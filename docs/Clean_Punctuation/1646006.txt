גרין רוד מגייסת כ-10 מיליון דולר מקרן הון הסיכון של אל גור
המערכת של גרין רוד משפרת את הבטיחות ומסוגלת להביא לחיסכון של עד 10% בהוצאה של ארגונים על דלקים
הבלוג הטכנולוגי קט קראנץ' מפרסם כי קרן ההון סיכון האמריקאית ,  ג'נריישן  ( generation )  ,  אותה הקים אל גור ,  לשעבר סגן נשיא ארה"ב ,  יחד עם בנק ההשקעות גולדמן זאקס צפויה להכריז על סבב השקעה בגובה 10 מיליון דולר בחברת הקלינטק גרין רוד  ( greenroad )  .  פרט לקרן הון הסיכון ג'נריישן ,  גם המיליארדר הבריטי ריצ'ארד ברנסון נמנה בין משקיעי החברה ,  דרך קרן הון הסיכון וירג'ין גרין ,  קרנות הון הסיכון בנצ'מארק ישראל ,  בולבר פון ,  אשר הייתה בנצ'מארק אנגליה ,  אמדאוס ,  ודאג ונצ'רס.גרין רוד פיתחה מערכת לניטור ובקרה אחר נהגי משאיות ונהגים בציי רכב .  המערכת משפרת את הבטיחות ומסוגלת להביא לחיסכון של עד 10% בהוצאה של ארגונים על דלקים .  מדובר במערכת לנהיגה בזמן אמת המשפרת את בטיחות הנהיגה ,  ומיועדת לציי רכב גדולים .  המערכת של גרין רוד הינה מערכת קטנה דמויית רמזור מיניאטורי ,  הבוחנת באופן מתמיד את הנהג .  אם הנהג נוהג כשורה ,  המערכת מדליקה נורית ירוקה .  בנהיגה לא בטוחה ,  מדליקה המערכת נורית צהובה ואילו נהיגה פזיזה מדליקה נורית אדומה.מאחורי אותו רמזור מיניאטורי שמשדר נתונים ,  עומדת מערכת תמיכה רחבה העוקבת אחר הנהגים ומוציאה דוחות שונים עבור ניהול ציי רכב .  הוד פליישמן ,  מנהל הפיתוח העסקי ויזם החברה ,  אמר ל-themarker : " המערכת מצליחה לחסוך כ-3,000 דולר בשנה לכלי רכב ,  רק מתוך שינוי דרך ההתנהגות של הנהג .  עבור חברות כמו פירסט גרופ הבריטית המונה כ-9000 כלי רכב ,  מדובר בחיסכון רב .  עבור אותן החברות ההחזר על ההשקעה מגיע כבר לאחר חצי שנה של שימוש במערכת ". החברה נוסדה ב-2003 על ידי עופר רז והוד פליישמן .  הנהלת החברה ממוקמת בקליפורניה ,  מרכז התמיכה בלקוחות נמצא באנגליה .  ומרכז הפיתוח של החברה שוכן בבית דגן ומעסיק כ-45 עובדים .  בסך הכל ,  מעסיקה החברה כ-90 איש.לחברה ישנם כיום כ-80 לקוחות .  על פי ההערכות של טק קראנץ' ,  מכניסה החברה כ-20 מיליון דולר בשנה .
 
גרין רוד מגייסת כ-10 מיליון דולר מקרן הון הסיכון של אל גור
המערכת של גרין רוד משפרת את הבטיחות ומסוגלת להביא לחיסכון של עד 10% בהוצאה של ארגונים על דלקים

