פקיסטן :  לא נפתח במערכה חדשה מול הטליבן
שר ההגנה האמריקאי הגיע לביקור בפקיסטן בכדי לשכנע את ראשי הצבא המקומי להרחיב את פעולותיו נגד הלוחמים המורדים במדינה ,  אולם דובר הצבא אמר : " אנו פועלים מעבר ליכולותינו "
 שר ההגנה האמריקאי רוברט גייטס ערך היום  ( חמישי )  ביקור לא מתוכנן בפקיסטן .  מטרת ביקורו ,  הראשון מאז שברק אובמה נכנס לבית הלבן ,  היא לחזק את הקשרים בין המדינות ולשכנע את פקיסטן להרחיב את פעולותיה נגד כל הלוחמים המורדים בשטחה ,  כולל חיילי הטליבן האפגני .  גייסט אמר גם לכתבים שליוו אותו מהודו לפקיסטן כי הוא ינסה לשכנע את העם הפקיסטני שוושינגטון שואפת להיות בעלת ברית לטווח הארוך .  
אולם נראה כי גייטס לא ימצא אוזניים קשובות לכל בקשותיו .  לדברי הצבא הפקיסטני ,  אין בכוונתו לבצע השנה התקפות חדשות על הטליבן מכיוון שאין לו מספיק משאבים . " הצבא הפקיסטני פועל מעבר ליכולותיו ואינו נמצא בעמדה לפתוח חזיתות חדשות .  ברור שנמשיך את המבצעים הנוכחיים שלנו בווזיריסטן ו-וואט ",  אמר דובר הצבא הפקיסטני ל-BBC .  
יחד עם זאת ,  מומחים טוענים כי פקיסטן רואה בטליבן האפגני כלי לעצור את ההשפעה הגדלה של הודו ,  יריבתה ,  באפגניסטן ,  וכבעל ברית פוטנציאלי באפגניסטן ,  במקרה שארצות הברית תיסוג מהמדינה ותשאיר אותה באי-סדר .
 במאמר דעות שכתב בעיתון הודי היוצא בשפה האנגלית ,  ציין גייטס כי ההבחנה בין קבוצות קיצוניות  כפי שפקיסטן הואשמה לא פעם שהיא עושה  אינה מועילה . " חשוב לזכור שהפקיסטן הטליבני פועל בשיתוף עם הטליבן באפגניסטן ועם אל קאעדה ,  אז זה בלתי אפשרי להפריד בין הקבוצות ",  כתב גייטס . " רק על ידי הפעלת לחץ על הקבוצות הללו משני צדי הגבול ,  יוכלו אפגניסטן ופקיסטן להתפטר מהפגע הזה לנצח  להשמיד את כל אלה המקדמים שימוש בטרור כאן ובחו"ל ". 

פקיסטן :  לא נפתח במערכה חדשה מול הטליבן
שר ההגנה האמריקאי הגיע לביקור בפקיסטן בכדי לשכנע את ראשי הצבא המקומי להרחיב את פעולותיו נגד הלוחמים המורדים במדינה ,  אולם דובר הצבא אמר : " אנו פועלים מעבר ליכולותינו "
 
