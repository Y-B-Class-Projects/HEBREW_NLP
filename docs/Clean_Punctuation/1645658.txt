הופעה מאכזבת לג'ודאים הישראלים בדיסלדורף 
יואל רזבוזוב הפסיד בקרב השני שלו ,  וירדן ג'רבי סיימה חמישית .  דור ורדי הפסיד ליריב מצרי ,  יוסף פללאשווילי ניצח תוניסאי 
שבעה ג'ודאים ישראלים השתתפו אתמול  ( שבת )  והיום בתחרות הגרנד פרי הבינלאומית שהתקיימה בדיסלדורף שבגרמניה .  אריק זאבי ,  שבלט לפני שבוע בתחרות מסבב גביע העולם בוינה וזכה במדליית הארד ,  ויתר על ההשתתפות הפעם .  מי שרשמה את ההישג הטוב ביותר של המשלחת הייתה ירדן ג'רבי ,  שסיימה במקום החמישי בקטגוריית המשקל של עד 63 ק"ג לנשים .  שני קרבות בלטו במיוחד בתחרות הזאת ,  לא בגלל התוצאות אלא בגלל יריבים ממדינות ערביות שלא התחמקו ממפגשים מול הישראלים .  
עידו אלקיים  ( עד 60 ק"ג )  הפסיד כבר בקרב הראשון שלו לנסטור קרגיאני הגאורגי .  יואל רזבוזוב  ( עד 73 ק"ג )  גבר בסיבוב הראשון על צ'י ייפ צ'אונג מהונג קונג באיפון תוך 46 שניות ,  אבל הפסיד בקרב השני שלו לנרבוז יורקובילוב מאוזבקיסטן באיפון .  באותה קטגוריית משקל ,  יוסף פללאשווילי ניצח בקרב הראשון שלו את חמזה ברהומי התוניסאי באיפון תוך 3:07 דק' ,  אבל הפסיד בקרב הבא לסזר הויסוז הטורקי .  דור ורדי ,  שהתחרה בקטגוריית המשקל של עד 81 ק"ג ,  גבר בסיבוב הראשון על דאוטאג' שקומבין ,  אבל הפסיד בקרב השני שלו למוחמד דארוויש המצרי באיפון שהושג אחרי 3:21 דק' .  
בטורניר לנשים ,  שחר לוי  ( עד 52 ק"ג )  הפסידה כבר בקרב הראשון שלה ל-לנאריה מינגזובה מקזחסטן באיפון .  מי שרשמה את ההישג הטוב ביותר של הנבחרת הישראלית הייתה ירדן ג'רבי  ( עד 63 ק"ג )  ,  שסיימה במקום החמישי .  ג'רבי עלתה אוטומטית לסיבוב השני ,  שם היא גברה על שרה קלארק הבריטית באיפון תוך 2:35 דק' .  ברבע הגמר הפסידה ג'רבי לקלאודיה מלזאן הגרמניה באיפון .  ליאור ווילדיקן  ( עד 70 ק"ג )  הפסידה בקרב הראשון שלה בטורניר למינה ווטנאבי היפנית באיפון תוך 1:36 דק' .  

הופעה מאכזבת לג'ודאים הישראלים בדיסלדורף 
יואל רזבוזוב הפסיד בקרב השני שלו ,  וירדן ג'רבי סיימה חמישית .  דור ורדי הפסיד ליריב מצרי ,  יוסף פללאשווילי ניצח תוניסאי 

