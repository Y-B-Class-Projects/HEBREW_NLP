הערב :  ניסיון אחרון למנוע את סגירת  " ביקור חולים "
 הנהלת בית החולים הירושלמי תיפגש עם האוצר וההסתדרות בניסיון אחרון למנוע את סגירתו .  במידה ולא יימצא הפתרון למשבר הכלכלי הפוקד את ביה"ח ,  עובדים עשויים להפסיק לטפל בחולים
גורמי אוצר ,  הסתדרות והנהלת בית החולים  " ביקור חולים "  ייפגשו היום  ( ראשון )  בשעה 16:30 בניסיון אחרון לפתור את המשבר אליו נקלע בית החולים .  זאת ,  לאחר שההנהלה הצהירה במכתב שנשלח לממשלה בסוף השבוע כי החל מהלילה מסיר בית החולים אחריות למצבם של המטופלים בשטחו ,  מאחר וחלק מהעובדים מתכוונים להפסיק לעבוד .  במשך ארבעת החודשים האחרונים הלוו העובדים כסף לבית החולים בגובה ממוצע של 30% ממשכורתם .  ב-9 לינואר אמורים העובדים לקבל את משכורתם הבאה ,  אך בית החולים הצהיר כי אין לו את הכסף לכך .
" גם אם היו העובדים מגלים אורח רוח ומוכנים  " לסחוב "  עוד חודש חודשיים ,  מגיע האוצר ואומר שלא רק שאין כסף למשכורות ,  אלא גם לא יהיה ",  אמר יו"ר ר ועד הרופאים בבית חולים ,  ד"ר אפי הלפרין , " זאת לאחר ש'ביקור חולים' לא ביקש סבסוד קבוע מהמדינה אלא מענק חד פעמי ,  ואפילו בפריסה לשנה ויותר "   .  לדברי הלפרין ,  מדובר במהלך האחרון שנותר לעובדים לפני שיישארו ללא הנהלה וללא משכורת . " בית החולים הראשון בישראל עומד להיסגר וראש הממשלה שותק ",  אמר הרופא .
 לדברי ד"ר הלפרין ,  ההחלטה האם להפסיק לעבוד ללא תמורה היא החלטה גורלית של כל עובד ,  האמור לדאוג לעתידו . " כל אחד צריך להחליט האם להמשיך לעבוד .  האם משמרת לילה תעזוב באמצע ?  אנחנו בספק ,  משום שמדובר בעובדים נפלאים בעלי אחריות מקצועית ומוסרית גבוהה מאוד .  אך במצב הנוכחי הם לא מוכנים להמשיך והחל מיום שני עובדים רבים לא יגיעו לעבודתם ואלו שיבואו יקרסו מעומס ". 

הערב :  ניסיון אחרון למנוע את סגירת  " ביקור חולים "
 הנהלת בית החולים הירושלמי תיפגש עם האוצר וההסתדרות בניסיון אחרון למנוע את סגירתו .  במידה ולא יימצא הפתרון למשבר הכלכלי הפוקד את ביה"ח ,  עובדים עשויים להפסיק לטפל בחולים

