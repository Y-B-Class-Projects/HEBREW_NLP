ביידן בהר הרצל : " מגדיר עצמי כציוני "
 סגן נשיא ארה"ב הניח זר על קברו של חוזה המדינה ואמר כי  " אין צורך להיות יהודי כדי להיות ציוני ".  ביידן הוסיף כי הוא גדל על ערכים לפיהם היהודים זכאים למדינה משלהם
 ( באדיבות הערוץ הראשון ) 
סגן נשיא ארצות הברית ג'ו ביידן הגיע היום  ( שלישי )  במסגרת ביקורו בישראל להר הרצל והניח זר על קברו של חוזה המדינה .  ביידן הינו המנהיג הראשון שמניח זר בקבר הרצל ,  על פי ההנחיה החדשה שנכנסה לתוקף לפי החלטת ועדת השרים לסמלים וטקסים .  את סגן הנשיא ליוו ח"כ לשעבר עו"ד חגי מירום ,  המשמש כיו"ר ההסתדרות הציונית העולמית בפועל ומנהל הר הרצל בהסתדרות הציונית העולמית ,  יעקב גיספאן .
 ביידן אמר לאחר הנחת הזר כי  " אין צורך להיות יהודי כדי להיות ציוני "  והוסיף כי הוא רואה עצמו כציוני .  סגן הנשיא סיפר לחגי מירום כי הוא גדל בבית נוצרי שבו חינך אותו אביו על ערכים לפיהם היהודים זכאים למדינה משלהם . " אני עצמי השתתפתי כמה וכמה פעמים בעבר בכינוסים של ההסתדרות הציונית העולמית כדי לסייע בגיוס תרומות למענכם ",  אמר סגן נשיא ארה"ב .  בספר האורחים ליד קבר הרצל כתב ביידן כי הוא חש כבוד עמוק להביע כבוד לאיש של חזון .
 מוקדם יותר היום קיים ביידן פגישות עם ראש הממשלה בנימין נתניהו ,  עם נשיא המדינה שמעון פרס ועם יו"ר האופוזיציה ציפי לבני .  לאחר הביקור בהר הרצל המשיך ביידן למוזיאון  " ידו ושם ".   " כשהייתי יותר צעיר לקחתי את הבנים שלי לדכאו כדי להראות להם איך אנשים יכולים להיות כל כך ברוטליים ,  אבל לקחתי אותם גם לישראל כדי להראות להם איך שאי אפשר לכבות את הרוח האנושית ",  אמר ביידן שהוסיף כי  "  עבור העולם היהודי ,  ישראל היא האור .  עבור העולם היהודי ,  ישראל היא התקוה.אם מישהו אי פעם יפקפק בכך ,  הוא צריך לסייר במוזיאון הזה ". 

ביידן בהר הרצל : " מגדיר עצמי כציוני "
 סגן נשיא ארה"ב הניח זר על קברו של חוזה המדינה ואמר כי  " אין צורך להיות יהודי כדי להיות ציוני ".  ביידן הוסיף כי הוא גדל על ערכים לפיהם היהודים זכאים למדינה משלהם

