הסדר פריסת חוב באסים :  מחזיקי אג"ח ב' הצטרפו למחזיקי אג"ח א' ואישרו את ההסכם
התשלומים בסך כ-100 מיליון שקל יידחו בכמה שנים ;  השליטה המעשית בנכסים עברה לידי מחזיקי האג"ח
חברת נדל"ן השקעות שבשליטת חברת נץ בונדס ,  הגיעה להסכמות סופיות עם מחזיקי סדרות האג"ח א' וב' ,  לאחר שמחזיקי אג"ח מסדרה ב' הצטרפו להסדר .  המהלך ימנע את פירוקה של החברה ושל חברה הבת ,  אסים נדל"ן.במסגרת ההסכם בין החברה למחזיקי האג"ח ,  אסים תמנה דירקטוריון משותף לה ולחברה הבת אסים נדל"ן ,  שיכלול חמישה חברים .  3 מתוכם נציגי בעלי האג"ח ,  כשאופיר נאור ישמש כמנהל מיוחד שיופקד על הפיקוח של מימוש שעבודים על הנכסים של אסים נדל"ן .  לצורך כך ,  ייפתח חשבון מיוחד שאליו יועברו מקופתה של אסים 2 מיליון שקל שישמשו להוצאות הכרוכות במימוש הנכסים .  אסים השקעות תלווה לאסים נדל"ן 2 מיליון שקל.אסים פועלת בתחום הנדל"ן המניב והבנייה למגורים ברומניה ובבולגריה .  אסים חייבת למחזיקי אג"ח א' כ-72 מיליון שקל ולמחזיקי אג"ח ב' כ-30 מיליון שקל .  התשלומים יידחו בכמה שנים והפירעון למחזיקי האג"ח ייעשה באמצעות התזרימים שיתקבלו ממימוש נכסים ,  כשהם לא יימכרו במחיר הנמוך מ- 80% משוויין נכון לסוף מארס 2009 .  נכסיה של אסים מוערכים ב-130 מיליון שקל.בעקבות המכירה החפוזה של החברה על ידי עדי קייזמן לקבוצת משקיעים המיוצגת על ידי איציק אהרוני וצבי ניב ,  וחוסר מידע לגבי זהות המשקיעים האמיתיים בחברה ,  נוצר משבר אמון בין מחזיקי האג"ח לבעלים החדשים בחברה.ההסדר מונע את פירוק של אסים ומאפשר לחברה לממש בהדרגה את נכסיה בכדי לעמוד בהתחייבויותיה תחת הבעלים החדשים חברת נץ בונדס .  זאת אחרי שעדי קייזמן ,  הבעלים הקודמים מכר את השליטה בה יום לפני אישור ההסדר הקודם תמורת 13 מיליון שקל בתשלומים.אסים תישאר עם החזקה של 6.5 מיליון שקל בערך נקוב של האג"ח .  היא תמנה מנכ"ל לאסים נדל"ן שיפעל להשבחה ומימוש של הנכסים .  כמו כן ,  סוכם כי במשך תקופה של 3 שנים מיום ההסדר נכסי אסים לא ימכרו בפחות מ-70% מערכם.ההכנסות שיתקבלו מפעילותה של אסים נדל"ן יועברו למחזיקי אג"ח א' ולאחר מכן למחזיקי אג"ח ב' .  הסכומים שיישארו ממימוש הנכסים יועברו לאסים השקעות.כתנאי להבנות בין הצדדים נקבע כי לוח התשלומים של האג"חים יותאם להכנסות החברה ממכירת נכסים .  בנוסף ,  סוכם כי מחזיקי האג"ח לא יבואו בדרישה לתשלומים נוספים מעבר לסכומים המתקבלים ממימוש הנכסים .  ההסדר יימצא תחת ליווי של בית המשפט .  משמעות הדבר כי אסים למעשה מאבדת את השליטה על נכסיה שינוהלו על ידי מחזיקי האג"ח.המנכ"לים המשותפים בחברה רו"ח צבי איציק וניב אהרוני : " אנו מברכים על הצטרפותם של מחזיקי אג"ח ב' .  ההסכמה אליה הגענו עם מחזיקי אגרות החוב מאפשרת לחברה לצאת לדרך חדשה תחת ההבנות הקבועות במסמך העקרונות ". 

הסדר פריסת חוב באסים :  מחזיקי אג"ח ב' הצטרפו למחזיקי אג"ח א' ואישרו את ההסכם
התשלומים בסך כ-100 מיליון שקל יידחו בכמה שנים ;  השליטה המעשית בנכסים עברה לידי מחזיקי האג"ח

