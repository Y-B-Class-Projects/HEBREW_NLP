פרסי הראזי :  מה יהיה הסרט הגרוע של השנה ?  
" רובוטריקים 2 "  ו"ארץ האבודים "  מובילים עם 7 מועמדויות לפרס המסתלבט .  מועמדויות גם לביונסה ,  סנדרה בולוק ,  מיילי סיירוס ומדונה ,  המועמדת לפרס השחקנית הגרועה של העשור 
" רובוטריקים 2 :  נקמת הנופלים "  הוא הסרט המוביל את המועמדויות פרס ה-Razzie  ( "פטל הזהב ")  המוענק בכל שנה לסרטים הגרועים ביותר שיצאו בארצות הברית .  סרטו של מייקל ביי מועמד בשבע קטגוריות ,  ביניהן הסרט הגרוע ביותר ,  הבמאי הגרוע ביותר ,  סרט ההמשך הגרוע ביותר ,  שחקנית המשנה הגרועה ביותר  ( ג'ולי ווייט )  ,  הזוג הגרוע ביותר  ( שיה להבוף ומייגן פוקס )  והשחקנית הגרועה ביותר  ( מייגן פוקס )  .  פוקס מועמדת גם לפרס השחקנית הגרועה ביותר עבורה תפקידה ב"הגוף של ג'ניפר ".  
סרט נוסף עם 7 מועמדויות הוא  " ארץ האבודים "  בכיכובו של וויל פארל ,  שמועמד לפרס השחקן הגרוע של השנה וכן הזוג הגרוע של השנה ,  לצד מועמדות הסרט לפרס הסרט הגרוע של השנה ,  התסריט הגרוע של השנה ,  העיבוד הגרוע של השנה ועוד .  הסרטים הנוספים המועמדים לפרס הסרט הגרוע של השנה הם  " Old Dogs "  בכיכובו של ג'ון טרבולטה  ( שמועמד בעצמו לפרס השחקן הגרוע של השנה וכן לפרס השחקן הגרוע של העשור )  , " הכל אודות סטיב "  בכיכובה של סנדרה בולוק  ( שעשויה לזכות גם באוסקר האמיתי השנה )  והעיבוד הקולנועי ל"כח המחץ ".  
אחרי שזכתה ב-6 פרסי גראמי ,  ביונסה זוכה היום למועמדות בתחום הקולנוע .  הזמרת המצליחה מועמדת לפרס השחקנית הגרועה ביותר על תפקידה במותחן  " Obsessed ",  שהצליח יחסית בקופות .  את המועמדות היא חולקת עם סנדרה בולוק ,  שרה ג'סיקה פרקר  ( "האם שמעתם על הזוג מורגן ?  ")  ,  מייגן פוקס וזמרת מצליחה אחרת,מיילי סיירוס ,  על תפקידה בגרסת הסרט של  " האנה מונטנה ".  
טקס הראזי חוגג השנה גם את סיום העשור עם פרסים לסרטים הגרועים ביותר שהיו בו ,  ברשימה המורכבת מסרטים שכיכבו בטקסים קודמים ,  ביניהם  " הקרב על כדור הארץ "  של ג'ון טרבולטה , " אחי ,  איך דפקו אותך ",   " אהבה מחוץ לחוק "  בכיכובם של בן אפלק וג'ניפר לופז , " אני יודע מי הרג אותי "  ו"Swept Away "  בכיכובה של מדונה .  
המועמדים לפרס השחקן הגרוע של העשור הם טרבולטה ,  אפלק ,  אדי מרפי ,  מייק מאיירס ורוב שניידר .  המועמדות לפרס השחקנית הגרועה של העשור הן מדונה ,  ג'ניפר לופז ,  פריס הילטון ,  לינדזי לוהן ומריה קארי ,  שזכתה דווקא לשבחים השנה על משחקה בסרט  " Precious "  שעתיד להיות מועמד לאוסקר .  
טקס פרסי הראזי מתקיים באופן מסורתי בערב שלפני האוסקר והשנה הוא ייערך בפעם ה-30 ב-6 במרץ .  הפרס בטקס הוא פסלון בשווי כ-3 דולרים .  בעבר ,  שחקני הוליווד בעלי הומור עצמי היו מבקרים בטקס ואף עולים לקבל את הפרס ,  כפי שעשתה האלי ברי .
 
פרסי הראזי :  מה יהיה הסרט הגרוע של השנה ?  
" רובוטריקים 2 "  ו"ארץ האבודים "  מובילים עם 7 מועמדויות לפרס המסתלבט .  מועמדויות גם לביונסה ,  סנדרה בולוק ,  מיילי סיירוס ומדונה ,  המועמדת לפרס השחקנית הגרועה של העשור

