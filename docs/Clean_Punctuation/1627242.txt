עלייה של כ-9% בביקוש לדירות ב-2009
מהלמ"ס נמסר כי העלייה חלה בחודשים ינואר-נובמבר .  עוד נמסר כי במחוז תל אביב ,  כ-44% מהדירות שהוחל בבנייתן - נבנות על ידי קבוצות רכישה 
" בחודשים ינואר-נובמבר 2009 עלה הביקוש לדירות חדשות במשק בכ-9% בהשוואה לתקופה המקבילה אשתקד ",  כך נמסר היום  ( חמישי )  מהלשכה המרכזית לסטטיסטיקה .  העלייה בתקופה זו נרשמה הן במספר הדירות שנמכרו  ( עלייה של כ-25% )  והן במספר הדירות שהוחל בבנייתן שלא למטרת מכירה  ( עלייה של כ-5% )  .  במחוז תל אביב ,  כ-44% מהדירות שהוחל בבנייתן שלא למכירה ,  נבנות על ידי קבוצות רכישה .
 עוד נמסר מהלשכה ,  כי רמת הביקוש שנרשמה בנובמבר 2009 נמוכה ב-4% מרמת הביקוש שנרשמה בנובמבר 2008 ,  אולם יש לציין כי חודש נובמבר של השנה שעברה היה החודש הראשון של רבע רביעי של שנת 2008 ,  אשר התאפיין ברמה גבוהה של פעילות בענף הנדל"ן .
 בלמ"ס ציינו כי בנובמבר השנה עמד הביקוש לדירות חדשות על כ-2,390 יחידות ,  מתוכן כ-1,340 דירות נמכרו לציבור הרחב וכ-1,050 דירות שהוחל בבנייתן שלא למטרת מכירה .  מתוך הדירות שנמכרו לציבור הרחב בחודש נובמבר 2009 ,  כ-1,040 נמכרו בבנייה ביזמה פרטית ,  וכ-310 נמכרו בבנייה ביזמה ציבורית .
 עוד מסרו בלמ"ס ,  כי בכ-35% מסך כל הביקוש לדירות חדשות בחודשים ינואר-נובמבר 2009 ,  היו במחוז המרכז וכ-19% וכ-13%  במחוזות הצפון ותל אביב ,  בהתאמה .  בחודשים ינואר-נובמבר 2009 נרשמה עלייה בביקוש לדירות החדשות בהשוואה לתקופה המקבילה אשתקד ,  בכל אחד מהמחוזות :  חיפה  ( 27.1% )  ,  המרכז  ( 17.7% )  ,  ירושלים  ( 8.8% )  ,  הדרום  ( 8.3% )  והצפון  ( 7.2% )  .  
לעומת זאת ,  חלה ירידה של כ-8.8% בביקוש לדירות חדשות במחוז תל אביב ושל כ-9.3% באזור יהודה והשומרון .  המשקל של הבנייה שלא למכירה מסך כל הביקוש לדירות חדשות נע בין 23% במחוז תל אביב לבין כ-89% במחוז הצפון .
 
עלייה של כ-9% בביקוש לדירות ב-2009
מהלמ"ס נמסר כי העלייה חלה בחודשים ינואר-נובמבר .  עוד נמסר כי במחוז תל אביב ,  כ-44% מהדירות שהוחל בבנייתן - נבנות על ידי קבוצות רכישה

