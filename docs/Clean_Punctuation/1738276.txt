האופנוען מהתאונה בנהריה חשוד בהריגת האישה
הצעיר בן ה-17 שפגע אמש עם אופנועו בטיילת בנהריה בסופיה לין בת ה-64 נחקר בחשד להריגתה .  מחקירה ראשונית עולה כי הוא נהג ללא קסדה וכשהאופנוע איננו מבוטח
רוכב האופנוע שפגע אמש  ( שישי )  בסופיה לין בת ה-64 בטיילת בנהריה וגרם למותה נהג ללא קסדה וכשהאופנוע עליו רכב לא היה מבוטח ,  כך עולה מממצאי החקירה .  המשטרה תבקש הערב להאריך את מעצרו של נהג האופנוע בחשד להריגת הולכת הרגל .
 מפקד משטרת נהריה ,  סגן-ניצב אילן הרוש מסר לוואלה !  חדשות בצהרים כי הנהג הפוגע בן ה-17 פגע בלין כשזו טיילה לצד בעלה באזור הטיילת הדרומית בעיר .  האופנוען הרכיב את חברתו בעת הפגיעה .  מדובר בנער ללא עבר פלילי המשתף פעולה עם חוקריו ואף הביע צער על המקרה ,  מסר הרוש שהוסיף כי  " מדובר במעשה חמור ביותר שבו קופחו חיי אדם ".  
אמש נהרגו לא פחות מארבעה בני אדם בתאונות דרכים ברחבי הארץ .  לבד מלין שנהקרגה בנהריה ,  סמוך לניצנה ,  נהרג אדם אחד ושלושה בני אדם נוספים נפצעו באורח קל לאחר שהרכב בו נסעו התהפך .  קודם לכן ,  נהרג צעיר בן 25 ,  שני בני אדם נוספים נפצעו באורח בינוני ושישה נפצעו באורח קל בהתנגשות חזיתית בין שני כלי רכב בכביש 65 צפונית לצומת גולני .  בשעות הצהרים נהרג תושב אחד מקיבוצי הגליל העליון ,  בן 23 ,  בהתנגשות חזיתית בין שני כלי רכב שאירעה בכביש 977 סמוך לקיבוץ כפר בלום שבגליל העליון .
 
האופנוען מהתאונה בנהריה חשוד בהריגת האישה
הצעיר בן ה-17 שפגע אמש עם אופנועו בטיילת בנהריה בסופיה לין בת ה-64 נחקר בחשד להריגתה .  מחקירה ראשונית עולה כי הוא נהג ללא קסדה וכשהאופנוע איננו מבוטח

