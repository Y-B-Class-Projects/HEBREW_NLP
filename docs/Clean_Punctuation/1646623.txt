גן לאומי אשקלון
מדשאות ,  עצים ,  חוף ים יפיפה ושרידים ארכיאולוגיים - צאו לפיקניק באתר שמשלב היסטוריה וטבע מופלא

גן לאומי אשקלון הוא גן לאומי מטופח המציע ,  מלבד מדשאות ,  צל עצים וחוף ים יפהפה ,  גם אפשרות לגעת בעברה של העיר הקדומה המתפארת בשער מיוחד הבנוי קשת מהקדומות ביותר בעולם .  
סוללת עפר אדירה תוחמת את פארק אשקלון .  הסוללה הזו ,  שאורכה כ-2,200 מטרים ונערמה לפני יותר מ-4,000 שנה ,  הגנה על העיר בתקופה הכנענית התיכונה  ( 1,550-2,200 לפסה"נ )  .  החפירות בסוללה חשפו תגלית מסעירה - שער קדום ,  שאבני המשקוף שלו יוצרים צורת קשת .  אם נכונות מסקנות החופרים ,  זהו מבנה הקשת הקדום ביותר שהתגלה מאז ומעולם .  בראש הסוללה מתנוססות החומות שבנו במאה ה-12 המוסלמים הפטימים כמתחם מבוצר נגד הצלבנים .  
במרכז הפארק נמצאים עוד שרידים קדומים מרשימים .  יש כאן מבנה עמודים מהתקופה הרומית ,  שאורכו המקורי עמד על 110 מטרים ,  עדות לפארה של העיר .  לידו נמצא גן הפסלים ,  שבו נאספו פריטים ארכיטקטוניים ופסלים שהתגלו באשקלון ,  רובם מהתקופה הרומית .  
אשקלון הקדומה ,  עיר נמל חשובה ,  נהנתה משפע של בארות ומקרקעות פוריות .  ערכה האסטרטגי של אשקלון לא סולא בפז .  מי ששלט בעיר חסם את הגישה לארץ ישראל מסיני וממצרים .  רשות הטבע והגנים טיפחה את הגן הלאומי כאזור בילוי בחיק הטבע .  יש כאן מדשאות גדולות ,  עצים גדולים ושולחנות לפיקניק .  לגן הלאומי יש חוף יפה משלו .  בתחום הפארק שוכן האמפיתיאטרון העירוני ,  המכיל 10,000 מקומות ישיבה .
 הגן הלאומי מציע מסלול הליכה חוויתי בראש הסוללה העתיקה של אשקלון ,  שעליה בנויה החומה הצלבנית .  זהו טיול בן חצי שעה ,  שכדאי להתחיל בו ברחבת החנייה המרכזית ,  ליד המסעדה .  
המסלול חולף על פני הבזיליקה הרומית ומטפס על הסוללה ,  שבראשה נמצא גוש גדול של לבנים ,  שריד מהחומה שהיתה במקום בימי הביניים .  בסוללה יש לפנות ימינה ולצעוד לעבר הים תוך כדי צפייה בחולות מישור החוף הדרומי .  כ-20 מטרים לפני החוף הסוללה נקטעת  ( זהירות !  )  ,  משום שגלי הים הרסו אותה במהלך השנים .  עתה יש לשוב לאחור כ-50 מטרים ,  לרדת לתוך הפארק ולשוב ולבלות בו .
 איך מגיעים :  מן הכניסה הצפונית של אשקלון נוסעים בשד' מנחם בגין ,  שד' ירושלים ,  רח' בר כוכבה ושמאלה ברח' הטייסים .  מצומת אשקלון נוסעים בשד' בן גוריון ושמאלה ברח' בן עטר .
 שעות פעילות :  נובמבר  מרץ מהשעה 8:00 ועד 16:00  ( הכניסה עד 15:00 ) ,אפריל  אוקטובר מהשעה 8:00 ועד 22:00  ( הכניסה עד 20:00 )  .
 אטרקציות לילדים :  שרידים ארכיאולוגיים וחוף ים .
 לא לוותר :  חניון לילה ,  השער הכנעני ,  חוף הרחצה .
 מה עוד :  מדשאות ,  שולחנות פיקניק ,  מתקני מנגל ,  חוף רחצה מוכרז ,  עתיקות
ישן וחדש ליד חוף היםסוג מסלול :  מעגלי ,  הלוך חזורנקודת התחלה :  חניון הגן הלאומינקודת סיום :  חניון הגן הלאומימשך הטיול :  1-5 שעותדרגת קושי :  קלמעבר במיםציוד דרוש :  ציוד לפיקניק ,  אפשר גם מנגל ,  שמיכהעונות מומלצות :  כל השנהמי שתייה בדרך :  ישגישה לעגלות ונכים :  איןמחיר :  מבוגר :  25 ¤ ,  ילד :  13 ¤ ,  תושבי אשקלון כנסה רגלית חינם ,  לרכב :  15 שטלפון לבירורים :  08-6736444

גן לאומי אשקלון
מדשאות ,  עצים ,  חוף ים יפיפה ושרידים ארכיאולוגיים - צאו לפיקניק באתר שמשלב היסטוריה וטבע מופלא

