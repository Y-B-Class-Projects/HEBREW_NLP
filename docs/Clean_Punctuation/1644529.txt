אלי אוחנה יאמן את הנבחרת נגד רומניה
בצל המשך החיפושים אחר מאמן זר ,  הודיעה ההתאחדות כי מאמן הנוער יעמוד על הקווים במשחק הידידות של הבוגרת ב-3 במרץ
ההתאחדות לכדורגל הודיעה הערב  ( רביעי )  למאמן נבחרת הנוער אלי אוחנה כי הוא זה שידריך את הנבחרת הבוגרת במשחק הידידות הבינלאומי שייערך ברומניה ב-3 במרץ .  בהתאחדות נימקו את ההחלטה בכך שהם מעוניינים להמשיך בתהליך האיתור ובחירת המאמן הלאומי הבא ללא לחץ זמן ,  ולכן מונה אוחנה למאמן הזמני של הנבחרת .  עוד צוין בהודעה שבאותם ימים יהיה מוטי איווניר ,  מאמן הנבחרת הצעירה ,  עסוק בהכנת נבחרתו ,  שתשחק אף היא נגד רומניה הצעירה באותו תאריך .
 בתוך כך ,  מוטלה שפיגלר ,  שמונה על ידי אבי לוזון לתפקיד איתור המאמן הבא ,  העביר בימים האחרונים את חוות דעתו ורשמיו להתאחדות ,  כאשר עד כה נבחנה מועמדותם של ארבעת הזרים ,  רוברטו דונאדוני ,  פאתיח טרים ,  רונלד קומאן ופרנק רייקארד ,  בעוד נכון לעכשיו נראית מועמדותו של דונאדוני כרצינית ביותר .
 
אלי אוחנה יאמן את הנבחרת נגד רומניה
בצל המשך החיפושים אחר מאמן זר ,  הודיעה ההתאחדות כי מאמן הנוער יעמוד על הקווים במשחק הידידות של הבוגרת ב-3 במרץ

