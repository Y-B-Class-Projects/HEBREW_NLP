המלצת  " תשואת יתר "  ל-HOT על רקע הקיצוץ המתוכנן בתוכן וחולשת ה-DTT
כלל פיננסים מפרסמת המלצת תשואת יתר ומעלה את מחיר היעד למניית HOT ל-49 שקלים
מאת אמיתי זיו וליאור זנואנליסט התקשורת צחי אברהם מכלל פיננסים פירסם היום סקירה על מניית  ,  בה הוא  " ממליץ "  על מניית החברה בתשואת יתר וקובע לה מחיר יעד של 49 שקלים ,  וזאת מול ערך המנייה כעת שעומד על כ-40 שקלים.אברהם מנמק את ההמלצה שלו ב-4 סיבות :  הראשונה ,  הצרכן הישראלי לא מסתער על חבילת החינם בממירי העיד"ן  ( dtt )  : " אנחנו מעלים את מחיר היעד של hot על בסיס אדישות של הצרכן הישראלי שמפנה את גבו להצעה החינמית של השידורים הקרקעיים .  היה אפשר לצפות שהשידורים הקרקעיים יובילו לאובדן של 3%-10% ממנוי הטלוויזיה הרב ערוצית לאורך זמן אבל בפועל ,  עם תחילת השירות ,  מספרי הנטישה לערוצים אלו קטנים עד כדי גיחוך .  הציבור הישראלי אוהב להתלונן על שירות הלקוחות ועל המחירים שגובים hot ו-yes אבל למעשה לא מוכן לסכן את הבילוי מול ערוצי הבידור הספורט .  אנחנו מורידים בצורה חדה את הציפיות שלנו לפגיעה במספר הלקוחות של hot במהלך 2010 ". הסיבה השנייה לערך של מניית hot ,  על פי אברהם ,  היא רישיון אספקת האינטרנט שעתידה לקבל hot בימים הקרובים : " האישור שקיבלה החברה ממשרד התקשורת שווה להערכתנו 450 מיליון שקל .  hot תוכל לשדרג את הטריפל לקוודריפל בתוך זמן קצר ,  תוך שהיא מציעה לציבור חבילה אטרקטיבית מבחינה מחיר ". שלישית ,  אברהם מציין לטובה את הקיצוץ המתוכנן בהוצאות התוכן של חברת הכבלים : " הניסיונות לקצץ בהוצאות התוכן וההשקעות ההוניות הן משמעותיים עבור hot .  עם הוצאות תוכן של 660 מיליון שקל והשקעות הוניות של 605 מיליון שקל  ( צפי לשנת 2009 )  ההשפעה על ה-ebitda של hot ,  שעומדת על 1060 מיליון שקל ,  היא מהותית .  לפי העיתונות ,  דרהי שמחזיק 44.7% מ-hot נמצא בחיכוך עם בעלי מניות אחרים שמחזיקים באינטרסים צולבים בחברה בתחומי התוכן ,  הנדל"ן והתסריט .  הצעת רכש נוספת לרכישת 5.5% נוספים בחברה היא יותר מסבירה ,  על רקע ההנחה שדרהי ישאף לשליטה בלעדית בחברה שבה השקיע כבר סכומים משמעותיים ". לבסוף ,  אברהם מציין את האפשרות ש-hot תתרחב לתחומי הסלולר עקב רכישת מירס על ידי דרהי : " עם המהלך לרכישת מירס על ידי פטריק דרהי ,  השילוב בין החברות הוא עניין של זמן ,  שיכניס את hot לסגמנט הגדול ביותר בשוק התקשורת ". 

המלצת  " תשואת יתר "  ל-HOT על רקע הקיצוץ המתוכנן בתוכן וחולשת ה-DTT
כלל פיננסים מפרסמת המלצת תשואת יתר ומעלה את מחיר היעד למניית HOT ל-49 שקלים

