יצאתם צדיקים
אחרי שנכנס באינסטלטורים ,  בחינוך ובנהגים ,  מתפנה חיים הכט לבדוק עד כמה הישראלי הממוצע מוסרי ב"מה אתם הייתם עושים ?  ",  שתעלה בשבת בקשת .  למרבה ההפתעה ,  סאנשיין ,  המסקנות שלו אופטימיות .  ראיון
חיים הכט ממתין לפגישה עם אחד מבכירי עולם התקשורת הישראלי במטרה לנסות למכור לו רעיון לפורמט טלוויזיוני חדש .  הבכיר יוצא ממשרדו לקבל את פניו את הכט ,  לא לפני שהוא משגר צרור של הערות סקסיסטיות כלפי מזכירתו ,  על גבול ההטרדה המינית .  מה הכט היה עושה ?   
" ברור לי שלא הייתי עובד עם אותו בכיר ",  עונה הכט בנחרצות .  ומיד אחר כך מגיע גם וידוי : " לא הייתי מעיר לו או נוטש את הפגישה .  המזל שלי הוא שאני בעמדה שאני יכול לבחור לעבוד רק עם אנשים טובים והייתי בוחר לא לעבוד עם אותו אדם .  לא יודע מה הייתי עושה אם הייתי בעמדת כוח אחרת .  דבר אחד אני יודע - אני לגיהינום לא רוצה להגיע ". 
הסיטואציה הזאת לא באמת התרחשה ,  אבל היא מזכירה את המצבים שבהם מעמיד הכט את המשתתפים האקראיים בתוכניתו החדשה , " מה אתם הייתם עושים ",  שתשודר החל מיום שבת הקרוב ב"קשת ".  למרות תדמית המטיף והמוכיח בשער ,  שהוא יצר לעצמו במו תנועות ידיו המתנפנפות ,  חשוב לו להדגיש כי גם הוא לא מושלם  בדיוק כמו הישראלי הממוצע .  ואחרי הכל ,  הכט הקולני ,  שלא מתבייש לקרוא לאנשים שזה עתה פגש  " סאנשיין ",  הוא בדיוק הישראלי הממוצע .
 לדבריו ,  כמו המשתתפים בעל כורחם בתוכניתו החדשה ,  גם הוא לא היה יודע איך היה נוהג אם היה מבחין בחבורה של ערסים צעירים משפילה ילד עם מוגבלות נפשית ,  או האם היה עוצר אבא שמחליק כאפות לבנו באמצע חנות בגדים .  כמו כולנו ,  גם הכט מתנדנד על הסקאלה של בין יסמין פיינגולד לרועי ברינג ז"ל .  במקרה הראשון היססו העוברים ושבים האם לקפוץ לירקון ולהציל את פיינגולד הטובעת כי חששו לסכן את חייהם ,  במקרה השני נהפך ניסיון להפגין אזרחות טובה לטרגדיה שבמהלכה נדקר ברינג לאחר שניסה להפריד בין שני מתקוטטים שלא הכיר .
" אנחנו ,  הישראלים ,  הרבה יותר טובים ממה שאנחנו חושבים על עצמנו ",  הוא מסביר . " צילמנו שנה וחצי וראיתי כמעט אלף מקרים ואני יכול להגיד בוודאות שאנחנו בסדר ,  אבל אין ספק שהמקרה של ברינג ז"ל מהדד לנו כל הזמן בתודעה בזמן שאנחנו עדים לאירועים של מישהו פוגע במישהו ומתלבטים אם להתערב ".  
" בדיוק .  קח לדוגמא את המקרה בחנות הבגדים שבו צילמנו אב מכה את בנו לעיני הקונים .  האב היה ענק כמו מקרר ואף אחד כמעט לא העז להתערב .  אחרי שהחלפנו את האב באם ,  פתאום יותר אנשים התערבו כי הם לא פחדו ". 
זו לא הפעם הראשונה כמובן שהכט בוחן אותנו ומציע פתרונות לתיקון .  בשנים האחרונות הוא הספיק לתקוע את מצלמותיו בחריצים המוסריים של אינסטלטורים נכלוליים  ( "יצאת צדיק ")  ,  לשאול למה מערכת החינוך שלנו מייצרת ליטל מעתוקים ולא ילדים צייתנים  ( "בין כרכור לסינגפור ")  ,  ניסה להפוך אותנו לנהגים טובים יותר ( "רישיון להרוג ")  ובאופן כללי לחולל פה מהפכה  ( "לתקן את ישראל ")  .  קשה להצביע על תיקון כלשהו שנולד כתוצאה מאותם פרויקטים טלוויזיוניים ,  מקסימום דיון ציבורי שנמשך מספר ימים ,  עד לסיפור הבא .  
הכט מצביע דווקא על התוכנית  " יצאת צדיק "  כמודל להצלחה שיתממש להערכתו גם ב"מה הייתם עושים ":   " בעונה הראשונה של 'יצאת צדיק' ,  לא הצלחנו כמעט למצוא צדיקים .  ההבדל מול העונה השנייה היה דרמטי .  לא היו חסרים צדיקים ,  זה פשוט בא לנו בקלות .  אנשים פשוט חוששים שמצלמים אותם ולכן לא מרמים ". 
הכט משוכנע שתוכניתו החדשה תעזור לישראלים לעשות את המעשה הנכון ,  אפילו אם מדובר בשינוי קוסמטי בלבד שנובע מפחד שמא מישהו יצלם אותנו לא מתנהגים בהתאם .  למרות זאת ,  הוא חוזר ומדגיש לכל אורך הראיון שתוכניתו החדשה אינה שופטת אף אחד .
" אין תשובה אחת נכונה .  לדוגמא ,  היה לנו מקרה של אם עם תינוק בין כמה חודשים שהיתה עדה לסיטואציה של האמא שהכתה את בנה בחנות הבגדים אבל לא התערבה .  היא יצאה מהחנות והתפרקה מבכי .  האם היא נהגה לא נכון ?  אי אפשר להגיד .  היא היתה בסדר גמור ,  רואים שהמקרה נגע בה עמוקות אבל היא פשוט לא יכלה להתערב ".  
" אני לא חושב שמדובר באקט לא מוסרי ,  אבל יש פה בהחלט קושי ואנחנו מהלכים על קרקע לא פשוטה .  אתה מטלטל אנשים נפשית ושם אותם במצב לא פשוט .  יחד עם זאת ,  רוב האנשים שטלטלנו בסופו של דבר הבינו את המשמעות של סדרה כזאת ונרגעו .  זה היה בעיקר התפקיד שלי .  לגשת אל האנשים בסיום הסצנה ולהסביר למה זה חשוב .  בסופו של דבר נרגעים ,  לוחצים יד ומפרגנים במשפט כמו 'אתם עושים עבודה חשובה ,  תמשיכו' ".  במקרים שבהם סירבו האנשים שצולמו להופיע בתוכנית אולם לסיטואציה שלהם הייתה חשיבות ,  טושטשו פניהם .
" אנחנו תוכנית דוקו-אקטיביסטית ובתור תוכנית מז'אנר כזה אני מחויב לאמת .  אם צילמנו שישים מקרים וראינו שברובם הגיבו אנשים בצורה מסוימת ,  אנחנו לא נציג בסופו של דבר בתוכנית דווקא את המקרים שבהם הגיבו הפוך ".  
" אולי די לשאול אותי על פוליטיקה ?  בכל ראיון שואלים אותי למה אני לא רץ לכנסת .  האמת היא שאני פשוט חושב שלתוכניות האלו יש יותר כוח .  הם צורבות תודעה ומביאות לשינוי אמיתי ". 


יצאתם צדיקים
אחרי שנכנס באינסטלטורים ,  בחינוך ובנהגים ,  מתפנה חיים הכט לבדוק עד כמה הישראלי הממוצע מוסרי ב"מה אתם הייתם עושים ?  ",  שתעלה בשבת בקשת .  למרבה ההפתעה ,  סאנשיין ,  המסקנות שלו אופטימיות .  ראיון

