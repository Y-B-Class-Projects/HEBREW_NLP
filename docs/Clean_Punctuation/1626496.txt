פשרה :  הבינלאומי יפרסם התנצלות בפני עודד דסאו ב-3 עיתונים על פתיחת הליכי הוצאה לפועל נגדו
ב-2007 הגיש דסאו תביעה בסך 5 מיליון שקל נגד הבינלאומי בעקבות פרסום על פשיטת רגל לכאורה בערוץ 2
הבנק הבינלאומי יפרסם מודעת התנצלות לעודד דסאו בגודל של שליש עמוד באחד העמודים הראשונים של שלושה עיתונים יומיים .  כך עולה מהסכם פשרה שקיבל תוקף של פסק דין אתמול על ידי השופט אליהו בכר מבית המשפט המחוזי בתל אביב.לפני כשנתיים הגיש דסאו תביעה בסך חמישה מיליון שקל נגד הבינלאומי בטענה כי הבנק החל לנקוט נגדו בהליכי פשיטת רגל ללא כל עילה תוך הטעיית בית המשפט .  דסאו פירט כי במסגרת הליך קודם אשר התנהל בין הצדדים ,  תבע ממנו הבנק לשלם לו סכומי כסף .  דסאו הצהיר כי הבנק ועורך דינו פעלו ברשלנות ובהטעיית בית המשפט השלום בתל אביב ,  כאשר טענו כי דסאו לא הפקיד ערובה בסך 150 אלף שקל .  הפקדת הערובה היתה תנאי לביטול פסק הדין שניתן כנגד דסאו במעמד צד אחד.דסאו טען כי לאחר מכן פתח הבנק תיק הוצאה לפועל והחל לנקוט כנגדו בהליכי פשיטת רגל .  לגרסתו ,  נודע לו על ההליכים שננקטו נגדו רק בשעות הערב כאשר צפה בשידור בערוץ 2 בטלוויזיה ,  במהלכו רצו כתוביות בתחתית המסך לפיהן  " איש העסקים מר עודד דסאו מצוי בהליכי פשיטת רגל ".  דסאו פעל באמצעות עו"ד יגאל כהן ואסף כהן לביטול הליכי פשיטת הרגל והגיש תביעה נגד הבנק בשל הנזקים שנגרמו לו לדבריו עקב הפרסום הפוגעני.לפי הסכם הפשרה ,  הבנק יתנצל על פרסום מהתאריך 1 אוקטובר 2007 ,  שנעשה בעניינו של מר דסאו ,  ככל אשר פגע בו ,  במשפחתו או בעסקיו . " הבנק מאחל למר דסאו הצלחה בכל עסקיו ובהמשך דרכו "  ייכתב בהתנצלות.דסאו ,  יו"ר לשעבר של החברה הציבורית גולן מלאכת מחשבת ,  עומד בימים אלה למשפט פלילי .  הוא התפטר מהחברה ביולי 2007 בעקבות חקירת רשות ניירות ערך בנוגע למשיכת כ-4.8 מיליון דולר מקופתה של גולן ,  מבלי שיידע את הדירקטוריון ואת בעלי המניות .  בספטמבר 2007 הוגש נגד דסאו כתב אישום ,  שמייחס לו עבירות על חוק ניירות ערך ועבירת הדחה .  המשפט מתנהל בימים אלו בבית המשפט בתל אביב .
 
פשרה :  הבינלאומי יפרסם התנצלות בפני עודד דסאו ב-3 עיתונים על פתיחת הליכי הוצאה לפועל נגדו
ב-2007 הגיש דסאו תביעה בסך 5 מיליון שקל נגד הבינלאומי בעקבות פרסום על פשיטת רגל לכאורה בערוץ 2

