מסתמן :  האוצר יעלה את המיסוי על האלכוהול
בשורה רעה למתדלקים ?  ייתכן כי רשות המסים תגיש הצעה שמכפילה את סכום המס ,  60-80 שקל לליטר כוהל ,  הצעה שתייקר משמעותית את האלכוהול הזול
רשות המסים שוקלת לייקר את הצעת המיסוי על האלכוהול בעקבות דיון סוער בוועדת הכספים של הכנסת ,  שדחתה את ההצעה הנוכחית של האוצר .  ככל הנראה ,  האוצר יביא בפני הכנסת כמה חלופות למיסוי האלכוהול ,  שכולן עומדות בעיקרון הבינלאומי של מיסוי קצוב לפי שיעור הכוהל בבקבוק ,  אבל עם שיעורי מיסוי קצוב גבוהים יותר .  
ההצעה הנוכחית של רשות המסים נקבעה במו"מ עם התאחדות התעשיינים ,  שייצגה מספר קטן של יצרני אלכוהול ישראליים ,  המעסיקים כ-300 עובדים .  לפי הההצעה ,  החל ב-2014 יוטל מיסוי זהה על כל בקבוקי המשקאות החריפים  ( לא כולל בירה ויין )  בישראל .  המיסוי ייקבע לפי שיעור הכוהל בבקבוק ,  ללא קשר לסוג המשקה ,  מחירו או מקום הייצור שלו .  
על פי ההצעה הנוכחית ,  המיסוי החל מ-2014 היה אמור להיות 37 שקלים לליטר כוהל .  בהנחה שבקבוק משקה חריף ממוצע מכיל ליטר משקה ,  עם ריכוז כוהל של 40% ,  הרי שמדובר במיסוי ממוצע של 15 שקלים לבקבוק .  
מס בגובה 15 שקל לבקבוק הוא שינוי מהותי לעומת המס המוטל על משקאות חריפים כיום - המושפע בעיקר ממחירו הבסיסי של הבקבוק  ( מיסוי נמוך לבקבוקים זולים ,  מיסוי גבוה מאוד לבקבוקים יקרים )  .  שיטת המיסוי הנוכחית עוררה גינוי בהיותה מפלה ללא סיבה בין סוגי אלכוהול שונים .  הצעת השיטה החדשה ,  של 15 שקל לבקבוק ,  מייקרת בסכום קטן את המשקאות החריפים הזולים ,  אבל מוזילה באופן משמעותי - עד כדי עשרות ומאות שקלים לבקבוק - את האלכוהול היוקרתי  ( ויסקי וקוניאק בעיקר )  .  
לאור זאת קמה צעקה בכנסת ,  שם נטען כי הצעת המיסוי החדשה תביא להגדלת צריכת האלכוהול בישראל ,  כיוון שהיא תוזיל באופן משמעותי את הוויסקי היוקרתי ,  מבלי לייקר באופן משמעותי את הוודקה הזולה .  
כמו כן ,  ההצעה הזו משנה באופן ניכר את יחסי הכוחות בשוק האלכוהול בישראל :  לפי נתוני רשות המסים ,  חנות הדיוטי פרי בנתב"ג מוכרת כיום 9% מכמות המשקאות החריפים בישראל ,  אבל מחזיקה ב-35% מההכנסות של הענף .  זאת מאחר שהדיוטי פרי מוכרת את הרוב המוחלט של האלכוהול היוקרתי .  המיסוי הגבוה מאוד ,  של עשרות ואפילו מאות שקלים לבקבוק ,  העניק לדיוטי פרי יתרון מס שלא ניתן היה להתחרות מולו .  שינוי שיטת המס ,  כך שגם קוניאק שעולה אלפי שקלים יישא במס של 15 שקל בלבד לבקבוק ,  מפחית במידה ניכרת את התחרותיות של הדיוטי פרי .  הדיוטי פרי הפעיל ,  לכן ,  לובי נגד שינוי הצעת המס בכנסת .  
רשות המסים דחתה את הטענות שהועלו נגדה בכנסת .  הרשות הביאה נתונים לפיהם 74% מצריכת האלכוהול בישראל ,  בעיקר אלכוהול הנצרך בידי צעירים ,  הם של בקבוקי וודקה במחיר של עד 40 שקל לבקבוק .  לפי השיטה החדשה ,  בקבוקים אלו אמורים היו להתייקר ב-2-7 שקלים לבקבוק - משמע ,  עיקר האלכוהול הנצרך כיום בישראל היה אמור להתייקר  ( גם אם בסכום מתון )  כך שלא ניתן לטעון כי הדבר יגדיל את צריכת האלכוהול .  כמו כן הציגה הרשות נתונים לפיהם האלכוהול היוקרתי ,  זה שצפוי להיות מוזל משמעותית ,  מהווה אחוזים בודדים מסך הצריכה של האלכוהול בישראל  ( בקבוקים במחיר של עד 75 שקל מהווים 89% מהצריכה )  .  גם לאחר הפחתת המס ,  האלכוהול היוקרתי יימכר במחירים של יותר מ-100 שקל לבקבוק - כך שאין סכנה ממשית להגדלת הצריכה .  מה עוד ,  שמדינת ישראל אדישה להבדל בין צריכת ויסקי לצריכת וודקה - שניהם מזיקים באותה מידה מבחינת המדינה .  
עם זאת ,  רשות המסים הודתה כי המיסוי שנקבע ,  בסך 37 שקל לליטר כוהל ,  הוא אכן נמוך בהשוואה בינלאומית - הממוצע במדינות החברות בארגון לשיתוף פעולה כלכלי ופיתוח  ( OECD )  הוא 47 שקל לליטר כוהל .  לפיכך ,  הרשות בוחנת כמה חלופות למיסוי קצוב ,  שייקבע בהתאם לשיעור הכוהל בבקבוק בלבד ,  אבל בסכום גבוה יותר .  ייתכן אפילו שתובא הצעה שמכפילה את סכום המס - 60-80 שקל לליטר כוהל .  הצעה זו תייקר בסכום משמעותי יותר את האלכוהול הזול ,  דבר שעשוי לתרום להקטנת צריכת האלכוהול בקרב צעירים - אבל גם תחמיר את מצבה של התעשייה המקומית ,  המייצרת בעיקר אלכוהול זול .
 
מסתמן :  האוצר יעלה את המיסוי על האלכוהול
בשורה רעה למתדלקים ?  ייתכן כי רשות המסים תגיש הצעה שמכפילה את סכום המס ,  60-80 שקל לליטר כוהל ,  הצעה שתייקר משמעותית את האלכוהול הזול

