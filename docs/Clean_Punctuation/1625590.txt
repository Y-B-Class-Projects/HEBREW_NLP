הסכם קיבוצי חדש בבנק ישראל - העובדים יקבלו תוספת שכר רטרואקטיבית של 3%
במשכורת ינואר הקרוב יועלה שכרם חד פעמית ב-36%
740 עובדי בנק ישראל יקבלו תוספת שכר של 3% ,  כך נקבע בהסכם שכר קיבוצי שנחתם בסוף השבוע .  התוספת היא רטרואקטיבית לינואר 2009 ,  ומשמעות הדבר היא שבמשכורת הקרובה שכרם של העובדים יועלה חד פעמית ב-36% .  יצויין ,  שעובדי בנק ישראל נמנים עם מקבלי השכר הגבוה ביותר במגזר הציבורי ,  פרט לכמה עובדים בנמלי הים ,  המשתכרים יותר.ההסכם ,  נחתם בין מנכ"ל בנק ישראל חזי כאלו ,  יו"ר הוועד ניצה קסיר ,  מנהל משאבי האנוש ,  רפי לנקרי וראש חטיבת עובדי הבנקים בהסתדרות ,  ציון שמע.בחוזר שהעבירה הבוקר יו"ר הוועד לכל אחד מעובדי בנק ישראל נאמר כי ההסכם נחתם  " אחרי שלוש שנים שבהן שכר העובדים נשחק ".  עוד ציינה קסיר כי ההסכם נחתם בלי קשר לתוספת השכר בשיעור 5% שכלל עובדי המגזר הציבורי קיבלו עבור השנתיים האחרונות וכי  " אנו מנהלים מו"מ כדי לקבל תוספת זו ,  באופן נפרד ". ההסכם גם קובע כי עובדי בנק ישראל יקבלו  " תוספת מרתפים "  רטרואקטיבית מינואר 2009 .  מדובר בעובדים בדרגות הנמוכות ,  בדרך כלל ,  המועסקים במרתפי הבנק שם מאוחסנים שטרות כסף ותפקידם הוא לספור את השטרות ולמיינם .  עוד נקבע בהסכם כי ההנהלה תגדיל את הסבסוד של ארוחות צהריים לעובדים . " תוספת זו תשפר את איכות האוכל ",  נכתב בחוזר של הוועד .  כן תשולם תוספת שכר לעובדים ותיקים בדרגות ט' ו-י'++ ותועלה דרגת הכניסה המירבית לבנק לעובדי דור ב' .
 
הסכם קיבוצי חדש בבנק ישראל - העובדים יקבלו תוספת שכר רטרואקטיבית של 3%
במשכורת ינואר הקרוב יועלה שכרם חד פעמית ב-36%

