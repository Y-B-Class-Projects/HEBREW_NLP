גמול השקעות וגמול נדל"ן יעניקו בונוסים ב-2 מיליון שקל למנהלים 
 >  >  בסוף השבוע האחרון אישרו חברי הדירקטוריון של גמול השקעות ושל חברה הבת ,  גמול נדל"ן למגורים ,  מענקים חד פעמיים למנהלי החברות בהיקף כולל של 2 מיליון שקל  ( מתוך סכום זה ,  1.06 מיליון שקל ישולמו על ידי גמול נדל"ן )  .  זאת לאחר שהחברה שבשליטת ליאון רקנאטי ,  הצליחה להיחלץ בשנה שעברה מפירוק כשהגיעה להסדר חוב עם הגופים המוסדיים ,  שכחלק ממנו נמחק חוב של 60 מיליון שקל .  עם מקבלי המענקים נמנים :  עמיחי קרופיק ,  מנכ"ל משותף של גמול השקעות ,  שקיבל 560 אלף שקל ;  ארז בנדל ,  המכהן כמנכ"ל משותף בגמול ובגמול נדל"ן ,  קיבל אף הוא מענק של 560 אלף שקל ,  שמחציתו תשולם מקופתה של גמול ומחציתו מקופתה של גמול נדל"ן ;  טל מיש ורד ,  מנכ"לית משותפת של גמול נדל"ן ,  תקבל גם 560 אלף שקל ;  אילן שפר ,  משנה למנכ"ל גמול נדל"ן ,  יקבל מענק של 220 אלף שקל ;  ורפי אורי ,  חשב של גמול יקבל מענק של כ- 100 אלף שקל .  בהודעת החברה לבורסה נאמר : " בעקבות מצב של סף חדלות פירעון שאליו נקלעה גמול ב-2008 ,  מונו עמיחי קרופיק וארז בנדל למנכ"לים משותפים חדשים והתגייסו להצלתה .  בשנה האחרונה ,  הובילו וניהלו מנהלי החברה ומנהלי גמול נדל"ן משא ומתן ארוך ומורכב עם בעלי החוב של החברה ,  שבסופו של דבר הוביל להסדר חוב כולל - שהושלם בימים האחרונים . " התגמול המוצע הוא מקובל וסביר ,  ומשקף את תרומתם הרבה לחברה ולחברות הבנות שלה בשנה האחרונה ". 

גמול השקעות וגמול נדל"ן יעניקו בונוסים ב-2 מיליון שקל למנהלים 
nan
