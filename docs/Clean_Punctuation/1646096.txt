הפסד לרוני לוי במשחק העונה ברומניה
המאמן הישראלי ואוניראה אורזיצ'ני הפסידו בבית 1:0 לקלוז' ,  במשחק הראשון מאז שבה הליגה מפגרה .  טראורה כבש  ( 43 ) 
שתי האלופות האחרונות של רומניה ושתי המוליכות של הליגה ,  אוניראה אורזיצ'ני וקלוז' נפגשו הערב  ( שני )  למשחק העונה ,  כאשר את המארחת מדריך לראשונה בליגה רוני לוי .  המאמן הישראלי ,  שהפסיד עם קבוצתו 1:0 לליברפול בליגה האירופית ביום חמישי ,  קיווה לפתוח ברגל ימין בליגה שחזרה מפגרה ארוכה ,  אך שוב נוצח 1:0 וכעת ניצב עם אוניראה במרחק שלוש נקודות מהפסגה .  לקלוז' המוליכה 37 נקודות ,  אחריה אוניראה עם 34 וגם לסטיאווה בוקרשט ,  שהפסידה בשבת ,  יש 34 .
 המאמן הישראלי עלה עם חלוץ בודד למרות שמדובר במשחק בית ,  והרכיב את פאבלו ברנדאן הארגנטינאי כמגן שמאלי .  הפתיחה הייתה שייכת לקבוצה של אנדראה מנדורליני ,  כאשר לסינה טראורה ועמנואל קוליו הגיעו להזדמנויות מול שערו של דוידאס ארלאוסקאס .  בדקה ה-43 גם הגיע השער של קלוז' ,  כשצ'יפריאן דיק נעצר אצל ארלאוסקאס ,  הכדור ניתז למשקוף ומשם טראורה ,  שחקן סגל נבחרת חוף השנהב ,  המשיך פנימה את מה שהתברר לבסוף כשער הניצחון הכל כך משמעותי .
 במחצית השנייה ניסתה אוניראה לחזור ,  אבל כל ניסיונותיה נראו עקרים למדי ,  כאשר המצב הטוב ביותר היה של יוליאן אפוסטול בדקה ה-59 ,  והוא נעצר אצל השוער הפורטוגלי נונו קלרו .  קלוז' הסתגרה ככל שנקפו הדקות והסתדרה היטב עם המשחק האגרסיבי ומרובה העבירות שהתנהל רובו ככולו במרכז המגרש .  הקבוצה המארחת ירדה מאוכזבת לקול שריקות הבוז של האוהדים ,  בתקווה לפצות על כך במשחק נגד ליברפול ביום חמישי .
  *  יאניס פאפאקוסטס  ( 42 )  ,  שפתח את העונה כמאמן קבאלה ופוטר ,  מונה למאמנה של לאריסה ,  קבוצתם של שמעון אבוחצירא וסלים טועמה ,  עד תום העונה .  כזכור ,  אתמול  ( ראשון )  התפטר מרינוס אוזונידיס לאחר הפסד ביתי מביך 2:0 לפנתראקיקוס האחרונה בטבלה .  הישראלים ,  שמעמדם התערער מאוד אחרי פגרת חג המולד ,  יקוו לקבל יותר דקות משחק מהמאמן החדש .  

הפסד לרוני לוי במשחק העונה ברומניה
המאמן הישראלי ואוניראה אורזיצ'ני הפסידו בבית 1:0 לקלוז' ,  במשחק הראשון מאז שבה הליגה מפגרה .  טראורה כבש  ( 43 ) 

