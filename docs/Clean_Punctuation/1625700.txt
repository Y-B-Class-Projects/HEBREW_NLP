הוכרזו הזוכים בפסטיבל האנימציה של סינמטק חולון
הסרט  " Winter "  של אלכסנדרה ברנשטיין זכה במקום הראשון בתחרות הרשמית של הפסטיבל .  מנהלת הסינמטק : " חבר השופטים מצא עצמו עומד בפני משימה לא פשוטה "
 הוכרזו הזוכים בתחרות האנימציה MaraToon של סינמטק חולון .  באירוע שהתקיים אמש  ( שבת )  בסינמטק הוענקו פרסים לחמש הקבוצות הזוכות ,  אשר נבחרו מבין 27 סרטים אשר עמדו בקריטריונים . " לשמחתנו ,  חבר השופטים מצא עצמו עומד בפני משימה לא פשוטה ",  אמרה מנהלת הסינמטק ,  שירה כרמי . " על תואר המרטון הטוב ביותר התמודדו מספר סרטים ,  שהוכיחו כי חשיבה יצירתית ויכולת אמנותית מסוגלות להפיק גם בזמן דחוס יצירות איכותיות ומעניינות ".  
במקום הראשון בתחרות זכה הסרט  " Winter "  של אלכסנדרה ברנשטיין .  השופטים - חנן קמינסקי ,  ראש תחום אנימציה בבצלאל ,  גילת פרג ,  יו"ר איגוד האנימציה הישראלי  ( אסיפ"א )  ,  תמי ברנשטיין ,  אנימטורית ומאיירת ,  אריק גרדוס ,  מנהל הפוסט בחברת JCS ואלון רוזנבלום ,  עורך התוכן של סינמטק חולון - קבעו כי מדובר ב"סרט לירי ,  שבהינתן הזמן הנתון והקצר מצליח לרגש ולהעביר מגוון רגשות וסיפור דרמתי .  אנימציה איכותית והפקת פסקול מרשימה ".  ברנשטיין זכתה בפרס בגובה 5,000 שקלים על הישגה .  
בפרס חביב הקהל זכה הסרט  " Angels "  של קבוצת  " תכלס "  המורכבת מנופר רדא ,  עוז ירושלמי ,  אור סהר ,  סמדר לבנה .  הסרט נבחר על ידי הקהל שהצביע באתר Flix לסרט המועדף עליו .  בציון לשבח על שימוש בשפה הקולנועית זכה הסרט  " שלוש וחצי שניות על החיים "  של קבוצת  " מחתרת הקציצה "  המורכבת מיואב בריל ,  ערן היללי ושי יוסף .  
בציון לשבח על תסריט מקורי זכה הסרט  " שלושה וחצי חדרים "  של סטודיו אפרוגוטיקה  ( בועז קדמן וגיל לביא )  .  בפרס מיוחד של חבר השופטים זכה הסרט  " שלו וחצי "  של קבוצת Silly Hats Only המורכבת מליאת הר-גיל ,  שאול חמאווי ,  מאשה בייטמן ודודי רובין .  
הנהלת סינמטק חולון ניצלה את הפסטיבל כדי להכריז על הקמת ארכיון האנימציה הראשון בישראל ,  אשר יפעל לשימור והנצחת הפעילות בז'אנר וכן לקדמו באופנים שונים .
 
הוכרזו הזוכים בפסטיבל האנימציה של סינמטק חולון
הסרט  " Winter "  של אלכסנדרה ברנשטיין זכה במקום הראשון בתחרות הרשמית של הפסטיבל .  מנהלת הסינמטק : " חבר השופטים מצא עצמו עומד בפני משימה לא פשוטה "
 
