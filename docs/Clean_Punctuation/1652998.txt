עושים בוק לפייסבוק
רוצים את חשבון הפייסבוק שלכם בעותק קשיח ?  שירות חדש מציע לכרוך לספר את שורות הסטטוס הנבחרות
שלושה חודשים לאחר שחברת Boondoggle החלה להציע למשתמשי טוויטר להדפיס את הציוצים שלהם ולכרוך אותם בספר טוויטר אישי  מגיעה התוספת הפייסבוקית .  כעת מציעה החברה שירות דומה עבור הרשת החברתית .  בלחיצת מספר קליקים ותשלום של כמה עשרות דולרים  תוכלו להפוך את ה"בוק "  בפייסבוק לדבר אמיתי .  
Famebook ,  שמו של השירות ,  מתחבר לחשבונו של משתמש הפייסבוק ומאפשר לו לבחור מבין רשימת חבריו את אלו ששורות הסטטוס שלהם יופיעו בספר המודפס .  ניתן להיות סלקטיבי ,  או פשוט לבחור את כל החברים הקיימים .
 התוכנה שבונה את הספר בוחרת רנדומלית עדכונים ומדפיסה אחד בכל תחתית דף .  ומה בשאר הדף ?  כלום .  למעשה מדובר במחברת ריקה  ( עם כריכה רכה או קשה ,  לבחירתם )  המעוטרת בשורות סטטוס .  אין אפשרות להוסיף לספר עוד אלמנטים מפייסבוק  כמו ,  למשל ,  תמונות מאלבומי החברים ,  ובכלל נראה שלא אפשרית כל קוסטומיזציה שהיא .
 עדיין נשמע לכם משתלם ?  קחו בחשבון שמדובר בשירות שאינו אידיאלי לדוברי שפות הנכתבות מימין לשמאל .  אופציית ה-Preview שמציע האתר מראה כי סטטוסים בעברית יופיעו בספר הפוך .  לכן מתאים השירות רק למי שחבריו נוהגים לעדכן באנגלית ,  או למי שלא מפריע לו לקרוא שורות כ"לכולם טוב בוקר ". 

עושים בוק לפייסבוק
רוצים את חשבון הפייסבוק שלכם בעותק קשיח ?  שירות חדש מציע לכרוך לספר את שורות הסטטוס הנבחרות

