שותפות הנפט מודיעין זינקה השבוע ב-116% ונמצאת במשא ומתן לרכישת רישיונות בים המלח ובאשדוד
אלטשולר מזהיר : " ההשקעות של חברות חלום כמו חברות חיפושי הנפט והגז ,  נגמרות בדרך כלל בכוויות מאוד קשות "
 יחידות שותפות הנפט  ,  שבשליטתו של צחי סולטן ,  זינקו היום ב-33% ומתחילת 2010 ב-116% ,  על רקע גל העליות בשוק הנפט והגז המקומי .  מודיעין ,  הנמצאת ברשימת השימור של הבורסה עקב גירעון של 3 מיליון שקל בהונה העצמי ,  הודיעה לפני כשבועיים על גיוס הון באמצעות הנפקה מיידית של 20 מיליון שקל והנפקת אופציות בתמורה מהוונת של 50 מיליון שקל.הזינוק במניות הגז והנפט החל בתחילת 2009 ,  עם גילוי מאגר הגז הטבעי  " תמר ",  שהקפיץ את מניות השותפות בו ובעקבותיהן את מניות הסקטור האחרות .  לפי כשבועיים הודיע גבעות עולם על מציאת נפט בקידוח בראש העין ,  ובעקבותיה נרשמה עליה חדה נוספת במניות אלו .  כעת מחפשים המשקיעים את החברה הבאה שעשויה לפרוץ קדימה.מקורב לחברה אמר היום ל-themarker כי  " מודיעין הינה חברה קטנה שיש לה פוטנציאל זינוק אדיר ,  בניגוד ליחידות החיפוש הגדולות שכבר לא נשאר להן לאן לטפס ." עם זאת ,  לפני כשבוע אמר גלעד אלטשולר ,  מבעלי בית ההשקעות אלטשולר-שחם כי  " ההשקעות של חברות חלום כמו חברות חיפושי הנפט והגז ,  נגמרות בדרך כלל בכוויות מאוד קשות .  על כל חברה שמצליחה בענף יש 20 חברות שנכשלות .  אני מציע למשקיעים לבדוק כמה השקיעו שם ובאיזו פרופורציה מהתיק מדובר ". לפני כשבועיים הודיעה החברה כי היא פועלת להגדלת הונה העצמי ולחזרתה למסחר התקין בדרך של הנפקה מיידית של 19.9 מיליון שקל והנפקת אופציות שתמורתן המהוונת עומדת על כ-50 מיליון שקל .  המועד הקובע לפקיעת האופציות יהיה ביום חמישי השבוע ,  7 ינואר 2010.בנוסף להגדלת ההון העצמי ,  הגיוס נועד לאפשר לחברה לעמוד בתנאים המתלים שנקבעו בעסקות האחרונות לרכישת רישיונות קידוח שעליהן חתמה ובהוצאות עתידיות הקשורות לפעילותה :  מודיעין חתמה על רכישת 15% מרישיון צורים בים המלח ב-150 אלף דולר ,  וכן על רכישת 15% מרישיון שרית באשדוד ב-120 אלף דולר.שותפות נפט בנויה מהשותף המוגבל שיחידות ההשתתפות שלו נסחרות בבורסה ,  ומשותף כללי שהיא חברת הניהול מעליו .  השותף המוגבל במודיעין הוא מודיעין יהש ,  ומעליה נמצאת מודיעין ניהול .  במודיעין ניהול מחזיקה חברת נויה ב-75% .  סולטן רכש 95% מנויה .  הרעיון שמאחורי המבנה הוא שאם נמצא נפט ,  המדינה מקבלת חלק מההכנסות  ( תשלום הנקרא  " תמלוג על ")  ;  חברת הניהול ,  במקרה זה נויה של סולטן ,  זכאית לקבל חלק מההכנסות ,  וביתרה מתחלקים השותפים בשותפות המוגבלת .
 
שותפות הנפט מודיעין זינקה השבוע ב-116% ונמצאת במשא ומתן לרכישת רישיונות בים המלח ובאשדוד
אלטשולר מזהיר : " ההשקעות של חברות חלום כמו חברות חיפושי הנפט והגז ,  נגמרות בדרך כלל בכוויות מאוד קשות "
 
