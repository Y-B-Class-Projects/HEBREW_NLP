ההסכם לא מבטיח שקט תעשייתי 
עובדי משרד החוץ ,  פרקליטי המדינה ועובדי הרכבת עדיין מאיימים בעיצומים
 >  >  הסכם השכר הקיבוצי במגזר הציבורי ,  שהביא להסרת איום השביתה על ידי ההסתדרות ,  אינו מבשר את סיומם של כל מאבקי העובדים במגזר זה .  עובדי משרד החוץ ,  הפרקליטים במשרד המשפטים ועובדי הרכבת נערכים לעיצומים או שביתה .  עובדי משרד החוץ ,  בהם דיפלומטים הנציגויות ישראל ברחבי העולם ,  נקטו במשך כמה חודשים עיצומים ,  לאחר שדרישות שכר שלהם לא נענו .  חלק מהעיצומים - בין היתר ,  שיבוש ביקוריו של ראש הממשלה בנימין נתניהו בוושינגטון ובאתונה - גרמו מבוכה לאורחים רמי דרג שביקרו בישראל ולמדינאים ישראלים שהוזמנו למדינות שונות .  באחרונה הכריזו העובדים על פסק זמן בעיצומים ,  אך כעת ,  לאחר שהסתיים מאבקה של ההסתדרות בעניין הסכם השכר ,  הם עומדים לחדשם .  יו"ר ועד עובדי משרד החוץ ,  חנן גודר ,  לשעבר שגריר ישראל באריתריאה ,  אומר כי סולם השכר של עובדי המשרד נקבע ב-1993 ומאז הוא עודכן בשיעור של 67% ;  האינפלציה בתקופה זו היתה 110% ,  ואילו שכרם של העובדים בישראל עלה באותן שנים ,  לפי נתוני הלמ"ס ,  ב-130% . " לאחר 20 שנות עבודה משתכר ציר באחת משגרירויות ישראל באירופה 8,000 שקל נטו בחודש .  זו בושה לשירות החוץ ",  טוען גודר .  לדבריו ,  עובד אחר ,  המשמש מספר 2 באחת משגרירויות ישראל באמריקה הלטינית ,  מקבל השלמת הכנסה בגלל שכרו הנמוך .  קבוצה שנייה שעומדת לחדש את מאבקה הם פרקליטי משרד המשפטים ,  המייצגים את המדינה בהליכים משפטיים בכל הערכאות .  עובדים אלה דורשים תוספת שכר בשיעור של 24.5% ,  בדומה לתוספת האחרונה שקיבלו הרופאים במסגרת פסק הבוררות .  לטענת מזכיר ארגון הפרקליטים ,  גדי שילה ,  שכרם של פרקליטי משרד המשפטים נמוך ב-30%-50% לעומת השכר שמקבלים עמיתיהם במשרדי עריכת דין פרטיים .  לדבריו ,  רבים מהפרקליטים אינם זכאים לטלפונים ניידים על חשבון המעסיק למרות צורכי העבודה ,  ואחרים אינם מקבלים השתתפות בהחזקת רכב ,  למרות נסיעותיהם הרבות לבתי המשפט .  קבוצה שלישית הנמצאת בסכסוך עבודה הם עובדי רכבת ישראל .  יו"ר ועד עובדי הרכבת ,  גילה אדרעי ,  מאיימת בשביתה בתום תקופת הצינון בעוד כשבוע ,  בעקבות העסקה שחתמה הנהלת הרכבת לרכישת עשרות קרונות נוסעים מהחברה הקנדית בומברדיה .  הוועד דורש כי תחזוקת הקרונות תיעשה בידי עובדי הרכבת ,  בעוד שעל פי ההסכם ,  נושא התחזוקה יופקד בידי בומברדיה .  הוועד גם מתנגד לתוכניתה של הנהלת הרכבת להמיר עשרות תקנים של עובדי קבועים למשרות המיועדות לעובדים בחוזים אישיים ,  וכן לכוונת ההנהלה להעביר עובדים למטה החדש של הרכבת שיוקם בלוד .
 
ההסכם לא מבטיח שקט תעשייתי 
עובדי משרד החוץ ,  פרקליטי המדינה ועובדי הרכבת עדיין מאיימים בעיצומים

