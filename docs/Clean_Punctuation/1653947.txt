גם בירושלים :  40 דקות תור בכניסה ל-H & M
השבדים מחייכים :  המונים המתינו כבר מהשעה 9:00 בבוקר מחוץ לדלתות חנות הרשת בבירה שנפתחה בשעה 12:00 .  על פי ההערכות עד סוף היום יבקרו בחנות לא פחות מ-7,000 לקוחות
הנהירה אחרי H & M ממשיכה .  ביום הראשון לפתיחת H & M השני בישראל ,  בקניון מלחה בירושלים ,  חיכו האנשים בתור כבר משעה תשע בבוקר לפתיחת הדלתות ב-12 .
 עם זאת ,  למרות מספר האנשים הרב ,  נדמה כי ה'טירוף' והרמיסות שאפיינו את פתיחת הסניף בעזריאלי מספר ימים קודם לכן ,  נמנעו מתושבי ירושלים .  
בין הקונים ניתן היה למצוא הרבה מאוד צרכנים מהמגזר הדתי ואמהות שהגיעו עם ילדיהן .  לדברי מקורבים ,  על אף שמספר האנשים היה מצומצם במעט מזה של החנות בקניון עזריאלי בתל אביב ,  הפידיון של H & M בירושלים צפוי להיות גבוה ,  משום שסל הקניה היה גדול יותר ואנשים רכשו מספר פריטים רב לכל המשפחה .
" בכל נקודת זמן חיכו כ-1,000 איש מחוץ לחנות ומהבוקר החניון כבר מלא ",  אמר ל-TheMarker פאר נדיר ,  מנכ"ל קבוצת קניוני עזריאלי ,  המפעיל את קניון מלחה .  לדבריו ,  עד השעה 15:30 ביקרו בחנות כ-2,000 איש וההערכה היא כי עד סוף היום יבקרו בחנות כ-7,000 איש . " למדנו מהניסיון ואנחנו מחלקים את הקהל לקבוצות כדי שלא יהיה עומס בתוך החנות .  כל קבוצה מחכה בממוצע כ-40 דקות בתור ואני מעריך שככל שהיום ימשיך זמן ההמתנה בכניסה לחנות יהיה רב יותר ",  הוסיף .  
ביום הפתיחה הגיעו לסניף שבקניון עזריאלי בתל אביב כ-15 אלף מבקרים שהשאירו בקופות פדיון מוערך של 2 מיליון שקלים .  ביום השני לפעילות ,  יום שישי - שבו שעות פתיחת החנות מצומצמות יותר - ביקרו בחנות 9,000 לקוחות והפדיון היה של כמיליון שקל .  גם במוצאי שבת ועד לזמן זה נרשמו תורים גדולים מחוץ לחנות ,  החניון של המקום מלא ואנשים מספרים על חיפוש חניה שאורך שעות ארוכות .
 
גם בירושלים :  40 דקות תור בכניסה ל-H & M
השבדים מחייכים :  המונים המתינו כבר מהשעה 9:00 בבוקר מחוץ לדלתות חנות הרשת בבירה שנפתחה בשעה 12:00 .  על פי ההערכות עד סוף היום יבקרו בחנות לא פחות מ-7,000 לקוחות

