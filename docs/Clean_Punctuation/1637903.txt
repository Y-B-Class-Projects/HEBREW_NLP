הרע במיעוטו :  הקמת ועדת בדיקה
שגרירת ישראל באו"ם ,  פרופ' גבריאלה שלו ,  סיפרה במהלך הרצאה בארץ כי אישים בכירים במערכת המשפט טענו שהם מכירים את ריצ'רד גולדסטון ,  ושום רעה לא תצמח ממנו .  מה שמוכיח כי שופטים מבינים בחוק ,  אבל לא בנפש האדם .
 הנזק שגרם האיש אשר התיימר להיות ידיד אינו רק כואב אלא מתמשך .  מין עלוקה מדינית .  הדו"ח שלו אינו מרפה .  הפנמתה של אקסיומה זו בתודעת מקבלי ההחלטות בירושלים מחייבת את הוצאת הדיון בסוגיית המענה לדו"ח גולדסטון ממתחם הצדק לזירת התועלת .  במבחן התועלת אין ההשתהות הישראלית משרתת היטב את המטרה .
 אין צורך לחזור על המובן מאליו ,  שדו"ח גולדסטון הוא התנכלות חד ? צדדית גולמית וגסה לזכויותיה ולטיעוניה של ישראל .  מגמה זו ניכרת גם בעמדת הצדדים :  חמאס השיב לאו"ם באמירה עזת פנים כי ירה לעבר חיילים בלבד וייתכן כי בשוגג נפגעו גם אזרחים ישראלים ,  ולא קמה כל מהומה בינלאומית .
 לעומתו ,  ישראל ניפקה עשרות תחקירי אמת שערכה בקרב חיילי צה"ל ,  בין אם ביוזמתה ובין אם בהמשך לטענות העולות בדו"ח גולדסטון ,  ועדיין אין הקהילייה הדיפלומטית מניחה לה .  תחושת הקיפוח הצודקת שמלווה את ישראל אינה מספיקה ,  שכן הלחץ המדיני לא יחדל ועליה לבחור בין שתי אפשרויות גרועות .
 בצדק טוענים אהוד ברק וגבי אשכנזי כי חקירה מהסוג הנתבע בוועדת גולדסטון תערער את ביטחון החייל במפקדיו ובממשלה השולחת אותו לקרב .  אך צודקת לא פחות טענת הנגד שאין לישראל ברירה וחובה עליה להקים ועדת חקירה אלא אם כן היא נותרת אדישה להתנכלות הבינלאומית כלפיה .
 נראה כי אין ברירה .  ישראל תבחר ברע במיעוטו אם תקים ועדת בדיקה ,  ופחות משחשוב כתב המינוי שלה ,  יעקוב העולם אחרי הרכבה האישי .  אהרן ברק הוא שם אולטימטיבי בעולם המשפט הבינלאומי .  ישנם עוד שמות סבירים .  כך או כך אין מנוס מלהקים ועדה כזאת .  לא קיומה יכריע אלא תוצאות דיוניה .
 
הרע במיעוטו :  הקמת ועדת בדיקה
nan
