תנופה :  טייוואן צמחה ב-9.2% ברבעון הרביעי ;  תאילנד צמחה ב-5.2%
היצוא מטייוואן צמח ב-75.8% בינואר - עדות לחולשה הפוטנציאלית של הכלכלה המקומית - תלות יתר ביצוא
טייוואן ותאילנד רשמו את הצמיחה המהירה שלהן בתמ"ג ברבעון הרביעי של שנת 2009 הודות לעלייה במסחר ,  בצריכה הפרטית ובתיירות.התמ"ג של טייוואן צמח ב-9.2% ברבעון הרביעי לעומת הרבעון המקביל ב-2008 ,  קצב הצמיחה המהיר זה 5.5 שנים ,  הודות לעלייה ביצוא ,  בעיקר לסין ,  ובצריכה הפרטית .  בתיאום עונתי ובחישוב שנתי צמח התמ"ג של טייוואן ב-18.02% ,  לפי בנק גולדמן סאקס.כמו כלכלות נוספות באסיה המסתמכות רבות על יצוא ,  טייוואן הרוויחה רבות מעליית הביקוש למוצריה מצד סין .  היצוא מטייוואן צמח ב-19.6% ברבעון הרביעי ,  לפי הלישכה המרכזית לסטטיסטיקה באזור .  שיעור האבטלה בטייוואן ירד מעט בחודש ינואר ל-5.73% לעומת 5.77% בחודש דצמבר .  התמ"ג של תאילנד צמח ב-5.2% ברבעון הרביעי לעומת הרבעון המקביל ב-2008 ,  השיעור המהיר זה 10 שנים .  בתיאום עונתי ובחישוב שנתי צמח התמ"ג התאילנדי ב-15.3% ,  לפי בנק ברקליס .  ההתאוששות המהירה והחזקה של מדינות אסיה מהמשבר הכלכלי ,  אשר ללא ספק חזקה יותר מההתאוששות של ארה"ב ואירופה ,  טומנת בחובה אתגרים רבים - החל מדפלציה ביפן ועד לתלות יתר ביצוא במקרה של טייוואן .  סין מהווה את עמוד התווך של הכלכלה האסיאתית ,  אבל אפילו היא עומדת בפני סכנות - במקרה שלה מדובר בבועת נכסים פוטנציאלית בהתהוות.אחד הסיכונים הגדולים לכלכלות אסיה דווקא תלוי במדינות המפותחות :  הירידה בצריכה הפרטית בשל עלייה באבטלה במדינות המפותחות מאיימת על היצוא ממדינות אסיה .  טייוואן מסתמכת בעיקר על היצוא לסין ,  ולכן אם הצמיחה בסין תיפגע ההשלכות על טייוואן יהיו חמורות.בינתיים ,  המצב נראה טוב עבור טייוואן :  הבורסה המקומית עלתה ב-78% ב-2008 ,  וגם כיום היא גבוהה ב-78% מרמת השפל אליה הגיעה במארס 2009 .  היצוא מטייוואן עלה בחודש ינואר ב-75.8% לעומת החודש המקביל ב-2009 ,  כשהיצוא לסין זינק ב-187.8% .
 
תנופה :  טייוואן צמחה ב-9.2% ברבעון הרביעי ;  תאילנד צמחה ב-5.2%
היצוא מטייוואן צמח ב-75.8% בינואר - עדות לחולשה הפוטנציאלית של הכלכלה המקומית - תלות יתר ביצוא

