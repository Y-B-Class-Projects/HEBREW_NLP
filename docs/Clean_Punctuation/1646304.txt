הזונות שדדו לקוח ,  העירייה שדדה אותן בחזרה
מצוקת החניה בתל אביב פוגעת בכולם .  שתי נערות ליווי ,  ששדדו את רכבו וכספו של לקוח לאחר בילוי משותף ,  נדהמו לגלות כי העירייה גררה את הרכב לאחר שהחנו אותו בחניית נכים
תושב תל אביב פנה אמש  ( שני )  לתחנת המשטרה בלב תל אביב בתלונה חריגה .  לדבריו ,  במהלך הלילה בילה עם שתי נערות ליווי בעת ששהו השלושה יחדיו בבית מלון זול ברחוב אלנבי בתל אביב .  
בתום הבילוי ,  לאחר שהנשים עזבו את החדר ,  התחוור לו כי מכיס מכנסיו נעלם סכום של 20,000 שקל במזומן .  ולא זו בלבד - בנוסף הבחין המתלונן ההמום כי מפתחות רכבו נעלמו .  הוא רץ לעבר מכוניתו ,  וחששותיו התאמתו - לא היה זכר למכונית .  האיש הזעיק את המשטרה ולאחר חיפוש קצר ,  שוטרי הסיור איתרו את שתי נערות הליווי ,  אישה בת 57 ואישה בת 28 .
 בחיפוש שנערך בביתה של אחת מהן ,  אשר הודתה במעשה ,  נמצאו חלק מהכסף וכן מפתחות הרכב .  אך כאן הסיפור אינו מסתיים .  הרכב ,  שאותו החנתה האישה ,  לדבריה ,  בסמוך לרחוב הירקון בעיר ,  נעלם פעם נוספת .  
כאשר שוטרי הסיור הגיעו למקום החניה ,  לפי הנחיית האישה ,  הם הבחינו בכך שעמדת החניה שמורה לרכב נכה .  בעקבות כך ,  רכב גרירה של העירייה גרר את הרכב לחניון הגרירה שליד הדולפינריום .
 המתלונן שחש ברע פנה לקבלת טיפול בבית החולים איכילוב ,  ואילו שתי הנשים נעצרו ויובאו היום להארכת מעצרן בבית משפט השלום בת"א .
 
הזונות שדדו לקוח ,  העירייה שדדה אותן בחזרה
מצוקת החניה בתל אביב פוגעת בכולם .  שתי נערות ליווי ,  ששדדו את רכבו וכספו של לקוח לאחר בילוי משותף ,  נדהמו לגלות כי העירייה גררה את הרכב לאחר שהחנו אותו בחניית נכים

