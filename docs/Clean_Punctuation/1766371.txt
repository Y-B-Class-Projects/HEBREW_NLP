האינפלציה בסין בשיא של 28 חודשים ;  מחירי המזון זינקו ב-12%
נתוני האינפלציה צפויים להגביר את הלחץ על ממשלת סין לנקוט בצעדי ריסון נוספים
האינפלציה בסין הואצה לשיא של יותר משנתיים בנובמבר ,  מה שמגביר את הלחץ על ראש ממשלת סין ,  ון ג'יאבאו ,  להגביר את צעדיו לריסון התייקרות המחירים ולהעלות שוב את האינפלציה .  מדד המחירים לצרכן בסין עלה בקצב שנתי של 5.1% בנובמבר ,  דיווחה ממשלת סין ביום שבת .  מדובר בזינוק החד ביותר זה 28 חודשים ,  אשר מגדיל את האיום על צמיחתה המהירה של הכלכלה השנייה בגודלה בעולם .  לעלייה במדד תרמו בעיקר מחירי המזון ,  אשר קפצו ב-11.7% בנובמבר.מדד חודש נובמבר היה גבוה מערכו בחודש אוקטובר ,  אז נרשמה עלייה של 4.4% ,  והוא מוסיף להיות גבוה בהרבה מהיעד הממשלתי לאינפלציה של 3% השנה ,  לפי הלשכה המרכזית לסטטיסטיקה בסין .  האינפלציה בנובמבר היתה גם חדה בהרבה מתחזיות אנליסטים ,  אשר צפו כי תהיה בקצב שנתי של 4.6% .  לעומת אוקטובר עלה מדד המחירים לצרכן בסין ב-1.1% .  בשל החששות מעליית מחירי המזון ואינפלציה ,  נקטה סין באחרונה בצעדים שונים לצינון הכלכלה ,  ובכללם העלאת הריבית .  בחודש שעבר הודיעה ממשלת סין על צעדים לריסון התייקרות מחירי המזון ,  בהם פיקוח הדוק יותר על המחירים ,  איסור על צבירת מזון וסנקציות מחמירות יותר על הונאות בשוק המזון ." האינפלציה נהפכת להיות האתגר העיקרי שיעמוד בפני קובעי המדיניות בסין בחודשים הקרובים ,  והגיוני שהם יתחילו להוציא את התחמושת הכבדה ",  אמר בריאן ג'קסון ,  אנליסט ברויאל בנק אוף קנדה בהונג קונג .  לדבריו ,  הממשלה צפויה להגביר את צעדיה לריסון האינפלציה ולהעלות את הריבית עד סוף השנה .  אתמול הודיע הבנק המרכזי של סין על הקשחת דרישות ההון מהבנקים .  הבנק הודיע על הגדלת שיעור היתרות שהבנקים יצטרכו להפריש ביחס להלוואות ב-0.5% - העלאה שלישית בתוך חודש ושישית מאז תחילת השנה .
 
האינפלציה בסין בשיא של 28 חודשים ;  מחירי המזון זינקו ב-12%
נתוני האינפלציה צפויים להגביר את הלחץ על ממשלת סין לנקוט בצעדי ריסון נוספים

