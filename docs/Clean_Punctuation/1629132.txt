תם עידן החינם :  ברשת למדו לגבות כסף
יותר ויותר אתרים מאמצים את מודל ה-Freemium ,  שמאפשר להפוך תוכן למקור הכנסות :  מושכים את הגולשים עם תוכן חינמי ומציעים להם שירותים ותכנים ייחודיים בתשלום
 >  >  כבר כמה שנים שמפעילי אתרים בכל העולם מנסים לפצח את הנוסחה שתאפשר להם להפוך את התוכן למקור הכנסות ,  כשברקע ניטשים ויכוחים בנוגע לשאלה אם הדבר בכלל אפשרי .  יש הטוענים ,  כי הגולשים שהתרגלו לשפע בחינם יסרבו לשלם תמורת תוכן .  אחרים ,  לעומת זאת ,  בטוחים כי סוגיית התשלום תלויה בטיב התמורה .  באחרונה נראים יותר ויותר אתרים שהחליטו לקפוץ למים העמוקים :  אתר הרשתות החברתיות לינקד אין  ( linkedin )  ,  אתר הספורט espn שבבעלות דיסני ,  שירות הטלפוניה באינטרנט סקייפ ואתרים נוספים שמושכים אליהם מיליוני משתמשים באמצעות תוכן בחינם ,  החלו להוסיף שירותים בתשלום .  לינקד אין השיקה בנובמבר מוצר המסייע לחברות השמה לסרוק את האתר ולמצוא מועמדים מתאימים למשרות .  ביוני ,  מיזגה espn את המגזין המקוון שלה עם שירות insider ,  העולה 6.95 דולר בחודש .  סקייפ הוסיפה אפשרויות כמו תא קולי ותוכניות המאפשרות למשתמשים לחייג לטלפונים מקומיים תמורת תשלום חודשי קבוע .  המהלכים האלה משקפים את ניסיונם של אתרי האינטרנט לצמצם את תלותם בפרסום מקוון .  במקום זאת ,  הם מושכים מבקרים באמצעות תכנים בחינם ,  ואז מוכרים להם שירותי פרמיום או מנויים - מודל המכונה  " freemium ".  לפי חברת המחקר פורסטר ,  צרכנים אמריקאים צפויים להוציא 8.55 מיליארד דולר על תוכני אינטרנט כמו משחקים ,  מוסיקה והיכרויות ב-2010 - עלייה של 13% לעומת 2009 . " הם מגלים מה חשוב לאנשים ועל מה יהיו מוכנים לשלם ",  אומרת שרלין לי ,  אנליסטית בחברת אלטימטר גרופ .  לינקד אין הודיעה באוקטובר כי תעבור את יעדיה הפיננסיים .  המשתמשים יכולים ליצור פרופילים אישיים בחינם ,  אך ב-2005 השיקה החברה מנויים בתשלום .  שירותים אלה מעניקים לחברות השמה גישה מורחבת למועמדים למשרות ,  ומספקים לאנשי מקצוע דרך נוספת ליצור קשר זה עם זה .  המחירים נעים בין 25 ל-500 דולר בחודש .  החברה אינה מפרסמת את הכנסותיה וגם לא את שיעור המשתמשים המשלמים שלה .  יישום המכונה linkedin recruiter  ( מגייס לינקד אין )  ,  שהושק בנובמבר ,  מקל על חיפוש עובדים והעברת הודעות בו .  המחירים משתנים ,  בהתאם למספר המנויים והמשרות שהחבילה כוללת .  סאונד טוב יותר עולה כסף לפי פורסטר ,  ההוצאות על תוכן מקוון בארה"ב צפויות לצמוח ב-9.3% בשנה בממוצע עד 2013 ,  ולהסתכם ב-10.8 מיליארד דולר .  עם זאת ,  אף שצצות הזדמנויות להכנסות חדשות ,  הפרסום עדיין צפוי לספק את מרביתן .  להערכת החברה ,  ההכנסות מפרסום צפויות לצמוח ב-17% בממוצע ולהגיע ל-47.4 מיליארד דולר בתוך ארבע שנים .  espn החלה לגבות תשלום בעבור שירות espn insider ב-1998 .  מאז 2005 הוכפל מספר המנויים למאות אלפים .  תוכן ספורטיבי איפשר גם לעיתון  " מילווקי ג'ורנל-סנטינל ",  שבבעלות ג'ורנל קומיוניקיישנס ,  לגבות תשלום בעבור שירות המכונה פאקר אינסיידר .  השירות הושק ב-2001 ומתמקד בקבוצת הפוטבול גרין ביי פאקרס .  פנדורה מדיה ,  שירות מוסיקה המאפשר לאנשים להקשיב לשירים בחינם ,  הוסיף במאי מוצר בעלות של 36 דולר בשנה ,  המאפשר איכות סאונד טובה יותר והאזנה ללא פרסומות .  לדברי פיטר ריפ ,  שותף בחברת קרוסלינק קפיטל המשקיעה הגדולה ביותר בפנדורה ,  יותר מ-90% מהכנסות החברה עדיין מגיעות מפרסום שחשוף למשתמשים באתר בחינם . " כשמשלמים דמי מנוי בפנדורה מקבלים איכות גבוהה יותר של מוסיקה ",  אומר ריפ . " אפשר לשמוע הבדל עצום כששומעים את זה במערכת הסטריאו ".   " וראייטי ",  המגזין ההוליוודי שבבעלות ריד אלסווייר ,  החל לדרוש ממבקרים מסוימים להירשם לשירות לאחר גלישה בשני עמודים .  גם  " וול סטריט ג'ורנל "  של ניוז קורפ משתמש במודל ה-freemium ומנויים בו יותר מ-2 מיליון משתמשים משלמים .  מנוי ל"ג'ורנל "  עולה כ-100 דולר בשנה . " עיתונים אחרים לא הצליחו לשחזר את הצלחת ה'ג'ורנל' ,  בין היתר מכיוון שיש כל כך הרבה חדשות בחינם ,  וגביית תשלום בעבור שירות זה מצמצמת את מספר הקוראים והופכת את העמודים לפחות אטרקטיביים למפרסמים ",  אומר סטיב הסקר ,  נשיא חטיבת המדיה והפרסום בחברת נילסן .  מתוך 25 אתרי העיתונים המובילים בארה"ב ,  רק  " וול סטריט ג'ורנל "  גובה תשלום על גישה לידיעותיו . " ניו יורק טיימס "  ויתר על ניסיון גביית תשלום ב-2007 .  כמו לינקד אין ,  גם חברת ההשמה מונסטר וורלדווייד מעוניינת למשוך משתמשים באמצעות תוכן בחינם - מודעות דרושים וייעוץ קריירה - ולגבות תשלום ממגייסי העובדים .  מונסטר ,  חברת ההשמה המקוונת הגדולה בעולם ,  השיקה באוקטובר יישום בשם power resume search שעולה 30% יותר מהמוצר הקודם .  מונסטר ,  המתמודדת כבר חמישה רבעונים רצופים עם ירידה בהכנסות ,  העלתה את המחיר מכיוון שהמוצר החדש משתמש בטכנולוגיה חדשה - חיפוש סמנטי - המבין את התאמת מחפשי העבודה טוב יותר לעומת האלגוריתמים הישנים ,  שחיפשו מלות מפתח .  הפופולריות הגדלה של משחקים באתר הרשתות החברתיות פייסבוק הובילה לזינוק בהכנסות חברת זינגה גיים נטוורק ,  המייצרת את המשחקים  " מלחמות המאפיה "  ו"פארמוויל ".  זינגה מאפשרת למשתמשים לשחק בחינם ,  ומרוויחה מעסקות זעירות המאפשרות לשחקנים לרכוש מוצרים וירטואליים כמו מריצה או רובה .  זינגה זכתה באחרונה להשקעה בסך 180 מיליון דולר מצד משקיעים בהובלת חברת דיגיטל סקיי טכנולוג'יס ,  שבשליטת המיליארדר הרוסי אלישר אוסמנוב .  יותר ממיליון מתוך 230 מיליון המשתמשים הפעילים של זינגה רוכשים מוצרים וירטואליים ,  לדברי החברה .  הכנסותיה צפויות לזנק ב-69% ב-2010 ל-355 מיליון דולר ,  לדברי ג'סטין סמית ,  מייסד אתר העוקב אחר משחקים ברשתות חברתיות ,  inside social games . " אנשים מוכנים לשלם בעבור תוכן אינטרנטי רק אם הוא חיוני להם מאוד ואינו מוצע להם בחינם ",  אומרת אלן סימיונוף ,  לשעבר בכירה ביאהו ומייסדת האתר shmoop university . " המפתח הוא ייחודיות התוכן ".  שלם וגלושמשחק farmville בפייסבוק .  מוכרים מריצות אתר monster .  שיפרו את הטכנולוגיה והתייקרו אתר skype .  צימצמו את התלות בפרסום מקוון אתר variety .  עברו גם הם למודל ה-freemium

תם עידן החינם :  ברשת למדו לגבות כסף
יותר ויותר אתרים מאמצים את מודל ה-Freemium ,  שמאפשר להפוך תוכן למקור הכנסות :  מושכים את הגולשים עם תוכן חינמי ומציעים להם שירותים ותכנים ייחודיים בתשלום

