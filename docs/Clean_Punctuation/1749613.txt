הפועל עכו ניצחה את עירוני קרית שמונה 0:3
הפועל עכו הביסה את מוליכת הטבלה קרית שמונה 0:3 משערים של רועי דיין  ( 41 )  ,  ג'קו ערפאת  ( 70 )  ומוחמד כליבאת  ( 90 ) 
מוליכת ליגת העל עירוני קרית שמונה הפסידה הערב  ( שבת )  3:0 להפועל עכו בחוץ ,  מה שיאפשר למכבי תל אביב או למכבי חיפה להשתלט על המקום הראשון ביומיים הקרובים אם ינצחו .  קבוצתו של רן בן שמעון קיוותה לחזור למסלול הניצחונות באצטדיון גרין ,  אבל העכואים ידעו להקשות גם עליהם ,  ונהנו מעוד ניצחון גדול שממשיך את המומנטום העכואי .  עבור קרית שמונה ,  זה היה ההפסד הראשון העונה .  
בזכות הניצחון שלה ,  הפועל עכו כבר צברה לא פחות מעשר נקודות בארבעת המחזורים האחרונים ,  והיא בהחלט מועמדת להפוך לקבוצה המפתיעה הבאה בצמרת הליגה ,  אחרי שקרית שמונה עשתה זאת מצוין בשבעת המחזורים הראשונים .  רועי דיין פתח את חגיגת השערים לעכו עם הכיבוש הראשון בדקה ה-41 ,  ג'קו ערפאת הבטיח כמעט סופית את הניצחון בדקה ה-79 ,  ומוחמד כליבאת שנכנס כמחליף היה אחראי על החותמת הסופית שלוש דקות בתוך תוספת הזמן .
 ההזדמנות הראשונה במשחק הגיעה בדקה השישית והייתה שייכת לעכואים ,  כשמהראן ראדי ניצל בעיטה חופשית כדי לנסות ולהפתיע את גיא חיימוב מרחוק ,  אלא ששוערה של קרית שמונה הדף מצוין לקרן .  השער הראשון במשחק הגיע בדקה ה-41 ,  כשאברהים עבדול ראזק הגביה כדור לרועי דיין ,  שהמשיך בנגיחה פנימה וקבע 0:1 להפועל עכו .  קרית שמונה רשמה מספר החמצות ,  אבל השער השני הגיע שוב מהכיוון הלא נכון מבחינתה ,  כשג'קו ערפאת כבש בדקה ה-79 וקבע 0:2 להפועל עכו .  שלוש דקות בתוך תוספת הזמן עכו כבשה את השער השלישי במשחק ,  כשמהראן ראדי פרץ מצד ימין ומסר למוחמד כליבאת ,  שכבש וקבע את תוצאת המשחק - 0:3 להפועל עכו .  
הפועל עכו :  דודו גורש ,  שמעון הרוש ,  פידליס דמקאו ,  איציק כהן ,  רן קוז'וך ,  בן בנימין ,  איברהים עבדול ראזק  ( ליעד אלמליח ,  68 )  ,  מהראן ראדי ,  ניקולאס פלצ'וק  ( מוחמד כליבאת ,  55 )  ,  רועי דיין ,  ג'קו עראפת .
 עירוני קרית שמונה :  גיא חיימוב ,  ברק בכר  ( אלעד גבאי ,  53 )  ,  יניב לביא ,  סאלח חסארמה ,  אורי שטרית  ( בני בן זקן ,  70 )  ,  בריאן חרסיסיץ' ,  וויליאם נג'ובו ,  אדריאן רוצ'ט ,  זוראן בלדובלייב  ( קיילב אקוונוגו ,  53 )  ,  אלרואי כהן ,  וויאם עמאשה .
 מאמן עירוני קרית שמונה רן בן שמעון דווקא התכחש לתוצאה שגרמה לקבוצתו להפסיד לראשונה העונה ואמר בסיום המשחק : " התוצאה מטעה ,  מי שלא ראה את המשחק עוד יחשוב שהייתה כאן תבוסה .  בחצי השני היו לנו דקות טובות של מומנטום מצוין ,  הגענו להזדמנויות אבל הייתה לנו בעיה של רגל מסיימת .  הכל בסדר אצלנו ,  בסך הכל היה משחק טוב והיינו דומיננטיים .  בסך הכל אני מרוצה ,  שיחקנו מסודר ,  וזה רק הפסד שלנו .  אין לי טענות למאמץ שנתנו השחקנים ". 
מאמן הפועל עכו אלי כהן : " משהו טוב קורה בעכו .  לקח לנו זמן להתחבר ,  ועכשיו אנחנו משחקים כדורגל חיובי .  אני לא מרוצה רק מהנקודות ,  אלא גם מהדרך .  אני לא מופתע מהיכולת שלנו ,  יש לנו חוליה קדמית טובה ,  כשאת רוב השערים כובשים החלוצים .  בסך הכל אנחנו רוצים להישאר בליגה ,  אבל אם נהיה במרכז הטבלה זה יהיה יוצא מן הכלל ". 
רועי דיין ,  המצטיין במשחק : " שמח להציג יכולת טובה ,  מקווה להמשיך ככה .  הקבוצה התחברה ,  יש לנו כמה שחקנים חדשים ,  לקח לנו זמן ,  אבל עכשיו אנחנו כובשים .  0:3 על מוליכת הטבלה זו תוצאה טובה .  הגענו להרבה מצבים ,  והכל עבד לנו טוב ". 

הפועל עכו ניצחה את עירוני קרית שמונה 0:3
הפועל עכו הביסה את מוליכת הטבלה קרית שמונה 0:3 משערים של רועי דיין  ( 41 )  ,  ג'קו ערפאת  ( 70 )  ומוחמד כליבאת  ( 90 ) 

