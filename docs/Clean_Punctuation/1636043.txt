עידן עופר : " כשהקמנו את בטר פלייס לא דמיינו שנהיה איפה שאנחנו נמצאים בתוך שנתיים וחצי "
 שי אגסי בשיחת ועידה עם עיתונאים ואנליסטים : " העתיד נמצא מעבר לפינה ,  והוא חשמלי "
" השנתיים האחרונות היו מדהימות .  כשהקמנו את בטר פלייס ,  לא דמיינו שנהיה במקום הזה בתוך שנתיים וחצי בלבד .  כשפתחנו את החברה לא היו יצרניות מכוניות בכלל שהתכוונו לייצר מכוניות חשמליות .  כעת לכולן יש תוכניות רציניות לייצר מכונית חשמלית "   כך אמר היום עידן עופר ,  יו"ר בטר פלייס ,  בשיחת ועידה עם אנליסטים ועיתונאים לרגל סבב גיוס הון בסך 350 מיליון דולר שהשלימה החברה היום ." בטר פלייס היא חברה גלובלית אמיתית ,  ואני גאה מאד ש-hsbc הוא הבנק הגלובלי הגדול הראשון שהצטרף אלינו .  זאת הזדמנות מעולה לעבוד יחדיו ",  אמר עופר .  hsbc הוביל את סבב הגיוסים עם השקעה בסך 125 מיליון דולר בתמורה לאחזקות של 10% בבטר פלייס .  הדבר מעניק לחברה שווי שוק של 1.25 מיליארד דולר .  בעקבות ההשקעה יצטרף קווין אדסון ,  ראש מחלקת מימון הון הסיכון ב-hsbc ,  לדירקטוריון בטר פלייס . " העתיד נמצא מעבר לפינה ,  והוא חשמלי ",  אמר שי אגסי ,  מייסד ומנכ"ל בטר פלייס ,  שייסד את החברה ב-2007 . " המעבר של מגזר הרכב מדלק לחשמל הוא הזדמנות אדירה ליצירת משרות ,  ולמעשה ההזדמנות הראשונה לעידוד צמיחה שלא פוגעת בסביבה ,  אלא מועילה לה ",  אמר אגסי ,  שהוסיף כי בעזרת גיוס ההון הנוכחי  " נהיה החברה היחידה עם ההיקף והמשאבים לשחרר מדינות ,  ולבסוף גם את העולם ,  מהתלות בנפט ".   " הצרכנים יקבלו בסופו של דבר מכונית נוחה יותר וזולה יותר מהמכוניות הקיימות ,  המשתמשות בדלק ",  הוסיף.אדסון ,  שיצטרף לדירקטוריון בטר פלייס ,  אמר במהלך שיחת הועידה כי  " אנחנו נרגשים מאד להיות חלק מבטר פלייס .  hsbc מתעניין מזה שנים בהשקעת יותר כספים באנרגיות אלטרנטיביות ויוזמות ירוקות ,  וכשהתוודענו לבטר פלייס הבנו מהר מאד שיש לה מודל ייחודי ,  שלא ניתן להשוות לאף חברה אחרת .  המודל עובד ,  הטכנולוגיה מוכחת ". אגסי ,  שציין כי סבב גיוס ההון הנוכחי של בטר פלייס מהווה את ההשקעה הגדולה ביותר בתולדותיה של תעשיית הקלינטק ,  אמר בתשובה לשאלה למה ישמש הכסף שגייסה החברה כעת כי ההון שגויס ישמש לבניית מערכת הטעינה ולפתיחת שווקים חדשים ב-12 החודשים הבאים ,  בעיקר באירופה ובאסיה . " הכסף שגייסנו כרגע מתווסף לכסף שנותר ברשותנו מסבב הגיוסים הקודם .  אנחנו בעיצומו של סבב נוסף במדינות שבהן אנחנו בונים תשתית ,  והכסף הזה יאפשר לנו לפעול ב-2012 ו-2013 והלאה .  כסף נוסף צפוי לזרום אלינו בחודשים הקרובים .  בינתיים נמשיך לגייס כספים באמצעות מכירת נתחים בחברה ,  אך עם הזמן נתקרב יותר ויותר להנפקות של אג"ח ומוצרים דומים ",  אמר אגסי .  החברה לישראל הודיעה הבוקר כי תשקיע במיזם בטר פלייס עוד 72 מיליון דולר ובסך הכל תחזיק ב-30% מבטר פלייס.בהתייחסו לקצב ההתקדמות הטכנולוגית של בטר פלייס ,  אמר אגסי כי תחנת ההטענה הראשונה של המכונית החשמלית של בטר פלייס פועלת כעת בהאנגר בישראל ,  בה עורכים בה בדיקות .  לדבריו ,  לתחנה לוקח פחות משתי דקות להטעין סוללת רכב במלואה ,  והיא יכולה לזהות באיזו מכונית מדובר . " אנחנו נמצאים בשלבים האחרונים של מגעים עם חברות בינלאומיות שיוכלו להקים אלפי תחנות כאלה ",  אמר אגסי.המכשול הגדול ביותר שעמד בפני החברה בשנתיים האחרונות ,  אמר אגסי ,  היה המשבר הכלכלי . " תעשיית הרכב הייתה במשבר ,  ויצרניות הרכב היו בפשיטת רגל או נאלצו לבקש סיוע מממשלות ",  אמר אגסי ,  שהוסיף כי  " השאלה הטכנית נפתרה במאי השנה ,  כאשר ראינו מכונית עולה ויורדת מתחנת ההטענה מספר פעמים ,והשאלה סביב המודל העסקי נפתרה כעת ,  אני מקווה ,  לאחר שנה של בדיקות נאותות .  hsbc ומורגן סטנלי לא היו משקיעים בנו לולא היו משוכנעים כי המודל שלנו הגיוני ". 

עידן עופר : " כשהקמנו את בטר פלייס לא דמיינו שנהיה איפה שאנחנו נמצאים בתוך שנתיים וחצי "
 שי אגסי בשיחת ועידה עם עיתונאים ואנליסטים : " העתיד נמצא מעבר לפינה ,  והוא חשמלי "
 
