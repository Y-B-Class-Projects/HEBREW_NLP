החינוך החרדי מקבל יותר מהחינוך הממלכתי
נתוני הצעת התקציב לשנים 2011-2012 מגלים כי תקציב החינוך החרדי יגדל ב-12% וזאת לעומת עלייה של 8% בתקציב החינוך הממלכתי .  רשת מעין החינוך התורני של ש"ס תקבל תוספת של 20% בתקציבה .  עמותת חדו"ש : " אין גבול למחיר שהממשלה מוכנה לשלם כדי להבטיח עוד כמה חודשי שלטון "
 תקציב החינוך החרדי לשנים 2011-2012 יגדל ב-182 מיליון שקלים .  כך עולה מנתונים שאספה עמותת חדו"ש  ( לחופש דת ושוויון )  ומתפרסמים הבוקר  ( שני )  .  מהנתונים עולה עוד כי תקציבה של רשת מעין החינוך התורני של ש"ס בלבד יגדל ב-60 מיליון שקלים  ( עלייה של 20% )  וזאת לעומת גידול של פחות מ-8% בתקציב משרד החינוך .  בסך הכל ,  עולה התקציב לחינוך החרדי ב-12% .  
בעמותת חדו"ש אומרים כי מדובר בסעיף התקציב הקרוי  " החינוך העצמאי והמוכר ".  הסעיף הזה כולל את החינוך היסודי החרדי לבנים ולבנות וכן את החינוך העל יסודי לבנות .  הוא כולל את התקציבים של רשתות החינוך העצמאי של אגודת ישראל ,  מעין החינוך התורני של ש"ס וכן את תלמודי התורה החרדיים  ( כולל מוסדות הפטור )  .  לפי נתוני משרד החינוך ,  במוסדות החינוך היסודי של החינוך העצמאי לומדים כ-75 אלף תלמידים ,  כ-25 אלף תלמידים נוספים לומדים ברשת מעין החינוך התורני ובתלמודי התורה לומדים יותר מ-45 אלף תלמידים נוספים .
 בשנת 2010 עמד תקציב החינוך העצמאי והמוכר על 1.55 מיליארד והוא מזנק בתקציב 2011 ל-1.734 מיליארד .  זהו גידול של 182 מיליון שקלים וקרוב ל-12% .  הגידול המשמעותי ביותר נרשם בתקציב רשת מעיין החינוך התורני של ש"ס מ-298 מיליון ל-357 מיליון .  תקציב החינוך העצמאי של אגודת ישראל יגדל אף הוא ב-64 מיליון שקלים מ-824 מיליון ל-888 ,  גידול של 8% .  
מנכ"ל עמותת חדו"ש ,  עו"ד אורי רגב ,  אמר בתגובה ש"אין גבול למחיר שהממשלה מוכנה לשלם כדי להבטיח עוד כמה חודשי שלטון ".  רגב הוסיף כי  " כל ילד שעובר מחינוך ממלכתי או ממלכתי דתי לחינוך חרדי עובר ממסלול של ליב"ה ,  צבא ועבודה למסלול של השתמטות מליב"ה ,  השתמטות מצבא והשתמטות מעבודה ".   " לכן , " אמר רגב , " תוספת המימון לחינוך החרדי היא השקעה בהרס המשק והצבא וספסרות בעתיד ילדינו .  הציבור רוצה בשוויון ובחופש הדת והמצפון ,  אבל הוא מקבל במקום זה מכירת חיסול של כבודו וזכויותיו והזרמת כספי המיסים שלו להתחרדות החינוך .  זוהי הציניות בהתגלמותה ". 

החינוך החרדי מקבל יותר מהחינוך הממלכתי
נתוני הצעת התקציב לשנים 2011-2012 מגלים כי תקציב החינוך החרדי יגדל ב-12% וזאת לעומת עלייה של 8% בתקציב החינוך הממלכתי .  רשת מעין החינוך התורני של ש"ס תקבל תוספת של 20% בתקציבה .  עמותת חדו"ש : " אין גבול למחיר שהממשלה מוכנה לשלם כדי להבטיח עוד כמה חודשי שלטון "
 
