יורובאסקט נשים :  הגרלה נוחה לנבחרת ישראל
הנבחרת אותה מאמן אלי רבי תתמודד בקיץ בפולין בפעם השלישי ברציפות באליפות אירופה .  רבי : " מדובר בהגרלה קשה מאוד "
 נבחרת הנשים של ישראל הוגרלה הערב  ( שבת )  עם בלארוס ,  צ'כיה ובריטניה לקראת אליפות אירופה בכדורסל שתתקיים בפולין בקיץ הקרוב .  הנבחרת ,  שהעפילה בקיץ האחרון בפעם השלישית ברציפות לטורניר היוקרתי ,  הוגרלה מהדרג השלישי אחרי שסיימה ראשונה בבית המוקדמות .  ישראל תפתח את הטורניר במשחק מול נבחרת צ'כיה ,  שהיא הנבחרת שהוגרלה מקבוצת הדירוג השנייה .
 עבור הנבחרת מדובר בהגרלה נוחה יחסית ,  שכן מבחינת ראשי הבתים ,  נמנעה ישראל ממפגשים עם רוסיה ,  ספרד וצרפת .  אלא שהנבחרות ששובצו יחד עימה מקבוצות הדירוג השנייה והרביעית נחשבות לחזקות יחסית .  האליפות עצמה תיפתח ב-18 ליוני ותימשך עד ה-3 ביולי .
 בלארוס וישראל נפגשו במשחק הפתיחה של אליפות אירופה בשנת 2009 ,  אז ניצחה בלארוס 76:81 ,  הנבחרת המשיכה עד למקום הרביעי בטורניר ,  במה שנחשב להפתעה גדולה מאוד .  שנתיים קודם לכן זכתה הנבחרת במקום השלישי באליפות אירופה ,  וגם נחלה הצלחה במשחקים האולימפיים בבייג'ינג .  נבחרת צ'כיה ,  שזכתה באליפות אירופה ב-2005 ,  סיימה רק במקום התשיעי באליפות אירופה לפני שנתיים ,  ונחשבת לאחת הנבחרות הטובות בדרג ב' .  בריטניה ,  אותה ניצחה ישראל יותר מפעם אחת בעבר ,  תשתתף לראשונה בהיסטוריה באליפות אירופה .
 הבתים :
 בית א' :  רוסיה ,  טורקיה ,  ליטא ,  סלובקיהבית ב' :  צ'כיה ,  בלארוס ,  בריטניה ,  ישראלבית ג' :  ספרד ,  פולין ,  מונטנגרו ,  מעפילה מטורניר ההזדמנות האחרונהבית ד' :  צרפת ,  יוון ,  קרואטיה ,  לטביה .
 מאמן הנבחרת אלי רבי אמר לאחר ההגרלה : " אנחנו נשחק בבידגוז' שבפולין .  יש לנו הכבוד לפגוש בבית שלנו את צ'כיה שהיא סגנית אלופת העולם ,  בבלרוס שזכתה במקום הרביעי באליפות העולם ובריטניה אשר השתפרה מאד והמארחת את אולימפיאדת לונדון .  מדובר בבית קשה מאד .  נעשה את ההכנות הנדרשות להתמודד בצורה הטובה ביותר באליפות  "  .
 
יורובאסקט נשים :  הגרלה נוחה לנבחרת ישראל
הנבחרת אותה מאמן אלי רבי תתמודד בקיץ בפולין בפעם השלישי ברציפות באליפות אירופה .  רבי : " מדובר בהגרלה קשה מאוד "
 
