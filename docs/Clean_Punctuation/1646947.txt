 " 5 נשים השתתפו בחיסול שארך 20 דקות "
 משטרת דובאי חשפה כי בחיסול השתתפו 15 אנשים נוספים בנוסף לחשודים שנחשפו בעבר .  לחשודים היו חשבונות באותו הבנק והם החזיקו בדרכונים אוסטרליים ,  איריים ,  בריטיים וצרפתיים .  צפו בתיעוד החשודים הנוספים
 ( צילום :  רויטרס ,  אל ג'זירה קריינות :  אילן שניג ) 
משטרת דובאי חושפת פרטים חדשים על פרשת חיסולו של בכיר חמאס מחמוד אל-מבחוח בדובאי לפני כחודש .  המשטרה טענה היום  ( רביעי )  כי זיהתה 15 חשודים נוספים בהתנקשות בנוסף לאלו שחשפה לפני כשבועיים .  על פי המשטרה ,  מתוך 15 החשודים החדשים זוהו חמש נשים .  בנוסף ,  שלושה מתוכם היו בעלי אזרחות אוסטרלית ,  שלושה היו בעלי אזרחות אירית ,  שלושה בעלי אזרחות צרפתית ושישה היו בעלי אזרחות בריטית .
 המשטרה בדובאי מסרה עוד כי חברי חוליית החיסול הגיעו משש ערים אירופאיות שונות ומהונג קונג .  עוד נמסר כי פעולת החיסול נמשכה 20 דקות בלבד ולאחריה עזבו חברי חוליית החיסול את דובאי למספר ערים שונות .  בנוסף נמסר כי ארבעה מתוך חברי החוליה ביקרו בדובאי כבר בעבר .  בנוסף דיווחה המשטרה המקומית כי 14 מתוך 15 החשודים השתמשו בכרטיסי אשראי שהונפקו בבנק האמריקאי MetaBank .
 אתמול דיווחה משטרת דובאי כי היא זיהתה ארבעה חשודים נוספים בהתנקשות של בכיר החמאס מחמוד אל-מבחוח .  על פי מקורות בדובאי ,  שניים מהחשודים נשאו דרכונים בריטיים ושניים איריים .  בסך הכל ישנם 26 חשודים במעורבות בחיסולו של אל-מבחוח .
 משטרת דובאי מסרה כי שמותיהם של אלו שהחזיקו בדרכונים בריטים הם מארק דניאל סקלר ,  רון אלן קנון ,  דניאל מרק שנור ,  פיליפ קר ,  סטפן קית' דרק ואישה בשם גבריאלה ברני .  שמות אלו שנשאו דרכונים איריים :  צ'סטר אלפי ושתי נשים בשם אווי ברינטון ואנה קלסבי .  עוד נמסר כי שמותיהם של אלו שנשאו דרכונים צרפתיים הם אריק רסניו ,  דיוויד ברנר לבייר ואישה בשם מלאני הרד .  באשר לאוסטרלים ,  אלו שמותיהם :  אדם מרקוס קורמן ,  דניאל ג'ושוע ברוס ואישה בשם ניקול סנדרה מקבי .
 אישה ישראלית העונה לשם דניאל ברוס סיפרה לוואלה !  חדשות כי היא  " לא קשורה לחיסול "  וכלל לא היתה בדובאי .  בנה הוסיף כי כלי תקשורת רבים מתקשרים אליהם בשאלות אך אין להם שום קשר לכך .
 מחקירת משטרת דובאי עולה כי הערים שמהן הגיעו לדובאי חברי צוות המחסלים הן פריז ,  פרנקפורט ,  רומא ,  מילאן ,  דיסלדורף וציריך וכן מהונג קונג . " כל זאת במטרה לגרום לבלבול והטעייה ,  ולחמוק ממעקב אחר תנועותיהם ",  נמסר .  עוד דווח כי טרם מועד החיסול הגיעו לדובאי ארבעה מחברי החוליה :  גבריאלה ברני הגיעה מדיסלדורף ,  סנדרה מקבי מהונג קונג ,  ואילו רוי אלן קנון ומארק סקלר הגיעו שניהם ממילאן .  שניים מאלו שנשאו דרכונים אוסטרלים ,  ניקול סנדרה מקבי ואדם מרקוס ,  שטו מדובאי לאירן .
 צוות אחר שמנה שמונה אנשים הגיע לדובאי שבוע לפני החיסול ,  רובם הגיעו משוויץ .  במקביל הגיעו לדובאי שישה חברי צוות החיסול מרומא .  מפריז הגיעו שניים ומגרמניה עוד שישה .
 עדכון ראשון :  14:30 

" 5 נשים השתתפו בחיסול שארך 20 דקות "
 משטרת דובאי חשפה כי בחיסול השתתפו 15 אנשים נוספים בנוסף לחשודים שנחשפו בעבר .  לחשודים היו חשבונות באותו הבנק והם החזיקו בדרכונים אוסטרליים ,  איריים ,  בריטיים וצרפתיים .  צפו בתיעוד החשודים הנוספים

