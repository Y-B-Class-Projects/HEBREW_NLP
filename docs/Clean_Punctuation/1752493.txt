בריאן טולברט מצטרף להפועל חולון
לאחר שנמצא המימון ,  הקבוצה החזירה את קולע סל הניצחון בגמר הגביע של 2008 .  השחקן נרשם ויוכל לשחק מול אשדוד
הפועל חולון סיכמה אמש  ( שבת )  עם הגארד האמריקאי בריאן טולברט על חוזהו .  הבוקר השחקן נרשם במשרדי איגוד הכדורסל ,  והוא יוכל לשחק הערב מול מכבי אשדוד .  טולברט מתאמן מאמצע השבוע שעבר עם הקבוצה ,  ולאחר שנמצא המימון המתאים להביאו ,  פעלו בחולון במהירות לצרפו .  על פי החוזה ,  הקבוצה תוכל לשחררו אחרי חודש ,  על אף שהוא חתום עד סוף העונה .
 טולברט יהיה הזר הרביעי של הקבוצה לצידם של רוברט היית ,  ריץ' מלצלר וקאסיב פאוול כאשר בקבוצה לא פוסלים שינויים נוספים כשעל הפרק אפשרות של צירוף זר חמישי בהמשך העונה .
 טולברט  ( 36 ,  1.88 )  ,  הקלע המוביל של מכללת איסטרן מישיגן בכל הזמנים ,  פרץ לתודעה במדי גלאטסראיי רק בעונת 1999/2000 ,  ולאחר מכן החל מסע באיטליה שכלל את סיינה ,  אודינה ופררה .  בעונת 2004/5 נחת במכבי פתח תקווה של צבי ירדן ,  ומאז מסרב לעזוב את ישראל .  בחמש עונותיו בארץ עבר טולברט מלבד בחולון גם בעירוני אשקלון ,  מכבי ראשון לציון ,  ועירוני רמת גן .  בעונת 2008/9 הצטרף לחולון של דני פרנקו וזכה עם הקבוצה בגביע המדינה כשקלע את סל הניצחון בגמר הגביע .
 עדכון ראשון :  10:33

בריאן טולברט מצטרף להפועל חולון
לאחר שנמצא המימון ,  הקבוצה החזירה את קולע סל הניצחון בגמר הגביע של 2008 .  השחקן נרשם ויוכל לשחק מול אשדוד

