ג'ון טרי הודח מתפקיד קפטן אנגליה ,  פרדיננד החליפו
קאפלו הדיח את הבלם ,  בעקבות הסערה סביב הרומן שלו עם בת זוגו של ברידג .  טרי : " מכבד את ההחלטה ,  אתן הכל לאנגליה "
 ג'ון טרי שילם הערב  ( שישי )  מחיר לא נעים בעקבות הרומן שלו עם ונסה פרונסל ,  בת זוגו של חברו לשעבר בצ'לסי ונבחרת אנגליה ,  ווין ברידג' .  אחרי שיחה קצרה בת 12 דקות עם מאמן אנגליה פאביו קאפלו פרסמה ההתאחדות האנגלית הודעה ובה נאמר כי סרט קפטן הנבחרת יילקח מג'ון טרי . " אני מכבד את החלטתו של קאפלו ",  הגיב טרי בקצרה לאחר שהודח מהתפקיד , " אני אמשיך לתת הכל למען נבחרת אנגליה ".   
" אחרי מחשבה רבה החלטתי שיהיה הכי טוב עבורי לקחת מטרי את סרט הקפטן ",  אמר קפאלו , " כקפטן ,  טרי הוכיח התנהגות טובה ,  אבל לקחתי בחשבון דברים נוספים ובמיוחד את טובת הנבחרת .  למעשה ,  טובת הנבחרת היתה העיקרון המנחה בהחלטתי ".  
בלם צ'לסי ענד לראשונה את סרט קפטן הנבחרת ב-2006 ,  תחת המאמן סטיב מקלארן ,  וקאפלו השאירו בתפקיד לאחר שמונה .  מי שיחליף את טרי בתפקיד קפטן נבחרת אנגליה ויוביל את שחקני הממלכה בגביע העולם 2010 בדרום אפריקה ,  הוא בלם מנצ'סטר יונייטד ריו פרדיננד .
 
ג'ון טרי הודח מתפקיד קפטן אנגליה ,  פרדיננד החליפו
קאפלו הדיח את הבלם ,  בעקבות הסערה סביב הרומן שלו עם בת זוגו של ברידג .  טרי : " מכבד את ההחלטה ,  אתן הכל לאנגליה "
 
