ברוך דגו לא צפוי להמשיך באפולון לימסול
נשיא המועדון ג'ורג' פבלידס אישר כי הקשר נמצא מחוץ לתכניות המקצועיות .  בקבוצה ינסו להשאילו או להתיר את חוזהו
ברוך דגו לא צפוי להמשיך בקבוצתו הקפריסאית ,  אפולון לימסול .  נשיא המועדון ג'ורג' פבלידס אישר אתמול  ( רביעי )  בראיון רדיופוני בקפריסין כי דגו נמצא ברשימה של ארבעה שחקנים שלא נמצאים בתוכניות המקצועיות של המאמן אנדראס מיכאלידס .  באפולון עושים מאמצים למצוא פתרון לארבעה כשעל הפרק שתי אופציות :  השאלה עד תום העונה או הגעה להסכם שחרור מהחוזה .  במקרה של דגו ,  שמחזיק בחוזה עד 2012 ,  נודע כי הוא הוצע לקבוצת התחתית ארמיס ארדיפו .
 דגו ,  29 ,  חתם הקיץ באפולון לאחר ששיחק חצי שנה בסלאמינה של ניר קלינגר .  הקשר סבל העונה מפציעות וקיבל מעט מאוד הזדמנויות לשחק .  לקראת פתיחת חלון ההעברות בינואר החליט המאמן לבצע שינויים בסגל וביקש לשחרר מהקבוצה את דגו ושלושה שחקנים נוספים ,  ביניהם פליקס אובוקה הניגרי ששיחק בעבר בישראל .  ראוי לציין כי אפולון שרויה בקשיים כלכליים וזקוקה לשחרור שחקנים על מנת שתוכל להתחזק .
 ככל הידוע ,  בימים הקרובים ימשיכו במועדון לחפש קבוצה שתסכים לשאול את הישראלי ואם לא תימצא כזו ,  ינסו להתיר את חוזהו .  אגב ,  בעונה שעברה השאילה אפולון את משה מישאלוב בינואר לפאפוס מהתחתית ,  ובקיץ שחררה אותו מחוזהו לשנתיים הבאות .  

ברוך דגו לא צפוי להמשיך באפולון לימסול
נשיא המועדון ג'ורג' פבלידס אישר כי הקשר נמצא מחוץ לתכניות המקצועיות .  בקבוצה ינסו להשאילו או להתיר את חוזהו

