מיטשל :  לסוריה תפקיד משמעותי בקידום השלום
השליח האמריקאי למזה"ת נועד בדמשק עם נשיא סוריה והביע את מחויבותו של ממשל אובמה להשגת שלום באזור .  אסד : " אי אפשר לראות בישראל פרטנר אמיתי "
  ( צילום :  עוז מירון ,  עריכה :  רן צימט ) 
השליח האמריקאי למזרח התיכון ג'ורג' מיטשל נפגש היום  ( רביעי )  בדמשק עם נשיא סוריה בשאר אסד ודן עמו בחידוש תהליך השלום במזרח התיכון ובמצב באזור .  סוכנות הידיעות הסורית הרשמית דיווחה כי מיטשל עדכן את אסד במאמצים האמריקאיים לחדש את תהליך השלום בכל המסלולים .  אסד הבהיר למיטשל כי ארצו רוצה בשלום כולל אולם  " כשממשלה  ( ממשלת ישראל - נ.י )  אומרת באופן גלוי שהיא אינה רוצה בשלום ,  אי אפשר לראות בה פרטנר אמיתי ".  מיטשל מצדו אמר כי לסוריה  " תפקיד משמעותי "  בתהליך השלום והביע את מחויבותו של ממשל אובמה להשגת שלום כולל באזור .
 אסד טען עוד כי השגת שלום מחייבת סיום של הכיבוש הישראלי באזור והשבת הזכויות של סוריה ברמת הגולן .  הנשיא הסורי שיבח עוד את התפקיד שממלאת טורקיה בתהליך השלום במזרח התיכון .  לדבריו ,  השלום יפתור את מרבית הבעיות במזרח התיכון  " ואם נאחר להשיגו ,  הבעיות רק יילכו ויסתבכו ".  הנשיא הסורי הביע תקווה לחיזוק היחסים בין ארה"ב לסוריה .
 מוקדם יותר הבוקר נועד מיטשל בביירות עם נשיא לבנון מישל סלימאן ודן גם עימו במאמצים לחידוש תהליך השלום באזור .  אתמול נפגש מיטשל עם ראש הממשלה הלבנוני סעד חרירי .  בהודעה שפרסמה שגרירת ארה"ב בלבנון נמסר כי מיטשל העביר לסלימאן וחרירי מסר לפיו נשיא ארה"ב ברק אובמה ומזכירת המדינה הילרי קלינטון מחויבים לשלום כולל במזרח התיכון שיבטיח נורמליזציה מלאה בין ישראל למדינות ערב .
 נשיא לבנון מצדו קרא לארה"ב ללחוץ על ישראל לחדול מאיומיה נגד לבנון . " השלום הכולל והצודק באזור מחייב קודם את ישראל להעניק לפלסטינים את זכויותיהם ובראשן זכות השיבה .  כל משא ומתן שיתעלם מכך יהיה בבחינת משא ומתן חלקי ",  אמר סלימאן שביקש עוד ממיטשל ללחוץ על ישראל ליישם את החלטה 1701 של האו"ם התובעת מישראל שלא להפר את הריבונות הלבנונית ולפעול בשטחה .
 
מיטשל :  לסוריה תפקיד משמעותי בקידום השלום
השליח האמריקאי למזה"ת נועד בדמשק עם נשיא סוריה והביע את מחויבותו של ממשל אובמה להשגת שלום באזור .  אסד : " אי אפשר לראות בישראל פרטנר אמיתי "
 
