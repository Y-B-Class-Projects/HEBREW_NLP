צביעותו של הארגון המתיימר לטוב
לא ברור בעצם למי מיועד מסע הפרסום המושקע שהאו"ם השיק בישראל בשבוע שעבר .  המסע מפאר ומרומם את סוכנות אונר"א ,  אבל רוב הישראלים אינם צורכים את שירותי הסוכנות וגם אינם יודעים כלל שיש אונר"א בעולם .  וגם אלה שיודעים ,  מעדיפים לא להצטרך לחשוב על זה .  
מבחינת רוב הישראלים ,  שטחי רצועת עזה ויו"ש נמצאים מעבר להרי החושך של התודעה .  מה אכפת להם אם פועלת שם איזו אונר"א ? שמונר"א ?  משאת נפשו העיקרית של הישראלי הממוצע לגבי הפלשתינים היא שהם ייעלמו לו מן העיניים ומסדר היום .  כיוון שלהיות בעד טרנספר זה לא פוליטיקלי קורקט ,  תומך הבון ? טון בהקמת מדינה פלשתינית .  ואחת היא לו אם תהיה גדולה או קטנה ,  חמושה או מפורזת ,  ובלבד שהפלשתינים ייבלעו בתוכה ויניחו לנו .
 ישראל שיגרה משלחת הצלה להאיטי ,  ולא לרצועת עזה ,  לא מפני שמצוקת ההאיטים מטרידה אותה יותר ממצוקת העזתים ,  אלא פשוט מפני שאילו הגיעה לרצועת עזה משלחת הצלה ישראלית ,  לא היה לה שמץ של מושג מה לעשות שם .  פשוט יותר לחלץ בני אדם מהריסות שנגרמו בעטייה של רעידת אדמה מאשר לחלץ אותם מהריסות שגרמה איוולת מדינית של שנים על גבי שנים .  
הקמפיין הפרסומי מציג את סוכנות האו"ם ,  אונר"א ,  כמי שפועלת לשיקומם של מיליוני הפליטים הפלשתינים ,  אשר למענם היא הוקמה לאחר מלחמת 1948 .  אבל מה שישראלים רבים אינם מעוניינים לדעת זה שאילו אכן היתה אונר"א פועלת לשיקום האוכלוסייה שעליה היא מופקדת ,  לא היו במזרח התיכון - 62 שנים אחרי היווסדה של הסוכנות - מיליוני פלשתינים שעדיין מוגדרים כפליטים .  ומה שישראלים רבים אינם מעוניינים להבין ולהפנים זה שמיליוני הפליטים האלה - הם ובניהם ובני בניהם - אינם נרקבים אי שם באיזה קמפיין ,  אלא ממש כאן ,  על הווריד שלנו .  וכל יום נוסף שלהם במחנה פליטים בלתי אפשרי הוא יום נוסף שבו מתעצמת תקוותם לשוב לאדמותיהם שבאשקלון ובחיפה וברמת אביב .  תקווה שאינה יכולה ,  כמובן ,  להתממש ,  אבל יכולה גם יכולה להצמיח עוד תסכול ,  עוד איבה ,  עוד טרור ומלחמות .
 במהלך פרק הזמן שבו פועלת אונר"א היכו מלחמות ואסונות שונים באוכלוסיות ברחבי העולם ,  והפכו מיליוני בני אדם אחרים לפליטים חסרי כל .  בכל המיליונים האלה ,  שנפלטו ממקומותיהם המקוריים באפריקה ובאסיה ובאירופה ,  מטפלת הסוכנות המרכזית של האו"ם לשיקום פליטים - ה ? UNHCR - והם מפסיקים להיות פליטים בתוך זמן קצר .  

רק לפליטים הפלשתינים מקדיש האו"ם סוכנות מיוחדת ,  את אונר"א .  ורק אונר"א אינה מיישבת ומשקמת את הפליטים שבאחריותה .  במקום לשקם אותם ,  היא מנציחה את מצבם ,  ובמקום לדאוג להם ,  היא דואגת לקעקע את הלגיטימיות של מדינת ישראל על ידי החזקת הפליטים במחנותיהם עד אשר יוכלו לחזור למקומותיהם המקוריים .
" אונ ? רע לקיצונים ",  מתפאר הקמפיין של האו"ם ,  ואולי זאת אמורה להיות תשובה לפעילות הסברתית שגוף ישראלי בשם  " היוזמה הישראלית "  מנהל לאחרונה נגד הנצחת בעיית הפליטים הפלשתינים ונגד חלקה של אונר"א בכך .  אך בעוד האו"ם משקיע כספים ומחשבה בשיפור תדמיתו בקרב הציבור הישראלי ,  שלא רואה את בעיית הפליטים ממטר ,  מי שעשתה בשבוע שעבר צעד בעניין היתה קנדה ,  שהודיעה על הפסקת תמיכתה הכספית באונר"א .  
החלטתה של קנדה ,  מן הבולטות במדינות שמימנו עד היום את משכורותיהם של עובדי אונר"א ,  באה לאחר שהתברר לה כי בכספי המימון שלה משלמת הסוכנות לשיקום הפליטים הפלשתינים את משכורותיהם של פעילי חמאס ,  הרשומים כעובדים שלה . " אונר"א הפכה מסווה להזרמת כספים לשימון ההנהגה הפלשתינית ברצועת עזה ",  קבעו גורמי שלטון קנדי ,  והוסיפו כי גם ספרי הלימוד של מערכת החינוך הפלשתינית ,  שמוטמעת בהם הסתה נגד ישראל ונשללת זכות קיומה ,  ממומנים על ידי אונר"א .  עוד הזכירו את השימוש שעשו מחבלי חמאס ברכבי אונר"א כדי לעבור ממקום למקום ולהעביר אמצעי לחימה .
 אולי צעד נחרץ זה של ממשלת קנדה ,  והעובדות המפלילות שהובאו בעיתונות העולמית בעקבותיו ,  ישכנעו סוף סוף גם את הציבור הישראלי לשים לב למה שמתרחש ממש מתחת לאפו .  

צביעותו של הארגון המתיימר לטוב
nan
