ספורטאי גאורגי נהרג בהתנגשות מזחלת
שעות לפני פתיחת אולימפיאדת החורף ,  קומאריטאשווילי התנגש עם מזחלת הקרח ומת מפצעיו .  גאורגיה שוקלת לפרוש מהתחרות
טקס פתיחת אולימפיאדת החורף בונקובר יתקיים רק הלילה  ( בין שישי לשבת )  ,  אבל כבר אנחנו עדים לתאונת אימונים קשה .  הגאורגי נודאר קומאריטאשווילי התנגש במהלך אימון על מזחלת הקרח ,  פונה כאשר הוא מחוסר הכרה ומת מפצעיו מאוחר יותר .  על פי דיווחים ,  קומאריטאשווילי איבד שליטה והתנגש בעוצמה במוט פלדה ליד קו הסיום במתקן האימונים .  ספורטאים ומאמנים שהיו נוכחים במקום ציינו כי מצבו של קומאריטאשווילי בן ה-21 רע ולאחר מכן נודע כי לא שרד את התאונה .  
המשלחת הגאורגית שוקלת לפרוש מהמשחקים בשל התאונה הטראגית . " אנחנו בהלם ולא יודעים מה לעשות .  אנחנו לא יודעים אם ניקח חלק בטקס הפתיחה או אפילו בתחרויות עצמן ",  נמסר מהמשלחת הגאורגית .  
עדיין לא ברור מה הייתה מהירות המזחלת בעת ההתנגשות .  המתקן בוויסלר נחשב למהיר בעולם וספג לא מעט ביקורות על הבטיחות בו .  האימונים הופסקו מיד וקפטני הקבוצות נקראו לתדריך על ידי המארגנים .  אגב ,  ביממה האחרונה קרו תאונות נוספות במתחם .  מוקדם יותר נפצע מדליסט הזהב האיטלקי ארמין זוגלר בתאונה באותו המתחם ובחמישי הייתה זו ספורטאית מרומניה שאיבדה זמנית את ההכרה לאחר התנגשות .
 
ספורטאי גאורגי נהרג בהתנגשות מזחלת
שעות לפני פתיחת אולימפיאדת החורף ,  קומאריטאשווילי התנגש עם מזחלת הקרח ומת מפצעיו .  גאורגיה שוקלת לפרוש מהתחרות

