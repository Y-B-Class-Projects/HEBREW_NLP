ציפיות לסיוע אירופי ליוון הקפיצו את הסחורות :  הנפט זינק ב-2.5% ;  הזהב ב-1%
הנפט הגולמי נסגר במחיר של 73.75 דולר לחבית בניו יורק ;  הזהב ב-1,077 דולר לאונקייה
מחיר הנפט זינק ב-2.5% ונסגר על סף 74 דולר לחבית ,  ומחיר הזהב עלה ב-1% ,  על רקע נפילת הדולר בעולם עקב דיווחים כי מדינות גוש היורו החליטו לסייע ליוון .  החוזים על הנפט הגולמי למסירה במארס נסגרו במחיר של 73.75 דולר לחבית ,  עלייה של 2.5% ,  בבורסת הסחורות של ניו יורק .  החוזים על הזהב למסירה באפריל נסגרו בניו יורק במחיר של 1,077.2 דולר לאונקייה ,  עלייה של 1% .  מחיר הזהב ,  אשר נפל בארבעה השבועות האחרונים ,  עשוי להמשיך לרדת עד לרמה של 1,025 דולר לאונקייה ,  כך העריך היום האנליסט הטכני של קומרצבנק ,  אקסל רודולף .  לפי ניתוח שערך רודולף ,  מחיר הזהב ירד מתחת לקו המגמה שרשם מאז אוקטובר 2008 ,  וכי השפל של דצמבר - 1,074 דולר לאונקייה - מהווה נקודת התנגדות משמעותית .  מחיר הזהב ירד בארבעה השבועות האחרונים ,  ונפל ב-5 בפברואר לשפל של שלושה חודשים - 1,044.85 דולר לאונקייה.ממשלת גרמניה מתכננת חבילת סיוע ליוון ,  לדברי גורם בכיר בקואליציה של ממשלת גרמניה ,  דיווח היום אתר האינטרנט של המהדורה הגרמנית של העיתון  " פייננשל טיימס ".  חלק מהסיוע המתוכנן יהיה מגרמניה וחלקו יהיה צעדים שיתואמו על ידי האיחוד האירופי ,  אמר מיכאל מייסטר ,  סגן יו"ר האיחוד הדמוקרטי הנוצרי והאיחוד החברתי הנוצרי בבית התחתון של בית המחוקקים של גרמניה ,  הבונדסטג ,  לטיימס .  סוכנות הידיעות רויטרס דיווח מפי גורם בכיר בקואליציה של ממשלת גרמניה כי מדינות גוש היורו קיבלו החלטה עקרונית לסייע ליוון .  הרשויות שוקלות מגוון רחב של צעדים אפשריים ,  אולם הסביר ביותר יהיה הצעה לסיוע דו-צדדי ,  דיווחה רויטרס .  מוקדם יותר היום גברו ההערכות כי יוון תקבל סיוע מהאיחוד האירופי לפירעון חובותיה ,  לאחר שנשיא הבנק המרכזי של אירופה  ( ecb )  ,  ז'אן קלוד טרישה ,  הקדים ביום אחד את חזרתו לאירופה מכנס בנקאים מרכזיים באוסטרליה ,  כדי להשתתף בפסגה של האיחוד האירופי שתיערך בבריסל ביום חמישי .
 
ציפיות לסיוע אירופי ליוון הקפיצו את הסחורות :  הנפט זינק ב-2.5% ;  הזהב ב-1%
הנפט הגולמי נסגר במחיר של 73.75 דולר לחבית בניו יורק ;  הזהב ב-1,077 דולר לאונקייה

