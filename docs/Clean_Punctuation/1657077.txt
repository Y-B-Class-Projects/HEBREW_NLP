כלכלני לאומי מעדכנים מעלה את תחזית הצמיחה ל-2010 וצופים כי תסתכם ב-3.8%
בלאומי מעריכים כי ההאטה בצמיחה העולמית ב-2011 שתשפיע קלות על הצמיחה בישראל 
" תחזית צמיחת התוצר בשנת 2010 של לאומי עודכנה כלפי מעלה מ-3.5% ל-3.8% .  באשר לשנת 2011 ,  התחזית לצמיחת המשק עודכנה כלפי מטה בשיעור מזערי של 0.1% ,  בשל הערכה להאטה בצמיחה העולמית בשנה זו ",  כותבים היום על רקע  .  עליית המדד המשולב בפברואר ב-0.2% ונתוני החודשים הקודמים עודכנו בדיעבד כלפי מעלה .  עיקר העדכונים לאחור  ( 0.6% במצטבר )  התרחשו בחודשים נובמבר-דצמבר ולכן הם בעיקר עוקבים אחרי הצמיחה המהירה בתוצר שנמדדה ברבע הרביעי של השנה שחלפה.עדכונים אלו אינם משנים את התמונה לפיה בחודשיים הראשונים של השנה ,  חלה האטה בקצב צמיחת המשק ביחס לרבעון האחרון של שנת 2009 בו צמח המשק בכ-4.9% ,  במונחים שנתיים .  נתון זה ,  היווה חלק מהאומדנים המעודכנים לנתוני החשבונאות הלאומית שפרסמה הלשכה המרכזית לסטטיסטיקה לאחרונה .  שיעור צמיחת התוצר המקומי הגולמי בשנת 2009 עודכן ל-0.7%  ( מ-0.5% )  על בסיס עדכון של רכיבי התוצר השונים .  הפדיון בענפי המסחר והשירותים בחודש ינואר 2010 חזר לרמת השיא בה שהה בראשית שנת 2008 .  יש בכך ביטוי להתרחבות הצריכה הפרטית ,  המשקפת אופטימיות בקרב משקי הבית .  זאת ,  בין השאר ,  על רקע הריבית הריאלית השלילית והציפייה כי תעלה במתינות ,  הירידה בשיעור האבטלהוהעלייה בעושר הפיננסי של הציבור ,  כתוצאה מעליית מחירי הנכסים הפיננסיים הנסחרים בבורסה .  מעבר לכך ,  המשך מגמת העלייה בפדיון רשתות השיווק בחודש פברואר ,  מחזקת את הערכתנו בדבר התרחבות מהירה של הביקוש לצריכה פרטית ברביע הראשון של 2010 ,  תוך תרומה משמעותית לצמיחה ברביע זה.האשראי הבנקאי במשק הניתן לסקטור הפרטי  משקי בית ופירמות גדל בכ-0.3%  ( לפני הפרשות לחובות מסופקים וכולל אשראי לדיור )  בשנת 2009 ,  כאשר בחודש ינואר 2010 נרשמה בו ירידה קלה .  זאת לאחר גידול של כ-9.0% בשנת 2008 .  זוהי תוצאה של צמצום באשראי שניתן לסקטור העסקי ,  בין השאר על רקע ירידה בביקוש בשל האטת הפעילות הכלכלית במשק ,  בעיקר במחצית הראשונה של השנה שחלפה .  לעומת זאת ,  באשראי הבנקאי הניתן למשקי הבית נרשם בשנת 2009 גידול ,  אשר נמשך בראשית 2010 ,  שמקורו בעיקר באשראי שניתן לדיור  ( גידול של כ-12.5% )  ,  לאור העלייה בביקוש למשכנתאות גם על רקע הריבית הנמוכה במשק.האשראי החוץ בנקאי התרחב בשנה שחלפה ,  למרות פדיונות בהיקף ניכר ,  בשל גידול בהנפקות של אגרות חוב של הסקטור העסקי הלא פיננסי  ( סחיר ולא סחיר )  ,  אשר על פי נתוני בנק ישראל הסתכמו בשנת 2009 בכ-26 מיליארד שקל זאת לעומת הנפקות בהיקף של כ-9.8 מיליארד שקל בשנת 2008 כולה.העלייה בהנפקות היא תוצאה של ההתאוששות בשוק ההון המאפשרת גיוסי הון על ידי חברות  ( בניגוד לשיא המשבר ,  אז היה קושי רב בשימוש בחלופה זו לצורך מימון )  .  זאת ,  על רקע מצבו הטוב יחסית של המשק הישראלי והחשש הפוחת בקרב רוכשי אגרות החוב המונפקות ,  בעיקר קרנות נאמנות ,  מחדלות פירעון של חברות במשק.בחודשיים הראשונים של 2010 הסתכם היקף ההנפקות ,  על פי נתוני בנק ישראל ,  בכ-3.3 מיליארד שקל ,  קצב נמוך ביחס לשנת 2009 .  בעוד שלפני כעשור ,  היווה האשראי שניתן על ידי הבנקים לסקטור העסקי כ-75% מסך האשראי לסקטור זה ,  הרי שכיום הוא מהווה כ-53.5% בלבד ,  כאשר צמצום משקל הבנקים נבע מעלייה משמעותית במשקל המשקיעים המוסדיים שהם כיום הגורם המוביל במתן אשראי חוץ בנקאי לסקטור העסקי .
 
כלכלני לאומי מעדכנים מעלה את תחזית הצמיחה ל-2010 וצופים כי תסתכם ב-3.8%
בלאומי מעריכים כי ההאטה בצמיחה העולמית ב-2011 שתשפיע קלות על הצמיחה בישראל

