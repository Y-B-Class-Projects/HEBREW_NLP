פסגות מסתערת על הביטוח והפנסיה : " נהיה הגוף המוביל במשק בחסכון ארוך טווח "
 זהבית כהן : " אנו הולכים לכיוון עולמות הפנסיה והביטוח ";  על פסגות : " 800 העובדים של החברה הם 800 כוכבים "
" בתוך זמן לא רב פסגות תהיה הגוף המוביל במשק בחסכון ארוך טווח .  העולמות של הפנסיה והביטוח הם העולמות אליהם אנחנו הולכים "  - כך אמרה היום זהבית כהן ,  מנכ"ל קרן אייפקס-פרטנרס ישראל ,  בכנס היועצים של בית ההשקעות פסגות בתל אביב . " נלך ונעמיק את נושא בקרת הסיכונים של החברה עד שנגיע למערכת דומה לזו של הבנקים .  חסכון לטווח ארוך הוא העולם העתידי של פסגות ". כהן התחילה את דבריה בהצגת קרן אייפקס ,  מטרותיה והסיבות שהביאו אותה לרכוש זה מכבר את בית ההשקעות פסגות לפי שווי שוק של 2.76 מיליארד שקל .  היא פנתה לעובדי פסגות ואמרה להם : " כמוכם ,  גם אנחנו משקיעים כספים של אחרים .  אנחנו ,  כמוכם משתדלים להביא ללקוחות שלנו כמה יותר רווח .  המומחיות של אייפקס היא לקנות חברות מצוינות כמו בזק ותנובה ,  ולהביא אותן לקפיצת מדרגה .  במובן הזה ,  בית ההשקעות פסגות מתאים לנו מאוד ". כהן הוסיפה להרעיף מחמאות על בית ההשקעות פסגות ועל עובדיו . " אנו מאמינים במשק הישראלי .  הסקטור הפיננסי חשוב לנו .  בחנו בנקים ,  חברות ביטוח ,  חברות השקעה אחרות והחלטנו שמה שאנחנו באמת רוצים זה את בית ההשקעות פסגות ",  אמרה כהן . " פסגות היא הגוף המוביל את שוק ההון בישראל ,  לא רק בנכסים מנוהלים ,  אלא גם איך באיך מסתכלים עליו בשוק .  שמענו מהשוק 'אנחנו מאמינים לפסגות .  לאורך שנים החברה מובילה בתשואות ודירוגים ואנחנו יודעים שזה לא קל .  אין ספק שההון האנושי הייחודי של פסגות ,  הד.נ.א היחודי של החברה ,  הוא דבר שמאוד אהבנו .  קנינו כוכבים .  800 העובדים של החברה הם 800 כוכבים .  קנינו את היכולות של העובדים המצויינים של החברה ". דבר נוסף שלדברי כהן שיכנע את קרן אייפקס לרכוש את פסגות הוא האופן שבו התמודדה החברה עם שוקים חיצוניים ופנימיים . " 2008 הראתה לנו שפסגות מתמודדת גם בזמנים קשים כשהצליחה לשמור על הלקוחות גם כשהשווקים סערו .  ב-2010 החברה צלחה שוק פנימי בחברה בצורה הטובה ביותר שאפשר ",  אמרה כהן ,  כאשר כוונתה כמובן להסתבכותו של בית ההשקעות בחקירת הרשות לניירות ערך .
 
פסגות מסתערת על הביטוח והפנסיה : " נהיה הגוף המוביל במשק בחסכון ארוך טווח "
 זהבית כהן : " אנו הולכים לכיוון עולמות הפנסיה והביטוח ";  על פסגות : " 800 העובדים של החברה הם 800 כוכבים "
 
