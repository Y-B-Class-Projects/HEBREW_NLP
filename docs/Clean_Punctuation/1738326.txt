קרן המטבע הבינלאומית :  המדיניות של סין תסייע לייקר את היואן
דומיניק שטראוס-קאהן : " יש ממשלות שמשתמשות במדיניות הסינית כדרך להסתיר את בעיותיהן הפיננסיות "
 צעדי המדיניות מצד ממשלת סין לשחרר את היואן מהקיבוע לדולר יסייעו להתייקרות המטבע הסיני ,  כך אמר דומיניק שטראוס-קאהן ,  ראש קרן המטבע הבינלאומית ,  ביום שבת . " אני בטוח שהמדיניות החדשה שיובילו הרשויות בסין תוביל להתייקרות המטבע ",  אמר שטראוס-קאהן בכנס בעיר נופש בים השחור.שרי אוצר מקבוצת שבע המדינות המתועשות הגדולות יערכו פגישה בלתי רשמית ב-8 באוקטובר בוושינגטון ,  ובה יתמקדו באפשרות של פיחות במטבע מצד מדינות מסוימות שמעוניינות להגדיל את היצוא שלהן .  המדיניות של סין של שמירה על מטבע נמוך מלאכותית משכה ביקורת על כך שבייג'ין שומרת על יתרון תחרותי מלאכותי בסחר הבינלאומי ופוגעת בכך בשוקי העבודה במדינות הצרכניות.שטראוס-קאהן התריע מפני מאמצי ממשלות אחרות להסתיר את קשייהן הכלכליים מאחורי מדיניות המטבע של סין . " המדיניות הזאת היא לטובתן .  אין להשתמש במדיניות התייקרות היואן כמסך ולהחביא מאחוריו את הבעיות של מדינה אחרת .  תמיד קל יותר למצוא שעיר לעזאזל ". 

קרן המטבע הבינלאומית :  המדיניות של סין תסייע לייקר את היואן
דומיניק שטראוס-קאהן : " יש ממשלות שמשתמשות במדיניות הסינית כדרך להסתיר את בעיותיהן הפיננסיות "
 
