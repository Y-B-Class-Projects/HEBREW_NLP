עירוני רמת גן החתימה את גארי פורבס
הפורוורד הפנמי ,  24 ,  2.01 מטר ,  הפך לזר השמיני של הקבוצה מזיסמן אחרי עזיבתו של טאג' מקאלו .  שיחק השנה באיטליה
עירוני רמת גן החתימה היום  ( שני )  את הפורוורד גארי פורבס ,  שנחתך לאחרונה מקרמונה האיטלקית .  פורבס ,  יליד פנמה ,  יהיה הזר השמיני של רמת גן וההחתמה הזו למעשה סוגרת את מצבת הזרים של הקבוצה מזיסמן .  ההחתמה שלו הגיעה אחרי עזיבתו של טאג' מקאלו .  
גארי פורבס  ( 24 ,  2.01 )  ,  בוגר מכללת מסצ'וסטס משנת 2008 ,  אליה הגיע לאחר ששיחק שנתיים במדי מכללת וירג'יניה .  פורבס שיתף פעולה במדי מסצ'וסטס עם סטפון לאזמה ,  שחקנה של מכבי תל אביב ,  וטוני גפני ,  שנחתך בתחילת העונה מגלבוע/גליל .  בעונתו האחרונה במכללה רשם פורבס 19.2 נקודות ו-7.5 ריבאונדים למשחק .  
את העונה שעברה היה אמור לפתוח בנאפולי ,  אך נחתך לפני תחילת העונה ואת יתר העונה העביר בליגת הפיתוח כשבחודש מאי הספיק לשחק בליגות של ונצואלה והפיליפינים .  את העונה הנוכחית פתח כאמור בקרמונה מתחתית הליגה האיטלקית הראשונה ,  וב-15 משחקים רשם 13.3 נקודות ו-4.5 ריבאונדים למשחק .
 
עירוני רמת גן החתימה את גארי פורבס
הפורוורד הפנמי ,  24 ,  2.01 מטר ,  הפך לזר השמיני של הקבוצה מזיסמן אחרי עזיבתו של טאג' מקאלו .  שיחק השנה באיטליה

