ישראל ב-OECD :  זנב לאריות 
פערים חברתיים
 >  >  צירוף מדינה לארגון המדינות המפותחות  ( oecd )  כרוך בחשיפה העלולה להיות לא נעימה .  הארגון מפרסם מדי שנה דו"חות שבהם הוא מדרג את המדינות החברות במגוון רחב של נושאים בתחום המדיניות הציבורית .  המדידה נעשית על פי קריטריונים אחידים שמטרתם לאפשר להשוות בין המדינות ולדרגן ביחס לממוצע oecd .  הפרסום של רצף דו"חות שנתיים מקנה לחוקרים יכולת לבחון תמונת מצב בנקודת זמן מסוימת וגם לזהות מגמות .  הפרסום הנרחב שניתן לדו"חות oecd וטכניקת ההצגה המרכזת בטבלה אחת את נתוני כל המדינות ומדרגת אותן מהמוצלחת עד הגרועה ביותר בכל קטגוריה ,  מאפשרים למאות מיליוני בני אדם בעולם לגבש דעה על המדינות הנסקרות על בסיס הדירוג .  למדינות אין שליטה בעיתוי הפרסום והן מחויבות למסור את הנתונים ,  גם כשהפרסום מביך מבחינתן .  בתקופה שבה ישראל מנסה למתג ולשפר את תדמיתה ,  צריך לדעת שהכללתה בדו"חות oecd עלולה לגרום להצגתה באור לא מחמיא בנושאים חברתיים .  קרוב לוודאי שישראל תתויג כמדינה שבה העוני במשקי בית הוא הגבוה ביותר ביחס לממוצע המדינות המפותחות - 20% בישראל לעומת כ-11% ב-oecd ופי חמישה בהשוואה לממוצע המדינות שנחשבות מדינות רווחה ,  ובראשן מדינות סקנדינביה .  לגבי שיעור העוני בקרב ילדים התמונה בישראל קשה אף יותר - 33% בישראל לעומת 12% בלבד ב-oecd .  גם באי השוויון בחלוקת ההכנסות צפויה ישראל לככב בתחתית הרשימה .  אי השוויון בהכנסה הפנויה בקרב משפחות בישראל גבוה בכ-23% בהשוואה לממוצע oecd - ישראל תמוקם בקצה הטבלה ,  כשרק מקסיקו וטורקיה במקום נמוך ממנה .  ביחס לאי השוויון בקרב עצמאים  ( כולל מנהלי חברות )  נראה כי ישראל תוכתר ,  לבדה או יחד עם מקסיקו ,  כמדינה הלא שוויונית ביותר ב-oecd .  על מקבלי ההחלטות בישראל להיענות לאתגר ולנצל את הכללת ישראל בדו"חות oecd לשם שיפור ניהול מדיניותה .  היבט חיובי חשוב שניתן להפיק מפרסום הנתונים הוא הפניית הזרקור למגמות שליליות במדיניות החברתית בשלבי התפתחותן הראשונים .  את הצורך בכך יכול להמחיש האופן שבו נוצר אי השוויון בישראל .  עד שנות ה-80 של המאה ה-20 היתה רמת אי השוויון בישראל קרובה לממוצע oecd .  הפער הגדול הקיים כיום נוצר בתוך פחות משני עשורים ,  בתהליך שלא משך תשומת לב ציבורית .  אילו הייתה ישראל חברה ב-oecd באותה תקופה ,  סביר להניח שההחרפה באי השוויון היתה זוכה לביקורת ציבורית כבר בשלביה הראשונים והדבר היה מאפשר להתמודד עמה בעודה מצומצמת .  שיפור נוסף עשוי להיווצר בזכות תופעת  " תחרות הנתונים "  שמייצרים דו"חות oecd ,  הדוחפת מדינות לשפר את נתוני המקרו שלהן על מנת שיוצגו בדו"חות בצורה חיובית .  ייתכן שהפרסום הבינלאומי על מיקומה הנמוך של ישראל בתחומים חברתיים ,  ייצר לחץ על הדרגים המקצועיים והפוליטיים לשיפור הנתונים ,  והדבר יתרום ליתר איזון במשקל המיוחס בישראל לנושאים חברתיים במסגרת תהליך קבלת ההחלטות .  הכותב היה הממונה על הכנסות המדינה ומתאם מדיניות מקצועית בתחום oecd

ישראל ב-OECD :  זנב לאריות 
פערים חברתיים

