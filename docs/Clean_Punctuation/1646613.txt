מבצר נמרוד
מבצר נמרוד אפוף סיפורים עתיקים על מלחמות הצלבנים והמוסלמים ,  ואפשר גם ליהנות מהנוף המרהיב הנצפה ממנו

מבצר נמרוד הוא אחד המבצרים המרשימים ביותר שנשתמרו מימי הביניים .  מרק טווין כתב על המקום  " זהו כנראה תל החורבות הנהדר מסוגו בעולם ".  חוקרים רבים האמינו במשך שנים כי המבצר נבנה על ידי הצלבנים ,  אך למקום סודות משלו .  בשנים האחרונות ולאור בדיקות מעמיקות בספרות הסתבר שהמצודה היא אמנם מצודה מימי הביניים ובוניה היו המוסלמים אויבי הצלבנים באותה תקופה .  לפני שנספר את סיפור המקום ,  כדאי להתחיל בתצפית מאחת מהמרפסות הפזורות במצודה .  
כדאי להפנות את המבט לכיוון מערב ,  לעמק החולה .  שם אפשר להבחין במספר רב של ישובים כמו דן ודפנה .  הלאה לכיוון מערב אפשר לראות את הרי הגליל העליון ובמיוחד את רכס הרי נפתלי שנושק לעמק .  העיר הגדולה  ( יחסית )  שמתפרשת על קו התפר בין העמק להר היא קריית שמונה .  על ההר אפשר לראות את הקיבוצים מנרה ומשגב עם .  נסתכל לכיוון דרום ונוכל לראות את השולים המערבים של רמת הגולן .  חדי העין יבחינו בשלוש קבוצות אקליפטוסים במורדות .  אלו הם השרידים לשלושה מוצבים סורים מלפני מלחמת ששת הימים שהידוע מביניהם הוא תל פאחר .
 בקפיצה ענקית הישר לימי הביניים ,  אנו מגיעים לאחת התקופות הסוערות שידע האזור .  ארץ ישראל נשלטת בחלקה על ידי הצלבנים ובחלקה על ידי המוסלמים וכולם רוצים לשלוט על ירושלים ועל צירי התנועה החשובים באזור כולו .  
סאלח א- דין ,  השליט האיובי הנודע ,  מצליח בשנת 1187 להפיל את ממלכת ירושלים הצלבנית בקרב המפורסם בקרני חיטין .  כעבור כמה שנים במסע צלב נוסף מצליחים הצלבנים לכבוש את רצועת החוף ולייסד את ממלכת ירושלים השנייה שבירתה עכו .  כשרונו הגדול של סאלח א דין לאחד את הכוחות המוסלמים הוא שמקנה להם את הכוח הרב בתקופה זו .  עם מותו יורשים בניו את האימפריה הגדולה אך לא משכילים לשלוט בה ,  ואחיו משתלט על הממלכה ומחלק אותה בין בניו .  
על אזור הבניאס מתמנה אל עזיז עות'מן ,  אח צעיר שהיה כפוף לאחיו החזק ששלט בדמשק הוא אל - מועט'ם .  גם בין השליטים החדשים מתגלעים סכסוכים ותככים ובריתות שונות ומשונות יוצאות לפועל על מנת לצמצם או להרחיב אזורי שליטה .  השליט המוסלמי מעניק לצלבנים שליטה על ירושלים בתמורה לעזרה נגד האח בצפון .  אל מועט'ם ואל עזיז עות'מן נלחצים מברית זו ומחליטים לבנות מהר מצודה שתגן על הדרך לדמשק ,  בירת האזור .  
בשנת 1127 בונים האיובים את מצודת נמרוד וממשיכים להרחיבה גם בשנים שלאחר מכן .  הבניה הושלמה בשנת 1230 .  כמה שנים מאוחר יותר משתלט ביברס השליט הממלוכי הנודע על ארץ ישראל וממנה את סגנו ביליכ למפקד מצודת נמרוד .  השליט החדש מרחיב את המצודה ומפאר אותה .  את פועלו הוא מנציח בכתובת מרשימה משנת 1275 .  עם כניעת הצלבנים וגרושם הסופי מארץ ישראל בסוף המאה ה  13 ,  הצורך במבצר ירד והוא הפך במאה ה  15 לבית כלא ואחר כך ניטש .  
בסיור במצודה כדאי ללכת בעקבות המסלול המוצע ולבקר באולמות השונים ,  במעברי הסתרים ,  במגדלי השמירה ובורות המים ולנסות לחוש את אווירת הימים ההם ,  בזמן הזה .  כמו כן ,  במסגרת שיורי העששית במקום תוכלו להתרשם מתאורת הלילה החדשה המופעלת במקום והמאירה את המבצר באור יקרות
איך מגיעים :  יש לנסוע על כביש 989 בין קרית שמונה לחרמון .  המבצר נמצא כ-30 דקות מקריית שמונה .
 אטרקציות לילדים :  תצפית יפה ומבצר מרשים המואר בלילה בתאורה מיוחדת .
 בעלי חיים בשטח :  שפני סלע .
 שעות פעילות :  אפריל - ספטמבר :  8:00-17:00 ,  אוקטובר - מרץ :  8:00-16:00 .  בימי שישי 8:00 - 15:00 .  הכניסה לשמורה נסגרת שעה לפני שעת הסגירה הרשומה .
 טיפ :  לא לוותר על שקיעה במבצר ועל המנהרה הסודית .
 קן נשרים ותצפית נוף מדהימהסוג מסלול :  מעגלינקודת התחלה :  חניון המבצר על כביש 989נקודת סיום :  חניון המבצר על כביש 989משך הטיול :  1-2 שעותדרגת קושי :  קלעונות מומלצות :  כל השנהמי שתייה בדרך :  ישגישה לעגלות ונכים :  איןמחיר :  20 שח ,  ילד :  9 שחטלפון לבירורים :  6949277- 04

מבצר נמרוד
מבצר נמרוד אפוף סיפורים עתיקים על מלחמות הצלבנים והמוסלמים ,  ואפשר גם ליהנות מהנוף המרהיב הנצפה ממנו

