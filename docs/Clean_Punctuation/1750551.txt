אלפי סטודנטים הפגינו בי-ם : " לא נהיה פראיירים "
 למעלה מעשרת אלפים סטודנטים הגיעו לכיכר ציון בירושלים והפגינו נגד הצעת החוק למתן מלגות קיום לאברכים .  על השלטים שהם הניפו נכתב בין השאר : " הרוב הדומם התעורר "  ו"לוקחים אחריות על המדינה "
  ( צילום :  גדעון צנטנר ,  עריכת וידאו :  דורון שטיין ) 
עצרת הענק של הסטודנטים נגד הצעת חוק המלגות לאברכים התקיימה אמש  ( שני )  בכיכר ציון בירושלים .  למעלה מעשרת אלפים סטודנטים השתתפו בעצרת ונשאו שלטים שעליהם נכתב בין היתר : " הרוב הדומם התעורר ",   " סטודנט לא פראייר "  ו-"לוקחים אחריות על המדינה ".  לעצרת קדמה הפגנה בכיכר פריז ,  ממנה צעדו הסטונדטים לכיכר ציון .
 חלק מהסטודנטים שהשתתפו בעצרת נשאו אלונקות וכיסאות עם בובות של חרדים עליהן .  על הבובות עצמן נכתב : " על גב הסטודנט ,  וכבד לי לסחוב אותם ". 
פרופ' אוריאל רייכמן ,  נשיא המרכז הבינתחומי בהרצליה קרא לסטודנטים נגד  " חוק האברכים "  להמשיך במאבק נגד האפליה ולתבוע את זכויותיהם . " אנחנו תובעים שכל מי שמשרת בצבא בשירות חובה וכל מי שפעיל בשירות לאומי יקבל בין 50 ל-70 אחוזים משכר המינימום החודשי .  כספים אלו יינתנו בסוף השירות לשם מימון הלימודים או ההכשרה המקצועית ",  אמר רייכמן . " רק כך ייעשה הצדק ,  רק באופן כזה לא יפרו הפוליטיקאים את חובת הנאמנות כלפי שומרי האמונים האמיתיים ",  הוסיף .
 לדבריו , " כספים ניכרים מועברים לסבסוד תלמידי הישיבות והכוללים .  אנשים אלה אינם משרתים בצבא וגם לא יעבדו בעתיד .  הם לא יסכנו את חייהם בהגנה על המדינה ,  הם גם לא ילכלכו את ידיהם בעבודה מפרנסת ".  רייכמן אמר כי  " תלמידי הכוללים הנשואים שיש להם שלושה ילדים ,  התחייבו בכתובה לזון ולפרנס  האם זה מוצדק שיתחמקו מחובתם ויעבירו אותה לציבור הרחב ?  הם מתייחסים אלינו כשואבי מים וחוטבי עצים עבורם .  האם אלו זכאים לתמיכה יותר ממי שתורם לחברה ?  "
 נשיא האוניברסיטה העברית ,  פרופ' מנחם בן ששון ,  נשא אף הוא דברים בעצרת ואמר כי  " מדינת ישראל ומערכת ההשכלה איתכם .  הקהילה האקדמית איתכם על מנת להשיג הישגים חיוביים ,  אני גאה להיות חלק מהקהילה האקדמית ,  שיודעת לבטא את עצמה ". 
איציק שמולי ,  יו"ר התאחדות הסטודנטים הארצית ,  שהיה במקום ההפגנה ,  סיפר לוואלה !  חדשות כי באמצעות ההפגנה מבקשים הסטודנטים להעביר לממשלה שני מסרים עיקריים : " האחד הוא עידוד תעסוקה .  לא יכול להיות שיימשך מתן הקצבאות ללא שהממשלה משלבת את האברכים בשוק התעסוקה .  הדרישה השנייה היא שוויון ,  אם הממשלה מוצאת לנכון לתמוך באברך עם שלושה ילדים ,  היא צריכה לתמוך גם בסטודנטים בעלי קשיים כלכליים שתורמים למדינה ". 
באשר לשאלה האם יש חשש למעשי אלימות מצד סטודנטים במהלך ההפגנה אמר שמולי כי  " צריך לזכור שחמתם של הסטודנטים בוערת .  העובדה שבתוך זמן קצר התארגנו אלפי סטודנטים להפגנה כזאת מעידה על כך .  ההפגנה חוקית ,  אבל לא אתפלא אם יהיו מקרים שהסטודנטים יבחרו לפעול בדרכים נוספות במהלך ההפגנה ".  עם זאת ,  ציין שמולי כי הוא אינו מעודד התנהגות אלימה בשום צורה .
 בהמשך להודעתו של נשיא האוניברסיטה העברית ,  פרופ' מנחם בן ששון ,  שקרא למרצי האוניברסיטה לכבד את הפסקת הלימודים שמתכננים היום הסטודנטים ולהצטרף לעצרת שמארגנים הסטודנטים במחאה על הצעת החוק ,  הועברה היום לתלמידי האוניברסיטה ולמרציה ההחלטה בנושא .  לפי החלטת הנשיא והרקטור ,  יוכלו המורים המלמדים אחרי השעה 18:00 בערב לבחור בין שתי חלופות :  האחת - לא לקיים את השיעור כלל ,  והשנייה - לקיים את השיעור אך לא לאכוף חובת נוכחות .
 לפניות למוטי לוי :  Moti.Levi@walla.com
עדכון ראשון :  21:21

אלפי סטודנטים הפגינו בי-ם : " לא נהיה פראיירים "
 למעלה מעשרת אלפים סטודנטים הגיעו לכיכר ציון בירושלים והפגינו נגד הצעת החוק למתן מלגות קיום לאברכים .  על השלטים שהם הניפו נכתב בין השאר : " הרוב הדומם התעורר "  ו"לוקחים אחריות על המדינה "
 
