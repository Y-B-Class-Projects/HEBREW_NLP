הפועל ערד-נצרת עילית :  לשים את הצרות בצד
האורחת עסוקה בבעיות כלכליות ,  המארחת במאבקי התחתית והשתיים נפגשות בגביע .  ביטון : " המשחק הזה די תקוע לנו "
 בצל הבעיות הכספיות במועדון ,  יצאה הפועל נצרת עילית הבוקר  ( שני )  לבית מלון בים המלח בכדי להתכונן למשחק סיבוב ח' של גביע המדינה במגרשה של הפועל ערד  ( שלישי ,  13:30 )  .  הקבוצה שאף פעם לא הגיעה לשלבים הגבוהים של גביע המדינה וגייסה את הכסף למלון מאחד האוהדים ,  תנסה מחר לא למעוד מול היריבה מליגה א' דרום .  
נצרת עילית נמצאת בתקופה הפכפכה ,  כשלמרות שהקבוצה בצמרת ,  ראש העיר הצהיר כי הוא מקווה שזו לא תעלה לליגת העל .  בחלון ההעברות מכרה נצרת עילית את כוכביה מוחמד כליבאת  ( למכבי חיפה )  ומור שושן  ( להפועל תל אביב )  וגם המאמן ,  אלדד שביט ,  חסר ניסיון ורק בן 28 .  יחד עם זאת ,  הגביע הוא סיפור אחר ובמועדון מקווים להיות הסינדרלה של המפעל .  לרשותו של שביט יעמוד סגל מלא ושינוי אחד מסתמן בהרכב הקבוצה כשנידאל חוג'יראת ,  שנעדר מהמשחק הקודם עקב צהובים ,  יחזור לקישור .
 מהצד השני תופיע אחת הקבוצות האלמוניות ביותר בסיבוב ח' של הגביע ,  הפועל ערד .  ההישג הגדול של הקבוצה הוא עצם ההעפלה ,  השניה בהיסטוריה ,  לליגה א' בעונה שעברה לאחר ניצחונות במבחנים על הפועל מחנה יהודה וצפרירים חולון .  בעיר עצמה אין ממש התרגשות לקראת המשחק למרות שערד מעולם לא התמודדה בסיבוב זה של הגביע .  
ובכל זאת ,  במועדון לא ממש בונים על הגביע מכיוון שהקבוצה נמצאת במאבקי תחתית קשים : " המשחק הזה די תקוע לנו ",  אמר שמעון ביטון מאמן הקבוצה וכוכב העבר האגדי של הפועל באר שבע . " הרי אנחנו לא נלחץ את ידו של הנשיא והמצב בליגה הרבה יותר מדאיג אותי מהגביע .  מצד שני ,  בגביע ותמיד אפשר לעשות הפתעה ,  בטח מול נצרת עילית שהיא אמנם קבוצה טובה הרבה יותר מאיתנו ,  אבל היא לא מהאריות של הכדורגל הישראלי ". 

הפועל ערד-נצרת עילית :  לשים את הצרות בצד
האורחת עסוקה בבעיות כלכליות ,  המארחת במאבקי התחתית והשתיים נפגשות בגביע .  ביטון : " המשחק הזה די תקוע לנו "
 
