זיהום מזג האוויר במרכז - פי ארבעה מהתקן
בתחנות ניטור האוויר ברחבי הארץ נרשמו רמות גבוהות במיוחד של זיהום אוויר .  השרב שנכנס לאזורנו והאובך הכבד צפויים להישבר בצהריים ,  אולם עדיין יהיה חם מהרגיל לעונה 
" בשעות הבוקר נרשם זיהום אוויר כבד שהגיע לרמה של עד פי ארבעה מהתקן ",  כך מסרה הבוקר  ( שלישי )  לוואלה !  חדשות ד"ר לבנה קורדובה ביז'ונר ממערך ניטור האוויר הארצי של המשרד להגנת הסביבה .  
מנתוני מרכז הניטור עולה כי בגוש דן נמדד ריכוז אובך מרבי של 256 מיקרוגרם אבק למ"ק אוויר .  במודיעין נרשם ריכוז דומה של 260 מ"ג למ"ק אוויר .  בירושלים זיהום האוויר גם כן גבוה מן הממוצע ועמד על רמה של 190 מיקרוגרמים .  באזור הדרום נמדדו ריכוזי אבק גבוהים גם כן :  בבאר שבע 132 ובאשקלון 156 מיקרוגרם למטר קוב .  
עם זאת ,  הסבירה קורדובה ביז'ונר והרגיעה כי הדבר רגיל לעונה ואינו צפוי להימשך לזמן רב : " אנחנו בתקופת השרבים שלפני פסח והדבר קורה כל שנה בתדירות זו או אחרת .  זו לא תופעה חריגה ".  יחד עם זאת ,  היא הזהירה כי  " עיסוק בפעילות גופנית מואצת אינו מומלץ לחולי לב ,  קשישים ,  נשים בהיריון ,  ילדים ולכל מי שסובל מקשיי נשימה ". 
השרב שנכנס לאזורנו כבר אתמול צפוי להישבר היום בשעות הצהריים ותורגש ירידה בטמפרטורות ,  אולם הן עדיין יהיו גבוהות מהרגיל לעונה .  בבוקר ישרור יהיה מזג אוויר שרבי ברוב חלקי הארץ וייעשה אביך .  בשירות המטאורולוגי מציינים כי בדרום הארץ ינשבו סופות חול ומבקשים מהציבור להקפיד על כללי בטיחות באש .
 ברמת הגולן ,  שאך לפני שבועות מספר כוסתה בשלג לבן ,  יגיעו הטמפרטורות במהלך היום ל-29 ובלילה הן ירדו ל-15 ,  בחיפה יוכלו התושבים לנפוש על שפת הים שכן 32 מעלות חום ישררו בעיר במהלך היום ובלילה הן יתקררו לכדי 16 מעלות ,  בתל אביב ירקיעו המעלות ל-35 ביום וירדו ל-18 בלילה .  
גם בירושלים המעלות יגיעו ל-35 במהלך היום ובלילה ירדו ל-16 ,  בבאר שבע יגיעו הטמפרטורות ל-36 ביום ובלילה הן ירדו ל-16 ובאילת ישררו 32 מעלות במשך היום ו-21 במהלך הלילה .
 במהלך הימים הקרובים ולקראת סוף השבוע מזג האוויר יהיה הפכפך ,  אולם עדיין יהיה חם מהרגיל לעונה .  מחר ירדו הטמפרטורות בעיקר במישור החוף וצפון הנגב ,  ישרור אובך ויהיה חם מהרגיל לעונה .  בחמישי צפוי גל החום להתחזק כשהטמפרטורות יעלו שוב ויתפתחו תנאי שרב בכל הארץ ,  וביום שישי שוב צפויה ירידה קלה בטמפרטורות  בעיקר במישור החוף וצפון הנגב .
 עדכון ראשון :  07:49

זיהום מזג האוויר במרכז - פי ארבעה מהתקן
בתחנות ניטור האוויר ברחבי הארץ נרשמו רמות גבוהות במיוחד של זיהום אוויר .  השרב שנכנס לאזורנו והאובך הכבד צפויים להישבר בצהריים ,  אולם עדיין יהיה חם מהרגיל לעונה

