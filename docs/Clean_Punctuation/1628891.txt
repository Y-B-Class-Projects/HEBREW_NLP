אמנון מרחב התמנה לממונה על הגנת הצרכן והסחר ההוגן
בן אליעזר :  הקמת הרשות לסחר הוגן מהווה בשורה של ממש לציבור הצרכנים והסוחרים בישראל
אמנון מרחב מונה היום לממונה על הגנת הצרכן והסחר ההוגן במשרד התמ"ת .  שר התמ"ת ,  בנימין בן אליעזר ,  בחר במרחב מתוך שני מועמדים שוועדת האיתור הגישה להכרעתו .  מרחב הוא חבר במפלגת העבודה ,  בה חבר גם בן אליעזר.בראש ועדת האיתור עמד שרון קדמי ,  מנכ"ל משרד התמ"ת וחבריה היו יעקב ברגר ,  המשנה לנציב שירות המדינה ;  סיגלית סייג ,  סגנית בכירה לחשב הכללי במשרד האוצר ;  דורית ענבר ,  המנהלת הכללית של הקרן המתחדשת לקולנוע וטלוויזיה וד"ר אורי ארבל-גנץ מהפקולטה למדעי המדינה באוניברסיטת בר-אילן.עו"ד אמנון מרחב ,  בן 44 ,  תושב מודיעין ,  נשוי פלוס 3 ילדים .  בוגר תואר ראשון במשפטים מהמכללה למינהל ותואר ראשון בהצטיינות במדעי המדינה באוניברסיטת תל אביב .  כיהן בעבר כיו"ר דירקטוריון החברה הכלכלית לפיתוח מודיעין וכסגן ראש עיריית מודיעין ומחזיק תיק החינוך העירוני .  כמו כן היה בעלים ,  שותף ומנהל של משרד עורכי דין מרחב-דוד .  שימש כתובע עירוני מטעם היועץ המשפטי לממשלה לאכיפת חוקים.בהמלצות הוועדה נכתב כי מרחב הוא  " בעל ניסיון ציבורי עשיר במישור המוניציפאלי והיכרות טובה עם המגזר הציבורי .  הוא עורך דין בעל ניסיון בתחום הליטיגציה והופעה בבתי משפט בנושאים מסחריים וכלכליים.בן אליעזר אמר כי הקמת הרשות לסחר הוגן מהווה בשורה של ממש לציבור הצרכנים והסוחרים בישראל . " בכוונתי להפוך אותה לחזקה ,  ולאפשר לה להיות רשות עם סמכויות אכיפה ובעלת 'שיניים' ,  ועל כן זהו אחד מהנושאים המרכזיים ששמתי על סדר יומו של המשרד .  אני בטוח כי אמנון מרחב יצליח להקים את הרשות החדשה בהצלחה מרובה ,  מאחר שהוא מביא עימו ניסיון מקצועי עשיר הרלוונטי מאוד לתחום ". סגנית שר התמ"ת והאחראית על הצרכנות אורית נוקד ,  אמרה כי  " הרשות לסחר הוגן תחולל מהפכה של ממש בכמה תחומים מרכזיים בנושא הצרכנות ;  תגביר ותייעל את הפיקוח והאכיפה של החוקים הצרכנים על יד ריכוז כל עבודת המטה והשטח בתחום ;  תהווה כתובת מרכזית לעסקים ,  לסוחרים ולצרכנים שמתמודדים עם שאלות צרכניות ותפעל לזהות 'מכות מדינה' בהן יש להלחם ותהווה גוף חזק ודומיננטי כמו המודל של הרשות לניירות ערך.עוד אומרת נוקד כי  " לראשונה תוכל הרשות להטיל קנסות כספיים משמעותיים של עשרות ומאות אלפי שקלים על כל הפרה או עבירה על חוק הגנת הצרכן .  הקמת הרשות עומדת בקנה אחד עם מדינות נוספות בעולם ששמו את נושא הצרכנות על סדר היום הציבורי ". 

אמנון מרחב התמנה לממונה על הגנת הצרכן והסחר ההוגן
בן אליעזר :  הקמת הרשות לסחר הוגן מהווה בשורה של ממש לציבור הצרכנים והסוחרים בישראל

