אליפות אוסטרליה :  האחיות וויליאמס זכו בזוגות
השתיים ניצחו 4:6 ,  3:6 את ליזל הובר וקארה בלאק בדרך לתואר גרנד סלאם 11 ביחד ,  ובדרך גם הצחיקו את הקהל
סרינה וויליאמס ,  שתשחק מחר בבוקר  ( שבת )  בגמר אליפות אוסטרליה הפתוחה ,  התחממה הבוקר עם זכייה בתואר הזוגות .  סרינה שיתפה כמובן פעולה עם אחותה הגדולה ונוס ,  והשתיים גברו 4:6 ,  3:6 על קארה בלאק מזימבבואה וליזל הובר האמריקאית כדי לזכות בתואר הגרנד סלאם ה-11 שלהן בזוגות והרביעי במלבורן .
" הייתי מאוד מרוכזת וחבטות ההגשה שלי עבדו היום ",  אמרה ונוס אחרי ההתמודדות , " הן שיחקו בצורה מאוד קבוצתית ועשו הכל נכון ,  כך שסרינה ואני גם היינו צריכות לעבוד ביחד ".  
ונוס גם סיפקה לקהל כמה רגעים מבדחים כשאחרי שהיא ואחותה שברו את חבטות ההגשה של הובר ולמעשה ניצחו את המשחק ,  היא החלה בהכנות למשחקון ההגשה שלה . " הייתי בטוחה שהתוצאה היא 2:5 ",  היא הסבירה בסיום , " הייתי בטוחה שסרינה כל כך מאושרת כי שברנו .  חשבתי לעצמי שאף פעם לא ראיתי אותה כל כך שמחה אחרי שבירה ,  אבל אמרתי לעצמי שאני אזרום איתה ". 

אליפות אוסטרליה :  האחיות וויליאמס זכו בזוגות
השתיים ניצחו 4:6 ,  3:6 את ליזל הובר וקארה בלאק בדרך לתואר גרנד סלאם 11 ביחד ,  ובדרך גם הצחיקו את הקהל

