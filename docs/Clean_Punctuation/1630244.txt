תוכנית בסך 2.3 מיליארד ד' ליצירת משרות ולקידום אנרגיה ירוקה
התכנית כוללת הטבות מס ל-183 פרויקטים בתחום האנרגיה הירוקה בארה"ב
נשיא ארה"ב ברק אובמה חשף ביום שישי תוכנית הטבות מס בסך 2.3 מיליארד דולר ,  על מנת ליצור משרות חדשות ולקדם את תחום האנרגיה הירוקה ,  לאחר שנתונים חדשים הראו כי שיעור האבטלה במדינה נשאר ברמה של 10% .  אובמה אמר כי הטבות המס ,  שניתנות כחלק מחבילת התמריצים בסך 787 מיליארד דולר שאושרה בפברואר שעבר ,  יצרו 17,000 משרות בארה"ב ויתווספו להון פרטי בסך 5 מיליארד דולר ." בניית מגזר חזק לאנרגיה נקייה הוא האופן שבו ניצור את המשרות בעתיד ,  משרות ששכרן בצידן ולא ניתן להעבירן למיקור חוץ ",  אמר אובמה . " היוזמה טובה למשפחות במעמד הבינוני .  היא טובה לביטחון שלנו .  היא טובה לכדור הארץ ",  הוסיף.שיעור האבטלה הגבוה הוא אחד האתגרים הקשים ביותר הניצבים בפני אובמה .  דו"ח התעסוקה החודשי שפורסם ביום שישי הראה כי 85,000 עובדים הצטרפו למעגל העבודה בדצמבר ,  וכי שיעור האבטלה נשאר על 10% ." נתוני האבטלה שפורסמו היום על ידי משרד העבודה משמשים כתזכורת לכך שהדרך להתאוששות לעולם איננה ישרה ",  אמר אובמה .  הטבות המס יוענקו ל-183 פרויקטים ברחבי המדינה העוסקים בטכנולוגיות שכוללות הפקת אנרגיה סולארית ,  אנרגיית רוח ויוזמות אחרות לשיפור יעילות האנרגיה .
 
תוכנית בסך 2.3 מיליארד ד' ליצירת משרות ולקידום אנרגיה ירוקה
התכנית כוללת הטבות מס ל-183 פרויקטים בתחום האנרגיה הירוקה בארה"ב

