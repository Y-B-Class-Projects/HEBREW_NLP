יאללה ,  תעיפו אותו
ההתנהגות המזלזלת של ג'רמי טיילר מביכה את הכדורסל ,  והגיע הזמן לטפל בו .  אור שקדי מסכם מחזור ,  ומסביר את קריסת נהריה
ליגת העל חזרה אחרי פגרת גביע המדינה ,  וכל מי שציפה לנפילת מתח ,  קיבל מחזור טוב ברמתו ,  אבל מאכזב מאוד ברמת הקהל .  תנו לאוהדי הכדורסל משחקים טובים עם יריבויות כמו הפועל ירושלים מול הפועל חולון ,  גלבוע/גליל מול מכבי חיפה ,  והוא יגיע וידחוף .  אם תעבדו עליו עם משחקים לא אטרקטיביים כמו מכבי תל אביב מול מכבי ראשון לציון ,  ברק נתניה מול הפועל עפולה ,  ומשחק התחתית החשוב בין עירוני רמת גן לעירוני נהריה ,  ונוכל לספור הרבה יותר כיסאות מאשר אוהדים .
 אבל במנהלת ליגת העל חושבים אחרת .  ביום שישי האחרון החליטו להחזיר מעין סיבוב שלישי ,  בעיקר כדי להגדיל את ההכנסות של הקבוצות שטוענות שליגה של 22 משחקים היא קטנה מדי .  מצד אחד הטענה של הקבוצות היא הגיונית ,  וקשה מאוד מ-11 משחקי בית ,  ועוד שניים-שלושה משחקי פלייאוף ,  ליצור הכנסה ראויה .  מצד שני אוהדי הכדורסל יודעים מתי עובדים עליהם ,  וזוכרים מה קרה בסיבוב השלישי בשנים הקודמות לפני שהוא בוטל .  אז אומנם הפעם המשחקים בין המקומות 9-12 ל-1-8 יבוטלו ,  ונקבל  " קרבות צמרת "  בכל שבוע ,  אך כשהמשחקים הללו יהיו חסרי חשיבות אמיתית ,  נקבל שוב יציעים ריקים .  כרגע אומנם ההכנסות קטנות ,  אבל אנחנו מקבלים בתמצית את הליגה הטובה .  אתם רוצים עוד משחקים ?  בטלו את הפיינל פור ,  ובמקום תקבעו סדרות פלייאוף של הטוב מחמישה או הטוב משבעה ,  האפקט יישמר ,  והעניין יעלה .
 שש עונות רצופות החזיקה עירוני נהריה כחברה בצמרת של ליגת העל מאז חזרה לליגה בעונת 2002/3 .  בשש העונות הללו צברה הקבוצה שם של קוטלת ענקים בעלת אולם ביתי מובהק ,  ובעלת עתיד לא מבוטל בתחום .  כבר באמצע העונה שעברה היה ניתן להבין כי החלום של נהריה התנפץ עם הבעיות הכלכליות ,  אך הקבוצה סיימה את העונה במרכז הטבלה ,  רחוקה ממאבקי התחתית .  העונה הסיפור הוא שונה ,  וגם ההצלחה המקצועית לא נראית באופק .  המאמן יעקב ג'ינו רשום על הפעם הראשונה שנהריה נמצאת במקום האחרון בליגת העל מאז שחזרה לשם ,  ולפי מה ששומעים מתוך הקבוצה ,  ממש לא במקרה .
" קשה להבין מה הולך איתנו .  אני לא מבין איך הפסדנו מול נתניה אחרי שפתחנו את המשחק ביתרון של 14 נקודות .  גם מול רמת גן היריבה נתנה לנו את המשחק ברבע האחרון ,  ממש מסרו לנו כדורים ,  ואנחנו בעטנו בדלי בסיום ",  אמר אחד מהמקורבים לקבוצה אמש , " בתקופה האחרונה ג'ינו קיבל אפשרות להתחזק ,  ותראה מה הוא עשה עם זה .  הוא הביא שחקנים טובים ,  אבל הקבוצה לא נראית כמו קבוצה .  יש לו סגל מצוין ,  שהוא לא מצליח להוציא ממנו 30 אחוז מהפוטנציאל .  סטיבן סמית' הוא אולי שחקן טוב ,  אבל ג'ינו לא מצליח לשלוט עליו .  הוא הביא את ג'רון רוברטס ,  אבל בינתיים הוא נתן לו לשחק במשחק אחד .  מול נתניה הוא העלה אותו ברבע הראשון והוריד אותו אחרי שתי דקות ,  מול רמת גן הוא אפילו לא עלה לשנייה ,  אז בשביל מה הוא הביא אותו ?  גם את ליאור שגב הוא הביא ,  אבל לא נותן לו לשחק .  מול רמת גן הוא בקושי שיחק כשעודד שעשוע היה ממש גרוע ". 
למרות הטענות הקשות כלפי ג'ינו ,  היו"ר אבי סבג הבהיר אמש כי הוא מאמין בשקט ,  ומעמדו של ג'ינו בטוח .  בשבוע הבא תתארח בעין שרה הפועל עפולה ,  יריבה לתחתית ,  במשחק שייערך בשעה 15:00 בעקבות חגיגות פורים של המנהלת .  אם בנהריה לא יחליטו להתחפש לקבוצת כדורסל לכבוד החג ,  יהיה זה עוד צעד של הקבוצה לקראת הליגה השנייה .
 שופטי הכדורסל שוב הצליחו לעמוד במרכז העניינים בסוף השבוע האחרון ובתחילת השבוע הנוכחי .  בסוף השבוע יצאו באיגוד השופטים בצורה בולטת נגד טקס חלוקת הגביעים והמדליות לשופטים שהשתתפו בגמר גביע המדינה שנערך בתוך חדר השופטים רחוק מעיני המצלמות .  באיגוד השופטים לא אהבו את ההחלטה של איגוד הכדורסל לא להעניק לשופטים את המדליות כמו בשנים האחרונות ,  כשההחלטה התקבלה לאחר שבאיגוד השופטים התעקשו לשבץ את סמי בכר למשחק הגמר ,  למרות כל הרגישות של הנושא .
 השערורייה הזאת ,  בנוסף לשערוריית המסים של השופטים ,  צריכה להיות מופרדת לחלוטין מהנושא המקצועי .  גם במחזור הנוכחי היו השופטים במרכז העניינים של לא מעט משחקים .  ברמת גן התעופפו עבירות טכניות לכל כיוון בשעה שעירוני נהריה ניסתה לסגור פער מול הקבוצה המקומית .  באשקלון קוקי בלצ'ר נפל קורבן לשתי עבירות טכניות בשעה שהקבוצה הדרומית ברחה לבני השרון ,  ולאחר מכן גם המאמן דן שמיר זכה לעבירה טכנית משלו .
 אז מה התחדש המחזור הזה ?  שלאנשים נמאס מלשתוק .  יעקב ג'ינו יצא בהתקפה אישית כנגד גילי כהן ,  שאולי היה מקום לרסן אותה .  דן שמיר ומורן רוט התלוננו בסיום המשחק בין בני השרון לאשקלון על השיפוט ועל אובדן הרסן של השופטים .  אם המתקפה של ג'ינו הייתה יחידה ,  היה אפשר לחשוב שמדובר בניסיון להאשים את השופטים בנפילה של הקבוצה .  כשמדובר בשלושה נציגי קבוצות שמתקיפים את השופטים ,  אפשר לבקש מאיגוד השופטים לעשות בדק בית מקצועי ,  בנוסף לבדיקת הבעיות המשפטיות .
 רכבת הזרים של העונה שעברה עדיין לא נשכחה ,  וגם העונה כמה מאמנים בליגת העל כבר לא זוכרים איך קראו לכל הזרים שעברו אצלם .  כך היה אמור להיות גם הסיפור עם אוויס וואייט מאשקלון .  וואייט הגיע לאשקלון כמחליף לכריס ווטסון שאכזב והועבר לרמת גן .  לפני הנחיתה שלו בארץ דאגו באשקלון להתייעץ עם מאמנו של וואייט בעונה החולפת ,  אריק שיבק ,  וגם לראות את קלטת המשחק של וואייט במדי אמסטרדם במלחה מול הפועל ירושלים ,  אז קלע 27 נקודות והוריד 7 ריבאונדים בניצחון של ההולנדים .  עם כל הרצון הטוב ,  נראה היה שבאשקלון וואייט לא הולך לחזור על המספרים הללו .  השחקן לא מצא את מקומו בקבוצה ,  לא ממש הרשים את הצוות המקצועי ,  ומאז שהוא הגיע הוא עשה את דרכו החוצה .  מהסגל .
 כשבאשקלון כבר חשבו על האם ואיזה זר להביא במקומו של וואייט ,  הם שכחו קודם כל לתת הזדמנות לפורוורד האתלטי .  קצת פחות מ-7 דקות קיבל וואייט בחמשת משחקיו הראשונים בארץ ,  כולל משחק בו לא שותף כלל .  השיא היה בחצי גמר הגביע ,  כשהשחקן עלה ל-15 שניות בסוף הרבע השני בשביל לתת עבירה ומעבר לכך לא עמד על הפרקט במהלך המשחק .  שנייה לפני שנגמר לו החוזה ,  החליטו באשקלון בכל זאת לנסות את כישוריו ,  ולתדהמת הצוות המקצועי ,  במשחק הליגה מול בני השרון הוא היה גדול .  על דף הסטטיסטיקה נרשמו רק 9 נקודות ,  אבל על המגרש וואייט הציג משחק הגנה אגרסיבי וביחד עם מורן רוט היה הגורם המשמעותי לריצה ברבע השלישי שנתנה את הניצחון לאשקלון . 
" אוויס הוא גבר מבחינתי ",  אמר עליו בסיום המשחק אריאל בית הלחמי . " כל פעם הארכנו לו את החוזה בחודשיים והוא המשיך לחכות להזדמנות ולא התבכיין .  הוא אמר לי שברגע שהוא יקבל את ההזדמנות שלו ,  הוא יהיה שם והוא באמת היה ".  בסוף המשחק הודיעו באשקלון שוואייט נשאר .  אז אולי בכל זאת שווה לבדוק לפני שמחליטים לחתוך ,  לא ? 
אנשי מכבי חיפה לא האמינו לפני המשחק מול גלבוע/גליל שהם יצאו מחייכים בסוף הערב .  המחלה של דרור חג'ג' והחיסרון של ג'סי פלוט-רוסה ומאמאדו נדייה היה אמור לתת לקבוצה של עודד קטש את הניצחון .  למרות המצב הקשה ,  העונה המצוינת של חיפה המשיכה עם ניצחון ביתי קשה ,  שהושג על ידי תרומה משמעותית של שחקני ספסל כמו ריצ'ארד רובי ועמית בן דוד ומאמץ הרואי של משה מזרחי הפצוע .  על כל החגיגה הזאת העיבה ההתנהגות של ג'רמי טיילר ,  שלפי הירוקים מזמן הפסיק להטריד את המערכת .
 במחצית החליט ה"טאלנט "  הצעיר לעלות ליציע ,  כשסיבותיו עדיין לא ברורות ,  לאחר שלא קיבל הזדמנות במשחקים האחרונים .  קשה להיזכר במקרה דומה בו שחקן שרשום בטופס המשחק ,  ולבוש במדי הקבוצה ,  מחליט לבדו לעזוב באופן הפגנתי כל כך .  במכבי חיפה עוד לא החליטו איך לטפל בטיילר ,  אך נרשה לעצמנו להציע למועדון לשחרר את טיילר לאלתר .  הגימיק של הבאת טיילר עשה את שלו כבר ,  ולא מעט אנשים בארצות הברית מכירים את הקבוצה ,  כשגם שמה באירופה הגיע לכותרות .  כעת ברור שטיילר לא יתרום מקצועית ,  שגם מאמאדו נדייה הובא על חשבונו ,  ולפני שההתנהגות שלו תפגע במרקם הקבוצתי ,  כדאי לבעלים ג'ף רוזן ולצוות המקצועי להראות לטיילר את הדרך הביתה ,  ויפה שעה אחת קודם .
 
יאללה ,  תעיפו אותו
ההתנהגות המזלזלת של ג'רמי טיילר מביכה את הכדורסל ,  והגיע הזמן לטפל בו .  אור שקדי מסכם מחזור ,  ומסביר את קריסת נהריה

