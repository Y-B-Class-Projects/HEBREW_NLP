הפועל תל אביב :  דה סילבה צפוי להיעדר בשבת
הבלם הברזילאי סובל מנקע בקרסול ,  יהודה חוטה עשוי להחליפו מול נתניה .  שחקן על סיפור בוקארי : " אחת הפאדיחות הגדולות "
 בתוך המבוכה על כך שסאדאת בוקארי חתם היום  ( רביעי )  במכבי חיפה ,  הפועל תל אביב חזרה להתאמן ולמעשה החלה את הכנותיה לקראת המשחק מול מכבי נתניה בשבת .  לאחר שאתמול שיחררה הפועל את מיגל הויוס וכרגע אין חלוץ זר חדש לקבוצה ,  הפועל ככל הנראה תעלה למשחק מול נתניה ללא זר אחד בהרכב ,  זאת בעקבות פציעתו של דגלאס דה סילבה בקרסולו .  
הבלם סובל מנקע וכרגע בספק גדול למשחק בשבת .  מחר ומחרתיים יעבור דה סילבה טיפול בקרסולו ועשוי להיכלל בסגל במידה והכאבים יפחתו ,  אך כרגע הסיכויים לכך נראים קלושים .  גוטמן יצטרך להכריע מי יעלה במקומו של הברזילאי שכרגע נראה כי יהודה חוטה ששיחק במקומו של וואליד באדיר במשחק מול מכבי פתח תקווה ,  יעלה בהרכב ,  אך קיימת אפשרות שגם ידין יוסט לתפקיד הבלם וזוראב מנטשאשוילי יעלה בהרכב .  גילי ורמוט ודדי בן דיין לא ערכו היום אימון מלא ,  אך השניים צפויים להיות כשירים למשחק בשבת .  לעומתם דניאל דה רידר ערך אימון מלא והוא יכלל בסגל למשחק .
 פרשיית בוקארי העסיקה היום לא רק את הנהלת הפועל ,  אלא גם את השחקנים שלא מצליחים לעכל את המבוכה : " זו אחת הפאדיחות הגדולות שהיו בכדורגל ", אמר אחד השחקנים . " חשבנו שהוא כבר סגור בהפועל ,  ובאה מכבי חיפה ועשתה צחוק מאיתנו .  אתית ,  אף אחד לא מבין איך עשו כזה דבר .  אנחנו מקווים כי ההנהלה תצליח להחתים חלוץ טוב יותר ".  
בכל מקרה ,  הפועל תנסה לטרפד את עסקת בוקארי על ידי פניה לבית דין של התאחדות ,  שם תטען כי השחקן נכנס ארצה עם ויזה שהוצאה לו על ידי הפועל ,  אך הסיכוי שפניה כזו תפגע או תטרפד את העסקה קלוש מאוד .  כעת בהפועל ינסו להחתים חלוץ אחר שהמועמד המוביל הוא החלוץ בויאן ורוצ'ינה מקבוצת סלובן בלופו הקרואטית ,  שבתחילת חלון העברות חשבו להביאו לקבוצה ,  אך לא נכנסו למשא ומתן אמיתי עם החלוץ .  מלבד ורוצ'ינה ,  יבדקו בהפועל אופציות נוספות .
 
הפועל תל אביב :  דה סילבה צפוי להיעדר בשבת
הבלם הברזילאי סובל מנקע בקרסול ,  יהודה חוטה עשוי להחליפו מול נתניה .  שחקן על סיפור בוקארי : " אחת הפאדיחות הגדולות "
 
