נשיא איסלנד : " בריטניה והולנד מתנהגות כלפינו בבריונות ;  כשאמרו שפשטנו רגל זה היה כטרור כלכלי "
 גרימסון : " ההחלטה לסרב לפצות את בריטניה והולנד על הפסדיהן עקב קריסת הבנקים באיסלנד הייתה הקשה בחיי "
" בריטניה והולנד מתנהגות כלפינו בבריונות ",  כך אמר נשיא איסלנד ,  אולאפור רנגר גרימסון . " בריטניה פגעה בשם הטוב של איסלנד כשאמרה שאנחנו פושטים רגל ",  הוסיף ,  בראיון שהעניק לריצ'רד קווסט מרשת cnn ,  במסגרת הפורום הכלכלי העולמי בדאבוס שבשווייץ .  בתחילת החודש הטיל גרימסון וטו על הסכם להחזרת יותר מ-5 מיליארד דולר מכספי הבנק המקוון icesave שהפסידו לקוחותיו בבריטניה ובהולנד עם קריסתם של הבנקים הגדולים במדינה .  ובכך אילץ משאל עם ,  שיתקיים ב-6 במארס .  האיסלנדים צפויים להתנגד לחוק . " ההחלטה לסרב לפיצויין של בריטניה והולנד היתה ההחלטה הקשה ביותר שאי פעם עשיתי"בכירים מאיסלנד נפגשו עם עמיתיהם הבריטים בדאבוס ,  ודנו בפיצוי ממשלות בריטניה והולנד ,  על כך ששילמו לתושביהן את הפיצויים שהבנק היה חייב להם . " היינו מאוכזבים מאוד ועצובים משתי פעולות שעשתה ממשלת בריטניה באוקטובר 2008 .  ראשית ,  באתר האינטרנט הרשמי של ממשלת בריטניה ,  הממשלה שלנו מוצגת לצדם של ארגונים כמו אל קעידה והטליבאן ." הדבר השני אירע כשראש ממשלת בריטניה ,  גורדון בראון ,  ושר האוצר אליסטר דרלינג ,  הצהירו ברשתות טלוויזיה ברחבי העולם ,  כולל ב-cnn ,  שאיסלנד פשטה רגל ,  מה שנחשב לדברי הבל במקרה הטוב ,  ולטרור פיננסי מצדם ,  במקרה הרע .  המשמעות של הצהרה זו היתה שכל החברות ברחבי העולם ,  להן היו עסקים עם איסלנד ,  סגרו את חטיבותיהן באיסלנד .  כך שהבריטים פגעו בכלכלה שלנו והרעו את מצבה יותר מכפי שהיה אלמלא היו מתערבים ".  מערכת הבנקים של איסלנד קרסה ב-2008 והובילה את המדינה כולה למשבר החמור ביותר מאז קיבלה עצמאות ב-1944 .  המשבר אילץ את הממשלה לבקש סיוע מגורמים בינלאומיים ,  על מנת להימנע מחדלות פירעון .  שלושת הבנקים הגדולים באיסלנד צברו חובות בסכום הגדול פי עשרה מהתמ"ג ,  והותירו לממשלה את המלאכה הקשה של הסדרת החוב עם הנושים ,  שיקום הקשרים הבינלאומיים והשבת ביטחון המשקיעים .  איסלנד נשענת כיום על סיוע של 4.6 מיליארד דולר מקרן המטבע הבינלאומית  ( imf )  ." בריטניה והולנד מתייחסות אלינו כיום בבריונות ",  אמר גרימסון . " הן משתמשות בהשפעה שלהן על קרן המטבע הבינלאומיות  ( imf )  ,  כדי למנוע את התקדמותה של תוכנית הסיוע שלה .  וזה מעמיד את הישרדות הכלכלה שלנו בסכנה ". הכותב הוא פרשן כלכלי ב-cnn .  תוכניתו  " quest means business "  משודרת מדי ערב בשעה 21:00 לפי שעון ישראל .  הבלוג של ריצ'רד באתר cnn

נשיא איסלנד : " בריטניה והולנד מתנהגות כלפינו בבריונות ;  כשאמרו שפשטנו רגל זה היה כטרור כלכלי "
 גרימסון : " ההחלטה לסרב לפצות את בריטניה והולנד על הפסדיהן עקב קריסת הבנקים באיסלנד הייתה הקשה בחיי "
 
