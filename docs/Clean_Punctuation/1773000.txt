מלחמה על המרקע ,  קרב על יום שישי
מדיה
 >  >  בעל השליטה ב"ידיעות אחרונות "  ואתר החדשות ynet ,  ארנון  ( נוני )  מוזס ,  לא ויתר על נתח נכבד מאחזקתו ב-hot ועל מעמדו בחברה לחינם .  לפי כל ההערכות ,  בכוונתו ליהפך לגורם משמעותי בתחום התוכן בישראל .  המשקיע הצרפתי פטריק דרהי ,  בעל השליטה ב-hot ,  יזדקק לתמיכתו של מוזס כדי למזג את מירס לתוך hot ,  והשאלה הגדולה היא מה הוא הבטיח למוזס בתמורה .  עלייתו המתוכננת של ערוץ הספורט one שבבעלות מוזס היא ,  ככל הנראה ,  עדות ראשונה לתמורה .  הערוץ קיבל באחרונה את כל האישורים הרגולטוריים הנדרשים לפני עלייתו לאוויר והוא צפוי להשתלב בחבילת הבסיס של hot ,  שלא תגבה תמורתו תשלום נוסף ,  בניגוד מוחלט למדיניות החברה .  גם בשוק הטלוויזיה המסחרית צפוי להיות מעניין ,  עם ההיערכות למעבר למשטר הרישיונות .  הערכות גורסות כי שלושת הגופים המשדרים כיום - קשת ,  רשת וערוץ 10 - לא יוכלו להתקיים כשלושה ערוצים נפרדים .  קשת היא הגוף החזק ביותר מהשלושה .  נראה כי מעמדה בטוח יותר מזה של שני האחרים ,  שיצטרכו להתחזק ,  להתמזג או להכניס משקיעים עשירים כדי להחזיק את הראש מעל המים .  הסכנה הגדולה ביותר מרחפת ,  ככל הנראה ,  מעל ראשה של רשת .  בניגוד אליה ,  ערוץ 10 כבר מורגל לשידור של שבעה ימים בשבוע ולהתנהלות שוטפת לצד רייטינג נמוך והפסדים כספיים .  כניסתו האפשרית של גוף חדש לתחום עשויה להחריף עוד יותר את התחרות .  כדאי גם לשים לב להתפתחויות מצד הערוץ הציבורי ולראות כיצד מתקדמים מאמצי הרפורמה וההשקה מחדש .  באמצע 2011 צפויה להסתיים כהונתו של מנכ"ל רשות השידור ,  מוטי שקלאר ,  והשאלה היא במי יבחר ראש הממשלה כמחליפו - אדם בעל חזון בתחום הטלוויזיה או מקורב פוליטי .  אם להסתמך על נוסח חוק רשות השידור החדש ,  נראה כי הדרג הפוליטי לא מסוגל לשחרר את האחיזה ברשות השידור .  בתחום העיתונות ,  התחרות בין  " ישראל היום "  ל"ידיעות אחרונות "  תמשיך לעמוד במרכז ,  כאשר גולת הכותרת היא התחרות על יום שישי - מרכז הרווח החשוב ביותר של העיתונות המודפסת .  עיתון שישי של  " ישראל היום ",  שרוכש את שירותי הדפוס שלו מקבוצת הארץ ,  לא מהווה כיום חלופה ראויה לעיתונים בתשלום ,  וסביר להניח כי יבקש לשפר את מעמדו בזירה זו .  כמו כן מעניין יהיה לעקוב אחרי  " מעריב "  ולראות מה יהיו המהלכים הבאים של המשקיע זקי רכיב .
 
מלחמה על המרקע ,  קרב על יום שישי
מדיה

