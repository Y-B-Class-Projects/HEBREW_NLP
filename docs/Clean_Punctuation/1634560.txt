מטען חבלה התפוצץ ליד סוכנות סובארו בת"א
חפץ חשוד שהושלך לעבר סוכנות הרכב בעיר גרם לפיצוץ ,  בו לא היו נפגעים .  המשטרה בודקת חשד ,  לפיו מדובר בהמשך סכסוך בין עבריינים שבגינו הושלכו רימונים לעבר הסוכנות לפני כשנה
 ( צילום :  טל אנגלנדר ,  עריכת וידאו :  רן צימט ) 
מטען חבלה קטן התפוצץ הערב  ( רביעי )  ליד חלון הראווה של סוכנות הרכב  " סובארו "  ברחוב המסגר בתל אביב .  איש לא נפגע ,  אך נזק נגרם למקום ולמספר מכוניות באזור .  גורמים במשטרה מציינים כי  " נבדק החשד שמדובר בהמשך של אותו סכסוך בגינו הושלכו הרימונים לעבר הסוכנות לפני כשנה ".  למקום הגיע מפקד מחוז ת"א ניצב שחר איילון .  
בינואר אשתקד הושלכו לעבר הסוכנות רימון רסס ורימון הלם בשני מקרים שונים .  באחד המקרים הייה הסוכנות עמוסה בלקוחות ,  אך איש לא נפגע .  חוקרי משטרת ימ"ר תל אביב פתחו בחקירה ,  ובתחילת חודש מרץ נעצרו שישה אנשים בחשד למעורבות בפרשה ,  ביניהם העבריין בן כהן המוכר למשטרה .  
כהן מוכר כאחד מראשי כנופיית רמת עמידר ,  והוא נחשב כמקורב לעמיר מולנר .  לפי החשד ,  כהן שלח שניים מהחשודים ,  ביניהם חייל בשירות סדיר ,  להשליך את הרימונים .  זאת בעקבות הלוואה בגובה מיליון דולר שנטל אחיו של אחד מבעלי הסוכנות מגורמים בשוק האפור .  אותם גורמים השליכו את הרימונים על הסוכנות במטרה לסחוט את הכסף באיומים .  כשבוע לאחר מעצרו של כהן ,  הושלך רימון רסס נוסף לעבר הסוכנות .  
נגד כהן הוגש כתב אישום ובחודש אוקטובר השנה הוא הורשע במסגרת הסדר טיעון ,  בעבירה של החזקת נשק .  על פי ההסדר ,  כהן ירצה שנתיים מאסר בפועל ,  וישלם קנס כספי בסך של 100 אלף שקלים .  כהן ריצה בעבר מאסר של 7 שנים בארה"ב בגין הריגה .
 
מטען חבלה התפוצץ ליד סוכנות סובארו בת"א
חפץ חשוד שהושלך לעבר סוכנות הרכב בעיר גרם לפיצוץ ,  בו לא היו נפגעים .  המשטרה בודקת חשד ,  לפיו מדובר בהמשך סכסוך בין עבריינים שבגינו הושלכו רימונים לעבר הסוכנות לפני כשנה

