לדרוויניזם אין מצפון
בבסיסו של  " הולך על כל הקופה "  ניצבת השאלה אם בעולם העסקים יש מקום גם לערכים
 >  >   " אני אוהב כסף .  אני אוהב כסף אפילו יותר מאשר את מה שאפשר לקנות בו .  יש רק דבר אחד שאני אוהב יותר :  כסף של אחרים ".  שמו הישראלי של הסרט  " other people's money "   - " הולך על כל הקופה "  - הוא החמצה נוראה :  בשוק ההון אין עמדה נחשקת יותר מניהול כספם של אחרים .  הכסף שלכם יגדל או יתכווץ ,  אבל בסופו של יום המסחר מנהל ההשקעות תמיד  ( תמיד !  )  יגבה מכם דמי ניהול שמנים .  ככה זה :  אתם לוקחים סיכון ,  הוא לוקח עמלה .  גארפילד :  מה עם פחיות טרנדל ?  גרנגר :  תושבי העיר תובעים את טרנדל כי לא עמדו בתקנות איכות הסביבה ,  ויש טענות למחלות בקרב האזרחים .  גארפילד :  יופי .  ממש לפני שייקחו אותם לכלא תגיש להם הצעה .  לורנס גארפילד  ( דני דה ויטו )  הוא איש עסקים שנהנה לרכוש חברות בקשיים ,  לפרק אותן וללכת הביתה עם הרבה כסף מזומן .  הוא קצת פחות שרמנטי ממקבילו ריצ'רד גיר ב"אשה יפה ",  ולכן אינו מחזיק ליד מיטתו מאהבת ,  אלא מחשב בשם  " כרמן "  וצי של 17 עורכי דין .  מולו ניצבת חברת הכבלים של ניו אינגלד ,  מפעל מסורתי שניהולו עובר מדור לדור במשפחת יורגנסון .  מניית המפעל מאבדת גובה כבר שנים ,  אבל התייעצות עם  " כרמן "  מראה שפירוק המפעל ומכירת הציוד והקרקע יניבו קופה נאה של 100 מיליון דולר .  גארפילד :  זו השיטה האמריקאית .  אני עושה את עבודתי .  אני קפיטליסט .  אני פשוט פועל לפי חוק היוזמה החופשית :  החזקים שורדים .  קייט :  לא החזקים הם ששורדים ,  אלא השמנים .  יום אחד מישהו יקבל שכל ויחוקק חוקים שיוציאו אותך מהמשחק .  גארפילד :  הם יכולים להעביר איזה חוקים שהם רוצים .  הם יכולים רק לשנות את הכללים ,  הם לא יכולים להפסיק את המשחק .  אני לא הולך לשום מקום .  אני מסתגל .  שני סרטים בולטים , " וול סטריט "  ו"חדר לחץ ",  מראים כמה קל לעשות כסף בדרכים לא כשרות :  גורדון גקו סוחר במידע פנים ,  אחרים מוכרים מניות של חברות דמיוניות .  דה ויטו מראה שדווקא היצמדות לחוק מניבה את הכסף הגדול :  הוא מגיש את הטפסים הנכונים ,  קונה את המניה בבורסה ,  מגיע לאסיפת בעלי המניות כדי לקדם את מטרותיו - ובעיקר דורס את כל מי שלא חושב כמוהו .  זו תמציתה של השיטה הקפיטליסטית :  העשירים שורדים ,  גם אם על חשבון החלשים מהם .  יורגנסון :  בעבר ,  אילי העסקים המושחתים לפחות השאירו מאחוריהם משהו :  מכרה פחם ,  מסילת רכבת ,  בנק .  האיש הזה לא מותיר דבר .  הוא לא מייצר דבר ,  לא מנהל כלום - ומאחוריו משאיר רק סופה של ניירת ,  כדי לכסות על הכאב .  לו היה אומר :  'אני יודע לנהל את העסק טוב ממך' ,  היה על מה לדבר .  אבל הוא לא אומר את זה .  הוא אומר :  'אני אהרוג אתכם ,  כי ברגע המסוים הזה אתם שווים יותר במותכם מאשר בחייכם' .  אם זה יקרה נהפוך לאומה שמייצרת רק המבורגרים ,  מחנכת רק עורכי דין ומוכרת רק מקלטי מס .  זה רצח .  רק שבוול סטריט קוראים לזה 'העלאת ערך המניה למקסימום' .  הם טוענים שזה חוקי ומשתמשים בשטרות במקום במצפון .  כמה אירוני לצפות בסרט דווקא בימים שבהם סוחרי המניות של וול סטריט מואשמים ביצירת המשבר הנוכחי .  הסוחרים תמיד יוצגו באור שלילי :  הם ירמו ,  יבגדו וימכרו את נשמתם ואת נשמת אחרים תמורת כסף .  אפילו שמו של הגיבור - גארפילד ,  כשמו של החתול השמן והעצלן - מעיד על גרגרנותו .  הבעיה של אנשי שוק ההון היא שקל לשנוא אותם ,  בדיוק כמו שקל לשנוא את גובי המסים .  הם מושכים משכורות עתק תמורת משחק בכספם של אחרים ,  עורכים עסקות ענק שאיש לא מבין ומתעניינים אך ורק בקופת המזומנים - גם במחיר של יצירת משבר .  זו הסיבה לכך שצפייה בסרטי וול סטריט היא חווייה מטרידה .  בסופו של דבר ,  אלה האנשים שמנהלים את כספי הפנסיה של האזרח הקטן .  עם זאת ,  לעתים יש בתפישה זו עוול :  כן ,  הם שואפים להשיג תשואות גבוהות כמעט בכל מחיר ,  אך בסופו של דבר התשואות מגיעות לקופת הגמל או לקרן הפנסיה ומבטיחות רמת חיים גבוהה בימי הפרישה .  גארפילד :  אני לא מייצר כלום ?  אני מייצר עבורכם כסף ,  וזו הסיבה היחידה שקניתם את המניות .  אתם רוצים להרוויח כסף ולא אכפת לכם אם הם מייצרים כבלים ,  עוף בגריל או מנדרינות .  אתם רוצים להרוויח !  כאן צריכה האנושות להחליט מה היא מעדיפה :  חברות שמשיגות רווח נקי בכל מחיר או חברות פחות רווחיות שדואגות לערכים כמו רמת אבטלה נמוכה ותנאים סוציאליים .  זוהי אותה תחושת אי נוחות שמתעוררת כשקוראים על חברה גדולה ורווחית שמחלקת דיווידנד שמן לבעלי המניות ,  ובמקביל מפטרת עובדים .  זו השאלה המרכזית העולה מהסרט :  האם החלטה עסקית צריכה להתבסס על שיקולי רווח בלבד ,  או שאולי יש מקום גם לערכים כמו דאגה לעובדים וקיום עסק משפחתי .  גארפילד ,  אגב ,  חושב שאין כל הבדל בין הדברים : " המפעל שלכם עומד למות ולפטר עובדים ,  ולכן כדאי לחסל אותו כל עוד הוא שווה משהו ",  הוא מטיף על הבמה .  זוהי טענה מוכרת שעולה בכל פעם שבה חברה נקלעת לקשיים ונוקטת את הפתרון הקל ביותר - פיטורי חלק מהעובדים - בטענה שאם לא יפוטרו החברה תיסגר וכולם יסבלו .  זו טענה פשטנית ,  שכן היא מתעלמת מרעות חולות אחרות שאפשר למצוא באותן חברות :  שכר עתק לבכירים ,  תגמולים על ראייה קצרת טווח ואי התרחבות לשווקים חדשים .  עובדה ,  בסוף הסרט מעלים העובדים הצעה להסב את החברה למפעל לייצור כריות אוויר - עסק צומח המאופיין ברווחים גבוהים .
 
לדרוויניזם אין מצפון
בבסיסו של  " הולך על כל הקופה "  ניצבת השאלה אם בעולם העסקים יש מקום גם לערכים

