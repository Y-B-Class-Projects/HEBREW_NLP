מד נאוטילוס נערכת לתחרות :  החזירה לפעולה כבל תקשורת ותיק המחבר את ישראל לקפריסין 
בלעדי הכבל החדש של מד נאוטילוס מתבסס על כבל שיצא משירות .  החברה תשדרג הציוד בעלות של 5 מיליון דולר ,  ותיעזר בכבל כגיבוי .  בזק בינלאומי צפויה לפרוש כבל מתחרה בשנה הקרובה
 >  >  מד נאוטילוס ,  חברה בת של טלקום-איטליה ,  השקיעה באחרונה כ-5 מיליון דולר בסיב אופטי תת-ימי שמחבר את ישראל לקפריסין ומשם למרסיי שבצרפת .  הקו החדש הוקם לצורכי גיבוי של הקו התת-ימי הרגיל שאותו מפעילה מד נאוטילוס ,  מישראל לאיטליה .  מד נאוטילוס נערכת לתחרות העתידית ,  לאחר שלפני כמה שבועות הודיעה בזק בינלאומי כי תשקיע 100 מיליון דולר בסיב אופטי תת-ימי חדש שיתחרה בסיב הקיים של מד נאוטילוס .  מד נאוטילוס מפעילה את הסיב האופטי התת-ימי היחיד שמחבר את ישראל לשדרת האינטרנט העולמית .  כל התקשורת הבינלאומית מישראל וממנה ,  כולל טלפוניה ואינטרנט ,  עוברת באותו קו .  כל ספקיות האינטרנט הישראליות רוכשות קיבולת בינלאומית ממד נאוטילוס .  הפרויקט הנוכחי נועד לפתור איום של פגיעה או תקלה בסיב התת-ימי היחיד שמחבר את ישראל לעולם .  החברה הקימה את הסיב החדש בעקבות דרישות של לקוחות רגישים בישראל ,  כולל חברות בינלאומיות ,  שדרשו שרידות של הקו הקיים .  הציר הנוכחי מכונה telmar .  לצורך הקמתו שידרגה מד נאוטילוס את הסיב שקיים בין ישראל לקפריסין מ-1999 ,  ציר שהיה כמעט לא פעיל בשנים האחרונות .  השדרוג נעשה באמצעות רכש ציוד חדש לנקודות הקצה .  בנוסף רכשה מד נאוטילוס קיבולת המשך בין קפריסין למרסיי .  קיבולת ההמשך נרכשה מחברת התקשורת הקפריסאית cyta ,  ובסך הכל הושקעו במיזם כ-5 מיליון דולר - סכום שעשוי לעלות בהתאם לדרישות רוחב הפס של הלקוחות .  ציר telmar נפרד לחלוטין מהציר הקיים של מד נאוטילוס ,  וגם נקודת הנחיתה שלו בישראל שונה - הוא מגיע לרחוב הירקון בתל אביב ,  ואילו הסיב הרגיל נוחת בפתח תקוה .  צביקה כספי ,  סגן נשיא מכירות של טלקום-איטליה באירופה ,  אמר : " נמשיך להשקיע ולשפר את ההצעה שלנו ללקוחות ,  תוך תמיכה בגידול בביקושים בישראל ובאזור כולו ". 

מד נאוטילוס נערכת לתחרות :  החזירה לפעולה כבל תקשורת ותיק המחבר את ישראל לקפריסין 
בלעדי הכבל החדש של מד נאוטילוס מתבסס על כבל שיצא משירות .  החברה תשדרג הציוד בעלות של 5 מיליון דולר ,  ותיעזר בכבל כגיבוי .  בזק בינלאומי צפויה לפרוש כבל מתחרה בשנה הקרובה

