אבו מאזן נגד אירן : " מטרפדים התהליך עם ישראל "
 בראיון לעיתון כוויתי ,  תקף יו"ר הרשות הפלסטינית את טהרן וטען כי היא מתערבת בנושאים העומדים על הפרק במזה"ת .  על התהליך מול ישראל אמר אבו מאזן : " ללא הקפאת בנייה ,  לא יחודש המו"מ "
 יו"ר הרשות הפלסטינית אבו מאזן יוצא למתקפה חזיתית נגד אירן :  בראיון לעיתון הכוויתי  " אל-אנבאא' "  אמר אבו מאזן  ( חמישי )  כי אירן מתערבת בעניינים לא-לה במזרח התיכון ,  מטרפדת את התהליך המדיני וכן את שיחות הפיוס בין חמאס לפתח . " אירן מתערבת לא רק בפלסטין אלא גם במפרץ ,  בלבנון ,  בתימן ובמזרח התיכון באופן כללי ",  הסביר .  בנוסף האשים את חמאס כמי שמשמשת ככלי משחק בשירות אירן .
 בהתייחסו לקיפאון במשא ומתן המדיני עם ישראל ,  אמר אבו מאזן כי כל עוד לא יימצא פתרון לנושא הקפאת הבנייה בהתנחלויות בגדה המערבית ,  לא יחודש המשא ומתן . " זהו אינו תנאי מוקדם ,  לא הצבנו כלל תנאים מוקדמים .  ההוכחה לכך היא ההסכמים בינינו לבין ישראל מאז שנת 1995 שאינם מאפשרים נקיטה בצעדים חד-צדדיים ",  אמר .
 אבו מאזן סיפר עוד כי בתקופת ממשלת אולמרט , " דנו בכל סוגיות הסדר הקבע והיינו על סף הסכם .  אולם למרבה הצער אולמרט נפל ומישהו בא במקומו ".  אבו מאזן הוסיף ואמר כי לא רמז מעולם שבכוונתו להתפטר מתפקידו אלא לא להעמיד את עצמו כמועמד לבחירות הבאות .
 
אבו מאזן נגד אירן : " מטרפדים התהליך עם ישראל "
 בראיון לעיתון כוויתי ,  תקף יו"ר הרשות הפלסטינית את טהרן וטען כי היא מתערבת בנושאים העומדים על הפרק במזה"ת .  על התהליך מול ישראל אמר אבו מאזן : " ללא הקפאת בנייה ,  לא יחודש המו"מ "
 
