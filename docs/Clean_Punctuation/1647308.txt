גם השנה :  הגשם יחריב את חגיגות פורים
יש רק דבר אחד שיותר בטוח בפורים מהתחפושות :  הגשם .  מרבית הרשויות המקומיות ברחבי הארץ החליטו לדחות או לבטל את אירועי הפורים ותהלוכות התחפושות בשל צפי למזג אוויר סוער
משנכנס אדר מרבים במשקעים :  החל מהיום  ( חמישי )  צפוי לחזור לישראל החורף ולהישאר בשטח עד לסוף חג הפורים .  הגשם יחל לרדת לסירוגין בכל רחבי הארץ ויתחזק בשעות הערב כשהוא מלווה ברוחות ערות כאשר בדרום אף קיים חשש לשיטפונות .  בשירות המטאורולוגי מעריכים כי הממטרים יגיעו אפילו עד אילת בדרום .  
הגשם צפוי להתחזק מחר ,  דווקא ביום בו יצוין חג הפורים בכל בתי הספר ברחבי הארץ :  הטמפרטורות ירדו מעט ובאזורי הצפון והמרכז יירשמו גם סופות רעמים לפרקים .  מזג האוויר הסוער יימשך לאורך סוף השבוע והוא צפוי להיחלש בהדרגה החל משעות אחר הצהרים המאחרות ביום ראשון .
 על רקע מזג האוויר הסוער והתחזיות הקודרות החליטו הבוקר ברשויות מקומיות רבות לבטל את אירועי הפורים ,  לדחות אותם או לקיימם במתכונת מצומצמת באולמות סגורים .  העדלאידע המרכזית בחולון נדחתה ליום שני בשעה 12:00 ,  העדלאידע המקבילה ברמת השרון נדחתה אף היא ליום בשני בשעה 10:30 בבוקר ואילו העדלאידע בנתניה תתקיים בשעה 11:00 .  אירוע  " ZOO תל אביב "  - האירוע המרכזי של עיריית ת"א לפורים ,  נדחה גם הוא ליום שני ויתקיים החל מהשעה 11:00 במתחם גן העיר כשבמרכזו שחזור של גן החיות המיתולוגי .  גם באשקלון נדחו אירועי פורים כולם ליום שני הקרוב .  במודיעין הגדילו לעשות ודחו את העדלאידע ליום שישי הבא  5 במרץ ,  בשעה 11:45 .  בעיר עכו החליטו בעקבות מזג האוויר לבטל את קיום התהלוכה בעיר ולקיים את אירועי פורים באולמות בתי הספר בלבד .
 
גם השנה :  הגשם יחריב את חגיגות פורים
יש רק דבר אחד שיותר בטוח בפורים מהתחפושות :  הגשם .  מרבית הרשויות המקומיות ברחבי הארץ החליטו לדחות או לבטל את אירועי הפורים ותהלוכות התחפושות בשל צפי למזג אוויר סוער

