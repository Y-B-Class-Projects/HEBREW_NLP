הראל ממשיכה לגדול בנדל"ן :  רוכשת מגזית גלוב 49% ממתחם G בכפר סבא תמורת 347 מיליון שקל
הערכות :  הנכס יניב הכנסות שנתיות של 62 מיליון שקל ורווח תפעולי של כ-53 מיליון שקל
חברת הביטוח והפיננסים ממשיכה להרחיב את תיק הנדל"ן של הקבוצה .  הראל סיכמה עם חברת גזית גלוב ישראל ,  שבשליטת של חיים כצמן ודורי סגל ,  על רכישת 49% ממרכז המסחרי g בכפר סבא תמורת כ-347 מיליון שקל ,  המשקף לנכס שווי של כ-710 מיליון שקל.מתחם g בכפר סבא כולל פאואר סנטר  ( המרכז הפתוח )  וקניון סגור ,  משתרע על פני שטח כ-54 דונם ,  וכולל בתוכו כ-135 עסקים מתחומים שונים .  מנהל ההשקעות הראשי של הראל הוא אמיר הסל ומנהל תחום הנדל"ן בחברה הנו גדי בן חיים.דמי השכירות בקניון מוערכים בטווח של 160-80 שקל למ"ר בפאואר סנטר ,  כשבקניון המחירים הינם כפולים מן המחירים בפאואר סנטר .  בין הרשתות הפועלות בקניון :  קסטרו ,  פוקס ,  זארה ,  משביר לצרכן ,  לי קופר והוניגמן.לפי הדיווחים האחרונים ,  בגזית גלוב ישראל צופים כי הנכס יניב הכנסות שנתיות של 62 מיליון שקל ורווח תפעולי  ( בניכוי הוצאות )  של כ-53 מיליון שקל .  במסגרת ההסכם בין הצדדים ,  ממשיכה גזית גלוב ישראל להחזיק הן בשליטה בנכסים והן בניהול.עסקה זו מצטרפת לשורה של עסקות נוספות שביצעה הראל בתחום הנדל"ן במהלך 12 חודשים האחרונים .  עסקות הללו כללו רכישת 4.8% ממניות אזורים מידי טאו תשואות של אילן בן דב ,  רכישת 8% ממניות שיכון ובינוי נדל"ן של שרי אריסון תמורת 160 מיליון שקל ,  תוכניות יחד עם בריטיש ישראל להקמת קרן ריט משותפת שאליה יועברו נכסים מניבים של בריטיש בהיקף של כמה מיליארדי שקלים.הראל גם ביצעה השקעות בחו"ל .  החברה רכשה בסוף מאי 2009 יחד עם כלל ביטוח בניין משרדים בלונדון מקרן השקעות נדל"ן בריטית בשם land securities תמורת כ-40 מיליון ליש"ט  ( כ-250 מיליון שקל ) .בנוסף ,  הראל ואשטרום נכסים רכשו בסוף נובמבר 2009 מדויטשה טלקום הגרמנית מתחם משרדים בלייפציג ,  גרמניה ,  תמורת 164 מיליון שקל .  החברה גם השלימה בחודש שעבר יחד עם מנורה את הרכישה של מתחם בן חמישה משרדים במרכז נוריץ' ,  בריטניה ,  תמורת 900 מיליון שקל.בנוסף ,  בחנה הראל יחד עם קבוצת אי.די.בי את העסקה לרכישת הזכויות במתחם המשרדים ברודגייט בסיטי של לונדון בהשקעה כוללת של 150 מיליון ליש"ט .  בימים אלה בוחנת הראל עסקות נדל"ן נוספות הן בישראל הן בחו"ל.עבור גזית גלוב ישראל ,  עסקה זו מצטרפת לעסקה גדולה אחרת שביצעה החברה לאחרונה ובמסגרתה מכרה 49% מקניון רוטשילד ,  g בעמק ו-g יוקנעם לקרן ההשקעות בנדל"ן ריט 1 תמורת 315 מיליון שקל .
 
הראל ממשיכה לגדול בנדל"ן :  רוכשת מגזית גלוב 49% ממתחם G בכפר סבא תמורת 347 מיליון שקל
הערכות :  הנכס יניב הכנסות שנתיות של 62 מיליון שקל ורווח תפעולי של כ-53 מיליון שקל

