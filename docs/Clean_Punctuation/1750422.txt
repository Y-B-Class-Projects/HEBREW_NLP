קרב מסכנים :  השוואה בין הפועל ת"א למכבי חיפה בצ'מפיונס
האחת קורסת כבר בפתיחה ,  השנייה התבטלה לאורך 90 הדקות .  לאחת סידרו יריבות בכושר מזעזע ,  לשנייה לא היו שחקנים שהתעלו ברגע האמת .  נכון ,  להפועל ת"א יש עדיין צ'אנס לתקן ,  אבל מי נראתה עלובה יותר בליגת האלופות ?  היא או מכבי חיפה ?  טורניר העלובות נפתח ,  חלק א'
נילס ארנה אגן ,  האיש שהוביל את רוזנבורג להשתתפות קבועה בשלב הבתים של ליגת האלופות ,  נשאל פעם איך הוא מכין את הקבוצה שלו למשחק במפעל כל כך שונה מהליגה החלשה ממנה היא מגיעה . " מי שרוצה לשמור על עקביות ולהיות חלק אינטגראלי מהרמות האלה ,  חייב להיות רגוע ולהתכונן באותה צורה למנצ'סטר יונייטד ולמולדה ",  השיב המאמן .  
מכבי חיפה והפועל תל אביב רוצות גם הן להיות חברות קבע ,  אך בהכנות התמקדו המאמנים בעיקר ביריבות ופחות בקבוצה שלהם .  שימת הלב המוגזמת ליריבה יצרה אפקט הפוך וגרמה לטעויות מביכות דווקא בנקודות עליהן עבדו .  אלישע לוי שם דגש על כל האספקטים בנושא העצירה ,  ומנגד נותר אובד עצות מבחינת היצירה .  אלי גוטמן שלח את השחקנים שלו לכר הדשא עם כל האינפורמציה הדרושה על היריב ,  אבל בפן המנטאלי הוא לא הצליח לעשות לשחקניו את הסוויץ' במחשבה או להשכיח מהם את הבלגן הניהולי שהעכיר את האווירה .  השקט בכרמל הכריע כאן את הכף .
 התוצאה :  0:1 למכבי חיפה
אלישע לוי הגיע לשלב הבתים עם תכנית עבודה ברורה  שלושה קשרים אחוריים וחלוץ אחד ,  כאשר רק בצמד המשחקים עם יובנטוס נכנע ללחץ והרכיב את ארבייטמן לצידו של דבאלישווילי בחוד .  לוי ,  שהשתמש ברוטציה של 17 שחקנים ,  נותר עקבי גם בחילופים וספג לא מעט ביקורת על כך שהוא כופה שחקנים על השיטה ,  כמו תפקודו של עלי עוסמאן כקשר .  התוצאה לא הייתה יפה לעין .  הירוקים הסתגרו היטב ,  אבל הראו אפס יצירתיות בחלק הקדמי .  
לאלי גוטמן סגל צר יותר .  בשלושה משחקים הוא שיתף 17 שחקנים וניסה הכל .  החליף בין קנדה לבונדר ,  בין רוקי לאבוטבול ובין סהר לתמוז ,  אבל לא מצא את הנוסחה .  לזכותו של גוטמן ייאמר שהוא מודע היטב למגבלות של הסגל שלו ,  במיוחד בכל הקשור למשחק ההגנה ,  והוא לא מביא למגרש דברים שהפועל לא יודעת לעשות ,  אלא מאלתר במסגרת מה שיש .  האדומים מנסים לשחק את הכדורגל שלהם המבוסס על הברקות של ורמוט ושכטר .  עד כה זה לא הספיק ,  אבל גוטמן בהחלט הראה יותר בנקודה הזו .  
התוצאה :  ניצחון להפועל תל אביב ,  1:1
בניגוד לביקורה הראשון בליגת האלופות ,  לקמפיין בעונת 2009/10 הגיעה מכבי חיפה עם חלק קדמי די מוגבל שתלוי בשחקן אחד  ( יניב קטן )  ומסביבו חבורה של שחקנים צעירים וחסרי ניסיון .  אי לכך ובהתאם לזאת ,  לירוקים לא היה יותר מדי מה למכור בהתקפה ואלישע לוי בחר בסגנון משחק נסוג המבוסס על מתפרצות .  בסיבוב הראשון זה עוד נראה טוב .  בהמשך חיפה ויתרה על החזקת הכדור וקיוותה לעקוץ ,  אך לשווא .  בהפועל ,  לעומת זאת ,  החליטו לשמר את הקיים ונותרו נאמנים לסגנון שהביא הישגים באירופה בעונה הקודמת .  הפועל תל אביב יוזמת ,  מניעה כדור וגם שולחת הרבה יותר שחקנים קדימה .  הרווח הוא שני השערים שכבשה ,  אבל יש גם עונש בצידו והוא בולט בטור הספיגות .  לפחות היא מנסה .
 התוצאה :  עוד נקודה אדומה ,  1:2 להפועל תל אביב
מתוך שמונת השערים שספגה מכבי חיפה בשלב הבתים ,  רק שניים הובקעו במחצית הראשונה  ( במשחקי הבית נגד יובנטוס ובורדו )  .  ברוב הגדול של המשחקים ,  הירוקים עמדו היטב על המגרש וידעו להישאר בתמונת המשחק חרף תצוגות התקפיות אנמיות .  לעומת זאת ,  בכל אחד ממשחקיה עד כה ספגה הפועל תל אביב שער מוקדם .  לבנפיקה זה לקח 21 דקות ,  לליון רק שבע ואילו ראול הסתפק בשלוש כדי לעלות על לוח התוצאות .  בעצם ,  האדומים החלו כל משחק ברדיפה אחרי יריב שממילא חזק מהם .  שער מוקדם טורף את כל ההכנות המוקדמות ומהווה מכה מוראלית לא פשוטה .  הפועל לא ידעה עד כה לצאת מהפיגור ולהאריך את האשליה ,  המשחקים שלה נגמרו לפני שהתחילו .  
התוצאה :  מכבי חיפה משווה ,  2:2
מלבד הליקויים המוכרים בעמידה מול מצב נייח  ( אליהם נגיע בהמשך )  ,  הקבוצות הישראליות גילו איך ברמות הגבוהות איבוד כדור שנראה תמים לכאורה הופך מיד לשער בצד השני .  זה קרה למסיללה מול יובנטוס ולקטן באליאנץ ארינה .  המחלה הידועה של החזקה מיותרת בכדור עלתה למכבי חיפה ביוקר .  פעולות איטיות שמספיקות כדי ליצור מצבים בליגה שלנו עשו נזק בליגת האלופות .  גם אצל הפועל תל אביב איבודי הכדור שיחקו תפקיד חשוב ,  אך במשחקיה התווספה גם חופשיות שהיתר שהעניקו בלמיה לחלוצי היריב .  שחקנים גמלוניים כמו קרדוסו וגומיס חגגו על מרכז ההגנה של הפועל ,  וכשהגיע הזמן למפגש עם הונטלאר וראול העונש היה כואב עוד יותר .  במקרה דנן ,  מדובר בטעויות שחוזרות אצל האדומים גם בליגה ומורגשות ביתר שאת באירופה .
 התוצאה :  2:3 למכבי חיפה
כשמכבי חיפה התארחה במינכן ,  ביציע נצפו מועמדים פוטנציאלים להחליף את לואיס ואן חאל  ( כמו מתיאס זאמר )  כאשר לכולם היה ברור  ההולנדי מנצח או הולך לארוז .  ואן חאל ניצח ועלה על גל שהסתיים באליפות וגמר המפעל ,  אבל באותה תקופה באיירן הגיעה בכושר מחריד .  הדברים נכונים גם לגבי יובנטוס ,  שעברה אשתקד עונה מסויטת .  למעשה ,  רק בורדו ,  שגם היא כשלה בסוף העונה ,  פגשה את הירוקים כשהיא בתקופה טובה .  אבל מה נגיד על היריבות של האדומים ?  אימפריות בכל קנה מידה ,  שנמצאות בתקופה איומה .  שאלקה הידרדרה עד מתחת לקו האדום ,  בליון הקהל דורש את ראשו של המאמן ,  ובנפיקה ?  היא פתחה את העונה עם שלושה הפסדים מארבעה משחקים .  קשה לומר מי מהשתיים קיבלה בית קל יותר ,  ובכלל בפילוסופיה של ליגת האלופות תמיד עדיף לקבל קבוצות כמו מנצ'סטר יונייטד שמופיעות לשלב הבתים עם הרכבים משניים .  בכל מקרה ,  ניתוח והשוואה של כושר היריבות בזמן נתון שולח את הנקודה לבלומפילד .  
התוצאה :  ניצחון להפועל תל אביב ,  3:3
בעונה שעברה ראינו לא מעט שחקנים אדומים שביצעו קפיצת מדרגה במשחקי הליגה האירופית .  ליגת האלופות היא סיפור אחר לגמרי ,  כפי שלמדו דה סילבה ,  ידין וורמוט .  השניים היחידים שגילו יציבות לכל אורך הסיבוב הראשון ושחו כמו דגים במים העמוקים של ליגת האלופות היו אניימה ושכטר .  הראשון מנע תבוסות כואבות מהדאבליסטית הישראלית ואילו השני הראה שהמהירות שלו מסחררת גם שחקני הגנה מוערכים השווים מיליונים ,  ולא נבהל ממגרשים מרתיעים כמו אלה בליסבון או בגלזנקירשן .  המצב של הפועל תל אביב מעודד לעומת זה של מכבי חיפה .  הירוקים קיבלו משחקים סולידיים מדוידוביץ' בין הקורות ואי אלו הבלחות מצד מסיללה וכיאל ,  אבל היחיד שבאמת נראה כמו שחקן שמשתתף דרך קבע במפעל היה טשיירה .  המשחקים באירופה הם אלה שאוששו את הבלם הפורטוגלי מפתיחה צולעת ושינו את מסלולו .  אצל יתר חבריו הכיוון היה הפוך .
 התוצאה :  היתרון שוב אדום ,  3:4 להפועל תל אביב
10 ניצחונות רצופים היו למכבי חיפה בפתיחת העונה בליגה ,  אבל הנטייה היא לשכוח כיצד הם הושגו .  הירוקים קרטעו מול עכו ,  רעננה ורמת גן עד שהשיגו ניצחונות בשיניים בדקות האחרונות .  אלא שדווקא משחקי שלב הבתים הביאו את האות לשינוי .  אחרי משחקים באירופה ,  חיפה השיגה ניצחונות על הפועל תל אביב ,  מכבי פתח תקוה ,  בית"ר ירושלים ,  אשדוד והפועל פתח תקוה לצד הפסד בודד למכבי תל אביב  ( אחרי המשחק במינכן )  .  הקבוצה של אלישע לוי צברה ביטחון ,  צמחה וגדלה מתוך המשחקים באירופה והביאה את היכולת לליגה .  בהפועל תל אביב קורה דבר הפוך .  האדומים נלחצו מפתיחת העונה הרעה ומה שהוציא אותם מהמשברון היה הדרבי .  אחרי אירופה ,  הפועל גמגמה בנתניה ובפתח תקוה והפסידה לעירוני קרית שמונה .  למשוואה הזו צריך להוסיף עוד נתון .  למרות העומס ,  מכבי חיפה לא ויתרה בזלזול והפגנתיות על גביע הטוטו והמשיכה בו לשלבים המאוחרים .
 התוצאה :  נקודה ירוקה ,  4:4 .
 

קרב מסכנים :  השוואה בין הפועל ת"א למכבי חיפה בצ'מפיונס
האחת קורסת כבר בפתיחה ,  השנייה התבטלה לאורך 90 הדקות .  לאחת סידרו יריבות בכושר מזעזע ,  לשנייה לא היו שחקנים שהתעלו ברגע האמת .  נכון ,  להפועל ת"א יש עדיין צ'אנס לתקן ,  אבל מי נראתה עלובה יותר בליגת האלופות ?  היא או מכבי חיפה ?  טורניר העלובות נפתח ,  חלק א'

