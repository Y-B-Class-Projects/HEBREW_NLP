הפועל פתח תקוה - הפועל רעננה :  מחפשות בולם זעזועים
שתי קבוצות התחתית נפגשות  ( ש' ,  19:00 ,  אין שידור )  כדי לצאת מהמשבר .  מחפוד שוב לא תרגל הרכב ,  חנון ובן חיים מחוץ לסגל
אחרי חמש תוצאות תיקו רצופות ,  בהפועל פתח תקוה יודעים שהפסד ביתי לרעננה  ( שבת ,  19:00 ,  אין שידור )  יסבך את הקבוצה מאוד בקרבות התחתית .  הקבוצה של אלי מחפוד לא ניצחה כבר שישה מחזורים ,  מאז הניצחון על אחי נצרת ,  שהוא הניצחון היחיד שהשיג המאמן מאז הגיע לקבוצה בסוף נובמבר .  בסך הכל ,  עומד המאזן של מחפוד על עשר נקודות ב-12 מחזורים  ( פחות מ-28 אחוזי הצלחה )  .  
המאזן של דני ניראון בעשרת המחזורים בהם אימן היה תשע נקודות בעשרה מחזורים  ( 30 אחוזי הצלחה )  .  מחפוד יודע שהפסד מול הפועל רעננה יוביל לא רק למשבר מקצועי חמור ,  אלא גם עשוי לגרום לכך שהקבוצה של אלי כהן תעבור את הקבוצה שלו בטבלה .  ניצחון של מחפוד יתקן את הרושם הזה והוא יעבור את ניראון מבחינת אחוזי ההצלחה .
" זו הפעם הראשונה העונה שאנחנו מחזיקים אצבעות למכבי פתח תקוה ",  אמרו אמש שחקנים בקבוצה . " המשחק שלהם מול אחי נצרת קריטי בשבילנו ,  אסור שהם יפסידו .  הפסד שלהם הוא הפסד שלנו .  לפי התוצאות שלהם העונה ,  הם אמורים לנצח במשחק חוץ ".  המאמן אלי מחפוד שוב לא תירגל את ההרכב הראשון לקראת המשחק .  שחקנים אמרו : " כבר יותר מחודש הוא לא מתרגל הרכב ,  הכל פה דיסקרטי ,  ואנחנו לא מנצחים .  אז על אילו קלפים הוא שומר ?  ". 
מחפוד צפוי לפתוח עם אותו הרכב הגנתי ,  שכולל את עמנואל מתיאס כמגן ימני וסאלם אבו סיאם בצד שמאל .  תומר בן חיים ואודי חנון מחוץ לסגל ,  דבר שהתקבל בהפתעה בקבוצה .  ג'ונתן אסוס וגיא צרפתי בטוחים בהרכב ולגבי השניים האחרים יש התלבטות קלה ,  כשראובן עובד ועידן סרור עשויים לפתוח .  איברהם בסיט ,  שמצטייר עד כה כרכש יוצא מן הכלל ,  עשוי לפתוח על הספסל משום שלא החלים לגמרי מהפציעה .  אם לא יהיה כשיר ,  אלנתן סלמי עשוי לפתוח לצד עוסמן בשירו .  ארמון בן נעים שותף היום במשחק קבוצת הנוער ולכן לא צפוי לפתוח מחר .  ראובן עובד או אלי ביטון ישלימו את חוליית הקישור .
 הרכב משוער ,  הפועל פתח תקוה :  יוסי שקל ;  עמנואל מתיאס ,  דן אדו ,  גל כהן ,  סאלם אבו סיאם ;  ג'ונתן אסוס ,  עידן סרור ,  גיא צרפתי ,  ראובן עובד  ( אלי ביטון )  ;  עוסמן בשירו ,  אלנתן סלמי  ( אברהים בסיט )  .
 כשהם מתחת לקו האדום עם שבעה משחקים ללא ניצחון ומאמן שפוטר וחזר עוד באותו היום ,  בהפועל רעננה ינסו להשלים בשבת משימה כפולה :  לצאת מהמשבר ולנקום את ההדחה מהגביע מול הפועל פתח תקוה באורווה .   אלי כהן ,  שהתרגש מאוד מתמיכת השחקנים בו מול אשר אלון ,  מה שהביא להחזרתו לתפקיד ,  אמר לשחקני הקבוצה כי התמיכה שלהם אינה מספיקה אם לא ייראו טוב על המגרש וינצחו .  ברעננה זוכרים עדיין כי את ניצחון הבכורה שלהם בליגת העל עשו מול הפועל פתח תקוה בסיבוב הקודם ,  ומקווים כי גם הפעם תהיה זו השכנה ממלאבס שתוציא אותם מהמשבר .  כהן יעלה עם מערך הגנתי ויצופף את מרכז המגרש עם קשר דפנסיבי נוסף ,  כשאיתי אלקסלסי יעלה בהרכב במקומו של דוד דיגמלאשווילי הפצוע .  הרכב משוער ,  הפועל רעננה :  שאול סמדג'ה ,  רועי לוי ,  ארמיטס זלמיקאס ,  איתי טואף ,  עומרי עטיה ,  איתי אלקסלסי ,  תמיר פור ,  מאור זוהר ,  סטיבן כהן ,  כריסטיאנו דוס סנטוס ,  ריקארדס בניושיס .
 
הפועל פתח תקוה - הפועל רעננה :  מחפשות בולם זעזועים
שתי קבוצות התחתית נפגשות  ( ש' ,  19:00 ,  אין שידור )  כדי לצאת מהמשבר .  מחפוד שוב לא תרגל הרכב ,  חנון ובן חיים מחוץ לסגל

