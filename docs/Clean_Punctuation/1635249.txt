פרק שמיני
מפחדים שאף אחד לא יזכור אתכם ביומולדת ?  מחברת הציורים - סיפור בהמשכים 
" בוקר טוב יעלי !  "  פתחתי את העיניים וקיבלתי חיבוק גדול מאמא ,  גם רמי נשען על המשקוף וחייך אלי ..   " מזל טוב מתוקה "  הוא אמר.התרוממתי מהמיטה והבחנתי בבלוני ההליום מעל לראשי . " תודה !  "  חייכתי והשחלתי את כפות רגליי לתוך נעלי הבית הפרוותיות והלכתי להתקלח ,  בודקת מדי פעם הודעות בפלאפון ומתאכזבת לגלות שרק אבא שלח הודעה .  התארגנתי לבית ספר ויצאתי לדרך ,  פגשתי כמה חברות שלא אמרו כלום ..  נו טוב ,  הן בטח שכחו .
 בקצה המסדרון הבחנתי בענבל שנופפה לי מרחוק לשלום .  אפילו היא לא זוכרת ?  !  כעסתי .  שלחתי ליותם הודעה בנושא אחר ,  מקווה שלפחות הוא יגיד משהו ..  .  אין סיכוי שהוא לא זוכר !  דיברנו על זה רק אתמול בלילה .  הוא ענה לי באיחור ובתמציתיות ,  לא מזכיר את יום ההולדת שנראה שהולך להיות די גרוע .
 התנהגתי כרגיל ,  משתדלת להתרכז בכיתה ולא בציורים .  ליצן עצוב שעוטה זקן אדום הביט עלי מן הדף בעיניו הגדולות .  כשנגמר יום הלימודים הארוך והמדכא הזה ,  בו אפילו אחד לא זכר את היום הולדת שלי ,  הסתובבתי ללכת הביתה .  לפתע נשמעה מאחורי קריאה מוכרת .  מי זה עכשיו ?  !  תהיתי לעצמי בחוסר חשק מופגן . " את יכולה לעזור לי קצת במתמטיקה ?  אמא שלי תהרוג אותי אם אני לא אצליח במבחן הקרוב ו ..  "  הייתה זו אסנת ,  מעולם לא היינו ביחסי קרבה משמעותיים אבל היא עזרה לי מספר פעמים בעבר ולא היה לי משהו חשוב יותר לעשות ,  שהרי כל החברים שלי שכחו ..  ." אין בעיה "  קטעתי אותה במהלך הבקשה וצעדנו יחד לכיוון הבית שלה .
 לקראת הערב אמא שלי התקשרה והציעה שנעבור ללמוד אצלי כי אלמוג באה במיוחד כדי לאחל לי מזל טוב והיא לא נשארת הרבה זמן .  הבן אדם האחרון שרציתי לראות הייתה אחותי המעצבנת אבל לא יכולתי להתחמק .  בכל זאת ,  באה במיוחד.עזרתי לאסנת לאסוף את כל המחברות והספרים .  התלבטתי אם לזרוק איזו הערה ,  אם לשאול אותה  אולי זכרה ?  אבל המעבר בין הבתים עבר בשתיקה .  כשפתחתי את הדלת גיליתי להפתעתי הגדולה גדוד ילדים שקופצים וצועקים  - " הפתעה !  ".  עמדתי רגע בשוק ליד הדלת ,  ספק המומה ספק מאושרת .  הם זכרו ..  .! 
יותם עטף אותי בחיבוק גדול מאחורה ולחש לי באוזן  " באמת חשבת ששכחתי ?  "  הוא נישק אותי על הלחי ופינה מקום לחבורת המברכים הגדולה שעמדה בסלון שלי  " בתור "  לחבק אותי.הערב עבר כל כך מהר ..  .  הפיצות והבירות נגמרו בין רגע ובלי ששמנו לב השעה כבר הייתה די מאוחרת ,  ומחר לימודים.אנשים התחילו להתפזר וללכת לבתים .  ענבל ויותם נשארו עוד קצת כדי לעזור לסדר . " תודה !  "  אמרתי בפעם המאה ..  . " אל תודי לי "  התוודתה ענבל . " עזרתי רק בלדבר עם אמא שלך .  הוא ארגן את הכל !  ".  היא תקעה בי מבט שהבהיר לי מה עמדתה בנושא ..  כבר שבועיים שהיא מפצירה בי לתת לו הזדמנות ..  .  ואולי היא צודקת ? 
כדי להדגיש בדיוק מה היא רוצה שיקרה היא הותירה אותי ואת יותם לבד עם כל הלכלוך והבלגן בתירוץ שהיא ממש עייפה.עבדנו עוד כחצי שעה וכשסיימנו סוף סוף לארגן את הבית התיישבנו על הספה .  הנחתי עליו את הראש והוא שיחק לי בשיער .  פשוט כך ,  בלי לומר מילה .  תווי פניו היטשטשו כשהרכין ראשו ונעץ את מבטו בשולחן . " מה קרה ?  "  הרמתי את סנטרו בתנועה עדינה הפניתי אלי את ראשו . " את כל כך יפה ..  ."  סינן בשקט .
 הוא הצליח להפתיע אותי בגדול וכל מה שיצא לי מהפה היו גמגומים חסרי משמעות .  יותם בתגובה הסיט מיד את ראשו חזרה ונראה שוב שקוע .  לאחר שתיקה מביכה של דקה או שתיים הוא קם בפתאומית מהספה ,  הרים את הפלאפון מהשולחן ופנה אל הדלת . " לאן ?  "  הזדעקתי . " הביתה "  אמר תוך שהוא מקפיד לא להביט בי .  קמתי בזריזות ורצתי אל הדלת . " יותם אל תלך "  אמרתי ולרגע מבטינו הצטלבו .  הוא אחז בידית ותפסתי בחוזקה בידו .  פתאום זה התבהר ,  כאילו היה שם כל הזמן ..  .  התקרבתי אליו ונעמדנו צמודים . 
" את בטוחה ?  "  שאל .  הבטתי בו מקרוב ,  בוחנת את העיניים הטובות שלו . " יותר מאי פעם "  השבתי והוא הצמיד את ראשו לנשיקה .
 
פרק שמיני
מפחדים שאף אחד לא יזכור אתכם ביומולדת ?  מחברת הציורים - סיפור בהמשכים

