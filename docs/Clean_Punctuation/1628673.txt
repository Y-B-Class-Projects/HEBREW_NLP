כולם בכיס של עיני 
 >  >  חוק לרון נחשב לאחד החוקים החברתיים החשובים שחוקקו בישראל - החוק איפשר לנכים לצאת לעבוד ,  מבלי לאבד את זכותם לקבל קצבת נכות מהביטוח הלאומי .  יישומו של החוק ,  עם זאת ,  נדחה משך חודשים ארוכים .  ועד העובדים בביטוח הלאומי סירב להתחיל ביישום החוק - שחייב בדיקה מחודשת של זכאותם לקצבה של חלק גדול מהנכים בישראל - לפני שיקבל תוספת תקנים ותוספת תנאים .  לשכר ,  כמובן .  חוק לרון אינו היחיד .  הפעלתם של כוחות המשימה המיוחדים ללחימה במשפחות הפשע ובהלבנות ההון של משפחות הפשע נדחתה במשך יותר משנה - ועד עובדי מס הכנסה סירב לשתף פעולה עם כוחות המשימה ,  לפני שיקבל תוספת תקנים ותוספת תנאים .  מאותה סיבה נדחתה גם הפעלתו של החוק החברתי החשוב ביותר של החומש האחרון - תשלום מס הכנסה שלילי לעובדים עניים .  עובדי מס הכנסה סירבו להפעיל את החוק ,  בטרם יקבלו תוספות שכר שיפצו אותם על תוספת העבודה הניכרת הכרוכה בהפעלת החוק .  גם בשירות התעסוקה מתנהל סכסוך עבודה מתמשך .  העילה הפעם היא תוכנית ויסקונסין ,  שהיא הכלי החברתי העיקרי שמפעילה כיום המדינה בטיפול במקבלי אבטחת הכנסה  ( הגרעין הקשה ביותר של המובטלים במשק )  - שנתפסת כאיום תחרותי על עבודת שירות התעסוקה .  כבר חודשים ארוכים מתנהלים מגעים על כך שהאוצר יאשר לעובדי שירות התעסוקה מענק חד פעמי של 7 מיליון שקלים ,  ובתמורה לא יתנגדו עובדי שירות התעסוקה להרחבתה של תוכנית ויסקונסין לכל ישראל .  כך יוצא שבביטוח הלאומי נקטו בעיצומים ,  וקיבלו תוספות שכר ותקנים ,  בגין תוספת עבודה  ( חוק לרון )  .  ברשות המסים נקטו בעיצומים ,  וקיבלו שוב תוספות שכר ותקנים ,  בגין תוספת עבודה  ( מס הכנסה שלילי ,  ארגוני הפשע )  .  ואילו בשירות התעסוקה יש סכסוך עבודה מתמשך ,  והסכמה לקבל מענק בגין סכנה של אובדן עבודה  ( תוכנית ויסקונסין )  .  בכל כיוון שלא תסובבו את זה - תוספת עבודה או שמא דווקא אובדן עבודה - במגזר הציבורי תמיד יש סיבה לנקוט בעיצומים ובסכסוכי עבודה .  זאת ,  גם כשמדובר בתוספת  ( או שמא גריעת )  עבודה בנושאים הרגישים ביותר שיש ,  לאוכלוסיות הנזקקות ביותר .  לכאורה ,  דווקא ב-2009 זה לא היה אמור להיות כך .  לא רק שבישראל שרר מיתון ,  ובמגזר הפרטי עובדים איבדו את מקום עבודתם ובוודאי שלא העלו על דעתם לשבות ,  אלא שבשנה הזו פעלה ממשלת ישראל בתוך המסגרת של ה"שולחן העגול ".  משמע ,  במסגרת הסכמה משותפת בין הממשלה ,  המעסיקים וההסתדרות .  ההסכמה היתה אמורה לכלול גם שמירה על שקט בתחום יחסי העבודה .  בפועל ,  השקט הזה לא נשמר .  בפועל ,  ועדי עובדים שונים קיבלו תוספות שכר ,  חלקם תוספות שכר גבוהות .  בפועל ,  הסכם השכר במגזר הציבורי המגביל את עליית השכר ל-5% בלבד נמצא בסכנת פריצה .  בפועל ,  עופר עיני קיבל מהשולחן העגול כל מה שביקש - גם כוח ועוצמה פוליטית ,  וגם חקיקה נרחבת בתחום יחסי העבודה - ואילו המדינה קיבלה בתמורה מעט מאוד ,  אם בכלל .  ה"הוראה מגבוה "  היא להמשיך ולרצות את עופר עיני בכל מחיר .  זאת אחת הסיבות שהממונה על השכר באוצר נוקט ביד רכה יחסית ,  ונכנע שוב ושוב לדרישות של ועדי העובדים .  רק שבמחיר ריצויו של עיני לא רק שמסגרת הסכמי השכר נמצאת בסכנת קריסה - גם השירות הציבורי הולך ומידרדר לו .  ממשלת ישראל היא אחת הממשלות הגרועות ביותר בעולם המערבי ,  לא מעט בשל מערכת יחסי עבודה מאובנת ומפגרת .  מנהלים במשרדי הממשלה מתלוננים על כך שאין להם יכולת  " להזיז עובד כיסא "  מבלי לקבל את אישור ועד העובדים לכך . " עשרות שנים הזניחו את מערכת יחסי העבודה במדינה ",  אמר ל-themarker מנכ"ל בכיר בממשלה . " אי אפשר להמשיך כך .  כל שינוי בארגון ,  במערכת שאין בה שום גמישות ניהולית ,  הוא בבחינת קריעת ים סוף ,  אז מנהלים מוותרים ומפסיקים לשנות .  התוצאה היא הידרדרות ניהולית ,  שהמדינה מגיבה עליה בצמצום השירות וכוח האדם - והפרטה של כמה שיותר שירותים .  זה לשעצמו מידרדר שוב את השירות הציבורי ,  וחוזר חלילה ".  כל הצדדים המעורבים אשמים במצב שנוצר .  מדינה אשמה בכך שהיא אף פעם לא יוזמת מתן תוספות שכר לעובדים ,  ולכן היא דוחפת את העובדים לחפש תירוצים לשביתות - כדי לסחוט תוספות כאלה ,  העובדים אשמים בדרישות מופרזות ואילו ההסתדרות אשמה בקיבעון הניהולי הבלתי אפשרי שממשלת ישראל נתונה בו . " ההסתדרות זוכה במערכה אבל מפסידה את המלחמה ",  מגדיר זאת המנכ"ל הבכיר , " כי גמישות ניהולית למנהלים במדינה היתה מונעת את לחצי ההפרטה .  כאשר אי אפשר להזיז עובד כיסא ,  אז בסוף מפריטים וזהו ".  מפסיד נוסף במלחמה הוא ,  כמובן ,  האזרח הישראלי - שלא מסוגל יותר לקבל שירות סביר מהממשלה שלו .  אם ישנה תוחלת כלשהי לקיומו של השולחן העגול ,  זה בדיוק כדי לנסות להציל את המלחמה האבודה הזו - להגיע להסכמה עם ההסתדרות על שינוי בתפישת יחסי העבודה בממשלה .  רק שבשביל זה צריך ראש הממשלה להתחיל לתבוע מעיני ,  ולא רק לשלם לו .  האם נתניהו מסוגל לכך ? 

כולם בכיס של עיני 
nan
