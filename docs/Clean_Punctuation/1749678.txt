צרפת :  ברסט הקטנה עלתה למקום הראשון
העולה החדשה ניצחה 0:2 את סנט אטיין וכבשה את הפסגה בעקבות דחיית המשחק בין מארסיי לראן .  1:2 לליון על סושו
המחזור ה-11 בליגה הצרפתית אמור היה לעמוד בסימן קרב הצמרת בין האלופה מארסיי למוליכה ערב המחזור ,  ראן .  אלא שההתמודדות הזו נדחתה בשל תנאי מזג האוויר הגרועים ומי שניצלה זאת כדי לכבוש את הפסגה היא ברסט המפתיעה ,  שניצחה 0:2 את סנט אטיין הערב  ( שבת )  .  ליון השיגה ניצחון ביתי חשוב 1:2 על סושו ,  בעוד טולוז ולאנס נפרדו ב-1:1 .
 מארסיי - ראן  ( נדחה ) 
קרב הצמרת בין האלופה המדורגת במקום השני למוליכת הטבלה המפתיעה ,  נדחה בעקבות גשם כבד שיורד בדרום צרפת ביממה האחרונה .  השופט פרדי פוטרל החליט לא לשלוח את השחקנים לכר הדשא בסטאד ולודרום ,  והמשחק עשוי להיערך מחר אם מזג האוויר יאפשר זאת .
 ברסט - סנט אטיין 0:2
העולה החדשה המפתיעה האריכה את רצף הדקות שלה ללא ספיגה ל-791 ועלתה למקום הראשון הודות לדחיית המשחק בין מארסיי לראן .  ברסט החזיקה מעמד עד הדקה ה-77 מול סנט אטיין שמאבדת גובה  ( שתי נקודות מ-12 האחרונות )  ואז מריו ליצ'קה הצ'כי נגח לרשת .  שש דקות לאחר מכן גם רומן פוייה כבש במתפרצת וברסט שמרה על הבית נקי מהפסדים .  מי היה מאמין שהקבוצה הזו ,  שחזרה לליגה הבכירה אחרי 19 שנים ,  תוליך את הליגה בחלוף 11 מחזורים ? 
בעונה שעברה האורחים הצליחו להפתיע עם 0:2 בסטאד דה ז'רלאן ,  אבל הפעם הם נחלו הפסד ליגה שלישי ברציפות .  ליון הגיעה למשחק אחרי שבוע גרוע אותו החלה עם תיקו עלוב מול ארל-אביניון ולאחר מכן גם הודחה מגביע הליגה על ידי פריס סן ז'רמן .  למרות זאת ,  נשיא המועדון הודיע סופית על הישארותו של המאמן קלוד פואל עד תום העונה ,  דיבר על תחושת שינוי וקיבל שלוש נקודות חשובות .  בדקה ה-31 בישל יוהאן גורקוף במתפרצת למישל באסטוס ,  אבל סושו חזרה עם שער של אידיי בראון בדקה ה-66 .  האוהדים המקומיים חשו עוד מפלה מתקרבת ,  אבל המחליף הצעיר אלכסנדר לקאזט הבטיח את הניצחון של ליון בדקה ה-69 .
 טולוז - לאנס 1:1
הסגולים חזרו לעצמם במחזור הקודם עם 1:3 על סושו ,  אבל לא הצליחו לגבור בבית על האורחת המתוסבכת .  לא מעט בלגן היה השבוע באימוני לאנס ,  כולל לקיחת סרט הקפטן מיוהאן דמון ,  שרב במשחק אחד עם חברו ננאד קובאצ'ביץ' ובחמישי שבר את פרקי האצבעות לאחר שחבט בקיר בעקבות ויכוח עם עיסאם ג'מע .  הצרות של לאנס נמשכו בדקה החמישית עם פנדל מדויק של פאולו משאדו מטולוז ,  אבל אלדין יחיא איזן בדקה ה-28 .
 משחקים נוספים :
 קון - נאנסי 3:2לקון :  יוסף אל עראבי  ( 13 )  ,  קנדיה טראורה  ( 52 )  .  לנאנסי :  יוסוף חאג'י  ( 36 בפנדל )  ,  גרגורי טאפורו  ( 39 ,  עצמי )  ,  בקאי טראורה  ( 70 ) 
אוקזר - ניס 0:2לאוקזר :  ואלטר בירסה  ( 43 )  ,  בנואה פדרטי  ( 78 ) 
לוריין - ארל-אביניון 0:2ללוריין :  קווין גמיירו  ( 55 )  ,  לינל קיטמבלה  ( 77 ) 

צרפת :  ברסט הקטנה עלתה למקום הראשון
העולה החדשה ניצחה 0:2 את סנט אטיין וכבשה את הפסגה בעקבות דחיית המשחק בין מארסיי לראן .  1:2 לליון על סושו

