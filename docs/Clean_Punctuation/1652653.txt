שחר לשחקנים : " בואו נגיע בראש שקט לפלייאוף "
 נשיא מכבי חיפה ביקר באימון והחמיא לשחקנים : " אני אוהב את מה שאני רואה ".  מסיללה וכיאל נטשו את האימון ,  גדיר בספק
כפי שכבר רגילים לפני משחקים גדולים ,  גם היום  ( שבת )  שחקני מכבי חיפה זכו לביקור מהבעלים ,  יעקב שחר .  אלא שהפעם ,  בניגוד לביקורים קודמים ,  השתדל שחר לא להתייחס למשחק ביום שני נגד מכבי תל אביב . " אני אוהב את מה שאני רואה העונה ",  אמר שחר לשחקנים . " בואו נמשיך באותה היכולת עד סוף הסיבוב כדי שפלייאוף נגיע בראש שקט ולא נצטרך להילחץ מהמשחקים ". 
אחרי דבריו של הנשיא ,  הירוקים יצאו לאימון ,  שלא הביא בשורות טובות עבור אלישע לוי .  בשלב הזה חיפה תגיע למשחק עם סגל חסר ,  כשגם היום פיטר מסיללה לא הצליח להתאמן בגלל כאבים ברגלו .  בחיפה מקווים שהמגן הדרום אפריקאי יהיה כשיר למשחק ,  אך במידה שזה לא יקרה ,  מי שיחליף אותו ככל הנראה יהיה עלי עוסמאן ,  שתורגל בהרכב על חשבונו .
 גם בירם כיאל עדיין לא החלים מהפציעה במפשעה ,  וגם הוא עדיין בספק למשחק ביום שני .  באימון הצליח כיאל לערוך אימון חלקי בלבד .  במידה שהוא ייעדר ,  ג'ון קולמה יהיה זה שיחליפו בקישור האחורי .  מוחמד גדיר סוחב כאבים בגבו כבר כמה ימים ,  לא התאמן היום ונכון לעכשיו הוא לא אמור להיות בסגל המשחק בקרית אליעזר .  למרות זאת ,  שלושת השחקנים יודעים את חשיבות המשחק עבור הקבוצה וינסו לעשות מאמצים כדי להיות לפחות בסגל .
 חיפה תעלה באותו מערך של השבועות האחרונים ,  כאשר שני החלוצים ,  שלומי ארבייטמן וולדימיר דבאלישווילי ,  יפתחו בחוד ,  כשמאחוריהם יהיו יניב קטן וליאור רפאלוב .
 
שחר לשחקנים : " בואו נגיע בראש שקט לפלייאוף "
 נשיא מכבי חיפה ביקר באימון והחמיא לשחקנים : " אני אוהב את מה שאני רואה ".  מסיללה וכיאל נטשו את האימון ,  גדיר בספק

