שקלאר מציע פשרה :  קיצוץ שכר תמורת הפסקת העיצומים
הפשרה ,  אם תושג ,  תיושם במשך חודשיים-שלושה עד להגעה להסכמים במסגרת הרפורמה .  האוצר לא צפוי לתת מימון ביניים לרשות לתקופה זו
הנהלת רשות השידור תציע לועדי העובדים ברשות פשרה שתביא להחלפת צעדי החירום בתמורת להפסקת העיצומים .  מנכ"ל הרשות מוטי שקלאר העביר ליושב ראש אגודת העיתונאים ברשות ולנציגי ההסתדרות שלוש אפשרויות להחלפת צעדי החירום כשבמקביל תובא ההצעה מחר לאישור הועד המנהל ,  בתקווה להגיע להסכמה על החלופה הרצויה עד יום ראשון .
 שלוש האפשרויות שמציעה ההנהלה הן המשך מתווה צעדי החירום הנוכחי ,  כשלעת עתה לא מתוכננת החרפה שלהם ;  החזרת השעות הנוספות והכוננויות כפי שהיו לפני צעדי החירום וקיצוץ של 15-20% בתשלום תמורתן ואפשרות נוספת :  קיצוץ רוחבי של 5% במשכורות כל העובדים לצד חזרה מלא לעבודה במתכונת שלפני צעדי החירום .  שקלאר מציין כי בחירת חלופה כזו או אחרת מותנית בהסכמה מלאה של כל הועדים ברשות ,  אולם למעשה ישנה אפשרות להחילם רק על מגזר אחד אם האחרים לא ייענו אף שהדבר כרוך בקשיים .  
מטרת הפשרה היא להגיע להפחתה הדרושה בהוצאות הרשות כפי שמחייב האוצר והוועד המנהל מבלי לפגוע בעובדים ובשידורים וכעת נראה כי יש נכונות בקרב כל הצדדים להגיע לפשרה .  בכל מקרה כל חלופה שתיבחר תיושם במשך חודשיים-שלושה עד להגעה להסכמים במסגרת הרפורמה .  האוצר לא צפוי לתת מימון ביניים לרשות לתקופה זו .
 מנכ"ל הרשות מוטי שקלאר : " הרפורמה בסופו של דבר נועדה לייצר תוכן מקצועי ועשיר .  אנחנו לא רוצים להגיע למצב של השלכת התינוק עם המים המלוכלכים ולא לפגוע בשידורים .  אם כתוצאה מהמהלך נצליח להחזיר את השידורים לקדמותם כולנו נברך על כך ". 

שקלאר מציע פשרה :  קיצוץ שכר תמורת הפסקת העיצומים
הפשרה ,  אם תושג ,  תיושם במשך חודשיים-שלושה עד להגעה להסכמים במסגרת הרפורמה .  האוצר לא צפוי לתת מימון ביניים לרשות לתקופה זו

