חשד :  עובדת בחנות התחזתה לבעלת חברה
תושבת רעננה בת 26 העובדת כזבנית בחנות כלי מיטה חשודה שהציגה עצמה בפני אנשי עסקים כבעלת הון רב ותואר אקדמי על מנת להוציא מהם כספים במרמה
צעירה בת 26 תושבת רעננה נעצרה על ידי שלוחת השרון של יחידת ההונאה מרכז בחשד לקבלת דבר במרמה בנסיבות מחמירות ,  זיוף ,  גניבה בידי עובד ממעבידו ועבירות נוספות .  על פי החשד התחזתה הצעירה ,  אם לשני ילדים ,  לאשת עסקים בעלת הון רב וידע בניירות ערך כדי להונות מספר רב של אנשים .  הצעירה חשודה כי הציגה לקורבנותיה קורות חיים שקריים בהם ציינה כי ברשותה הון רב - שטחי אדמה ברשפון ומיליוני שקלים בחשבון הבנק .  כמו כן טענה החשודה כי היא בעלת תואר מהמכללה הבינתחומית בהרצליה .  בעזרת קורות חיים אלה הוציאה הצעירה על פי החשד הון רב מאנשי עסקים אותם שכנעה להשקיע ביוזמותיה .
 באחד המקרים זייפה הצעירה מסמכי חברה ,  הציגה עצמה כבעלת החברה בפני ספקים שונים ,  ואף שכרה משרדים בהרצליה ,  לשם חשבה להעתיק את משרדי החברה החדשים .  כל זאת כאשר במקביל היא עובדת כזבנית בחנות כלי מיטה ברעננה .  בחקירתה הודתה החשודה במעשים המיוחסים לה ,  אך אמרה כי אינה יודעת מדועה ביצעה את המעשים .
 
חשד :  עובדת בחנות התחזתה לבעלת חברה
תושבת רעננה בת 26 העובדת כזבנית בחנות כלי מיטה חשודה שהציגה עצמה בפני אנשי עסקים כבעלת הון רב ותואר אקדמי על מנת להוציא מהם כספים במרמה

