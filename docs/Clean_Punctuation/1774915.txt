בטר פלייס תקים עם ברן 51 תחנות החלפת סוללות בהיקף של 190 מיליון שקל
התחנות ישמשו כלי רכב חשמליים להחלפת הסוללות בנסיעות ארוכות מ-160 ק"מ ;  יוקמו במהלך שנת 2011
 חתמה עם חברת בטר פלייס על הסכם לתכנון והקמה של 51 תחנות החלפת סוללה בישראל לכלי רכב חשמליים ,  בהיקף כולל של עד כ-190 מיליון שקל .  התחנות יוקמו במהלך שנת 2011.תחנות החלפת הסוללה הן אחד הרכיבים החיוניים במיזם כלי הרכב החשמליים ,  מאחר שהן מאפשרות נסיעה למרחקים הגדולים מ-160 ק"מ ללא צורך בטעינה מחדש .  ההליך ,  האורך כ-3 דקות ,  מתבצע באופן אוטומטי ,  כאשר במהלכו מוחלפת הסוללה הריקה בסוללה טעונה במלואה.מנכ"ל בטר פלייס ,  משה קפלינסקי ,  ציין כי  " 2011 ,  השנה המשמעותית של פריסת התשתיות ,  מתחילה בהסכם חשוב מאוד .  תחנת ההחלפה היא הפתרון הטכנולוגי המתקדם בעולם להארכת טווח הנסיעה למכונית חשמלית .  ההסכם מהווה המשך ישיר של פעילות פריסת התשתיות של החברה הנעשית בימים אלה לקראת ההשקה ". מנכ"ל ברן ,  ד"ר אלי אברמוב ,  הוסיף כי  " זהו אחד הפרויקטים האסטרטגיים עבור הקבוצה ,  אשר מביא לידי ביטוי את יכולות הקבוצה לביצוע פרוייקטי turn-key .  אנו בברן מאמינים בעתיד של שוק הרכב החשמלי ורואים את עצמנו כמובילים בפיתוח התשתיות שיידרשו לכך בישראל ובעולם .  הפרויקט מהווה נדבך נוסף בפעילות ה"ירוקה ",  תחום שברן פועלת בו ומתכוונת להמשיך ולחזקו בעתיד ". בטר פלייס של היזם שי אגסי אחראית לפיתוח הרשת והתשתית הנדרשים למעבר לכלי רכב חשמליים .  אחת המגבלות המרכזיות שעומדות בפני השימוש במכוניות החשמליות היא היעדר פריסה ארצית של עמדות טעינה ועמדות החלפת סוללה ,  המאפשרות נסיעה ארוכה .  קבוצת ברן היא ספקית פתרונות הנדסה ובנייה הפועלת במספר מגזרים ,  וביניהם הנדסה ופרויקטים ,  תקשורת ,  נדל"ן ,  תשתיות וטכנולוגיה .
 
בטר פלייס תקים עם ברן 51 תחנות החלפת סוללות בהיקף של 190 מיליון שקל
התחנות ישמשו כלי רכב חשמליים להחלפת הסוללות בנסיעות ארוכות מ-160 ק"מ ;  יוקמו במהלך שנת 2011

