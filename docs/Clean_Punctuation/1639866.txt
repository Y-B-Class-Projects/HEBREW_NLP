טיפ טיול - ממשית
צאו לסיור ברחובות העיר הנבטית הקטנה שבנגב ,  ותגלו בתים משוחזרים מפוארים ואדריכלות יוצאת דופן .  בתקופה הביזנטית נבנו כאן שחיזקו את מעמד הנצרות בנגב
ממשית ,  הנקראת כורנוב בערבית או ממפסיס בשמה הלטיני-נוצרי ,  החלה את ימיה הראשונים כעיר נבטית ומאוחר יותר שלטו כאן הרומאים והביזנטיים .  בתקופה הביזנטית נבנו כאן בתי מרחץ ,  אורוות סוסים ,  בתי ממשל ומנהלה וכמובן כנסיות שחיזקו את מעמד הנצרות בנגב .
 מלאכת השחזור מקלה על המטייל את ההתרשמות מן העיר .  רחובות שלמים נותרו על כנם ,  ובהם קבוצות גדולות של מבנים נבטיים בעלי אולמות ,  חצרות ומרפסות .  האבנים מסותתות היטב והקשתות התומכות את התקרה בנויות להפליא .  שני מבני הכנסיות שהתגלו בממשית מרשימים מאוד :  בכנסייה המערבית  ( "כנסיית נילוס ")  נחשף ריצוף פסיפס הכולל דגמים גיאומטריים מסוגננים ,  עופות ,  סל פירות וחמש כתובות הקדשה בשפה היוונית .  בכנסייה המזרחית התגלתה בימת ההטפה ,  שניצבה על עמודי שיש קטנים ,  ששרידיהם נותרו באתר .
 מאות שנים עמדה העיר בשיממונה עד תקופת המנדט הבריטי ,  אז נבנו בה מבני מנהלה ,  תחנת משטרה וסכר לעצירת המים בנחל ממשית לצד הסכרים הנבטיים .  חשיבותה בתקופה הנבטית נבעה ממיקומה על ציר הדרך שירדה לערבה מהרי אדום ,  עלתה במעלה עקרבים והמשיכה לחברון ולירושלים ,  או לבאר שבע .  לאחר הכיבוש הרומי ,  משנשמט ענף הסחר בממשית ,  פנו בני המקום לענף כלכלי אחר :  גידול סוסים .  
העיר ממשית משתרעת על פני 40 דונם ,  והיא הקטנה בערי הנגב ,  אך המשוחזרת ביותר מביניהן .  בתי העיר מפוארים ביותר ומציגים אדריכלות ייחודית ,  שאין כדוגמתה בשום אתר נבטי אחר .  
תושבי ממשית טיפחו את הסוס הערבי המפורסם ,  דבר שהביא לעיר כסף רב .  בתקופה הביזנטית זכתה העיר לתמיכה השלטונות ,  בהיותה עיר ספר .  כשנפסקה תמיכה זו ,  בימיו של יוסטינינוס ,  חדלה העיר מלהתקיים .  דוד בן גוריון ,  בתקופת טרום המדינה ,  ראה את ממשית כבירת המדינה שבדרך ,  וזאת כחלק מחלומו להפוך את הנגב למיושב .
 איך מגיעים :  כ- 8 ק"מ מדימונה לכיוון צומת רותם על כביש 25  ( באר שבע-דימונה )  .
 מתאים ל :  משפחות  ( במקום גישה חלקית לנכים )  .
 שעות פעילות :  אפריל - ספטמבר :  08:00-17:00 ;  אוקטובר - מרץ :  08:00-16:00 ;  בימי שישי וערבי חג 08:00-15:00 .  הכניסה לשמורה נסגרת שעה לפני שעות הסגירה הרשומות .
 משך הטיול :  שעה-שעתיים .
 אטרקציות לילדים :  שרידי עיר נבטית .
 כדאי גם :  לעלות לעמדת התצפית המרהיבה באתר
ואם כבר הגעתם לאיזור :
 במרחק 20 דקות נסיעה תוכל להשתתף בהפנינג  " שוק על יד המים "  בגן לאומי אשכול - על רקע הטבע המתחדש ומי המעיינות רשות הטבע והגנים מקיימת אירוע ססגוני ,  הכולל שוק איכרים ססגוני ,  חפצי נוי ואמנות ,  שפע הפעלות לילדים ,  מטעמים ,  מתקני שעשועים ייחודיים ואפילו קיאקים וסירות פדלים.במקום חניון לילה הפעיל במהלך האירוע .  
היכן :  גן לאומי אשכול .
 מתי :  כל יום שבת עד ה-14 במרץ החל מהשעה 10:00 .
 
טיפ טיול - ממשית
צאו לסיור ברחובות העיר הנבטית הקטנה שבנגב ,  ותגלו בתים משוחזרים מפוארים ואדריכלות יוצאת דופן .  בתקופה הביזנטית נבנו כאן שחיזקו את מעמד הנצרות בנגב

