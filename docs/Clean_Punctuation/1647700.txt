דובאי : " בידינו טביעת אצבע של המחסלים "
 דובאי טוענת שבידיה ראיות מוצקות שעשויות להוביל לזהות האמיתית של חברי החולייה שחיסלה את בכיר חמאס מחמוד אל-מבחוח .  מפקד המשטרה : " המצלמות שלנו חשפו את חרפתם "
 מפקד משטרת דובאי ,  דאחי חלפאן ,  אמר היום  ( שישי )  כי בידי משטרת דובאי נמצאת דגימת די.אן.איי של אחד ממחסליו של בכיר חמאס מחמוד אל-מבחוח לפני כחודש בדובאי . " כמו כן יש בידינו טביעות אצבע של חברים נוספים בחולית החיסול ",  אמר חלפאן בראיון לרשת הטלוויזיה  " אל-ערביה ".  
בראיון תיאר חלפאן את חברי חולית החיסול כ"פחדנים ". הוא סיפר כי לכל אחד מחברי החוליה היה תפקיד במסגרת מבצע חיסול אל-מבחוח  " אולם הם נכשלו בניסיון להטעות את משטרת דובאי ,  שכן המצלמות גילו את חרפתם בפני כל ".  
חלפאן סירב לומר אם בכוונת משטרת דובאי לחשוף שמות נוספים של חשודים חדשים המעורבים בחיסול אך ציין : " ישראל אמרה כי 30 בני אדם השתתפו בחיסול ואנחנו חשפנו עד כה את זהותם של 26 ". 
מוקדם יותר צוטט חלפאן בעיתון  " אל-ביאן "  הרואה אור באיחוד האמירויות באמרו כי משטרת דובאי מעוניינת בהקמת צוות חקירה בינלאומי שירדוף אחר 26 החשודים בחיסול .  הוא גילה עוד כי מספר צוותים מטעם משטרת דובאי ביקרה במספר מדינות אירופאיות במהלך החקירה ,  דבר שהוביל לחשיפת צוות המחסלים .
 חלפאן העריך עוד כי האינטרפול יוסיף בשבוע הבא את 15 החשודים החדשים ,  שנחשפו השבוע על ידי משטרת דובאי כמעורבים בחיסול ,  ברשימת המבוקשים . " אפעל באמצעות ערוצים דיפלומטיים מול מדינות אירופה ,  ארה"ב ואוסטרליה ,  להקים צוות חקירה בינלאומי ,  שיכלול נציגים משבע מדינות ,  על מנת לרדוף אחר חברי החוליה ". 

דובאי : " בידינו טביעת אצבע של המחסלים "
 דובאי טוענת שבידיה ראיות מוצקות שעשויות להוביל לזהות האמיתית של חברי החולייה שחיסלה את בכיר חמאס מחמוד אל-מבחוח .  מפקד המשטרה : " המצלמות שלנו חשפו את חרפתם "
 
