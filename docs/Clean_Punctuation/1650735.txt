ג'ז או קלאסי - אלתור מול תכנון 
כדי להתאים אסטרטגיה לחברה עליכם לקבוע את מיקומה בסולם הצמיחה
 >  >  נפלה בידי הזכות לעבוד כיועץ ולהיות משקיע אסטרטגי בכל מיני חברות - קטנות וגדולות ,  מוכרות ואנונימיות ,  יצרניות ונותנות שירותים - הנמצאות בשלבי התבגרות שונים :  מחברות בשלבי צמיחה ראשוניים ועד לחברות המככבות ברשימת פורצ'ן 500 .  עקרונות היסוד של אסטרטגיית הצמיחה חלו על כולן :  נסחו חזון משכנע ,  הגדירו יתרון תחרותי מתמשך ופתחו תוכנית ביצוע ברורה .  אבל האסטרטגיה ופילוסופיית התפעול בחברה צריכות להשתנות בהתאם לשלב הבנייה של העסק .  חברות צריכות להבדיל בין שני סוגי אסטרטגיה שאני מכנה :  אסטרטגיית הג'ז ואסטרטגיית הסימפוניה הקלאסית .  האסטרטגיה שדרושה לכם נקבעת לפי השלב שבו נמצאת החברה בסולם הצמיחה .  האם אתם בשלב ראשוני ,  שבו עליכם להוכיח כי הרעיון שלכם טוב ,  או שאתם בשלים לעלות לשלב הבא ?  ג'ז הוא סגנון אינטימי ומאולתר .  ג'זיסטים יכולים ליצור דברים נהדרים בזכות היכולת האינדיבידואלית ומיומנויות ההסתגלות שלהם .  בדומה לג'ז ,  יצירת אסטרטגיה בשלב ההקמה והצמיחה המוקדמת מתרחשת בזמן אמת - המנהיג מאלתר ביחד עם הלהקה .  במקום תוכנית נוקשה שנקבעה מראש ,  הנהלת החברה צריכה להציג חזון גדול וחוש כיוון כללי לגבי האסטרטגיה והמודל העסקי .  הדבר היחיד שבטוח לגבי התוכניות העסקיות הראשוניות הוא שהן ייראו אחרת לגמרי תוך שנה או אפילו כמה חודשים .  עם הזמן ,  כשהחברה צומחת ומתבגרת ,  מתעורר הצורך לעבור למודל סימפוני יותר ,  שבו המנהיג משמש מעין מנצח .  כדי להרחיב את העסק ,  יש צורך לעבד את התוכניות בקפדנות רבה יותר .  בשלב זה נדרשים מחקר מקיף יותר ,  נציגים רבים יותר  ( המנצחים אינם מנגנים ומנצחים במקביל )  והתמקדות רבה יותר בגיבוש הצוותים ובמדדי התפוקה .  יזמים המתקשים להתמודד עם המבנה הרשמי ועם הצורך להאציל סמכויות ותחומי אחריות שהיו פעם בידיהם - נכשלים לעתים קרובות בשלב זה .  כמובן ,  בעולם האמיתי ,  ההתאמה בין גודל החברה לאסטרטגיית הצמיחה אינה מוחלטת .  חברות גדולות צריכות לעתים לעבור שלבי מעבר וחדשנות ,  ועסקים קטנים יותר נדרשים מדי פעם לקחת צעד לאחור ,  כדי לתכנן את הדברים .  המפתח הוא לזהות איזו אסטרטגיה מתאימה יותר בכל רגע נתון .  כך תוכלו לוודא כי לחברה שלכם יש את מיומנויות המנהיגות ואת התוכנית האסטרטגית הדרושות להצלחה .  הכותב הוא מנכ"ל ,  שותף ומייסד קיובל ,  חברת הון סיכון והשקעה פרטית בחברות בצמיחה ,  המשקיעה במגזרי טכנולוגיית המידע והצריכה  *  *  הסוגיה :  איזו אסטרטגיית צמיחה מתאימה לחברה שלכם ?  הפתרון :  תלוי באיזה שלב אתם נמצאים - הקמה ,  שדורשת אלתור  ( ג'ז )  ,  או התרחבות שמתאים לה יותר תכנון קפדני  ( קלאסי )  הדרך :  שני סוגי אסטרטגיית הצמיחה נכונים כל עוד אתם מזהים באיזה שלב בדיוק נמצאת החברה ויודעים להתאים את הסגנון לדרך harvard business monday morning מפרסומי בית הספר למינהל עסקים של אוניברסיטת הרווארד

ג'ז או קלאסי - אלתור מול תכנון 
כדי להתאים אסטרטגיה לחברה עליכם לקבוע את מיקומה בסולם הצמיחה

