יעלון : " ההגנה הטובה נגד טרור היא התקפה "
 המשנה לראש הממשלה ,  השר משה בוגי יעלון ,  טוען כי  " יש לשאוף ליטול את היוזמה לידינו ,  להגיע אל הטרוריסטים ולא לאפשר להם לחוש בטוחים בשום מקום ולו לרגע "
" הטרור נגד ישראל ,  כמו גם הטרור העולמי ,  משנה צורה ודרכי פעולה כל העת .  הפעילות נגד הטרור צריכה להתמקד ברוח העיקרון שההגנה הטובה ביותר היא ההתקפה ,  ובעיקר ,  על ידי סיכול מוקדם של התארגנויות הטרור .  עלינו לשאוף ליטול את היוזמה לידינו ,  להגיע אל הטרוריסטים ולא לאפשר להם לחוש ביטחון בשום מקום ולו לרגע ".  כך אמר הערב  ( רביעי )  המשנה לראש הממשלה משה  ( בוגי )  יעלון בכנס ירושלים .  
בנאומו יעלון פרס את הדרך לדעתו יש להילחם בטרור : " ברמה המדינית אסטרטגית עלינו להבין בראש ובראשונה שכניעה לטרור או נסיגה מפניו רק מעודדת את התגברות הטרור .  זהו הלקח המרכזי שהפקנו מהנסיגות מלבנון ומעזה .  לכן ,  עקרון מספר אחד במלחמה זו הוא שבשום מצב ,  אין להיכנע לטרור .  שנית ,  עלינו להתעקש על ויתור מלא ובלתי הפיך בשימוש בטרור כתנאי להתקדמות בתהליך המדיני ."  
יעלון מנה אירועים נוספים שעמדו ברקע לשינוי דרכי הפעולה של הטרור ,  ביניהם  " נסיגות שביצעה ישראל בשטח ,  שנתפסו כהישגים לטרור ,  כדוגמת 'ההתנתקות' ".  מצד שני ציין יעלון כי ההישגים הצבאיים במבצע 'חומת מגן' ,  מלחמת לבנון השנייה ובמבצע 'עופרת יצוקה' בעזה ,  אפשרו לישראל ליצור הרתעה ". 
עוד הסביר יעלון כי על מנת למנוע את חזרת הרשות הפלסטינית לשימוש בטרור כאמצעי להתקדמות מדינית , " יש לאמץ את הגישה של בנייה מלמטה למעלה של יסודות הישות הפלסטינית ,  שבמרכזה שינוי המסר החינוכי לכזה התומך בשלום ומתנגד להסתה ,  לטרור ולשנאה ".   " בלי כל אלה ",  אמר יעלון , " כל הסכם שלום עלול להפוך להסכם של הפסקת אש זמנית ,  שינוצל על ידי גורמי הטרור להתחמש ולהתכונן לסיבוב הבא .  עלינו לסייע למי שמוכן ללכת בכיוון הזה ולפעול נגד מי שמתנגד לכך ,  אבל יש להקפיד לא להיות מוטעים על ידי מי שמציג כלפי חוץ נכונות לפעול בכיוון זה ,  אך כוונותיו הן חלקיות .  זאת בנוסף לציפיותינו שהסכם שלום יכלול הכרה פלסטינית בזכותה של ישראל להתקיים בשלום כמדינת הלאום של העם היהודי ,  וסידורי ביטחון מתאימים ". 

יעלון : " ההגנה הטובה נגד טרור היא התקפה "
 המשנה לראש הממשלה ,  השר משה בוגי יעלון ,  טוען כי  " יש לשאוף ליטול את היוזמה לידינו ,  להגיע אל הטרוריסטים ולא לאפשר להם לחוש בטוחים בשום מקום ולו לרגע "
 
