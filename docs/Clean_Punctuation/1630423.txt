בלי תירוצים
עידן סייר יודע שאם היינו פועלים לפי חוקי  " שרשרת המזון ",  אב המשפחה כבר היה יוצא לצוד אריות עם חנית ,  ולא קונה בשר בסופרמרקט
רובנו לא רוצים לפגוע בבעלי חיים ,  ולא רוצים לחשוב על עצמנו כאנשים אדישים שלא אכפת להם מסבל .  אבל כשאנחנו נאלצים להתמודד עם העובדה שאורח החיים שלנו הוא פוגעני כלפי בעלי החיים ,  לא תמיד אנחנו בוחרים בפתרון המוסרי  לפעמים אנחנו מעדיפים פשוט לתרץ לעצמנו למה זה בסדר לפגוע בבעלי חיים ,  לפחות במקרה הספציפי שלנו .
 בפסיכולוגיה קוראים לזה  " שכלון "   ( רציונליזציה )   מציאת תירוץ ,  שלעתים קרובות לא מתבסס על כול הידע שלנו בנושא ,  אלא רק על חלק ממנו שמספק אותנו .  למשל ,  כשאנחנו נחשפים לתמונות או תיאורים מזעזעים על חייהם ומותם של בעלי חיים בדרך לצלחת שלנו ,  התירוץ הנפוץ להתנהגות המזעזעת שלנו יכול להיות , " ככה זה בטבע "  או  " זו שרשרת המזון ",  למרות שברור שאין שום קשר בין החיות שאנחנו אוכלים לבין שרשרת המזון ,  או בין אורח החיים שלנו לבין הטבע .
 ובכול זאת ,  להרבה אנשים נוח ,  משום מה ,  להחליט שהם הופכים לכמה דקות לניאנדרתלים פרימיטיביים במערה ,  לטרוף תרנגולת  ( צלויה על אש בינונית ומצופה בפירורי לחם ,  כדרך הטבע )  ולחזור בין רגע להיות בני תרבות .  אולי הגיע הזמן להתעמת עם העובדות האמיתיות :  אנחנו לא חיות טורפות .  אין לנו גוף של אוכלי בשר ,  לא נשרוד יום אחד בג'ונגל ,  ואנחנו ממש לא עומדים בראש שרשרת המזון .
 נתחיל בזה ,  שכולנו הורסים את הטבע כשאנחנו אוכלים בשר .  בעלי חיים בתעשיות מואבסים במהלך חייהם בכמות עצומה של צמחים ,  שגוזלים שטח חקלאי גדול הרבה יותר מאשר מה שהיינו צריכים אם היינו אוכלים צמחים באופן ישיר .  תוסיפו לזה את כמות הזבל שמייצרים בעלי חיים ונשפכים לנהרות או מחלחלים אל מי התהום ,  את השטח הנוסף שתופסים שטחי הגידול  ( כיום קיימת כריתת יערות מסיבית ,  במטרה להפוך את השטחים לשטחי גידול חקלאיים )  ,  האנרגיה הנדרשת למיזוג האוויר ולהובלה למשחטות ,  הרמות המטורפות של פחמן דו חמצני ,  המתאן שנפלט מהרפתות והאמוניה שנפלטת מהלולים .  אף טורף בטבע לא גורם לכאלה נזקים כשהוא אוכל חיות אחרות .
 נניח ,  רק לצורך הדיון ,  שאנחנו חיים בעולם שבו החזק שורד ,  ושמותר לנו לאכול את מי שחלש מאיתנו .  האם אנחנו באמת רוצים לחיות בעולם כזה ?  אם החברה שלנו הייתה נראית כמו בטבע ,  אף אחד לא היה מטפל בחולים או בנכים ,  כי הם היו נחשבים נטל .  כול מי שחזק יותר מאיתנו היה יכול לאנוס ,  לרצוח או לפגוע בנו אם יתחשק לו ,  פשוט כי יש לו אפשרות .  
ילדינו לעולם לא היו בטוחים מפני אף אחד ,  והמנהיג שלנו היה ,  כנראה ,  הצייד הכי חזק וחסר המצפון שמוכן להרוג את כול מי שמתכוון לנשל אותו ממעמדו .  כך נראית להקה טיפוסית של טורפים חברתיים ,  כגון אריות וזאבים .  אם אתם רוצים להשתמש בטבע כאנלוגיה לאורח החיים שלנו ,  תחשבו על זה עד הסוף .
 כשצ'ארלס דרווין  ( שהיה צמחוני ,  אגב )  פרסם את המחקר שלו על התפתחות המינים ,  הוא לא חלם בסיוטים הכי גרועים שלו שמישהו ישליך את המסקנות שלו של החברה האנושית ,  וישתמש בהן כהצדקה לפגיעה באחרים .  אחת התוצאות החמורות הייתה פיתוח תיאורית הדרוויניזם החברתי ,  שהוביל בין היתר לאנטישמיות .
 ובכול זאת ,  האם אכילת בעלי חיים היא מוצדקת ,  כי אנחנו לא יכולים לחיות בלי לאכול בשר ?  מי שבאמת מאמין במשפט הזה ,  כנראה מעולם לא שמע את המונח  " טבעוני "  או  " צמחוני ",  כי אם היינו חייבים לאכול חיות ,  האופציה הזאת בכלל לא הייתה קיימת מבחינתנו .  קופות החולים כללית ומכבי ,  הADA האמריקני , " ועדת רופאים לרפואה אחראית ",  כולם גופים בעלי שם שמכירים בטבעונות וצמחונות כאורח חיים בריא  ומגובים בעשרות מיליוני בני אדם בריאים שלא אוכלים חיות .  תזונה צמחית לא מאוזנת אומנם מובילה לבעיות בריאות ,  אבל זה לא אומר שצמחונות היא לא בריאה ,  אלא רק שצריך לשפר את הרגלי התזונה .
 הגוף שלנו אינו גוף של חיה טורפת .  בין ההבדלים הרבים ניתן למנות את העובדה ,  שטורפים בטבע לא סובלים ממחלות לב ,  מהסתיידות עורקים ומכולסטרול  הדברים שקורים לנו כשאנחנו אוכלים מוצרים מהחי ,  ונחשבים לגורמי התמותה הראשונים בעולם המערבי .  מלבד זאת ,  אנחנו לא בנויים לצייד ,  אין לנו ציפורניים ושיניים שמסוגלות לקרוע בשר של חיה ,  ואפילו ה"ניבים "  שלנו ממש לא דומים לאלה של חיית טרף .  
אם תגידו , " אבל המוח שלנו מפותח ואנחנו יכולים להשתמש בו בשביל לפתח נשק או חוות לגידול חיות ",  נותר לכם רק להשתמש במוח המפותח שלכם כדי לחשוב ,  עם כל מה שאתם יודעים - למה זה באמת מוצדק לאכול חיות ? 

בלי תירוצים
עידן סייר יודע שאם היינו פועלים לפי חוקי  " שרשרת המזון ",  אב המשפחה כבר היה יוצא לצוד אריות עם חנית ,  ולא קונה בשר בסופרמרקט

