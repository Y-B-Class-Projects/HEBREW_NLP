ישראל לא מאמינה לניצולי השואה מטוניס
יוצאי טוניסיה שחוו את זעוות המשטר הנאצי מחוץ לאירופה כבר הרימו ידיים מול מדיניות הפיצויים של ממשלת גרמניה ,  אבל עם היחס המשפיל מצד ישראל הם עדיין מסרבים להשלים
הם עלו ארצה ברגע שהתאפשר .  זה קרה בערך 12  14 שנים אחרי שעברו את אימי מלחמת העולם השניה בארצם .  הם לא היו במחנות ריכוז ,  אך נאלצו לבצע עבודות כפיה ,  ללכת עם טלאי צהוב ,  לראות את בתיהם נבזזים ,  את משפחותיהם מתרסקות ,  לברוח משריקות כדורי החיילים של פלדמרשל רומל ומרסיסי הפצצות הלופטוואפה על ישוביהם .  כשהגיעו לישראל הם הבינו שניצולי השואה אמורים לקבל פיצויים מממשלת גרמניה ,  אבל היא לא החשיבה אותם כניצולים .  עד היום הם נאבקים על הזכות המפוקפקת הזו - להיכלל בחוק הפיצויים לנפגעי הנאצים . 
" אני אספר לכם משהו "  אומרת מרים ברדה משדרות . " הייתה לי שכנה אחת ,  שחברה מטוניס היתה מבקרת אותה ולעיתים היו באות איתה הבנות שלה .  שבע בנות היו לה .  כשהגיעו הגרמנים לטוניס ,  הם אנסו ורצחו שלוש מהן וגרמו לרביעית להיות מפגרת .  מאז היא לא הגיעה לבקר ".  ספק אם נכדיה של ברדה ישמעו אי פעם את הסיפור הזה .  ספק אם אי פעם בישראל ,  היה מישהו ששמע על הפרשה הזאת באופן פומבי .  ברדה שמרה אותה בליבה ועוד כמה סודות אחרים ,  כואבים ומזעזעים ,  שמקורם בימי הכיבוש הגרמני בטוניס : " למדאם פרץ ,  גם היתה ילדה שאנסו אותה "  סיפרה אחריה דולי בלסן ,  בת 75 בשדרות , " היא נכנסה להריון וילדה בת .  את מתארת לעצמך ?  בת מגרמני נאצי היא ילדה .  אחר כך מישהו הסכים להתחתן איתה ,  עם הילדה ,  זה המזל שלה .  יותר מאוחר ,  כשניסיתי לברר מה עלה בגורל השניים .  הילדה הזאת ובעלה ,  הבנתי שהם נפטרו ,  כל אחד בזמנו ".  
כדי להסתיר את הבנות מגורל דומה ,  סיפרו השתיים ,  הסתירו אותן מתחת לערמות של אפר . " את אבא שלי לקחו לנו "  סיפר ויקטור בלסן ,  גם הוא מטוניס , " הוא נלקח לעבודות כפיה .  חזר אחרי כמה חודשים ,  בכלל בלי שידענו איפה הוא .  יצאו לו מהראש אולי שלושה קילוגרם של כינים .  הוא והחברים שלו ישנו על קש ,  אם בכלל היה אפשר לישון .  כי כל הזמן הם עבדו ".  ברדה מספרת , " אבא שלי שכב 12 שנים במיטה ,  אחרי שחזר מעבודות כפיה .  12 שנים הוא שכב ,  עד שמת .  הוא שב משם ,  מהתופת ,  כשכל הצלעות שלו שבורות .  ככה הוא סיים את החיים שלו ".  
ברדה תיארה את התלאות שעברה משפחתה ודולי את התלאות שלה וגם דוד וויקטור והאח של אנדרי קטורזה ומדלן רסאד ועוד אחרים .  לרובם יש עכשיו עוד קושי גדול מאוד :  הם לא מוכרים כניצולי שואה הזכאים לקבל בשל כך פיצויים מממשלת גרמניה : " הגשנו כל מה שביקשו מאיתנו כדי להסדיר את העניין הזה "  סיפרה בלסן , " מילאנו טפסים ,  הבאנו אישורי מגורים .  ביקשו גם צ'קים לא רשומים כדי להעביר את הקצבה .  את כל הניירת הדרושה .  אבל בסופו של דבר ,  דחו את התביעות שלנו ".  
מגבס הגיע לישראל גם השר סילבן שלום : " המשפחה שלו ,  גרה ליד המשפחה שלי "  סיפרה ברדה , " ניסינו לערב אותו בעניין הזה ,  ניסינו לערב עוד אנשים רבים שחשבנו ,  שהם יכולים לסייע לנו במאבק .  אבל בסופו של דבר ,  נשארנו עם קריאה טרומית בכנסת ובלי הפיצויים ". 
מערב גרמניה הכירה במחויבותה העקרונית לפצות את ניצולי השואה כבר במו"מ המוקדם ביותר עימה בשנת 1952 .  הממשלה המזרח-גרמנית הקומוניסטית ,  לעומת זאת ,  הכחישה כל אחריות כזאת ,  על אף מאמציה הרבים של ועידת התביעות .  ב-1990 ,  כשמזרח ומערב גרמניה נשאו ונתנו על הסכם האיחוד שלהן ,  ועידת התביעות קבעה שגרמניה המאוחדת תהיה חייבת לעמוד בהתחייבותה לפצות את ניצולי השואה שלא קיבלו עד אז פיצוי .  
פעילותם של משפטנים ישראליים ובין לאומיים ,  בסיוע נבחרי ציבור במדינות שונות ,  הביאו לעוד מספר הישגים ,  הקשורים בפיצויים לקהילת יוצאי טוניסיה בישראל .
 בית משפט מחוזי בת"א ,  קבע בפברואר 2008 ,  כי אין הצדקה לשלילת זכאותם של יהודי טוניס לפיצויים בהסתמך על הטענה לפיה היו בעלי נתינות טוניסאית .  פסק דין זה סגר וחתם את נושא זכויותיהם של יוצאי טוניס  ( שנולדו בטרם 7/1/1944 ועלו ארצה עד אוקטובר 1953 )  לקבלת תגמול ממשרד האוצר ,  היות ונקבע באופן חד משמעי כי טענת הנתינות לא יכולה לחסום את זכאותם של יוצאי טוניס לקבל תגמול ממשרד האוצר בשל נרדפותם בתקופת השואה בטוניס .
 בשפה הרשמית היבשה ,  הדברים נראים כך : " לכבוד מרים ברדה משדרות ,  אנו מאשרים קבלת מסמכי התביעה על פי החוק שבנדון ופתחנו תיק תביעה .  תביעתך תיבדק על ידינו ועם גיבוש ההחלטה בגינה נודיעך בהתאם ",  כתב שלום חזן ,  פקיד הארכיב בלשכה לשיקום נכים במשרד האוצר .  שלושה חודשים וחצי לאחר מכן ,  הגיע לידיה של מרים ברדה מכתב נוסף ,  בו התבשרה כי בקשתה נדחתה : " מצאתי כי לא קיבלת תשלום לפי ההסכם שנחתם בשנת 1992 בין גרמניה לוועידת התביעות החומריות ,  או לפי החוק הגרמני להקמת קרן זכרון ואחריות עתיד בשנת 2000 .  את רשאית לערער על החלטתי זו ",  כתב וחתם רפי פינטו ,  מהרשות המוסמכת במשרד האוצר .  מכתבים דומים קיבלו גם בעלה של מרים ברדה וגם דולי ובעלה ורבים אחרים .
" אמא לקחה אותנו לים ,  לחולות ,  כדי להסתתר מהגרמנים ",  סיפרה מדלן רסאד ,  מקהילת יוצאי טוניסיה בשדרות . " ברחנו על הידיים של ההורים ,  עם עוד הרבה אחרים .  אחר כך ,  כשחזרנו לביזט ,  העיר שבה גרנו ,  ראינו שהבית שלנו הרוס ,  שהחנות שלנו הרוסה ושהחיים שלנו נהרסו איתם .  הברירה שנותרה לנו ,  היתה ללכת לעיר טוניס ,  להיות בה במחנה פליטים .  חיינו בו עד שהעבירו אותנו לבית הספר היהודי 'אליאנס' ".  בידה היא מחזיקה מעטפה ,  שבה מכתב הדוחה את תביעתה לקבל פיצויים . " היינו במחנה פליטים ,  כי הגרמנים לא הספיקו לבנות מחנה ריכוז . " היה רעב ,  היו מחלות .  שני דודים שלי מתו במחנה הזה ".  
רחל דואני ,  מרכזת בעמותה הפרלמנטרית של ניצולי השאה בכנסת את נושא הטיפול בניצולים מלוב וטוניסיה .  מדובר בעמותה המסייעת לכל ניצולי השואה ,  לזכר הנספים וסיוע לניצולים במיני עניינים ,  כמו הגשת בקשות ,  זירוז טיפול בנושאים דחופים ,  השבת רכוש וכדומה .  העמותה קמה לפני עשור לערך .  הורי הם ניצולי שואה : " הקריאות השניה והשלישית נדחו בשלב זה ,  בגלל חוק ההסדרים "  היא סיפרה השבוע ,  החוק הועבר גם ב'דין רציפות' ,  מנגנון הקיים לטובת המשך הדיונים בחוק ,  במקרה שבה הכנסת מחליטה על התפזרותה .  צריך לציין ,  שהרבה טוניסאים עלו אחרי 1953 ,  השנה שמגדירה את גבול מועד הזמן לקבלת פיצויים .  אחרי מועד זה ,  לא אושר לתת פיצויים לעולים ממדינות צפון אפריקה ".  
לדברי דואני ,  הדבר אינו תלוי במועד היציאה מארץ המוצא ,  אלא במועד ההגעה לישראל .  אחד הדברים שהרגיזו אותה במיוחד בעניין הזה ,  הוא הדרך שבה התייחסו דווקא גורמים ישראליים ,  אל העולים במדינות שאליהן הם ברחו .  לדבריה ,  עוכבו במדינות אלו עולים רבים והגיעו לארץ אחרי המועד הקובע : " ארגונים ישראלים כמו הסוכנות היהודית באותה תקופה ,  עיכבו את העולים בחו"ל "  היא סיפרה בעצב , " ככל שאני יודעת ,  מתעכבת השלמת החוק הזה ,  בגלל עלותו הכספית הגבוה .  אנחנו כעמותה ,  גם לא מאיצים את הטיפול בו .  אנחנו בחנו את הדופק של תמיכת חברי הכנסת וועדת הכספים בחוק ,  הבנו שאנחנו עלולים להביא למחיקת ההצעה לחלוטין ,  אם נביא אותו בשלב הזה להצבעה בקריאות שניה ושלישית והוא יידחה ".  
דואני מעריכה את מספרם של עולי טוניסיה ,  הממתינים להסדר פיצוים ב-2,000 איש בכל הארץ : " אלו הם האנשים ששרדו ועוד נותרו בחיים ,  כדי לספר מפיהם על מה שעברו בשאה "  היא סיפרה , " לצד אלו ,  ישנם הרבה בעלי אזרחות כפולה ,  המתגוררים בישראל ,  שגם הם לא יכולים לקבל פיצויים .  זה מה שמרגיז אותי .  מה הקשר לכפל אזרחות ?  הם חיים בארץ ,  יהודים שעברו את השאה והם זכאים לפיצויים ".  מעורבותה של דואני בעמותה ,  היא בשל היותה בת לניצולי שאה בעצמה : " אימי נשאה אותי ברחמה ,  כשעלתה לארץ "  היא סיפרה .
 יוצאי טוניס ממתינים להצבעה על הקריאה השניה והשלישית לחוק אשר יסדיר את מעמדם וזכאותם לפיצויים .  בוועדת הכספים של הכנסת דוחים את הטענה ,  לפיה החוק לא הועבר לדיון סופי בשל עיכובו אצלה .  בוועדה גורסים כי החוק כלל לא קשור אליהם ,  וכי הוא צריך לעמוד שוב להצבעה טרומית ,  היות שעבר זמן רב מאז שאושר בראשונה .  
החוק הוא נוקשה ונסמך על תקנות גרמניות בעניין תשלום פיצויים לניצולים .  גרמניה לא מיהרה להודות שגם בצפון אפריקה היא פעלה להשמיד את הקהילות היהודיות .  שרידים מאותן קהילות לא שוכחים זאת .  אף אחד מהם לא שוכח את הבית ,  את החיים שלפני הכיבוש ואת ההישרדות בתקופה הזאת .  יוצאי טוניסיה מבקשים בכוחות שנותרו להם ,  שלפחות מדינת ישראל תכיר בהם באופן רשמי כניצולי שואה .
 
ישראל לא מאמינה לניצולי השואה מטוניס
יוצאי טוניסיה שחוו את זעוות המשטר הנאצי מחוץ לאירופה כבר הרימו ידיים מול מדיניות הפיצויים של ממשלת גרמניה ,  אבל עם היחס המשפיל מצד ישראל הם עדיין מסרבים להשלים

