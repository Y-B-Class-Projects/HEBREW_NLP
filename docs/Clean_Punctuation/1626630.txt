פרופ' צבי וינר :  אין סכנה לאי פירעון חוב - שווי הנכסים של פרטנר גבוה מהיקף התחייבויותיה
לדבריו ,  פרטנר רחוקה מצרות ותשלום דיווידנד לא צריך להדאיג את בעלי החוב הנוכחי או את בעלי החוב העתידי 
" חלוקה הדיווידנד הענקית בחברת הסלולר פרטנר היא מקרה מובהק של חברה שאין בה שום בעיה שכן שווי הנכסים שלה גבוה כל כך מהיקף ההתחייבויות ,  ולכן היא באזור שהוא באופן מובהק רחוק מכל סכנה לאי פירעון חוב ",  כך מעריך פרופ' צבי וינר ,  מומחה לבנקאות מבית הספר למינהל עסקים באוניברסיטה העברית.פרטנר הודיעה ביום שני על חלוקת דיווידנד בגובה של 1.4 מיליארד שקל לבעלי המניות שלה  ( 9.07 שקלים למניה )  .  ההודעה על חלוקת הדיווידנד הנדיב היתה צפויה לאור העסקה הממונפת ,  שבה רכש אילן בן דב את השליטה בחברה באוגוסט .  בן דב רכש את השליטה בפרטנר ,  כ-51% ,  מידי חברת האצ'יסון הסינית תמורת 5.29 מיליארד שקל.פרופ' וינר סבור כי  " פרטנר כל כך רחוקה מצרות עד כדי שתשלום הדיווידנד לא צריך להדאיג אף אחד .  לא את בעלי החוב הנוכחי ולא את בעלי החוב העתידי ".  לדבריו של וינר ,  אפשר לצפות לעוד כמה דיווידנדים בסגנון זה.בדיקת המאזן של פרטנר מראה מאין שואב וינר את הביטחון הרב בהצהרותיו - ההון העצמי של פרטנר  ( 1.94 מיליארד שקל )  מממן 37% מתוך המאזן ,  כלומר מתוך סך ההתחייבויות של פרטנר .  לעומת זאת ,  ההון העצמי של סלקום  ( 389 מיליון שקל )  מממן רק 6% מהמאזן של סלקום.איגרת החוב של חברת פרטנר מציעה כיום תשואה נמוכה מאוד של 0.5% ,  המצביעה על הביטחון הרב שחשים המשקיעים שמלווים כסף לחברה .  איגרות החוב של סלקום מציעות תשואה של 0.7%-3% .  כלומר ,  פרטנר מציגה כיום רמת מינוף נמוכה בהרבה מול מתחרתה הגדולה ,  ולמרות זאת סלקום אינה מייצגת רמת סיכון גבוהה יותר.המהלך שמבצעת פרטנר מזכיר את המהלך שביצעה דיסקונט השקעות לאחר שרכשה את סלקום ,  כלומר דלדול ההון העצמי מצד אחד באמצעות חלוקת דיווידנדים שמנים ,  אך מצד שני שמירה על תשואות נמוכות שמאפשרות לחברה לגייס חוב במחיר נמוך.הביטחון הרב שחשים המשקיעים - למרות הירידה בהיקף ההון העצמי - נשען על יכולת אדירה לייצר מזומנים בשוק בו נמצאות 3 שחקניות בלבד .  ברבעון השלישי של 2009 הפיקה פרטנר ebitda  ( רווח תזרימי לפני פחת ומיסים )  של 570 מיליון שקל.הפעילות השוטפת של פרטנר ייצרה מזומן בהיקף אדיר של 1.3 מיליארד שקלים - 40% מכל החוב של פרטנר לטווח קצר ולטווח ארוך - במהלך 9 החודשים הראשונים של 2009 .  זו גם הסיבה שביום ההכרזה על הדיווידנד הגבוה ,  מחירה של איגרת החוב לא השתנה כלל.המהלך של פרטנר יצריך אישור של בית המשפט ,  שכן לחברה אין רווחים צבורים .  מאחר שבקופת החברה אין 1.4 מיליארד שקל ,  המשמעות הפרקטית היא שפרטנר תגייס כסף  ( כלומר תיצור לעצמה חוב )  מצד אחד ותחלק את הכסף למשקיעים מצד השני .
 
פרופ' צבי וינר :  אין סכנה לאי פירעון חוב - שווי הנכסים של פרטנר גבוה מהיקף התחייבויותיה
לדבריו ,  פרטנר רחוקה מצרות ותשלום דיווידנד לא צריך להדאיג את בעלי החוב הנוכחי או את בעלי החוב העתידי

