כדוריד :  אס"א להם רק טוב
אס"א תל אביב ניצחה את הפועל ראשל"צ 25:29 וצימקה את הפער בטבלה ל-2 נק' .  רמת השרון  מכבי ראשל"צ 40:27
המחזור ה-16 בליגת הכדוריד סידר לנו שפע של דרמות ומשחקים מותחים ,  כשבמוקד עמד הניצחון הגדול של אס"א תל אביב על הפועל ראשון לציון בתוצאה 25:29 .  האלופה מכבי ראשון לציון יצאה למשחק חוץ ברמת השרון ,  ורשמה ניצחון בתוצאה 27:40 .  מכבי תל אביב קטעה את רצף ארבעת ההפסדים עם ניצחון ביתי 24:27 על בני הרצליה .  בבית התחתון העולה החדשה מכבי רעננה ממשיכה לעשות חיל ,  ורשמה ניצחון שלישי בארבעה משחקים אחרי 23:24 על עירוני פתח תקוה .  א.כ .  נס ציונה חזרה ממשחק החוץ שלה נגד הפועל רמת גן עם ניצחון 23:30 ,  ואילו מ.כ .  חולון הפגינה לחימה ונחישות שהקנו לה ניצחון 30:31 על מכבי קרית מוצקין .  
אס"א תל אביב  הפועל ראשון לציון 25:29
סיום העונה מתקרב ,  ומחזיקת הגביע מעלה את הרמה לקראת המאני-טיים .  המארחים הוליכו מפתיחת המשחק וכבר הובילו במחצית 10:17 .  המגמה לא השתנתה גם במחצית השנייה ,  כשאס"א הגדילה את היתרון ופתחה הפרש של 11 שערים ,  12:23 באמצע המחצית השנייה ,  כשאיציק חליפי המצויין שכבש עשרה שערים במשחק ,  מצעיד את אס"א לעבר הניצחון בעזרתם של דן מירקוס ועידו לביא המצוינים .  בדקות הסיום המומנטום עבר להפועל ראשון לציון ,  שהצליחה לצמק את ההפרש ולקבוע אותו על ארבעה שערים בלבד עם שריקת הסיום .  לסגנית האלופה זהו הפסד רביעי העונה .
 א.ס רמת השרון  מכבי ראשון לציון 40:27
מכבי ראשון לציון יכולה להיות מרוצה מההפסד של יריבתה העירונית ,  שכן לאחר המפגש עם רמת השרון הפער ביניהן צמח לארבע שנקודות .  האלופה הגיעה למשחקלא קל ,  אך ידעה לצאת ממנו כשידה על העליונה .  המחצית הראשונה הייתה צמודה וברובה הוליכה רמת השרון ,  בזכות משחק טוב של עומר קולודני ושחקן הנוער דניאל שקלים ,  שכבש שלושה שערים במשחק .  לאחר 7:9 למארחים ,  החלה האלופה להיכנס למשחק והוליכה במחצית 16:19 .  בתחילת המחצית השנייה רמת השרון עוד הצליחה לצמק ,  אך באזור הדקה ה-40 ראשון לציון פתחה מבערים ,  וחניכיו של גלעד מאור ניצחו בסיום 40:27 .
 מכבי תל אביב  בני הרצליה 24:27 
סוף סוף ניצחון לצהובים מתל אביב ,  לאחר ארבעה הפסדים רצופים וחמישה בלי ניצחון .  נראה שהניצחון הקשה מול רחובות בגביע עשה משהו לחניכיו של אבי רש .  המארחים הוליכו ברוב שלבי המשחק ולמחצית ירדו ביתרון 11:12 .  הרצליה נשארה במשחק ואף עלתה ליתרון 16:17 באמצע המחצית השנייה .  המארחים ,  בראשות ואדים ויריץ' ונמרוד כהן ,  ידעו להשיב את היתרון לתל אביב ולהשיג ניצחון חשוב מאוד להמשך הדרך ,  24:27 .  עומר דבדה ,  שחקן המארחים ,  נטש את המגרש באמצע המחצית השנייה בשל פציעה ויש חשש כי שבר את אחת האצבעות בידו .
 עירוני מכבי פתח תקווה  מכבי רעננה 24:23 
ניצחון שלישי בארבעה משחקים לעולה החדשה ,  שמתחילה להראות כוונות אמיתיות לא לוותר על עונה שנראתה אבודה בשלבים מסויימים .  רעננה עוד הוליכה במהלך המחצית הראשונה בארבעה שערי יתרון ,  אך פתח תקווה חזרה למשחק וצימקה עד למחצית ליתרון שער ,  13:12 .  רעננה פתחה גם את המחצית השנייה מעולה ועלתה כבר ליתרון חמישה שערים ,  13:18 .  פתח תקוה השוותה ל-23:23 ,  אך רעננה כבשה שער משלה 10 שניות לסיום וניצחה במשחק .  ולדי קופמן הצטיין ברעננה עם 12 שערים ,  כמו גם השוער הזר שיטו אדוו'מנבי .  
הפועל רמת גן  א.כ נס ציונה 30:23 
הפועל רמת גן עמוק בבוץ התחתית ,  נס ציונה כבר חושבת על העונה הבאה .  המשחק החל צמוד מאוד ולמחצית הקבוצות ירדו בשוויון 11:11 .  את החצי השני פתחה נס ציונה ביכולת מעולה ועלתה ל-13:17 .  מכאן ,  הפער רק הלך וגדל והגיע כבר לעשרה שערים ,  כשעמית כהן והשוער איתמר כהן מציגים יכולת נפלאה בשורות האורחים .  רמת גן עוד הצליחה מעט לצמק את ההפרש ,  אך נס ציונה ניצחה בסיום ,  והעלתה את מאזנה ל-15 נקודות .  רמת גן ,  עם שש נקודות ,  ירדה למקום הלפני אחרון ,  עם אותן נקודות כמו רעננה האחרונה .
 מ.כ חולון  מכבי קריית מוצקין 30:31 
חולון ידעה כי הפסד במשחק הזה יכול לדרדר אותה עד למקום האחרון בטבלה .  המארחים נלחמו על כל כדור מול קבוצה מעולה שלא הפסידה כבר חמישה משחקי ליגה רצופים .  היתרון במשחק עבר בין הקבוצות ואף אחד מהצדדים לא הצליח לעלות ליתרון משמעותי .  מוצקין הוליכה ברוב שלבי המחצית הראשונה אך לקראת סיומה נטלה חולון את היתרון וירדה להפסקה ביתרון 16:18 .  במחצית השנייה המגמה נמשכה ,  כשחולון כבר פתחה פער של ארבעה שערים אך מוצקין חזרה למשחק ואף הוליכה שוב ,  בעזרת משחק מעולה של יריב רינקוב עם שישה שערים .  חולון הראתה אופי גדול ועלתה ליתרון 30:31 משער של הזר פטריק נוואו פחות מדקה לסיום ,  למרות חיסרון מספרי .  מוצקין יצאה להתקפה והזר המצוין שלה ,  מירקו לוקיץ' התפנה לזריקה משישה מטרים ,  אך שלח את הכדור מעל למשקוף .  

כדוריד :  אס"א להם רק טוב
אס"א תל אביב ניצחה את הפועל ראשל"צ 25:29 וצימקה את הפער בטבלה ל-2 נק' .  רמת השרון  מכבי ראשל"צ 40:27

