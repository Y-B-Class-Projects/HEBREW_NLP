טוגו הושעתה משתי אליפויות אפריקה הקרובות
ההתאחדות האפריקאית החליטה להעניש בחומרה את הנבחרת ,  שהחליטה לפרוש מהאליפות הנוכחית בעקבות תקרית הירי
בלי קשר לגמר אליפות אפריקה שייערך מחר  ( ראשון )  ,  יש נבחרת אחת שתרצה למחוק את הטורניר הזה מהזיכרון שלה ,  ומהר ,  ומדובר כמובן בנבחרת טוגו .  כזכור ,  לפני כשבועיים וחצי נרשמה התקפה אכזרית על אוטובוס הנבחרת ,  בה נהרגו נהג האוטובוס ועוזר מאמן הנבחרת ,  לצד שלל פצועים אחרים  ( ביניהם שוער הנבחרת ,  קוג'ובי אוביללה )  .  מספר ימים לאחר האירוע המצמרר ,  ולאחר התלבטויות רבות ,  החליטה טוגו לפרוש מהאליפות עוד לפני משחקה הראשון ,  כשברקע איומים על סנקציות עתידיות .
 היום אותן סנקציות בדיוק הגיעו ,  כאשר התאחדות הכדורגל האפריקאית הודיעה כי טוגו תושעה משתי אליפויות אפריקה הקרובות בעקבות החלטתה לפרוש על דעת עצמה . " השחקנים הביעו באופן פומבי את הסכמתם לחזור לטורניר ,  אבל ממשלת טוגו החליטה להחזיר את הנבחרת הביתה ",  נכתב בהצהרה ששחררה ההתאחדות . " ההחלטה של גופים פוליטיים נגדה את זו של התאחדות הכדורגל האפריקאי ,  וכן של האליפות עצמה .  לכן ,  הגוף החליט להשעות את טוגו משתי האליפויות הבאות ,  וכן לקנוס אותה ב-50 אלף דולרים ". 
ההתאחדות האפריקאית המשיכה והסבירה כי מדובר בעבירה על החוק לפיו נבחרת לא יכולה לפרוש מאליפות פחות מ-20 ימים לפני תחילתה ,  ולכן העונש החמור . " הוועדה המחליטה חוזרת ומביעה סימפטיה למשפחות הקורבנות המתקפה הטראגית .  ההתאחדות האפריקאית מגנה את התקרית ,  וכן כל גילויי אלימות ".  קשר הנבחרת הטוגולזית ,  תומאס דוסבי ,  שהיה על האוטובוס בזמן המתקפה ,  אמר בתגובה : " טוגו צריכה לערער על ההחלטה .  כשאמרנו שאנחנו הולכים הביתה להתאבל למשך שלושה ימים ההתאחדות אמרה שזה בסדר ,  בעוד עכשיו הם מענישים אותנו ". 

טוגו הושעתה משתי אליפויות אפריקה הקרובות
ההתאחדות האפריקאית החליטה להעניש בחומרה את הנבחרת ,  שהחליטה לפרוש מהאליפות הנוכחית בעקבות תקרית הירי

