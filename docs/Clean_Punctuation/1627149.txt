הצלחה לפישמן :  בית המשפט ברוסיה חייב בנק אוסטרי להמשיך לשלם שכירות גבוהה למירלנד 
מירלנד והבנק חתמו על החוזה לפני כשנה ,  אך עקב המחיר הגבוה החליטו בבנק להתעלם מההסכם .  ההתקשרות תימשך שש שנים
 >  >  חברת הנדל"ן מירלנד ,  המרכזת את פעילותה של קבוצת אליעזר פישמן ברוסיה ,  קיבלה לפני כמה ימים חדשות חיוביות מבית המשפט במוסקבה .  בית המשפט קבע כי הבנק האוסטרי raiffeisen bank ,  שהוא שוכר עיקרי באחד משני בנייני המשרדים בפרויקט century במוסקבה  ( המוחזק ב-51% בידי מירלנד )  ,  חייב לכבד את החוזה שחתם עם מירלנד - כך נודע ל-themarker .  מירלנד חתמה עם raiffeisen bank בנובמבר 2008 על חוזה להשכרה של יותר מ-6,000 מ"ר תמורת 750 דולר למ"ר .  מדובר במחיר הגבוה בעשרות אחוזים ממחיר השוק של בנייני משרדים מסוג של century .  ואולם בשל המחיר הגבוה החליטו בבנק בינואר 2009 לא לכבד את ההסכם שנחתם לכ-6 שנים והיה אמור להניב למירלנד בממוצע כ-5 מיליון דולר בשנה ,  כלומר כ-30 מיליון דולר .  עדיין לא ברור אם הבנק האוסטרי  ( שלא שילם דמי שכירות כבר שנה )  יכבד את החוזה .  לאחר חופשת השנה האזרחית החדשה ינסו הצדדים להגיע להבנות ,  כשאחת האפשרויות תהיה להגיע לפשרה - כך שמירלנד תקבל חלק ניכר מהסכום המגיע לה בגין החוזה ותחפש שוכר חלופי לשטחים ,  שמחירם נע כיום סביב 400 דולר ;  או שמירלנד תתבע בבית המשפט את raiffeisen bank בגין מלוא הסכום .  raiffeisen פועל ב-17 מדינות במרכז ומזרח אירופה ,  ומעניק שירותים בנקאיים ליותר מ-14 מיליון לקוחות .  בדו"חות 2007 ציינה מירלנד כי בתמורה לרכישת הזכויות בשני הבניינים היא התחייבה לשלם 19 מיליון דולר ,  ולהעמיד שתי הלוואות בעלים בסכום של עד 21 מיליון דולר ,  הנושאות ריבית של 11% .  מירלנד - המנוהלת בידי אייל פישמן ,  משה מורג ורומן רוזנטל - סיימה את הרבעון השלישי של 2009 בהפסד של 2.7 מיליון דולר ,  לעומת הפסד של 41.4 מיליון דולר בתקופה המקבילה .  עיקר ההפסד נגרם מירידה בשווי ההוגן של נדל"ן להשקעה ב-8.2 מיליון דולר .  מניית מירלנד ,  הנסחרת בבורסת aim בלונדון ,  זינקה ב-381% מתחילת השנה והחברה נסחרת לפי שווי שוק של 167 מיליון ליש"ט .  החברה עסוקה בימים אלה בהשלמת שטחי מסחר במרכז המסחרי בסראטוב ברוסיה ,  הקמת הקוטג'ים ליד מוסקבה ,  וכן בפרויקט המגורים שלה בסנט פטרסבורג ,  טריומף פארק - וכן לכיסוי העלויות של הוצאת ההיתרים הנדרשים לפרויקט המשרדים במוסקווה ,  scyscraper .
 
הצלחה לפישמן :  בית המשפט ברוסיה חייב בנק אוסטרי להמשיך לשלם שכירות גבוהה למירלנד 
מירלנד והבנק חתמו על החוזה לפני כשנה ,  אך עקב המחיר הגבוה החליטו בבנק להתעלם מההסכם .  ההתקשרות תימשך שש שנים

