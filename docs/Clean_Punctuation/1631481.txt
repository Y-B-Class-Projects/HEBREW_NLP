אחרי שהשמיץ את ישראל :  ארדואן יקבל פרס
ראש ממשלת טורקיה יזכה בפרס יוקרתי מטעם יורש העצר הסעודי ,  בשל ההצלחות שהשיג  " למען מולדתו ,  האיסלם והעולם ".  אתמול האשים רג'פ טייפ ארדואן את ישראל בגניבת מים מלבנון
ראש ממשלת טורקיה רג'פ טייפ ארדואן הוכרז היום  ( שלישי )  כזוכה ב"פרס המלך פייסל העולמי "  היוקרתי שמעניקה מדי שנה ועדה בראשות יורש העצר הסעודי ,  האמיר סולטאן בן עבד אל-עזיז ,  לאישיות שתרמה השנה לאיסלם .  ועדת הפרס הודיעה כי ארדואן זוכה בפרס  " בשל המאמצים הקונסטרוקטיביים שהשקיע בתפקידיו הפוליטיים והמנהליים "  ובשל ההצלחות הרבות שהשיג  " למען מולדתו ,  למען האיסלם ולמען העולם ". 
ועדת הפרס שיבחה את דבקותו של ארדואן בעקרונות הדמוקרטיה והצדק .  בנוסף הוא זכה לשבחים על כך ששירת את האומה האיסלמית ,  ובראשה את הסוגייה הפלסטינית  " בכך שהוכיח לכולם כי הוא עומד בראש המגנים על זכויות העם הפלסטיני ".  ועדת הפרס בחרה גם זוכים בפרסים :  לימודי איסלם ,  ספרות ערבית ,  רפואה ועוד .  ארדואן צפוי לקבל מדליית זהב ו-200 אלף דולרים .
 הפרס על שם המלך פייסל ,  הנחשב לאחד היוקרתיים ביותר בעולם ,  ניתן מאז שנת 1979 לאישים שתרמו לאיסלם .  ועדה של אישי דת ואינטלקטואלים בוחרים מדי שנה את הזוכה .  מבין האישים שזכו בפרס גם עשרה ראשי ממשלה ונשיאים מוסלמים .  טקס הענקת הפרס ייערך בריאד ,  בירת ערב הסעודית .
 ארדואן ,  56 ,  מכהן כראש ממשלת טורקיה מאז מרץ 2003 .  לפני כן כיהן כראש עיריית איסטנבול .  לאחר מינויו לתפקיד התעוררה מתיחות בין טורקיה לישראל וזאת בשל הביקורת החריפה שהשמיע ארדואן על מדיניותה של ישראל בשטחים .  רק אתמול האשים ארדואן את ישראל בגניבת מים מלבנון .  במסיבת עיתונאים עם עמיתו הלבנוני סעד חרירי אמר ארודאן כי ישראל מסרבת לציית להחלטות האו"ם ובכך היא מאיימת על שלום האזור .
 
אחרי שהשמיץ את ישראל :  ארדואן יקבל פרס
ראש ממשלת טורקיה יזכה בפרס יוקרתי מטעם יורש העצר הסעודי ,  בשל ההצלחות שהשיג  " למען מולדתו ,  האיסלם והעולם ".  אתמול האשים רג'פ טייפ ארדואן את ישראל בגניבת מים מלבנון

