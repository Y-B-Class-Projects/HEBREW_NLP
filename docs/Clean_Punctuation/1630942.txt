טורקיה דורשת פיצוי בסך 15-10 מיליון דולר מתע"א ואלביט על עסקת המל"ט
הדרישה בעקבות עיכוב בן כשנה במסירה ובעיה טכנית מהותית שלא נפתרה ;  גובה העסקה :  190 מיליון דולר
עסקת המל"טים מסוג הארון בין ישראל לטורקיה נקלעה למבוי סתום ,  לאחר שטורקיה הגישה דרישת פיצויים גדולה נגד אלביט והתעשייה האוירית  ( תע"א )  .  בנוסף מתעכבת העסקה כתוצאה מכשל טכני שלא נפתר.לפני שבועות ספורים יצאו מנכ"ל אלביט ,  יוסי אקרמן ,  מנכ"ל תע"א ,  יצחק ניסן וראש סיב"ט  ( האגף לשיתוף פעולה ויצוא בטחוני )  במשרד הביטחון ,  אודי שני לטורקיה ליישב את המחלוקת .  בפגישה העלו הטורקים את דרישתם לפיצוי כספי בהיקף של 10-15 מיליון דולר ,  בגין עיכוב בן כשנה במסירת המל"טים ובעיה טכנית מהותית שלא נפתרה ,  שמתבטאת בגובה טיסה שאינו מספק את הטורקים.המשלחת הישראלית לא נענתה לדרישה והבהירה ,  כי העיכוב נובע גם מהמשבר ביחסי שתי המדינות שיזמה טורקיה על רקע מבצע  " עופרת יצוקה "  לפני כשנה .  בנוסף ,  הבעיה הטכנית נובעת ממשקל גדול מהצפוי של המטען הייעודי  ( מטעד )  שמפתחת החברה הטורקית אסלסן ,  השותפה בפרוייקט.היום הגיעה לישראל משלחת טורקית בדרגי עבודה לדון בהסדרת הסוגיות הטכניות שקשורות ביצור המשותף .  מקורות בתעשיה הבטחונית ציינו ,  כי אחד הפתרונות לגובה הטיסה הוא החלפת מנוע המל"טים הנוכחי במנוע חזק יותר ,  אולם מהלך זה כרוך בתוספת עלויות גדולה.בעסקת המל"טים התחייבו אלביט מערכות ותע"א לספק 10 מל"טים לטורקיה תמורת 190 מיליון דולר .  עבודה בהיקף של 40 מליון דולר הועברה לחברה הטורקית אסלנס .  שאר הסכום מחולק בחלקים שווים בין החברות הישראליות .  בביקור בטורקיה שנערך בסוף נובמבר 2009 אמר שר התמ"ת ,  בנימין בן אליעזר ,  כי שישה מל"טים מוכנים למסירה ,  ועל גובה הפיצויים ידון משרד הביטחון .
 
טורקיה דורשת פיצוי בסך 15-10 מיליון דולר מתע"א ואלביט על עסקת המל"ט
הדרישה בעקבות עיכוב בן כשנה במסירה ובעיה טכנית מהותית שלא נפתרה ;  גובה העסקה :  190 מיליון דולר

