בניגוד לדרישת החקלאים :  הממשלה אישרה רק 26 אלף עובדים זרים בשנתיים הבאות
בנוסף שינתה הממשלה את סדרי העדיפויות בהקצאה :  יותר זרים בערבה ,  פחות במושבים ,  בקיבוצים ובירושלים
התאחדות חקלאי ישראל הציגה היום  ( רביעי )  את הביקוש לעובדים זרים לשנים 2011-12 :  לפי נתוניה הוא יסתכם ב-41 אלף עובדים זרים .  הממשלה דחתה את הדרישה וקבעה כי מספרם הכולל בשנתיים הללו לא יעלה על 26 אלף .  במקביל אישרה הממשלה את הצעת שר החקלאות לסדרי עדיפות חדשים בהקצאת העובדים הזרים.ההחלטה קובעת כי בשנתיים הבאות תוקצה לחקלאי הערבה תוספת של 30% למכסת העובדים הזרים ולישובי עוטף עזה וקו העימות בצפון תוספת של 15% .  התוספת תבוא ממכסת העובדים הזרים הכוללת ועל חשבון ההקצאות הניתנות כיום לאזורים חקלאיים אחרים בישראל .  המשמעות היא קיצוץ חד במספר העובדים הזרים שיועסקו במושבים ,  בקיבוצים ובחקלאות הפרטית בשפלה ,  אזור ירושלים ,  מישור החוף ואזורים חקלאיים נוספים.במקביל החליטה הממשלה כי צוות מקצועי ,  שיכלול את נציגי משרדי הפנים והחקלאות ובהשתתפות ארגוני הגג של החקלאים  ( התאחדות חקלאי ישראל )  יבחן וימליץ לממשלה האם גם לאחר 2012 תמשיך להתקיים העדפה בהקצאת העובדים הזרים שאושרה בממשלה.לדברי שר החקלאות שלום שמחון ,  החלטת הממשלה משקפת את סדרי העדיפות במשרד החקלאות להעדפת האזורים הפריפריאליים - הערבה ,  ישובי עוטף עזה וישובי קו העימות בצפון .  החלקאות באזורים אלה מהווה ענף תעסוקה ופרנסה עיקרי ,  ומשרד החקלאות רואה חשיבות רבה בחיזוק ההתיישבות באזורים אלה .
 
בניגוד לדרישת החקלאים :  הממשלה אישרה רק 26 אלף עובדים זרים בשנתיים הבאות
בנוסף שינתה הממשלה את סדרי העדיפויות בהקצאה :  יותר זרים בערבה ,  פחות במושבים ,  בקיבוצים ובירושלים

