הקיצוצים בבריטיש איירווייס הצליחו להוביל את החברה לרווח תפעולי ראשון מזה שנה - 25 מיליון ליש"ט
על אף ירידה של 13% בהכנסות ,  רשמה בריטיש רווח תפעולי של 40 מיליארד ד' ;  החברה עדיין צופה הפסד שיא שנתי
חברת התעופה בריטיש איירווייס דיווחה ביום שישי במפתיע על הרווח התפעולי הראשון שלה זה יותר משנה .  מנכ"ל החברה ,  ווילי וולש ,  הביע אופטימיות זהירה בעת פרסום הדו"חות בנוגע לעתידה של החברה ואמר כי היא כבר אינה במאבק הישרדות.ברבעון שהסתיים ב-31 בדצמבר דיווחה בריטיש על רווח תפעולי של 25 מיליון ליש"ט  ( 39 מיליון דולר )  - הרווח התפעולי הראשון של החברה לאחר חמישה רבעוני הפסד .  החברה הצליחה לעבור לרווח תפעולי למרות ירידה של 12.9% בהכנסותיה ,  הודות לקיצוצי עלויות נרחבים ,  אולם היא עדיין צופה כי תדווח בסיום שנת הכספים הנוכחית על ההפסד הגדול בתולדותיה.בתשעת החודשים הראשונים של שנת הכספים ,  אשר מסתיימת במארס ,  רשמה החברה הפסד נקי של 245 מיליון ליש"ט - כמעט פי שניים מההפסד שנרשם בתקופה המקבילה שנה קודם לכן .  ההכנסות בתשעת החודשים הראשונים הסתכמו ב-6.14 מיליארד ליש"ט . " התוצאות מצביעות על השפעתם של קיצוצי העלויות בחברה ",  אמר וולש .  החברה קיצצה את הוצאותיה ב-10.5% בתשעת החודשים האחרונים ,  לדברי וולש ,  אשר הוסיף כי הקיצוצים ,  בנוסף לקיצוץ חד במספר הטיסות ,  הראו כי  " הסתגלנו במהירות למציאות העסקית החדשה שיצר המיתון העולמי ".  הקיצוצים שהוביל וולש בשנה האחרונה הביאו להידרדרות ביחסים בין ההנהלה לבין איגודי העובדים של החברה ,  אשר איימו מספר פעמים בשביתות במחאה על הרעת תנאיהם .  וולש אמר כי בריטיש איירווייס כבר אינה נמצאת ב"מאבק להישרדותה ",  ביטוי בו השתמש לפני מספר חודשים לתיאור מצב החברה ,  והוסיף כי אף שהוא מעוניין להקשיב לאיגודי העובדים ,  הוא אינו צפוי לסגת ממדיניות הקיצוצים .
 
הקיצוצים בבריטיש איירווייס הצליחו להוביל את החברה לרווח תפעולי ראשון מזה שנה - 25 מיליון ליש"ט
על אף ירידה של 13% בהכנסות ,  רשמה בריטיש רווח תפעולי של 40 מיליארד ד' ;  החברה עדיין צופה הפסד שיא שנתי

