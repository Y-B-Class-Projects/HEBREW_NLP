עוד ניסיון להכות את מדד מניות :  AlphaBeta השיקה מדד משולב אג"ח המשיג תשואה עודפת על תל אביב 100
מייסד החברה : " המדד מאפשר למשקיע להשיג בזול וביעילות את מדדי השוק ולהפחית את הסיכון בהשקעה "
 חברת alphabeta העוסקת בפיתוח מדדי השקעה של ניירות ערך ,  משיקה את המדד החדש - alphabeta 50/50 ,  המורכב מ-50% מדד ייחודי אג"ח כללי ו-50% מניות תל אביב 100 ,  בניסיון להכות בתשואה עודפת את מדד המניות המקובל ,  תוך הקטנת רמת הסיכון הכרוכה בהשקעה.על פי הנתונים הנובעים מהרצת המדד על פני מספר שנים ,  שנערכה על ידי החברה ,  נמצא כי מדד 50/50 החדש - המשלב אגרות חוב ממשלתיות וקונצרניות - הניב תשואה דומה או אף גבוהה ממדד תל אביב 100 המקובל ,  כל זאת עם רמת סיכון נמוכה יותר הודות לחשיפה מנייתית של 50% בלבד .  מהרצת המדדים על פני 3 שנים מצאה החברה כי המדד החדש הניב תשואה ממוצעת של 6.8% מול תשואת מדד תל אביב 100 של 5.2% .  ההפסד המירבי שנרשם בתקופה הנבדקת הסתכם ב-28.6% מול 51.1% במדד המקובל.כמו כן ,  סטיית התקן שהראה המדד החדש הינה 14.2% על פני 3 שנים והיא נמוכה בכ-10% מסטיית התקן של מדד תל אביב 100 .  תוצאות ההרצה לטווח ארוך יותר - של 10 שנים - הראו שיפור דומה בסטיית התקן ובהפסד הפוטנציאלי ,  אך הצביעו על תשואה זהה בין המדדים של 8%.מדד אג"ח כללי של החברה ,  המהווה כמחצית מהמדד המשולב החדש ,  מורכב מאג"ח ממשלתי צמוד מסוג גליל  ( 33% )  ,  אג"ח שקלי ממשלתי בריבית משתנה מסוג גילון  ( 17% )  ,  שקלי ממשלתי שחר  ( 17% )  ואג"ח חברות תל בונד 60  ( 33% )  .  שיטת הפיצול בין אפיקי האג"ח מנטרלת השפעות של כמויות נסחרות וכמות ההנפקות הממשלתיות.קובי שמר ,  המייסד של חברת alphabeta ,  מסביר כי המדד החדש מאפשר למשקיע המאוזן ליצור תיק המגלם את אפקט הדייברסיפיקציה  ( פיזור השקעה )  אשר קיים בשילוב של מדדי האג"ח והמניות תוך כדי ניצול המתאם הנמוך  (  0.36 )  הקיים בין אפיקים אלו .  המדד עתיד להתפרסם ברויטרס ובאמצעי מדיה שונים ,  על מנת לאפשר לקהל המשקיעים לעקוב אחריו באופן דינמי ולנקוט באסטרטגיית תמהיל השקעה אופציאונלי .
 
עוד ניסיון להכות את מדד מניות :  AlphaBeta השיקה מדד משולב אג"ח המשיג תשואה עודפת על תל אביב 100
מייסד החברה : " המדד מאפשר למשקיע להשיג בזול וביעילות את מדדי השוק ולהפחית את הסיכון בהשקעה "
 
