מהפכת הטלוויזיה באינטרנט מגיעה למגזר הערבי
השירות של חברת בוקס 24 יושק תחת המותג  " שוף "  ויעלה 100-150 שקל בחודש .  הוא יכלול כ-80 ערוצים ושירות VOD
 >  >  חברת בוקס 24 אראביה טי.וי .  מתעתדת להשיק שירותי טלוויזיה למגזר הערבי כבר בחודשים הקרובים :  מנכ"ל החברה ,  דאהוד אמסיס ,  אמר ל-themarker : " נציע מוצר שמספק פתרון תוכני על גבי תשתית האינטרנט .  הצופים יצטרכו לקנות ממיר חד-פעמי שבאמצעותו אפשר יהיה לצפות בתכנים דרך האינטרנט .  השירות יעלה בין 99 ל-150 שקל לחודש ,  כולל הממיר ".  לדברי אמסיס ,  ההיצע יכלול כ-80 ערוצים ,  בהם כל ערוצי הטלוויזיה המובילים בערבית כמו ערוצי אמ.בי.סי ,  ערוצי רוטנה ,  מלודי ,  אל-ערבייה ,  אל-ג'זירה ותחנות נוספות ,  וגם שירות vod .  בנוסף יאפשר הממיר לקלוט גם את הערוצים שנמצאים על תשתית ה- dtt - 1 ,  2 ,  10 ,  33 ו-99 .  בבוקס 24 הסבירו ,  כי  " במגזר הערבי האופציה המרכזית כיום לצריכת שירותי טלוויזיה היא צלחת לוויין שצריך להתקין באופן פרטי .  אין אחריות ואין בקרת איכות .  מעבר לזה יש כמות קטנה של בתי אב עם חיבור ל-hot ול-yes ובזה נגמרות האופציות .  אנחנו נכנסים לתחום כי כיום אין חברה או גוף שלוקחים אחריות על הטלוויזיה בעולם הערבי .  הלקוח הערבי מופקר בעניין הזה ".  לשאלה מדוע יבחרו הצופים לשלם על שירות וממיר כשקיימים מאות ערוצים פתוחים בערבית שאותם אפשר לקלוט דרך צלחת לוויין ,  ענה אמסיס כי  " יש אלפי ערוצים פתוחים ואנחנו בחרנו להכניס לממיר את הרוב המכריע של הערוצים שאנשים רואים ביום-יום .  מעבר לכך יהיו לנו ערוצים שלא פתוחים כיום לצלחות כמו art ,  ערוצים ישראליים ,  שלא הייתי רוצה להרחיב עליהם בשלב זה ,  וערוצי vod שאין לבעלי צלחות לוויין ויכללו סרטים ותוכן לפי דרישה .  זה העוגן המרכזי שלנו ".  החברה מתכוונת להשיק את המוצר החדש באופן ניסיוני בעוד כחודשיים ,  ובעוד כארבעה חודשים תוציא אותו לשוק באופן מלא .  אמסיס מסביר כי עד כה הושקעו במהלך כ-8 מיליון שקל ,  בצד הטכנולוגי ובצד התוכני .  מבחינת קהל היעד מסבירים בחברה כי  " המגזר הערבי כולל כיום 320-350 בתי אב .  מתוכם ל-50% יש אינטרנט פעיל באופן כזה או אחר ,  זה קהל היעד שלנו ואנחנו מאמינים שנגיע לשיעור נכבד מתוכו ".  לדבריו ,  יידרש רוחב פס מינימלי של 1.5 מגה-ביט כדי לצפות בתכנים ,  כשהדבר יהיה אפשרי גם עם רוחב פס של 1 מגה-ביט ,  אך ללא גלישה באינטרנט במקביל .  בוקס 24 היא בבעלות ניו-סאונד ,  חברת הפצה המייצגת ערוצים ערביים ,  ובבעלות איש העסקים עומר שושני ,  בעבר מנכ"ל כרמית .  ניו-סאונד נמצאת בבעלות אמסיס ומשפחת חלף ומייצגת מול הכבלים והלוויין ערוצים ערביים כמו רוטנה ואמ.בי.סי .  גורמים בענף אמרו שהתחרות של בוקס 24 תהיה מול הערוצים הפתוחים ולא מול yes ו-hot ,  וכי הייצוג של ערוצים ערביים בישראל בעייתי מאוד וייתכן כי בוקס 24 תיתקל בבעיות .
 
מהפכת הטלוויזיה באינטרנט מגיעה למגזר הערבי
השירות של חברת בוקס 24 יושק תחת המותג  " שוף "  ויעלה 100-150 שקל בחודש .  הוא יכלול כ-80 ערוצים ושירות VOD

