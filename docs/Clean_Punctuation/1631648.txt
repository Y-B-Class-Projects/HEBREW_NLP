אושרו מיזמים להתחדשות עירונית ברמת אביב ;  הדיירים ישתתפו בעלויות הפיתוח
הוועדה המחוזית לא התערבה בקביעה של הוועדה המקומית ,  שלפיה כל אחד מהדיירים ישתתף בעלויות פיתוח הפרויקט ב-200 אלף שקל .  בשני הפרויקטים יוקצו דירות קטנות להשכרה לתקופה של 20 שנה
 >  >  הוועדה המחוזית לתכנון ולבנייה במחוז תל אביב אישרה להפקד את התוכניות להתחדשות עירונית ברחובות טאגור ורקנאטי ברמת אביב ,  תוך צמצום יחידות הדיור שתוכננו בפרויקט והטלת עלויות הפיתוח גם על הדיירים .  ההערכה היא כי התוכנית תזכה להתנגדויות מצד הדיירים .  את שתי התוכניות מקדמת חברת אשדר .  ואולם בדרך להפקדת התוכנית עלתה בעיה - מספר הדירות בפרויקט היה נמוך מהמתוכנן ,  מה שהוריד את הכדאיות הכלכלית של אשדר .  לפיכך נהגה בעיריית תל אביב הרעיון ,  שהדיירים יישאו בחלק מהוצאות הפיתוח ,  שמתבטא ב-200 אלף שקל לדייר .  הוועדה המחוזית ,  בראשות גילה אורון ,  לא התערבה בהחלטת הוועדה המקומית והודיעה כי אינה יכולה להתערב בסכומים או בהסדרים שבין היזם ,  העירייה והדיירים ,  אבל בכך שהיא מצמצמת את כמות הדירות החדשות היא מובילה את הפרויקט באחת משתי הדרכים :  או שהפרויקט לא יהיה כדאי לאשדר ,  או שהתושבים ישתתפו בעלות הפרויקט . " אולי יהיה קשה יותר ליישם פרויקטים של התחדשות עירונית ,  אבל זה צעד חדשני שהוא נכון מבחינה ציבורית "  אמרה אורון .  אורון הוסיפה כי ההחלטה על הפחתת מספר הדירות נובעת מהרצון למנוע עומס מיותר על תשתיות ,  כבישים ומבני ציבור .  לגבי החשש כי הטלת חבות כספית על הדיירים תעצור פרויקטים מסוג זה ,  השיבה אורון כי לדעתה השוק ימצא פתרונות מכיוון שבמקומות ,  כמו רמת אביב ,  ערכי הקרקע מספיק גבוהים כדי לתמוך בכדאיות הכלכלית של הפרויקטים .  במתחם ברחוב טאגור ,  שבו 60 דירות ,  ביקשה אשדר לבנות כ-180 דירות ,  אך הוועדה המחוזית אישרה רק 125 דירות .  התוכנית מאפשרת בנייה של 35 דירות נוספות בתנאי ש-16 מהן יוקצו לדיור בר השגה .  מדובר בדירות קטנות ,  בגודל של 80-90 מ"ר ,  שיועמדו להשכרה למשך 20 שנה מיום האכלוס ,  לתקופות של שלוש עד חמש שנים .  לאחר 20 שנה יוכל היזם למכור או להשכיר את הדירות בשוק החופשי .  ברחוב רקאנטי  ( 5 עד 15 )  יש 96 דירות .  בעלי הדירות שיוצגו על ידי עורכת הדין מירה בורנשטיין ממשרד הרטבי ,  בורנשטיין ,  בסון וחברת אשדר ביקשו 306 דירות חדשות אבל הוועדה המחוזית אישרה רק 180 דירות .  גם במקרה הזה יש אפשרות להוסיף 36 דירות ,  ש-16 מתוכן יוקצו להשכרה ,  בתנאים דומים לפרויקט השני .  עם זאת ,  עדיין לא ברור מה יהיו מחירי השכירות או מי יהיה זכאי לדירות אלה .  משתנים אלה יצטרכו להיסגר במסגרת משא ומתן שתנהל אשדר עם העירייה .  מנכ"ל חברת אשדר ,  ארנון פרידמן ,  מסר כי החברה תבחן את החלופות מול הדיירים בשני הפרויקטים והוא מעריך כי הסיכוי של הפרויקטים להתממש נמוך .  יו"ר ארגון הקבלנים והבונים בתל אביב-יפו-בת ים ,  אבנר לוי ,  אמר כי  " בהחלטתה הביאה העירייה למצב שבו אין תועלת כלכלית לתוכניות של פינוי בינוי בעיר ". 

אושרו מיזמים להתחדשות עירונית ברמת אביב ;  הדיירים ישתתפו בעלויות הפיתוח
הוועדה המחוזית לא התערבה בקביעה של הוועדה המקומית ,  שלפיה כל אחד מהדיירים ישתתף בעלויות פיתוח הפרויקט ב-200 אלף שקל .  בשני הפרויקטים יוקצו דירות קטנות להשכרה לתקופה של 20 שנה

