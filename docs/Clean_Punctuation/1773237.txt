שנלר :  את הנהיגה בשכרות הביאו העולים מרוסיה
בדיון בכנסת בנושא החינוך לנהיגה זהירה ,  אמר חבר הכנסת מקדימה כי נהיגה תחת השפעת אלכוהול היא תרבות שהגיעה עם העלייה מרוסיה .  עם זאת ,  הוא הוסיף כי מדובר ב"עלייה הטובה ביותר "
 ח"כ עתניאל שנלר  ( קדימה )  אמר הבוקר  ( שלישי )  בדיון במליאת הכנסת כי העלייה ממדינות ברית המועצות לשעבר הביאה איתה את תרבות הנהיגה בשכרות .  בדיון שהוקדש לחינוך לזהירות בדרכים ,  אמר שנלר כי מדובר ב"עלייה הכי טובה שיש לנו ,  אני מחבק אותם ,  אוהב אותם ,  אבל את הדברים הללו ,  שתייה ואלכוהול ,  הם הביאו משם ". 
שנלר סיפר כי עסק בנושא הזהירות בדרכים במשך כ-15 שנים ,  בין השאר בתור מנכ"ל הרשות הלאומית לבטיחות בדרכים .  כשנתבקש להבהיר את דבריו ,  הסביר כי התקשורת בכביש היא  " מילולית ולא-מילולית .  הירידה לכביש ,  הצפצוף ,  הווינקר  זה הכל תקשורת .  אז במדינה קולטת עלייה ,  עם תרבויות שונות ,  התקשורת בכביש מורכבת ".   
" משפחתי באה מכמה גלויות והתרבות בתוך הבית שלי שונה ,  כי סבתי שנולדה בפס במרוקו דיברה שונה ,  היו לה מנהגים שונים ,  התנהלות שונה מסבי שבא מבגדד ,  ולשניהם יחד היתה התנהלות שונה מסבי האחר ,  שבא מגרמניה ",  הסביר שנלר על ההבדלים התרבותיים , " עולי אתיופיה היקרים מתנהלים שונה מעולי ברית המועצות ,  וכך כולנו ,  כמדינה קולטת עלייה .  לכן תראו שבאיטליה נוהגים פחות טוב מישראל בכביש אבל יש פחות תאונות ,  משום שכולם מדברים באותה שפה תקשורתית .  אני אומר שוב :  שוני תרבותי הוא שוני התנהגותי ". 
יולי אדלשטיין ,  שר ההסברה והתפוצות ,  ביקר בחריפות את דבריו של שנלר ואמר כי מדובר בהתבטאות מיותרת .  כי  " במקום לנהוג במשנה זהירות לאחר ההתבטאות של ד"ר שמחון  ( יועץ לשר האוצר שהתבטא נגד העלייה מרוסיה .  פ"ו )  ולדבר על הישגי העולים ותרומתם למדינת ישראל בתחום הרפואה ,  ההיי-טק וההשכלה הגבוהה ,  שנלר בוחר לומר דברי הבל .  אני קורא לו לחזור בו מדבריו בצורה פומבית ומיידית ,  אני מזכיר לו ולשאר נבחרי הציבור ,  שללא העולים מברית המועצות ,  ישראל לא היתה המגיעה לאן שהגיעה ". 
יו"ר ועדת החינוך של הכנסת ,  ח"כ אלכס מילר  ( ישראל ביתנו )  אמר כי  " מדובר באמירה אומללה המצטרפת לרוח רעה הנושבת זה זמן מה כנגד אוכלוסיית העולים מברית המועצות .  לרגל 20 שנה לעלייה ,  עדיף אם יעסקו נבחרי הציבור בתרומתם האדירה של העולים לחברה ולכלכלה הישראלית במקום בסטיגמות והאשמות שווא שאין להן בסיס ". 

שנלר :  את הנהיגה בשכרות הביאו העולים מרוסיה
בדיון בכנסת בנושא החינוך לנהיגה זהירה ,  אמר חבר הכנסת מקדימה כי נהיגה תחת השפעת אלכוהול היא תרבות שהגיעה עם העלייה מרוסיה .  עם זאת ,  הוא הוסיף כי מדובר ב"עלייה הטובה ביותר "
 
