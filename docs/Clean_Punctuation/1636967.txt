סורוס :  תוכנית אובמה לא תפתור את בעיית  " גדולים מכדי ליפול "
 סורוס אמר כי הוא תומך בתוכנית אובמה להגבלת הבנקים ,  אך לדבריו היא מוקדמת מדי
המוסדות הפיננסיים הגדולים יישארו  " גדולים מכדי ליפול ",  למרות תוכניותיו של הנשיא אובמה לרסן אותם ,  כך אמר היום המשקיע המיליארדר ג'ורג' סורוס ,  במסגרת פאנל בכנס הכלכלי העולמי בדאבוס שבשווייץ ." כמה מהבנקים יפוצלו לבנקי השקעות שיהיו עדיין גדולים מכדי ליפול ",  אמר סורוס ,  והוסיף כי תוכניתו של אובמה להגביל את גודלם של הבנקים ואת פעילות המסחר שלהם היא מוקדמת מדי . " ההתפתחות הזו מגיעה מוקדם מדי מכיוון שהבנקים עדיין לא יצאו לחלוטין מהמשבר ",  אמר סורוס ,  העומד בראש קרן סורוס פאנד מנג'מנט .  סורוס אמר לעיתונאים כי הוא תומך בתוכנית אובמה באופן עקרוני ,  אולם לדבריו היא לא הרחיקה לכת מספיק ,  והיה עליה לכלול את השווקים הפיננסיים.ביום חמישי הודיע אובמה על תוכנית להגבלת פעילות המסחר של חברות פיננסים הגדולות בארה"ב בניסיון לצמצם את היקף הסיכונים שהן נוטלות .  מטרת התוכנית היא להרתיע את הבנקים מלהתרחב עד לרמה שבה גודלם יהווה סכנה למערכת הפיננסית ויפגע בתחרותיות בשוק .  התוכנית תגביל גם את המסחר בכספי הבנקים  ( נוסטרו )  ,  תאסור על בנקים מסחריים להשתמש בכספי פקדונות המבוטחים על ידי הממשל לצורך מימון השקעות ספקולטיביות כמו אג"ח מגובות משכנתאות .  התוכנית גם תאסור על בנקים מסחריים להשקיע או להחזיק בבעלות בקרנות גידור או קרנות השקעה פרטית .
 
סורוס :  תוכנית אובמה לא תפתור את בעיית  " גדולים מכדי ליפול "
 סורוס אמר כי הוא תומך בתוכנית אובמה להגבלת הבנקים ,  אך לדבריו היא מוקדמת מדי

