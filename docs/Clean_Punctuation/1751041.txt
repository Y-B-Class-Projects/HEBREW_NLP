יונל כהן על המהלך של שלמה ביטוח :  למכור עגבנייה ופוליסה אחת ביחד זו זילות של המקצוע
עופר טרמצ'י : " ישנן חברות בשוק שחושבות שהמשבר חלף וממהרות להוריד תעריפים ;  אנחנו לא שם "
 כנס לשכת סוכני הביטוח באילת התנהל אתמול כשברקע ישנה מתיחות קשה עם חברת שלמה ביטוח בשל היוזמה שלה למכירת פוליסות ביטוח בסניפי הסופרמרקט של רמי לוי .  בקרב הסוכנים וחברות ביטוח אחרות רואים במהלך זילות של מקצוע הביטוח בנוסף לעובדה שהוא עוקף את הסוכנים ומוכר את הפוליסות ללא צורך בהם . " ביטוח זה לא עוף ",   " ביטוח זה לא עגבנייה "  אלו רק חלק מסיסמאות התגובה שנשמעות בקרב הסוכנים .  המהלך הצית מתיחות בין סוכני הביטוח לחברת שלמה עד כדי מצב חסר תקדים של מכתב איום בתביעה ששיגרה שלמה לראשי לשכת סוכני הביטוח.אנשי שלמה ביטוח שהוזמנו לכנס עוד לפני פרוץ התקרית בשבועות האחרונים הגיעו אך המתח היה ניכר .  בניגוד לכל חברות הביטוח האחרות לשלמה ביטוח לא היה באולם הכנס דוכן שיווק שפנה לסוכנים . " הם אל היו מגיעים אם זה היה קורה כמה חודשים קודם ",  אמר אחד ממארגני הכנס .  כשהשמיע אתמול אחד ממשתתפי פאנל מנכ"לי חברות הביטוח הצהרה נגד המהלך של שלמה נשמעו קריאות בקהל הסוכנים שהביעו תמיכה בשלמה . " אנחנו צריכים לזכור שבקהל נמצאים גם אנשי שלמה ביטוח "   ,  הגיב מנחה הפאנל בן-ציון ציטרין.בפאנל השתתפו חמישה מנכ"לים של חברות ביטוח גדולות וקטנות :  יונל כהן מנכ"ל מגדל ביטוח ,  אייל לפידות מנכ"ל קבוצת הביטוח הפניקס ,  נגה רחמני מנכ"ל חברת הביטוח איילון ,  עופר טרמצ'י מנכ"ל הכשרה ביטוח ויצחקי דני מנכ"ל שומרה חברה לביטוח .  לצידם השתתף בפאנל אודי כץ נשיא לשכת סוכני הביטוח בישראל ." כל מקצוע הביטוח נמצא במקום שצריך להעלות אותו למעלה ,  המהלך הזה  ( של שלמה חברה לביטוח ,  נ"ב )  עושה ההיפך .  כולנו הולכים לסופרמרקט ומבינים איך זה נראה המהלך הזה ,  כולנו יודעים שזה לא נכון ",  אמר לפידות.כהן מנכ"ל חברת הביטוח מגדל הגדולה בישראל שלח קריאה למפקח : " אנחנו רואים שהמצב הולך ומידרדר ומאוד אשמח אם המפקח על הביטוח ייתן דעתו ויקבע רף מינימום איך צריך המקצוע הזה להיראות .  למכור עגבנייה ופוליסה אחת ביחד זו זילות של המקצוע ".  רחמני היה חריף יותר : " אני נמצא 30 שנה בענף ואומר שזו הזניה של ענף הביטוח ושל כל מה שקשור לניהול סיכונים ".  מנכ"ל הכשרה ביטוח שבמהלך הכנס פרסם מסמך הכולל בתוכו קוד אתי להתנהלות חברת ביטוח מול הסוכנים טען שהמהלך של למה חברה לביטוח נידון לכישלון . " ביטוח אפשר למכור רק דרך סוכן ביטוח .  כל מיזם שאמור לדלג על סוכן הביטוח לא יכול להצליח ". לשאלת המנחה בן-ציון ציטרין במה שונה המהלך של שלמה חברה לביטוח מהמצב הקיים כיום בו נמכרים פוליסות ביטוח בסניפי הדואר ,  ענה כץ שסביבת הסופרמרקט ההמונית והזולה היא הבעיה העיקרית במהלך של שלמה ." אין פגיעה בתחרות"בהמשך סבב הפאנל סביב טענתו של רחמני שהושמעה לאחרונה בראיון לאחד העיתונים כי הריכוזיות במשק והשליטה של מספר קבוצות מצומצמות בו מונעת אפשרות לתחרות ראויה גם בענף הביטוח . " אני רוצה לבטח גוף גדול אבל איזה סיכוי יש לי מול נוחי דנקנר ",  התבטא אז רחמני .  לדבריו עיקר הבעיה היא לא האחזקות הגדולות שיש לחברות אלא העובדה שזה חוסם את התחרות בענף . " בואו לא נהיה תמימים בסופו של דבר חוסר התחרות הזה יפגע גם בסוכנים ",  הוסיף רחמני.לפידות דחה את דברי רחמני : " כנציג בקבוצה גדולה  ( קבוצת תשובה ,  נ"ב )  אני אומר לך שהעובדות אחרות לגמרי ואין כאן שום פגיעה בתחרות .  הרבה חברות בקבוצה מבוטחות על ידי כלל ולא על ידי הפניקס  חברת הביטוח של הקבוצה ",  אמר לפידות , " כל חברה עושה את השיקולים העסקיים שלה בלי קשר לאיזו קבוצה היא שייכת ". כהן לעומת זאת ,  לא חושב שיש בעיה במצב שחברות מעדיפות את חברת הביטוח של הקבוצה לה הן משתייכות . " אני במקום אייל הייתי דווקא כן מנסה לקחת את החברות בקבוצה שיבטחו אצלו ,  זה טבעי .  אלו בני משפחה וקודם כל הולכים לבני משפחה .  אין כאן בעיה ". לדבריו מגדל פטורה מהבעיות הללו בשל מבנה הבעלות שלה בשל היותה קבוצה בת של ג'נרלי העולמית . " הרבה חברות מעדיפות לבטח אצלנו בשל מבנה הבעלות הזה ". לשאלה אם הריכוזיות חלחלה גם לסוכנים כך שצמצמה את יכולת המיקוח שלו מול חברות הביטוח ,  ענה כץ  : " עדיין לא נתקלנו בבעיה כזו ,  אם זה יקרה נפעל בהתאם ". "מסע ההכפשות מקעקע את הסוכנים"בשנה האחרונה יצאה הפניקס במהלך שכוון נגד חברת ביטוח ישיר .  המהלך שלווה במסע פרסומי כלל הבטחה להשוות כל הצעה לביטוח רכב שתגיע מביטוח ישיר ולהוסיף לה שירות של סוכן ביטוח .  לפידות שעמד בעברו בראש חברת ביטוח ישיר ,  נשאל על כך ." כשהגעתי לשוק הביטוח המסורתי ,  זה שפועל עם סוכנים ,  חיכתה לי הפתעה טובה כשנחשפתי לסוכנים .  הציבור לא מעריך אותם מספיק .  גם לשיווק הישיר יש מקום בענף ,  הבעיה היא מסע ההכפשות שהם נוקטים בו המנסה לקעקע את מעמדו של סוכן הביטוח .  מדובר כאן במסע פרסומי שיטתי בהיקף של עשרות מיליוני שקלים שמנסה להסביר למה הסוכן מיותר .  במצב כזה החלטנו לא לשתוק ולהגיב ",  אמר לפידות ." הגורל של סוכני הביטוח וחברות הביטוח הוא אחד .  עשיתי חישוב קצר ומצאתי שכל הסוכנויות שיש להפניקס שוות יחד יותר מכל חברות הביטוח הישיר .  לכן העניין להגן על סוכן הביטוח זה אינטרס שלנו כדי להגן בכך על האחזקות שלנו ",  הוא הוסיף.כהן שחברת מגדל שהוא עומד בראשה הקימה בעבר מיזם בשם איחוד ישיר הפועל ללא סוכנים ועורר את חמתם של הסוכנים הגן על המיזם והרגיע . " איחוד ישיר מיועד לסוג מאוד מסוים של אוכלוסיה צעירים ואחרים  כזה שמעדיף לסגור הכל לבד דרך הטלפון והאינטרנט .  יש סוג לקוחות כזה ואני מציע לזרום עם התחרות הזו ,  אחרת נהפוך לחברה קטנה ".  לדבריו בשנים האחרונות קרה שלא פעם במקום לחלק דיבידנד העדיפה מגדל לקחת את הכסף ולהשקיע בסוכנים וסוכנויות החיוניים לענף.דני סיפר שבעבר בחנו בחברת שומרה את נושא השיווק הישיר והוא נפסל . " ככה שאין לנו שום כוונה לפתוח שירות כזה אי פעם ".  בסיום עסק הפאנל במקומן של החברות הבינוניות והקטנות בענף . " רוב עם ישראל שם את כספו בבנקים הגדולים ולא מחפש בנק קטן .  ככה גם בביטוח .  מבחינת ניהול הסיכונים נכון לעבוד עם חברות גדולות .  וזה נכון גם לגבי סוכנויות ביטוח ",  אמר כהן .  לדבריו ככל שעובר הזמן החברות הקטנות שבענף הביטוח יצטרכו לשאול את עצמן שאלות כמו האם להביא עוד כסף מהבית לדרישות ההון שרק גדלות ולשיפור הטכנולוגי שנדרש .  או פשוט לחבור לגדולים כמו ביטוח חקלאי שנרכשה בחציה לפני שנה על ידי מגדל ביטוח.רחמני שחש שחברת הביטוח איילון שהוא עומד בראשה ציין את היתרון של החברות הקטנות . " רק היום ראינו את סקר שביעות הרצון שהעניק לחברות הקטנות ציון שירות גבוה יותר משל כל החברות הגדולות .  לסוכנים קשה עם קונגלומרטים וחשוב גם הנשמה ",  אמר  ." מאוד חשובות לנו החברות הקטנות וככל שיש יותר חברות קטנות כך המעמד של הסוכנים חזק יותר ",  אמר כץ .  כץ קבל על כך שחברות הביטוח הגדולות לא משתפות פעולה ביוזמות שחשובות לסוכנים כמו יוזמה ליצירת אמנת שירות של חברות הביטוח .  ,ניסינו לפני שנה ולא קיבלנו שיתוף פעולה אז פנינו למפקח על הביטוח והנה עכשיו הוא הוציא טיוטה בנושא ". במבט קטן לעבר הצפוי בשנה הבאה ציין טרמצ'י כי ישנן חברות בשוק שחושבות שהמשבר נגמר וממהרות להוריד תעריפים . " זה לא נכון .  אנחנו חושבים שהמשבר לא חלף ומעדיפים ניהול סולידי ". 

יונל כהן על המהלך של שלמה ביטוח :  למכור עגבנייה ופוליסה אחת ביחד זו זילות של המקצוע
עופר טרמצ'י : " ישנן חברות בשוק שחושבות שהמשבר חלף וממהרות להוריד תעריפים ;  אנחנו לא שם "
 
