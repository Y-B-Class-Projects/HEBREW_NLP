הפועל פ"ת :  יובל נעים התבקש לא לתרגל את דודו ביטון
ההנהלה הלכה צעד נוסף מאז נחשף החוזה ,  אך נראה שישחק נגד מכבי חיפה .  נעים התעמת עם ארמון בן נעים וסילקו מהאימון
מאמן הפועל פתח תקוה יובל נעים סילק הבוקר  ( שישי )  מאימון הקבוצה את הקשר-חלוץ ארמון בן נעים ,  וזאת בעקבות טענה לזלזול באימונים מצד השחקן .  
לדברי שחקנים בקבוצה ,  נעים פנה לחלוץ ואמר לו : " אני לא רואה שאתה רץ ,  תעוף מפה ,  אני לא רוצה לראות אותך ".  יש לציין כי בן נעים הוא אחד השחקנים היותר אהובים על אוהדי הקבוצה ,  ונחשב לאחד משחקני הבית הוותיקים בקבוצה .  
ואם זה לא מספיק ,  הנהלת הפועל פתח תקוה ביקשה מנעים לא לתרגל את החלוץ דודו ביטון באימון הקבוצה הבוקר ,  יומיים לפני המשחק מול מכבי חיפה .  המאמן תרגל במקומו את החלוץ עידו אקסברד במהלך שנראה תמוה .  
עוד לפני האימון אמרו שחקנים בהפועל פתח תקוה ,  על המהלך המתוכנן : " אם נעים יקשיב להנהלה ,  הוא יובך .  אין לנו כלים התקפיים אחרים חוץ ממנו ,  ואולי עוד שני שחקנים ".  
כזכור ,  ביום רביעי שעבר נחשף החוזה של ביטון ,  שמעניק לקבוצת האם שלו טוברוק ,  95 אחוז ממכירה עתידית ,  ייצוג בלעדי במשא ומתן ואפשרות להעבירו מתי שיחפצו לאירופה ,  או לקבוצה בישראל בתום העונה .  בעקבות הפרסום ,  איימו בפתח תקוה לא לשתף את ביטון מול מכבי חיפה ,  לאחר שלא שותף בדרבי בגלל פציעה .  
המאמן תרגל בהרכב גם את המגן יגאל אנטבי ,  שמחר בערב עשוי לחתום בקבוצה .  אם זה יקרה והצדדים יגיעו לסיכום ,  לא מן הנמנע שהשחקן ישחק מול מכבי חיפה .  הקשר ישראל זגורי אמור לפתוח מול קבוצתו לשעבר .  הקשר שהפך לאחת המניות הבטוחות בהרכב של הפועל פתח תקוה לא מצא מקום בהרכב של אלישע לוי ואם ימשיך להציג יכולת טובה ,  בתום העונה הוא עשוי לחזור למכבי חיפה .
 
הפועל פ"ת :  יובל נעים התבקש לא לתרגל את דודו ביטון
ההנהלה הלכה צעד נוסף מאז נחשף החוזה ,  אך נראה שישחק נגד מכבי חיפה .  נעים התעמת עם ארמון בן נעים וסילקו מהאימון

