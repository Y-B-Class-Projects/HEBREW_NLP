הרצוג פועל להקדמת הפריימריז לראשות העבודה
פעילים במפלגת העבודה אוספים חתימות בכדי להביא להקדמת הבחירות לראשות המפלגה .  השר הרצוג טוען כי מאז שהכריז על מועמדותו ,  לא נעשה שום צעד מעשי מצדו של אהוד ברק ליצירת הידברות
פעילים מרכזיים בסביבתו של שר הרווחה יצחק הרצוג החלו לאסוף חתימות של חברי ועידת העבודה ,  בדרישה ממזכ"ל המפלגה חיליק בר להקדים את הפריימריז לראשות המפלגה ליוני 2011 ,  אז יצויינו ארבע שנים לכהונתו של שר הביטחון אהוד ברק כיו"ר המפלגה .  
איסוף החתימות נעשה בשל העובדה שלטענתו של הרצוג ,  מאז שהכריז על מועמדותו לראות המפלגה ,  לא נעשה צעד מעשי ליצירת הידברות .  לדברי הרצוג , " חייבים להציל את הבית ואני מתכוון לכך .  הצעתי להגיע להסכמות על לוח זמנים פנימי ,  היות והדבר חיוני להצלת המפלגה .  אני עדיין פתוח למשא ומתן .  אך במידה ולא אענה ,  לא יהיה מנוס מהכרעה ברורה בוועידה ". 
מקורבי הרצוג מסרו כי כבר נאספו 20% מהחתימות הנדרשות ,  והערכה היא כי תהליך אסיפת החתימות יימשך עוד מספר שבועות .  במסגרת מאמציו אלו ,  הרצוג מתכוון לקיים בתקופה הקרובה סדרת כנסים אזוריים ולהיפגש עם חברי סיעת העבודה ועם מזכירי המחוזות והסניפים כדי לצבור תמיכה בהקדמת הפריימריז .  על פי חוקת מפלגת העבודה ,  20% מחברי הוועידה  ( כ-460 חברים )  יכולים לדרוש את כינוס הוועידה כדי לדון בהקדמת הפריימריז .
 מקורבי ברק במפלגת העבודה הגיבו ליוזמת הרצוג בשיחה עם וואלה !  חדשות ואמרו כי , " אין מה להתרגש .  רוח כזאת פקדה את מפלגת העבודה מעת לעת ,  גם בתקופת יושבי ראש מפלגה אחרים .  שר הביטחון אהוד ברק ממשיך בעבודתו כרגיל ,  והבחירות יתקיימו כמתוכנן בסוף 2012 ". 

הרצוג פועל להקדמת הפריימריז לראשות העבודה
פעילים במפלגת העבודה אוספים חתימות בכדי להביא להקדמת הבחירות לראשות המפלגה .  השר הרצוג טוען כי מאז שהכריז על מועמדותו ,  לא נעשה שום צעד מעשי מצדו של אהוד ברק ליצירת הידברות

