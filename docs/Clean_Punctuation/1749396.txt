800 אלף שקל ל-4 חדרים בנשר 
עסקת השבוע
 >  >  בבניין בן ה-15 קומות ברחוב עמוס בנשר שבצילום נמכרה באחרונה דירת 4 חדרים בקומה ה-11 ב-800 אלף שקל .  מדובר בבניין בן חמש שנים ,  שהדירות בו נבנו בסטנדרט גבוה אך ללא מרפסות וללא נוף לים ,  דבר שהקשה על השיווק שלו ,  וכמחצית מהדירות בו נמכרו למשקיעים .  לדברי המתווך שלומי זינו זכיין ברילטי אקזקיוטיב בנשר , " כיום למעלה ממחצית מהדירות מושכרות לסטודנטים והביקוש לקנייה והשכרה באזור גבוה ".  המחיר משקף עלייה של כ-30% לעומת עסקה שביצע זינו באותו בניין לפני שנתיים  ( ספטמבר 2008 )  ,  אז הוא מכר דירת 4 חדרים ב-610 אלף שקל .  חודשיים לפני כן ,  באוגוסט 2008 ,  נמכרה שלא באמצעותו דירה נוספת ב-641 אלף שקל .  הדירה נמכרה למשקיע שאפילו לא ראה אותה ,  אלא שלח נציג מטעמו שסגר את העסקה מיד לאחר שביקר בה .  הדירה מושכרת לשותפים שמשלמים 4,500 שקל בחודש - שכר דירה המשקף תשואה גולמית של 6% .
 
800 אלף שקל ל-4 חדרים בנשר 
עסקת השבוע

