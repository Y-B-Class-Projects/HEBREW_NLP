דתיים בצה"ל :  הארות לגאווה ולמחשבה
כשהתגייסתי לגדוד 202 ,  כשנה לפני מלחמת ששת הימים ,  לא היתה בו אפילו מחציתו של מניין ושני הקצינים הדתיים הגיעו אליו מהנח"ל המוצנח .  זו היתה אז היחידה הצבאית שאליה התנקזו רוב חובשי הכיפות שחפצו לשרת בחיל קרבי .  גם בקורס קציני חי"ר ,  שהסתיים כשנה לאחר מלחמת ששת הימים ,  היו חובשי כיפות מעטים .  
לאחרונה נחנך בבית הספר לקצינים בית כנסת ענק היכול להכיל כ ? 200 צוערים ועשרות צוערות .  השינוי שחל בצה"ל בא לידי ביטוי בחנוכתו של בית כנסת מרשים זה .  
חובשי הכיפות הולכים בהמוניהם ליחידות הקרביות .  המהפך אירע לפני כ ? 20 שנה ,  כשהרב אלי סדן הקים את המכינה הקדם ? צבאית בעלי .  מאז הוקמו כמעט 20 מכינות דתיות נוספות  ( ומספר זהה של מכינות שאינן דתיות !  )  .  בנוסף ,  בני ישיבות ההסדר משרתים ביחידות רבות ואינם מתרכזים כבעבר במקומות בודדים .
 הפנייה של רבים מבני הציונות הדתית ליחידות הקרביות מקורה בחינוך המונחל בבתי הספר ובישיבות שבהם מתחנכים בני הנוער .  המשפחות והמורים מובילים קו חינוכי ברור של נכונות לשרת ולהקריב לטובת המדינה היהודית ,  והמדינה נתפסת כבעלת ערך דתי ולא רק כמכשיר מדיני .  למדינה יש חשיבות רוחנית והיא אינה רק מקלט מפני רדיפות ומקום לשיפור חיי הפרט .  התפיסה כי הכלל קודם לפרט ,  וכי יש חשיבות להקרבה גם על חשבון הנוחיות וההצלחה הכלכלית - היא אבן פינה בתפיסת הציונות הדתית .
 אבל נכונות להקרבה היתה קיימת כבר לפני שנים ,  והשאלה היא מה השתנה דווקא עתה ,  כשבמשך שנים רבות מספר הקצינים הבכירים חובשי כיפות היה נמוך .  בעיקרו של דבר ,  זאת תוצאה של הזמן הנדרש להבשלתה של תופעה .  יש לזכור גם כי החיים הצבאיים קשים מאוד לבעלי משפחה ,  ועוד יותר למי שהוא בעל משפחה שומר מצוות ,  זאת בעיקר משום הקושי הנובע ממגבלות התנועה בשבת .  בשנים האחרונות הצבא מקל על המשרתים בקבע גם בתחום זה .  
התופעה חיובית ,  אך אינה נטולת אתגרים .  אזכיר שניים :  ראשית ,  היא מעלה שאלה קשה כלפי חלקים אחרים בחברה הישראלית .  כל האזרחים ,  בין שהם חובשי כיפה ובין שלאו ,  צריכים להיות מודאגים מתהליך ההשתמטות ההולך וגדל במקומות מסוימים .  אין להתנחם בפיצוי שמעניקים הדתיים כי כשחלק אחד משרת על חשבון השני ,  זה לא טוב למדינה .  
המסקנה השנייה נוגעת לאחריותם של חובשי הכיפות ומנהיגיהם הרוחניים .  דווקא במצב זה של ריבוי מפקדים בכירים חובשי כיפה אי אפשר שהשירות יהיה על תנאי .  אי אפשר שברגע שהחלטות הממשלה אינן תואמות את ערכי הציונות הדתית ,  יעדיפו מפקדים להיות  " מחוץ למשחק ".  בינתיים נדמה לי שחלק מהמנהיגים הרוחניים לא מבינים ששירות משמעותי והתנהלות המקבלת את ריבונות המדינה וחוקיה הם שני צדדים של אותה מטבע יקרה ,  מדינה עצמאית של היהודים בארצם .
 
דתיים בצה"ל :  הארות לגאווה ולמחשבה
nan
