יורוקאפ :  ולנסיה השיגה ניצחון ראשון בטופ 16
שחקניו של ספאחיה זכו בניצחון יוקרתי ברוסיה על קאזאן 68:72 ,  מרטינז קלע 22 ,  6 ללאמפה .  ניצחון לקצורין ,  הפסד לבלאט
אחרי שאיבדה יתרון של 14 נגד הפועל ירושלים ,  ולנסיה השיגה את ניצחונה הראשון בטופ 16 ביורוקאפ הערב  ( שלישי )  .  שחקניו של נוון ספאחיה יצאו למשחק חוץ נגד קאזאן וניצחו 68:72 .  כעת לשתיים יש ניצחון אחד אחרי שני משחקים .
 ולנסיה שלטה במשחק כבר מתחילתו ואת הרבע הראשון היא סימה ביתרון 15:24 ,  אך הפער קוזז מעט עד המחצית ,  שהסתיימה ב-31:36 לספרדים .  המחצית השנייה הייתה צמודה יותר והניצחון של ולנסיה הוכרע ברבע האחרון .  מאט נילסן סגר את הסיפור לקראת הסוף עם סל שקבע 63:70 ,  ולמרות שקאזאן הצליחה לקזז בהפרש ,  זה לא הספיק לה .
 מאצ'יי לאמפה ,  אקס מכבי תל אביב ,  הסתפק בשש נקודות בלבד ב-28 דקות ולא הצליח להוות פקטור חשוב בקבוצתו .  מי שהוביל את קלעי המפסידה היה טרל לידיי ,  שקלע 17 .  אצל המנצחים בלט בעיקר רפא מרטינז ,  שסיים עם 22 נקודות ,  בעוד קוסטה פרוביץ' וננדו דה קולו קלעו 13 כל אחד .
 ערב מוצלח עבר על נימברוק ,  אותה מאמן מולי קצורין .  קבוצתו הצ'כית השיגה ניצחון ראשון בטופ 16 אחרי 92:97 בחוץ על טורק טלקום שהגיע לאחר הארכה  ( 87:87 בתום 40 דקות )  .  פיל ריצ'י תרם 24 נקודות לניצחון .  לאריס סלוניקי של דייויד בלאט שוב לא הלך והקבוצה נוצחה בפעם השנייה ,  הפעם 72:71 על ידי לה מאן .  19 נקודות של ג'רמי ריצ'ארדסון לא עזרו ליוונים .  זאק רייט הוליך את המנצחים עם 15 נקודות .
 
יורוקאפ :  ולנסיה השיגה ניצחון ראשון בטופ 16
שחקניו של ספאחיה זכו בניצחון יוקרתי ברוסיה על קאזאן 68:72 ,  מרטינז קלע 22 ,  6 ללאמפה .  ניצחון לקצורין ,  הפסד לבלאט

