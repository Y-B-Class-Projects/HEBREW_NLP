נחשפו ארבעה חשודים נוספים בחיסול מבחוח
המשטרה בדובאי טוענת כי חשפה ארבעה חשודים נוספים בפרשת חיסול בכיר חמאס מחמוד אל-מבחוח .  גם ארבעת החשודים הנוספים השתמשו בדרכונים בריטיים ואיריים
משטרת דובאי זיהתה ארבעה חשודים נוספים בהתנקשות של בכיר החמאס מחמוד אל-מבחוח ,  כך דווח היום  ( שלישי )  .  על פי מקורות בדובאי ,  שניים מהחשודים נשאו דרכונים בריטיים ושניים איריים .  בכך עולה מספר הדרכונים הבריטיים שהיו בשימוש לשמונה ,  ומספר הדרכונים האיריים לחמישה .
 אתמול ביקש שר החוץ של בריטניה דייוויד מיליבנד מעמיתו הישראלי אביגדור ליברמן כי ישראל תשתף פעולה עם חקירת ההתנקשות באל-מבחוח ,  תוך שימוש בדרכונים אירופיים מזויפים .  לדברי מיליבנד ,  הוא הבהיר לליברמן את החשיבות שבריטניה מייחסת לשיתוף הפעולה הישראלי עם גורמי החקירה .
 מוקדם יותר אתמול נפגש ליברמן ,  שהגיע לבריסל לכינוס שרי החוץ של האיחוד האירופי ,  גם עם שר החוץ של אירלנד מייקל מרטין .  בתשובה לשאלתו של מרטין בדבר ההתנקשות באל-מבחוח אמר ליברמן כי אין שום עדות למעורבות ישראלית בחיסול ולכן הוא אינו רואה כל צורך להתייחס לכך .  לדבריו , " יש נטייה ערבית להאשים את ישראל בכל דבר ".  ליברמן הוסיף כי  " במזרח התיכון יש הרבה סכסוכים פנימיים בתוך מדינות וגופים שאינם דמוקרטיים כמו ישראל ". 
אתמול בצהריים גינו שרי החוץ של האיחוד האירופי את השימוש בדרכונים אירופיים מזויפים במסגרת המבצע לחיסול בכיר חמאס מחמוד אל-מבחוח בדובאי .  עם זאת ,  בהודעה שפרסמו השרים ,  לא הוזכרה ישראל .  בהודעת השרים ,  המכונסים בבריסל ,  נאמר : " האיחוד האירופי מגנה בחריפות את העובדה שאלה שהיו מעורבים בפעולות הללו השתמשו בדרכונים מזויפים של חברות באיחוד האירופי וכרטיסי אשראי שהושגו על ידי גניבת זהות אזרחים אירופים ". 

נחשפו ארבעה חשודים נוספים בחיסול מבחוח
המשטרה בדובאי טוענת כי חשפה ארבעה חשודים נוספים בפרשת חיסול בכיר חמאס מחמוד אל-מבחוח .  גם ארבעת החשודים הנוספים השתמשו בדרכונים בריטיים ואיריים

