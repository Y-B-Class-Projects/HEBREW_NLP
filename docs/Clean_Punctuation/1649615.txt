בג"ץ קבע :  המפגינים יצעדו בלב שייח' ג'ראח
בית המשפט העליון קבע כי ההפגנה שתוכננה במקום ושהמשטרה סירבה לאשר ,  תתקיים .  המפגינים יוכלו להתהלך גם סמוך לאזור המחלוקת ,  אולם לא יוכלו לקיים עצרת היכן שירצו
בית המשפט העליון קבע היום  ( חמישי )  שההפגנה בשכונת שייח' ג'ראח תתקיים כפי שתוכננה ושהמפגינים ,  אם ירצו בכך ,  יוכלו לצעוד לתוך מתחם הבתים שבלב המחלוקת .  מדובר בפשרה ,  שכן המפגינים יוכלו לצעוד בחופשיות ,  אולם לא יורשו להתקהל היכן שירצו .  כמו כן ,  הגביל בית המשפט את מספר המשתתפים בצעדה ל-300 וקבע כי היא תימשך חצי שעה בלבד .
 ההחלטה הגיעה לאחר דין ודברים שהתנהל במהלך היום בין בית המשפט לפרקליטות והמשטרה בסוגייה .  בדיון הטיחו השופטים במשטרה ביקורת נוקבת על כך שלא אישרו לקיים את ההפגנה לפי בקשת הפעילים .
" סוף סוף ,  אחרי חודשים רבים ,  המחאה חוזרת לשכונה .  בית המשפט קבע היום ,  כמו בכל פסיקותיו הקודמות בעניין ,  שהזכות להפגין בשכונה היא זכות יסוד ממעלה ראשונה .  במוצאי שבת נבוא להשמיע קול ברור וצלול נגד השתלטות המתנחלים על מזרח ירושלים ובעד פתרון של צדק ושלום בעיר השסועה ",  אמרה שירה וילקוף ,  ממארגני עצרת המחאה .
 מפקד מחוז ירושלים במשטרה ,  ניצב אילן פרנקו ,  אמר בדיון כי השכונה הינה אחד המקומות הנפיצים ביותר בירושלים ,  והוסיף שהוא חושש מחיכוכים והפרות סדר בין המפגינים למתיישבים היהודים בשכונה . " השכונה הזו היא קרוב לחצי שנה אחת השכונות הנפיצות ,  אין יום ללא חיכוכים קטטות וידויי אבנים שמחייבים אותנו להימצא שם ",  אמר פרנקו .
 חבר השופטים ,  שהורכב מנשיאת ביהמ"ש העליון דורית ביניש ,  חנן מלצר ועוזי פוגלמן ,  דנו בעתירה שהוגשה בתחילת השבוע על ידי תושבי השכונה ,  פעילי שמאל ופוליטיקאים לשעבר . " משטרת ישראל מבקשת להחזיר את מדינת ישראל לשנות ה-70 בכל הנוגע לזכות ההפגנה ",  אמרו השופטים .
 בעתירה נטען כי המשטרה מפלה את המפגינים ביחס לקבוצות אחרות ,  בכך שאינה מקצה להם רישיון להפגין .  מנגד ,  במשטרה טענו בדיון כי רישיון ההפגנה נשלל מפני שהמפגינים עלולים לפגוע בסדר הציבורי באזור הרגיש .
 השופטים דחו את טענות הפרקליטות ונזפו בשוטרים על כך שהם מתעלמים מהשינויים שחלו ביחס לזכות ההפגנה מאז שנות ה-80' .  הם הוסיפו שחסימת כבישים שמתרחשת בהפגנות אינה עילה לאסור על קיום ההפגנה .  שופטי ביהמ"ש ביקשו מנציגי המשטרה לנסות ולמצוא פתרון שיאפשר את קיום ההפגנה והפסיקו את הדיון .  
עדכון ראשון :  10:1

בג"ץ קבע :  המפגינים יצעדו בלב שייח' ג'ראח
בית המשפט העליון קבע כי ההפגנה שתוכננה במקום ושהמשטרה סירבה לאשר ,  תתקיים .  המפגינים יוכלו להתהלך גם סמוך לאזור המחלוקת ,  אולם לא יוכלו לקיים עצרת היכן שירצו

