מחזיקי האג"ח של דיגל ינהלו מו"מ עם פלסטיני-אמריקאי על העברת השליטה 
המשקיע ,  שמיוצג על ידי עו"ד דב וייסגלס ,  מציע להזרים 36 מיליון שקל לצורך פירעון של סדרת אג"ח בתמורה להעברת הבעלות המלאה בחברה .  ההצעה מגלמת  " תספורת "  של 42% לבעלי האג"ח
 >  >  מחזיקי איגרות החוב מסדרה א' של חברת הנדל"ן דיגל החליטו שלשום להסמיך את עורך הדין קליר בנימיני לייצג אותם בניהול מו"מ עם עורך הדין דב וייסגלס ,  בהתאם להצעתו מראשית דצמבר 2010 .  וייסגלס מייצג את חברת techsal trading ,  שהציעה לרכוש את השליטה בדיגל כחלק מהסדר חוב של החברה - שחייבת 69 מיליון שקל לבעלי איגרות החוב ו-83 מיליון שקל לבנק לאומי .  לפי הערכות שלא הוכחשו בידי משרד וייסגלס ,  techsal trading נמצאת בבעלותו של משקיע אמריקאי ממוצא פלסטיני כך שלא ברור מה יהיה מעמדם של פרויקטים של החברה במזרח ירושלים .  וייסגלס מציע לבעלי איגרות החוב פירעון מיידי של כל הסדרה תמורת 36 מיליון שקל ,  כלומר 60 אגורות למניה - שמשקף  " תספורת "  של 48% ביחס לחוב המתואם  ( כולל הצמדה וריבית )  לבעלי איגרות החוב .  המשקיע שמיוצג בידי וייסגלס דורש שדיגל תקצה לו מניות שיקנו לו 99% מהחברה בדילול מלא בתמורה להזרמה של 36 מיליון שקל ,  שישמשו לפירעון המיידי של סדרת האג"ח .  המשקיע המוסדי הגדול ביותר שמחזיק באיגרות החוב של דיגל הוא דש איפקס שמנוהלת בידי ויקטור שימריך .  בעלי השליטה הפורמליים בדיגל הם יהודה לוי  ( 38.2% )  ומבטח שמיר שבשליטת מאיר שמיר  ( 34.6% )  .  מבטח שמיר הודיעה כי היא מוותרת על מניותיה בחברה ומעמידה אותן לטובת בעלי איגרות החוב לצורך הסדר חוב .  הנכס העיקרי של החברה :  פרויקט נוף ציון ההסכם המוצע בידי וייסגלס מצריך את אישורו של בנק לאומי ,  שבניגוד לבעלי איגרות החוב מחזיק בשעבוד על פרויקט נוף ציון במורדות הצפון-מזרחיים של רכס ארמון הנציב במזרח ירושלים שבבעלות דיגל  ( 75% )  ואווי לוי  ( 25% )  ,  אחיו של יהודה לוי .  דיגל השלימה את שלב א' של הפרויקט ,  שכולל 91 יחידות דיור בשבעה בנייני מגורים .  היא מכרה 76 מהן בתמורה כוללת של 140 מיליון שקל ובהפסד גולמי של 15.4 מיליון שקל .  לאומי הודיע לחברה כי אין בכוונתו להעמיד את הליווי הפיננסי לשלב ב' של הפרויקט ,  שאמור לכלול של 104 יחידות דיור בהשקעה כוללת של 130 מיליון שקל .  שלב ג' של הפרויקט אמור לכלול בניית 72 יחידות דיור בעלות של 120 מיליון שקל .  ההצעה של וייסגלס הועדפה בידי בעלי איגרות החוב על פני הצעה של קבוצת מגנזי להעביר לדיגל נכסי מקרקעין בבני ברק ,  במודיעין ,  50% מחברה שמקימה פרויקט לבניית 32 יחידות דיור ,  וכן מגרש לבנייה של 32 יחידות דיור בשווי כולל של 51 מיליון שקל .  זאת בתמורה להקצאת 80% ממניותיה של דיגל בדילול מלא ,  מחיקת 34 מיליון שקל מהחוב לבעלי איגרות החוב ופריסת התשלום של יתרת החוב לבעלי האג"ח - 35 מיליון שקל על פני 4 שנים - החל ב-2014 .  אתמול נפגשה חברת באמונה עם בעלי מניות בדיגל והציעה לרכוש מדיגל את הזכויות לשלבים ב' ו-ג' של פרויקט נוף ציון ,  ולהשתמש בתמורה לצורך מימון הסדר חוב ופירעון ההלוואה לבנק לאומי .  דיגל ,  שבה השקיעה מבטח שמיר סכום נומינלי של 38 מיליון שקל ,  נקלעה להפסדים כבדים שהסתכמו ב-62 מיליון שקל מתחילת 2007 .  נכון לסוף יוני 2010 סובלת החברה מגירעון של 18.5 מיליון שקל בהונה העצמי .  שווי השוק של החברה ירד ב-96% ב-5 השנים האחרונות ל-5.2 מיליון שקל .
 
מחזיקי האג"ח של דיגל ינהלו מו"מ עם פלסטיני-אמריקאי על העברת השליטה 
המשקיע ,  שמיוצג על ידי עו"ד דב וייסגלס ,  מציע להזרים 36 מיליון שקל לצורך פירעון של סדרת אג"ח בתמורה להעברת הבעלות המלאה בחברה .  ההצעה מגלמת  " תספורת "  של 42% לבעלי האג"ח

