גולגולת בה השתמשה אגודת הסתרים של נשיאי ארה"ב תועמד למכירה פומבית ;  המחיר הצפוי - 20 אלף דולר
גולגולת אנושית ששימשה כקלפי של אחוות  " גולגלות ועצמות "  באוניברסיטת ייל תימכר בכריסטיס בניו יורק
גולגולת אנושית אשר שימשה ככל הנראה בתור קלפי להצבעות שנערכו באחוות הסטודנטים המסתורית  " גולגלות ועצמות "   ( skull and bones )  ,  שהוקמה באוניברסיטת ייל ,  תועמד למכירה בבית המכירות הפומביות כריסטיס בניו ירק ,  דיווחה סוכנות הידיעות אי.פי.הגולגולת ,  אשר תועמד למכירה ב-22 בינואר ,  צפויה לפי ההערכות להימכר תמורת 20-10 אלף דולר .  זהות המוכר לא נמסרה למעט הפרטים כי מדובר באספן אמנות מאירופה.אחוות  " גולגלות ועצמות ",  אשר נוסדה בשנת 1832 ,  מקפידה בעשורים האחרונים על חשאיות לגבי זהות חבריה ,  וחסידי תיאוריות קונספירציה טוענים כי האגודה שולטת בעולם מאחורי הקלעים .  האחווה - בה היו חברים פוליטיקאים רבים בארה"ב ,  הנשיאים ויליאם האוורד טאפט ,  ובוש האב והבן ,  וכן הפוליטיקאים הנרי קיסינג'ר וג'ון קרי - מזמינה מדי שנה 15 מבוגרי אוניברסיטת ייל להצטרף לאחווה .  המצטרפים נדרשים לשבועת סודיות לגבי האחווה וטקסיה המוזרים .  הגולגולת שתועמד למכירה היתה ככל הנראה בבעלות אדוארד ט .  אוון ,  אשר סיים את לימודיו באוניברסיטת ייל בשנת 1872 .  המילה thor חרוטה על הגולגולת ,  וייתכן כי מדובר בשם חיבה שהוענק לאוון או לחבר אחר באחווה .  ביחד עם הגולגולת ,  יימכר ספר קטן הכולל את שמותיהם וצילומיהם של 50 חברים באחווה .
 
גולגולת בה השתמשה אגודת הסתרים של נשיאי ארה"ב תועמד למכירה פומבית ;  המחיר הצפוי - 20 אלף דולר
גולגולת אנושית ששימשה כקלפי של אחוות  " גולגלות ועצמות "  באוניברסיטת ייל תימכר בכריסטיס בניו יורק

