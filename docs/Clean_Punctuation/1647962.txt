המחאה בתאילנד עולה מדרגה :  רימונים התפוצצו בסוף השבוע ליד סניפים של הבנק הגדול במדינה
משליכי הרימונים מחו על הוראת בית המשפט לחלט 1.4 מיליארד דולר מנכסי ראש הממשלה המודח
ראש ממשלת תאילנד ,  אבהיסיט וג'ג'יווה ,  הורה היום להגביר את אמצעי האבטחה בבנגקוק ,  לאחר שבסוף השבוע התפוצצו רימוני יד מחוץ לסניפים של הבנק הגדול בתאילנד .  הפיצוצים גרמו נזק קל ,  אך לא היו נפגעים.ביום שבת הושלכו רימוני יד לעבר ארבעה סניפים של בנגקוק בנק .  שניים מהם התפוצצו ,  ופגעו בתאי טלפון ובחלונות הבנק ,  ושניים מהם נוטרלו ,  כך אמר היום בבוקר אבהיסיט.ההתקפות הגיעו יום לאחר שבית המשפט העליון של תאילנד הורה על חילוט 1.4 מיליארד דולר - יותר ממחצית - מנכסיו של ראש ממשלת תאילנד המודח ,  טקסין שינאווטרה .  בית המשפט הרשיע את טקסין בניצול לרעה של כספי ציבור לקידום עסקיו הפרטיים .  בית המשפט פסק כי הנכסים הושגו באופן לא חוקי לאחר שראש הממשלה ניצל לרעה את מעמדו לקידום עסקיו הפרטיים.בנגקוק בנק היה באחרונה מטרה להפגנות אנטי ממשלתיות של תומכי טקסין ,  אשר נבחר פעמיים לראשות הממשלה אך הודח ב-2006 בהפיכה צבאית וחי כיום בדובאי ,  לאחר שהורשע בשוחד .  כאלף מפגינים מהחזית המאוחדת הדמוקרטית נגד דיקטטורה  ( udd )  ,  תומכי טקסין ,  אשר נוהגים ללבוש חולצות אדומות ,  הפגינו מוקדם יותר החודש מחוץ לבנק ,  ואילצו אותו לנעול את שעריו .  המפגינים האשימו את הבנק בקשרים לפרם טינסולנונדה ,  ראש ממשלת תאילנד לשעבר ,  ויועץ לשעבר לבנגקוק בנק ,  אשר מואשם בכך שמילא תפקיד בהפיכה נגד טקסין.מנהיג ה-udd הכחיש קשר בין הארגון לבין השלכת הרימונים . " אין לנו מה להרוויח מסוג כזה של פעולות ",  אמר לכתבים .  גם אבהיסיט הכחיש קשר להתקפה .
 
המחאה בתאילנד עולה מדרגה :  רימונים התפוצצו בסוף השבוע ליד סניפים של הבנק הגדול במדינה
משליכי הרימונים מחו על הוראת בית המשפט לחלט 1.4 מיליארד דולר מנכסי ראש הממשלה המודח

