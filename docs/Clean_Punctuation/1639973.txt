10 שנות מאסר נגזרו על  " פריצל הפולני "
 גבר פולני כלא את בתו במשך 6 שנים ,  אנס אותה פעמים רבות הביא עמה שני ילדים לעולם ,  ונטש אותם .  בבית המשפט טען : " היחסים עם בתי היו תוצאה של רצון הדדי "
 בית המשפט בפולין דן היום  ( חמישי )  גבר בן 47 לעשר שנות מאסר ,  לאחר שנמצא אשם בכליאת בתו למשך שש שנים ,  בהן אנס אותה פעמים רבות .  במהלך המשפט התברר כי הבת ילדה לאביה שני ילדים והוא אילץ אותה לנטוש אותם בבית החולים .
 המשפט התנהל בדלתיים סגורות בכדי להגן על הבת ,  כיום בת 23 ועל שאר בני המשפחה .  דוברת בית המשפט הפולני של העיר ביאליסטוק אמרה כי קז'ישטוף ברטושוק נמצא אשם באונס קטינה ובהתעללות פיזית ונפשית בבתו ובבני משפחה נוספים .  התביעה במשפט ביקשה לגזור עליו עונש מאסר של 15 שנים ,  וטענה כי הוא  " הפעיל אלימות ואכזריות יוצאות דופן ". 
על פי התביעה , " ברטושוק איים להרוג את בתו ולספר לאנשים כי היא זו שהכריחה אותו לקיים איתה יחסי מין ".  למרות דברים אלו ,  השופטים סברו כי הוא לא הפעיל אלימות כלפי בתו ,  אבל העריכו כי היא פחדה מאיומיו ונכנעה לו ללא שהתנגדה .
 הנאשם הודה כי קיים יחסי מין עם בתו ,  אבל טען שוב ושוב כי לא כפה עליה דבר והיחסים ביניהם היו תוצאה של רצון הדדי .  כמו כן הוא הודיע כי הוא מתכוון לערער על חומרת העונש .
 משפטו של ברטושוק החל בחודש מרץ בשנה שעברה ,  במקביל למשפטו של יוזף פריצל האוסטרי ,  שהורשע בכליאתה ואינוסה של בתו במשך 24 שנים ,  עמה הביא 7 ילדים לעולם .  בתקשורת הפולנית זכה ברטושוק לכינוי  " פריצל הפולני ". 

10 שנות מאסר נגזרו על  " פריצל הפולני "
 גבר פולני כלא את בתו במשך 6 שנים ,  אנס אותה פעמים רבות הביא עמה שני ילדים לעולם ,  ונטש אותם .  בבית המשפט טען : " היחסים עם בתי היו תוצאה של רצון הדדי "
 
