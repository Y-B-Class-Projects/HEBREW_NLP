שר העסקים הבריטי פתח בחקירה :  עשוי לחסום את השתלטות רופרט מרדוק על בריטיש סקיי
גופי תקשורת בבריטניה הפצירו בממשלת בריטניה לבחון את הרכישה בטענה שהיא מנוגדת לאינטרס הציבורי
שר העסקים של בריטניה ,  וינס כייבל ,  עשה היום צעד שעשוי להוביל לחסימת ניסיונו של איל המדיה רופרט מרדוק להשתלט על חברת הלוויין בריטיש סקיי  ( bskyb )  .  כייבל ביקש מהרגולטור של המדיה בבריטניה ,  ofcom ,  לפתוח בחקירה שתבחן האם ההשתלטות מנוגדת לאינטרס הציבורי - כך דיווח  " דיילי טלגרף ". מרדוק ,  אשר מחזיק באמצעות ניוז קורפ ב-39% מ- bskyb ,  מעוניין לרכוש את הנתח שאינו בבעלותו בחברת הלוויין ב-7.8 מיליארד ליש"ט  ( 12.6 מיליארד דולר )  .  ואולם באחרונה הביעו גורמים בבריטניה חששות מכך שהעסקה תוביל להשתלטות מרדוק על המדיה בבריטניה ,  שכן בבעלותו נמצאים גם העיתונים  " טיימס "  הלונדוני , " סאנדיי טיימס "  ו"סאן ". בחודש שעבר שלחו כמה מגופי התקשורת הבולטים בממלכה ,  כולל bbc והעיתונים  " טלגרף " " וגרדיאן ",  מכתב משותף לכייבל והפצירו בו לבחון את העסקה .  במכתב נטען כי השתלטות ניוז קורפ על גופי תקשורת מרכזיים בבריטניה תפגע באינטרס הציבורי.בהצהרתו היום אמר כייבל : " בהתבסס על המידע והפניות שהגיעו אליי ,  החלטתי שמן הראוי להוציא התראת התערבות במקרה המסוים הזה .  המומחים העצמאיים ב-ofcom יחקרו כעת וידווחו לי בנוגע לבעיות הפלורליזם במדיה ,  אשר עלולות להתעורר כתוצאה מהרכישה ". על ofcom לדווח לכייבל עד חג המולד לכל המאוחר האם הוא סבור שישנה הפרה של חוקי ההגבלים העסקיים ,  והאם יש צורך לפתוח בחקירה מלאה בנוגע לרכישה .  ניוז קורפ הודיעה אתמול לנציבות האירופית בבריסל על כוונתה להשתלט על בריטיש סקיי .  בעקבות ההודעה ,  פתח גם נציב ההגבלים העסקיים באירופה ,  חואקין אלמוניה ,  בחקירה .
 
שר העסקים הבריטי פתח בחקירה :  עשוי לחסום את השתלטות רופרט מרדוק על בריטיש סקיי
גופי תקשורת בבריטניה הפצירו בממשלת בריטניה לבחון את הרכישה בטענה שהיא מנוגדת לאינטרס הציבורי

