הונדה S2000 הבאה ,  היברידית ? 
הרודסטר המוערכת עתידה לשוב לחיים בתוך שנתיים ,  בתחילה כגרסה פתוחה ל-CR-Z עם הנעה קדמית .  טויוטה תציג גרסת קופה לפריוס
הונדה S2000 הבאה תהיה היברידית ועם הנעה קדמית ,  כך טוען מגזין 'רואד אנד טרק' המבסס את הפרסום על מידע שקיבל ממקורות יפנים .  לדבריו ,  הונדה להוטה להציג מחליפה שתמלא את החלל החסר שהותירה מכונית הרודסטר המוערכת שייצורה הופסק לפני כשנתיים דבר הפוגם בתדמית הספורטיבית של היצרנית .  אלא שמהמידע עולה כי לפחות בשלב הראשון ,  נאמני ה-S2000 לא יאהבו את מה שמחכה להם .
 הבסיס לרודסטר הבאה כך על פי המקורות ,  יהיה מכונית הקופה ההיברידית CR-Z .  זו תעבור מספר שינויים מתבקשים כמו הסרת הגג והתאמה לשני נוסעים כמו גם חיזוקי שלדה ראויים .  אולם ,  יתכן כי גם מנוע ה-1.5 ל' בנזין בשילוב למערכת העזר החשמלית  ( IMA )  והעברת הכוח לגלגלים הקדמיים יעברו גם אליה ,  אך פרט זה עדיין אינו ברור .  
S2000 עם מנוע היברידי זעיר והנעה קדמית נשמע תמוה ?  כן ,  גם לנו ,  אלא שייתכן ובכל זאת שיש תקווה .  הרודסטר הזו ככל הנראה תמוצב מול המאזדה מיאטה MX5 ,  בין אם היא תקבל יחידת כוח היברידית או יחידת בנזין סטנדרטית ועל פי אותם מקורות ,  לאחר שהיא תושק ,  תתפנה מחלקת המחקר והפיתוח הלוונטית לתכנן מחליפה ראויה יותר ל-S2000 שכן תתהדר בהנעה לגלגלים האחוריים .  אלא שנכון לרגע זה ,  היא עדיין תהיה היברידית בלבד .
 ומה בצידו השני של הכביש ?  ככל הנראה גם טויוטה מתכננת ספורטיבית היברידית ,  שתהיה למעשה גרסת קופה לפריוס .  דיווחים שונים טוענים כי היא כבר נמצאת על המחשבים ולוחות השרטוט בארבע החטיבות העולמית של היצרנית היפנית וכי השקתה צפויה להיות לכל המאוחר ב-2013 .  מוקדם יותר החודש הודיעה טויוטה כי תשיק שש מכוניות היברידיות חדשות בשנתיים הבאות ,  שתיים מהן למותג לקסוס .  המותג העממי יחבוק סופר מיני היברידית על בסיס היאריס ,  מיניוואן ופיק-אפ על בסיס הפריוס וכנראה שהקופה תהיה הדגם הרביעי .
 
הונדה S2000 הבאה ,  היברידית ? 
הרודסטר המוערכת עתידה לשוב לחיים בתוך שנתיים ,  בתחילה כגרסה פתוחה ל-CR-Z עם הנעה קדמית .  טויוטה תציג גרסת קופה לפריוס

