הפועל חיפה - בית"ר ירושלים :  כולם מחפשים אשמים
השתיים טעונות מאוד לקראת המפגש ביניהן  ( ש' ,  19:10 ,  ספורט 2 )  .  שום נפגש עם האוהדים ,  ואמר : " המודעות שפרסמתם פגעו בי "
 בעקבות מחאת האוהדים ההולכת וגוברת ,  ששיאה אמור היה להיות היום  ( שישי )  באימון המסכם של הקבוצה ,  החליטו בבית"ר ירושלים להעביר את האימון בצעד חריג מבית וגן לאיצטדיון טדי .  האימון אמור היה להיות סגור לאוהדים ,  אבל בכל זאת הצליחו להשתחל לאיצטדיון כמה מהם והמשיכו לדרוש את פיטוריו של המאמן ,  יצחק שום .
 כזכור ,  בתחילת השבוע הגיע כ-20 אוהדי בית"ר לאימון הקבוצה ,  קיללו את שום ,  קראו לו להתפטר והתפנו מכר הדשא ומחדרי ההלבשה רק לאחר שעוזר המאמן דוד אמסלם שוחח עימם .  אתמול שוב הגיעו ,  מצויידים במודעות דמויות מודעות אבל ,  בהן קראו שוב לפיטוריו של שום .  עוד לפני האימון בטדי ,  פנה יצחק שום אל איציק קורנפיין כראש המערכת בבקשה לפתרונות הולמים ,  והשניים ביחד החליטו לקבוע להיום פגישה בין המאמן לראשי האוהדים של בית"ר .  שום הביע את כעסו ואמר להם : " אין לי בעיה עם זה שאתם מביעים את דעתכם .  גם כשלקחתי דאבל עם בית"ר היו שקראו לי להתפטר ,  אבל מודעות האבל שפרסמתם פגעו בי ובמשפחתי מאוד .  כשעבדתי ביוון תמיד ידעו לכבד אותי ובכל מקום שהייתי זכיתי בתמיכה ". 
אלא שהדברים ששום אמר לא ממש השפיעו על האוהדים ,  שאמרו לו : " אנחנו מכבדים אותך ,  איתך זכינו בדאבל הראשון של בית"ר ירושלים בהיסטוריה ,  אבל לדעתנו אתה צריך לקחת אחריות ולהתפטר .  זה נראה שאין חיבור בינך ובין השחקנים וזה פוגע בקבוצה ".  אגב ,  גם לאחר הפגישה המשיכו אוהדי בית"ר במחאתם נגד המאמן ,  וכשיצא עם רכבו מטדי ,  הם שבו לקלל אותו ולקרוא לו להתפטר .
 בצל המחאה בית"ר סופרת כבר חמישה משחקים ברציפות ללא ניצחון ויודעת שפחות משלוש נקודות בקרית אליעזר נגד הפועל חיפה  ( שבת ,  19:10 ,  שידור ישיר בספורט2 )  ,  והיא עלולה להידרדר אל המקום ממנו לא מגיעים לפלייאוף העליון - המטרה האחרונה עליה הכריזו ראשי הקבוצה .  שום כהרגלו לא תרגל הרכב מסודר ,  אך ניתן לראות על פי האימון כי טוטו תמוז ,  שסופסל בשבוע שעבר לאחר שאיחר למשחק ,  ישוב להרכב על חשבון חן עזריאל ,  שיירד אחורה ויתפוס את מקומו של הקפטן אבירם ברוכיאן הפצוע .
 איתן טיבי יזכה גם הוא לשוב להרכב על חשבון קובי מויאל ,  כשפאולו דה לה האסה שהחלים נאבק על מקום בהרכב עם קובי מויאל ,  אך לפי האימונים השבוע נראה כי מויאל יהיה זה שיפתח על מנת להצר את צעדיו של ערן לוי .
 הרכב משוער ,  בית"ר ירושלים :  אריאל הרוש ,  איתן טיבי ,  תומר בן יוסף ,  אריק בנאדו ,  אלירן דנין ,  קובי מויאל ,  עידן טל ,  עידן ורד ,  חן עזריאל ,  ברק יצחקי ,  טוטו תמוז .
 אם בבית"ר חושבים שמצבם לא טוב ,  מבט אל היריבה יכול לעודד אותם כשהקבוצה של שלומי דורה כבר סופרת שמונה משחקים ללא ניצחון ,  כשהניצחון האחרון היה לפני חודשיים בדיוק ,  אי שם בעשור הקודם .  ניצן שירזי אמנם הצטרף לקבוצה אך מול בני יהודה זה לא הספיק והפועל חיפה מתדרדרת במהירות אל עבר תהום הפלייאוף התחתון וסכנת הירידה .  חמש נקודות מפרידות בין הפועל חיפה למקום ממנו נושרים לליגה הלאומית בסיום העונה ,  וזה עוד לפני הקיצוץ בעוד שמונה שבועות .  בעקבות המצב הקשה כינסו הבוקר צמד המאמנים שירזי ודורה את השחקנים ואמרו להם דברים קשים . " אתם לא מבינים את עקרונות המשחק ,  לא ברמה המנטאלית ולא ברמה המקצועית ,  אתם חייבים להתחיל להפנים מה כל אחד צריך לעשות על המגרש ",  הטיח בהם שירזי .  דורה לקח את תפקיד השוטר הטוב והרגיע את שחקניו . " דיברנו מספיק והגיע הזמן שתדברו על המגרש .  מבחינתי הכל תלוי בכם ואתם יכולים להוציא אותנו מהבוץ ".  השניים לא מסתפקים בדיבורים ויערכו מספר שינויים בהרכב כששרון לוי הצעיר צפוי לפתוח כמגן שמאלי במקום אייל טרטצקי ,  שיעלה לקישור .  גם בצד השני צפויים שינויים כשחי בן לולו יאבד את מקומו בהרכב לטובת עודד אלקיים .  בראיין חרסיסיץ' ירד אף הוא לספסל ולבאן חמלדזה יקבל את חולצת ההרכב .  הרכב משוער ,  הפועל חיפה :  אוהד כהן ,  עודד אלקיים ,  אושרי רואש ,  סבטי ליפניה ,  שרון לוי ,  יוסי דורה ,  לבאן חמלדזה ,  רוי לימה ,  אייל טרטצקי ,  אמיר אבו ניל ,  ערן לוי ,  ירו בלו .
 עדכון ראשון :  10:11עדכון אחרון :  15:39

הפועל חיפה - בית"ר ירושלים :  כולם מחפשים אשמים
השתיים טעונות מאוד לקראת המפגש ביניהן  ( ש' ,  19:10 ,  ספורט 2 )  .  שום נפגש עם האוהדים ,  ואמר : " המודעות שפרסמתם פגעו בי "
 
