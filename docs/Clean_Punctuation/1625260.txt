יוחנן לוקר מונה למזכירו הצבאי של רה"מ
מזכירו הצבאי החדש של ראש הממשלה נתניהו ,  הוא תת אלוף יוחנן לוקר ,  שיועלה לשם כך לדרגת אלוף .  זאת לאחר שהמזכיר הצבאי הנוכחי ,  האלוף מאיר כליפי החליט לפרוש מתפקידו
תת אלוף יוחנן לוקר מונה הערב  ( חמישי )  לתפקיד מזכירו הצבאי של ראש הממשלה בנימין נתניהו .  מזכירו הצבאי הנוכחי של ראש הממשלה ,  האלוף מאיר כליפי ,  החליט בימים האחרונים לפרוש מתפקידו .  בעקבות כך החליט ראש הממשלה נתניהו למנות את תת אלוף יוחנן לוקר לתפקיד והוא יועלה לדרגת אלוף .  לוקר מכהן כיום כראש מטה חיל האוויר ובעברו כיהן כמפקד בסיס חיל האוויר בחצרים .   בהחלטתו לפרוש מסיים האלוף כליפי 32 שנות שירות בצה"ל .  על אף בקשותיהם של הרמטכ"ל גבי אשכנזי ושר הביטחון אהוד ברק שישאר בתפקידו ,  הוא העדיף לפרוש מהשירות .  
מעמדו של כליפי במשרד ראש הממשלה התערער בעקבות פרשת נסיעתו של נתניהו לרוסיה .  לפני כשלושה חודשים יצא נתניהו לשליחות ביטחונית דחופה לחו"ל .  כליפי טען אז כי נתניהו ביקר במתקן ביטחוני בארץ .  בהמשך פורסם כי ראש הממשלה ביקר למעשה ברוסיה .
 בלשכת נתניהו טענו אז ,  כי כליפי  " נקט יוזמה עצמאית לגונן על פעילות זאת באמצעות הודעה שמסר מטעמו יועץ התקשורת ". 

יוחנן לוקר מונה למזכירו הצבאי של רה"מ
מזכירו הצבאי החדש של ראש הממשלה נתניהו ,  הוא תת אלוף יוחנן לוקר ,  שיועלה לשם כך לדרגת אלוף .  זאת לאחר שהמזכיר הצבאי הנוכחי ,  האלוף מאיר כליפי החליט לפרוש מתפקידו

