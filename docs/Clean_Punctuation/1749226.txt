למרות הסמיכות לאיילון :  11 מגרשים בתל ברוך נמכרו ב-2.7 מיליון שקל למגרש בממוצע
המגרשים נמכרו במחיר גבוה פי שלושה ממחיר המינימום שנקבע במכרז שפרסם מינהל מקרקעי ישראל
במכרז שפרסם מינהל מקרקעי ישראל למכירת 11 מגרשים בשכונת תל ברוך המיועדים לבניית קוטג'ים ,  זכו להצעות הגבוהות פי שלושה ממחיר המינימום שקבע המינהל ,  לא כולל הוצאות פיתוח .  מדובר בשטח של כ-3.9 דונמים ברחוב חיים שורר ,  שחולק ל-11 מגרשים של כ-350 מ"ר ,  עליהם יוקמו קוטג'ים בשיטת בנה ביתך .  הרחוב נמצא מזרחית לנתיבי איילון וצפונית לשדרות קק"ל ,  ומיקומו נחשב לנחות יחסית בשכונה ,  עקב הסמיכות לנתיבי איילון.למרות זאת ,  המינהל הודיע אתמול כי למכרז שפורסם בחודש יולי האחרון ,  הוגשו לא פחות מ-214 הצעות וסכומי הזכייה נעו בין 2.4-3 מיליון שקל למגרש .  ההצעות הזוכות ,  היו גבוהות משמעותית ממחירי המינימום שנקבעו במכרז ונעו בין 935-993 אלף שקל למגרש .  מלבד מחיר הקרקע ,  הזוכים ייאלצו לממן מכיסם גם היטלי פיתוח.לדברי אייל נייר ,  בעל סוכנות אייל נכסים בשכונת תל ברוך ,  חסרונם של המגרשים במיקומם הרועש יחסית בשל הסמיכות לנתיבי איילון . " בתים מוכנים על מגרשים של שליש דונם ברחובות הפנימיים והשקטים יותר של השכונה נעים סביב 7.5-9.5 מיליון שקל .  המגרשים עצמם ברחובות אלה ,  הכוללים בדרך כלל גם בית להריסה ,  נעים סביב 4.3-4.4 מיליון שקל.הסיבה שהמחירים שהתקבלו במכרז היו נמוכים יותר ,  נובעת בעיקר בגלל מיקומם .  יחד עם זאת יש לזכור כי עם המע"מ והיטלי הפיתוח המחירים ששילמו הזוכים עבור המגרשים יגיעו כבר ל-3.8-3.9 מיליון שקל ,  ועדיין נמוכים ממחירי הבתים באזור השקט יותר של השכונה ". הזוכים במכרז יוכלו לבנות על המגרשים קוטג'ים של 220-240 מ"ר ,  הכוללים מרתף ,  שני מפלסים ותוספת של חלל מתחת לגג .  מחיר קוטג'ים שכאלה יכול להגיע ל-4.5-6 מיליון שקל .
 
למרות הסמיכות לאיילון :  11 מגרשים בתל ברוך נמכרו ב-2.7 מיליון שקל למגרש בממוצע
המגרשים נמכרו במחיר גבוה פי שלושה ממחיר המינימום שנקבע במכרז שפרסם מינהל מקרקעי ישראל

