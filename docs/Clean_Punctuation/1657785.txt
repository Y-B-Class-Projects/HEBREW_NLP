 " מלאי הדירות החדשות יאזל בעוד 10 חודשים "
 מנתוני הלמ"ס ומשרד הבינוי והשיכון עולה ,  כי מספר הדירות החדשות למכירה הולך ופוחת .  בסוף פברואר 2010 ניכרה ירידה של 22% לעומת אותו החודש ב-2009
מספר הדירות החדשות למכירה בבנייה ביוזמה פרטית הולך ופוחת ובסוף פברואר 2010 הגיע ל-8,540 דירות בלבד - ירידה של 22% לעומת סוף פברואר 2009 .  מתוכם 8,180 דירות חדשות נמצאו בבנייה פעילה .  כך עולה מנתונים של סקר התחלות בנייה וסקר מכירת דירות חדשות בבנייה ביוזמה פרטית ,  הנערכים על ידי הלשכה המרכזית לסטטיסטיקה וסקר מכירת דירות חדשות בבנייה ביזמה ציבורית שנערך על ידי משרד הבינוי והשיכון .  
מכלל הדירות החדשות שנותרות למכירה בבנייה ביוזמה פרטית בסוף פברואר 2010 ,  כ-37% מהן מוצעות למכירה במחוז מרכז וכ-26% במחוז תל אביב .  רק 14.5% דירות מוצעות במחוז ירושלים ו-5.5% בלבד במחוז חיפה .  
בבחינת מספר הדירות החדשות שנמכרו בבנייה ביזמה פרטית בחודש פברואר 2010 ,  הדירות הוצעו לפרק זמן של שבעה חודשים בממוצע .  לפי נתוני המגמה ,  מספר החודשים שיעברו עד מכירת כל הדירות החדשות שנותרו למכירה בפברואר 2010 הוא כ-10 חודשים במחוז ירושלים ,  כ-9 חודשים במחוז תל אביב ,  כ-7 במחוז חיפה ,  כ-6 חודשים מהמחוזות מרכז ודרום וכ-4 חודשים במחוז הצפון .  זאת בהנחה שקצב מכירתן בחודש יהיה זהה ,  ולא יהיו התחלות חדשות .  
מבחינת רמות הביקושים לדירות חדשות ,  בחודשים ינואר-פברואר 2010 נרשמו עליות בשיעור של 12% בהשוואה לרמות הביקושים שנרשמו בתקופה המקבילה אשתקד .  בחודש ינואר 2009 ,  התרחש מבצע  " עופרת יצוקה "  והעליות בביקושים נרשמו החל ממארס 2009 ונמשכו בכל חודש עד היום .  
לעניין מספר הדירות החדשות שנמכרו ,  בין החודשים ינואר-פברואר 2009 נרשמה עלייה בשיעור של 14% לעומת התקופה המקבילה ב-2009 .  עוד עולה כי בין החודשים ינואר פברואר 2010 ,  כ-35% וכ-34% מהדירות שהוחל בבנייתן במחוזות תל אביב וירושלים בהתאמה ,  נבנות על ידי קבוצות רכישה .

" מלאי הדירות החדשות יאזל בעוד 10 חודשים "
 מנתוני הלמ"ס ומשרד הבינוי והשיכון עולה ,  כי מספר הדירות החדשות למכירה הולך ופוחת .  בסוף פברואר 2010 ניכרה ירידה של 22% לעומת אותו החודש ב-2009

