רשות המיסים תעשה טובה לבר רפאלי ? 
הדוגמנית פנתה לאחרונה לרשות וביקשה להכיר בה כתושבת חוץ לצורך תשלום מס .  במהלך המו"מ אמרה רפאלי כי היא שוקלת הקמת חברה בחו"ל לצורכי תשלום מס
הדוגמנית הבינלאומית ,  בר רפאלי ,  פנתה לאחרונה לרשות המיסים וביקשה להכיר בה כתושבת חוץ לצורך תשלום מס .  במהלך המו"מ עם הרשות אמרה רפאלי כי היא שוקלת הקמת חברה בחו"ל לצורכי תשלום מס .  רשות המסים תודיע לרפאלי על החלטתה תוך מספר שבועות .
 המהלך של רפאלי נעשה בחשאיות .  מטרתו להפחית את עלויות המס של רפאלי .  ברשות המסים סירבו אתמול להתיחס לנושא ,  בטענה כי הרשות מחויבת ,  כלפי כל הנישומים בחובת סודיות .  עם זאת ממידע שדלף עולה כי רפאלי ,  שעד כה שילמה מסים מדי שנה כחוק ,  כולל על הכנסותיה בחו"ל ,  בודקת את האפשרויות להקטין את עלויות המסים שלה במאות אלפי שקלים בשנה ,  באמצעות שינוי הסטאטוס שלה ברשות המסים .  
בין האפשרויות שהיא בודקת הכרה בה כתושבת חוץ ,  שכן היא שוהה מרבית השנה ,  כ-9 חודשים בחו"ל ,  או/ו הקמת חברה בחו"ל .  בשני המקרים עלויות המס שלה יקטנו .  בארץ משלמת רפאלי ,  ככל הנראה ,  לפי המס השולי המקסימלי .  בחו"ל המס השולי המקסימלי נמוך בהרבה .  ברשות המסים יציעו לה ,  ככל הנראה ,  פתרון שיענה על רוב דרישותיה ,  כחוק ,  בתקווה כי תשלם חלק מרכזי בתשלום המסים שלה בארץ .
 ההחלטה האם להכיר באזרח ישראלי כתושב חוץ לצורך תשלום מסים תלויה בעיסוקו ,  ובין השאר בוחנת רשות המסים היכן מרכז החיים של הנישום ,  מספר הימים בשנה בהם הוא שוהה ועובד בחו"ל ,  ואם יש לו בית ורכב בארץ .  רפאלי חיה ועובדת במדינות החתומות על אמנות מס עם ישראל ,  מה שעשוי להביא לכך שחלק מהמסים היא תשלם בארץ וחלק בחו"ל .  בכל מקרה היא לא תשלם כפל מס .
 
רשות המיסים תעשה טובה לבר רפאלי ? 
הדוגמנית פנתה לאחרונה לרשות וביקשה להכיר בה כתושבת חוץ לצורך תשלום מס .  במהלך המו"מ אמרה רפאלי כי היא שוקלת הקמת חברה בחו"ל לצורכי תשלום מס

