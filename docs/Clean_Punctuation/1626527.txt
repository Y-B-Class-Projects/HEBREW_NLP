ויויאן ווסטווד תעצב ל-Lee
מעצבת העל הבריטית תעצב מיני קולקציה למותג הג'ינסים ,  שתכלול ג'ינסים לנשים ולגברים ,  חולצות דנים וטישרטס
מותג הג'ינסים Lee הכריז על שיתוף פעולה חדש עם מעצבת העל הבריטית ויויאן ווסטווד ,  שתעצב קולקציית קפסולה לנשים ולגברים עבור המותג לעונת סתיו-חורף 2010/11 .  שיתוף הפעולה יהיה במסגרת קולקציית ה'אנגלומניה' ,  קו הקז'ואל הצעיר של המעצבת .  
קו הנשים של ווסטווד יכלול חמש גזרות :  סופר סקיני ,  גזרת סלים-פיט ,  ג'ינס רופף בסגנון ה"בויפרנד "  ומכנסונים  ( מיקרו-שורטס )  .  לגברים עיצבה ווסטווד ארבע גזרות :  סקיני רוק'נרול ,  ג'ינס רחב עם מפשעה נמוכה וכן ג'ינס בגזרה קלאסית נוחה יותר .  הג'ינסים יופיעו בשחור ובאינדיגו כהה ,  בדים משופשפים ובדים בשטיפת וינטג' .  להשלמת הלוק הווסטוודי ישולבו בפריטים בדי דנים בגוונים בהירים של כחול זוהר והדפסי תחרה הלקוחים מאחת משמלות הקוטור של המעצבת .  בנוסף ,  ישולבו בקולקציה חולצות מבד דנים וטישרטס מודפסות .
 ג'יורג'יו פרסקה ,  הנשיא העולמי של חטיבת הג'ינס בחברת VF ,  אמר על שיתוף הפעולה עם ווסטווד : " מבחינתנו זהו חלום שהתגשם .  מאז ומתמיד הערכנו את ויויאן כאחת מהמעצבים האייקוניים ,  היצירתיים והמשפיעים ביותר של זמננו .  כשלעצמו ,  המותג Lee הוא אייקון של תרבות ג'ינס ואנו רואים בשיתוף הפעולה בין שני האייקונים כאחד מהפרויקטים המבטיחים ביותר בעתידה של Lee ". 
מחיר הג'ינסים ינוע בין 120-320 דולר

ויויאן ווסטווד תעצב ל-Lee
מעצבת העל הבריטית תעצב מיני קולקציה למותג הג'ינסים ,  שתכלול ג'ינסים לנשים ולגברים ,  חולצות דנים וטישרטס

