צורן פיטרה בישראל 120 עובדים בשנת 2009 וכ-168 ברחבי העולם
החברה העניקה לעובדיה כ-1.3 מיליון אופציות השנה ,  במחיר מימוש ממוצע של 8.82 דולר
שנת 2009 לא היתה קלה בענף ההיי-טק הישראלי ,  חברות רבות ,  ביניהן יצרנית השבבים  ,  נאלצו לקצץ במספר העובדים על רקע ההאטה בעסקיהן .  כעת ,  עם הגשת הדו"ח השנתי לרשות ניירות ערך האמריקאית ,  מתגלה כי החברה נאלצה להיפרד מ-168 עובדים ברחבי העולם בשנה זו ,  מהם 120 בישראל .  בין מפוטרי החברה בישראל היו עובדי חטיבת שבבי הסלולר .  שנרכשה מאמבלייז .  בתחילת 2009 פיטרה החברה כ-40 עובדים ממרכז הפיתוח בנתניה ,  והיתרה ,  כ-50 במספר ,  הועברו למרכז הפיתוח בחיפה ,  ומאוחר יותר פוטרו גם הם .  צורן רכשה את החטיבה מאמבלייז תמורת 54.2 מיליון דולר לפני כחמש שנים .  החטיבה התמחתה בפיתוח מעבדי מולטימדיה דיגיטלית עבור שוק הסלולר .  פתרונות אלו תומכים במספר רב של אפליקציות כגון העברת מדיה ,  הקלטה ,  העברת מסרים ,  שיחות ועידה ומעקב דרך מצלמות וידיאו.נכון לסוף השנה ,  העסיקה צורן 1,243 עובדים ,  כאשר מביניהם 368 נותרו בישראל .  550 מעובדי החברה הועסקו במחקר ופיתוח ,  543 בשיווק ומכירות ,  116 בפיננסים ,  משאבי אנוש ואדמיניסטרציה ואילו 34 הועסקו בפיקוח על הייצור ואבטחת איכות.בנוסף ,  מתגלה מהדו"ח השנתי כי החברה העניקה לעובדיה כ-1.3 מיליון אופציות השנה ,  במחיר מימוש ממוצע של 8.82 דולר .  בידי העובדים היו נכון לסוף השנה כ-7.1 מיליון אופציות במחיר מימוש ממוצע של 15.17 דולר ,  מתוכן 2.3 מיליון אופציות נמצאות בתוך הכסף ,  על פי מחיר המניה הנוכחי ,  שעומד על 11.73 דולר ,  ומשקף לחברה שווי של כ-603 מיליון דולר.את 2009 סיכמה צורן עם הכנסות של 380.1 מיליון דולר ,  ירידה של 13.3% לעומת הכנסות של 438.5 מיליון דולר בשנת 2008 .  ההפסד המתואם של החברה עמד על 12.7 מיליון דולר או 25 סנט למניה לעומת רווח מתואם של 8.4 מיליון דולר או 16 סנט למניה ב-2008 .
 
צורן פיטרה בישראל 120 עובדים בשנת 2009 וכ-168 ברחבי העולם
החברה העניקה לעובדיה כ-1.3 מיליון אופציות השנה ,  במחיר מימוש ממוצע של 8.82 דולר

