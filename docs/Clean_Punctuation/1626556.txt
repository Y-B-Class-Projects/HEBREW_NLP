מחיר התרסקות המותג טייגר וודס לבעלי המניות של נותנות החסות :  12 מיליארד דולר
נותנות החסויות הבולטות של וודס ,  בהן נייקי וג'ילט ,  הפסידו 2%-3% משווי השוק שלהן בעקבות השערוריה
הסתבכותו של טייגר וודס בשערוריית הבגידות ברעייתו עלתה לבעלי המניות של נותנות החסות של כוכב הגולף 12 מיליארד דולר - כך עולה ממחקר חדש שנערך באוניברסיטת קליפורניה.לפי המחקר ,  בימים שלאחר תאונת הדרכים של טייגר וודס ב-27 בנובמבר ועד לחשיפתה של סדרה ארוכה של בגידות ברעייתו ,  ספגו בעלי המניות של החברות אותן פירסם וודס 12 מיליארד דולר בעקבות ירידה במחירי המניות .  המפסידים העיקריות הן הספונסריות הגדולות של וודס - אקסנצ'ר ,  נייקי ,  ג'ילט ,  ea וגייטורייד - שהפסידו 2%-3% משווי השוק שלהן לאחר התאונה .  נותנות החסות הקשורות לספורט - נייקי ,  ea וגייטורייד - איבדו 4% משווי השוק שלהן בעקבות השערורייה.בשל העובדה שרבות מהספונסריות של וודס - ג'ילט וגייטורייד ,  בין היתר - הן חטיבות של תאגידי ענק כמו פרוקטר אנד גמבל ופפסיקו ,  השפיעו הבעיות בחיי הנישואים שלו על מספר משקיעים גדול בהרבה .  העובדה שוודס הכריז החודש על פרישתו מגולף ושרבות מנותנות החסות שלו נטשו אותו או הסירו פרסומות בכיכובו הגדילה גם היא את החששות בנוגע לעתידו.ב-2009 הרוויח וודס 110 מיליון דולר מחסויות ,  יותר מכל ספורטאי אחר בעולם .  עם זאת ,  מאז שהסתבך בפרשת הבגידות התרחקו ממנו נותנות החסויות שלו .  ג'ילט הודיעה החודש כי תסיר מודעות דפוס ופרסומות בטלוויזיה שבהן מופיע וודס וכי תצמצם בהדרגה את קידום המכירות עם שמו בחודשים הקרובים.חברת הטכנולוגיה אקסנצ'ר ,  שהעניקה חסות לוודס מאז 2003 ,  הודיעה גם היא על הפסקתה של מערכת היחסים בינה לבין כוכב הגולף ,  וגייטורייד הודיעה כי תוריד מהמדפים את משקה האנרגיה הנושא את שמו .  יצרנית שעוני היוקרה השווייצית tag הויר הודיעה גם היא כי תפסיק לשבץ את דמותו של שחקן הגולף בפרסומותיה בתקופה הקרובה .  נייקי ,  שביססה את כל חטיבת מוצרי הגולף שלה סביב דמותו של וודס ,  היא נותנת החסות היחידה שלא הסירה עד כה את תמיכתה מהכוכב .
 
מחיר התרסקות המותג טייגר וודס לבעלי המניות של נותנות החסות :  12 מיליארד דולר
נותנות החסויות הבולטות של וודס ,  בהן נייקי וג'ילט ,  הפסידו 2%-3% משווי השוק שלהן בעקבות השערוריה

