בתי החולים שמחים לטפל בחולי סרטן מחו"ל
חולי סרטן מחו"ל המגיעים לטיפול רפואי בארץ משלמים כ-50% יותר מאזרחים ישראלים .  במערכת הבריאות טוענים כי הגדלת כמות המטופלים מחו"ל תשפר את השירות שניתן לישראלים
בתי החולים בישראל פועלים להגדיל את כמות המטופלים בסרטן המגיעים מחו"ל .  הסיבה לכך אינה טעמים הומאניטרים אלא סיבות כלכליות .  ממחקר חדש שנערך במרכז ללימודים אקדמיים באור יהודה עולה כי מחיר הטיפול שנגבה מתושב חו"ל גבוה בכ-50% מזה שנגבה מישראלי .  
מהמחקר עולה עוד כי חולה סרטן ישראלי החבר בקופת חולים שנושאת בעלות ההקרנות משלם כ60% בלבד מעלות האשפוז היומי של תושב חו"ל .  על-פי הערכות מערכת הבריאות ,  כ5% מהמטופלים בהקרנות הינם תושבי חו"ל ,  והכוונה היא להגדיל את מספרם עד שנת 2015 ל10% .  
במערכת הבריאות מעריכים כי הגדלת כמות המטופלים מחו"ל לא תפגע בשירות שיקבלו הישראלים ,  אלא תיטיב עימם :  הטיפולים יביאו לניצול אופטימלי של המכשור ושיפורו ,  הכשרת צוותים רפואיים נוספים והסבת בתי מלון הסמוכים למרכזים רפואיים לחדרי טיפול .  
על פי המחקר ,  בדומה לנעשה במרבית המרכזים הרפואיים המובילים בעולם ,  קידום תיירות מרפא לישראל צפויה להביא לגידול בהיקף החולים מחו"ל שיטופלו בהקרנות בישראל .  ואולם בשלב זה קשה לדעת אם הדבר יביא לפגיעה בשירות הרפואי שניתן לישראלים .
 על-פי נתונים לא סופיים ל2009 חיים בישראל כיום כ-170 אלף חולי סרטן הנמצאים במעקב ,  ומדי שנה מצטרפים כ26,000 חולים חדשים .
 
בתי החולים שמחים לטפל בחולי סרטן מחו"ל
חולי סרטן מחו"ל המגיעים לטיפול רפואי בארץ משלמים כ-50% יותר מאזרחים ישראלים .  במערכת הבריאות טוענים כי הגדלת כמות המטופלים מחו"ל תשפר את השירות שניתן לישראלים

