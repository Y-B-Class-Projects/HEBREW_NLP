אלכס : " צ'לסי מזכירה לי את ברזיל "
 האם צ'לסי שינתה את עורה ?  אלכס בטוח שכן : " הקבוצה מוכנה לזכות בצ'מפיונס ".  קלאסניץ' מבולטון נעצר בחשד לאונס בת 17
אין ספק שצ'לסי נראית העונה כמועמדת הבכירה לזכות באליפות באנגליה ,  אבל בלם הקבוצה אלכס כבר מרחיק לכת ,  ואף משווה בין הכחולים לנבחרת ברזיל .  זה קצת מפתיע שההשוואה הזאת נעשית דווקא לצ'לסי ,  קבוצה שסבלה מתדמית אפרורית ומשעממת תחת הפיקוד של מוריניו ,  גרנט ,  סקולארי והידינק ,  אך נדמה שדווקא קרלו אנצ'לוטי האיטלקי הצליח לשנות לה את התדמית .  העונה היא כבר הבקיעה 25 שערים בתשעה משחקים ,  והיא ממשיכה לדהור .
" איך שאנחנו משחקים העונה מזכיר לי את נבחרת ברזיל ",  אמר אלכס , " לכדורגל הברזילאי יש מנטליות ייחודית ,  כשהקבוצות שם רק רוצות לתקוף .  הסגנון ההתקפי שיש לנו כאן ממש מזכיר לי את ברזיל .  למרות זאת ,  יש הבדל אחד :  כאן אנחנו גם מייחסים חשיבות למחשבה ההגנתית .  בברזיל לא ממש אכפת להם מההגנה ,  שם זה רק התקפה .  בצ'לסי גם ההגנה חשובה ".  אלכס יודע לאן הקבוצה מכוונת : " יש לנו את הקבוצה הנכונה על מנת לזכות בליגת האלופות ". 
המצב הקשה על ליברפול עלול לגרום לה לנזקים לקראת מועד ההעברות בינואר .  היום  ( חמישי )  מפרסם  " מירור "  שפרננדו טורס ופפה ריינה צפויים לעזוב את הקבוצה ,  כשעל פי הדיווחים - מנצ'סטר סיטי מוכנה לשלם עשרות מיליוני יורו עבור טורס בעוד ארסנל מעוניינת בשוער המצוין .
 על פי  " מירור ",  טורס וריינה מאוכזבים לא רק ממצב הקבוצה ,  שעדיין תקועה מתחת לקו האדום ,  אלא גם מודאגים מיכולתו של רוי הודג'סון לשנות את המצב ,  ובמיוחד מהדברים של הבעלים החדש ג'ון הנרי ,  על כך שלא מתוכנן מסע רכש גדול במהלך מועד ההעברות בחורף .  כזכור ,  טורס התנדנד כבר במהלך הקיץ ,  אך בסופו של דבר שוכנע להישאר .
 שחקנה של בולטון ונבחרת קרואטיה ,  איבן קלאסניץ' ,  מסתבך .  החלוץ בן ה-30 נעצר בחשד לאונס ,  כך מתברר היום  ( חמישי )  .  קלאסניץ' תושאל על ידי משטרת מנצ'סטר מוקדם יותר השבוע לפני ששוחרר בערבות לקראת החקירה שמתנהלת בעניין .
 שוטרים התייצבו בפתח דירתו של קלאסניץ' ביום שני כשהם מחזיקים בחשדות חמורים לאונס של בת 17 .  אלא שהשחקן לא היה בביתו ,  כשלאחר כמה שעות לאחר מכן הוא נעצר ,  נחקר וכאמור שוחרר .  בבולטון עדיין לא הגיבו לאותן חשדות .  קלאסניץ' עבר הקיץ לבולטון ,  אליה הושאל מנאנט בעונה שעברה .  מאז שהצטרף ,  הוא שיחק בשני משחקים בלבד וכבש שער אחד .  בחודש שעבר החלוץ לא הצטרף למסע של קרואטיה לישראל .
 
אלכס : " צ'לסי מזכירה לי את ברזיל "
 האם צ'לסי שינתה את עורה ?  אלכס בטוח שכן : " הקבוצה מוכנה לזכות בצ'מפיונס ".  קלאסניץ' מבולטון נעצר בחשד לאונס בת 17

