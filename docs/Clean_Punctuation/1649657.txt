לוקה בנפשו נתפס מחוץ ללשכת הרמטכ"ל בת"א
עוד מקרה של חדירת גורם לא רצוי ללשכת הרמטכ"ל .  מדיווח ראשוני עולה כי בן ה-36 מר"ג הציג תעודת מילואים בכניסתו לקריה .  סיבת כניסתו טרם התבררה ,  והוא יישלח להערכה פסיכיאטרית
תושב רמת גן בן 36 נתפס אתמול  ( רביעי )  בסמוך ללשכת הרמטכ"ל גבי אשכנזי בתוך מחנה רבין בקריה בתל אביב .  סיבת כניסתו למתחם אינה ברורה בשלב זה ,  והחשוד יובא הבוקר לבית משפט השלום בתל אביב .  
לדברי גורמים בצה"ל ,  החשוד הציג בכניסתו תעודת מילואים והסתובב במתחם בצורה חשודה .  החשוד נעצר על ידי חיילים במקום והועבר למשטרה .  לדברי צה"ל ,  ככל הנראה מדובר בצעיר הלוקה בנפשו ,  והוא יישלח הבוקר להסתכלות פסיכיאטרית .  
באוגוסט אירע בקריה מקרה דומה של כניסת גורם בלתי רצוי במערכת ללשכת הרמטכ"ל .  באירוע נתפס רב"ט לואיס מסקוטה המואשם שגנב את פרטי כרטיס האשראי של הרמטכ"ל אשכנזי ומכר נשקים מלשכתו .  לפי כתב האישום ,  בין הנשקים היה אקדח עתיק השייך לרמטכ"ל שניתן לו על ידי גנרל אמריקאי .  
כתבי אישום הוגשו גם נגד שני צעירים נוספים שהואשמו במעורבות בשורה של עבירות נשק בפרשה ובהונאה בפרשת חיוב כרטיס האשראי של הרמטכ"ל .  על אף שמדובר בכרטיס האשראי שלו ,  אשכנזי עצמו אינו מופיע ברשימת העדים במשפט .
 
לוקה בנפשו נתפס מחוץ ללשכת הרמטכ"ל בת"א
עוד מקרה של חדירת גורם לא רצוי ללשכת הרמטכ"ל .  מדיווח ראשוני עולה כי בן ה-36 מר"ג הציג תעודת מילואים בכניסתו לקריה .  סיבת כניסתו טרם התבררה ,  והוא יישלח להערכה פסיכיאטרית

