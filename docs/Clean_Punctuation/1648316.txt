נעצר חשוד בניקוב צמיגיה של השופטת שניידר
תושב ירושלים בן 50 נעצר בחשד שניקב את צמיגי מכוניתה של שופטת ביהמ"ש השלום בעיר .  בחיפוש במכוניתו נמצאו ממצאים הקושרים אותו לאירוע ,  אך החשוד מכחיש את החשדות 
תושב ירושלים בן 50 נעצר הבוקר  ( שני )  בחשד שניקב את צמיגי מכוניתה של שופטת בית משפט השלום בירושלים אנה שניידר ושל רשם בית המשפט אורי פוני .  בקול ישראל דווח כי החשוד מכחיש את המעשים .  בחיפוש במכוניתו נמצאו ממצאים הקושרים אותו לניקוב הצמיגים .  החקירה העלתה שלאיש סכסוך ממושך שנידון בפני רשם בית המשפט .
 ארבעה צמיגי רכבה של שופטת בית המשפט השלום אנה שניידר נוקבו בליל ראשון בירושלים .  בנוסף נכתב על פגוש הרכב הכיתוב : " את וביניש=רצח ".  משטרת מחוז ירושלים פתחה בחקירה .
 שר המשפטים יעקב נאמן תקף אתמול את פרקליט מחוז ירושלים עו"ד אורי קורב .  בהתייחסו לתקרית שבה נוקבו צמיגי רכבה של השופטת ,  אמר השר נאמן כי  " התופעה של תקיפה ואלימות כלפי שופטים ומערכת המשפט היא מעשה שלא יעשה ,  וצריך לטפל בנושא במלוא חומרת הענישה .  במצב בו גם פרקליט מחוז ירושלים מתבטא בצורה לא הולמת כלפי השופטים נוצרת בציבור תחושה שהדבר מותר ,  אלו דברים חמורים ". 
אירוע זה מצטרף למספר מקרים קודמים של אלימות נגד שופטים במהלך החודשים האחרונים .  בתחילת החודש הציתו אלמונים את מכוניתו של שופט בית המשפט המחוזי בחיפה ,  משה גלעד .  המקרה אירע שעה שהרכב חנה סמוך לבית השופט בעכו ,  במרחק של כ-200 מטרים מתחנת המשטרה בעיר .  כשבוע לפני כן הגיע פיני כהן תושב ירושלים בן 52 לדיון בבית המשפט העליון ,  חלץ את נעליו והשליך אותן לעברה של נשיאת בית המשפט העליון דורית ביניש .  ביניש נפגעה בראשה ולאחר מכן השתלטו אנשי משמר בית המשפט על כהן כשהם מזעיקים באופן מיידי את כוחות הביטחון .
 
נעצר חשוד בניקוב צמיגיה של השופטת שניידר
תושב ירושלים בן 50 נעצר בחשד שניקב את צמיגי מכוניתה של שופטת ביהמ"ש השלום בעיר .  בחיפוש במכוניתו נמצאו ממצאים הקושרים אותו לאירוע ,  אך החשוד מכחיש את החשדות 

