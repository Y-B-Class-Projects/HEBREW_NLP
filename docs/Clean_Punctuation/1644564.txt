דמי הניהול זוללים לנו את החיסכון לפנסיה
חברות הביטוח ,  קרנות הפנסיה וקופות הגמל זוכות בהכנסה בטוחה - דמי ניהול חודשיים  ?  סוכני ביטוח ומנהלים בשוק ההון מתעשרים ,  וכספי הפנסיה נשחקים  ?  כל המאמצים להגברת התחרות והניוד לא הצליחו להוריד את המחיר הכבד שמשלמים החוסכים
 >  >   " השודד השקט "  - זהו הכינוי שהוענק בעולם החיסכון הפנסיוני לדמי הניהול שמשלמים החוסכים מדי חודש לגופים המנהלים את כספם .  החוסכים אינם מודעים לכך שאותם דמי ניהול אוכלים להם בשקט - אך בשיטתיות - נתח עצום מכספי הפנסיה שחסכו בעמל רב .  כאשר הם קרובים לגיל פרישה ,  כבר אי אפשר לשנות את רוע הגזירה .  בדיקה מקיפה שביצע themarker חושפת כי היקף דמי הניהול המצטברים שמשלם חוסך ישראלי במשך שנות עבודתו מסתכמים במאות אלפים עד מיליוני שקלים .  חוסך שהשתכר בממוצע 30 אלף שקל בחודש ברוטו במשך 37 שנות עבודה ,  ובחר להפריש את כספי התגמולים והפיצויים שלו לקופת גמל ,  ישלם דמי ניהול מצטברים של כ-1.5 מיליון שקל - שהם יותר מרבע מהסכום שיזכה לקחת הביתה בגיל 67 - כ-4.1 מיליון שקל .  אם לא התמזל מזלו של העובד והוא שילם דמי ניהול גבוהים יחסית  ( 2% )  ,  הוא ימצא עצמו עם חיסכון של 3.6 מיליון שקל בלבד - כ-2 מיליון שקל התאדו לטובת דמי הניהול .  מצבו של חוסך שהפריש את חסכונותיו לביטוח מנהלים גרוע לא פחות .  עם יציאתו לפנסיה הוא ימצא בחשבון הבנק שלו 3.9 מיליון שקל ,  כאשר שווי של דירה בתל אביב נעלם - הוא שילם במשך שנות עבודתו דמי ניהול בהיקף של 1.5 מיליון שקל .  גם כאן ,  אם אותו חוסך לא נהנה ממעסיק שהתמקח בעבורו ,  ושילם בממוצע דמי ניהול גבוהים של 7% מההפקדות השוטפות ו-1.4% מהחיסכון המצטבר - אובדן דמי הניהול שלו יסתכם ביותר מ-1.7 מיליון שקל .  כיום משווקות לחוסכים הצעירים קרנות פנסיה מקיפות .  הקרנות נמכרות בחבילה אחת שכוללת פנסיה ,  ביטוח נכות וביטוח שארים .  מצבם של החוסכים הצעירים צפוי אמנם להיות טוב יותר מזה של החוסכים הוותיקים בביטוחי מנהלים וקופות גמל ,  אך גם הם יפסידו מספר לא מבוטל של טיולי איכות מסביב לעולם לטובת תשלום של דמי ניהול .
 
דמי הניהול זוללים לנו את החיסכון לפנסיה
חברות הביטוח ,  קרנות הפנסיה וקופות הגמל זוכות בהכנסה בטוחה - דמי ניהול חודשיים  ?  סוכני ביטוח ומנהלים בשוק ההון מתעשרים ,  וכספי הפנסיה נשחקים  ?  כל המאמצים להגברת התחרות והניוד לא הצליחו להוריד את המחיר הכבד שמשלמים החוסכים

