האקדמיה הישראלית בפסגה העולמית 
השכלה גבוהה
 >  >  באחרונה התעורר דיון על הדרך להעריך את איכות המחקר האקדמי ובהתאם לכך את איכות קהילות החוקרים .  אכן ,  יש קושי להעריך הישגים במדעי הרוח והחברה .  לעומת זאת ,  קיימים קני מידה אובייקטיביים לשיפוט במדעי הטבע ,  ההנדסה והרפואה .  הכלי המקובל מתבסס על מספר הציטוטים למאמרים שהתפרסמו על ידי חוקרים .  לכל מאמר מדעי יש ביבליוגרפיה שבה מצוטטות עבודות שעליהן מסתמכים מחבריו .  לכן ,  מאמר הזוכה למספר רב של ציטוטים נחשב לבעל השפעה ,  וגם איכות ,  מכיוון שהוא שימש בסיס להרבה עבודות שנכתבו בעקבותיו .  המכון למידע מדעי isi יצר מאגרים ממוחשבים אדירים המאפשרים לנתח הישגים מדעיים .  באחד המאגרים מרוכזים שמות של כ-300 המדענים המצוטטים ביותר בכל אחד מ-21 תחומי המדע  ( 81'-2007 )  .  הרשימה של המדענים המשפיעים ביותר מופיעה באתר המכון ,  עם פילוחים שונים לפי תחום ,  מוסדות ומדינות .  מידת הייצוג של קהילה במאגר זה היא אחד המדדים להערכת איכותה .  אחד הממצאים הבולטים הוא ייצוגה של ארה"ב ,  שמספר מדעניה הוא כשני שלישים מהסך הכל ,  מעל ומעבר לגודל היחסי של הקהילה .  נתון זה משקף את ההישג של ארה"ב בריכוז צמרת המדע בעולם .  בדיקת הייצוג של 20 המדינות שתורמות כ-90% מהמאגר - רשימה הכוללת את ישראל - מאפשרת דירוג לפי קריטריון זה .  כמובן השוואה משמעותית היא ביחס לגודל הקהילה .  לשם כך חילקנו את מספר המדענים המצוטטים ביותר ביחס לתוצר הגולמי .  אם נקבע כ-100 את ארה"ב ,  הרי הדירוג של קהילות לאומיות שונות הוא :  שווייץ  ( 48 )  ,  בריטניה  ( 39 )  ,  ישראל  ( 32 )  ,  קנדה  ( 31 )  ,  אוסטרליה  ( 30 )  ,  והולנד  ( 30 )  .  לפי מדד זה ,  ישראל ,  המיוצגת על ידי 49 מדענים ,  נמצאת במקום הרביעי בעולם ומקדימה את מרבית מדינות אירופה .  במלים אחרות ,  ישראל הצליחה להצמיח מספר רב באופן יחסי של מדענים בעלי השפעה ,  למרות הפיתוי להצטרף לענק שמעבר לים .  בדיקת החלוקה לפי תחום מחקר מעלה כי 16 מתוך 49 המצוטטים ביותר הם בתחום מדעי המחשב .  לדעתי ,  יש קשר בין ממצא זה לבין ההישגים של תעשיית הטכנולוגיה העילית המתבססת על בוגרי האוניברסיטאות .  למשתתפי העליהום האופנתי על האוניברסיטאות :  הלוואי שמגזרים אחרים של החברה הישראלית היו מגיעים להישגים דומים בהשוואה לעולם המתקדם .  הכותב הוא מרצה בפקולטה להנדסה באוניברסיטת תל אביב

האקדמיה הישראלית בפסגה העולמית 
השכלה גבוהה

