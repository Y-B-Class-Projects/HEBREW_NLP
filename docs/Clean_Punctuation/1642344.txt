קובי אוז וסאבלימינל בדרך למליאת רשות השידור
השר הממונה העביר רשימה נוספת של מועמדים למליאת הרשות ל-132 גופים שיחוו דעתם .  השר אדלשטיין : " הרכב מליאת רשות השידור יהיה מאוזן וייתן ביטוי לפסיפס הציבורי של ישראל "
 השר הממונה על יישום חוק רשות השידור יולי אדלשטיין הציג היום  ( חמישי )  רשימה נוספת של מועמדים למליאת רשות השידור .  רשימת המועמדים הועברה ל-132 ארגונים ועמותות מתחומים שונים ובהם איגודי היוצרים ,  עמותות לקידום מיעוטים ועוד .  הגופים יעבירו את התייחסותם למועמדים ועל פיהן יועברו שמות המועמדים הנבחרים לוועדה לאישור מינויים בשירות הציבורי ,  שאישרה לאחרונה את מועמדותו של אמנון דיק לתפקיד יושב ראש הרשות .
 בין המועמדים שהביעו נכונות לכהן בתפקיד ישנם חברת המועצה לשידורי כבלים ולווין לשעבר ד"ר דבורה הנדלר ,  חתן פרס נשיא המדינה הסופר אפרים באוך ,  הזמרים נמרוד לב ,  קובי אוז וקובי שמעוני  ( סאבלימינל )  ,  ד"ר טלי איכנולד-דביר מהמרכז הבין-תחומי ,  חוקר התקשורת ד"ר צוריאל ראשי ,  חוקר המדיניות הציבורית ד"ר אורי ארבל-גנץ ,  רואי החשבון סימו בניטה וחני פרי ועורכי הדין נטלי וקנין ,  יובל דמול ,  מרגלית הרפז ,  בני דון-יחיא ,  יוסף דרמר וקרן סמיונוב-טל .
 כמו כן מופיעים ברשימת המועמדים שבעה מועמדים לא יהודיים ,  ובהם חבר מליאת מועצת העיתונות עורך הדין ד"ר מוחמד ותד ,  אנשי החינוך עלי ביראני ,  ג'לאל ספדי ושירין חאפי ,  תא"ל  ( מיל' )  אמל אסעד ,  חבר המליאה המכהן כיום אנטון איוב ויושב ראש הועדה לתקשורת ערבית ברשות השידור לשעבר עאטף כיוף .  ברשימת המועמדים מופיעים גם מנכ"ל הרשות לקידום מעמד האישה לשעבר יהודית פלוטקין ,  ד"ר רינה בוגוש מאוניברסיטת בר אילן ,  מנהלת המרכז לטיפוח יזמות  ( מט"י )  ילנה דימנט ,  המועמדת לראשות עיריית קרית גת לשעבר יפה בן דוד ,  יעקב כהן וישראל שוויבל .
" אני שוקל ברצינות את ההצעה של רשות השידור ",  אמר לוואלה !  קובי שמעוני . " אני חושב שאעזור לשינוי שהרשות צריכה לעבור ואתן כוח אנרגטי חזק מאד ,  המחובר לתשתית של העם ".  
השר אדלשטיין מסר היום : " לאחר שלושה סבבים ותקופה ארוכה ולא פשוטה של איתור מועמדים ראויים ,  אני מאמין שהרכב מליאת רשות השידור ,  בסופו של התהליך ,  יהיה מאוזן וייתן ביטוי ראוי לפסיפס הציבורי של ישראל בהתייחס למגדר ,  מגזר ,  לאום ,  דת ומוצא .  מר דיק ,  יושב הראש המיועד ,  הוא לטעמי האדם שמסוגל לנצח על המליאה ולהוביל רפורמה מקיפה ברשות השידור .  בנוסף ,  הוא בעל ניסיון מוכח וכישורים נדרשים על-מנת לעמוד במשימה קשה זו ". 

קובי אוז וסאבלימינל בדרך למליאת רשות השידור
השר הממונה העביר רשימה נוספת של מועמדים למליאת הרשות ל-132 גופים שיחוו דעתם .  השר אדלשטיין : " הרכב מליאת רשות השידור יהיה מאוזן וייתן ביטוי לפסיפס הציבורי של ישראל "
 
