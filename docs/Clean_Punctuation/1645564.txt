טוטנהאם יכולה לפנטז על ליגת האלופות
ניצחה את וויגאן 0:3 ,  נהנתה מהתיקו המאופס בין מנצ'סטר סיטי לליברפול ועלתה למקום הרביעי .  בניון המתקמבק שיחק חצי שעה 
אחרי שאתמול  ( שבת )  הגדילה צ'לסי את הפער בפסגה הפרמיירליג לארבע נקודות ,  עבר המתח היום למאבק על המקום הרביעי המוליך למוקדמות ליגת האלופות .  במוקד עמד המשחק בין מנצ'סטר סיטי לליברפול ,  אלא שהוא הסתיים ב-0:0 שלא עשה שירות טוב מדי עבור אף אחת מהן .  מי שנהנתה מהתיקו הזה הייתה טוטנהאם ,  שניצחה את וויגאן בחוץ 0:3 ועלתה למקום הרביעי .  גם אסטון וילה ,  שהביסה את ברנלי 2:5 ,  אמרה תודה ושיפרה גם היא עמדות בקרב על המקום בליגת האלופות .  
יוסי בניון ,  שנכנס במקום מקסי רודריגז בדקה ה-63 ,  חזר למגרשים לראשונה מאז ה-13 בינואר ,  אבל נראה עדיין חסר חדות וגם הוא לא עזר לליברפול ,  שהמשיכה להקפיד יותר על משחק ההגנה שלה .  בנוסף ,  היום היא שוב חשפה כמה בעיות יש לה בחלק הקדמי .  מנצ'סטר סיטי שלטה לאורך מרבית המשחק והכריחה את האדומים לסגת לאחור ,  אבל גם השחקנים של רוברטו מנצ'יני לא הגיעו להזדמנויות ממשיות .  גם פרננדו טורס רשם הופעה ראשונה מאז ה-13 בינואר ,  כשנכנס כמחליף בדקה ה-75 ,  אבל גם הוא לא סייע ובסיום 0:0 .
 התרנגולים ניצלו את התיקו המאופס בין סיטי לליברפול כדי לעלות מהמקום השביעי לרביעי ,  שמוביל בסיום העונה לליגת האלופות .  טוטנהאם חולקת את המקום הזה עם הסיטי ,  אלא שיש לה יחס שערים עדיף  ( על אף שלסיטיזנס משחק חסר )  .  
השער הראשון במשחק הושג בדקה ה-27 ,  כשגארת בייל שלח מסירה מדוייקת לג'רמיין דפו ,  שמצא את עצמו בעמדת כיבוש מצוינת ולא פספס .  טוטנהאם לא הפסיקה לתקוף לאורך כל המשחק ,  ובדקה ה-85 היא גם הצליחה להתגבר על הדשא מלא המהמורות באצטדיונה של וויגאן כדי לכבוש את השני .  הפעם לוקה מודריץ' הכניס כדור מהמרכז לרומן פבליוצ'נקו ,  שכבש מתוך הרחבה וקבע 0:2 .  פבליוצ'נקו עוד היה רעב ,  ושבע רק בתוספת הזמן ,  כשההגנה של המארחים התפרקה לגמרי .  כדור חופשי מצד ימין מצא את ראשו של הרוסי ,  שנגח לידיים של שוער וויגאן .  הריבאונד הגיע היישר לפבליוצ'נקו ,  שבעט פנימה כדי לקבוע את תוצאת המשחק ,  0:3 לטוטנהאם .
 בשעה שליברפול ומנצ'סטר סיטי נאבקות אחת בשנייה וכשהיא יודעת שלפחות אחת מהן תאבד נקודות במאבק על המקום הרביעי ,  ידעה אסטון וילה שהיא חייבת ניצחון ויהי מה .  הפתיחה דווקא לא רמזה על הבאות כשסטיבן פלטשר הסקוטי ניצל מסירה של דייב ניוג'נט בדקה ה-10 כדי לכבוש את שער הליגה השביעי שלו העונה ולהעלות את האורחים ליתרון מפתיע .  לוילה לקחו 22 דקות ארוכות כדי להשוות מרגליו של אשלי יאנג ,  אבל במחצית השנייה הקבוצה התוססת של מרטין אוניל התפוצצה .
 סטיוארט דאונינג ,  עם שער בדקה ה-56 נתן אות לפתיחת הבליץ של המקומיים וכעבור כבר קבע 1:3 .  אמיל הסקי הוסיף שער בדקה ה-61 וגבריאל אגבונלהור התזזיתי כבש את החמישי בדקה ה-68 .  ארבעה שערים לזכות וילה ב-13 דקות ,  וגם שער מצמק של מרטין פטרסון בדקה ה-90 לא מנע ניצחון נאה במיוחד .  2:5 ושלוש נקודות חשובות ביותר .  
בלקבורן - בולטון 0:3
מצבה של בולטון ממשיך להחמיר והיום היא ספגה הפסד שלישי בחמשת המחזורים האחרונים ,  3:0 בחוץ לבלקבורן .  התבוסה הזו משאירה את תמיר כהן  ( שלא שותף )  ואת חבריו מתחת לקו האדום במקום ה-18 ,  מרחק נקודה מהאל סיטי ומשחק חסר .  מהצד השני ,  בלקבורן יכולה לנשום מעט לרווחה כשהיא מחזקת את מעמדה במקום ה-12 ,  משפרת את מאזנה ל-34 נקודות ויכולה להתחיל לפנטז על אמצע הטבלה כשהיא כבר מרחק של 11 נקודות מהקו האדום .
 בדקה ה-41 עלו המקומיים ליתרון משער של ניקולה קאליניץ' ,  לו זה היה שער הליגה השני העונה .  בולטון שלטה במשחק ,  אך התקשתה להגיע להזדמנויות ובדקה ה-73 ספגה את השער השני מרגליו של ג'ייסון רוברטס ,  שנהנה מבישול של גאל ז'יבה .  בהמשך הפך המבשל לכובש בדקה ה-84 כשז'יבה ניצל הגבהה מוצלחת של אל חאג'י דיוף ,  נגח פנימה והעלה את בלקבורן ל-0:3 שהייתה גם תוצאת הסיום .
 במשחק נוסף:פולהאם - בירמינגהאם 1:2לפולהאם :  דמיאן דאף  ( 59 )  ,  בובי זאמורה  ( 90 )  .  לבירמינגהאם :  כריס ביירד  ( 3 ,  עצמי ) 

טוטנהאם יכולה לפנטז על ליגת האלופות
ניצחה את וויגאן 0:3 ,  נהנתה מהתיקו המאופס בין מנצ'סטר סיטי לליברפול ועלתה למקום הרביעי .  בניון המתקמבק שיחק חצי שעה 

