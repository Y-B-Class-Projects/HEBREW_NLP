לקראת פרסום תשקיף להנפקה :  עובדי נמל חיפה מאיימים בעיצומים 
 >  >  ועד עובדי חברת נמל חיפה יכנס היום אסיפת חירום ומתכנן להפריע לכינוס דירקטוריון החברה שייערך הבוקר .  זאת בעקבות פרסום נייר עבודה שמתווה את כתיבת תשקיף הצעת המכר של המדינה .  מדובר בהנפקת 15% ממניות החברה בבורסה במסגרת השלב השני של הרפורמה בנמלי הים .  לטענת יו"ר ועד עובדי הנמל ,  מאיר תורג'מן ,  כולל נייר העבודה שורה ארוכה של נושאים שאינם מקובלים על העובדים ,  ובהם יישום מודל ה-landlord בנמלים  ( הפרדה בין הבעלות על תשתית הנמל לבין ההפעלה )  ,  הכנת תשתית רגולטורים להפעלת רציפים פרטיים ולהפעלת חברות בנות בשטחי הנמל .  במכתב בהול ששלחו חברי מזכירות העובדים ליו"ר דירקטוריון נמל חיפה ,  בן-ציון סלמן ,  נכתב כי  " עם קבלת טיוטת התשקיף לעיוננו ,  אנו רואים בתוכנו הפרה בוטה וחד צדדית של הבטחה שלטונית - כלומר של משרד התחבורה - תוך התעלמות מוחלטת מהסכמים קיימים .  מכיוון שתשקיף זה מסכן את זכויות העובדים ואת עתידם התעסוקתי ומכיוון שהחל ב-17 בפברואר 2010 איננו מחויבים לשקט תעשייתי ,  לפי ההסכמים הקיימים - בכוונתנו להסיק את המסקנות המתבקשות ולנקוט מהלכי מניעה ,  כדי להגן על ציבור עובדי נמל חיפה ".  יו"ר נמל חיפה ,  בן-ציון סלמן ,  מסר בתגובה כי מדובר בנייר עבודה פנימי בלבד .  מחברת הנמל נמסר כי  " הדירקטוריון לא דן בתשקיף ,  והנהלת הנמל והדירקטוריון מחויבים לזכויות העובדים ,  לאינטרסים של החברה ולאיתנות הפיננסית שלה ". 

לקראת פרסום תשקיף להנפקה :  עובדי נמל חיפה מאיימים בעיצומים 
nan
