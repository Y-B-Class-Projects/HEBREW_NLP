מפעל מוליתן בנהריה שוב בסכנת סגירה - מחר הדיון המכריע
הרוכש הפוטנציאלי של מוליתן ,  צבי מאיר ,  הודיע להסתדרות שאם תאושר הדחייה בהתמחרות המפעל ייסגר סופית
בית המשפט המחוזי בחיפה ידון מחר בעתידו של מפעל הטקסטיל מוליתן בנהריה .  הדיון יתקיים לבקשת ההסתדרות ,  בעקבות בקשה שהגיש כונס הנכסים שמונה למפעל ,  עו"ד עופר אטיאס ,  לדחות את הליך ההתמחרות שיביאו למפעל .  ההליך היה אמור להתקיים בעוד יומיים.הרוכש הפוטנציאלי של מוליתן ,  התעשיין צבי מאיר ,  המפעיל את מוליתן באופן זמני בשלושת השבועות האחרונים ,  הודיע להסתדרות שאם תאושר הדחייה בהתמחרות ,  הוא יפסיק להזרים כספים למפעל ויביא לסגירתו הסופית.יו"ר מרחב הגליל המערבי בהסתדרות ,  אשר שמואלי ,  אמר היום כי המהלך של כונס הנכסים הוא בגדר  " התנהגות מבישה וחסרת התחשבות ,  המעידה ככל הנראה שהכונס איבד עניין בהמשך העבודה במוליתן .  הכונס הגיע למסקנה שיש לסגור את המפעל ולהביא לפירוקו ,  מהלך שגם הבנקים מעוניינים בו ". מוליתן ,  המעסיק 70 עובדים ,  נקלע לקשיים בשל חובות לבנקים ובראשם דיסקונט .  הבנק ביקש מבית המשפט להעביר את המפעל לכינוס נכסים וביהמ"ש נענה לבקשה .  בינתיים נסגר המפעל והעובדים ,  בגיבוי ההסתדרות ,  פתחו במאבק להמשך הפעלתו .  התעשיין צבי מאיר הסכים להפעיל את מוליתן באופן זמני ולהזרים לצורך כך את הכספים המתאימים .  הייצור המפעל חודש עד לתהליך המכירה שאמור היה להתקיים בעוד יומיים.עו"ד גלילה הורנשטיין ,  שמונתה על ידי ההסתדרות כדי שתייצג את עובדי מוליתן ,  הביעה תקווה שביהמ"ש לא ייענה לבקשת כונס הנכסים ויורה לקיים את הליך המכירה של המפעל במועדו ,  כדי שניתן יהיה להמשיך את העבודה בו .
 
מפעל מוליתן בנהריה שוב בסכנת סגירה - מחר הדיון המכריע
הרוכש הפוטנציאלי של מוליתן ,  צבי מאיר ,  הודיע להסתדרות שאם תאושר הדחייה בהתמחרות המפעל ייסגר סופית

