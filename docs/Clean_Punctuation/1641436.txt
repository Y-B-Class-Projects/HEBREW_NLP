למפו ,  דור ההמשך
למפו 2 אולי נראית כמו כורסא מעוצבת ,  אבל מנוע שמפיק 408 כ"ס ופלטפורמה מוכשרת הופכים אותה לחלופה ספורטיבית מחשמלת
צילום ועריכה :  יצרן
בתמונות לפניכם נחשפת הלמפו 2 החשמלית ,  שטיזר שלה חשפנו כאן לפני מספר שבועות וזאת אחרי שאשתקד הכרנו את הלמפו 1 ,  מכונית רודסטר בטכנולוגיית שקע-תקע .  הלמפו 2 ,  ממשיכת דרכה ,  שייכת לחברת 'פרוטוסקאר' השוויצרית ,  מוסד שאפתן בעל אמצעים שכל שעליו לעשות כדי לפרסם את דברו הוא לחצות את הכביש כדי לפגוש בקהל הבינלאומי במתחם תערוכת הרכב בז'נבה .  האם תקצור הלמפו 2 את אהדת הקהל בדרך לייצור סדרתי ?  
הלמפו 2 יושבת על פלטפורמת הקאפה של ג'נרל מוטורס ,  שבין היתר משמשת גם את סדרות אופל ושתי מכוניות גנוזות  פונטיאק סולסטיס ,  וסאטורן סקיי .  בתור מכונית ספורטיבית קשה לקבוע שהיא הנאה שבמשפחה ,  ואולי אף די כעורה לטעם רבים לנוכח הפרונט האמפיבי המוזר ושילוב חישוקי הספורט שנראה כי סתם שודכו לגלגלים .  בתא הנוסעים קיים סידור לשניים בלבד ,  כמקובל במכונית רודסטר דו-מושבית פתוחה .  מרחוק אפשר להתרשם שהתא שגרתי בעיצובו  ( מדובר בקונספט )  וחלקים ממנו שאולים משם ומכאן .  
למרות החיצוניות הפושרת והביזארית ,  הלמפו 2 יכולה לעשות כמה דברים די מסעירים על הכביש .  בכל אחד מהסרנים שוכן מנוע חשמלי ,  כלומר ההנעה כפולה ,  שביחד מפיקים 408 כ"ס ו-64.5 קג"מ .  הלמפו מאיצה ל-100 קמ"ש ב-5.5 שניות וסוחבת משקל של 1.6 טון למהירות אקולוגית של 200 קמ"ש מרביים .  האנרגיה החשמלית לצמד המנועים מגיעה מסט סוללות ליתיום-יון המאפשרות טווח נסיעה של 100 ק"מ אחרי 10 דקות הטענה בלבד .  
פרוטוסקאר לא מציינת אם תייצר את המכונית במספרים גדולים ועל כן לא מפרטת אודות הביקוש בדיעבד ללמפו 1 .  השאלה לקראת התצוגה בז'נבה לא תהיה אם יש לה מקום מול מכוניות כמו הטסלה רודסטר ,  אלא אם הלקוחות באמת מוכנים לנהוג בפריט האקולוגי המשונה הזה .  אתם הייתם רוצים אותה ? 

למפו ,  דור ההמשך
למפו 2 אולי נראית כמו כורסא מעוצבת ,  אבל מנוע שמפיק 408 כ"ס ופלטפורמה מוכשרת הופכים אותה לחלופה ספורטיבית מחשמלת

