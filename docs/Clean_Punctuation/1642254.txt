 " האב שהואשם ברצח בתו לא אחראי למעשיו "
 חוות דעת של הפסיכיאטר המחוזי קבעה כי נחמן אנשין הנאשם ברצח בתו הפעוטה בירושלים ,  לא היה אחראי למעשיו בעת ביצוע המעשה .  בית המשפט הורה לשלוח אותו לבית חולים פסיכיאטרי
בית המשפט המחוזי בירושלים הורה היום  ( חמישי )  לשלוח את נחמן אנשין ,  הנאשם ברצח בתו הפעוטה ,  למעצר עד תום ההליכים נגדו בבית חולים פסיכיאטרי .  ההחלטה התקבלה בעקבות חוות דעת של הפסיכיאטר המחוזי שקבעה כי הוא סובל מבעיות נפשיות וככל הנראה היה בהתקף פסיכוטי בעת ביצוע הרצח .
 בעקבות חוות הדעת ,  הקובעת שאנשין לא היה אחראי למעשיו בעת הרצח ,  תצטרך הפרקליטות לשקול האם לבטל את כתב האישום נגדו .  בשלב זה יישלח אנשין בהסכמת הפרקליטות ועורך דינו ,  אבי לביא ,  למוסד פסיכיאטרי על פי קביעתו של הפסיכיאטר המחוזי .
 אנשין מואשם ברצח בתו פרומה בת ה-8 חודשים לפני יותר מחודש .  שוטרי סיור של מחוז ירושלים שהגיעו אז לבית המשפחה ברחוב פולנסקי ,  פרצו לדירה לאחר שהאב מנע את כניסתם של הכוחות הראשונים שהגיעו לדירה .  השוטרים מצאו את התינוקת במצב קשה כשעל גופה סימני חבלות וסימני חניקה .  צוות מגן דוד אדום שהוזעק למקום ,  פינה את התינוקת במצב קשה לבית החולים  " ביקור חולים "  ושם נקבע לאחר מכן מותה .

" האב שהואשם ברצח בתו לא אחראי למעשיו "
 חוות דעת של הפסיכיאטר המחוזי קבעה כי נחמן אנשין הנאשם ברצח בתו הפעוטה בירושלים ,  לא היה אחראי למעשיו בעת ביצוע המעשה .  בית המשפט הורה לשלוח אותו לבית חולים פסיכיאטרי

