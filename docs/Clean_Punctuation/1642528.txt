מושגים :  רקע היסטורי לפרשות אקטואליות
חאפז אסד הכיר את מוסטפא טלס כקצין סורי צעיר .  שניהם שירתו בסוף שנות ה ? 50 במצרים ,  בתקופת האיחוד הקצר בין שתי המדינות .  שניהם לא אהבו את האיחוד הזה ,  והעדיפו פתרון פאן ? ערבי על פני  " הרפובליקה הערבית המאוחדת ",  שהתקיימה שלוש שנים .  כששבו לסוריה - טלס לאחר שברח ממצרים ,  ואסד לאחר שנאסר בה ושוחרר - מצאו עצמם כתף אל כתף במאבקים פנימיים ,  עד להפיכת הבעת' ולראשית נשיאותו של אסד ב ? 1970 .  או אז מינה אסד את טלס לתפקיד שר ההגנה .
 טלס מעולם לא נחשב לשר הגנה מבריק ,  אבל לכל היה ברור מדוע קיימת ברית כזו בינו לבין הנשיא - טלס היה בן הרוב הסוני .  לאסד היה חשוב להוכיח לדעת הקהל שסוריה אינה מנוהלת בידי מיעוט עלאווי של 14 אחוזים ,  אלא שמדובר בהנהגה המייצגת את העם כולו .  סוני בתפקיד כה בכיר היווה תשובה נאותה ,  בעיניו ,  לשאלת שיקוף הציבור בהנהגה .  ב ? 1984 גמל טלס לאסד בכך שעמד בראש מגיניו אל מול ניסיון ההפיכה הכושל של אחיו ,  ריפעת אסד .
 שר ההגנה ,  שכיהן בתפקידו לא פחות מ ? 34 שנה ,  הן בימי אסד האב והן בשנותיו הראשונות של אסד הבן ,  היה בעיקר בעל תואר .  ככל שנקפו השנים התברר לכל שמדובר במי שיש חשיבות סמלית בלבד להישארותו בתפקידו ,  וכי הגורם הביטחוני הבכיר הוא מפקד הצבא .  טלס התפנה יותר ויותר לעסוק בהוצאת הספרים האנטישמית שלו ,  ולפטפט .  אף אחד לא לקח ברצינות את הודעותיו הפומביות משום שהכל ידעו שטלס הפך למעין ליצן החצר ,  וכי מה שאסור לאחרים ,  מותר לפוליטיקאי המזדקן הזה .  כך למשל ,  בהופעה בפני חיילים בבעלבק ב ? 1999 הוא הכריז שערפאת הוא  " בן של 60 אלף זונות ",  ומעט מאוד סורים או פלשתינים התרגשו מכך .  הצורך הפוליטי להעניק תפקידים בכירים - חלולים לפעמים - לאנשים שמייצגים קבוצה חשובה באוכלוסייה ,  מאפיין דיקטטורות ודמוקרטיות כאחת .
 מנהג נאה זה כבר מופיע בספר שמות .  נאמר שם כי  " מכשפה לא תח ? יה ".  המלך שאול טיפל בבעלת האוב ,  והרבה שנים אחר כך עשה רבי שמעון בן שטח מעשה ,  והרג לא פחות מ ? 80 מכשפות ביום אחד ,  באשקלון .  בסוף ימי הביניים חזרה התופעה ,  אולי בגלל הפחד משיבת המגיפה השחורה .  אנשים ייחסו למכשפות כוח שלא היה להן ,  ודווקא משום שהאמינו בכוחן ,  רצו להיפטר מהן .  
המבחנים שעשו להן כדי  " לוודא "  שהן אכן מכשפות ,  לא הותירו להן אפשרויות רבות .  כך ,  למשל ,  היו קושרים אותן בידיהן וברגליהן ,  וזורקים אותן אל הנהר כשאבן קשורה לגופן ;  אם לא טבעו ,  סימן שהן מכשפות ,  ואז יש להמיתן .  אם טבעו - סימן שלא היו מכשפות ,  אך להצילן כבר אי אפשר היה .  שום  " מבחן "  שערכו להן לא יכול היה להשאיר את החשודות בחיים .
 ציד המכשפות הוא לכידת נשים  ( גם גברים במקרים נדירים )  החשודות בעשיית מעשי כישוף .  בראשית המאה ה ? 15 היו אלה הגרמנים שרדפו אותן מתוך כוונה לטהר את ארצם .  הם נהגו לסקול את המכשפות באבנים או לקשור אותן לעמוד ולשרוף אותן .  האיטלקים החרו ? החזיקו אחר הגרמנים ,  אבל ציד המכשפות המפורסם ביותר אירע ב ? 1692 במסצ'וסטס .  עד כה לא דווח על הפסקתו של מנהג זה .
 מונח שהנציח את זכרו של סנאטור רפובליקני בשם ג'וזף ריימונד מקארתי ,  עורך דין שכיהן בתפקידו בסנאט בין 1947 ל ? 1957 .  היו אלה ימי המלחמה הקרה .  בריה"מ נראתה כמי שעושה חיל וכובשת את ליבן של מדינות רבות ברחבי העולם ,  ואף חודרת אל מעוזי המערב .  מקארתי נחלץ להגן על החופש באמצעות כיבוי האור הדמוקרטי ורדיפה חסרת מעצורים אחר מי שנחשד על ידו כנוטה לקומוניזם ,  מתוך מטרה ברורה ופטריוטית לטהר את המחנה .  הוא היה האיש המשמעותי ביותר בוועדה של הסנאט שחקרה  " פעילות קומוניסטית ואנטי ? אמריקנית ".  ועדה זו נעזרה במלשינים מתחומי חיים שונים ,  והכינה רשימה שחורה של אישים ,  אנשי אמנות בעיקר ,  אשר אסור היה להעסיקם בשל נטייתם לקומוניזם .
 הוועדה טרחה לנקות את ביתה ,  קודם כל ,  וכיוונה את האש אל הנרי ואלאס ,  סנאטור שכיהן בעבר כסגן נשיא .  היא פעלה ללא לאות ,  והעשירה את הרשימה השחורה שלה עם שמות כמו אורסון וולס ,  ליאונרד ברנשטיין ,  ארתור מילר וצ'רלי צ'פלין .  אמנים רבים עזבו את חופי ארה"ב ומצאו מקלט באירופה ,  כדי שלא להתייצב בפני הוועדה .  אחדים מהם העדיפו להלשין על חבריהם כדי להציל את עורם .  כך ,  למשל ,  הואשם הסופר והבמאי אליה קזאן בהסגרת חבריו השחקנים ,  ועד מותו ניסה לשכנע את העולם כי לא בגד .
 בראשית שנות ה ? 50 התערב בית המשפט העליון של ארה"ב בעבודתה של הוועדה ,  וקבע בכמה פסקי דין כי פעילותה עומדת בניגוד לחוקה .  ב ? 1953 גינה הרוב בסנאט את הפעילות הזו ,  והפרשה נסתיימה .  ב ? 1957 נפטר מקארתי ,  והוא בן 49 ,  אך שמו ייזכר לעד כמי שמזוהה עם נכונות לפעול באמצעים בלתי חוקיים ובלתי לגיטימיים כדי לחסל יריבים אידיאולוגיים בתואנה של הצלת המולדת .
 המקארתיזם איננו קיים יותר .  בארה"ב .
 
מושגים :  רקע היסטורי לפרשות אקטואליות
nan
