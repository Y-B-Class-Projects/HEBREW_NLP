שלג קל בירושלים ,  בצפון הגולן אין לימודים
שלג החל לרדת בבירה ,  ובצפון רמת הגולן בוטלו הלימודים בביה"ס האזורי במרום גולן בשל השלג שכיסה את האזור .  שילחו לנו תמונות וקטעי וידאו
 ( צילום :  גדעון צנטנר ,  אדריאן הרבשטיין ,  עריכה :  גדי וינסטוק ,  קריינות :  אילן שניג ) 
שלג קל החל לרדת לפני זמן קצר  ( חמישי )  באזור ירושלים ,  בצפת ובהרים נוספים בגליל .  מדובר בשלג שטרם נערם .  במהלך הלילה ירדו חמישה עד שבעה סנטימטרים של שלג ביישובי צפון רמת הגולן .  בשל כך ,  בוטלו הלימודים בבית הספר האזורי  " אביטל "  במרום גולן ,  ולא ייצאו הסעות מיישובי צפון הרמה לבתי הספר בגליל .  בנוסף ,  כבישים 90 ,  99 ,  98 ,  234 ,  959 ,978 ו-989 נחסמו לתנועה .  
בחלקו העליון של אתר החרמון הצטבר עד הבוקר שלג בגובה 50 סנטימטר .  מנהל אתר החרמון ,  מנחם ברוך ,  אמר הבוקר לוואלה !  חדשות ,  כי  " אם יימשך השלג ,  נפתח את האתר גם לסקי ".  לדבריו , " כרגע האתר סגור בשל סופת שלגים שמשתוללת בו .  כשייפסק השלג נבצע הערכת מצב בה נבדוק אם ניתן לפתוח את האתר לסקי ".  
גשם לפרקים צפוי לרדת היום ברוב חלקי הארץ .  בדרום יהיה קר מאוד וקיים חשש לשיטפונות .  במקביל ,  יתחזקו הרוחות ויגיעו למהירות של 50 עד 80 קמ"ש .
 המערכת החורפית הנוכחית צפויה להישאר איתנו עד יום שבת .  ביום שישי הגשם ימשיך לרדת ברוב חלקי הארץ ,  והטמפרטורות יישארו נמוכות .  ביום שבת הגשם צפוי להיפסק .
 הטמפרטורות החזויות :  ברמת הגולן הטמפרטורות היום צפויות להגיע עד 11 מעלות ,  ובלילה תצנח הטמפרטורות למעלה אחת בלבד .  בגליל העליון הטמפרטורות ינועו בין 9 ביום ל-0 בלילה ,  בחיפה טמפרטורות המקסימום במהלך היום יגיעו ל-15 ובלילה 8 ,  בירושלים שם צפוי לרדת שלג ינועו הטמפרטורות בין 11 ביום ו-1 בלילה .  במצפה רמון הטמפרטורות ינועו בין 10 ביום ו-2 בלילה ובתל אביב יירשמו 16 מעלות במהלך היום ו-9 במהלך הלילה .
 עדכון ראשון :  8:32

שלג קל בירושלים ,  בצפון הגולן אין לימודים
שלג החל לרדת בבירה ,  ובצפון רמת הגולן בוטלו הלימודים בביה"ס האזורי במרום גולן בשל השלג שכיסה את האזור .  שילחו לנו תמונות וקטעי וידאו

