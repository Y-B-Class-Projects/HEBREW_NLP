 מצרים לחמאס :  הפסיקו להתגרות בישראל
שר החוץ המצרי אבו אל-רייט מתח ביקורת על חמאס וקרא לארגון  " לא לעשות פרובוקציות כלפי ישראל על ידי שיגור רקטות ,  שאינן משיגות שום מטרה "
 שר החוץ המצרי אחמד אבו אל-רייט התייחס היום  ( שני )  לדיווחים על כוונות ישראליות לפתוח במבצע צבאי נוסף ברצועת עזה על רקע התחממות הגבול .  אל-רייט שיגר לירושלים אזהרה , " אנחנו מזהירים את ישראל ודורשים ממנה להימנע ממתקפה על רצועת עזה ולא לערוך שום מבצע צבאי בתוך הרצועה ".  אבו אל-רייט גם מתח ביקורת על חמאס כשקרא לארגון  " לא לעשות פרובוקציות כלפי ישראל על ידי שיגור רקטות ,  שאינן משיגות שום מטרה ". 
על החלטתה של ישראל לבנות גדר בגבול בינה לבין מצרים אמר אל-רייט כי מדובר עניין פנים-ישראלי . " הדבר הזה נוגע לישראל ואינו קשור אלינו בשום צורה ,  כל עוד הגדר תיבנה בשטח ישראל ",  אמר .  בשיחה עם כתבים בלשכת שר החוץ בקהיר אמר אבו אל-רייט עוד כי אין קשר בין גדר זו לבין עבודות הבנייה שמצרים מבצעת בגבול בין רצועת עזה למצרים . " מי שמקשר בין גדר זו לעבודות שלנו הוזה באשליות ",  הוסיף .
 השר המצרי אמר עוד כי מצרים יודעת את שמות שני הצלפים הפלסטינים שירו למוות בחייל המצרי במהלך העימותים האלימים שפרצו ביום רביעי בגבול עזה-מצרים .  העימותים אירעו בעת הפגנת מחאה של תומכי חמאס נגד מצרים הבונה גדר פלדה בגבול עם עזה . " אנו יודעים מי הרג את השהיד אחמד שעבאן ודורשים  ( מחמאס  נ.י )  לעצור אותו ולהעמידו לדין .  אנחנו נבחן היטב כיצד חמאס יפעל בנושא זה ",  הוסיף .
 
 מצרים לחמאס :  הפסיקו להתגרות בישראל
שר החוץ המצרי אבו אל-רייט מתח ביקורת על חמאס וקרא לארגון  " לא לעשות פרובוקציות כלפי ישראל על ידי שיגור רקטות ,  שאינן משיגות שום מטרה "
 
