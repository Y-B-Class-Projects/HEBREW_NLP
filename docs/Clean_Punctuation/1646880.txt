אירופה נגד גוגל
הנציבות האירופית חוקרת טענות של מספר אתרים ,  הטוענים כי גוגל הפלתה אותם לרעה בתוצאות חיפוש מסיבות עסקיות
האיחוד האירופאי יסתכל על גוגל דרך זכוכית מגדלת .  הנציבות האירופאית פתחה בחקירה שמטרתה לבדוק האם ענקית האינטרנט הפרה חוקים אנטי-מונופוליסטיים והשתמשה לרעה במעמד הדומיננטי שלה .  
החקירה נפתחה בעקבות תלונות של מספר אתרים ,  ביניהם מנוע השוואת המחירים הבריטי Foundem ,  שבעליו טוענים כי גוגל מקשה על אנשים למצוא דרך מנועה החיפוש שלה את המתחרה הבריטי .  אתרים נוספים שהתלוננו על גוגל לאיחוד האירופאי הם Ciao  אתר שופינג של מיקרוסופט ו-ejustice.fr ,  שהינו אתר צרפתי העוסק בתחום המשפט .
 ב-Foundem טוענים כי כשגוגל הפסיקה לסנן את התוצאות שהובילו לאתר בדצמבר אשתקד ,  תעבורת האתר גדלה ב-10,000 משתמשים תוך יממה .  בגוגל ,  מנגד ,  מכחישים כי הם מסננים מתחרים פוטנציאליים ,  ואמרו לאתר של עיתון Telegraph הבריטי כי האלגוריתמים שלהם פועלים אך ורק על מנת לספק את תוצאות החיפוש הטובות ביותר ,  וכי גוגל לא בוחרת פייבוריטים .  

אירופה נגד גוגל
הנציבות האירופית חוקרת טענות של מספר אתרים ,  הטוענים כי גוגל הפלתה אותם לרעה בתוצאות חיפוש מסיבות עסקיות

