מו"מ מדיני :  מי בכלל צריך שיחות קירבה ? 
אני יכול להבין שהממשל האמריקני ,  בייאושו מן הצדדים ,  מן העקשנות ומן העצים הגבוהים שעליהם הם טיפסו ,  החליט להגיש להם סולם .  אבל קשה לחשוב על משהו הרבה יותר אווילי מהרעיון לקיים  " שיחות קירבה "  בין ישראל לפלשתינים בפרוס העשור השני של המאה ה ? 21 .  ואולי ,  בעצם ,  כן .  הנה עוד אחד לא פחות אווילי :  שיחות שלום בהתכתבות ,  או קיום קונגרס מדעי על סכנת רעידות אדמה באזור שבשוליו ייפגשו הגיאולוג ד"ר בני בגין עם גיאולוג פלשתיני כדי לדבר על גבולות ,  ירושלים ,  התנחלויות ,  פליטים וסידורי ביטחון ..  .
 שיחות קירבה מקיימים בין שני צדדים שאינם מכירים זה בזה ,  לעיתים נלחמים זה בזה מלחמת חורמה ,  והדרך היחידה להגיע ביניהם לאיזו הבנה היא זו .  אבל שיחות קירבה עם אבו מאזן ,  17 שנה לאחר ההכרה ההדדית בין ישראל לאש"ף ,  כאשר בראש הרשות ובראש אש"ף עומד אדם שהתנגד נחרצות לאינתיפאדה ואשר אומר מפורשות כי יתנגד גם בעתיד לכל שימוש באלימות נגד ישראל ? 
קראתי את הראיון עם אבו מאזן ב"גרדיאן ".  הוא תומך שם בבניית הקיר המצרי על ציר פילדלפי ,  אומר שייאבק בחמאס וימשיך לעצור את מי שמחזיקים בנשק מטעמו ,  מדבר על שלום הכולל חילופי שטחים  ( ומשמעות הדבר סיפוח גושי התנחלויות )  ,  ומבקש שלושה (  !  )  חודשי הקפאת התנחלויות שבמהלכם יתקיים מו"מ בין שני הצדדים .  אז מי בדיוק צריך שיחות קירבה ? 
אני מציע לאמריקנים ,  לפלשתינים ולישראל לדחות את רעיון ההבל הזה .  מוטב להעדיף את השיחות הישירות .  מחמוד עבאס חייב להבין שגעגועיו לאולמרט אינם יכולים להפוך לדרישה לגיטימית מישראל לחדש את המו"מ מן הנקודה שבה הוא הופסק .  ממשלות מחויבות להסכמים ולא לשיחות שהתקיימו ,  מה גם שמדובר בשיחות ללא רישום ,  שבהן הועלו רעיונות בלתי פורמליים .  בלי קשר לשאלה אם אבו מאזן יכול היה לקבל את הצעות אולמרט  ( והוא לא יכול לקבל את סיפוח אריאל לישראל )  ,  עובדה היא שהוא לא קיבל אותן .  או ,  לפחות ,  לא השיב עליהן .  ומה שקרה בינו לבין אולמרט היה כלא היה .  השיחות עם ישראל צריכות להתחיל מנקודת אפס ,  כשכל הצדדים מתחשבים במה שקרה מאז הוחל ,  לפני עשר שנים ,  במו"מ על הסכם הקבע .
 על נתניהו להבין כי שיחות קירבה הן  " טלפון שבור "  שעלול להזיק לאינטרס הישראלי ולאינטרס הפלשתיני .  עליו להעדיף שיחות ישירות ,  עם האמריקנים בחדר ,  ועדיף בלעדיהם .  תביעתו של אבו מאזן להקפאה מלאה למשך שלושה חודשים היא תביעה מינימלית שנתניהו יכול לעמוד בה .  המפתח בידיו ,  וההחלטה רחוקה מלהיות דרמטית .  די בהסכמה להקפאה קצרה כדי לפתוח במו"מ ולהסיר מסדר היום רעיונות טיפשיים ומזיקים .
 
מו"מ מדיני :  מי בכלל צריך שיחות קירבה ? 
nan
