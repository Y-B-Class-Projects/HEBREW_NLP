פאר עלתה לרבע הגמר בהובארט
הישראלית ממשיכה להצליח ודרסה 2:6 ,  2:6 את ילנה דוקיץ'  ( 58 )  .  אוקון עלה סיבוב במוקדמות באוסטרליה ,  הראל לוי הודח
אחרי הטורניר המצוין שעברה בשבוע שעבר שחר פאר באוקלנד ,  הישראלית ממשיכה להראות שיש לה לא מעט מה לתת גם בטורניר הובארט  ( פרסים בסך 220 אלף דולר )  ,  טורניר ההכנה האחרון לפני אליפות אוסטרליה הפתוחה .  הישראלית ,  שמדורגת שנייה בטורניר ו-30 בעולם ,  גברה על ילנה דוקיץ' המקומית 2:6 ,  2:6 תוך 55 דקות והבטיחה את מקומה ברבע הגמר .
 לפאר היו לא פחות מ-11 אפשרויות שבירה במהלך המשחק ,  שמהן הישראלית ניצלה ארבע מהן ,  שתיים בכל מערכה .  פאר סיימה עם אחוזים מצוינים בהגשות  ( 76 )  והשיגה את ניצחונה הראשון על האוסטרלית ,  שמדורגת 58 בעולם .  בשלב הבא תפגוש פאר את קרלה סוארז נבארו הספרדיה  ( 33 בעולם )  ,  שניצחה בסיבוב השני את אליסיה מוליק 6:7 ,  6:3 ,  3:6 .
 האם נראה את נועם אוקון משחק באליפות אוסטרליה הפתוחה בשבוע הבא ?  הטניסאי הישראלי ,  שהידרדר בשנה שעברה בדירוג ונמצא כיום במקום ה-259 בעולם ,  עבר את סיבוב המוקדמות הראשון בגרנד סלאם אחרי ניצחון בשלוש מערכות על פול קאפדוויל 4:6 ,  7:6 ,  4:6 .  בכך הצליח אוקון להפתיע את מי שהגיע למוקדמות מהמקום ה-20 ומדורג במקום ה-144 בעולם .
 אוקון נכנס פעמיים להגרלה הראשית של אליפות אוסטרליה ,  אך בפעמיים הללו  ( 2000 ,  2002 )  הוא הודח כבר בסיבוב הראשון .  הישג השיא שלו בגרנד סלאם הוא סיבוב שני ,  כשנעצר בסיבוב הזה ב-2002 בפלאשינג מדו וארבע שנים לאחר מכן הוא הודח באותו סיבוב .  בשלב הבא יפגוש אוקון את מייקל פרזייסייזני מפולין  ( 190 בעולם )  ,  שניצח בסיבוב המוקדמות הראשון את מאלק ג'אזירי 3:6 ,  4:6 .  כדי להיכנס להגרלה הראשית ,  לאוקון נותרו שני משחקים לנצח .
 דווקא הראל לוי ,  שהגיע מדורג שישי למוקדמות ו-118 בעולם ,  נעצר כבר בסיבוב המוקדמות הראשון אחרי הפסד לרוברטו באטיסטה-אגוט הספרדי  ( 285 בעולם )  6:4 ,  6:4 ולא ייכנס לטורניר .  לוי השתתף שלוש פעמים באליפות ,  כשפעם אחת הגיע עד הסיבוב השני ובפעמיים נוספות הודח כבר בסיבוב הראשון .  גם ליוני ארליך לא היה מזל .  שחקן הזוגות פרש מטורניר סידני לאחר שנפצע .  ארליך אמור היה לשתף פעולה עם פליסיאנו לופז .
 
פאר עלתה לרבע הגמר בהובארט
הישראלית ממשיכה להצליח ודרסה 2:6 ,  2:6 את ילנה דוקיץ'  ( 58 )  .  אוקון עלה סיבוב במוקדמות באוסטרליה ,  הראל לוי הודח

