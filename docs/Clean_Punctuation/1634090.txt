טבע תורמת ציוד ותרופות בשווי 7.2 מיליון דולר לנפגעי האסון בהאיטי
מספר ההרוגים בהאיטי עלה ל-200 אלף בני אדם ;  כ-250 אלף איש נפצעו ברעש האדמה
חברת החליטה להעביר ציוד רפואי ותרופות לארגוני רווחה המטפלים במאות אלפי הנפגעים של רעש האדמה בהאיטי ,  בעלות כוללת של 7,2 מיליון דולר .  בשלב הראשון ישלחו תרופות אנטיביוטיות ,  משככי כאבים ,  וציוד לעירויים .  ציוד נוסף יישלח בהמשך כשתתבהר התמונה לאחר בחינת הצרכים הרפואיים באי ." יחד עם כל העולם הזדעזענו מהמראות והטרגדיה המתחוללות בימים אלה בהאיטי .  היקף האסון ומספר ההרוגים והפצועים הוא בלתי נתפס ",  כתב נשיא ומנכ"ל טבע ,  שלמה ינאי ,  במכתב ששלח היום ל-35,000 עובדי החברה בעולם .  עוד הוסיף , " אנחנו כחברה וכפרטים מתגייסים לעשות את המיטב שאנו יכולים כדי להבטיח אספקת ציוד רפואי בסיסי ותרופות לנפגעים הרבים ".  אומדן רשמי נמסר אתמול מהאיחוד האירופי ,  לפיו 200 אלף בני אדם נהרגו ברעידת האדמה וכ-250 אלף נפצעו בה .  בתי החולים שהקימו משלחות הסיוע באי ,  בהם צה"ל ,  מטפלים במאות מהתושבים הפצועים מדי יום .  מספר הפונים לקבלת טיפול רפואי הוא עצום ובתי החולים מוגבלים באמצעים ובכוח אדם .  טבע מצטרפת לשורה ארוכה של חברות וארגונים מרחבי העולם שהודיעו על העברת תרומות וסיוע לתושבי האי .  מבצע התרומה שיזמה היחידה לאחריות חברתית בטבע ,  בראשותה של איילה מילר ,  יצא לפועל מהמרכזים הלוגיסטיים של טבע בארצות הברית ,  הקרובים יותר למוקד האירוע .
 
טבע תורמת ציוד ותרופות בשווי 7.2 מיליון דולר לנפגעי האסון בהאיטי
מספר ההרוגים בהאיטי עלה ל-200 אלף בני אדם ;  כ-250 אלף איש נפצעו ברעש האדמה

