החששות ממשבר אג"ח מובילות לירידות בשוקי המניות והאג"ח בספרד ,  פורטוגל והונגריה
מדד IBEX של בורסת מדריד יורד ב-2.2% לרמתו הנמוכה ביותר זה שישה חודשים
ירידות נרשמות כעת בשוקי המניות והאג"ח של ספרד ,  פורטוגל והונגריה ,  בשל חששות מכך שממשלותיהן לא יצליחו להתמודד עם הגירעונות התקציביים .  החששות מגיעים לאחר שהודעתו של ראש ממשלת יוון על קיצוצים בתקציב ,  בעקבות גירעונותיה ,  עוררה בה גל שביתות .  התחייבותו של האיחוד האירופי לתמוך בתוכניתה של יוון לצמצום הגירעון בתקציב הניאה משקיעים ממדינות אשר ישנו חשש כי ייקלעו למצב דומה .  מדד ibex של בורסת מדריד יורד ב-2.2% לרמתו הנמוכה ביותר זה שישה חודשים ;  בורסת אתונה יורדת ב-1.8% ;  בורסת ליסבון נופלת ב-2.5% ובורסת בודפשט מאבדת 1.3% .  את הירידות בשוקי המניות מובילות מניות הבנקים .  פיראוס בנק היווני יורד ב-3.1% ,  בעוד שבנקו בילבאו ויזקאווה ארגנטינה ,  הבנק השני בגודלו בספרד ,  יורד ב-4.1% . " תשומת הלב עוברת לכיוון ספרד ופורטוגל ,  אשר תוכניותיהן לצמצום הגירעון הן הרבה פחות שאפתניות מאלה של יוון ",  אמר קורנליוס פרפס ,  אסטרטג אג"ח בחברת יוניקרדיט במינכן .  אתמול אישרו שרי האוצר של האיחוד האירופי את תוכניתה של ממשלת יוון לצמצום הגירעון התקציבי הגדול ביותר מבין כל מדינות האיחוד .  ראש ממשלת יוון ,  יורגוס פפאנדראו התחייב לנקוט צעדים נוספים כדי לצמצם את הגירעון - כולל הקפאת שכר עובדי המדינה .  פפאנדראו התחייב להעלות את המסים על הדלק ,  מהלך אשר צפוי להגדיל את ההכנסה הלאומית באופן מיידי .  עוד הודיע כי יערוך שינוי כולל של מערכת המיסוי ,  שיגדיל את הכנסות המדינה בשנת 2011 ,  ויתמקד במיסוי כבד יותר על השכבות העשירות .  פפאנדראו אמר כי הגיע הזמן שיוון ,  כמו מדינות אחרות באיחוד האירופי ,  תנקוט צעדים אמיצים ותעלה את גיל הפרישה . " אף עובד מדינה לא יקבל העלאה השנה ",  אמר פפאנדראו ובכך חזר בו מהתחייבות שהעניק ב-4 באוקטובר - בנאום הניצחון שלו בבחירות .  במחאה על הקיצוצים הצפויים פרצו ארגוני עובדים ביוון בשביתות ,  אשר צפויות להתרחב במהלך החודש הקרוב .  התשואה על האג"ח של ממשלת יוון לשנתיים עולה ב-0.09% ל-6.57% ;  היורו נחלש מול הדולר ב-0.4% לרמה של 1.384 דולר ליורו .  בורסת בודפשט יורדת לאחר שמפלגת האופוזיציה בהונגריה ,  הצפויה לזכות בבחירות שייערכו במדינה בעוד 10 שבועות ,  אמרה כי הונגריה עלולה לחוות מיתון מתמשך וגידול בחובותיה ,  וכי העיד הממשלתי לגירעון התקציבי אינו מציאותי .  תוספת התשואה שמשקיעים דורשים על אג"ח של ממשלת הונגריה ,  לעומת אג"ח ממשלתיות של ארה"ב ,  מזנקת ב-0.29% - השיעור החד זה שמונה חודשים ,  ל-2.59% .  עלות הביטוח על אג"ח ממשלתיות של פורטוגל עולה ב-0.15% ;  עלות הביטוח על אג"ח יווניות עולה ב-0.18% ;  בספרד עולה עלות הביטוח על אג"ח ממשלתיות ב-0.12% .  הגירעון התקציבי של יוון עומד כיום על 12.7% מהתמ"ג - פי ארבעה מהיעד של האיחוד האירופי ,  של 3% מהתמ"ג ,  בעוד שהחוב של יוון עומד על 113% מהתמ"ג .  בשבוע שעבר העריכה ממשלת ספרד כי הגירעון בתקציבה הוא כיום בשיעור של 11.4% מהתמ"ג .  בנוגע לחששות מיציבותה של כלכלת ספרד ,  אמרה היום שרת האוצר של ספרד ,  אלנה סלגדו ,  כי מצבה של ספרד אינו דומה לזה של יוון . " המצב שלנו שונה ,  בן מבחינת החוב הציבורי והן מבחינת החוזק הכלכלי ",  אמרה סלגדו בראיון לתחנת הרדיו לה קופה .  בשנה שעברה היה יחס החוב-תמ"ג של ספרד 55.2% ,  בהשוואה ליחס חציוני של 78.2% עבור מדינות האיחוד האירופי .
 
החששות ממשבר אג"ח מובילות לירידות בשוקי המניות והאג"ח בספרד ,  פורטוגל והונגריה
מדד IBEX של בורסת מדריד יורד ב-2.2% לרמתו הנמוכה ביותר זה שישה חודשים

