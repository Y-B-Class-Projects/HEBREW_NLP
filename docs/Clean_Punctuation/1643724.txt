יוזמה במועצת הכבלים :  הקלות למבקשים להקים ערוצים עצמאיים ב-HOT וב-yes
במועצה מעוניינים לאפשר ליזמים לפעול גם בתחומי הסדרות ,  הילדים והספורט .  חברות הכבלים והלוויין יחויבו לשבץ את הערוצים בסמוך לערוצים דומים
 >  >  מועצת הכבלים והלוויין מעוניינת להסיר את המגבלות שמוטלות כיום על יזמים המבקשים להקים ערוצים פרטיים בתשלום שישודרו ב-hot וב-yes .  המועצה ,  שמקווה כי הצעד יביא להגדלת מספר הערוצים ,  פירסמה החודש הזמנה לשימוע בעניין .  יזמים המעוניינים להקים ערוצים עצמאיים שישודרו באמצעות הפלטפורמות של hot ו-yes צריכים לקבל לשם כך רישיון מיוחד .  תמורת שידור ערוץ עצמאי אמורות חברות הכבלים והלוויין לקבל דמי מעבר בלבד .  דמי המעבר המירביים שיכולה לגבות hot הם 2 מיליון שקל בשנה ,  ואילו גובהם המירבי של דמי המעבר ב-yes עדיין לא נקבע .  בעלי רישיונות מיוחדים יכולים לכפות על חברות הכבלים והלוויין את שידור הערוץ שבבעלותם ,  גם אם הן מתנגדות לכך .  עם זאת ,  כיום קיימים תנאים רבים המגבילים את בעלי הרישיונות - תנאים שכעת מעוניינים במועצה בביטולם .  בין התנאים :  איסור על החזקת יותר משלושה ערוצים על ידי בעל רישיון ;  ואיסור על שידור תכנים בתחומי הסדרות ,  הילדים והספורט  ( בעבר גם אסור היה לשדר ערוצי סרטים ,  אך מגבלה זו הוסרה לפני כמה חודשים ובקרוב יעלו לאוויר שני ערוצי סרטים שמקים בעלי רשת רב חן מוקי גרידינגר )  .  המועצה מתכוונת גם לקבוע נהלים שימנעו מחברות הכבלים והלוויין לפגוע בערוצים עצמאיים .  בין השאר ,  יחויבו החברות למקם את הערוצים בקרבה לערוצים דומים ולא באפיק נידח ;  וכן להקצות להם בערוצים אחרים זמן לשידור פרומואים .  לפי הצעת המועצה ,  גם ערוצים עצמאיים שכבר משודרים כיום ב-hot וב-yes יוכלו לעבור למודל השידורים החדש אם ירצו בכך .  כיום משודרים בכבלים ובלוויין רק שני ערוצים ברישיון מיוחד - 9 ו-24 ,  אך מפני שהם ערוצים ייעודיים הכללים התקפים לגביהם שונים .  רוב ההסכמים בין הערוצים העצמאיים בתשלום המשודרים כיום לבין hot ו-yes מבוססים על חלוקת ההכנסות מהמנויים .  במועצה מקווים כי הצעדים החדשים יגדילו את כוחם של בעלי הערוצים הפרטיים .  לדבר חשיבות מיוחדת בתקופה זו ,  שבה ב-hot מתכננים קיצוץ גדול בתוכן ואילו ב-yes מתנהלים מגעים להכנסת בעל מניות חדש .  יו"ר מועצת הכבלים והלוויין ,  ניצן חן ,  אמר בתגובה כי  " המועצה עודדה ותעודד פלורליזם ומגוון רחב של תכנים בטלוויזיה הרב ערוצית - ורישיון מיוחד הוא אחד המנגנונים שמאפשרים זאת ". 

יוזמה במועצת הכבלים :  הקלות למבקשים להקים ערוצים עצמאיים ב-HOT וב-yes
במועצה מעוניינים לאפשר ליזמים לפעול גם בתחומי הסדרות ,  הילדים והספורט .  חברות הכבלים והלוויין יחויבו לשבץ את הערוצים בסמוך לערוצים דומים

