בראשונה בהיסטוריה :  ארה"ב הודחה על ידי סין ממעמדה כשוק הרכב הגדול בעולם
מספר המכוניות שנמכרו בסין זינק ב-45% ב-2009 ל-13.6 מיליון - יותר מאשר בארה"ב
סין תפסה את מקומה של ארה"ב כשוק המכוניות הגדול בעולם בשנת 2009 ,  לפי נתונים שפירסם היום איגוד המכוניות הפרטיות של סין  ( cpca )  ,  דיווחה סוכנות הידיעות אי.פי .  מכירות מכוניות פרטיות בסין זינקו בשנה שעברה ל-10.3 מיליון מכוניות ,  ומספר כלי הרכב הכולל שנמכר ב-2009 מוערך ב-13.6 מיליון - זינוק של כ-45% לעומת שנת 2008 ,  לפי נתוני cpca . " הנתונים היו טובים יותר מכל התחזיות ",  אמר מזכ"ל cpca ,  ראו דה ,  במסיבת עיתונאים שנערך בשנחאי .  לשם השוואה ,  מכירות המכוניות והטנדרים בארה"ב נפלו ב-21% בשנת 2009 ל-10.4 מיליון כלי רכב .  נתונים שפורסמו מוקדם יותר השבוע הראו כי סין תפסה בשנה שעברה את מקומה של גרמניה בתור היצואנית הגדולה בעולם .  בשנת 2007 הדיחה סין את גרמניה ממעמדה ככלכלה השלישית בגודלה בעולם ,  והשנה היא צפויה לעקוף את יפן ולהפוך בכך לכלכלה השנייה בגודלה בעולם אחרי ארה"ב .
 
בראשונה בהיסטוריה :  ארה"ב הודחה על ידי סין ממעמדה כשוק הרכב הגדול בעולם
מספר המכוניות שנמכרו בסין זינק ב-45% ב-2009 ל-13.6 מיליון - יותר מאשר בארה"ב

