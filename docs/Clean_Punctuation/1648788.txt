רונאלדו : " ריאל משחקת טוב יותר מברצלונה "
 מספר ימים לאחר האמירה האומללה של היגואין  ( "ברצלונה הכי טובה בעולם ")  ,  יצא הפנומן הפורטוגלי להגנת הקבוצה הלבנה
רק לפני פחות משבוע החלוץ הארגנטינאי גונזאלו היגואין אמר את אחד הדברים הקשים ביותר שיוכל להגיד שחקן של ריאל מדריד .  בראיון שנתן לאחד מכלי התקשורת בספרד הכריז היגואין קבל עם ועדה כי  " ברצלונה היא הקבוצה הטובה בעולם כיום ".  ייתכן שדבריו של היגואין באו בעקבות רצונו העז שהמועדון הלבן ישדרג משמעותית את שכרו  ( משתכר כרגע 1.5 מיליון יורו לעונה )  לאור התפוקה המצוינת שלו .
 מאז אותה אמירה אומללה של היגואין ,  הביסה ריאל במחזור האחרון של הליגה 1:5 את טנריפה במשחק גדול באי המקולל מבחינתה ,  בעוד ברצלונה התקשתה מאוד מול מלאגה וניצחה אותה בקמאפ נואו 1:2 בלבד .
 מי שיצא כעת להגנתו של המועדון הלבן הוא כריסטיאנו רונאלדו .  בהתבסס על המשחקים האחרונים ,  רונאלדו כבר מאמין שהוא יכול לחזות את העתיד .  רונאלדו התראיין לעיתונאים פורטוגלים ואמר : " אני בטוח שאנחנו יכולים לזכות באליפות ספרד .
" אם אני מסתכל על המשחקים האחרונים ,  אנחנו משחקים יותר טוב מברצלונה ,  אבל הם במקום הראשון ועדיין צריך לתת להם כבוד ",  הוסיף הפנומן . " אנחנו רק צריכים לדאוג לעצמנו ולהמשיך את מה שאנחנו עושים כעת .  אנחנו בטוחים בסיכויים שלנו ". 

רונאלדו : " ריאל משחקת טוב יותר מברצלונה "
 מספר ימים לאחר האמירה האומללה של היגואין  ( "ברצלונה הכי טובה בעולם ")  ,  יצא הפנומן הפורטוגלי להגנת הקבוצה הלבנה

