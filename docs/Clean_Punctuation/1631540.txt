באיחור של תשע שנים :  תל-אביב מקימה תאגיד מים
התאגיד  " מי אביבים 2010 "  יהיה התאגיד הגדול בארץ וה-46 במספר
עיריית תל-אביב-יפו מתאגדת את אגפי המים והביוב העירונים תחת חברה פרטית .  הממונה על התאגידים ברשות המים המים ,  ישראל עינב ,  העניק היום את רישיון ההפעלה לתאגיד המים של תל אביב  - " מי אביבים 2010 ". התאגיד ישרת את 400 אלף תושבי העיר וכן כ-600 עובדים ומבקרים .  התאגיד יהיה הגדול בארץ  ( מבחינת היקף לקוחות )  ,  ואמור יהיה להגדיל את היקף ההשקעה בתשתיות המים והביוב העירוניות ,  לשפר את הגבייה ולצמצם את פחת המים בעיר .  חוק תאגידי מים וביוב אשר איפשר לכל רשות מקומית להקים תאגיד מים וביוב עצמאי - תחת האגפים והמחלקות שהיוו חלק אורגני מפעילות הרשות - נחקק כבר ב-2001 .  בשנת 2004 הפך התיאגוד לחובה ,  במטרה להבטיח כי התקבולים מגביית האגרות במשק המים והביוב יופנו חזרה לשיפור התשתיות .  הרשויות המקומיות חויבו להשלים את התיאגוד עד ינואר 2008 - ואולם מרביתן התנגדו למהלך .  כיום פועלים בישראל 45 תאגידים עם רישיון ,  מתוכם 37 באופן מלא ו-8 בתהליכי התארגנות .  10 תאגידים נוספים בתהליכי תכנון .
 
באיחור של תשע שנים :  תל-אביב מקימה תאגיד מים
התאגיד  " מי אביבים 2010 "  יהיה התאגיד הגדול בארץ וה-46 במספר

