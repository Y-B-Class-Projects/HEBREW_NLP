הקרב על הקרדיט
התנגדות צפויה של רוב החברים בועדת הכלכלה להצעת החוק הארכת זיכיון ערוץ 10 ,  הביאה לדחיית ישיבת הועדה .  חברי הכנסת שי ושאמה גייסו ח"כים להתנגד משום שהצעת החוק שלהם לא אוחדה עם ההצעה הממשלתית
ועדת הכלכלה של הכנסת לא הצביעה היום על הצעת החוק להארכת זיכיון ערוץ 10 בניגוד לציפיות ,  בעקבות דרישת חברי הכנסת כרמל שאמה  ( ליכוד )  וד"ר נחמן שי  ( קדימה )  לקיים דיון נוסף בנושא שיאחד את הצעת החוק הממשלתית עם ההצעה הפרטית שהגישו השניים .  בדיון שהסתיים לפני שעה קלה במפתיע הודיע יושב ראש הועדה אופיר אקוניס כי הישיבה תצא להפסקה של מספר שעות מאחר שיושב ראש הכנסת ראובן ריבלין אוסר על קיום דיונים בועדות במקביל לדיוני המליאה .  לרוב מאושר קיום במקביל של דיונים בועדות במשך חצי השעה הראשונה של דיוני המליאה .
 הסיבה האמיתית להפסקת הדיון היא ההערכה כי חברי הכנסת של קדימה גייסו רוב בועדת הכלכלה נגד הצעת החוק הממשלתית ,  על מנת לדחות את האישור ולקיים דיון נוסף שיאחד בין הצעות החוק .  חברי קדימה  " גויסו "  למשימה על ידי חברי הכנסת שי ושאמה מאחר שהצעת החוק הפרטית הוגשה קודם להצעה הממשלתית .  ההערכה היא שגם חברי הכנסת של ישראל ביתנו וש"ס צפויים להתנגד להצעת החוק מסיבותיהם .
 בשיחה עם וואלה !  ברנז'ה אמר היום ח"כ ד"ר נחמן שי : " אנחנו הבנו שרצו קיצורי דרך עם ההצעה הממשלתית בגלל לוחות הזמנים .  שתי ההצעות ,  שלנו והממשלתית ,  הגיעו במשותף למליאה ומשתיהן נחסכה חובת ההנחה .  חבר הכנסת זבולון אורלב החליט שהוא רוצה את ההצעה שלנו לדיון בועדה שלו ,  ועדת החינוך .  זה נראה לי לא לעניין כי כבר מזה כ-15 שנים שנושאי תקשורת מסחרית נידונים בועדת הכלכלה .  במשך למעלה מחודש וחצי ההצעה שלנו נתקעה בדרך ואי אפשר היה לקיים עליה דיון ,  ופתאום הודיע יושב ראש ועדת הכלכלה שהוא רוצה לסיים את כל הדיונים היום ולהצביע .  בשלב הזה פעלנו חבריי מקדימה וחבר הכנסת שאמה ,  על אף שהוא מהליכוד ,  כדי לעכב את תהליך ההצעה על מנת לאחד את ההצעות ולקיים דיון ראוי .  אנחנו שומרים על מינהל תקין ושלא יהיו קיצורי דרך .  אנחנו רוצים לתת לערוץ 10 את מרווח הנשימה שהוא זקוק לו ". 
גורם תקשורת בכיר שנכח בדיוני ועדת הכלכלה אמר היום לוואלה !  ברנז'ה : " זה מדהים שבסופו של דבר חברי הכנסת שי ושאמה יקברו את ערוץ 10 בגלל קרדיט ".  יחד עם זאת ,  ההערכה היא כי בסופו של דבר תעמוד ועדת הכלכלה בלוחות הזמנים והצעת החוק להארכת זיכיון הערוץ תאושר בקריאות שנייה ושלישית .
 
הקרב על הקרדיט
התנגדות צפויה של רוב החברים בועדת הכלכלה להצעת החוק הארכת זיכיון ערוץ 10 ,  הביאה לדחיית ישיבת הועדה .  חברי הכנסת שי ושאמה גייסו ח"כים להתנגד משום שהצעת החוק שלהם לא אוחדה עם ההצעה הממשלתית

