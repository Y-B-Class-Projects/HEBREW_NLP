הכנסות דפי זהב ירדו ב-5% ל-240 מיליון שקל בינואר-ספטמבר
ההכנסות של דפי זהב מעידות על התחזקות של פעילות האינטרנט - לעומת היחלשות של פעילות המדריכים .  לפני כחודשיים הגיעה החברה להסדר חוב שלפיו היא עוברת לבעלות מלאה של בעלי האג"ח
 >  >  לפני כחודשיים הגיעה חברת דפי זהב להסדר חוב שלפיו החברה עוברת לבעלות מלאה של בעלי האג"ח שלה .  כעת החברה העבירה לבעלי האג"ח דו"חות ראשונים מאז ההסדר לתקופה של תשעת החודשים הראשונים של 2009 .  סך הכנסות דפי זהב בתקופה היו 240 מיליון שקל - ירידה של כ-5% לעומת התקופה המקבילה ב-2008 ,  שבה הכניסה דפי זהב 252 מיליון שקל .  ה-ebitda של דפי זהב  ( רווח תפעולי לפני הוצאות מימון ,  פחת ומיסים )  היה בתשעת החודשים 62 מיליון שקל ,  לעומת 70 מיליון שקל בתקופה המקבילה  ( ירידה של 11% )  .  עיקר הירידה ברווחיות נבעה מהיחלשות במגזר שירותי המידע ,  שרווחיותו ירדה בתקופה זו בכ-6 מיליון שקל .  מבנה ההכנסות של דפי זהב מראה על התחזקות בפעילות האינטרנט של החברה מול היחלשות בפעילות המדריכים .  אתרי האינטרנט של החברה  ( ביניהם זאפ ,  רסט ,  דוקטורס ,  דפי זהב ועוד )  הניבו לחברה בתקופה 101 מיליון שקל ,  עלייה של 14% ורווח תפעולי של 28 מיליון שקל ,  גידול של 22% .  מנגד פעילות המדריכים המודפסים של החברה נשחקה ב-15% - לתוצאה של 105 מיליון שקל בתשעה חודשים ,  והרווח התפעולי של הפעילות נשחק ב-20% - לתוצאה של 28 מיליון שקל .  פעילות האינטרנט של קבוצת דפי זהב עמדה במוקד השינוי האסטרטגי שהוביל בשנים האחרונות מנכ"ל החברה ניר למפרט .  במסגרת כך נרכשו מספר פעילויות ,  שהיוו את מנועי הצמיחה המרכזיים של הקבוצה בשנים האחרונות .  לאחרונה עברה החברה לבעלות מחזיקי איגרות החוב שלה ,  שהחליפו את בעלי המניות האוסטרלים ,  זאת במסגרת הסדר חוב שנוהל בחודשים האחרונים .  ליו"ר החברה מונה יעקב אלינב ,  לשעבר משנה למנכ"ל בנק הפועלים ,  וכיום יו"ר בנק פיתוח תעשייה ויו"ר דש קפיטל ,  וכן דירקטור בחברות אחרות .  בד בבד ,  דפי זהב משיקה מחדש את אתר החברה  ( d.co.il )  לאחר מתיחת פנים ושיפור ממשק המשתמש ,  מהלך שהחברה השקיעה בו 2.5 מיליון שקל .
 
הכנסות דפי זהב ירדו ב-5% ל-240 מיליון שקל בינואר-ספטמבר
ההכנסות של דפי זהב מעידות על התחזקות של פעילות האינטרנט - לעומת היחלשות של פעילות המדריכים .  לפני כחודשיים הגיעה החברה להסדר חוב שלפיו היא עוברת לבעלות מלאה של בעלי האג"ח

