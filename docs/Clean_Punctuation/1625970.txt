הקץ של ויני דל נגרו מתקרב
רשת ESPN מדווחת כי שיקגו תודיע על פיטורי המאמן המאכזב לכשתמצא מחליף .  דייויס : " רגיל לקחת ולקלוע זריקות כאלה "
 פיטוריו של מאמן שיקגו ,  ויני דל נגרו ,  נמצאים באוויר כבר מספר שבועות .  ככה זה כשקבוצה שהיתה אמורה למנף את הצלחת העונה הקודמת למקום קבוע בצמרת המזרח ,  סוגרת שליש עונה במקום השלישי בבית המרכזי  ( והשמיני במזרח )  ,  עם 11 נצחונות ו-17 הפסדים .  מה-19 בנובמבר ועד ה-22 בדצמבר הפסידו הבולס 13 פעמים לצד חמישה נצחונות ,  מה שקירב את הנהלת הקבוצה צעד נוסף אל עבר שינוי משמעותי בצוות המקצועי ,  והבוקר  ( שני )  ,  נראה שהשינוי הזה קרוב מתמיד .
 רשת ESPN מדווחת היום כי שיקגו למעשה קיבלה החלטה לפטר את דל נגרו ,  והדבר היחיד שמונע את הצעד הוא חילוקי הדעות בהנהלת המועדון לגבי זהותו של המאמן המחליף .  על פי הדיווחים שיקגו לא תרצה לקדם את אחד מעוזריה - ברני ביקרסטאף או פיט מאיירס - למשרת המאמן הראשי ,  ותעדיף במקום זאת לחפש אופציה בכירה יותר בשוק המאמנים החופשיים ,  שכולל בין היתר את ביירון סקוט ,  אייברי ג'ונסון ,  לורנס פרנק ואחרים .  
ESPN אף טוענת שבכירים במועדון פנו לג'ון פקסון ,  שחקן העבר וחבר בהנהלה ,  עם הצעה לקחת את מושכות הקבוצה ,  אלא שרכז העבר סירב .  הצעה נוספת הוגשה לדאג קולינס ,  שהיה מועמד לקבוצה לפני שנתיים  ( ולפני שויני דל נגרו מונה )  ,  אך גם קולינס סירב .  בימים הקרובים צפויה הקבוצה לקבל החלטה ,  כאשר התזמון לא מפתיע :  ב-24 בדצמבר 2001 פיטרו הבולס את טים פלויד ,  וב-24 בדצמבר 2007 הלך גם סקוט סקיילס הביתה .  דל נגרו אמנם צלח את חג המולד ,  אך ימיו בשיקגו בהחלט נראים ספורים .
 ספק אנשים רבים חשבו שבמצב של 90:90 ,  כשרג'ון רונדו על קו העונשין עם שתי שניות לסיום ,  המנצחת בין בוסטון והקליפרס תגיע מלוס אנג'לס .  אלא שהרכז הצעיר של הסלטיקס החטיא את שתי הזריקות ,  הקליפרס לקחו טיים אאוט ,  ובשניה האחרונה ראו את בארון דייויס תופר זריקה גדולה שנשקה לרשת ,  ונכנסה .  90:92 לקליפרס בסיום ,  שמשיגים את נצחונם ה-13 העונה ,  ושוברים רצף הפסדים בן שלושה משחקים .
" אני רגיל לקחת את הזריקות האלה ולקלוע אותן ",  הצטנע דייויס בסיום . " כבר הייתי במצבים האלה .  לפני כל פעם שאני מקבל את הכדור ,  אני מרגיש שאני יכול לקלוע ".  מאמן הקליפרס ,  מייק דאנליבי ,  פרגן לכוכבו : " הוא אמר לי ,  'המאמן ,  סדר לי את התרגיל ואקלע' .  הוא אמר לנו לתת לו את הכדור ,  וזה השתלם ".  
בינתיים ,  קיבלה הקבוצה חדשות טובות נוספות ,  כשלפני המשחק השתתף באימון הקליעות לא אחר מבלייק גריפין ,  הבחירה הראשונה בדראפט האחרון ועתיד המועדון ,  שנפצע ערב העונה ולא שיחק עדיין . " זה מרגיש טוב .  זה עוזר לי להיות לצד הקבוצה ,  להיות חלק ממנה ,  להיות מעורב ",  אמר הפורוורד המצוין ,  שעבר בדיקות בברכו בתחילת השבוע ,  וכרגע נדמה שהוא על המסלול הנכון לחזרה למגרשים . " ניקח את זה שבוע אחרי שבוע ",  הוסיף גריפין ,  שצפוי לערוך את הופעת הבכורה שלו ב-NBA לקראת סוף חודש ינואר .
 
הקץ של ויני דל נגרו מתקרב
רשת ESPN מדווחת כי שיקגו תודיע על פיטורי המאמן המאכזב לכשתמצא מחליף .  דייויס : " רגיל לקחת ולקלוע זריקות כאלה "
 
