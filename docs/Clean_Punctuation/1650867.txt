ועדת קישוט
קישוטים יכולים לשדרג את הגינה ,  אך בוא בעת להפוך אותה למצועצעת ולא אסתטית .  וואלה !  בית יוצאת להגנת הגינה
הסרטים  " ללכת עד הסוף "  ו"אמלי "  החזירו את גמדי הגינה לתודעה .  בשניהם היחסים הטעונים שפתחו עמם בעליהם הפכו אותם לטריק קולנועי ,  שנועד להבליט את האקסצנטריות של הדמות לה הם שייכים .  אם גם לכם יש גמדים ,  או כל קישוט גינה אחר ,  אל בהלה ;  אנחנו לא מנסים לומר שאתם תימהוניים ,  חלילה .  מה שכן ,  יכול להיות שהפטיש הקטן שלכם עושה את האפקט ההפוך ובמקום לשדרג את הגינה האהובה ,  מכער אותה .  במידה ויש באמתחתכם אחד מהקישוטים הבאים כדאי שתעצרו רגע לקרוא ,  תעשו טוב-טוב חושבים ,  ואולי אפילו תצאו נשכרים .
 למי מתאים :  לסובלים מחסך באגדות ילדים ,  שרוצים לעצב את גינתם באווירה ילדותית ועליזה במיוחד .
 למה כן ?  מה רע באגדות ילדים ?  הגמדים יכולים להוות תוספת צבעונית ועליזה שלא תלויה בשום עונה ,  לצד הירק שופע בגינתכם ,  ריהוט הגן והערסל שתליתם .  
למה לא ?  הגינה נראית כמו גן ילדים חסר כל שיק בעליל ,  או גרוע מכך כמו תפאורה של עיבוד בית ספר יסודי לסיפור של האנס כריסטיאן אנדרסן .  מה גם שיש את התנועה ל"שחרור גמדי הגינה ",  הכוללת פעילים שחומסים את הגמדים ,  משחררים אותם לחופשי ועלולים לגנוב גם את הגמד האהוב  ( והיקר ,  יש לציין )  שלכם .
 למי מתאים :  חובבי שאנטי באנטי שחזרו לא מזמן מהטיול בהודו ,  או כאלה שמאמינים כי הפעמונים יביאו לביתם אנרגיות חיוביות ויגרשו את השליליות .
 למה כן ?  הרבה יותר נעים לשמוע את הצליל שמפיקים הפעמונים הקטנים שנוקשים זה בזה מאשר את צופרי המכוניות שבחוץ ,  ואם השכלתם לרכוש פעמונים ייחודיים עם אמירה עיצובית ,  ההנאה כפולה .  
למה לא ?  בכל משב של רוח קלילה ,  בין אם רוח חורפית או בריזה קיצית ,  הפעמונים יצלצלו ולא יתנו לכם רגע של שקט .  אם אתם זקוקים לדממה כדי לקבל השראה או סתם להירגע ,  הפעמונים הם ממש לא הקישוט שכדאי שתתלו בגינה .  תשאירו אותם לויפאסנות במדבר יהודה ,  שם ממילא אף אחד לא מדבר ,  או כקישוט מעל מיטות של תינוקות .
 למי מתאים :  אלה שעדיין מאמינים שהצבתם בגינה תרחיק ותפחיד את הציפורים שמאיימות לנקר להם בצמחיה .  
למה כן ?  התקנת דחליל בחצר תגרום לכם להרגיש כאילו אתם חיים בכפר פסטורלי ,  או חווה מרוחקת .  חוץ מזה ,  מי יודע ?  אולי אצלכם בגינה יקרה הנס והדחליל באמת ירחיק את הציפורים .
 למה לא ?  למה להציב בגינה בובה בלויה ולא מושקעת חבושה בכובע קש מרופט ?  הרי היא מכערת את הגינה ,  ומה כבר אתם מגדלים בגינה שאתם צריכים להגן עליה מפני ציפורים ?  חוץ מזה ,  הם נורא מפחידים .
 למי מתאים :  חזאים בהתהוות ,  המתעניינים בתרחישי מזג האוויר ומחכים בקוצר רוח לסיום מהדורת החדשות .  אז מתחיל האקשן האמיתי .  
למה כן ?  לא ממש מצאנו סיבה נורמאלית להצבת שבשבות בגינה .  אם בכל זאת אתם מתעקשים לשים שבשבות בגינה ,  הניחו אותן בזהירות בלילה ,  כששאף אחד לא רואה ,  ובאור הראשון של בוקר העלימו אותן .  
למה לא ?  השבשבות הרי מסתובבות בכל משב רוח קליל ולא מעידות באמת על מצבו של מזג האוויר .  מה גם שלא ממש קיימות שבשבות עיצוביות מרשימות .  על פי רוב הן נראות כקישוטים פשוטים וילדותיים שלא ממש מחמיאים לירק שמסביב .
 למי מתאים :  פנטזיונרים שרוצים ליצור בגינתם הפרטית תחושה של טיול קולטורה אירופאי .  איך אומר מערכון מפורסם עם סקרלט ג'והנסון בסאטרדיי נייט לייב ?   " אם אתה רוצה שאנשים יחשבו שאתה מיליונר ,  שים קצת מזרקות ומפלים בתוך הבית ".  
למה כן ?  באמצעות המזרקה תוכלו לשדל את האורחים שלכם בגינה להטיל כמה מטבעות לתוכה ולעשות קופה על חשבונם .
 למה לא :  מזרקות אבן מתאימות במיוחד למקומות ציבוריים ,  או גני אירועים שלא הייתם מאחלים לאויבכם הגדולים ביותר להתחתן בהם .  זה למה .  בנוסף ,  קול פכפוך המים בגינה הפרטית עלול לגרור אתכם לשירותים בתדירות גבוהה יותר .
 למי מתאים ?  שוחרי אמנות קלאסית .  
למה כן :  באמת ,  למה ? 
למה לא :  מה זה פה ,  הלובר ? 

ועדת קישוט
קישוטים יכולים לשדרג את הגינה ,  אך בוא בעת להפוך אותה למצועצעת ולא אסתטית .  וואלה !  בית יוצאת להגנת הגינה

