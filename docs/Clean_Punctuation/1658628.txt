 " גורמים פלסטינים סייעו בחיסול מורנייה "
 סגנו של מזכ"ל חיזבאללה מאשים גורמים פלסטינים וסורים בסיוע לישראל במבצע החיסול של עימאד מורנייה . " יש לנו מידע בנוגע לחדירה מודיעינית מצד סורים ופלסטינים ,  שהביאה לחשיפת מיקומו "
 סגן מזכ"ל חיזבאללה ,  השייח' נעים קאסם ,  טוען כי אזרחים סורים ופלסטינים סיפקו לישראל מידע שהוביל לחיסולו של בכיר הארגון עימאד מורנייה לפני יותר משנתיים בדמשק - בראיון שפורסם היום  ( רביעי )  לעיתון הסעודי  " אל-ווטן "  אמר קאסם : " החקירה טרם הסתיימה ,  אולם אפשר לומר בוודאות שישראל עומדת מאחורי חיסול מורנייה .  יש לנו מידע בנוגע לחדירה מודיעינית מצד סורים ופלסטינים ,  שהביאה לחשיפת זהותו של מורנייה ומיקומו ". 
סגנו של חסן נסראללה הבהיר עוד כי ארגונו ערוך ומוכן למתקפה ישראלית : " אנחנו יוצאים מנקודת הנחה שישראל תתקיף את לבנון באחד הימים .  השפה הישראלית היא שפת מלחמה .  לפיכך אימצנו לעצמנו תכנית לפיה אנחנו נערכים למלחמה שעלולה לפרוץ בכל רגע נתון ". 
קאסם התייחס גם לחשיפתן של רשתות הריגול הלבנונית שפעלו למען ישראל באמרו כי מדובר ב"מכה קשה למוסד הישראלי ".  יחד עם זאת ,  הוא הכחיש כי רשתות הריגול הללו הצליחו לחדור לשורותיו של חיזבאללה : " זוהי נקודת החולשה העיקרית של ישראל ". 
בהתייחסו להחלטה 1701 של מועצת הביטחון של האו"ם ,  האוסרת פריסת נשק מדרום לנהר הליטני ,  אמר קאסם כי ישראל היא זו שמתחמשת : " חיזבאללה ממלא אחר החלטה 1701 .  אנחנו ממלאים אחריה מדי יום ביומו אולם ישראל היא זו שמפרה את הריבונות האווירית של לבנון מדי יום ואת קו הגבול עם לבנון .  כלומר ,  היא זו שמפרה את ההחלטה ". 
בכיר חיזבאללה עימאד מורנייה נהרג בפברואר 2008 מפיצוץ מטען שהוטמן במשענת מושב הרכב שלו .  מאז מאשים ארגון חיזבאללה את ישראל בחיסול .  מורנייה תפקד כראש הזרוע הצבאית של חיזבאללה ונחשב לדמות השנייה בחשיבותה בארגון .

" גורמים פלסטינים סייעו בחיסול מורנייה "
 סגנו של מזכ"ל חיזבאללה מאשים גורמים פלסטינים וסורים בסיוע לישראל במבצע החיסול של עימאד מורנייה . " יש לנו מידע בנוגע לחדירה מודיעינית מצד סורים ופלסטינים ,  שהביאה לחשיפת מיקומו "
 
