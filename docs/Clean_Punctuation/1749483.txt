16 חודשי מאסר לאדם שזייף עבודות של האמנית טרייסי אמין
ג'ונתן רייפרן הודה כי זייף 11 מעבודותיה של האמנית הנודעת ומכר אותן ב-eBay תמורת 26 אלף פאונד . " האמנות שלי מאוד אישית ואני מוטרדת מכך שאנשים רומו ",  אמרה אמין בתגובה
בית המשפט במנצ'סטר גזר אתמול  ( חמישי )  על ג'ונתן רייפרן 16 חודשי מאסר לאחר שהודה כי זייף את עבודותיה של האמנית הבינלאומית טרייסי אמין .  רייפרן ,  בן 32 ,  היה בעברו סטודנט לאמנות ושימש כעוזרה של אמין .  הוא זייף 11 עבודות של האמנית ומכר אותן באתר eBay תמורת 26 אלף פאונד .  להגנתו אמר כי עשה זאת כדי להחזיר הלוואות שלקח בשוק השחור לצורך פרויקט וידיאו שביקש להכין . 
" האמנות שלי מאוד אישית ",  אמרה אמין בתגובה לגזר הדין , " ומגיעה מהלב .  זה פוגע ומטריד לראות את הזיופים האלה ,  שאין בהם שום כבוד ושום הבנה למה שאני עושה .  אני מודאגת ומוטרדת מכך שאנשים רומו ".  
אמין ,  בת 47 ,  נחשבת לאחת הדמויות המרכזיות בקרב חבורת ה-Young British Artists שכבשה את עולם האמנות בשנות ה-90 .  היא הגיע לכותרות עם עבודתה , " Everyone I Have Ever Slept With 1963-1995 ",  שהורכבה מאוהל שעל דפנותיו רקמה את שמות כל האנשים שעמם שכבה .  העבודה ,  שהושמדה בשריפה שפרצה ב-2004 במחסן בו אוחסנה ,  זכתה למעמד איקוני ,  והולידה חיקויים רבים כולל בישראל .  ב-1999 ,  היתה אמין מועמדת לפרס טרנר היוקרתי ובמסגרת התחרות הציגה את עבודה  " My Bed ",  שהורכבה ממיטתה הפרטית ועליה מצעים מלוכלכים ,  קונדומים משומשים ותחתונים מוכתמים בדם .  ב-2007 ייצגה את אנגליה בביאנלה לאמנות בוונציה .
 
16 חודשי מאסר לאדם שזייף עבודות של האמנית טרייסי אמין
ג'ונתן רייפרן הודה כי זייף 11 מעבודותיה של האמנית הנודעת ומכר אותן ב-eBay תמורת 26 אלף פאונד . " האמנות שלי מאוד אישית ואני מוטרדת מכך שאנשים רומו ",  אמרה אמין בתגובה

