מדוע החיפוש נכשל באינטרנט הנייד 
סייר אינטרנט
 >  >  לפעמים מה שאנחנו מכירים הוא מכשול .  כשהטלוויזיה עלתה לאוויר לראשונה ,  התוכניות נראו כמו תסכיתי רדיו מצולמים .  אפשר להבין - זה מה שחברות המדיה הכירו .  כשהאינטרנט עלה לאוויר ,  גם הוא נראה כמו מדיה ישנה - רק באינטרנט .  ומאותה סיבה .  כשהאינטרנט הגיע לטלפונים סלולריים זה גם היה כך - זה נראה כמו מחשב מחובר לאינטרנט ,  אלא שהמחשב הוא טלפון נייד :  חיבור לאינטרנט ודפדפן .  חלק ניכר מההתאמה למכשיר ולמסך הקטן כבר נעשה .  החלוצה היתה אפל ,  שהבינה שחוויית הצריכה האינטרנטית הסלולרית תהיה מבוססת על יישומים ולא על דפדפן .  אמנם הדפדפן מציע עושר גדול יותר של תכנים - אבל רובם לא מותאמים למסכים ננסיים .  אפל לא עשתה זאת על ידי כך שפיתחה יישומים בעצמה .  תחת זאת היא עודדה מפתחים עצמאיים לפתח יישומים ל-iphone .  היישומים מציעים חוויית צריכה הרבה יותר טובה מדפדפנים ,  לא רק כי הם מותאמים לגודל המסך של ה-iphone ,  שהוא מהגדולים שיש ,  כי אם עושה שימוש בתכונות הייחודיות של המכשיר ,  כמו הג'ירוסקופ ,  הדפדוף בעזרת האצבעות או אפילו ה-- gps מה שאף דפדפן לא יכול להציע .  עבור המפתחים היישומים מציעים לא רק שליטה טובה יותר על העיצוב שלהם כי אם גם דרכים רבות ומגוונות יותר לממש את הפוטנציאל הכלכלי ,  כי הרי יישומים יכולים לעשות כל מה שדפדפנים עושים - ומעבר לכך .  מגוון היישומים העצום ב-iphone לא רק גורם לכך שעיקר צריכת האינטרנט נעשה דרכם כי אם גם לכך שהם כוח המשיכה הגדול ביותר של ה-- iphone וגם היתרון התחרותי החשוב ביותר שלו ביחס למכשירים סלולריים אחרים .  אבל ליישומים יש השלכה נוספת ,  חשובה לא פחות :  בעוד שבמחשבים אישיים וניידים היישום העיקרי הוא חיפוש ,  במכשירים סלולריים ,  ובוודאי ב-iphone ,  החשיבות היחסית - והאבסולוטית - של החיפוש הרבה יותר קטנה .  כדי להפעיל חיפוש יש צורך בדפדפן ,  ומכיוון שחלקו היחסי של הדפדפן בצריכת אינטרנט בטלפונים סלולריים קטנה יותר - החשיבות של חיפוש קטנה יותר .  לכל הפחות ,  לחיפוש בטלפונים סלולריים יש לפחות חיסרון בולט אחד :  מנועי החיפוש עושים מאמץ לקדם תוצאות של אתרי אינטרנט המותאמים למסכים קטנים ,  אבל הם עדיין מוהלים בתוכם הפניות לאתרי אינטרנט  " רגילים ",  כולל כאלה שיש בהם יישומי פלאש ,  שטלפונים ניידים רבים ,  בהם iphone ,  מתקשים להציג אותם .  אי אפשר לשכפל את הצלחת מנועי החיפוש במחשבים האישיים גם במכשירים ניידים .  גוגל לא תוכל לכבוש את עולם האינטרנט הנייד באותה טכנולוגיה שבה כבשה את האינטרנט הנייח .  לפיכך גם הפרסום מבוסס-החיפוש שלה לא יעבוד בטלפונים סלולריים כמו שהוא עובד במחשבים רגילים .  האינטרנט הנייד אינו  " הארכה "  של האינטרנט הנייח כמו שהטלוויזיה לא היתה הארכה של הרדיו .  האינטרנט הנייד עושה disruption לאינטרנט הרגיל ,  והקורבנות הראשונים שלו יהיו מנועי החיפוש .  - הבלוג של נתן ליפסון :  media.cafe.themarker.com

מדוע החיפוש נכשל באינטרנט הנייד 
סייר אינטרנט

