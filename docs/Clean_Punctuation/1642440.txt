מיקרוסופט נכנסת לשוק המשחקים ברשתות חברתיות ?  מנהלת מגעים לרכישת CrowdStar ב-200 מיליון דולר
כך דיווחה בלומברג ;  CrowdStar פיתחה את המשחק Happy Aquarium לרשת החברתית פייסבוק
ענקית התוכנה נימנת על החברות שמנהלות מגעים לרכישת חברת קראודסטאר  ( crowdstar )  ,  המפתחת משחקי מחשב לרשת החברתית פייסבוק ,  לדברי שני אנשים המקורבים למצב ,  דיווחה סוכנות הידיעות בלומברג.העסקה עשויה לשקף לחברה - מפתחת המשחק  " האפי אקווריום "   ( happy aquarium )  בפייסבוק - שווי של 200 מיליון דולר .  לדברי אחד המקורות ,  החלטה על מכירת קראודסטאר ,  הנמצאת בבעלות פרטית ,  עשויה להתקבל בשבועות הקרובים .  ייתכן כי החברה תחליט בסופו של דבר להישאר עצמאית ולגייס במקום זאת כסף מחברת השקעה פרטית ,  אמר מקור אחר .  חברת פלייפיש  ( playfish )  ,  המפתחת משחקי מחשב לרשתות חברתיות ,  נרכשה בנובמבר על ידי אלקטרוניק ארטס  ( סימול erts )  ,  יצרנית משחקי הווידיאו השנייה בגודלה בעולם ,  תמורת 400 מיליון דולר .  פלייפיש מייצרת משחקים לפלטפורמות של אתרי הרשתות החברתיות פייסבוק ,  מייספייס ו-בבו ,  כמו גם למערכות ההפעלה לטלפונים סלולרים אייפון ואנדרויד .  לחברה יש למעלה מ-60 מיליון חשבונות פעילים של שחקנים במשחקיה ,  בהם המשחק הפופולרי ביותר שלה ,  פט סוסייטי  ( pet society )  ,  אשר מתהדר ביותר מ-20 מיליון שחקנים פעילים בחודש .
 
מיקרוסופט נכנסת לשוק המשחקים ברשתות חברתיות ?  מנהלת מגעים לרכישת CrowdStar ב-200 מיליון דולר
כך דיווחה בלומברג ;  CrowdStar פיתחה את המשחק Happy Aquarium לרשת החברתית פייסבוק

