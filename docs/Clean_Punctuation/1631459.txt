סין מקשה על חברות זרות לפעול :  כל אתר אינטרנט יידרש להירשם ולקבל אישור בטרם יותר לצפייה
במקום  " רשימה שחורה "  תהיה מעכשיו  " רשימה לבנה "  של אתרים מורשים ,  וכל האתרים שאינם נכללים בה ייחסמו
משרד המידע הסיני נוקט צעדים חדשים במאמץ לסנן תכנים בלתי רצויים באינטרנט .  מעתה כל אתר אינטרנט יידרש להירשם ולקבל אישור בטרם יותר לצפייה בסין .  רגולציה זו מציבה דרישות חדשות בפני חברות זרות המעוניינות שאתר האינטרנט העסקי שלהן יהיה פתוח בפני קוראים סיניים.במקום  " רשימה שחורה "  של אתרים מצונזרים תהיה מעכשיו  " רשימה לבנה "  של אתרים מורשים ,  וכל האתרים שאינם נכללים בה ייחסמו .  בעלי אתרים ייאלצו להירשם ,  להיבדק ולקבל אישור מיוחד כדי להיכנס ל"רשימה הלבנה ". איך תשפיע הרשימה על החברות הזרות שפעילות בשוק העסקים הסיני ?  לפי ההערכה ,  מיזמי מחקר ופיתוח הדורשים נגישות גבוהה לאינטרנט ייפגעו באופן משמעותי .  סין עשתה בשנים האחרונות מאמץ למצב את עצמה כמרכז אזורי למחקר ופיתוח ,  אך מניעת הגישה לרשת עלולה לגרום לחברות זרות להעביר את תהליכי המו"פ למקומות אחרים .  מהלך כזה עשוי להוביל לשגשוג אקדמי בהונג קונג ובסינגפור ולבריחת מוחות מסין.לדברי צבי שלגו ,  מנכ"ל ptl group המספקת שירותי ניהול לחברות זרות בשוק הסיני : " עדיין לא ברור כיצד ייאכפו התקנות החדשות ,  אולם לפי הפרסומים נראה שחברות שכבר עובדות בסין ומתחזקות אתרי אינטרנט ,  צפויות לקבל בקרוב הודעה על מועד לביצוע ההרשמה ולאישור האתר .  קרוב לוודאי שזה יהפוך למרכיב בירוקרטי נוסף ויהיה צורך לבצע את הפרוצדורה הזו אחת לשנה ". משקיעים זרים המתכננים להקים חברה בסין צריכים לקחת בחשבון את תהליך הקבלה ל"רשימה הלבנה "  כבר בשלב מוקדם של רישום החברה .  שלגו מסביר : " כמו שזה נראה כרגע ,  לבעלי אתרים עסקיים שיציעו באתר שלהם מידע מקצועי ולא יכללו קישורים לתכנים רגישים אין סיבה לדאגה ,  אך זוהי מורכבות בירוקרטית נוספת בחדירה לשוק הסיני ואנו נערכים לטפל בה עבור לקוחותינו ". מי שייפגעו ראשונים יהיו ללא ספק הבלוגרים שכותבים על סין באנגלית .  לפי הערכה פסימית ,  90% מבלוגים אלה ייעלמו מהמסך הסיני והראשונים יהיו כמובן אלה שפירסמו בעבר תכנים שלא מצאו חן בעיני הרשויות הסיניות .  בחלק מהבלוגים נערכים דיונים סוערים והם מצוטטים בכל רחבי הרשת .  השמועות על חסימתם הצפויה כבר מעוררות מהומה בקרב קהילות הגולשים באינטרנט.גם מוסדות החינוך הבינלאומיים בסין ייאלצו להתמודד עם חסימת גישתם של הסטודנטים לחומר אקדמי שאינו עומד בקנה אחד עם עמדת הממשל ,  ואמצעי התקשורת הזרים עלולים להיעלם לחלוטין מעיני הגולשים הסיניים .  כבר זמן רב שהצנזורה הסינית מפקחת על אתרי חדשות בינלאומיים ובעיקר על דיווחיהם של עיתונאים עצמאיים מסין .  אולם אם משמעות  " הרשימה הלבנה "  היא שכל מאמרי החדשות ייבחנו על ידי הממשלה לפני שתתאפשר אליהם גישה מסין ,  הרי שהמידע הגלוי לגולש הסיני יצטמצם באופן משמעותי.נותר עוד לראות כיצד הדברים יבוצעו בפועל .  לא ברור עדיין אם מדובר בחסימה סלקטיבית של עמודים מסוימים או בהורדת האתר כולו .  עם זאת ,  דבר אחד ברור :  אמצעי התקשורת הבינלאומיים ייאלצו להיות זהירים בדיווחים ובפרשנויות על סין אם ברצונם להגיע לקוראים הסיניים .
 
סין מקשה על חברות זרות לפעול :  כל אתר אינטרנט יידרש להירשם ולקבל אישור בטרם יותר לצפייה
במקום  " רשימה שחורה "  תהיה מעכשיו  " רשימה לבנה "  של אתרים מורשים ,  וכל האתרים שאינם נכללים בה ייחסמו

