שיכון ובינוי תגדיל את החוב ב-93 מיליון שקל - כדי לפרוס אותו
החברה רכשה ממחזיקי אג"ח מסדרה 2 400 מיליון שקל ערך נקוב ,  בתמורה להקצאת 492 מיליון שקל .  צור שמיר גייסה 150 מיליון שקל
 >  >  ביום חמישי האחרון השלימה חברת שיכון ובינוי שבשליטת שרי אריסון הצעת רכש חליפין שבה רכשה ממחזיקי אג"ח מסדרה 2  ( שהיקפה הכולל לפני העסקה היה כמיליארד שקל )  400 מיליון שקל ערך נקוב של האג"ח בתמורה להקצאה של 492 מיליון שקל .  זאת במסגרת הנפקתה של סדרת אג"ח חדשה  ( סדרה 4 )  לפי יחס החלפה של 1:1.23 .  עסקה זו אמנם תגדיל את הוצאות הריבית של שיכון ובינוי ,  אך היא תאפשר לחברה לפרוש את החוב בצורה גמישה יותר ,  כך שיתרת החוב של אג"ח 2 תיפרע ב-2012-2015 .  האג"ח מסדרה 4 בעלות מח"מ של כ-6 שנים ,  נושאות ריבית שנתית 4.8% ,  צמודות מדד והן ייפרעו בחמישה תשלומים שנתיים שווים ב-2015-2019 .  את ההנפקה הוביל קונסורציום חתמים ,  שכלל את כלל פיננסים חיתום ,  פועלים אי.בי.אי חיתום ,  אקסלנס נשואה חיתום ,  לאומי פרטנרס חתמים ולידר הנפקות .  חברת צור שמיר אחזקות ,  שבשליטת מוקי ,  דורון ושלום שניידמן ,  השלימה ביום חמישי האחרון בהצלחה במסגרת המכרז הציבורי את הנפקתה של סדרת אג"ח ו' חדשה בהיקף של 150 מיליון שקל .  הריבית שיישאו האיגרות שנקבעה במכרז היא הריבית שנושאת האיגרת הממשלתית מסוג גילון 817  ( שכיום היא כ-2.1% )  בתוספת מרווח של 5.5%  ( בהשוואה למרווח מקסימלי של 7.5% )  .  כלומר ,  הריבית השנתית שיישאו האג"ח תהיה כ-7.6% .  במכרז נרשמו ביקושים של יותר מ-400 מיליון שקל .  הגיוס שתוכנן במקור היה בהיקף של כ-130 מיליון שקל .  בעקבות עודף ביקוש שהתקבל באותו מחיר ,  כלומר במרווח של 5.5% יותר מתשואת אג"ח ממשלתית ,  ניצלה צור שמיר את הזכות להרחיב את הסדרה בעד 15% באמצעות הפעלת מנגנון הגרין שו ,  כך שהגיוס הסתכם ב-150 מיליון שקל .  את ההנפקה הוביל קונסורציום חתמים ,  שכלל את מיטב הנפקות ופיננסים ,  לאומי פרטנרס חיתום ,  כלל פיננסים חיתום ,  לידר הנפקות ,  ברק קפיטל חיתום ואגוד חיתום .  הגיוס המוצלח של צור שמיר ממחיש את ההערכה שרוחש שוק ההון לפעולות המימוש בהיקף של מאות מיליוני שקלים שביצעה משפחת שניידמן באירופה ובישראל בתחומי הביטוח ,  הנדל"ן והפיננסים כדי לעמוד בהתחייבויותיה ולא להגיע למצב של  " תספורות "  והסדרי חוב עם בעלי החוב שלה .  האג"ח אינן מדורגות ,  אינן צמודות למדד ובעלות מח"מ  ( משך חיים ממוצע )  של 3.6 שנים .  תשלומי הקרן של האג"ח ייפרעו ב-10 תשלומים חצי-שנתיים שווים ב-2012-2016 .  החברה לא נתנה בטחונות למשקיעים ,  אך היא התחייבה כי כל עוד לא תיפרע הסדרה ,  ההון העצמי שלה  ( ברמת הסולו )  לא יפחת מ-200 מיליון שקל ,  יחס ההון העצמי למאזן לא יפחת מ-30% ,  היא לא תבצע שיעבוד שלילי  ( negative pledge )  על גרעין השליטה בחברה הבת ביטוח ישיר השקעות פיננסיות  ( 50.01% )  ,  וכי החוב הפיננסי נטו ,  שאין כנגדו בטוחות ספציפיות ,  לא יהיה יותר מ-50%-70% משווי הבטוחה .
 
שיכון ובינוי תגדיל את החוב ב-93 מיליון שקל - כדי לפרוס אותו
החברה רכשה ממחזיקי אג"ח מסדרה 2 400 מיליון שקל ערך נקוב ,  בתמורה להקצאת 492 מיליון שקל .  צור שמיר גייסה 150 מיליון שקל

