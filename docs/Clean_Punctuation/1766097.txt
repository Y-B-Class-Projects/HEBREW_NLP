האגודה לזכויות האזרח :  'אם תרצו' לא תנאם בעצרת
האגודה לזכויות האזרח סירבה לבקשת תנועת הימין  " אם תרצו "  לנאום בעצרת המרכזית לציון יום זכויות האדם הבינלאומי שייערך מחר בת"א : " אם תרצו אינה ארגון זכויות אדם "
 האגודה לזכויות האזרח הודיעה הערב  ( חמישי )  כי לא תאפשר לתנועת  " אם תרצו "  לנאום בעצרת לרגל יום זכויות האדם הבינלאומי שתיערך מחר בכיכר רבין בתל אביב .  התנועה פנתה בשעות האחרונות למנכ"ל האגודה לזכויות האזרח ,  חגי אלעד ,  בבקשה לנאום בעצרת המרכזית ,  אך בקשתה נדחתה .   כ-100 ארגוני זכויות אדם צפויים לצאת מחר ב-10:30 בבוקר מתיאטרון הבימה אל עבר כיכר רבין במצעד לרגל ציון יום זכויות האדם הבינלאומי .  בתום הצעדה ,  יתקיים בכיכר רבין האירוע המרכזי .
 במכתבו ,  פנה ראש אגף מדיניות והסברה בתנועת אם תרצו ,  ארז תדמור ,  לאגודה לזכויות האזרח וביקש להפסיק את מה שכינה הניצול הציני של המאבק למען זכויות אדם לצרכי מאבק תעמולתי אנטי-ישראלי . " נודה לכם ונראה זאת בהערכה רבה אם תאפשרו גם לקולות שונים להישמע במצעד ,  ולאפשר ליו"ר תנועת 'אם תרצו' ,  מר רונן שובל ,  לשאת דברים בעצרת בסיום המצעד ",  כתב .  לדברי מנכ"ל האגודה לזכויות האזרח ,  בקשתה של התנועה לנאום בעצרת התקבלה הרבה אחרי שסדר וזהות הנואמים כבר נקבעו . " בלשון המעטה ",  כתב אלעד בתגובתו ," תנועת 'אם תרצו' אינה ארגון זכויות אדם .  למעשה ,  הם עוסקים בעיקר בניסיונות אובססיביים להשתיק ולפגוע בכל מי שמעז למתוח ביקורת על ממשלת ישראל או מוסדותיה ,  ובכך מראים חוסר הבנה עמוק לתפקידם של ארגוני זכויות אדם או למהותה של דמוקרטיה .  כמו כולם ,  הם זכאים לחופש ביטוי והאגודה לזכויות האזרח אף נאבקה בעבר על זכותם לכך ,  אבל אין לנו שום כוונה לשתף פעולה עם הניסיון הנלעג שלהם לנכס לעצמם את המצעד ".  
תנועת  " אם תרצו "  הודיעה מוקדם יותר היום כי היא וכ-20 ארגונים נוספים יצעדו מחר בתל אביב במצעד שכותרתו  " גם ליהודי יש זכויות אדם ".  מהתנועה נמסר כי  " ארגונים אלה החליטו לשים קץ לניהול הציני של שיח זכויות האדם על מנת לנגח את ישראל ואת חיילי צה"ל ". 

האגודה לזכויות האזרח :  'אם תרצו' לא תנאם בעצרת
האגודה לזכויות האזרח סירבה לבקשת תנועת הימין  " אם תרצו "  לנאום בעצרת המרכזית לציון יום זכויות האדם הבינלאומי שייערך מחר בת"א : " אם תרצו אינה ארגון זכויות אדם "
 
