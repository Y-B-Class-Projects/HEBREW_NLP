הפועל רעננה - בני סכנין :  לא להכנע לתשישות
אחרי ששתי הקבוצות הזיעו 120 דקות בגביע באמצע השבוע ,  רעננה נשארה עם מאבקי התחתית ,  סכנין חושבת צמרת  ( 19:00 ) 
לאחר 120 דקות ופנדלים ביום רביעי ,  בסיומם הודחה מגביע המדינה ,  תתייצב הפועל רעננה לקרב תחתית חשוב מול בני סכנין  ( שבת ,  19:00 )  כשהפסד יכול לעלות לה בירידה למקום האחרון .  אם לא די בכאב ההדחה מהגביע ובתשישות השחקנים ,  הרי שבמהלך המשחק שבר גיא קואז את עצם השוקית .  המגן עבר הבוקר ניתוח לשיקום הרגל הפצועה ,  וככל הנראה סיים את העונה .  זמן ההחלמה המשוער הוא מספר חודשים ,  כשעדיין לא ניתן לדעת בוודאות מתי יוכל לחזור למגרשים עד שיערכו בדיקות נוספות בעוד מספר שבועות .
 אלי כהן ,  שראה בגביע מפעל משני לליגה ,  ביקש משחקניו לגייס את כל תעוזת הנפש שלהם על מנת להגיע למשחק החשוב מבלי שסימני העייפות מיום רביעי ישפיעו עליהם .  המאמן העלה מבעוד מועד הרכב חסר בגביע ,  וכעת יחזור להרכב החזק בליגה כששאול סמדג'ה ,  אירמנטס זלמיקאס ,  אבי כנפו וסטיבן כהן יחזרו להרכב .
 הרכב משוער :  שאול סמדג'ה ,  רועי לוי ,  איתי טואף ,  אירמנטס זלמקיאס ,  עמרי עטיה ,  תמיר פור ,  דייויד דיגמאלשווילי ,  אבי כנפו ,  סטיבן כהן ,  רז כהן ,  ריקארדס בניושיס .
 אחרי שלושה ניצחונות רצופים בליגה ועוד אחד בגביע ,  בבני סכנין רואים במשחק מול הפועל רעננה הזדמנות לברוח לתחתית ולחשוב אולי לכיוון הפלייאוף העליון .  בסכנין בהחלט פוזלים לעבר המקום השישי שייחשב כהישג מצוין לקבוצה ויזכה את בלבול ,  שעד כה עושה עבודה מצוינת ,  בחוזה גם לעונה הבאה .   בלבול דיבר היום באסיפת הקבוצה בעיקר על המשכיות וביקש משחקניו להגיע מרוכזים : " אין משחקים קלים בליגה .  רעננה קבוצה טובה שמשחקת עם הרבה אגרסביות במרכז השדה ומצפה לנו משחק קשה .  חשוב שנשמור על המומנטום החיובי שהתחלנו ". 
בחלק המקצועי ,  בלבול עדיין מתלבט לגבי ההרכב .  כרגע ,  נראה כי קשר הרכש ממונטנגרו ג'ורג'ייה צ'טקוביץ' יעלה לראשונה בהרכב על חשבונו של חאמד גנאים ,  אך בלבול לא בטוח בכושרו ולכן גם גנאים נמצא בתמונה .  באסם גנאים יפתח על חשבונו של מהראן אבו ריא ,  שייעדר עקב צבירת חמישה כרטיסים צהובים .  חיים בנון יחזור אף הוא להרכב על חשבונו של עבאס סואן שעבר היום ניתוח בברכו וצפוי להיעדר לזמן רב .  הרכב משוער :  מאיר כהן ,  עלא אבו סאלח ,  פטי יא יא ,  טל חן ,  באסם גנאים ,  חיים בנון ,  חאלד חלאיילה ,  נסטיה צ'ה ,  לירן כהן ,  ג'ורג'ייה צ'טקוביץ'  ( חאמד גנאים )  ,  ג'קו ערפאת .
 
הפועל רעננה - בני סכנין :  לא להכנע לתשישות
אחרי ששתי הקבוצות הזיעו 120 דקות בגביע באמצע השבוע ,  רעננה נשארה עם מאבקי התחתית ,  סכנין חושבת צמרת  ( 19:00 ) 

