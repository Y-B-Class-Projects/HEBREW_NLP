מנכ"ל ישראמקו : " אנחנו עדיין לא סעודיה ,  צפויות לנו אכזבות רבות "
 בעלי זיכיונות הגז והנפט הגיעו אתמול לוועדת הכלכלה כדי להתמודד מול רצון המדינה להגדיל את שיעור התמלוגים הנגבים מהם .  החברות משלמות כיום למדינה תמלוגים של 12.5% מהרווחים
 >  >  תגליות הגז האחרונות עדיין לא ביססו את מעמדה של מדינת ישראל כמדינת נפט וגז .  הדרך עוד ארוכה .  אנחנו עדיין לא סעודיה ,  ובדרך צפויות לנו אכזבות רבות .  אני מזהיר את החדשים פה "  - כך אמר אתמול מנכ"ל ישראמקו ,  יוסי לוי ,  בדיון שנערך אתמול בוועדת הכלכלה ,  בראשותו של ח"כ אופיר אקוניס ,  בסוגיית הגדלת התמלוגים שמשלמות למדינה החברות שמוצאות גז או נפט בכמות מסחרית .  העלאת שיעורי התמלוגים ,  אם תתבצע ,  לא תחול על קידוחים ורישיונות קיימים .  החברות שמוצאות גז או נפט משלמות כיום למדינה תמלוגים של 12.5% מהרווחים .  בדיון לקחו חלק מנכ"ל דלק אנרגיה ,  גדעון תדמור ,  שמואל בקר וטוביה לוסקין מגבעות עולם ,  צחי סולטן ממודיעין ,  יוסי לוי מישראמקו וג'קי בן זקן ממנופים - המתנגדים באופן נחרץ להגדלת התמלוגים .  ח"כ כרמל שאמה שיזם את הדיון ,  אמר : " הרקע לבקשה הוא כוונתי להגיש עדכון חקיקה מ-1952 שעליו חתום דוד בן-גוריון .  יש לי תחושה שהחוק אינו מתאים לנסיבות החדשות .  אם ב-1952 נקודת האיזון היתה 12.5% ,  ואם מסתכלים על מחירי האנרגיה ,  מובן שלאור העלייה החדה בעשרות השנים האחרונות ,  זה צריך לבוא לידי ביטוי ".   " בערך שליש מהכנסות מחפשי הנפט הולך למדינה במסים ותמלוגים ",  אמר לוי . " מדובר בשיעור השווה למס החברות .  למה להפלות אותנו לעומת חברות תעשיותיות אחרות המשלמות 32% מרווחיהן למדינה ?  במקרה של 'תמר' המדינה תקבל 10 מיליארד דולר .  כל שיפור בתמלוגים יכניס למדינה יותר ".  סוגיה נוספת שעלתה נוגעת לשינוי האפשרי במנגנון ההקצאה של רישיונות החיפוש .  באחרונה הועלו טענות בנוגע למועצת הנפט ,  הממליצה למשרד התשתיות על הענקת רישיוניות והיתרים לקידוחים ,  בנוגע להרכב המועצה ובנוגע להכרעותיה . " מדובר במשאב ציבורי יקר ערך .  אנחנו למדים שמדובר בעשרות מיליארדי שקלים .  ההקצאה צריכה להיות תקינה ושקופה .  זה מנגנון בעייתי ",  אמר שאמה . " האינטרס הציבורי הוא לא לתת את הרישיונות למי שהציע 5 מיליון דולר יותר ,  אלא לזה שיוכל להביא את ההצלחה ",  אמר תדמור . " אין להתייחס לעסק הזה בחרדת קודש .  יש כאן תעשייה צומחת .  היציבות והמקצועיות הן הגורמים הקריטים כדי שאנשים ימשיכו ויחפשו ולא יברחו כמו שהם ברחו לפני עשר שנים ,  והפסדנו עשר שנים בדרך . " זכיתי להיות מעורב בשתי תגליות משמעותיות - תטיס ב-2000 ו'תמר' בינואר 2009 .  רק בזכות עובדה זו יש פתאום התעניינות כל-כך גדולה בזיכיונות האלה .  בפעם האחרונה שביקשנו היתרי חיפוש ,  עמדנו בתור לבד .  זו תעשייה עם סיכון גבוה ,  ככל שיחפשו יותר ,  גם ימצאו יותר .
 
מנכ"ל ישראמקו : " אנחנו עדיין לא סעודיה ,  צפויות לנו אכזבות רבות "
 בעלי זיכיונות הגז והנפט הגיעו אתמול לוועדת הכלכלה כדי להתמודד מול רצון המדינה להגדיל את שיעור התמלוגים הנגבים מהם .  החברות משלמות כיום למדינה תמלוגים של 12.5% מהרווחים

