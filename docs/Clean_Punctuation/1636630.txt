יאהו שוב מאכזבת :  דיווחה על רווח רבעוני של 152 מיליון דולר ועל ירידה של 4% בהכנסותיה
מניית יאהו יורדת ב-2% לאחר פרסום התוצאות הרבעוניות ,  שהצביעו על האטה בירידה בהכנסות
ענקית האינטרנט דיווחה היום על רווח של 153 מיליון דולר ברבעון הרביעי של 2009 ,  בהתאם לתחזיות האנליסטים ,  על רקע ירידה של 4% בהכנסותיה של החברה .  מניית החברה יורדת ב-2% לאחר פרסום התוצאות.הרווח הנקי של יאהו במהלך הרבעון הרביעי הסתכם ב-153 מיליון דולר או 11 סנט למניה לעומת הפסד של 303 מיליון דולר ברבעון המקביל שנה קודם לכן .  תוצאותיה של יאהו תאמו את תחזיות האנליסטים ,  שצפו כי החברה תדווח על רווח של 11 סנט למניה .  הכנסותיה הרבעוניות של החברה ירדו ב-4% לעומת הרבעון המקביל ב-2008 והסתכמו ב-1.73 מיליארד דולר.הכנסותיה של יאהו ב-2009 היו 6.5 מיליארד דולר ,  ירידה של 10% לעומת הכנסותיה של החברה ב-2008 ,  בעקבות המשך הירידה בהיקפי הפרסום המקוון .  הרווח השנתי של החברה הסתכם ב-598 מיליון דולר .  תוצאותיה הרבעוניות של יאהו כללו הוצאות בסך 40 מיליון דולר לארגון מחדש והוצאות בסך 32 מיליון דולר הקשורות לשיתוף הפעולה בינה לבין מיקרוסופט בתחום החיפושים המקוונים.ברבעון הקודם דיווחה יאהו על גידול של פי 3.5 ברווחיה ,  מעל תחזיות האנליסטים ,  למרות ירידה של 12% בהכנסות ונפילה של 19% בהכנסות מפרסום צמוד חיפוש .  הרווח הנקי של יאהו ברבעון השלישי הסתכם ב-186 מיליון דולר לעומת 54 מיליון דולר ברבעון המקביל שנה קודם לכן .  הרווח התפעולי של החברה עלה ב-30% לעומת הרבעון המקביל שנה קודם לכן .  לרבעון הרביעי צפתה יאהו הכנסות של 1.6-1.7 מיליארד דולר ורווח התפעולי של 135-155 מיליון דולר.הכנסותיה של יאהו נפלו במשך ארבעה רבעונים רצופים ,  ומנייתה פיגרה מאחורי ביצועיו של מדד נאסד"ק ב-2009 ועלתה ב-38% .  מניית גוגל ,  באותה תקופה ,  הכפילה עצמה ,  ומדד נאסד"ק עלה ב-44% .  מנכ"לית יאהו ,  קרול בארץ ,  העניקה לעצמה בראיון שהעניקה לבלומברג החודש ציון של  " כמעט טוב "  בלבד על תפקודה בשנתה הראשונה כמנכ"לית ,  לאחר שלא פעלה מהר יותר לדבריה לארגונה מחדש של ענקית האינטרנט והשלמת ההסכם לשיתוף הפעולה עם מיקרוסופט בתחום החיפושים המקוונים ." נתקלתי ביותר קשיים פנימיים משצפיתי .  פעלתי מהר ,  אך מדובר בתפקיד מסובך ",  אמרה בארץ ,  בת 61 ,  לשעבר מנכ"לית חברת התוכנה אוטודסק .  בשנתה הראשונה בתפקיד נאבקה בארץ להשאיר את יאהו ,  שנוסד לפני 15 שנים ,  רלוונטי גם בעידן טוויטר ופייסבוק .  בארץ העריכה כי הכנסותיה ורווחיה של יאהו יעלו ב-2010 .  שולי הרווח של יאהו ,  אמרה בארץ ,  יעמדו על 15%-20% עד 2012 ,  לעומת 6% ב-2009.מניית יאהו עלתה ב-2009 ב-38% לעומת מניית גוגל שיותר מהכפילה עצמה ומדד נאסד"ק שעלה ב-44% .  ב-2008 נפלה מניית יאהו ב-48% בעקבות כישלון המגעים עם מיקרוסופט .  בראיון לבלומברג ,  אמרה בארץ כי למרות מחיר מנייתה של יאהו הוגן ,  למרות שפיגרה מאחורי המדדים .  לאחר שמונתה למנכ"לית יאהו ,  במקום המנכ"ל הקודם ומייסד החברה ג'רי יאנג שאולץ להתפטר לאחר שדחה את הצעת מיקרוסופט לרכוש את יאהו תמורת 47.5 מיליארד דולר ,  קיצצה בארץ 5% מכוח האדם בחברה וסגרה חטיבות לא רווחיות כמו אתר אירוח האתרים geocities .  כשהתמנתה למנכ"לית ,  מיקרוסופט כבר לא התעניינה ברכישת יאהו ,  אלא בשיתוף פעולה בתחום החיפוש המקוון .  בחודש יולי חתמה על שיתוף פעולה עם מיקרוסופט בתחום הפרסום והחיפושים המקוונים ,  ובכך חסכה עלויות בסך 200 מיליון דולר בשנה .  לפי העסקה בין מיקרוסופט ויאהו ,  מנוע החיפוש בינג של ענקית התוכנה האמריקאית יפעיל את מנועי החיפוש של יאהו ,  ויאהו תעסוק במכירת שטחי הפרסום באמצעות טכנולוגיה של מיקרוסופט .  העסקה עדיין תלויה באישור הרגולטורים .  בשנה שעברה ניסתה מיקרוסופט לרכוש את יאהו בעבור 47.5 מיליארד דולר ,  אך הצעתה נדחתה על ידי יאהו ,  שניסתה באותם הימים להגיע לעסקת שיתוף פעולה בפרסום עם גוגל .  את אותה העסקה מנעה הרשות להגבלים עסקיים בארה"ב .  גוגל ,  מפעילת מנוע החיפוש הפופולרי בעולם ,  דיווחה בשבוע שעבר על רווח גבוה מהצפוי של 1.97 מיליארד דולר ברבעון הרביעי של 2009 לעומת רווח של 382 מיליון דולר ברבעון המקביל שנה קודם לכן .  בניכוי סעיפים חד פעמיים ,  רשמה החברה רווח של 6.79 דולרים למניה - הרבה מעל לתחזית האנליסטים היתה לרווח של 6.48 דולרים למניה .
 
יאהו שוב מאכזבת :  דיווחה על רווח רבעוני של 152 מיליון דולר ועל ירידה של 4% בהכנסותיה
מניית יאהו יורדת ב-2% לאחר פרסום התוצאות הרבעוניות ,  שהצביעו על האטה בירידה בהכנסות

