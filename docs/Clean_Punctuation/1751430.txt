הקהילה האתיופית :  גרים במרכז ,  מוציאים פחות
לרגל חד הסיגד פרסמה הלשכה המרכזית לסטטיסטיקה נתונים אודות התערות הקהילה בישראל .  לפי הנתונים ,  משקי הבית מקרב יוצאי העדה ,  מוציאים בכל חודש פחות כספים מכלל משקי הבית בישראל
הקהילה האתיופית תציין בשבת הקרובה את חג הסיגד .  לרגל החג ,  פרסמה היום  ( רביעי )  הלשכה המרכזית לסטטיסטיקה נתונים אודות מצבה של הקהילה בישראל .  מהנתונים עולה כי נכון לסוף שנת 2009 ,  מנתה קהילת יוצאי אתיופיה בישראל 116 אלף תושבים ,  מתוכם כ-77 אלף נולדו באתיופיה .  
בעשר השנים האחרונות עמד ממוצע העולים מאתיופיה על כ-3,000 בשנה ,  אולם בשנתיים האחרונות חלה ירידה גדולה במספרים .  בשנת 2009 הגיעו מאתיופיה כ-240 עולים בלבד .  יחס המינים באוכלוסיית יוצאי העדה עומד על 1,002 לעומת 1,000 נשים ,  וזאת לעומת יחס של 968 גברים לעומת 1,000 נשים בקרב אוכלוסיית היהודים הכללית והמוגדרים  " אחרים ".  
כמו כן עולה מהנתונים ,  כי מרבית חברי הקהילה אינם נוטים לשאת בן זוג שאינו מקרב העדה .  כ-90% מהנשואים יוצאי העדה עשו זאת בתוך הקהילה .  6% מהגברים בעדה נישאו עם אישה שאינה ממוצא אתיופי וזאת לעומת 13% מהנשים בעדה שנהגו באופן דומה .  במהלך השנה נישאו 592 חתנים ו-635 כלות ממוצא אתיופי כש-93% מהם נישאו בפעם הראשונה .  שיעור הגירושין בקרב הקהילה גבוה בהשוואה לשיעור הגירושין באוכלוסייה היהודית הכללית .  כ-17 מכל 1,000 זוגות התגרשו לעומת כ-10 מכל 1,000 זוגות בקרב כלל היהודים .  
הנתונים העלו עוד כי מרבית יוצאי אתיופיה מרוכזת בשני מחוזות עיקריים :  במרכז ,  בו מתגוררים 39% מיוצאי העדה ובמחוז דרום ,  בו מתגוררים 24% מהם .  הכי הרבה יוצאי העדה מתגוררים בעיר נתניה  ( כ-9,800 )  ומספר הנפשות הממוצע במשפחה עומד על 3.9 נפשות .  
לפי נתוני הלמ"ס ,  במהלך שנת 2009 הוציאו משקי הבית של יוצאי אתיופיה 8,165 שקל בחודש - כ-5,000 שקל בחודש פחות מכלל משקי הבית בישראל .  על חינוך ,  תרבות ובידור הוציאו משקי הבית של העדה 744 שקל בחודש ,  וזאת לעומת 1,812 שקל בכלל משקי הבית .
 
הקהילה האתיופית :  גרים במרכז ,  מוציאים פחות
לרגל חד הסיגד פרסמה הלשכה המרכזית לסטטיסטיקה נתונים אודות התערות הקהילה בישראל .  לפי הנתונים ,  משקי הבית מקרב יוצאי העדה ,  מוציאים בכל חודש פחות כספים מכלל משקי הבית בישראל

