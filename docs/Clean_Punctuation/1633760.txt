 " הקשישים נפלו קורבן למלחמה של יחימוביץ' בחברות כוח האדם "
 יו"ר איגוד הגמלאים תקף את ההצעה לתיקון חוק ביטוח לאומי ,  שלאחר מכן אושרה על ידי הרכב מצומצם של הוועדת הרווחה של הכנסת
 >  >  ועדת העבודה ,  הרווחה והבריאות בכנסת אישרה אתמול ,  בתום דיון סוער ,  את הגשת הצעת התיקון לחוק ביטוח לאומי לקריאה ראשונה בכנסת ,  ואת המשך הניסוי שעורך הביטוח הלאומי בנושא .  הוויכוח היה על נושא שבמבט ראשון נראה פעוט - הצעת חוק שתאפשר לקשישים לבחור אם לקבל באופן ישיר את גמלת הזקנה או להעבירה לחברות הסיעוד ,  בדומה למצב כיום .  ההצעה הוגשה על ידי יו"ר הוועדה ,  ח"כ חיים כץ  ( ליכוד )  ,  וח"כ שלי יחימוביץ'  ( העבודה )  במאי 2009 .  היא תקפה לגבי קשישים הזכאים לגמלת סיעוד השווה ל-135% ,  המקבלים שירותי סיעוד במשך יותר מ-12 שעות בשבוע ,  עוררה בדיון בוועדה אתמול התנגדות רחבה של נציגי הקשישים ,  הרשויות המקומיות והסתדרות העובדים .  על אף ההתנגדות ,  כמה שעות לאחר הדיון התכנסה הוועדה בהרכב של שישה ח"כים  ( מתוך 11 )  ואישרה את ההצעה פה אחד .  ח"כ ליה שם טוב  ( ישראל ביתנו )  ,  יצאה ולא הצביעה .  המשתתפים בדיון שנערך טרם ההצבעה ביקרו את המהלך . " על אף שסוכם כי הדיון יימשך ,  כונסה הוועדה וקיבלה החלטה בניגוד גמור לעמדת כל אנשי המקצוע שהשתתפו בדיון ",  אמר יו"ר ועדת הרווחה במרכז השלטון המקומי ,  חיים געש ,  שהשתתף בדיון המקדים .  לפי הערכות ,  התיקון ישפיע על כ-30 אלף משפחות הזכאיות לקצבה של 3,000-3,300 שקל בחודש .  הכסף ניתן לחברת הסיעוד ,  האחראית על תשלום המשכורת למטפל וזכויותיו .  לפי המכרז האחרון של הביטוח הלאומי ,  הרווח של כ-130 החברות הפועלות בתחום מהגמלה הוא 4% .  בביטוח הלאומי אומרים שמטרת השינוי היא לפתוח אופציה נוספת לקשישים .  לפי הצעת החוק ,  כך יחסוך הביטוח הלאומי כסף רב .  מתנגדי ההצעה הם כמובן ,  בראש ובראשונה החברות המספקות את שירותי הסיעוד ,  אך בדיון שנערך בכנסת התעוררה התנגדות רבה גם מצד נציגי הקשישים .  יו"ר איגוד הגימלאים ,  גדעון בן ישראל ,  אמר בדיון שקדם להצבעה כי  " הקשישים נפלו קורבן למלחמה של יחימוביץ' בחברות כוח האדם .  מדובר באוכלוסייה של בודדים ,  עריריים או חולים בדמנסיה .  יש כיום שירות שנעשה היטב על ידי חברות הסיעוד .  מדוע להרוס אותו ?  ".  יחימוביץ' מסרה : " קבוצה אינטרסנטית של חברות כוח אדם מצוידות בלוביסטים ,  שגוזרת קופון שמן על גב הקשישים ועל גב המטפלים נלחמת כדי לא לאבד את ליטרת הבשר שלה .  מדובר בסך הכל בהרחבת פיילוט שעד עכשיו תוצאותיו הוכחו כהצלחה מסחררת .  כנראה שהגורמים האינטרסנטיים חוששים שבשנה הנוספת של הפיילוט ייחשף אי הצורך בהם ".  נציג הסתדרות העובדים אמר כי העובדים בחברות הסיעוד ייפגעו כתוצאה מהתיקון לחוק ,  שיבטל את ההסכם הקיבוצי עמם ,  ולכן זכויותיהם ייפגעו .  געש ,  שם טוב וגורמים נוספים התנגדו להצעה .  בשנה וחצי האחרונה עורך הביטוח הלאומי פיילוט שבוחן את ההצעה ,  אך רק 6% מהמשתתפים בו בחרו לקבל את הגמלה בעצמם .  מוועדת העבודה והרווחה נמסר בתגובה : " לא היה כל ניסיון למחטף .  החוק אושר לקריאה ראשונה פה אחד.לפני כן התקיים דיון מעמיק .  לא מדובר בשינוי סדרי עולם ,  אלא במתן אפשרות למשפחות לחסוך את דמי התיווך של חברות הסיעוד .

" הקשישים נפלו קורבן למלחמה של יחימוביץ' בחברות כוח האדם "
 יו"ר איגוד הגמלאים תקף את ההצעה לתיקון חוק ביטוח לאומי ,  שלאחר מכן אושרה על ידי הרכב מצומצם של הוועדת הרווחה של הכנסת

