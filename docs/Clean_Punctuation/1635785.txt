הגרסה של גילי כהן לוועדת חודק
מנהל ההשקעות של אקסלנס הוא חבר ועדת חודק לניגודי העניינים בשוק ההון .  זה לא מפריע לו להיות שותף בחברת הדלק של אליעזר פישמן ,  טן ,  בשעה שאקסלנס משקיעה בחברות של פישמן .  האוצר והרשות הודיעו על בדיקת הנושא בעקבות פניית TheMarker .  כהן הצהיר שימכור המניות
 >  >   " פשוט התעלפתי ,  שיפשפשתי עיניים כמה פעמים ולא האמנתי ";   " הייתי בטוח שנפלה טעות בכתבה "  - אלו רק שתיים מהתגובות של בכירי שוק ההון אתמול בנוגע לחשיפה ב-themarkr על הקשרים בין מנהלים בבית ההשקעות אקסלנס לבין טן ,  חברת תחנות הדלק של אליעזר פישמן .  לפי הדיווח ,  גילי כהן ,  מנהל ההשקעות הראשי באקסלנס ,  ודני אלט ,  סוחר מניות בכיר ,  מחזיקים ב-1.3% ממניות טן .  השניים מחזיקים במניות יחד עם קבוצה של מייסדי אקסלנס ,  רוני בירם וגיל דויטש .  התדהמה בשוק ההון גברה אחרי הצצה בדיווחים של טן לבורסה - טן היא אמנם אינה חברה ציבורית ,  אך היא חברה מדווחת ,  מכיוון שגייסה איגרות חוב ב-2007 - כשהתברר כי קופות הגמל של אקסלנס הן בעלות עניין בטן עם אחזקה של 5.06% בחברה .  כלומר ,  מנהל ההשקעות הראשי של הקופות מחזיק באופן אישי במניות של חברה שבה הקופות מושקעות .  כהן השקיע בטן ב-2006 .  הוא הצטרף אז לקבוצת משקיעים ,  שכללה את יושבי הראש בחברה ,  בירם ודויטש  ( השניים מחזיקים היום ב-3.33% מהמניות כל אחד )  ;  את אריה ובר  ( דירקטור באקסלנס השקעות )  ;  וכן את אלט  ( סוחר באקסלנס ,  הידוע כברוקר של פישמן בחברה ,  המבצע בעבורו פעילות ברוקראז' )  .  במקביל להשקעה של חמשת הבכירים באקסלנס רכשו גם קופות הגמל של אקסלנס כ-5% ממניות טן .  ל-themarker נודע עוד כי גם רון סירני ,  שהיה מנהל אקסלנס שירותי בורסה ועבר באחרונה לנהל את הברוקראז' של דש ,  רכש במסגרת אותה קבוצה מניות בטן בשיעור של 1% .  לעסקה הצטרפה גם חברת טאו תשואות שבשליטת אילן בן דב ,  אך היא מימשה את המניות בתחילת המשבר .  אלא שבעוד לגבי בירם ,  דויטש וובר ,  לאחזקה של כהן ואלט לא ניתן עד היום כל גילוי נאות .  החשיפה של אקסלנס לחברות שבשליטת פישמן אינה נגמרת בטן .  לפי דו"ח של משרד האוצר מסוף 2008 ,  אקסלנס חשופה דרך קופות הגמל שלה לשבע איגרות חוב שונות של חברות שבשליטת פישמן .  למשל ,  היא מחזיקה ב-17.4% מסדרת אג"ח י' של חברת מבני תעשייה ,  וב-3%-6% באיגרות חוב אחרות של כלכלית ירושלים ,  מבני תעשייה ודרבן .  במקביל ,  מחזיקות קרנות הנאמנות של אקסלנס בניירות ערך של חברות בשליטת פישמן .  מדובר בחשיפה שלפי הערכות מגיעה למאות מיליוני שקלים .  אקסלנס השתתפה בחלק גדול מההנפקות של החברות שבשליטת פישמן ,  ובמסגרת זו הובילה גם את הנפקת טן .  בתשקיף שפירסמה טן ב-2007 היא נתנה גילוי בנוגע לאחזקות של דויטש ,  בירם ,  ובר ,  וכמובן קופות הגמל ,  אך לא נמסר כל גילוי לגבי האחזקות של כהן או אלט .  השקעות נוספות בקבוצת פישמן באקסלנס טוענים כי כהן מורחק מקבלת החלטות בטן ,  ואלו מתקבלות בידי ועדת השקעות .  ואולם הוא לא מורחק מהחלטות לגבי השקעות בחברות נוספות שבשליטת פישמן .  הבעיה שמעצם תפקידו כמנהל השקעות ראשי באקסלנס מוטלת על כהן אחריות להחליט לא רק בנוגע לטן ,  אלא גם בנוגע להשקעות באותן חברות .  הוא הדין בנוגע לאחריות של שאר הבכירים באקסלנס .  רק בסוף השבוע שעבר ,  שלוש שנים אחרי ההשקעה של מנהל ההשקעות הראשי של אקסלנס ,  נתנה טן גילוי למעורבותו בעסקה .  הגילוי הזה ניתן במסגרת הארכת אופציות put  ( מכר )  שניתנה לקבוצת המשקיעים ,  וכן לקופות הגמל של אקסלנס למכור חזרה לנכסי פישמן  ( החברה הפרטית שבשליטת פישמן )  את המניות שרכש בטן .  תוקף האופציות הוארך ב-7 שנים והן יינתנו למימוש החל ב-2013 .  מחיר המימוש נותר כמו המחיר בעסקה המקורית ,  600 שקל למניה .  כל המשתתפים בעסקה רכשו את המניות לפי שווי חברה של כ-250 מיליון שקל .  חלקם ,  אך לא כולם ,  נטלו הלוואות מבנקים בתנאים דומים  ( back to back )  לעסקה עם פישמן .  אילו היתה טן מונפקת  ( או כשתונפק בעתיד )  ,  המשקיעים היו גוזרים רווח נאה  ( כל סכום שיותר משווי של כ-250 מיליון שקל )  .  אם החברה לא תונפק הם יוכלו למכור חזרה את המניות בתמורה לסכום ההשקעה בתוספת ריבית של 6.1% בשנה .  הארכת הסכם האופציות התבצעה לפי שווי של כ-280 מיליון שקל .  חריגה מהנורמה חוקית ,  אין מדובר בעברה על החוק ,  שכן אין כל חוק האוסר על מנהלי השקעות בחברות להשקיע בניירות ערך שאינם סחירים  ( טן אינה נסחרת )  .  עם זאת ,  נראה שמדובר בלאקונה בחוק ,  בוודאי בעסקה שחורגת מהנורמות הנהוגות בשוק ההון ;  הנורמות שלפיהן מנהלי השקעות אינם נוהגים להשקיע ישירות בניירות ערך ספציפיים ,  אלא מבצעים רק השקעות עיוורות ,  כלומר השקעות בנכסים המנוהלים בידי אחרים ,  כגון קרנות נאמנות .  לכן נשאלת השאלה אם כהן ,  כמנהל השקעות ראשי באקסלנס ,  יכול להתייחס לחברות שבשליטת פישמן באופן אוביקטיבי מספיק כשהוא מחזיק במניות חברה בשליטתו .  אתמול אושר בממשלה מינויו של עודד שריג לממונה על שוק ההון והביטוח החדש במקומו של ידין ענתבי ,  ונראה שכבר ביומו הראשון בתפקיד הונח לפתחו אתגר לטיפול .  ממשרדו של שריג נמסר : " על פניו נראה כי אחזקת ני"ע שבנדון עולה בקנה אחד עם הוראות הדין .  עם זאת ,  המפקח על שוק ההון פנה לחברה לצורך קבלת הבהרות לגבי ההודעה שבנדון ".  מרשות ני"ע מסר בתגובה : " העניין בבדיקה ".  מאקסלנס נמסר בתגובה : " מדובר בעסקה מ-2006 שניתנה בתנאים שוויוניים ולא מפלים לכל הצדדים לעסקה .  העסקה אושרה בידי האורגנים הרלוונטיים וקיבלה חוות דעת משפטית לגבי תקינותה .  כל אחד מהצדדים ,  לרבות כהן ,  שילם תמורה מלאה בעבור חלקו בעסקה ,  וכמובן למעט המניות ,  ולא היתה כל עסקה אחרת בין הצד המוכר לבין הצדדים בעסקה בכל דרך שהיא . " זו עסקה נפרדת לאקסלנס גמל ולשאר המשקיעים .  העסקות אמנם התבצעו במקביל ,  אבל לא כקבוצה .  העסקה הנוכחית היתה הארכה של תוקף העסקה המקורית ,  וכל הצדדים קיבלו תנאי הארכה זהים ובלתי תלויים .  כל אחד מהם היה רשאי להיענות או לדחות את ההחלטה ללא קשר לצדדים האחרים . " בהתאם לדרישות רשות ני"ע ,  בתשקיף ציינו ופורטו כל בעלי העניין בחברה .  כהן ואלט לא נכללו בעבר בתשקיף ,  כי הם לא נמנו עם בעלי העניין בחברה .  לכן לא צוין שמם .  שמם צורף עכשיו כי הם הצטרפו לאותה קבוצה יחד עם רוני וגיל ,  במסגרת ההסכם להארכת האופציות .  עם הצטרפותם הם נהפכו לבעלי העניין . " כהן ואלט לא היו בעלי עניין ,  לא בחברת החיתום ולא באקסלנס השקעות ,  שהיא בעלת השליטה באקסלנס חיתום .  אין ספק שפעלנו לכל אורך הדרך עם נהלים מחמירים ,  אבל החל ב-2008 הכנסנו נהלים מחמירים בעניין מגבלות על השקעות של עובדים בקבוצה ,  לרבות של מנהלי השקעות .  נהלים אלו מחמירים יותר מהחוק ,  ולפיהם אין החברה מאפשרת עסקות מסוג זה .  למען הסר ספק ,  מתוקף אחזקותיו בטן מנוע כהן מקבלת החלטות השקעה שקשורות בחברה . " בתהליך האישור של העסקה ב-2006 היא עברה את כל האורגנים המתחייבים ,  העסקה חוקית וקיבלה חוות דעת משפטית .  לחברה יש מדיניות של חשיפה ללווים ספציפיים ,  וקבוצות לווים וההשקעות בקבוצת פישמן אינן חורגות מכך .  לחברה אין חשיפה חריגה בהשוואה למוסדיים אחרים .  החברה נמנעת מניגודי עניינים ,  ובכל מקום שיש חשש מניגודי עניינים הדברים מטופלים באופן שקוף ".  כהן מסר בתגובה : " מדובר בעסקה חד-פעמית ויחידה שבוצעה ב-2006 באופן חוקי ואושרה בידי האורגנים המוסמכים ,  לרבות חוות דעת משפטית בעניין .  אני מבהיר כי לנושא לא היתה כל השפעה על החלטותי כמנהל השקעות באשר למניות או כל נייר ערך של קבוצת פישמן .  החלטות ההשקעה נעשו בתהליכים מסודרים ,  מבוקרים ושקופים .  כדי שלא ידבק כל רבב קל שבקלים ולמניעת כל מראית עין מכל סוג שהוא ,  אני מודיע כי אפעל למכירת אחזקותי בטן ".  שרון שפורר

הגרסה של גילי כהן לוועדת חודק
מנהל ההשקעות של אקסלנס הוא חבר ועדת חודק לניגודי העניינים בשוק ההון .  זה לא מפריע לו להיות שותף בחברת הדלק של אליעזר פישמן ,  טן ,  בשעה שאקסלנס משקיעה בחברות של פישמן .  האוצר והרשות הודיעו על בדיקת הנושא בעקבות פניית TheMarker .  כהן הצהיר שימכור המניות

