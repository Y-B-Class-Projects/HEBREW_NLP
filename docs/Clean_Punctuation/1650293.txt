חשמל חכם ,  פוטנציאל גדול
הביקוש הגובר לחשמל בעולם מביא עמו הזדמנויות גדולות לחברות שעוסקות ברשתות חשמל חכמות .  הירידה הזמניות במחירה של מניית TELVENT מאפשרת להיכנס לתחום במחיר נוח
 >  >  נניח שמדענים היו מצליחים להקים לתחייה את ממציא הטלפון אלכסנדר גרהם בל ,  וממציא נורת החשמל תומס אלווה אדיסון ,  שהיה גם הראשון שהניח רשת חשמל מסחרית .  נאמר שהשניים היו מנסים להבין כיצד הטכנולוגיה שפיתחו מיושמת כיום .  אדיסון היה מצליח לזהות את הנורות שלו ולהבין כיצד הן מחוברות לרשת ,  אבל עמיתו היה מתבלבל . " איפה החוטים ?  ",  הוא היה תוהה , " איך זה פועל ?  למה יש לזה מסך ?  ".  שכן בעוד הטלפונים השתנו לבלי הכר ,  תשתית החשמל נותרה ללא שינויים מהפכניים .  כל זה משתנה בימים אלה ,  ורשת החשמל נהפכת לחכמה יותר .  הצורך בשכלול הרשת נובע ממחסור בחשמל בעולם .  רשת חכמה יעילה יותר ,  שכן היא מאפשרת שליטה על כל המקטעים ברשת - מהייצור ועד הצריכה .  גם העובדה שמדינות רבות החלו רק באחרונה להתקין רשתות חשמל תורמת להשקעות בתחום .  כבר כתבנו על רשתות החשמל החכמות ,  אך עד כה לא השקענו בחברה ששייכת לתחום באופן מובהק .  ואולם ירידות שנרשמו באחרונה במניית telvent הספרדית-אמריקאית מאפשרות לנו לנצל כעת את ההזדמנות ולהכניס אותה לתיק .  מערכות השליטה והבקרה מאפשרות איסוף ,  אחסון ושידור של אינפורמציה בזמן אמת כמו גם שליטה מרחוק .  מוצרי החברה מיושמים גם בתחומים כמו שליטה ובקרה מרחוק על צינורות הולכת נפט וגז  ( מוצרי החברה מותקנים כיום ב-60% מצינורות הולכת האנרגיה בצפון ודרום אמריקה )  .  בתחום התחבורה מנצלים את מוצרי החברה לניהול צמתים ,  רכבות ומסלולי המראה .  אפילו בתחום החקלאות בצפון אמריקה מאפשרים המוצרים לבעלי שדות הענק לעקוב אחר פרמטרים חקלאיים כמו מזג אוויר ומשקעים .  הפעילות בתחומים המבטיחים צמיחה לא נעלמה מהמשקיעים ,  ובמשך 2009 טיפסה מנייתה בעשרות אחוזים והגיעה לשיא של 40 דולר ,  ששיקף לחברה שווי שוק 1.3 מיליארד דולר .  מחיר זה היה גבוה למדי בהתחשב בעובדה שהחברה מרוויחה כ-55 מיליון דולר בשנה .  אגב ,  המנייה הגיעה למחירי השיא שלה בדיוק בימים שבהם הונפקה בארה"ב תעודת סל העוקבת אחר מדד המורכב רק מחברות בתחום הסמארט גריד .  מאז פירסמה החברה את דו"חותיה השנתיים ואת תחזיתה ל-2010 .  תחזית החברה איכזבה את המשקיעים ,  ומחיר המניה ירד לכ-30 דולר .  האכזבה נבעה מהעובדה שהחברה צפתה צמיחה סולידית ביותר  ( 3%-5% )  במכירותיה ב-2010 ,  וזאת לאחר שהמשקיעים ציפו לקצב צמיחה באזור ה-15% .  הסיבה העיקרית להאטה היא הציפייה של לקוחות החברה בתחום התחבורה לכספי סיוע בתחום התשתיות .  לתקציבים אלה לוקח זמן רב להגיע לפרויקטים .  לדעתנו ,  עיכובים אלה יצרו הזדמנות - ואיפשרו לרכוש את החברה במחיר נמוך .  החברה צופה למכור ב-2010 בכמעט 800 מיליון יורו ולייצר ebitda של 35% .  זהו מחיר סביר בהחלט בהתחשב בעובדה שרוב המכירות לשנה הקרובה כבר חתומות ושהחברה מצליחה לשפר את שולי הרווח שלה מדי שנה .  הרווח הצפוי הוא 1.8 דולר למניה .  אנו מאמינים שהשוק הספיק לעכל את דיווחי החברה האחרונים ושהודעות פוטנציאליות של פרויקטי תשתית יצרו רוח גבית חזקה לפעילותה .  רן שחם הוא מנכ"ל משותף באלטשולר שחם .  יותם עירוני הוא אנליסט .  אין לראות בכתוב המלצה למכירה או רכישה של ניירות ערך  * ebitda הרווח לפני ריבית ,  מס ,  פחת והפחתות .  פרמטר שמשמש השוואה בין חברות דומות בנטרול הוצאות או הכנסות חד פעמיות

חשמל חכם ,  פוטנציאל גדול
הביקוש הגובר לחשמל בעולם מביא עמו הזדמנויות גדולות לחברות שעוסקות ברשתות חשמל חכמות .  הירידה הזמניות במחירה של מניית TELVENT מאפשרת להיכנס לתחום במחיר נוח

