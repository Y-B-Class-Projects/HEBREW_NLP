חברת אלמוג כ.ד.א.י רכשה קרקע לבניית 50 דירות בראשון לציון
החברה חתמה על עסקת קומבינציה עם בעלי הקרקע ,  שיקבלו את התמורה ממכירת 17 דירות שייבנו במתחם צוריאל
 >  >  חברת הנדל"ן אלמוג כ.ד.א.י מרחיבה את פרויקט המגורים  " casa "  אותו היא משווקת כיום במתחם צוריאל במזרח ראשון לציון .  בשבוע שעבר נחתם בינה לבין בעלי קרקע פרטיים המחזיקים ב-3.3 דונם הצמודים לפרויקט המשווק ,  הסכם קומבינציה לפיו החברה תקבל את הקרקע ,  תבנה עליה פרויקט מגורים ש-35% מהדירות שבו יעברו לידי בעלי הקרקע ושאר ההכנסות ממכירת הדירות יועברו לקופת החברה .  הזכויות על קרקע זו מאפשרות בנייה של שני בניינים בני שמונה קומות ,  שכבכל בניין 25 דירות בכל אחד - בסך הכל 50 דירות .  אלה יתווספו לפרויקט המשווק כיום שכולל בניה של שני מבנים בני תשע קומות ,  36 דירות בכל מבנה - סך הכל 72 דירות .  יקי אמסלם ,  מבעלי חברת אלמוג כ.ד.א.י ,  ציין כי הוא צופה שתמהיל הדירות בפרויקט החדש יכלול דירות 4 ו-5 חדרים וכן פנטהאוזים .  לדבריו ,  מחירי הדירות ינועו בין 1.3 מיליון שקל לדירות 4 חדרים ל-1.6 מיליון שקל לדירות 5 חדרים .  הוא מציין כי לפי הערכתו מחירים אלה ישקפו עלייה של כ-2% במחירי כלל הדירות במתחם ששיווקם החל בנובמבר 2009 ,  מה שמחזק את הצפי של מנהלי חברות נדל"ן רבים בישראל ,  כי ב-2010 תמשיך להיות עלייה מתונה במחירי הדירות .  את העסקה ביצע עו"ד זיו כספי .
 
חברת אלמוג כ.ד.א.י רכשה קרקע לבניית 50 דירות בראשון לציון
החברה חתמה על עסקת קומבינציה עם בעלי הקרקע ,  שיקבלו את התמורה ממכירת 17 דירות שייבנו במתחם צוריאל

