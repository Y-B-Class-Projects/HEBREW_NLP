בילבורד :  זאק בראון בנד גברו על מארון 5 בקרב על הפסגה
הקאנטרי זוכה הגראמי הגיעו לראשונה בקריירה למקום הראשון בטבלת מכירות האלבומים ,  כשהם עוקפים את הרכב הפופ המצליח .  אמינם לראשונה מחוץ לחמישיה הפותחת של הטבלה
זאק בראון בנד הוכיחו סופית שהם אחד ההרכבים המצליחים בארה"ב : " You Get What You Give ",  אלבומם החדש ,  הגיע למקום הראשון בטבלת מכירות האלבומים של הבילבורד ,  לראשונה בקריירה של הלהקה זוכת הגראמי .  האלבום נמכר ב-153,000 עותקים בשבוע הראשון לצאתו ,  מעל 142,000 העותקים בהם נמכר אלבומה השלישי של מארון 5 שיצא גם הוא השבוע .  
במקום השלישי בטבלה נמצא המקום הראשון של השבוע שעבר  - " A Thousand Suns "  של לינקין פארק ,  שנמכר ב-70,000 עותקים השבוע .  במקום הרביעי נמצא  " A Year Without Rain "  של סלינה גומז ,  שנמכר ב-66,000 עותקים ,  במעט עותקים בהם נמכר  " Recovery "  של אמינם ,  שהוכרז כמקום השישי השבוע .  כך ,  לראשונה מאז יצא ,  נותר האלבום של אמינם מחוץ לחמישיה הפותחת של הטבלה .  גם אלבומו של טריי סונגז ,  המקום השני בשבוע שעבר ,  נמכר ב-66,000 עותקים ,  נפילה חדה לעומת 240,000 העותקים בהם נמכר בשבוע שעבר .  
במקום השמיני במצעד המכירות נמצא  "  ! Wake Up "  של ג'ון לג'נד והרוטס ,  שנמכר ב-63,000 עותקים בשבוע הראשון לצאתו . " Enjoy Yourself "  של בילי קורינגטון נמכר ב-45,000 עותקים ואילו את הטבלה סוגר ,  כמו בשבוע שעבר ,  ג'סטין ביבר עם עוד 33,000 עותקים שנמכרו מ-"My World 2.0 ". 

בילבורד :  זאק בראון בנד גברו על מארון 5 בקרב על הפסגה
הקאנטרי זוכה הגראמי הגיעו לראשונה בקריירה למקום הראשון בטבלת מכירות האלבומים ,  כשהם עוקפים את הרכב הפופ המצליח .  אמינם לראשונה מחוץ לחמישיה הפותחת של הטבלה

