חוק בנק ישראל אושר בוועדת הכספים
לאחר התערבות של ראש הממשלה אישרה ועדת הכספים להכנה לקריאה ושלישית את החוק .  על פי ההסכמות שכר עובדי בנק ישראל יהיה בפיקוח האוצר  אך לנגיד תישמר זכות ערעור
סופו של משבר בצמרת הכלכלית ?  :  בתום דיון ארוך ורצוף הפרעות בוועדת הכספים ,  אושר הערב  ( רביעי )  חוק בנק ישראל להכנה לקריאה שניה ושלישית ,  לא לפני שנמצא פתרון ,  לאחר דיונים ארוכים ,  לסעיף הפיקוח על השכר של עובדי בנק ישראל שהיה שנוי במחלוקת בין הבנק המרכזי למשרד האוצר .  
המחלוקת העמוקה בין הצדדים הביאה להפסקת הדיונים ולניסיון לגבש פשרה בלשכת ראש הממשלה .  מלבד נתניהו עצמו השתתפות בהתייעצות המיוחדת גם שר האוצר יובל שטייניץ ,  יו"ר ועדת הכספים ח"כ משה גפני ,  נגיד בנק ישראל סטנלי פישר ,  יו"רההסתדרות עופר עיני ומרכז הקואליציה בוועדת הכספים ח"כ ציון פיניאן .  
על פי הפשרה שהתקבלה ,  שכר העובדים בבנק ישראל יהיה בפיקוח משרד האוצר ,  אולם לבנק ישראל תהיה אפשרות לערער בעת הצורך לראש הממשלה בעצמו .  עוד אושר כי מועצה מנהלית תאשר את התקציב המנהלי ותוך 14 יום הוא יונח על שולחן ועדת הכספים ,  זאת על אף העובדה שפישר ביקש להעניק לבנק עצמאות מוחלט ללא הצורך באישור הוועדה .  
יו"ר ועדת הכספים ,  משה גפני ,  אמר לאחר אישור החוק : " לאחר חמישים שנה ,  אישרנו את חוק בנק ישראל החדש ואין ספק שמדובר בהיסטוריה לאחר שכמה נגידים קודמים ניסו להעביר את החוק והנושא לא צלח עד כה עשרות שנים ".  הנגיד סטנלי פישר מצידו שידר גם הוא שביעות רצון ואמר :"  זהו חוק טוב שייתן לבנק להמשיך את עבודתו באופן יעיל ,  שקוף לציבור ,  לכנסת ולממשלה .  אני חושב שאישרתם חוק יסוד למדיניות הומניטארית ,  אישור ועדת הכספים יתרום ליכולת שלנו לעבוד יחד בעתיד ואני שמח על אישור החוק שנמשך שנים רבות ". 
הנגיד פישר כבר הצהיר מספר פעמים על החשיבות הרבה שהוא מייחס לקידום חוק בנק ישראל ואף רמז במספר הזדמנויות כי הישארותו לקדנציה נוספת בתפקיד תלויה במידת מה באישור היוזמה וקידומה .
 
חוק בנק ישראל אושר בוועדת הכספים
לאחר התערבות של ראש הממשלה אישרה ועדת הכספים להכנה לקריאה ושלישית את החוק .  על פי ההסכמות שכר עובדי בנק ישראל יהיה בפיקוח האוצר  אך לנגיד תישמר זכות ערעור

