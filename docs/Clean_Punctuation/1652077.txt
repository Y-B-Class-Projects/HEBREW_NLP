פחות משקל ,  יותר קורבט
לציון 50 שנים להשתתפותה במירוץ הלה-מאן ,  שברולט משחררת גרסה מיוחדת לקורבט Z06 על טהרת סיבי-הפחמן
כששבורלט מולידה מהדורה ספציפית לקורבט ,  איכשהו מתברג לשם המשפט  " מוגבלת ייצור ".  מאז שהשיקה האמריקנית את ה-Z06 בשנת 2006 ,  היא עשתה כל מאמץ אפשרי שהפער בינה לבין האחות שעל מסלולי המירוצים יצומק עד אשר נהגים ינשפו בעורפה של ה-ZR1 הקרבית .  כעת עם גרסת הקרבון  ( סיבי-פחמן )  ,  היא מגשרת על עוד כמה תכונות ,  ואל תשערו שבייבוא אישי תוכלו להניח את ידיכם על אחת מאחר ורק 500 תיוצרנה .  
הקורבט Z06 Carbon Limited Edition נולדה לרגל 50 שנותיה בסבב הלה-מאן ,  כשאת הקוקפיט איישו דאז לסירוגין ג'ון פיץ' וברגיס קנינגהם  ( האחרון היה יזם פרטי וניסה להקים חברת רכב עצמאית שלא זכתה להצלחה גדולה )  .  השניים קטפו את המקום הראשון בקטגוריה הרלוונטית ובמקום השמיני בסך הכול במירוץ האגדי ,  אך את המורשת השאירו ביידים אמריקניות ובקבוצת קורבט שהמשיכה לחזק את מעמדה בעולם המירוצים .  
תחת המרכב החיצוני זוהרת קורבטZR1 ,  אך ללא המנוע הרשמי של גרסה זו .  חבילת הקרבון כוללת רכיבים חיצוניים כמו כנפיים וקשתות המפחיתות את המשקל בכמה עשרות ק"ג לעומת הדגם הסדרתי .  עוד בגרסה זו ניתן לקבל את הבלמים הקרמיים ואפילו את מערכת המתלים הסלקטיבית לחידוד הביצועים וההתנהגות .
 בחזית המכונית מותקנת יחידת ה-7.0 ל' המפיקה כ-505 כ"ס ,  אולם שברולט לא מציינת בכמה מקוצץ השיגור ל-100 קמ"ש או פרטים טכניים אחרים לנוכח שינוי לטובה של יחס ההספק/משקל .  דבר אחד כן נאמר על ידי הצוות האחראי עליה ,  וזה כי תאורטית היא אמורה לגלח כמה שניות סביב מסלול לגונה-סקה האמריקני לעומת האחות הצנועה .  
שיווק גרסת הקרבון המוגבלת צפוי להתחיל בקיץ הקרוב ועם 500 יחידות כאמור ,  לא נראה שיהיה קשה למצוא לה רוכשים .  המחיר אגב לא נמסר ,  אבל זה בוודאי יהיה בין ה-75 אלף דולר שעולה ה-Z06 ל-107 אלף דולר שעולה ה-ZR1 .
 
פחות משקל ,  יותר קורבט
לציון 50 שנים להשתתפותה במירוץ הלה-מאן ,  שברולט משחררת גרסה מיוחדת לקורבט Z06 על טהרת סיבי-הפחמן

