פורטסמות ביקשה למכור שחקנים מחוץ לחלון ההעברות
הגישה בקשה מיוחדת כדי שתוכל לכסות את חובות העתק שלה .  המנכ"ל סטורי : " לא רוצים למכור שחקנים ,  אבל אין לנו ברירה "
 פורטסמות ,  השרויה בבעיות כלכליות קשות ,  הגישה בקשה יוצאת דופן למכור שחקנים מחוץ לחלון ההעברות וזאת בכדי שתוכל לכסות את חובותיה הגדולים .  
על פי דיווחים שונים באנגליה בחודשים האחרונים ,  פומפי חייבת למס ההכנסה הבריטי כ-7.5 מיליון ליש"ט והיא אף עמדה לדין בבית המשפט העליון ,  אך הפסיקה בעניין נדחתה ל-1 במרץ .  למרות שחלון ההעברות הגיע לקיצו ב-2 בפברואר ,  המועדון מדרום אנגליה הגיש בקשה מיוחדת למכור כעת .  ראוי לציין שבפורטסמות רוצים לא רק להרוויח מדמי ההעברה של שחקנים ,  אלא גם מחסכון במשכורותיהם השמנות .
 מנכ"ל המועדון ,  פיטר סטורי ,  סיפר : " כמובן שאנחנו לא רוצים למכור שחקנים נוספים ,  אבל אין לנו ברירה .  אברהם גרנט מאמין שהוא יוכל להשאיר אותנו בליגה ,  אבל כשזה מגיע לשאלה של הישרדות בליגה או מכירת שחקנים ,  לצערנו אין ברירה ".  
על פי חוקי הפרמיירליג ,  קבוצות הליגה רשאיות לרכוש או לשאול שוערים בלבד בתקופה שבין חלונות ההעברות וגם זאת רק במקרי חירום ,  אבל בעבר נרשמו תקדימים למקרים דומים לבקשתה של פורטסמות .  ב-1997 קיבלה האל סיטי רשות למכור את רוי קארול לוויגאן תמורת 350 אלף ליש"ט ,  מה שסייע לה להימנע מפשיטת רגל .  יחד עם זאת ,  קארול לא הורשה לשחק בוויגאן עד העונה שלאחר מכן .
 לפורטסמות מספר שחקנים בהם הובע עניין גדול לאחרונה מצידן של קבוצות אחרות וביניהם נאדיר בלחאג' ,  קווין פרינס בואטנג ,  השוער דייויד ג'יימס ומארק ווילסון .
 
פורטסמות ביקשה למכור שחקנים מחוץ לחלון ההעברות
הגישה בקשה מיוחדת כדי שתוכל לכסות את חובות העתק שלה .  המנכ"ל סטורי : " לא רוצים למכור שחקנים ,  אבל אין לנו ברירה "
 
