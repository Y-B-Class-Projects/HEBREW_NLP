בית"ר ירושלים :  הצעירים מנסים לקחת אחריות
צעירי בית"ר מאוכזבים מעצמם על אי ניצול הקרדיט : " שנים חיכינו לקבל הזדמנות ,  עכשיו צריך לנצל זאת ".  נסגר התיק נגד בן שושן
בניגוד לתסריט הרגיל של מצבי לחץ בכדורגל ,  שבו השחקנים הוותיקים והמנוסים הם המובילים את היציאה מהמשבר ולוקחים את האחריות ,  בבית"ר ירושלים קורה בימים האחרונים דבר מעט הפוך .  דווקא שחקניה הצעירים של הקבוצה מפנימים יותר מכולם את המצב ואת העובדה כי הם הפכו לשחקני קבוצת תחתית .  
אחד השחקנים אמר : " בשנה שעברה עם שום היה גיהנום לצעירים ,  וזה לא סוד .  זה משהו שהתחיל מהאימון הראשון ,  ובאמת טוב שהסתיים .  העונה המקרה שונה לחלוטין - מלמיליאן מהקיץ נותן אמון בכולם ,  נותן תשומת לב ומנסה לעזור ולשפר כל שחקן ,  וזה בדיוק מה ששום לא נתן לנו .  לא יכול להיות שבתחילת העונה הרגשנו כל כך טוב והיינו בטוחים שזאת העונה שלנו וכשלא הולך מחפשים אשמים . 
" אנחנו גם סובלים מחוסר מזל ,  אבל בלי קשר יש לנו את כל מה שצריך בכדי להצליח עם בית"ר .  תמיד חיכינו שייתנו לנו ,  עכשיו הזמן לקחת .  אם לא עכשיו ,  לא בטוח שתהיה עוד הזדמנות כי החרב על כולם כאן ".  למרות הנסיונות להוריד מהלחץ ,  בשיחות פנימיות מגדירים בבית"ר את המשחק במחזור הקרוב מול הפועל פתח תקוה כ"משחק על עונה שלמה ",  ואומרים כי עם כל הרצון לשקט ויציבות ,  בלי נקודות הקבוצה יכולה להסתבך קשות בתחתית . 
" אנחנו מאמינים שהזמן יעשה את שלו ונצליח להתרומם ולצאת מהמצב הזה ",  אומר אחד השחקנים , " אבל מנגד ,  ברור שחייבים נקודות ,  וכבר נגד הפועל פתח תקוה .  אורי אמר אחרי המשחק שצריך לתת 200 אחוז במצבים כאלה ?  שחקנים צריכים לבוא בגישה שצריכים לתת אפילו יותר .  לא יורדים מטדי בשבת בלי שלוש נקודות ,  זה מה שצריך לעבור בראש כל השבוע ".  קובי מויאל ,  שנעדר בשבת האחרונה עקב פציעה בשריר ,  שב השבוע לאימונים אך היום שוב נטש את האימון והוא שוב בספק לשבת הקרובה .  מחר לאחר האימון תיערך ועדת משמעת פנימית לדריו פרננדז וסרג' איילי שאיחרו בתחילת השבוע לאימון .  כזכור ,  לפרננדז נערכה וועדת משמעת דומה בשבוע שעבר ועומד כנגדו קנס של עשרת אלפים שקל על תנאי .
 פרקליטות מחוז ירושלים הבהירה היום  ( שלישי )  כי החליטה לסגור את התיקו בו נחשד עמית בן שושן ,  שחקנה של בית"ר ירושלים ,  בעבירת הסתה לגזענות .  כזכור ,  הפרקליטות החלה בחקירה ב-2009 בעקבות קטע בו נראה בן שושן שר יחד עם אוהדי הקבוצה במהלך חגיגות הזכייה בגביע ,  שיר הכולל תוכן גזעני בגנות הציבור הערבי בכלל וסלים טועמה בפרט .
 לאחר שהשחקן מסר את הסבריו ,  הביע חרטה וצער על מעשיו ואף התנצל אישית בפני טועמה ,  הוחלט בפרקליטות לסגור את התיק .  בן שושן התחייב לצאת בקמפיין חינוכי נגד הגזענות במגרשים וקרא לאוהדי הכדורגל בישראל ואלו של בית"ר ירושלים בפרט להתנגד לכל ביטויי האלימות והגזענות .
 עדכון ראשון :  15:56עדכון אחרון :  18:28

בית"ר ירושלים :  הצעירים מנסים לקחת אחריות
צעירי בית"ר מאוכזבים מעצמם על אי ניצול הקרדיט : " שנים חיכינו לקבל הזדמנות ,  עכשיו צריך לנצל זאת ".  נסגר התיק נגד בן שושן

