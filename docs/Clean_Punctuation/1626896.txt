דוד בלומברג : " שכר המנהלים הוא משחק בקלפים מסומנים .  יש מקום להתערבות של המחוקק "
 אמיר אייל : " כשהיד הנעלמה מתחילה להתפרע - כמו שקורה בשכר המנהלים - לפעמים צריך להוריד לה אצבע "
  >  >   " הפתרון לשאלה אם שכר המנהלים הוא משחק מכור ,  הוא להבין שיש ברנז'ה בארץ תל אביב .  אם עושים חשבון כמה מהמנהלים בחברות הציבוריות ,  שמרוויחים בממוצע פי 100 מהשכר הממוצע במשק ,  יושבים במדינת תל אביב וכמה מחוצה לה ,  תמצאו שרובם יושבים בתוך מדינת תל אביב .  יש תקרת זכוכית שקשה לעבור אותה ואנחנו רואים מה קורה "  - כך אמר אתמול יו"ר קבוצת ההשקעות אינפינטי ,  אמיר איל ,  בפאנל בעניין תגמול בכירים ביום עיון בבורסה בתל אביב . " איזו הצדקה בעולם יש לשלם למנכ"ל פי 100 מהשכר הממוצע במשק ?  ",  תהה איל , " האם המנכ"ל הוא שותף ?  מי אמר שלמנהלים האלה אין תחליף .  לדעתי ,  בחברה פרטית אפשר לעשות מה שאתה רוצה .  בחברות ציבוריות אין דבר כזה .  מישהו צריך לייצג את אלה שאינם מבינים דבר ועל גבם עושים את הסיבוב הזה . " בבורסה פועלת היד הלא נעלמה .  נכנסים בעלי העניין ,  המקורבים והציבור ,  והיד הלא נעלמה הזאת היא שאומרת בוא ניתן לשוק לעשות את שלו .  גם בשכר מנהלים יש היצע וביקוש ,  ויש מקרים שהיד הנעלמה מתחילה להתפרע .  כך קרה בארה"ב במשבר .  לפעמים יד מתפרעת צריך לחתוך ,  להוריד לה אצבע או לתפוס אותה .  אין ברירה .  אני לא איש בשורות .  אנחנו לא נשנה את ההתנהגות של הברנז'ה ,  אלא אם נשמש דוגמה לשינוי כזה ".  דוד בלומברג ,  לשעבר יו"ר בנק ירושלים ,  שדיבר אף הוא בכינוס ,  הסכים עם איל .  לדבריו , " שכר המנהלים הוא משחק בקלפים מסומנים .  בעצם יושבים שני דח"צים מסכנים ,  מקבלים את החומר בישיבה לנוכח דירקטוריון מלא של בעלי שליטה ונושאי משרה אינטרסנטים - ולך תתמודד עם זה .  האם יש מקום להתערבות המחוקק ?  כן ".   " להבדיל מהכלכלה המסורתית שבה השקעה היתה ארוכת טווח ,  לעתים לדורות ,  בשנים האחרונות התפתח מכשיר השקעה מורכב יותר ותחום בזמן .  קרנות פרייבט אקוויטי מגייסות כסף מהציבור לפרק זמן נתון ,  שבמהלכו הקרן צריכה למקסם את רווחיה .  זו מטרתה .  כשקרן יוצאת להשקעה של שבע שנים ,  היא משקיעה בחברה שנה-שנתיים ונשארו 5 שנים כדי להרוויח . " היא צריכה לעשות turn around אמיתי בחברה .  אז או שהיא נכנסת לשליטה ,  או משתלבת בשליטה ומנסה לעשות turn around מהר ככל האפשר כדי לממש את רווחיה .  משמעות הדבר שביום כניסתה לחברה להשקעה היא כבר חושבת על היציאה ומקסום הרווח .  כל התנהלות הקרן כמשקיע היא קצרת טווח ,  שנועדה לראות כמה שיותר רווחים .  לא בדיוק מעניין את בעלי הקרן הזמן הארוך וטובת המשק ,  אלא בעלי המניות ורווח כמה שיותר מהר . " אני מעוניין ליצור זהות אינטרסים מיידית בין בעלי השליטה לסגל הבכיר .  קרן שפועלת טוב פועלת כמשנה סדורה ויודעת שביום כניסתה לחברה היא צריכה להעביר מהר ככל האפשר את הסגל הבכיר לטובתה .  יש כל מיני אמצעים לעשות את זה ,  למשל השכר ,  הבונוס והאופציות ". 

דוד בלומברג : " שכר המנהלים הוא משחק בקלפים מסומנים .  יש מקום להתערבות של המחוקק "
 אמיר אייל : " כשהיד הנעלמה מתחילה להתפרע - כמו שקורה בשכר המנהלים - לפעמים צריך להוריד לה אצבע "
 
