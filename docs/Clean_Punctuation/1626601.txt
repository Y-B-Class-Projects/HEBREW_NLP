תימן :  אל קאעדה מתכנן עוד פיגועים
שר החוץ התימני טוען שמאות פעילי אל קאעדה במדינה מתכננים לבצע פיגועים נוספים .  לדבריו ,  הקהילה הבינלאומית צריכה לעזור לארצו במלחמה בטרור
מאות פעילי אל קאעדה בתימן מתכננים התקפות טרור ,  כך אמר היום  ( שלישי )  שר החוץ התימני .  לדברי אבו באקר אל קירבי ,  באחריותן של מדינות בעלות גורמי מודיעין חזקים ,  להודיע למדינות כמו תימן על תנועת חשודים .  אל קירבי אף ביקש מהקהילה הבינלאומית עזרה באימון כוחות לחימה בטרור וציודם .  דבריו באים לאחרי שארגון אל קאעדה במדינה לקח אתמול אחריות על ניסיון הפיגוע במטוס חברת דלתא בדטרויט בחג המולד . 
" ברור שיש מספר פעילי אל קאעדה בתימן וחלק מהמנהיגים שלהם .  אנחנו מודעים לסכנה ",  אמר אל קירבי . " הם עשויים לתכנן התקפות ממש כמו זאת שהיתה בדטרויט ".  אל קירבי הוסיף , " אנחנו צריכים לעבוד בשיתוף כדי להלחם בטרור .  אם נעשה זאת הבעיה תהיה תחת שליטה ".  
גורמים רשמיים בתימן מסרו שעומר פארוק עבדול מוטלב ,  הניגרי שהואשם בניסיון הפיגוע במטוס ,  שהה במדינה מאוגוסט ועד תחילת דצמבר ,  כך דיווחה סוכנות הידיעות סאבא .  מוקדם יותר דיווחה רשת ABC כי בין מתכנני הפיגוע היו שני גברים ששוחררו ממתקן המעצר בגואנטנמו בנובמבר 2007 .
 
תימן :  אל קאעדה מתכנן עוד פיגועים
שר החוץ התימני טוען שמאות פעילי אל קאעדה במדינה מתכננים לבצע פיגועים נוספים .  לדבריו ,  הקהילה הבינלאומית צריכה לעזור לארצו במלחמה בטרור

