הרשות השניה ביקשה הבהרות על שידור תשדירים נגד הפלות
חבר הכנסת ניצן הורוביץ פנה לרשות השניה ולרשות השידור וביקש להסיר תשדירי רדיו של עמותת אפרת .  חמש תחנות רדיו אזוריות התבקשו להעביר התייחסותן
הרשות השנייה פנתה לתחנות הרדיו האזורי FM99 ,  רדיו דרום ,  רדיו תל אביב ורדיו קול חי בבקשה להבהרה מדוע הן משדרות תשדירים של עמותת אפרת המתנגדת להפלות ופועלת למניעתן .  הרשות פנתה לתחנות בעקבות פניית חבר הכנסת ניצן הורוביץ  ( מרצ )  שטען כי מאחר שהנושא שנוי במחלוקת ציבורית התחנות אינן יכולות לשדר תשדירים בעניינו .  הרשות ביקשה מהתחנות להעביר את התייחסותן עד להיום  ( ראשון )  והיא אף עשויה להורות להן להסיר את התשדירים .
 ח"כ הורוביץ פנה בנושא גם למנכ"ל רשות השידור מוטי שקלאר ,  מאחר שתשדירי העמותה משודרים גם בקול ישראל .  הורוביץ ציין את החלטת בג"צ בנושא תשדירי המפקד הלאומי ,  בה הובע חשש כי בעלי ההון ינצלו את כספם לשם השתלטות על שוק הדעות בישראל.וכן צוינה החובה לתת במה שווה למגוון דעות .  הורוביץ כתב כי אין ארגון המנצל את במת רשות השידור להצגת אג'נדה מנוגדת לזו של עמותת אפרת ובכך מנצלת העמותה את אדישותה של רשות השידור על מנת להפיץ את מסריו השנויים במחלוקת .
 הורוביץ כתב בפנייתו כי עמותת אפרת מנצלת את מצוקתן של נשים בהיריון והוסיף : " ניצול מצוקתו וחולשתו של אדם ,  עומד בניגוד לנורמות היסודיות ביותר של חברה אנושית .  אני רואה בפעולתו של הארגון התערבות בענייניה הפרטיים של האישה והתעסקות בנושאים שאין לו נגיעה אליהם .  הדברים ,  בלי כל שמץ של ספק ,  הם פוליטיים בעליל ,  ושנויים במחלוקת קיצונית ,  ולכן אבקשכם להסיר את תשדירי אפרת לאלתר ". 
מרשות השידור נמסר כי פנייתו של חבר הכנסת הורוביץ טרם התקבלה .  מהרשות השנייה לא נמסרה תגובה .
 
הרשות השניה ביקשה הבהרות על שידור תשדירים נגד הפלות
חבר הכנסת ניצן הורוביץ פנה לרשות השניה ולרשות השידור וביקש להסיר תשדירי רדיו של עמותת אפרת .  חמש תחנות רדיו אזוריות התבקשו להעביר התייחסותן

