 " האייפד :  חוויית הגלישה הטובה אי פעם "
 האייפד - הפיתוח החדש של אפל - מאפשר לגלוש באינטרנט ,  לקרוא מייל ,  להקליד בעזרת מסך המגע עם מקלדת וירטואלית גדולה ונוחה ,  ואפילו לצפות ביו-טיוב ב-HD .  סטיב ג'ובס : " מדהים לראות בו סרטים "
  >  >  טוב יותר ממחשב נישא ,  טוב יותר מטלפון חכם - זהו האייפד  ( ipad )  של אפל ,  ההמצאה החדשה של סטיב ג'ובס . " מה שהמכשיר הזה יכול לעשות הוא יוצא מהכלל .  זוהי חוויית הגלישה באינטרנט הטובה ביותר שתהיה לכם אי פעם ",  אמר ג'ובס בחשיפה המדוברת ביותר השנה ,  ואולי בשנים האחרונות ,  של מוצר טכנולוגי חדש .  האייפד הוא מכשיר דק ושטוח בגודל של כ-9.7 אינץ' ,  עם מסך מגע ויכולות רבות .  הוא מאפשר לגלוש באינטרנט ,  לקרוא מייל ,  להקליד בעזרת מסך המגע עם מקלדת וירטואלית גדולה ונוחה ,  ואפילו לצפות ביו-טיוב ב-hd . " מדהים לראות בו סרטים וטלוויזיה ",  אמר ג'ובס .  מסרטים הוא עבר לתמונות ,  ומתמונות למגזינים .  באירוע החשיפה של אייפד אמש - לו ציפו כל אוהדי הטכנולוגיה ,  אוהבי אפל ושונאיה - התבדח ג'ובס ,  שנראה כחוש אך נינוח בג'ינס ובחולצת הגולף השחורה הנצחית שלו ,  שהמכשיר נראה בדיוק כמו ההדלפות לעיתונות .  אפל שמרה בסוד כמוס את פרטי המוצר החדש שלה ,  אולם הדלפות קלות הגיעו לתקשורת ,  ורוב הניחושים התבססו על כך שהאייפד  ( שזכה קודם להשקה לשם  " אפל טאבלט ")  יהיה אייפון מוגדל .  כל הוצאות הספרים והעיתונים בעולם נושאות עיניהם למכשיר החדש של אפל .  אם הוא יזכה לאותה הצלחה לה זכו האייפוד והאייפון ,  ייתכן שג'ובס פתח זה עתה עידן חדש למדיה המודפסת ,  עידן שבו עיתונים וספרים יהיו יצירי כפיים מלאי חיים ,  קצת בדומה לעיתונים בעולמו הקסום של הארי פוטר .  בעזרת הסכמי הפצת תוכן יוכל ג'ובס להעניק לצרכנים גישה לספרים החביבים עליהם ,  לתכני וידאו ולחדשות .  חברות המדיה הוותיקות ימצאו דרך חדשה אל לבם של צרכנים שנמשכים יותר אל האינטראקטיביות והמולטימדיה של האינטרנט .  אפל הציגה השבוע תוצאות שיא בהכנסות וברווחים ,  המשקפות את הגאוניות ההנדסית והשיווקית שלה .  מניית החברה עלתה ב-125% בשנה החולפת ,  לעומת עלייה של 40% שרשמה מניית hp ,  עלייה אפסית של מניית נוקיה ועלייה של כ-70% במניית מיקרוסופט .  בשנתיים האחרונות - למרות המשבר העולמי - עלתה מניית אפל ב-60% ,  בעוד שרוב המתחרות בתחום הטכנולוגיה נסוגו .  הנשק הסודי של אפל אחד הדברים שלא ידועים היטב על אפל ,  אולם מהווים נשק רב עוצמה ,  הם 40 מיליארד במזומן שהחברה מחזיקה בקופת המזומנים .  קופה זו תפחה בזכות רווחים גדלים והולכים שגרפה אפל ממכירות המוצרים המצליחים שלה ,  והיא מהווה תעודת ביטוח לאפל שמאפשרת לה להשקיע במחקר ופיתוח ככל הנחוץ כדי להביא לעולם מוצרים חדשניים ,  מעוצבים להפליא ,  שימושיים ובעיקר - נחשקים .  לפני כחמש שנים אמר ל-themarker מרקוס ואלנברג ,  בן למשפחה העשירה ביותר בשוודיה והבעלים של חברת אריקסון  ( באמצעות חברת האחזקות אינווסטור )  ,  כי העתיד נמצא באינטרנט הסלולרי .  ואלנברג צדק במובן חשוב :  העתיד של המדיה והמחשוב הוא עתיד קל רגליים ,  שאפשר לשאת אותו בכיס או בתיק לא גדול .  אפל יודעת זאת היטב ,  והפיתוח של האייפון נועד ,  למעשה ,  לתת לאפל קרש קפיצה לתחום המחשוב הנייד .  האייפד ,  המבוסס על מערכת ההפעלה של האייפון ומותאם ליישומים שלו ,  הוא הזינוק שאפל ביצעה על גבי מקפצת האייפון .

" האייפד :  חוויית הגלישה הטובה אי פעם "
 האייפד - הפיתוח החדש של אפל - מאפשר לגלוש באינטרנט ,  לקרוא מייל ,  להקליד בעזרת מסך המגע עם מקלדת וירטואלית גדולה ונוחה ,  ואפילו לצפות ביו-טיוב ב-HD .  סטיב ג'ובס : " מדהים לראות בו סרטים "
 
