גרנט : " לא אשכח את הרגע הזה "
 פורטסמות עלתה לחצי גמר הגביע ,  המאמן נשא נאום אמוציונלי .  אלכס פרגוסון על רוני : " הוא בספק גדול למשחק נגד מילאן "
 למרות הורדת הנקודות ,  למרות המצב הכלכלי הקשה ,  למרות אי הבהירות שנוגע לבעלות על המועדון ,  פורטסמות ניצחה היום  ( שבת )  את בירמינגהאם 0:2 ברבע גמר גביע המדינה ועלתה כדי צעד קטן מהמשחק על התואר .  בעונה ותקופה כזו כל ניצחון מקבל משמעות גדולה וחדשה ומאמן פומפי ,  אברהם גרנט ,  לא הסתיר את ההתרגשות שלו בתום המשחק ו"הרביץ ציונות "  בנאום ארוך .
" אין מועדון שראוי יותר להיות בוומבלי ",  התייחס הישראלי לעלייה לחצי הגמר , " יש רגעים בחייך שלא תשכח לעולם ואני חושב שזה רגע כזה .  כדורגל הוא לפעמים יותר מכדורגל והיום ראו את זה אצל האוהדים שהיו כל כך שמחים .  לנו ,  למאמנים ולשחקנים ,  יש הזדמנות לשמח את האנשים הללו ". 
גרנט המשיך להתפייט : " נכנסתי לכדורגל בגלל התשוקה שקיימת במשחק ,  בגלל האמוציות .  כשאתה רואה כל כך הרבה אנשים מוצפים בכל כך הרבה רגשות זה עושה אותך גאה .  אפשר לשבור הרבה דברים ,  אבל אי אפשר לשבור את הרוח שלנו .  נילחם עד הסוף .  אני מאוד גאה .  תסתכלו על שחקנים כמו הרמן הריידרסון בן ה-35 ,  על דייויד ג'יימס בן ה-39 .  תראו כמה קשה עם עובדים וכמה הם רצו לנצח .  יש הרבה התרחשויות מחוץ למגרש ,  אבל עלינו היום למגרש וניצחנו - וזה גורם לתחושת גאווה גדולה ".  
אחרי שסיים לדבר על מצבה של הקבוצה ועל גבורת קבוצתו ,  התייחס גרנט למשחק בו ניצחה קבוצתו בזכות צמד של פרדריק פיקיון וגם לכך שלזכותה של בירמינגהאם לא אושר שער חוקי : " ידענו שנפגוש יריבה טובה שמדורגת במקום השמיני בליגה ,  אבל ניסינו להקשות עליהם .  היינו הרבה יותר טובים במחצית השנייה והגיע לנו לנצח .  במהלך העונה שרקו נגדנו יותר מ-10 פעמים וזה עלה לנו ב-10 נקודות .  אז הפעם שריקה אחת הלכה לכיוון שלנו ". 
במנצ'סטר יונייטד נשמו הערב לרווחה ,  לאחר שהקבוצה הצליחה להוציא בקושי רב ניצחון חוץ מול וולבס ,  0:1 ,  תודות לשער יחיד של פול סקולס . " הגיע לנו לנצח ,  ללא ספק ",  אמר מנג'ר השדים האדומים ,  אלכס פרגוסון . " הכושר לנו טוב ,  ואנחנו מסתדרים ללא שחקנים חשובים ,  דבר שהוא מאוד משמעותי לחלק הזה של העונה ".  על שילובם של ווס בראון ,  נמניה וידיץ' ריו פרדיננד ופטריס אברה ,  שתפקדו היטב הערב ,  אמר המנג'ר המרוצה : " זו היתה הפעם הראשונה שהרביעייה הזו שיחקה יחד בשנה וחצי האחרונות ".  
בעניין אחר ,  ואולי חשוב יותר ,  ביונייטד מודאגים מאוד מפציעתו של וויין רוני ,  שספג אותה במשחק הידידות של נבחרת אנגליה נגד מצרים ,  באמצע השבוע .  פרגוסון התייחס לפציעתו של החלוץ ,  שהותירה אותו מחוץ להרכב של השדים האדומים מול וולבס ,  והצהיר : " זה לא היה נראה טוב ביום חמישי .  הברך שלו היתה נפוחה מאוד .  הוא בספק גדול ליום רביעי כרגע ,  וזאת בעיה גדולה בהרבה עבורנו ".  

גרנט : " לא אשכח את הרגע הזה "
 פורטסמות עלתה לחצי גמר הגביע ,  המאמן נשא נאום אמוציונלי .  אלכס פרגוסון על רוני : " הוא בספק גדול למשחק נגד מילאן "
 
