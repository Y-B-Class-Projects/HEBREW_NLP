בנקי ההשקעות בארה"ב רשמו ירידה 10% בהכנסות מעמלות חיתום ב-2009 - ירידה קטנה מהצפוי
גולדמן סאקס הוביל את חתמי ההנפקות עם עמלות בסך 191 מיליון דולר - גידול של 60%
עמלות החיתום והייעוץ להנפקות ראשונות לציבור  ( ipo )  בארה"ב הסתכמו השנה ב-923 מיליון דולר ,  ירידה של כ-10% לעומת 2008 ,  אז הסתכמו ב-1.03 מיליארד דולר .  הירידה הייתה מתונה מהצפוי ,  הודות לגידול בשיעור העמלות הממוצעות לעסקה .  שיעור העמלות זינק ב-62% לסך של 5.63% השנה ,  וחיפה על ירידה של כ-50% בשווי הכולל של ההנפקות ,  לסך 16.4 מיליארד דולר השנה.חתם ההנפקות המוביל היה גולדמן סאקס ,  שהרוויח 191.6 מיליון דולר מחיתום 16 הנפקות ,  בהן חברת המלונאות והנופש הייאט הוטלס של משפחת פריצקר .  עבור גולדמן ,  מדובר בגידול של 60% לעומת הסכום שרשם בשנה שעברה .  גולדמן היה אחראי ל-21.2% מההנפקות  כ-3.48 מיליארד דולר בסך הכל .  סיטי צנח מהחמישייה הראשונה בבנקים המובילים בחיתום הנפקות ,  עם 68.3 מיליון דולר בלבד בעמלות ,  אף כי שימש כחתם בהנפקות בשווי כולל של למעלה ממיליארד דולר.העמלות על חיתום הנפקות ראשונות לציבור הן מהגבוהות בעסקי ההשקעות  גבוהות בהרבה לעומת מיזוגים ורכישות ,  או הנפקות אג"ח .  עמלות אלה עמדו על 5.93% בממוצע ב-5 השנים שהסתיימו ב-2007 ,  כאשר האשראי היה זול וזמין ,  ושוקי ההון פרחו .  עם קפיאת שוקי האשראי בסוף 2007 החל שיעור זה לרדת ,  וב-2008 נרשם שפל של 3.48% בעמלות החיתום על הנפקות ראשונות ,  בין היתר בשל הירידה במספר ההנפקות ,  שנעלמו כליל ברבעון הרביעי של 2008 ,  לאחר קריסת בנק ליהמן ברדרס .  במהלך 2009 החלה התאוששות איטית בתחום ,  עד ספטמבר ,  אז החלה להיראות פעילות של ממש - 32 חברות הונפקו מאז תחילת ספטמבר.רוכשי מניות הרוויחו פחות מהנפקות ראשונות לציבור - כמעט 40% מהמניות שהונפקו במחצית השנייה של 2009 רשמו ירידות והותירו משקיעים בהפסד ,  לפי נתוני בלומברג .  זאת ,  לעומת עליות חדות בשוקי המניות בתקופה זו .
 
בנקי ההשקעות בארה"ב רשמו ירידה 10% בהכנסות מעמלות חיתום ב-2009 - ירידה קטנה מהצפוי
גולדמן סאקס הוביל את חתמי ההנפקות עם עמלות בסך 191 מיליון דולר - גידול של 60%

