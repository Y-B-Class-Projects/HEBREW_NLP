פרס אקו"ם למפעל חיים יוענק לדוד גרוסמן וקובי אשרת
השניים ,  כמו גם עמוס אטינגר ופרופסור נעם יליף יזכו בכבוד השנה ובפרס כספי בשווי 30 אלף שקלים כל אחד .  דירקטוריון אקו"ם יעניק גם פרסים מיוחדים ליוסי אלפי ומשה רוזנבלום
הוכרזו הזוכים בפרס מפעל חיים מטעם אקו"ם ,  האגודה למען שמירת זכויות היוצרים בישראל .  הזוכים השנה הם קובי אשרת ועמוס אטינגר בתחום הזמר העברי ,  פרופסור ינעם יליף בתחום המוזיקה הקונצרטית ודוד גרוסמן בתחום הספרות העברית ,  כל אחד מהם יזכה ב-30 אלף שקלים .  
כמו כן ,  דירקטוריון אקו"ם יעניק פרס מיוחד ליוסי אלפי ,  על פעילותו במסגרת פסטיבל מספרי סיפורים וכן למשה  ( מונה )  רוזנבלום על הישגיו בתחום הזמר החסידי .  כל אחד מהם יזכה ב-15 אלף שקלים . 
" קובי אשרת הוא מהמלחינים הפוריים ביותר שלנו ויצירתו ,  הכוללת מנגינות יפות רבות ,  משתרעת על פני למעלה מ- 40 שנים ומגוון רחב של סגנונות ",  כתב חבר השופטים שכלל את דנה ברגר ,  דודי לוי ,  יאיר ניצני ,  יוני רועה ויורם רותם . " מפעל החיים של קובי אשרת עוד רחוק מלהיסגר ,  אבל דווקא עכשיו ,  כשהוא באמצע הדרך מצאנו אותו ראוי לקבל את פרס  " מפעל חים "  על מה שיצר עד כה ולקראת מה שייצור בעתיד ".  
עמוס אטינגר זכה לשבחים על הצלחתו בכתיבת פזמונים שהצליחו  " לפרוט על נימי הרגש ומלווים את המדינה בימי חול ובימי חג ".  
על דוד גרוסמן אמרו השופטים חנה גולדברג ,  עמרי הרצוג ודורית רביניאן כי  " בשלושים שנות יצירה הפליא לנסח קול ספרותי אינטימי ,  אמיץ ומעמיק ראות ;  קול ישראלי מאוד ועם זאת אוניברסאלי ,  המיטיב לחלחל גם בלבבות קוראיו הרבים ברחבי העולם ".  
זוכי פרס מפעל החיים מצטרפים לזוכים בתחומי המוזיקה המוזיקה הפופולרית והקונצרטית וכן לזוכים בתחום הספרות .  אירוע הענקת פרס יתקיים ב-24 במרץ בבית ציוני אמריקה בתל אביב .
 
פרס אקו"ם למפעל חיים יוענק לדוד גרוסמן וקובי אשרת
השניים ,  כמו גם עמוס אטינגר ופרופסור נעם יליף יזכו בכבוד השנה ובפרס כספי בשווי 30 אלף שקלים כל אחד .  דירקטוריון אקו"ם יעניק גם פרסים מיוחדים ליוסי אלפי ומשה רוזנבלום

