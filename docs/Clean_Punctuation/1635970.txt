סקר :  סרטי שואה משפיעים יותר מסיור בפולין
סקר מיוחד שערך מכון  " משואה "  ללימוד השואה מעמיד בסימן שאלה את יעילות המסע למחנות המוות .  עוד נמצא כי הגורם היעיל ביותר להנחלת זיכרון השואה הוא עדויות הניצולים
ערב יום הזיכרון הבינלאומי לשואה יצויין ברחבי העולם ביום רביעי הקרוב .  מכון משואה ללימוד השואה חושף סקר בקרב מאות תלמידי תיכון ברחבי הארץ לפיו סרטי שואה משפיעים יותר מסיורים לפולין .  
במקום הראשון ,  על פי הסקר ,  ניצבות העדויות ממקור ראשון שמעבירים ניצולי השואה עצמם  38% מהתלמידים ציינו את העדויות כמקור המשמעותי ביותר ללימוד על אירועי המלחמה עבורם .  במקום השני ,  עם 22% ,  ניצבים סרטי הקולנוע העוסקים בשואה ובאירועי המלחמה :  מבין הסרטים זכה  " הפסנתרן "  לדירוג הגבוה ביותר כאשר 36% מהנשאלים טענו כי הוא הסרט שעיצב בצורה החזקה ביותר את תפיסתם אודות השואה .  
אל המקום השני הגיע הסרט  " רשימת שינדלר "  של סטיבן שפילברג שצויין ע"י 19% מהנשאלים .  ברשימת הסרטים המשפיעים ביותר שציינו הנשאלים ניתן גם למצוא שמות מפתיעים יותר ובהם  " ללכת על המים "  של הבמאי הישראלי איתן פוקס ואפילו  " ממזרים חסרי כבוד "  של הבמאי קוונטין טרנטינו .
 המסעות לפולין תפסו רק את המקום השלישי בדירוג כאשר רק 20% מהנשאלים ציינו את המסע כמקור העיקרי לעיצוב תפיסתם את השואה .  נתון מעניין נוסף מצביע על כך שרק אחוז אחד מבני הנוער שהשיבו לסקר רואה ברשת האינטרנט כמקור מרכזי למידע אודות התקופה והאירועים שהתרחשו בה .
 
סקר :  סרטי שואה משפיעים יותר מסיור בפולין
סקר מיוחד שערך מכון  " משואה "  ללימוד השואה מעמיד בסימן שאלה את יעילות המסע למחנות המוות .  עוד נמצא כי הגורם היעיל ביותר להנחלת זיכרון השואה הוא עדויות הניצולים

