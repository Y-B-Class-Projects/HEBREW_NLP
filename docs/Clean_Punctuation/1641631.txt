בכנסת יבדקו מי איפשר לספקי גז להחזיק גם בתחנות כוח
האיסור על בעלות צולבת בשוק החשמל וחובת ההיוועצות ברשות הגז הושמטו בהדרגה מהחוק בשלוש השנים האחרונות
 >  >  בשלוש השנים האחרונות הושמטו מתקנות רישוי ייצור החשמל סעיפים שהגבילו את הבעלות הצולבת בין משקי הגז והחשמל - כך עולה מבדיקת תנאי הרישיונות שפירסמה רשות החשמל .  זאת ,  למרות הסכנה לתחרות שבאחזקה מקבילה בספקית גז טבעי למשק ובתחנת כוח המופעלת בגז .  חוק משק החשמל קובע ,  כי לצורך ייצור חשמל נדרשת קבלת רישיון ייצור חשמל .  ואולם ,  המגבלות המוטלות על מקבל הרישיון אינן כוללות איסור מפורש על ספק גז טבעי  ( או גוף שקשור בו )  להחזיק ברישיון כזה .  החוק מסמיך את שר התשתיות לשקול את הענקת הרישיון תוך בחינת תרומתו לתחרות במשק החשמל .  אחזקה בו זמנית בספקית גז ובתחנת כוח עשויה לפגוע בממד התחרות בשוק ,  משום שתשומת הגז מהווה 60%-70% מעלות ייצור החשמל  .  בייחוד כשמדובר בשוק בעל שני ספקים בלבד .  כך למשל ,  ב-2005 ביקשה קבוצת מרחב שבשליטת יוסי מימן להיכנס כשותפה במיזם תחנת הכוח של דוראד באשקלון - ואולם יו"ר רשות החשמל דאז ,  דוד אסוס ,  הביע עמדה לפיה הרשות לא תאפשר מהלך כזה בשל החשש לפגיעה בתחרות במשק החשמל .  מרחב נסוגה אז מהעסקה - לאחר שבמסמך רישיונות הייצור שהעניקה אז רשות החשמל נכלל סעיף לפיו : " בעלי הרישיון המותנה  ( לייצור חשמל ,  א"ב )  ..  .  לא יהיו צד לכל הסכם ,  הסדר או הבנה כלשהי עם בעל רישיון אחר או עם ספק גז טבעי ..  .  או עם נושא משרה בספק גז טבעי או עם כל אדם אחר אשר יש בהם כדי לפגוע בתחרות במשק החשמל ,  אלא באישור הרשות ,  בהתייעצות עם השר ועם רשות הגז הטבעי ".  סעיף זה היה תקף עד 2007 - אז חל בו שינוי מסיבה שאינה ברורה .  תחילה ,  נקבע כי הרישיון יותנה באישור השר ולא רק בהתייעצות עמו .  לאחר מכן ,  הושמט מן הסעיף האזכור של  " ספק גז טבעי "  - ולבסוף ,  הושמטה מהסעיף גם חובת ההתייעצות עם רשות הגז הטבעי .  כך ,  הנוסח האחרון של החוק אינו כולל כל התייחסות לבעלות צולבת גם בספק גז - ולא מחייב היוועצות עם הרגולטור המקצועי של משק הגז .  בעקבות הפרסומים האחרונים ב-themarker בדבר הבעלויות הצולבות במשק האנרגיה ,  וכניסתם של שני ספקי הגז הטבעי היחידים למשק :  יצחק תשובה  ( מבעלי ים-תטיס ושותפות תמר )  ויוסי מימן  ( מבעלי emg המצרית )  - גם אל משק החשמל ,  תדון היום ועדת הכלכלה של הכנסת ,  בראשות ח"כ אופיר אקוניס  ( ליכוד )  בנושא .  יוזמת הדיון ,  ח"כ מירי רגב  ( ליכוד )  ,  טענה בשבוע שעבר כי  " ספקי הגז הטבעי מנצלים את כוחם לדיכוי התחרות בשוק ייצור החשמל הפרטי ,  והציבור ישלם את מחיר היווצרות המונופול ".  לדבריה ,  נוצר מצב שבו ספקיות הגז ימכרו לתחנות הכוח שבבעלותן גז במחיר מוזל ,  שימנע כניסת מתחרים .
 
בכנסת יבדקו מי איפשר לספקי גז להחזיק גם בתחנות כוח
האיסור על בעלות צולבת בשוק החשמל וחובת ההיוועצות ברשות הגז הושמטו בהדרגה מהחוק בשלוש השנים האחרונות

