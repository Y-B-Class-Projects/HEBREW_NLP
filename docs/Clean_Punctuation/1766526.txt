שחקן בבית"ר ירושלים : " חזרנו להיות מושפלים "
 אורי מלמיליאן הזהיר כל השבוע את שחקניו שהם עלולים לספוג מעכו ,  אך השחקנים לא הפנימו .  הקבוצה עשויה להתחזק בינואר
נושא השיחה המרכזי בקרב שחקני בית"ר ירושלים לפני המשחק אמש  ( שבת )  נגד הפועל עכו  ( 3:0 )  היה דריו פרננדז .  עוד כשפרננדז דידה החוצה מהמגרש באימון המסכם ביום שישי ,  לאחר שלא תורגל בהרכב ,  אמר אחד השחקנים : " עוד פעם הוא מקבל 'פיצול' ".  פרננדז התאכזב מאוד מהעובדה שלא שולב בהרכב ,  אך לאחר האימון עוד ניסה בכל זאת להפגין כשירות והודיע שהוא מעוניין להיות בסגל למשח ,  אלא שבסופו של דבר נותר בחוץ .
 שחקנים בקבוצה קראו את המפה מראש ואמרו אתמול כי  " מהתחלה לא היה צריך להיכנס למהלך שלא על דעתו של אורי ,  זה היה מראש מתכון לכישלון .  אורי לא אוהב את ההתנהגות שלו ודריו לא מתחבר עם אורי ולכן זה היה צריך לבוא מהם או לא לבוא בכלל .  לאף אחד אין ספק שהוא יכול היה לשחק ,  אבל היה נראה שהוא לא שובץ בהרכב ושהוא מרגיש מושפל ולא יכול לסבול זאת יותר .  הוא כבר לא יהיה כאן ,  הוא לא ימשיך לסבול ככה ". 
הבעיה הגדולה יותר של בית"ר היא העובדה שפרננדז לא היה חלק מהתבוסה 3:0 לעכו במסגרת המחזור ה-14 .  מלמיליאן היה מאוכזב ובמהלך המחצית הראשונה הסתובב לספסל ואמר : " מה אמרתי כל השבוע ?  אם נראה כמו שאנחנו מתאמנים הם יובילו 0:2 כבר במחצית וזה מה שקורה ".  צריך לציין כי במהלך כל השבוע הרגישו השחקנים לא טוב עם האימונים והמשחק הצפוי ובסיום המשחק אף אחד לא נראה מופתע .
 בקבוצה אמרו : " מה חדש ?  למזלנו ,  קיבלנו כמה משחקים נגד קבוצות כמו הפועל אשקלון והפועל רמת גן ,  אבל אנחנו עדיין קבוצת תחתית שמשחקת כדורגל חלש .  חזרנו להיות מושפלים אז מי אנחנו שנתעסק במה שעושה דריו פרננדז ?  עוד מעט עברה חצי ליגה ועוד לא מצאנו איך אנחנו הופכים לקבוצה דומיננטית ,  אולי אין לנו את היכולת להיות כזאת ".  לגבי מה שאמר מלמיליאן ,  אמר אחד השחקנים : " זה הבושה הכי גדולה ,  שאורי כל השבוע אומר שנספוג שני שערים עד המחצית ,  וזה בדיוק מה שקורה ". 
למרות דבריו של איציק קורנפיין לפיהם הקבוצה לא תתחזק במהלך חלון ההעברות בחודש ינואר ,  המצב החדש בו פרננדז וכריסטיאן אלברז צפויים לעזוב ,  יחד עם עוד 2-3 שחקנים שירצו לזכות לדקות משחק ,  הביא את מלמיליאן לדרוש לחזק את הקבוצה בשחקן או שניים בינואר ,  כאשר בקשתו צפויה להיענות .  מלמיליאן עוד לא החליט באילו תפקידים בדיוק והדברים תלויים גם באילו שחקנים יעזבו אך בכל מקרה המאמן רוצה לרענן את הסגל .
 כ-200 אוהדי בית"ר שהגיעו למשחק אתמול באצטדיון גרין ,  לא פסקו מלקלל את היו"ר קורנפיין במהלך המשחק וגם ניסו לחכות לו בסיום ליד רכבו .  אגב ,  משקיף המשחק עמית קליין נשאל בסיום האם הוא ציין בדו"ח קריאות גזעניות שנשמעו ,  ואמר : " בשביל 10 אוהדים לא מציינים דבר כזה ,  אני לא מחפש לפגוע בבית"ר ".  
בבית"ר אמרו אחרי המשחק שהם כלל לא ציפו להתנהגות אחרת מאותו גוש אוהדים והם ידעו מראש שלהבטחות הללו אין כיסוי אמיתי .  בשבת הבאה תשחק בית"ר את משחק הבית שלה נגד עירוני קרית שמונה ללא קהל בטדי ,  כתוצאה מהעונש שהוטל עליה בעקבות קריאות גזעניות .
 
שחקן בבית"ר ירושלים : " חזרנו להיות מושפלים "
 אורי מלמיליאן הזהיר כל השבוע את שחקניו שהם עלולים לספוג מעכו ,  אך השחקנים לא הפנימו .  הקבוצה עשויה להתחזק בינואר

