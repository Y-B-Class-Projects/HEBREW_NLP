ליגה א' :  קביליו יפו והפועל ירושלים בפסגה
היפואים היו אמונים על תוצאת המחזור עם 0:3 על קרית מלאכי ,  0:1 לירושלמים על כפר יונה .  בצפון :  עפולה לפני אסי גלבוע
המחזור העשירי בליגה א' דרום נערך הערב  ( שישי )  ,  כאשר במוקד שבה מכבי קביליו יפו לנצח כאשר הביסה את מכבי קרית מלאכי ,  הראשונה ערב המחזור ,  0:3 בביתה .  עידן דוד  ( 10 )  ,  חן מלכה  ( 12 )  ונתנאל בן אכו  ( 35 )  הבקיעו לקבוצת האוהדים היפואית ,  שניצלה את שאר התוצאות בצמרת על מנת לטפס לפסגת הטבלה ,  בצוותא עם הפועל ירושלים .
 המשחק המרכזי של המחזור היה בירושלים ,  שם אירחה הפועל המקומית את עירוני כפר יונה בקרב בין המדורגת שניה והמדורגת שלישית ערב המחזור .  בסופו של דבר ,  שער בודד של אורי פסו בדקה ה-24 העניק למארחת מעיר הבירה את שלוש הנקודות החשובות ,  שמצמידות אותה לקביליו יפו בפסגה ,  עם אותו מספר נקודות ואותו הפרש שערים .
 הפועל מרמורק ממשיכה לשקוע בתחתית ,  כאשר נכנעה בביתה 1:0 למכבי עירוני נתיבות  ( אדם בוכריס ,  73 )  ,  שבעצמה עשתה צעד נוסף על מנת להתקרב לחבורת הצמרת .
 שתי קבוצות שדווקא התרחקו מעט מהשפיץ של הליגה הן בני אילת ,  שהפסידה בבית 2:1 לשמשון טייבה  ( לאילת :  אבי מלכה ,  15 ,  לשמשון :  מומה מסארווה ,  7 ,  משה חליוה ,  75 )  ,  ומכבי השקמה/רמת חן ,  שסיימה ב-0:0 עם מכבי עמישב פתח תקוה .  
משחקים נוספים :
 הפועל צפרירים חולון - מכבי קרית גת 1:1 ( לחולון :  דימא קוסיאק ,  45 ,  לקרית גת :  קובי וקנין ,  45 ) 
הפועל ערד - הפועל כפר שלם 1:1 ( לערד :  עומר אבוהדובה ,  43 ,  לכפר שלם :  משה עמר ,  76 ) 
מכבי יבנה - הפועל נחלת ראשל"צ 2:1 ( ליבנה :  שי מור יוסף ,  83 ,  לראשל"צ :  ציון עזרא ,  47 ,  90 ) 
במחזור הצפוני שמרה הפועל עפולה על הפסגה ,  כאשר גברה בביתה 2:3 על מ.ס .  אום אל פאחם .  רונן שוורצמן  ( 19 )  ,  קובי שריקי  ( 26 )  וכפיר לייבוביץ'  ( 63 )  הבקיעו למוליכה ,  בעוד יתרון מוקדם של האורחים הודות לשער של אשרף אלעאל  ( 9 )  לא הספיק .  דאוד עליסאת רק צימק בתוספת הזמן .
 אסי גלבוע פגשה במשחק קצוות את עירוני כפר קרע והביסה בלי בעיות 0:4 בביתה .  זה לקח 60 דקות ,  ואז נפרץ הסכר :  אורן זילקה  ( 60 ,  75 )  ,  מוחמעד עווד  ( 62 )  ויניב דרעי  ( 81 )  הבקיעו ,  העלו את המארחים למקום השני ,  ודאגו שהפער מעפולה יישאר על 4 נקודות .  כפר קרע עדיין ללא ניצחון העונה .
 המשחק הנוסף שהסתיים בהכרעה נערך בטבריה ,  שם ניצחה עירוני המקומית 0:1 את מכבי טמרה משער של כפיר בן דוד בדקה ה-65 .  שאר המשחקים הסתיימו בתוצאות תיקו :
 הפועל רמת מנשה - מכבי צור שלום 1:1לרמת מנשה :  אורי גפן ,  33 ,  לצור שלום :  יוסי ואנונו ,  63 ) 
מכבי אום אל פאחם - הפועל חדרה 1:1 ( לאום אל פאחם :  איימן אבו סאלח ,  95 ,  לחדרה :  סבי שאולוב ,  49 ) 
אחי עכו - מכבי כפר כנא 1:1
הפועל כפר כנא - מ.ס .  כרמיאל 1:1 ( לכפר כנא :  תייסיר אבו חמד ,  15 ,  לכרמיאל :  יוגב אלישע ,  32 ) 
המשחק בין הפועל דליית אל כרמל לקרית אתא ,  שאמור היה להיערך בשבת ,  נדחה .
 
ליגה א' :  קביליו יפו והפועל ירושלים בפסגה
היפואים היו אמונים על תוצאת המחזור עם 0:3 על קרית מלאכי ,  0:1 לירושלמים על כפר יונה .  בצפון :  עפולה לפני אסי גלבוע

