הוכרזו הזוכים בפסטיבל ברלין
הסרט הטורקי-גרמני  " Honey "  זכה בפרס  " דב הזהב "  בפסטיבל היוקרתי שננעל הערב .  רומן פולנסקי ,  הנמצא במעצר בית ,  זכה בפרס  " דב הכסף "  לבמאי הטוב ביותר על  " The Ghost Writer "
 פסטיבל ברלין ה-60 ננעל הערב  ( שבת )  בטקס חגיגי בו הוכרזו הזוכים בתחרות המרכזית שנערכה במסגרתו .  הזוכה הגדול של הערב היה הסרט הטורקי-גרמני  " Honey ",  בבימויו של סמיח קפלנוגלו ,  שזכה בפרס  " דב הזהב ".  בפרס  " דב הכסף "  לסרט הטוב ביותר זכה הסרט הרומני-שוודי  " If I Want to Whistle ,  I Whistle "  שביים פלוריאן סרבן .  
הבמאי הוותיק רומן פולנסקי זכה בפרס  " דב הכסף "  לבמאי הטוב ביותר על סרטו החדש , " The Ghost Writer ".  פולנסקי ,  הנמצא במעצר בית בשוויץ בהמתנה להחלטה האם להסגירו לארצות הברית ,  מסר את תודתו להנהלת הפסטיבל ולחבר השופטים והתבדח כי גם אם היה יכול להגיע לפסטיבל ,  לא היה עושה זאת - כיוון שבפעם האחרונה שהגיע לפסטיבל ,  הוא נעצר ונכלא .  
בפרס  " דב הכסף "  לשחקן הטוב ביותר זכו שניים ,  גרגורי דובוריג'ין וסרגיי פוסקפליס על תפקידיהם בסרט הרוסי  " How I Ended This Summer ".  בפרס השחקנית הטובה ביותר זכתה שינובו טרג'ימה על תפקידה בסרט היפני  " Caterpillar ".  בפרס התסריט הטוב ביותר זכה הסרט הסיני  " Apart Together ".  
פסטיבל ברלין ,  שנחשב לצד פסטיבלי קאן וונציה לאחד מפסטיבל הקולנוע החשובים בעולם ,  חגג השנה את שנתו ה-60 עם מספר שיא של 300,000 מבקרים .  בתחרות המרכזית התמודדו השנה 20 סרטים ,  ביניהם הוקרנו בבכורה עולמית סרטיהם החדשים של מרטין סקורסזה  ( "שאטר איילנד ")  ,  פולנסקי  ( "The Ghost Writer ")  ,  מייקל וינטרבוטום ועוד .  
גם הקולנוע הישראלי זכה לייצוג מכובד בפסטיבל ולפרסים . " הירידה "  של שי מיז'נסקי זכה בפרס  " דב הכסף "  בתחרות הסרטים הקצרים של הפסטיבל והסרט  " בודרוס "  זכה במקום השני בתחרות  " חביב הקהל "  של מסגרת הפנורמה היוקרתית .  גם הסרטים  " פובידיליה ",   " סוררת ",   " שתיקת הארכיונים ",   " I Shot My Lover "  ו"הזמן הוורוד "  הוקרנו בפסטיבל .
 
הוכרזו הזוכים בפסטיבל ברלין
הסרט הטורקי-גרמני  " Honey "  זכה בפרס  " דב הזהב "  בפסטיבל היוקרתי שננעל הערב .  רומן פולנסקי ,  הנמצא במעצר בית ,  זכה בפרס  " דב הכסף "  לבמאי הטוב ביותר על  " The Ghost Writer "
 
