מוביקסל נטוורקס רכשה את 724 האמריקאית - בעסקה בשווי עשרות מיליוני דולרים
מוביקסל ו-724 ,  מוכרות תשתיות למפעילות סלולריות אשר משפרות תשתיות העברת מידע
חברת מוביקסל נטוורקס  ( mobixell networks )  ,  המפתחת פתרונות מולטימדיה ופרסום לטלפונים סלולריים ,  רכשה את חברת 724 solutions האמריקאית ,  תמורת בעסקה הכוללת מזומן והחלפת מניות ,  היקף העסקה עשוי להגיע לעשרות מיליוני דולרים .  724 מספקת פתרונות אינטרנט סלולרי ומעסיקה מעל 100 עובדים .  לאחר הרכישה תתרחב מוביקסל לארגון עם גוף מכירות ויכולת תמיכה מקומית בארה"ב ,  בריטניה ,  סין ,  שוויץ ,  הודו ,  ישראל ומדינות אחרות ,  ועם בסיס לקוחות של למעלה מ-350 מפעילים סלולריים ברחבי העולם.שתי החברות ,  מוביקסל ו-724 ,  מוכרות תשתיות למפעילות סלולריות אשר משפרות להן לשפר תשתיות העברת מידע  ( data )  על גבי תשתית הסלולר .  בעוד ש- 724 עוסקת בהעברת מידע של גלישה  ( browsing )  ודואר אלקטרוני ,  מוביקסל דווקא עוסקת בהעברת תכני מולטימדיה כמו וידאו ותמונות למכשירים סלולריים .  לדברי אמיר אהרוני ,  מנכ"ל מוביקסל ,  החברה מכרה בשנת 2009 בסכום של 20 מיליון דולר לעשרות לקוחות . " אנחנו רוצים לבנות חברה מאוחדת ,  המסוגלת להגיע להיקף מכירות של 50 מיליון דולר ומעלה .  חברה בהיקף כזה הינה כבר מעצמה בסדר גודל בינוני פלוס בשוק הישראלי ובשוק הרלוונטי בכלל ",  אומר אהרוני.לmobixell - ול-724 solutions קהל לקוחות המונה מאות מפעילים סלולריים  ,  כולל מפעילים סלולריים מן השורה הראשונה  ( tier 1 )  באירופה ,  בצפון אמריקה ובאסיה ,  כגון ווריזון ,  וודפון ,  אונג' ,  סוויס טלקום ,  צ'יינה מובייל ועוד .  בכוונת החברה המשולבת להמשיך וליצור שותפויות עם ערוצי הפצה וחברות אינטגרציה כגון ibm ,  motorola ,  alcatel-lucent ,  nsn ,  huawei ,  ericsson ואחרות.שוק העברת מידע ברשת הינו שוק צומח בקצב מהיר ,  במיוחד לאור הפריחה של מכשרים סלולריים חכמים כמו האייפון או הנקסוס וואן של גוגל .  סיסקו רכשה את חברת סטארנט  ( starent )  ,  אשר פועלת בתחום דומה לתחום בו פועלת מוביקסל ,  ואחת המתחרות שלה ,  תמורת 2.9 מיליארד דולר .  אמיר אהרוני ,  מנכ"ל מוביקסל ,  שינהל את החברה המורחבת : " הזינוק המסתמן לאחרונה בכמות הנתונים העוברת ברשת הסלולר מהווה הזדמנות למפעילים סלולריים - הזדמנות לרווח מההכנסות הגדלות מתקשורת נתונים המהווה פיצוי על הצמצום ברווחים מתקשורת קולית .  השילוב של הטכנולוגיות של מוביקסל ובין 724 solutions מציב אותנו באופן ייחודי כך שנוכל לטפל בבעיה זו ונאפשר למפעילים סלולריים לשפר את ההחזר על ההשקעה שלהם בתשתית בתנועת האינטרנט הסלולרית המתפתחת ,  הצפויה לגדול ,  על-ידי מומחים בתעשייה לגדול פי 66 עד 2013 ". מוביקסל גייסה עד היום כ-29 מיליון דולר בעיקר מקרן אייפקס ,  אינטל קפיטל ,  וקרן הון הסיכון הגרמנית smac .  לחברה יש כ-100 עובדים בישראל ,  ובחברה המשולבת יהיו מעל 200 איש .  המנכ"ל אהרוני אומר כי גם לאחר הרכישה מרכז הפעילות של החברה ימשיך לפעול מישראל .
 
מוביקסל נטוורקס רכשה את 724 האמריקאית - בעסקה בשווי עשרות מיליוני דולרים
מוביקסל ו-724 ,  מוכרות תשתיות למפעילות סלולריות אשר משפרות תשתיות העברת מידע

