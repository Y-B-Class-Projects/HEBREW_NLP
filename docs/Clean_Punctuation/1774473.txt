קיבלנו אגוזים - עכשיו אנחנו מצמיחים שיניים
שנה שנפתחה בפנטזיה נגמרה עם החלום ביד :  ישראל היא מעצמת גז .  עכשיו נותר רק לקבוע מי ירוויח מהמשאב הטבעי .  השנה הקרובה תיפתח עם הצעת ועדת ששינסקי לחלוקת הרווחים ,  ועשויה להסתיים עם הכתרת ישראל גם כשחקן בשוק הנפט
 >  >  לא ניתן היה לכתוב סצינת סיום גרנדיוזית ודרמטית יותר ל-2010 במשק הישראלי :  תגלית הגז הטבעי הגדולה בעולם מזה עשור ,  מאגר לווייתן ,  אותרה 130 ק"מ מערבית לחיפה ,  והיא משלימה רצף של שלוש תגליות גז מסחריות באזור בתוך שנתיים .  התגלית הזו עשויה להפוך את פני הכלכלה והחברה הישראלית ,  לשטוף את האגן המזרחי של הים התיכון בגל קידוחי גז ונפט ,  ואולי אף לשנות את המאזן הגיאו-פוליטי באזור .  ואם מדובר בתסריט כתוב היטב ,  אז אין סמלי יותר מפרסום דו"ח ועדת ששינסקי עם פתיחת 2011 .  מחד - האגוזים שאלוהים דאג להעניק לדרי הארץ המובטחת ;  ומאידך - השיניים שגדלות כדי ליהנות מהם .  כך ,  עוד לפני שזרם קוב גז אחד אל החוף ,  כבר חילחלו השנה השלכות תגליות הגז למשק הישראלי ,  מצאו ביטויין בשווקי החשמל והמים ובבורסה ועוררו ויכוחים מרים בשאלה מי ראוי ליהנות יותר ממשאבי הטבע שהתגלו .  מאות אחוזים בבורסה כדי להבין את שהתרחש השנה ,  יש לחזור לתחילת 2009 .  תגליות הגז הגדולות בתמר  ( 247 מיליארד מ"ק )  ובדלית  ( 14.2 מיליארד מ"ק )  הביאו לכך שרישיונות החיפושים נהפכו לסחורה מבוקשת בידי חברות אנרגיה חדשות שצצו כפטריות אחרי הגשם - לצד טרמפיסטים שביקשו לרכוב על גל הספקולציות בשוק ההון .  זכויות קידוח החלו להימכר לכל המרבה במחיר ,  וחייבו את המדינה להקפיא את חלוקת הרישיונות החדשים עד שיגובשו כללים חדשים למסירת זכויות החיפוש בנכסים הלאומיים ,  באופן שיבטיח את האינטרס הציבורי וירסן את האנדרמולוסיה בענף .  גם רשות ני"ע נאלצה להיכנס לעובי הקורה בעקבות המונחים הגיאולוגיים שהופרחו לכל עבר ,  ופירסמה לשימוע מתווה אחיד לדיווחי הבורסה .  בשנה החולפת עלה לכותרות גם העניין שגילה השוק האפור בענף הלא מוסדר .  במקביל אנשי עסקים בולטים כמו נוחי דנקנר ,  יולי עופר ועופר נמרודי ,  ייסדו זרועות חיפושי גז ונפט והחלו ללקט זכויות בשטחי הים התיכון .  כניסתם נתנה את האות להרחבת מעגל המשקיעים במניות חברות האנרגיה,שזינקו במאות אחוזים .  מהפכת הגז הגיעה לפיכך אל הבורסה ,  ולא נתמכה רק באמצעות בעלי הון - אלא בעיקר באמצעות הציבור הפרטי ,  שהזרים כספו לבורסה בתקווה לגריפת רווחים מהירים . " לוגים ",   " bcm "  ו"רציו "  נהפכו למושגים שגורים כמעט בכל סלון ישראלי . " משקיעים קטנים "  וויכוח גדול למרות הגאות בשוק ההון ,  עמדה זו בצל הוויכוח הקשה סביב חלוקת הפירות שתניב נסיכות הגז הישראלית ,  בין היזמות הפרטית לציבור .  החלטתו של שר האוצר לכונן ועדה מקצועית לבחינת המדיניות הפיסקלית בתחום אוצרות הטבע - לראשונה מזה 60 שנה - קטעה את הילולת חברות הגז .  מסקנות הביניים של ועדת ששינסקי הפכו את חלוקת התקבולים ממכירת הגז מ-30%-70% לטובת היזמים לשיעור זהה ,  רק לטובת הציבור .  עד מהרה החלו חברות הגז לצבוע את הענף בצבעים קודרים .  את חזון מעצמת הגז החליפו מושגים כמו  " צדק חלוקתי "  מול  " הלאמה ".  תחת מאמציהן לממש את הפוטנציאל הגלום במאגרי הגז מעבר לזה ש"על הנייר "  פנו החברות למאבק ציבורי ,  פוליטי ותקשורתי עתיר יצרים ומזומנים ,  שתפס צביון  " עממי "  יותר בדמות ה"משקיעים קטנים ",  שמאחוריהם מנגנון תקצוב אנונימי .  המאבק על עצמאותה האנרגטית של ישראל ,  היעילות המשקית שלה ואיכות הסביבה בה פינה מקומו למאבק על עתיד היזמות העסקית מול הבטחת אופיה הדמוקרטי של המדינה .  זאת ,  כשמסתמן כי הדו"ח הסופי שתגיש הוועדה אמנם ירוכך .  קדחת הגז חוצה גבולות ההתלהבות מתגליות הגז לא נותרה בגבולות ישראל ,  אלא הדביקה גם את שכנותינו .  קפריסין האיצה את מכרזי חלוקת שטחי החיפושים בשטחה וחתמה עם ישראל על הסכם גבולות מים כלכליים .  לבנון החלה לבחון את פיתוח ענף החיפושים בשטחה ,  בצד קולות מיליטנטיים שקראו לבדוק את זכויותיה בתגליות שבשטח ישראל .  חציית הגבולות הגיאוגרפיים של סצינת הגז הטרייה בישראל רק החלה ללמד על הזיקה ההדוקה של הענף לזירה המדינית .  כוונות שותפות לווייתן ,  למשל ,  לייצא את הגז לחו"ל ,  הביאו לאזכור שיתופי פעולה עם קפריסין ,  טורקיה או יוון .  אלה אף עלו במהלך ביקורו של ראש הממשלה בנימין נתניהו ביוון ,  ובמהלך ביקורו של שר החוץ אביגדור ליברמן בקפריסין .  מאידך ,  מאבקן של חברות הגז בוועדת ששינסקי זלג אף הוא אל הזירה המדינית .  אלה עמדו מאחורי מתקפה שנוהלה בגנות  " הגז הערבי "  שמקורו במצרים תוך שרבוב הסכם המטריה שנחתם בין שתי המדינות ב-2005 אל הוויכוח לגבי שיעור התמלוגים .  כל אלה עמדו השנה בצל התקוות לעידן גיאופוליטי חדש ,  שבפניו ניצבת ישראל כשחקן פוליטי וכלכלי עוצמתי .  תגליות הענק ,  כך הובטח ,  יכולות להוות מנוף ליצירת קשרי ספק-לקוח עם מדינות שכנות ,  ועל הדרך לתדלק את הפנטזיה הפטריוטית שקסמה השנה במיוחד ,  לאור מעמדה המידרדר של ישראל בזירה הפוליטית הבינלאומית .  2010 הוכיחה ,  לפיכך ,  את בכורתו המסתמנת של ענף האנרגיה בשנים הבאות ,  והביאה עם סיומה בשורה כלכלית-חברתית-פוליטית יוצאת מגדר הרגיל .  2011 ,  עם זאת ,  תלמד על מדינת ישראל ועל המשק הישראלי הרבה מעבר לכך .  2011עם פרסום דו"ח ששינסקי סביר שיוגברו מאמצי חברות הגז לסכל את אימוץ ההמלצות  *  גז מספר הפעמים שהמונח הופיע ב"הארץ "  וב-themarker 2009 1,871 2010 2,377

קיבלנו אגוזים - עכשיו אנחנו מצמיחים שיניים
שנה שנפתחה בפנטזיה נגמרה עם החלום ביד :  ישראל היא מעצמת גז .  עכשיו נותר רק לקבוע מי ירוויח מהמשאב הטבעי .  השנה הקרובה תיפתח עם הצעת ועדת ששינסקי לחלוקת הרווחים ,  ועשויה להסתיים עם הכתרת ישראל גם כשחקן בשוק הנפט

