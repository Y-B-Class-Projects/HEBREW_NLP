בדיון התגלה :  הנאשם שלח מכתב איום נוסף
תושב מרכז הארץ הועמד לדין לאחר ששלח מכתב בו איים לרצוח שופטים .  במהלך הדיון בהארכת מעצרו נודע כי בחודש שעבר הוא שלח מכתב איומים נוסף .  לדבריו ,  המכתבים נשלחו בשל קשיים משפחתיים
הנאשם באיומים לרצוח שופטים שלח מכתב איומים נוסף בחודש שעבר  כך עולה מדיון בהארכת מעצרו שנערך היום  ( שלישי )  בבית משפט השלום בירושלים .  
שלשום הוגש נגד הנאשם ,  תושב מרכז הארץ בן 50 ,  כתב אישום לאחר ששלח מכתב ללשכתו של מנהל בתי המשפט ,  השופט משה גל ,  בו איים לרצוח שופטים .  בפקס שבגינו הוגש כתב האישום צוין כי  " בקרוב מאוד !  !  נוציא להורג !  שופט או שופטת להורג !  !  !  בעזרת אמצעיי לחימה קטלניים מאוד !  טיל או ירי מרובה סער קלשניקוב מחסנית-מלאה !  !  !  זו הבטחה אישית !  !  !  כבר הרגו פה שופט אכן-לא ?  !  יש לנו כמה וכמה - כוונים  !  !  !  השופטים פה עלובי-חיים וזבל !  ""  .
 בחקירתו הסביר הנאשם שהרקע למעשיו הוא סירוב שופטת להקל עמו בתשלום קנס שהוטל עליו במשפט תעבורה לפני שנים ,  וכי לא התכוון לממש את האיום או לפגוע במאן דהוא .  אולם ,  הוא לא ידע להסביר ממש מדוע רק עתה לשלוח את מכתב האיום ." כולנו יודעים שלעתים לצערי קרובות חיים במוות ביד הלשון והסתות שמתחילים במילים מעין אלה יכולות להוביל בסופו של דבר במעשים בין של המשיב עצמו בין באחרים ומכאן המסוכנות המאד ברורה של המשיב כרוכה בעבר הפלילי של המשיב ",  אמר נציג המשטרה בדיון .
 הנאשם עצמו פנה לשופט יצחק מילנוב ,  ואמר לו : " אני פונה ללב שלך כמו בן לאבא ".  הוא הסביר ששלח את המכתבים בשל קשיים משפחתיים ,  והבטיח שלא התכוון לפגוע בשופטים ולא יפגע בעתיד . " אני יכול לתת לך הבטחה אישית ששום גורם ,  לא שוטר ולא שופט ,  שכולם יישארו בריאים ושלמים .  במקרה שלי זו הבטחה .  אני כעסתי אבל אני שקול ולא אעשה שום דבר .  מעולם לא פגעתי באף אחד .  אני מתנצל מתוך ליבי .  קורה מקרה ,  אנחנו בני אדם ",  אמר .  הוא הוסיף : " אתה יודע כבוד השופט שגם אנשי ציבור ,  אל תיקח את זה באופן אישי חלילה ,  כועסים על בני הזוג בבית ,  אבל יש מקרים חריגים ". 
השופט מילנוב קבע שיש הצדקה להאריך את מעצרו של הנאשם ,  אולם שלח אותו קודם כל לתסקיר שירות מבחן .  מעצרו הוארך עד ה-25 בחודש .
 
בדיון התגלה :  הנאשם שלח מכתב איום נוסף
תושב מרכז הארץ הועמד לדין לאחר ששלח מכתב בו איים לרצוח שופטים .  במהלך הדיון בהארכת מעצרו נודע כי בחודש שעבר הוא שלח מכתב איומים נוסף .  לדבריו ,  המכתבים נשלחו בשל קשיים משפחתיים

