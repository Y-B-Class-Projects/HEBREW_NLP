עוברת מסך :  ראיון עם האמנית תמר הרפז
האמנות של תמר הרפז מתחילה בניסוי ונגמרת חשיפת סוד הקסם של הפעילות הקולנועית .  בראיון ,  היא מסבירה למה היצירות שלה עדיין צריכות פרשנות
במאי הסרטים הנודע פרנסיס פורד קופולה אמר פעם בראיון כי הוא מאמין שיוצרי הסרטים הראשונים היו קוסמים . " אני חושב שקולנוע ,  סרטים וקסם תמיד היו קשורים זה בזה "  אמר קופולה ,  אך כל מי שיודע משהו על קוסמים ,  יודע שמה שאנחנו רואים הוא לא קסם וגם לא נס בלתי מוסבר ,  אלא  ( לרוב )  תכסיס של העין ,  אילוזיה או מדע מדויק וטכני .  
בתערוכתה Reverse Engineering בגלריית המדרשה בתל אביב ,  האמנית תמר הרפז חושפת לכאורה את הטכניקה של אותו  " קסם "  של הקולנוע ,  ובמקום להרוס את החוויה הכביכול תמימה של הצופה ,  חוויה שפוגשת באופן ישיר את הדימוי הערוך והמהוקצע ,  היא בוראת חלל המאפשר בו בזמן גם את אותה חווית צפייה מופלאה של היחשפות לקסם של הדימוי הקולנועי השלם המוקרן על המסך ,  וגם את אותו רגע גילוי ,  כשהקוסם שולף את השפן מתוך הכובע .  
בכניסה לחלל התצוגה המוחשך ,  ניצבים קודם כל מול מסך עליו מוקרן נרטיב קולנועי קטוע ,  הנע בין דימויים מתוך הסרט  " ידיד אמריקאי "  של וים וונדרס .  הדימויים המוכרים - אישה מדליקה סיגריה ,  שני אנשים נוסעים ברכב ,  יש אוחזת בבלם יד - נשזרים לתוך דימוי אחד של מטבע בשווי שקל ו-10 אגורות ,  כשאחריו שלושה מצתים צבעוניים ,  כחול אדום וירוק ,  העומדים על ראשיהם ,  בקבוק זכוכית שנראה על המסך כרוח רפאים הנגלית לעין ועוד .  תוך כדי כל אלו ,  האורות המהבהבים של עמדות ההקרנה הרבות המוצבות מאחורי המסך ,  חושפות את הצופה לעולם מאחורי הקלעים ומושכות אותו לנטוש לרגע את הדימוי השטוח ולהתנסות בעצמו במכניקה של ההקרנה הדמוי-קולנועית .  אותם עמדות הקרנה ניתנות הן למגע אנושי מתערב והן לבחינה של הצופה הסקרן ,  והופכות למיצב בפני עצמו ,  קשור ועצמאי לתוצאה הסופית של המסך בכניסה .
" הרעיון הבסיסי של העבודה שלי הוא ניסוי ",  מסבירה הרפז לוואלה !  תרבות . " אני ממש עושה ניסויים עם חומר בסטודיו שלי ,  כמו מדענית וונאבי .  אני רוצה להבין איך הדברים פועלים .  בתחום ההנדסה לפעולה הזו קוראים  " Reverse Engineering "  כמו שם התערוכה  פעולה של פירוק דבר קיים כדי ליצור איתו דבר חדש .  אני בדרך כלל לוקחת חומר ,  טכנולוגיה מסוימת ודוחקת אותה לקצה גבול היכולת שלה כדי לראות מתי המכשיר יגיב אלי ,  מתי תהייה איזושהי נקודה עיוורת ממנה ייצאו דברים חדשים ובדרך כלל זו נקודה מפתיעה ובלתי צפויה ,  לכן זה קצת כמו להיות מדען  אני מגדירה לעצמי חוקים ,  תנאי מעבדה ,  ואז כל דבר יכול לקרות כשהניסוי מתרחש ."  
הרפז ,  בת 31 ,  סיימה בשנה שעברה תואר שני באמנות בבצלאל ,  והוחתמה על ידי גלריית זומר בתל אביב .  שיטת העבודה שלה ,  הדמוי-מדענית במעבדה ,  התפתחה לדבריה כבר במהלך לימודי התואר הראשון ובאה לידי ביטוי באופנים שונים לאורך הדרך .  כך למשל ,  בתערוכת הגמר של בצלאל בשנה שעברה ,  העלתה הרפז מיצג ,  בו הכניסה גולה לתוך מכונת הקרנה וציפתה לראות כיצד היא מגיבה .  אז ,  מעל הדימוי הזה ,  הקרינה סצנה של דו-קרב בין קאובויז . 
" אני מרגישה ששיטת העבודה שלי מאד קשורה לעבודת סטודיו עצמאית ,"  היא מסבירה . " אני הרי לא ציירת ,  וכשאני נכנסת לסטודיו אני ניצבת מול חלל ריק ,  לא מול קנבס .  כדי להתחיל לעבוד פיתחתי שיטת ניסויים ,  בה אני אוספת חומרים ומתחילה להתנסות איתם ביחד ,  בדרך כלל עם גופי תאורה ,  מקרנים ומכשירי קולנוע למיניהם ".  
" הרעיון הוא לגרום לדברים להגיב אלי ",  היא מוסיפה . " סטודיו הוא דבר כל כך מת ,  ואני מנסה להחיות אותו .  מעבר לזה ,  אני מתעסקת הרבה במגבלות הראייה ,  גם של האדם וגם של מכונות הצילום וההקרנה למיניהם .  הרעיון הזה ,  שהיה צריך להמציא מכונה כדי לספר סיפור ויזואלי ,  מדהים אותי .  העבודות שלי מאד קשורות לקולנוע במובן הזה ,  למרות שלא הייתי רוצה לעשות קולנוע היום .  אולי אם הייתי חיה בשנות ה- 20 הייתי רוצה לעשות סרטים ".  
" היום זה יותר עניין של לכתוב תסריטים ולהכניס את זה לתעשייה שמפיקה כל סרט במיליוני דולרים וזה לא מעניין אותי .  אני יותר מעוניינת להפיק עבודות דלות תקציב ,  שכוללת את המימד המוקרן ואת המימד הפיסולי ,  המיצבי ,  את הפיזיות של חומר ,  שנמצא בסופו של דבר בעבודה ".  
ואכן ,  העבודה של הרפז כאילו פורסת דבר שטוח לתוך מרחב החלל התלת מימדי ,  כאשר לקט הקולות המופקות ממכונת ההקרנה ממלאים את החדר במעין הד רדוף ולמעשה יוצרים היבריד בין חווית הצפייה הפסיבית מול המסך השטוח ,  לחוויה האקטיבית מול אוסף הניסויים .  בו בזמן ,  המכונות המאפשרות את הצפייה ,  הופכות לחלק מאותו חלל קסום של קולנוע ולא מוחבאות מאחורי הקלעים . 
" אחד הרעיונות מאחורי המיצב הנוכחי הוא הרעיון של עריכה ",  הרפז מפרטת . " בתחילת הקולנוע ,  הרעיון הזה לא היה קיים .  למשל ,  כדי לראות מישהו יוצא מהבית ונכנס למכונית היו צריכים לצלם אותו יוצא מהבית ,  הולך בשביל ונכנס למכונית .  היום אפשר לצלם טייק של מישהו פותח דלת ,  ואז של מישהו במכונית והצופה משלים את הפרשי הזמן אוטומטית .  הרעיון של לחתוך פילם ולהדביק אותו לשוט מצולם אחר ,  כך שלרגע אחד הם אחד על השני ,  שני דימויים ,  העלה בי את הרעיון של לחבר בין שקופית שמקרינה תמונה ברורה לבין דבר ,  חפץ בחלל ,  שמוקרן גם הוא על אותו מסך .  הדבר עצמו חייב להפוך שקוף ,  הרי אי אפשר להקרין דבר אטום ,  ולכן השתמשתי בזכוכיות מגדלת כדי להקרין את הדימוי של החפץ עצמו .  התוצאה שנוצרת היא מעין נרטיב שמורכב מסיפור קולנועי ,  המשולב עם אותם דימויים של חפצים מוקרנים והכל מתוזמן על ידי מחשב שמתזמן את התאורה מכל עמדת הקרנה .  הסרט עצמו מדבר על תאונה שמתרחשת .  איבוד שליטה של המכונית ,  של המכונה ומאפשר מבט לתוך הלילה הבלתי נראה ,  בו משתקפים הדברים שאתה לא רוצה לראות ". 
העבודה שלה מזכירה את החוויה המוכרת כאשר הטריק של הקסם נחשף ,  אך למרות שאתה יודע כבר מה המכניקה ,  אם הקוסם מספיק טוב ,  גם בפעם הבאה שהוא יוציא שפן מהכובע ,  בניגוד לשכל הישר ,  זה ירגיש כמו קסם אמיתי .  
 * התערוכה של הרפז תינעל ביום ה' הקרוב  ( 7 באוקטובר )  ב"ערב של אימה אמריקאית "  שיכלול הקראה מסיפורי אדגר אלן פו על ידי עודד וולקשטיין ,  הופעת סטנד-אפ מהגהנום של מוטי ברכר ומופע קאברים של להקת עבודות עפר לדולי פרטון .  הערב ייערך בגלריית המדרשה החל מהשעה 20:00


עוברת מסך :  ראיון עם האמנית תמר הרפז
האמנות של תמר הרפז מתחילה בניסוי ונגמרת חשיפת סוד הקסם של הפעילות הקולנועית .  בראיון ,  היא מסבירה למה היצירות שלה עדיין צריכות פרשנות

