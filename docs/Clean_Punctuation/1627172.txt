סלקום רוכשת את דינמיקה של אילן בן דב
הרשות להגבלים עסקיים אילצה את בן דב ,  כחלק מהעסקה לרכישת פרטנר ,  למכור את הרשת היות וברשותה מידע עסקי על סלקום
חברת סלקום נמצאת על סף סיכום לרכישת רשת חנויות דינמיקה סלולר מאילן בן דב תמורת 108 מיליון שקל .  מדובר במפיץ הסלולר הפרטי הגדול במדינה עם מעל 40 סניפים ברחבי הארץ .  מחזור המכירות של דינמיקה בתשעת החודשים הראשונים של 2009 עמד על 103 מיליון שקל בדומה לתוצאה לאותה תקופה בשנת 2008 .
 רשת דינמיקה של בן דב משמשת משווק של סלקום כבר שנים .  בחודש אוגוסט האחרון רכש בן דב את חברת פרטנר מתאגיד האצ'יסון תמורת 5.3 מיליארד שקל .  
כחלק מתנאי אישור העסקה של הרשות להגבלים עסקיים נאלץ בן דב למכור את הרשת היות וברשותה מידע עסקי על סלקום ,  המתחרה של פרטנר .  כבר אז היה ברור שסלקום ,  שנשענת במידה רבה על ערוץ הפצה זה ,  תרכוש את הרשת במוקדם או במאוחר .
 כעת העסקה נמצאת בשלבי סיכום בין משרדי עורכי הדין של החברו וטרם יצאה הודעת בורסה מטעם סלקום או סקיילקס .
 
סלקום רוכשת את דינמיקה של אילן בן דב
הרשות להגבלים עסקיים אילצה את בן דב ,  כחלק מהעסקה לרכישת פרטנר ,  למכור את הרשת היות וברשותה מידע עסקי על סלקום

