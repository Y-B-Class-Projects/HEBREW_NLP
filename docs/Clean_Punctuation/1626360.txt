גשם מטפטף על העורף
אלון נירגד גיא הוא לא מהאנשים שמלטפים חתולים ברחוב ,  אבל האחד הספציפי הזה היה קצת שונה . " חתולים בצמרת ",  מדור חדש שיספר בכל פעם על מפגש פסגה עם חתול מיוחד
כשיצאתי מרופא השיניים ,  ירד גשם חזק .  החלטתי שאחכה קצת בחדר המדרגות עד שייפסק הגשם .  לפתע הוא הופיע .  ואולי זאת הייתה היא ,  לא בדקתי .
 פרווה שחורה ,  כפות רגליים לבנות .  והנה נוצר איזשהו מתח .  אני הרי לא בן אדם שמלטף חיות סתם ככה ברחוב ,  מה לעשות ,  אני פשוט לא כזה .  מי יודע מתי החלטה כזו נוצרת ,  ומהם המניעים  ( פחד ממחלות ?  פחד מלכלוך ?  )  אבל זה פשוט מי שאני ,  ככה גם הייתי בגן .  
ופתאום עלתה בי מחשבה מוזרה :  אני והחתול חולקים ביחד משהו ,  שנינו תופסים מחסה מפני הגשם באותו מרחב ואותו הזמן .  שנינו מחפשים חום .  
בן אדם אחר כבר ממזמן היה ניגש ללטף אותו ,  אבל אני ,  שלא ממש יודע איך לגשת לחיות ,  התחלתי מליצור קשר עין בלבד .  הוא הסתכל עלי ,  ואני הסתכלתי אליו .  ואולי לרגע ראיתי משהו מעבר לתיוג שלו .  הוא כבר לא היה  " סתם-חתול-רחוב ".  הוא היה ..  .  הוא פשוט היה .
 ואז התכופפתי ,  ונזכרתי שפעם אמרו לי שלחיות תמיד ניגשים בגובה העיניים .  הושטתי את ידי ,  והוא התקרב אליה .  אולי הוא חשב שאני אתן לו אוכל ,  אבל מהר מאד הוא גילה שהיד ריקה .  ובכל זאת ,  הוא נשאר איתי .  אולי הוא בכלל לא רוצה אוכל ,  אולי הוא סתם נהנה מהמגע .
 ואז הוא התחיל לעסות את ראשו לכל הכיוונים האפשריים כנגד היד שלי ,  ומהר מאד מצאתי אותו מטפס עלי ,  בדרכו אל עבר הפנים .  בדרך הוא נעץ בי קצת יותר מדי חזק את הציפורניים ,  לא בכוונה ,  אני בטוח . " אני חושב שאנחנו מתקדמים מהר מדי ,"  אמרתי .  הוא מיד הבין וקפץ בחתוליותו אל הרצפה .  
המשכתי ללטף אותו זמן מה ,  והגשם פסק . " היה נעים לחלוק איתך את פיסת החיים הזאת ,"  אמרתי ,  והלכתי לדרכי .  הוא ניגש לחכך את ראשו בעצמים דוממים ,  ואני רק יכולתי לקוות שבאיזשהו מקום הייתי יותר מכרית .  ולאחר שחשבתי על זה קצת ,  הגעתי למסקנה שגם אם הייתי בשבילו סתם כרית ,  אז גם זה בסדר .  גם לחתולים מגיע חום בחורף הקר .
 
גשם מטפטף על העורף
אלון נירגד גיא הוא לא מהאנשים שמלטפים חתולים ברחוב ,  אבל האחד הספציפי הזה היה קצת שונה . " חתולים בצמרת ",  מדור חדש שיספר בכל פעם על מפגש פסגה עם חתול מיוחד

