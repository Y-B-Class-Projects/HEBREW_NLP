בצק אלים
הגיבור של  " פרסי ג'קסון וגנב הברק ",  המבוסס על סיפור מהמיתולוגיה היוונית ,  הוא מעין הארי פוטר מינוס הציפיות הגבוהות והעבר הטראגי ,  פלוס עלילה דלה למדי .  ג'רמי יפה אל יווני
שלושה אלים מרכזיים מושלים בעולם לפי המיתולוגיה היוונית :  זאוס ,  מלך האלים ,  שליט האנושות ומטיל הברקים ;  פוסידון ,  אל הים ;  והאדס ,  שליט המתים ובאופן כללי הכבשה השחורה של המשפחה .  הם אמנם נשבעו לא לשכב יותר עם הבנות ענוגות של המין האנושי אבל לא בדיוק עומדים בשבועה .  כך בא לעולם פרסי  ( מלשון פרסאוס )  ג'קסון ,  יוצא חלציהם של האל פוסידון ובת התמותה סאלי ג'קסון ,  רק שהוא  פרסי  כלל לא מודע שזהו הייחוס שלו .
 יתרה מזאת ,  מסתבר שדם אלים בעורקים לא מבטיח יכולות תפיסה וריכוז על טבעיות ,  שכן פרסי שלנו הוא דיסלקט שבקושי מבין מה רוצים ממנו בבית הספר .  ואם לא די בכך ,  מסתבר שמישהו גנב לזאוס את הברק ופרסי הוא החשוד המיידי  האלים אולי יודעים למה דווקא הוא ,  אבל הם לא טורחים לשתף אותנו ,  הצופים בני התמותה ,  בסיבה .
 אלה הנתונים שעימם נפתח הסרט  " פרסי ג'קסון וגנב הברק ".  לאחר מכן זאוס מיד מציב אולטימטום  אם הברק לא יימצא תוך שבוע ,  אוי ואבוי ,  וכולם מתחילים לחפש את הממזר שגנב אותו .  למזלו של הממזר הזה  פרסי שלנו  יש לו שני אנשים  " מיוחדים "   ( במלוא המובנים של המילה ,  כלומר גם הם נכים )  ששומרים עליו :  גרובר  ( ברנדון טי ג'קסון )  ומר ברונר  ( פירס ברוסנן )  .  השניים נשלחו מהעולם המיתולוגי כדי לשמור על פרסי ובבוא הזמן לקחת אותו למחנה קיץ לחצאי אלים  כלומר ,  אותם ילדים כמו פרסי שהם פרי האהבה של האלים לבנות האדם .
 והנה ,  בדיוק ברגע הנכון מגיע זמנו של פרסי להישלח למחנה  מעין הוגוורטס  ( סטייל הארי פוטר )  שבו לומדים איך להפוך לגיבור מיתולוגי ואיך להשתמש בכוחות שמעניק לך זמן האלים שזורם בעורקיך .  אלא שהאדס לא פראייר ,  הוא מוצא את פרסי במחנה ומודיע לו שאם לא יעביר לידיו את הברק ,  הוא יהרוג את אמו .  וזה כבר מספיק לפרסי ,  שמחליט שלמד מספיק וניגש להציל את העולם .  מכאן ,  הופך הסרט לרוד טריפ ברחבי אמריקה ,  בו מחפש פרסי ביחד עם גרובר ועוד ילדה חצויה  אנאבת' ,  בתה של אתנה  אחר הפנינים שיאפשרו להם לרדת לשאול ,  לסדר עניינים ולחזור בשלום .
 מי שהעלילה הזו נשמעת דומה במעט לזו של  " הארי פוטר "  ישמח לגלות שהוא לא רחוק מהאמת .  לא רק כי גם פה וגם שם העלילה סובבת סביב שלושה ילדים שיסכנו את חייהם לטובת הכלל ,  אלא גם כי כריס קולמבוס ,  שביים את שני הפרקים הראשונים והפיק את השלישי  ( שהיה גם הטוב ביותר )  בסדרת  " הארי פוטר ",  ביים גם את  " פרסי ".  
יחד עם זאת ,  ישנם כמה הבדלים עיקריים שהופכים את הסרט לשונה בהרבה מכל פרק של  " הארי פוטר ".  דבר ראשון ,  פרסי הוא לא הארי פוטר .  הוא גם לא רון וויזלי .  הוא לוגן לרמן ¬ חמוד ,  מצחיק ,  אמריקאי ,  ואפילו פיטר פרקר בפרק הבא של  " ספיידרמן ".  הוא גם ,  כאמור ,  טיפה דיסלקט ,  כמו רוב הילדים המגניבים היום .  אין לו עבר טראגי שחוזר לרדוף אותו כל הזמן ,  והכי חשוב  אין ממנו ציפיות גדולות ,  בניגוד להארי .  הוא אדון לגורלו ,  פחות או יותר ,  והדבר היחיד שיכול לעמוד בדרכו הוא  כמו שאנאבת' אומרת לו   " האגו שעלול לצמוח לו "  אם ייתן לכל הסיפור הזה לעלות לו לראש .
 הבעיה היחידה היא שהסיכויים שהסרט הזה יעלה למישהו לראש נמוכים .  למרות האפקטים ,  המפלצות  ( וחלק מהמפלצות ממש מפחידות )  והסאונד המהודק של כריסטוף בק ,  העלילה פשוט דלה מדי .  חסר פה בסיס אמיתי לסיפור טוב וזה אמנם לא אומר שהסרט לא טוב  רק בשביל ההופעה הקצרה של אומה תורמן בתור מדוזה שווה לראות אותו  אבל הוא פשוט לא משהו יוצא דופן ,  אנושי כזה ,  ובשביל זה אנחנו לא ממש צריכים סיפורי אלים בקולנוע .
 
בצק אלים
הגיבור של  " פרסי ג'קסון וגנב הברק ",  המבוסס על סיפור מהמיתולוגיה היוונית ,  הוא מעין הארי פוטר מינוס הציפיות הגבוהות והעבר הטראגי ,  פלוס עלילה דלה למדי .  ג'רמי יפה אל יווני

