בסיט עבר בדיקות רפואיות והצטרף להפועל פתח תקוה
החלוץ עבר בבקרת התקציבים ,  אך לא יוכל לשחק מול בני יהודה .  ביקורת על ראובן עובד ,  שלא נמצא עדיין בכושר משחק
לאחר שחתם על זיכרון דברים בהפועל פתח תקוה ,  החלוץ הגנאי איברהים בסיט נחת היום  ( חמישי )  בישראל ,  עבר את הבדיקות הרפואיות וחתם על החוזה הרשמי ,  שהופקד בבקרת התקציבים .  למרות שחוזהו אושר ,  בסיט לא יוכל לשחק במשחק הליגה הקרוב מול בני יהודה מאחר והשחרור הבינלאומי לא הגיע מההתאחדות הגנאית .  
בסיט בן ה-19 הגיע בפגרת החורף של העונה שעברה לסכנין על תקן הבטחה גדולה לטווח ארוך .  הוא כבש שער ליגה אחד ושער נוסף בגביע הטוטו ,  למרות שפתח רק בשני משחקים .  הוא שיחק מעט בשלבים המאוחרים של העונה בעיקר בגלל חוסר הניסיון שלו במאבקי תחתית .  החלוץ הגיאורגי של הפועל פתח תקוה ,  רבאז גוצ'ירידזה ,  עבר הערב לאחווה עראבה ,  זאת לאחר שבקבוצה הודיעו לו כי איברהים בסיט נמצא בדרכו לארץ ויחתום על חוזה .  כזכור ,  גוצ'ירידזה עזב את פתח תקוה לאחר שהוחתם לשבועיים ,  שוחרר ,  חתם לשבוע נוסף ושוב שוחרר מהקבוצה .  למקורביו אמר החלוץ : " ההתנהלות איתי הייתה מוזרה .  טוב שלא החתימו אותי לשעתיים ".  במועדון היה מי שאמר הבוקר בציניות : " יחסית לגוצירידזה ,  בסיט חתם על חוזה ארוך טווח ,  לארבעה חודשים ".  גם השוער צליל חתוכה היה בדרכו לליגה הלאומית כשסיכם בהפועל מרמורק והגיע לאימון הקבוצה ,  אבל זו הודיעה שהיא מנהלת משא ומתן עם גליל בן שנן .  צפריר מסר בתגובה : " לחתוכה יש תמיד מקום בהפועל פתח תקוה .  נקבל אותו חזרה בזרועות פתוחות ".  גורמים בקבוצה טוענים כי הקשר ראובן עובד נמצא בכושר משחק לקוי וייתכן שיידרש לו הרבה זמן על מנת לחזור לכושר . " בשלב הראשון הוא יצטרך להוכיח את עצמו כדי להיכנס לרוטציה ",  אמר גורם בקבוצה . " על פי הריצה שלו אתמול היה אפשר לראות שהוא לא בכושר ".  בפתח תקוה פנו מוקדם יותר לחלוץ אשדוד ניר נחום ,  אך מאוחר יותר הוחלט לוותר עליו בגלל ריבוי החלוצים בקבוצה .  
עדכון ראשון :  16:32 ,  27/01/10עדכון אחרון :  07:55 ,  28/01/10

בסיט עבר בדיקות רפואיות והצטרף להפועל פתח תקוה
החלוץ עבר בבקרת התקציבים ,  אך לא יוכל לשחק מול בני יהודה .  ביקורת על ראובן עובד ,  שלא נמצא עדיין בכושר משחק

