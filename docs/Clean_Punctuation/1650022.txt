אילגאוסקאס כבר השלים עם החזרה לקליבלנד
סוכנו של הסנטר הליטאי הבהיר : " הוא מקווה לחזור ולהביא אליפות לקאבס ".  מייקל פינלי אישר כי הוא קרוב לחתום בבוסטון
קשה להגיד שזה היה מפתיע ,  אבל זידרונאס אילגאוסקאס יחזור לקליבלנד ,  והבוקר  ( שישי )  זה כבר נראה וודאי .  כזכור ,  הסנטר הליטאי הועבר לוושינגטון לפני מספר שבועות כחלק מעסקת אנטואן ג'יימיסון ,  אלא שהוויזארדס מיהרו לוותר עליו ,  וביג זי הפך לשחקן חופשי .  תיאורטית ,  מספר קבוצות צמרת רצו להחתימו לקראת הפלייאוף המתקרב ,  אלא שמעשית - לכולם היה ברור שהשחקן שהחל את קריירת ה-NBA שלו באוהיו ,  יסיים אותה שם גם כן .
 סוכנו של השחקן ,  הרב רודוי ,  הבהיר כי הסנטר יחל במשא ומתן רשמי עם קליבלנד רק ב-22 למרץ  ( אז תיגמר תקופת הצינון שלו )  ,  וכי אילגאוסקאס לא נושא עימו טינה על שקליבלנד לכאורה ויתרה עליו . " הרצון של זי הוא לחזור לקליבלנד ברגע שחוזה מתאים יסוכם .  הוא היה נרגש מהתמיכה של הקהל וחבריו לקבוצה ,  ומקווה לחזור להביא אליפות לקאבס ולעיר קליבלנד ",  סיכם רודוי .  
שחקן וותיק אחר שהיה על הראדאר של מספר קבוצות השבוע לאחר ששוחרר מסן אנטוניו הוא מייקל פינלי .  הגארד ,  שיחגוג ביום שבת הקרוב 37 ,  קרוב מאוד לחתימה בבוסטון ,  ולרשת ESPN הוא אמר הלילה : " זה רשמי .  בקרוב היה סלטיק ".  עם ממוצעי קריירה מרשימים אך פחות מ-4 נקודות למשחק בלבד העונה ,  פינלי אמור לתרום לבוסטון עוד אופציית קליעה מבחוץ ,  במיוחד אחרי הויתור על אדי האוס .  מאמן הסלטיקס ,  דוק ריברס ,  מרוצה מהרכש האחרון : " קליעה זה האלמנט האחד שלעולם לא יכול להיות לנו יותר מדי ממנו .  להוסיף שחקן וותיק זה אף פעם לא מזיק ". 

אילגאוסקאס כבר השלים עם החזרה לקליבלנד
סוכנו של הסנטר הליטאי הבהיר : " הוא מקווה לחזור ולהביא אליפות לקאבס ".  מייקל פינלי אישר כי הוא קרוב לחתום בבוסטון

