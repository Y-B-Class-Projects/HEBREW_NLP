הרשות השנייה תכפיל הסנקציות על רדיו קול חי בשל הפרות פרסום 
הסנקציות יגיעו לסך של 30 אלף שקל ;  הסיבה :  פרסום סמוי ו"פרסומת אגב "
 ועדת הערר של הרשות השנייה החליטה להכפיל את הסנקציות על תחנת רדיו קול חי לקנס בסך 30 אלף שקל .  הסנקציות הוטלו על התחנה בשל הפרות רבות של  " פרסומת אגב "  ופרסום סמוי­ .  הוועדה החליטה לדחות את הערר שהגישה התחנה וקבעה כי ההפרות היו חוזרות ונשנות בהיקף רחב ,  ובוצעו בסמיכות זו לזו ותוך התעלמות מהנחיות הרשות.הרשות הטילה על התחנה סנקציה של נטילת דקות פרסום כבר בפברואר ,  לאחר שורה של מקרים שבהם שודרו פרסומות אגב בשידורי התחנה .  מהוועדה נמסר כי היא  " רואה בחומרה רבה הפרות אלה ,  והחליטה להעלות את גובה העיצום הכספי על התחנה ,  על מנת להעביר באופן חד משמעי את המסר שיש לקיים את הוראות הרשות ,  להימנע מפרסום סמוי ופרסומות אגב ולכבד את ההנחיות הניתנות על ידי הדרג המקצועי ". יו"ר הוועדה ,  דליה זליקוביץ ,  מסרה כי  " ההפרות הרבות שנדונו בפני הוועדה בוצעו כשבועיים לאחר שהושתו קנסות על התחנה בגין הפרות קודמות .  לא ייתכן שאלו שאינם מכבדים את החוק ואת הוראות הרשות ירוויחו כלכלית מהפרות אלו ,  בניגוד למי ששומר ומקיים את הוראות החוק ומכבד את מאזיניו ". רדיו קול חי היא תחנה דתית-חרדית המשדרת מבני ברק ,  24 שעות ביממה ,  שישה ימים בשבוע .  מהתחנה טרם נמסרה תגובה .
 
הרשות השנייה תכפיל הסנקציות על רדיו קול חי בשל הפרות פרסום 
הסנקציות יגיעו לסך של 30 אלף שקל ;  הסיבה :  פרסום סמוי ו"פרסומת אגב "
 
