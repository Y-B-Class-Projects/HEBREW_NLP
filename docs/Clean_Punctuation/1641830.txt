מאווררים את המזל
מאזניים ,  תאומים ודלי - מהיכן הם באו ולאן מועדות פניהם האוויריות ?  אסטרולוגיה קבלית - חלק אחרון
חודש תשרי .  הססן ופשרן ;  מתנהג באיזון ואינו ממהר לשפוט ;  באופיו גמיש ומתחשב בזולת ;  חברותי ,  אמין ,  נעים הליכות ואהוב על הבריות ;  קשה לו לחיות בגפו וקיים בו צורך חזק ביצירת קשרים קרובים ;  חסר ביטחון ונוח להשפעה ;  דוגל בשוויון ובחוסר אפליה ;  לכל הצעה שתוצע יגיב בחלופה ויציע אפשרות נוספת ;  לרוב מבולבל וחושש לשגות ולכן יהפוך בעיה פשוטה לבעלת מימדים חסרי פרופורציה ,  אשר יגרמו לו לשקוע בספקות וחרדות .  
שייך ליסוד האוויר ולשבט אפרים .  אותיות שולטות :  אות החודש - ל' :  מסמלת את הצורך באיזון ובצדק .  מאזניים נבראו על ידי האות ל' .  אות הכוכב - פ' :  כוכב נגה ,  ספירת תפארת :  נעימות ,  אסתטיקה ,  אמנות ,  טעם טוב וקסם אישי רב .
 שיעור ותיקון :  לא לפחד לטעות ;  לדעת כי הצלחה צומחת מכישלון ;  לא לצפות יתר על המידה כדי לא להתאכזב ;  להיפתח אל הזולת ללא תנאים מוקדמים וללמוד כי כאשר הלב סגור הוא מזמן אכזבות ;  לוותר למען אחרים ללא ציפייה לתמורה ;  לא לנטור טינה ולשחרר כעסים ;  להפסיק להתלונן על כמה אתם עושים ונותנים -זה מרחיק ,  מתיש וגורם לאי נחת בסביבתכם ;  הניחו את כל הקלפים על השולחן והתרחקו ממניפולציות אשר בסופו של דבר פוגעות בכם .
 חודש סיון .  חברותי ,  מעניין ,  מקסים וקליל ;  נעים לשהות במחיצתו ומקרין שמחת חיים ;  אינטליגנציה שכלית מעל הממוצע ;  מבין ומעכל מצבים ויודע להגיב באופן מיידי למתרחש ;  הואיל ומחשבתו מפותחת ,  חדה ומהירה הוא ניחן בכושר שכנוע ותקשורת גבוהים ביותר ;  חסר מנוחה ונמצא בתנועה ;  דברן ועלול ליפול למצבי רוח משתנים ;  נראה כי שני אנשים פועלים בו במקביל - בעל שתי דמויות :  האחת כלפי חוץ והשנייה כלפי פנים ;  חסר סבלנות ושטחי ;  אינו יורד לעומק העניין ומסתפק בהתפרסות רחבה על מגוון נושאים באורח בלתי ממוקד ;  מאופיין בדואליות המצביעה מחד על היכולת לראות את שני צידי המטבע באורח בהיר ,  ומאידך לשנות גישה ולהציע חלופה כאילו הקודמת לא הייתה קיימת .  
שייך ליסוד האוויר ולשבט לוי .  אותיות שולטות :  אות החודש - ז' :  עולם המעשה ,  מזון רוחני וגשמי ,  עולם המלכות .  אות הכוכב - ר' :  בראה את כוכב מרקורי  ( כוכב חמה )  ,  המייצג את החיבור והתקשורת בין העולם הגשמי לרוחני .  
שיעור ותיקון :  ללמוד לרסן את הצורך בסיפוקים מידיים ;  לפתח מחויבות עמוקה לערכים ולמערכות יחסים עם הזולת ;  לדעת כי אמת יש אחת בלבד ולהיות נכון להתחייב לה ,  מבלי לחשוש מהחמצת הזדמנויות ;  לפתוח את הלב לזולת ולהרגיש אותו מתוך סבלנות וסובלנות ;  לראות בעולם הרוחני צוהר לקבלת שפע הממלא כל מחסור ,  וללמוד לחפש שינויים והתנסויות חדשות הקשורים בחיי החברה ;  להשתמש בחופש בצורה ראויה ומעגנת ;  לעבוד על יציבות ויצירתיות צעד אחר צעד ,  עד שתתגלה תחושת החופש הנובעת מהכרה בצורך למשמעת עצמית .
 חודש שבט .  מפתיע ולא שיגרתי ;  פורץ מסגרות וגבולות ;  סקרן ומגלה עניין בייחודיות רעיונית בשל חשיבה אנליטית מפותחת ;  חש צורך עז בהתחדשות ,  בחופש ובעצמאות ;  אוהב אנשים אך נבדל מהם ;  למול חביבותו הרבה ויכולתו לתקשר עם הסביבה ,  קיים חוסר ברגישות למצוקת הפרט ולקשייו ;  הייחודיות הקיצונית שבו עושה אותו למיוחד ושונה ולכן לא ניתן להתעלם ממנו ;  דואג להימצא במרכז העניינים ולהיות מסמר בכל מפגש חברתי .
 שייך ליסוד האוויר ולשבט אשר .  אותיות שולטות :  אות החודש - צ' :  כשמה ,  מסמלת צדיק ומבטאת את יכולתו של הצדיק לנווט בין שני העולמות ,  הרוחני והגשמי ,  ולהוציא לפועל את הטוב הגנוז בתוכו במגע עם הבריות .  אות הכוכב - ב' :  כוכב שבתאי  ( המשפיע גם על מזל גדי )  .  התבוננות פנימה מכוח המחשבה והבינה .
 שיעור ותיקון :  לראות את התמונה הכוללת ולהתמקד בעיקר ולא בתפל ;  ללמוד להודות בטעויות ולא לחשוב שאתה תמיד צודק ; לשחרר ,  להבליג ולסלוח ,  כך תוכל לפתח גמישות מחשבתית וסובלנות לזולת ;  הענקת חסדים ואהבה אמיתית ללא תנאים או שיקול דעת של אינטרסים אישיים ;  לפתוח את הלב ואת הרגש לנתינה לשם נתינה ;  השאיפה המתקדמת לשוויון ולצדק נובעת מתוך אמת גדולה הטבועה בך - עליך לתעל זאת לאפיקים חיוביים המועילים במישרין לכלל ובעקיפין לך ,  בבחינת  " שלח לחמך על פני המים כי ברוב הימים תמצאנו ". 
יצחק אהרון הוא איש קבלה ,  ראש מרכז  " חכמה "
 
מאווררים את המזל
מאזניים ,  תאומים ודלי - מהיכן הם באו ולאן מועדות פניהם האוויריות ?  אסטרולוגיה קבלית - חלק אחרון

