ביטחון הצרכנים בארה"ב ירד במפתיע מתחילת החודש עקב חששות תעסוקה
מדד רויטרס-אוניברסיטת מישיגן ירד ל-72.5 לעומת 73.6 בפברואר ;  כלכלנים צפו עלייה ל-74
ביטחון הצרכנים בארה"ב ירד במפתיע בשליש הראשון של חודש מארס על רקע המשך החששות לגבי מצב שוק התעסוקה .  מדד ביטחון הצרכנים של ספקית המידע הפיננסי רויטרס ואוניברסיטת מישיגן ירד בתחילת מארס לרמה של 72.5 נקודות לעומת 73.6 נקודות בפברואר .  כלכלנים צפו עלייה של המדד לרמה של 74 נקודות.מוקדם יותר היום סיפקה חזית המקרו חדשות חיוביות לאחר שהמכירות הקמעוניות בארה"ב רשמו עלייה מפתיעה של 0.3% בפברואר ,  לסכום מתואם עונתית של 355.5 מיליארד דולר .  בהשוואה לחודש המקביל בשנה שעברה ,  נרשמה עלייה של 3.9% במכירות הקמעוניות - נתון מעודד לכלכלה האמריקאית ,  המנסה כעת להתאושש מהמיתון שפקד אותה בשנה שעברה.את העליות הוביל גידול חד של 3.7% במכירות מוצרי האלקטרוניקה .  לעומת זאת ,  במכירות המכוניות והמשאיות נרשמה ירידה של 2% בפברואר ,  לעומת חודש ינואר .  ללא מכירות המשאיות והמכוניות ,  נרשמה עלייה של 0.8% במכירות הקמעוניות בפברואר ,  לסך של 297.7 מיליארד דולר - העלייה החדה ביותר מאז נובמבר 2009 .
 
ביטחון הצרכנים בארה"ב ירד במפתיע מתחילת החודש עקב חששות תעסוקה
מדד רויטרס-אוניברסיטת מישיגן ירד ל-72.5 לעומת 73.6 בפברואר ;  כלכלנים צפו עלייה ל-74

