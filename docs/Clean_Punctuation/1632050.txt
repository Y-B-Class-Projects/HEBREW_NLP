גרגורי : " מאייבי יוסיף לנו שקט "
 השוער הקמרוני הצטרף לאימוני אחי נצרת ,  הרשים את המאמן האנגלי ואמר : " הרעב למשחק גדול ".  שלומי אדרי שוחרר
לאחר שסיכם במכבי אחי נצרת כבר לפני כחודשיים ,  הגיע היום  ( רביעי )  ז'וסלן מאייבי סופסוף לעילוט וערך אימון בכורה בקבוצתו החדשה .  מאייבי הגיע לאימון לאחר שבבית"ר ירושלים הסכימו לאפשר לג'ון גרוגרי להתרשם ממנו במו עיניו ,  וזה אכן התרשם .  כבר מחר צפוי מאייבי לחתום בקבוצה ולעמוד בשערה במשחק הליגה יום שבת .  גרגורי עצמו סיפר : " הוא הרשים מאוד ונראה כי הוא יוסיף לנו המון לשקט וליציבות ההגנתית ,  כמו גם רמי דואני ".  השוער עצמו סיפר לוואלה !  ספורט כי הוא כבר אינו יכול לחכות לשחק במדי קבוצתו החדשה . " הרעב למשחק גדול ואני מקווה להוכיח את עצמי כמו שעשיתי בשנה שעברה .  אין לי תלונות לבית"ר כי אריאל הרוש הוא שוער מצוין ,  אבל אני שמח שעכשיו יתאפשר לי סוף סוף לשחק ".  
כזכור ,  מאייבי הוא שחקן הרכש השני שמגיע השבוע לנצרת ,  אחרי בלם הפועל תל אביב ,  רמי דואני .  מנגד ,  החלוץ שלומי אדרי שוחרר מהקבוצה .
 
גרגורי : " מאייבי יוסיף לנו שקט "
 השוער הקמרוני הצטרף לאימוני אחי נצרת ,  הרשים את המאמן האנגלי ואמר : " הרעב למשחק גדול ".  שלומי אדרי שוחרר

