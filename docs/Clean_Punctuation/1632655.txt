זה סופו של כל בלון
המיתוס שנקרא פיני גרשון התחיל להתפוצץ במארוסי ,  וגם תירוציו המביכים בסיום עזרו לטשטוש ההיסטוריה .  אוהד גרינוולד מנסה להבין מה האיש שמקבל 1,456,615 דולר מחזיר בתמורה ,  למה דרוקר בדרך החוצה ושארפ בדרך לצוות המקצועי ,  ואיך גם בערוץ הספורט הרגישו את היריקה
1 .  היה קצת עצוב לראות את מכבי תל אביב אמש .  היה עצוב לראות כיצד מוותרת הקבוצה על כל בדל של כבוד מקצועי שעדיין נותר לה ;  כיצד מתפשט מאמנה מכל שמץ של מודעות עצמית ;  וכיצד הופך המועדון הזה לבלתי-רלוונטי כמעט ברמות היורוליג הגבוהות .  
פיני גרשון ניגש בוטח ומחויך לראיון הפוסט-גיים .  בזמן שכל מאמן אחר בנעליו היה מופיע עם שקית נייר על הראש ועורך דין צמוד ,  הרשה לעצמו גרשון להתבדח משל הפסיד זה עתה באיזה משחק אימון קליל ולא איבד הלכה למעשה את הכרטיס לשלב רבע הגמר .  שהרי העונה ,  בניגוד לשנים עברו ,  תשלם מכבי במזומן על השלב הראשון המביש שניפקה ;  ריאל מדריד ,  מונטפסקי סיינה ואפס פילזן במקרה הטוב ,  או ברצלונה ,  פנאתינייקוס אתונה ופילזן במקרה הרע ,  כבר ממתינות לה בסיבוב .  לא נגזים אם נעריך שזה הולך להיות טבח .
 וגם אם הן יטבחו במכבי ,  גרשון מאותת לכולם שזה לא באמת מזיז לו :  הוא יודע ,  ובשיחות סגורות גם אומר זאת בפה מלא ,  שמכבי לעולם לא תוותר על שירותיו .  שאין לה אלטרנטיבה אחרת .  שאין עוד מלבדו .  בסיום המשחק זרק בוץ על שחקניו  ( "הקבוצה הזאת יותר אתלטית מהקבוצה הגדולה של פעם ,  אבל שמלוק אמר שהאתלטים ילכו למנחם קורמן ושחקני הכדורסל ילכו ליהושע רוזין ")  ומנהליו  ( "לאמפה מוכשר יותר מכל מי שנמצא כאן ,  אבל האלמנט הכלכלי נלקח בחשבון ")  .  זו התנהלות של אדם שמשוכנע כי הביצים של הבוסים שלו מונחות אצלו עמוק ביד .
 2 .  בזמן שגרשון דיבר על הפערים הכלכליים בין מכבי שלו לבין מועדוני-העל האמיתיים של היבשת ,  ישב דיוויד בלאט באולפן ערוץ הספורט ופער עיניו בתדהמה .  גם נחיתות כלכלית מובהקת מעולם לא מנעה מחברי ההנהלה להציב יעדים גבוהים עד בלתי אפשריים בפני צוות האימון ,  טען מי שנתקע בעונת 2002/3 עם עונה פיננסית ,  ובמהלכה היה רחוק כפסע מפיטורין .
 אפילו מכבי ההיא של בלאט שיחקה כדורסל טוב יותר מזה שמציגה מכבי העונה ,  העפילה לטופ-16 ללא ביתיות  ( המלחמה בעיראק שלחה אותה לארח משחקים ביוון )  וגרפה בארץ דאבל קליל .  ועדיין ,  בסיומה נדרש בלאט לשוב אל עמדת העוזר .  לעומת סכומי הכסף שהועמדו אז לרשותו של בלאט ,  מכבי של גרשון היא קבוצה של מיליונרים .
" בשנה שעברה הקבוצה הייתה מושקעת 6-7 מיליון דולר יותר ,  ובקושי נכנסה לטופ-16 ",  אמר אתמול גרשון . " השנה אנחנו מושקעים בהרבה פחות כסף ,  וכבר 2-3 מחזורים שאנחנו בתוך השלב הבא .  זה הבדל גדול .  גם בליגה אנחנו נמצאים במצב טוב ". 
לא נעים לשבור את המילה של פיני ,  אבל את העונה שעברה פתחה מכבי עם תקציב של 19,417,132 דולר בדיוק .  אפי בירנבוים קיבל מההנהלה את מרכוס בראון ב-1,101,841 דולר ברוטו נוספים ,  אף שהעדיף שחקנים אחרים וזולים יותר על פניו .  אם ההנהלה הייתה משחררת את רודני ווייט בזמן ,  היא הייתה יכולה לחסוך חצי מהסכום הזה .  בפועל ,  ההתמהמהות שלה הביאה לחיסכון של 330,230 דולר בלבד .  800,000 דולר ,  פחות או יותר  ההבדל שבין חוזהו של בראון לחיסכון מווייט  היה סכום האקסטרה שהוקצב לחיזוק עבור בירנבוים ,  ונכון להיום לא מוקצב לגרשון .  מכאן המרמור הגדול .
 3 .  העניין הוא שבעונה שעברה הקציבה מכבי לגרשון ,  על צוותו החדש ויתר הפאדיחות שנחתו כאן במצוותו ,  קרוב לשלושה מיליון דולר  ( שכרם של גרשון ודרוקר ,  מרכוס פייזר ,  אלטון בראון ,  צ'ארלס גיינס ,  די בראון ,  ארון מגי ורביב לימונד )  .  העונה עלה לאמפה 1.55 מיליון דולר ,  וברוב המשחקים כלל לא שותף .  גם הרמיזה של גרשון אמש ,  לפיה הנהלת הקבוצה היא זו שעמדה מאחורי הפרידה מהפולני ,  נראית כהאשמה די מקוממת ;  הלא לאמפה עצמו הדגיש בכל ראיון שהעניק לכלי התקשורת כי מלבד שיחה אישית אחת ,  גרשון לא טרח לכוון אותו ,  וכי בשבועות האחרונים כלל לא תיקשר איתו .  האם גם בהזנחה המקצועית הזו אשמה ההנהלה ? 
כך שלפני התלונות על סירובם של מזרחי ,  פדרמן ומשפחת רקנאטי להשקיע מיליונים נוספים בעגלה המקרטעת הזו ,  צריכות להישאל שתי שאלות מרכזיות :
 א .  האם גרשון הוכיח ,  נאמר בעשר ההחתמות האחרונות שביצע ,  כי הסקאוטינג שהוא ועוזריו עורכים הוא כה מדויק עד שאין חשש לפארסה נוספת ,  וכי השקעה כספית תניב בוודאות שחקן שישדרג את הקבוצה ? 
ב .  בהנחה שהסגל הזה ,  עם שחקן פנים נוסף או בלעדיו ,  כבר לא יגיע לפיינל פור ,  האם אכן מצריכה הליגה הישראלית החלשה השקעה של מאות אלפי דולרים נוספים על מנת להבטיח אליפות ?  האם תקציב של למעלה מ-18 מיליון דולר לא אמור היה להספיק ? 
4 .  חרף זאת :  בזמן שכל איש מקצוע אחר על הפלנטה ,  לו עמד במקומו ,  היה מפשפש החל מהבוקר בתיבת הדואר בחיפוש אחר מכתב הפיטורין ,  גרשון יישאר כאן כל זמן שיחפוץ .  לחבריו אומר גרשון שימשיך לאמן עוד עונה וחצי ,  ואז יפרוש .  בסביבות הקבוצה לא קונים את הדיבורים האלה .  פיני אולי קצת שבע מכדורסל ,  אומרים מקורבים למאמן ,  אבל מה יעשה בלעדיו ?  ישב בבית וישתעמם ?  הוא לא יוותר בקלות על האקשן ,  המעמד ,  היוקרה והשכר ,  הם מעריכים .  בכל זאת ,  1,456,615 דולר ברוטו לעונה זה לא בדיוק סכום שהולך ברגל .
 כבר כעת ברור ששרון דרוקר לא ימשיך עונה נוספת בתפקיד העוזר .  בחודשים האחרונים קיבל מספר הצעות לאמן באירופה אבל החליט לדבוק במערכת ,  בתקווה שבקיץ יפנה גרשון את מקומו .  אם לא ,  דרוקר כנראה הולך .  אבי אבן עשוי להיות מקודם לעמדת העוזר הבכיר ,  כאשר גם ייתכן שיצורף איש מקצוע מבחוץ .  דרק שארפ ,  שיפרוש בסוף העונה ,  ימשיך במועדון כחלק מהצוות המקצועי ,  או כאחראי על השחקנים הזרים  תפקיד שלמעשה ממלא כבר היום .
 5 .  כשגרשון הודה שהעונה האירופאית של מכבי מחוסלת ,  הייתי שמח לשבת בקונטרול של ערוץ הספורט .  לראות כיצד הקודקודים מלבינים .  הערוץ משקיע משאבים רבים בקידום משחקיה של מכבי ביורוליג ,  ומקבל ,  איך נאמר ,  מוצר זיפת .  אלא שכל האולפנים ההיסטריים ,  כתבות הצבע ,  הדיווחים הישירים ,  הסיקור הנרחב ב"חדשות הספורט "  וב"יציע העיתונות "   כשהם באים על רקע הכדורסל האיום הזה  הופכים את החגיגה לגרוטסקה .  
גם הציבור ,  כך נדמה ,  מאס במוצר .  מנתונים שהגיעו לידינו עולה כי 7.1% רייטינג בממוצע בחמשת המשחקים הראשונים ביורוליג הפכו ל-6.5% דלים עוד יותר בחמשת המשחקים האחרונים  ( נתוני המשחק אמש טרם התקבלו ,  הגם שהם צפויים לנוע סביב 5.5% )  .  משחק החוץ של מכבי בלובליאנה ב-3 בדצמבר הניב 7.4% רייטינג .  המשחק הביתי מול קאחה לאבורל סיפק 7.8% .  סימני ההפסד הביתי ניכרו במשחק החשוב במוסקבה ,  שהניב 5.8% רייטינג בלבד .  בשבוע שעבר מול רומא נפלה מכבי ל-5.6% .
 זה אומר שבחודש וחצי האחרונים צפו במשחקי מכבי באירופה כ-90,000 בתי אב בממוצע .  גורם הבקיא בתחום מסביר כי המשמעות האמיתית של הדבר היא שמכבי משודרת כמעט במחתרת .
 המפרסמים נמצאים בבעיה .  אם לא יחול שינוי דרמטי ,  מכבי תסיים עונה שנייה ברציפות ללא העפלה לשלב שמונה האחרונות .  זה דבר שלא קרה לה מאז אמצע שנות ה-90' האיומות .  משמע ,  גם העונה ,  כמו בעונה שעברה ,  יקבלו המפרסמים ורוכשי המנויים שמונה משחקי יורוליג ביתיים בלבד  ( חמישה בסיבוב הראשון ,  שלושה בטופ-16 )  .  כשהחשיפה הטלוויזיונית אפסית גם כך ,  ניתן להבין מדוע עולה החשש מבריחת ספונסרים מאסיבית בקיץ הקרוב .
 6 .  כמה תופינים סטטיסטיים לסיכום שלב הבתים :  מכבי מדורגת רק שביעית במפעל בנקודות  ( 79 נק' בממוצע )  ,  לראשונה מאז 2003 ;  מדורגת 18 במפעל באחוזים מ-2  ( 50% )  ;  מדורגת 14 באחוזים מהקו  ( 72% )  ;  ורק שביעית בנקודות מדד  ( 87 )  .  יש לה נציג אחד בלבד בין 30 הראשונים ביורוליג בנקודות מדד  ( איידסון ,  עם 15.5 נקודות מדד ,  במקום ה-11 .  הבא אחריו הוא ויזנייבסקי ,  במקום ה-40 )  .  יש לה רק שחקן אחד ברשימת 20 המוסרים המובילים  ( ויזנייבסקי ,  מקום 14 )  ;  ואף לא נציג ברשימת 40 המובילים באחוזי קליעה מהשדה  ( פישר במקום ה-42 ,  עם 55.56% )  .  רק אלן אנדרסון מציל מכבודה ,  עם המקום השביעי והמכובד ברשימת המאבדים  ( 3.1 איבודים בממוצע )  .
 7 .  אבל היי ,  לפחות נפטרנו מרענן .
 ohad@walla.net.il

זה סופו של כל בלון
המיתוס שנקרא פיני גרשון התחיל להתפוצץ במארוסי ,  וגם תירוציו המביכים בסיום עזרו לטשטוש ההיסטוריה .  אוהד גרינוולד מנסה להבין מה האיש שמקבל 1,456,615 דולר מחזיר בתמורה ,  למה דרוקר בדרך החוצה ושארפ בדרך לצוות המקצועי ,  ואיך גם בערוץ הספורט הרגישו את היריקה

