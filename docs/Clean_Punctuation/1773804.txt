יורחבו סמכויות פקחי המשרד להגנת הסביבה
עם הרחבת סמכויותיהם ,  יוכלו מעתה הפקחים לעכב ולעצור חשודים בביצוע עבירות סביבתיות כגון השלכת פסולת או שפיכת שמן לים .  השר ארדן : " כלי הכרחי ליצירת הרתעה "
 פקחי המשרד להגנת הסביבה יקבלו בקרוב סמכויות מורחבות לתפקידם .  הפקחים יוכלו מעתה לחזור ולעצור בני אדם החשודים בביצוע עבירות סביבתיות כגון :  השלכת פסולת ,  השלכת פסולת לים ושפיכת שמן לים .  זאת לאחר פניית השר להגנת הסביבה גלעד ארדן לשר לביטחון הפנים יצחק אהרונוביץ' .  
יצוין ,  כי בעבר היו בידי פקחי המשרד סמכויות של עיכוב ומעצר ,  אך סמכויות אלה בוטלו במסגרת תיקון חקיקת חוק סדר הדין הפלילי .  כעת ,  לאחר למעלה מעשור ,  יוכלו הפקחים לשוב ולהפעיל את הסמכויות במסגרת חקירות שהם מנהלים בעבירות סביבתיות .
 סמכויות העיכוב והמעצר הוענקו על ידי המשרד לביטחון פנים למפקחי המשטרה הירוקה והאגף לים וחופים ,  החוקרים עבירות השלכת פסולת ,  הטלת פסולת לים ושפיכת שמן לים .  עבירות בהן קיים צורך לעכב חשודים ועדים בטרם ימלטו מהמקום ולא ניתן יהיה עוד לאתרם .  השר להגנת הסביבה גלעד ארדן אמר בנושא ,  כי  " היכולת לעכב ולעצור עבריינים סביבתיים היא כלי הכרחי ליצירת הרתעה ואכיפה יעילה .  נמשיך להרחיב את סמכויות האכיפה וליישם מדיניות בלתי מתפשרת נגד עבריינים סביבתיים ,  הפוגעים במעשיהם באיכות חייו ובבריאותו של הציבור ". 

יורחבו סמכויות פקחי המשרד להגנת הסביבה
עם הרחבת סמכויותיהם ,  יוכלו מעתה הפקחים לעכב ולעצור חשודים בביצוע עבירות סביבתיות כגון השלכת פסולת או שפיכת שמן לים .  השר ארדן : " כלי הכרחי ליצירת הרתעה "
 
