ג'ובס עושה את מה שאחרים בקושי יודעים לחלום
בלי קבוצות מיקוד ומחקרי שיווק ,  בלי לשאול את הצרכנים לדעתם ועם תשומת לב כפייתית לפרטים ,  לחוויית משתמש ולעיצוב מושלם - סטיב ג'ובס הוא איש השיווק הגדול ביותר של העידן הנוכחי
 >  >  הגאון השיווקי הגדול ביותר של העידן הנוכחי הוא סטיב ג'ובס .  יהיה קשה למצוא אנשים רבים שיערערו על הקביעה הזו .  הפרויקט האחרון של ג'ובס ,  האייפד  ( ipad )  ,  הוא עוד הוכחה ניצחת לכך שג'ובס הפך את אפל לאחת ממכונות השיווק המדהימות ביותר בהיסטוריה המודרנית .  ולראיה ,  אפל לא היתה צריכה לומר מלה כדי להעמיד את כל התעשייה שלה ,  התעשיות הנלוות ,  חובבי הגאדג'טים והתקשורת כולה בדום מתוח בציפייה להשקת המוצר .  במשך חודשים ניסו כל אמצעי התקשורת לנבא מה בדיוק תהיה אותה בשורה שאפל שמרה בסוד כמוס ואמורה לטלטל את עולם הטכנולוגיה ,  המדיה והצריכה .  הצלחתה של אפל לא נמדדת רק בכותרות ,  באזז והיוקרה שמשדרים המוצרים שלה .  החברה פירסמה השבוע דו"חות רבעוניים שהציגו את הרווח וההכנסות הגדולים ביותר בתולדותיה .  היקף מכירות גבוה בעונת החגים ,  בנוסף למכירות גבוהות מהצפוי של מחשבי מקינטוש ,  תרמו לתוצאות המצוינות ,  לצד הכפלה במספר מכשירי האייפון שמכרה החברה ברבעון הרביעי של 2009 לעומת התקופה המקבילה .  ג'ובס ,  55 ,  הוא בעל היסטוריה סוערת שאולי תרמה להפיכתו לגורו החדשנות ופורץ הדרך הגדול של עולם הטכנולוגיה בעידן שאחרי בועת האינטרנט .  הוא גדל בסמוך לסן פרנסיסקו כילדם המאומץ של הזוג פול וקלרה ג'ובס .  אביו הביולוגי היה דוקטורנט סורי שמאוחר יותר קיבל תואר פרופסור למדעי המדינה .  בדומה לבני דורו ביל גייטס ופול אלן ,  ג'ובס נשר מלימודיו באוניברסיטה לאחר סמסטר אחד בלבד .  הוא למד קליגרפיה - חוויה שלימים באה לידי ביטוי בממשקים הגרפיים של מחשבי אפל - ולאחר מכן עבד בחברות כמו אטארי .  נסיעה להודו הפכה אותו לבודהיסט גלוח ראש ,  והתנסותו שם באל.אס.די ,  לדבריו ,  היתה אחת החוויות החשובות ביותר בחייו .  ב-1976 הקים ג'ובס את אפל עם חבריו סטיב ווזניאק ורונלד ויין .  בעשור הבא חצבה לה אפל נישה צנועה בתחום המחשבים האישיים הגרפיים ,  צברה אוהדים מושבעים ושם טוב ,  ואולם דישדשה הרחק מאחורי מתחרותיה בתחום התוכנה  ( מיקרוסופט )  ובתחום החומרה  ( hp ,  דל ,  יבמ )  .  ב-1985 הדיח מנכ"ל אפל ,  ג'ון סקאלי ,  את ג'ובס .  ג'ובס שהה בגלות הרחק מאפל ,  יצירת כפיו ,  במשך 11 שנה .  ב-1996 רכשה אפל את החברה שהקים בינתיים ,  next ,  והוא חזר כמנצח והתמנה למנכ"ל .  ג'ובס ביטל מיד כמה פרויקטים בפרופיל גבוה ,  כמו מחשב כף היד ניוטון ,  והשיק מוצרים אחרים כמו imac ומערכת ההפעלה mac os x .  ואולם פריצת הדרך האמיתית שיצר ג'ובס לאפל הגיעה בתקופה אפלה לשוק הטכנולוגיה האמריקאי .   באוקטובר 2001 היו שוק המניות והכלכלה האמריקאית שקועים בקשיים ניכרים ,  בעקבות פקיעתה של בועת הדוט.קום והתקפות הטרור בספטמבר של אותה שנה .  על רקע אירועים אלה הציג ג'ובס את פניה החדשות של אפל .  הוא עשה זאת בדרך שתגדיר את החברה למשך עשור שלם ,  ואולי אף יותר .  הוא עשה זאת באמצעות חומרה ,  שחוברה לשירות מדיה באופן ששינה את הדרך שבה פועלת תעשיית המוסיקה .  לחומרה קראו אייפוד - נגן מדיה בעל ממשק משתמש חדשני ,  שהתחבר לשירות הורדת שירים חוקי בשם אייטיונס .  בינואר 2007 ביצעה אפל פריצת דרך נוספה והציגה את האייפון ,  הטלפון הסלולרי הנחשק ביותר בתבל ,  שבנה נדבך משמעותי נוסף בגלריית המוצרים והשירותים החדשניים שלה .  עד שהושק האייפון בישראל , " אנשים היו מוכנים לשלם סכומים גבוהים ,  ובלבד שיוכלו להביא אייפון מחו"ל ולפרוץ אותו בדרכים לא חוקיות - והכל בזכות התאווה שג'ובס יצר למוצרים שלו ",  אומר עדי כהן ,  סמנכ"ל השיווק של סלקום . " ג'ובס השיג את זה באמצעות טכנולוגיות ייחודיות וחוויית משתמש .  הוא מצליח 'לכופף' את כל המודלים העסקיים של חברות הסלולר .  בפעם הראשונה שהוא מייצר מכשיר סלולרי הוא מלמד את כל החברות הקיימות לעשות סלולר .  זה מטורף ".  בלי קבוצות מיקוד או מחקרי שווקים מייסד חברת המכוניות המנוח הנרי פורד אמר פעם ש"אם הייתי שואל צרכנים מה הם רוצים ,  הם היו עונים :  סוס מהיר יותר ,  לא מכונית ".  אחד הדברים המייחדים את ג'ובס הוא היותו אנטיתזה לכל תורות השיווק .  הוא לא מקיים קבוצות מיקוד ,  מחקרים או סקרים לפני הוצאת מוצר חדש ;  את הפרזנטציות הוא מעביר על שקפים מינימליסטיים ,  הכוללים כמה משפטים בשחור על גבי לבן . " הוא מבין שצרכנים אולי יכולים להגדיר את הצרכים שלהם ,  אבל הם לא יכולים להגדיר את הפתרונות הרצויים להם .  אם הוא היה בודק את האייפוד בקבוצות מיקוד ,  אז ודאי היו שואלים אותו 'מה זה העיגול באמצע ? ' ו'למה אין כפתורים שאני יכול ללחוץ עליהם ? ' .  כנראה שיש לו רגישות גבוהה מאוד ",  מסביר יוני קיש ,  סמנכ"ל אסטרטגיה במשרד הפרסום מקאן אריקסון . " אני מחכה להשקת הטאבלט  ( האייפד )  בישראל .  זה בטוח יהיה מוצר מגניב בטירוף ואני בטח ארצה לקנות אותו ,  גם אם הוא יעלה 1,000 דולר ".   " אני לא מאמין בסקרים ",  אומר יוני סער ,  הבעלים של פרומרקט . " סקר לא מצליח לחזות מוצר שהוא פריצת דרך בתחום שלו ,  וצריך להרגיש בבטן שיש לך את המוצר הנכון ".  בסופו של דבר ,  הוא אומר ,  שיווק טוב הוא דיקטטורה . " השלב שבו יש 40 איש בחדר ועורכים הצבעה מבטיח פשרות בינוניות .  מישהו אחד צריך לקבל את ההחלטה ,  וכל ההצבעות של ועדות שיווק למיניהן לא מגיעות למשהו טוב ".  אחת הדוגמאות לשאיפתו של ג'ובס לשלמות בחוויית המשתמש ,  היא שזמן קצר לאחר השקת האייפוד ג'ובס לא היה מרוצה מצליל ה"קליק "  שהשמיע חיבור האוזניות למכשיר .  בתגובה הטיל על מהנדסיו לעבוד שעות על גבי שעות כדי לתקן את הבעיה .  נטייתו של ג'ובס לרדת לפרטי פרטים גובלת בטירוף .  הוא מנהל את עובדיו בסגנון שיש המכנים רודני ,  ואפילו מתעמר .  הוא מתערב בכל פרט הנוגע לטכנולוגיה ,  ובעיקר בפרטים הנוגעים לעיצוב ,  עד לפרטים הקטנים של האריזה ,  הכפתורים ,  ואפילו האופן שבו נשלפים המוצרים מהאריזה .  החנויות של אפל מתוכננות ליצור אווירה וחוויה חיוביות למבקרים לא רק בעיצובן ,  אלא גם בשירות ללקוח .  חנות אפל באפר איסט סייד בניו יורק מעוצבת כמקדש של טכנולוגיה - קוביית זכוכית עם הסמל הענק של אפל בתקרה שגורמת לך לעבור מתחתיו בחנות בעלת שתי הקומות . " כשאתה נוגע במוצר של אפל אתה יודע שהוא שלהם ,  היות שהוא מבודל בצורה ובמערכת ההפעלה .  משווקים צריכים ללמוד ליצור בידול .  לעומת זאת ,  סניף של שופרסל נראה כמו סניף של מגה ",  אומר כפיר פראבדה ,  הבעלים של פראבדה מדיה ,  המספקת שירותי שיווק דיגיטלית לחברות . " אפל הם אנטיתזה לגוגל .  האחרונה משיקה את כל המוצרים בגרסת בטא  ( גרסה ניסיונית ולא מושלמת )  ,  ואז מגיעה בעזרת הצרכנים לגרסה טובה יותר .  ואילו אפל משיקה רק מוצר שהוא כליל השלמות ",  מוסיף קיש . " כמו כל חברה ,  יש להם בעיות ייצור ,  אבל אם המוצר לא טוב דיו ,  הם לא מוציאים אותו החוצה ויחסלו גם פרויקט שעבדו עליו שנתיים .  לכן אני יודע שאם אני קונה מוצר שלהם אני משלם יותר ,  אבל יודע שבוודאות אני קונה את המוצר הכי טוב ",  אומר פראבדה .  דווקא המותגים הפתוחים יובילו לא כולם מסכימים עם הגישה של ג'ובס .  לדברי ערן גפן ,  מנכ"ל חברת mybrandz ויו"ר סוכנות הפרסום y & r , " ה'קונטרול פריקיות' של ג'ובס הובילה את אפל למה שהיא כיום ,  אבל אנחנו יודעים שבעידן הרשתות החברתיות והקהילות ,  המותגים הבאים שיצליחו הם דווקא המותגים הפתוחים ,  שנותנים לצרכנים ולדרגי הביניים להוביל אותם . " אין לי תשובה חד משמעית לזה ,  למעט שלדעתי האישית לא מומלץ להיות מנהל שהוא 'קונטרול פריק' ,  אלא אם כן אתה מוכשר כמו ג'ובס ואובססיבי כמוהו ".  לדבריו ,  החיסרון העיקרי של ארגון המנוהל על ידי 'קונטרול פריק' מתבטא בסימן שאלה גדול :  האם אפל תצליח באותה מידה בעידן שאחרי ג'ובס ,  לאחר שזה לא מינה לו יורש ?  הירידה של ג'ובס לפרטים באה לידי ביטוי גם במיקוד .  אפל לא משיקה עשרות סוגי מוצרים ,  אלא אחד או שניים שאתם היא יוצאת למלחמה . " יש סיפור שמספר על ג'ובס לי קלו ,  מייסד חברת הפרסום העולמית tbwa ,  המפרסמת את אפל .  באמצע פגישה ביניהם קם ג'ובס ,  שירטט על לוח את המוצרים שהיו לאפל באותו זמן ,  ואז פשוט מחק אחד אחד את מרביתם .  כשנשארו שלושה מוצרים בלבד על הלוח הוא אמר שיתמקד בהם ומבחינתו  " כל השאר יכולים להיזרק לפח ",  מספר קיש .  המיקוד של אפל בא לידי ביטוי גם בפנייה לפלח מסוים של צרכנים . " הם לא מתחרים בנטבוקים הפשוטים ומורידים את איכות המוצר ,  אלא אם החליטו במודע לוותר על נתח שוק .  הם מחליטים איפה להילחם ,  ושם עושים את העבודה הכי טובה ",  אומר פראבדה . " להחזיק את המוצרים שלהם זה סמל סטטוס ",  אומר כהן מסלקום .  לדבריו ,  עוד לפני שיצא האייפד ,  הצרכנים היו צריכים לדעת רק דבר אחד כדי לחשוק בו - שמדובר במוצר של אפל . " הרי נגן מוסיקה מנגן שירים שאתה רץ אתם ,  אז מה זה משנה אם הוא סיני או אפל ?  אנשים רוצים את זה בשביל הסטטוס ".  בניגוד לחברות אחרות ,  ששמחות למסור פרטים על ההמצאה החדשה שבאמתחתן ,  ג'ובס עטף את כל השקות החברה בסודיות מוחלטת ,  מבלי לזרוק עצם לעיתונאים .  למרות זאת ,  ואולי בשל כך ,  כולם מחכים למוצא פיו חודשים מראש .  בהשקות עצמן ,  כל השלטים באולם מכוסים וברגע הנכון נגלים בו זמנית ,  ואז גם נחשף המוצר באתר האינטרנט של אפל . " הגאונות של אפל היא לא תמיד בהשקה עצמה ,  אלא שיש שם מכונה שמצליחה לייצר כל כך הרבה ציפייה .  המשחק המקדים שלהם הוא כל כך מושלם ,  שאחרי זה כבר לא צריך הרבה כדי שהמוצר יצליח ",  אומר סער מפרומרקט .  בישראל מושקים מדי שנה כ-6,000 מוצרים חדשים ,  ו"חדשנות "  הוא מושג שמרבים לדבר עליו ולהשתמש בו .  עם זאת ,  קשה לחשוב על הרבה מוצרים שבאמת המציאו משהו חדשני או נכנסו לקטגוריה קיימת ושינו את השוק לחלוטין .  ג'ובס ידוע כמי שנכנס לשווקים קיימים ,  בודק מה אפשר לשנות ומכה את השוק באמצעות המצאת הקיים מחדש .  כך עשה ,  למשל ,  עם האייפוד והאייפון .  לדברי כהן , " הוא מדהים ביכולת להפוך מגמות צרכניות לשינויים תרבותיים שממציאים מחדש תעשיות וקטגוריות .  הוא משחק משחק שחמט עם כמה צעדים קדימה ,  כשהמודל העסקי הוא כזה שיוצר יש מאין ".   " אנשי שיווק ואנשי עסקים אוהבים מאוד לדבר על חדשנות .  שיעור ההשקעה של אפל ביצירת חדשנות הוא משהו כמו 25% מהמחזור - וזו מחויבות אמיתית ",  אומרת איריס בק ,  מנכ"לית מקאן אריקסון .  לדבריה ,  בעוד שאנשי עסקים רבים מתמקדים בניהול אפקטיבי של השורה התחתונה ,  ג'ובס חושב איך ממציאים את השורה העליונה . " זה סט אחר לגמרי של שרירים .  בלי להעביר ביקורת ,  רוב העסקים עסוקים ביעילות ,  בלשמור על נתח שוק או להגדילו ,  ורק אחר כך עוסקים בחדשנות .  הטווח שאנחנו מרשים לעצמנו לחלום הוא לא כזה שממציא יש מאין .  ג'ובס פשוט עושה את זה ". 

ג'ובס עושה את מה שאחרים בקושי יודעים לחלום
בלי קבוצות מיקוד ומחקרי שיווק ,  בלי לשאול את הצרכנים לדעתם ועם תשומת לב כפייתית לפרטים ,  לחוויית משתמש ולעיצוב מושלם - סטיב ג'ובס הוא איש השיווק הגדול ביותר של העידן הנוכחי

