פיאנג'יאני : " רוצים להפר את האיזון בבית "
 מאמן סיינה ,  שנחתה בארץ ,  מקווה שקבוצתו תהיה הראשונה בבית שתשיג ניצחון חוץ לקראת המשחק מול מכבי תל אביב
הבית הכי ביתי ביורוליג יגיע מחרתיים  ( חמישי )  לנקודת רתיחה חדשה במחזור החמישי ,  כשמכבי תל אביב תארח למשחק גורלי את סיינה האיטלקית ,  שנחתה היום  ( שלישי )  בנמל תעופה בן גוריון .  שתי הקבוצות ,  כמו גם אפס פילזן וריאל מדריד שייפגשו בטורקיה ,  עומדות על מאזן של שני ניצחונות בית מול שני הפסדי חוץ .  הצהובים של פיני גרשון ,  שהפסידו 76:72 במשחק הראשון ,  ינסו להשיג ניצחון ביותר מארבע נקודות ,  שיבטיח להם יתרון על הקבוצה של סימונה פיאנג'יאני .  
דווקא את המאמן האיטלקי ,  שמאמן גם את הנבחרת הלאומית ,  הנושא הזה לא מלחיץ במיוחד . " המשחק הזה לא יכריע גורלות ",  אמר פיאנג'יאני עם נחיתת סיינה .  פיאנג'יאני ניתח את המשחק עם התייחסות ליכולת המצוינת שהפגינה מכבי תל אביב במשחקי הבית האחרונים שלה . " אנחנו לא יכולים לרוץ בגלל מכבי .  נהיה חייבים לשחק את המשחק הרגיל שלנו ולשמור על השליטה ,  אחרת הם יכריעו את התוצאה .  זה אולי המקום הכי קשה לשחק בו ".  פיאנג'יאני התייחס גם לצפיפות בבית : " עד עכשיו כל קבוצה שמרה על הבית ,  אנחנו מאוד רוצים להיות אלה שיהרסו את המאזן הזה ,  אבל בשביל זה נהיה חייבים לשמור על יציבות ". 

פיאנג'יאני : " רוצים להפר את האיזון בבית "
 מאמן סיינה ,  שנחתה בארץ ,  מקווה שקבוצתו תהיה הראשונה בבית שתשיג ניצחון חוץ לקראת המשחק מול מכבי תל אביב

