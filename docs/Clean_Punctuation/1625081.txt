הוכרזו הזוכים בפרסי היצירה לסופרים עבריים
ירמי פינקוס ,  טל ניצן ,  אלמוג בהר ,  ניר ברעם ,  תמיר גרינברג ותשעה סופרים ומשוררים נוספים הם הזוכים בפרס היוקרתי של משרד התרבות .  כל אחד מהם יקבל 65 אלף שקלים
משרד התרבות והספורט הכריז היום  ( חמישי )  על הזוכים בפרסי היצירה לסופרים עבריים על שם לוי אשכול לשנת תש"ע .  הזוכים הם אגור שיף ,  אלישע פורת ,  אלמוג בהר ,  אמנון נבות ,  אריק א .   ( אייזנברג )  ,  ברכה סרי ,  גיא עד ,  דניאלה כרמי ,  טל ניצן ,  ירמי פינקוס ,  ניר ברעם ,  רוני גבעתי ,  תהל רן ותמיר גרינברג .
 הזוכים נבחרו מבין כ-300 מועמדים וכל אחד מהם יקבל 65 אלף שקלים .  בראש ועדת השיפוט ישב פרופסור יגאל שוורץ ועימו הסופרות רות אלמוג ולאה איני . " הפרס מאפשר לסופרים ולמשוררים להתפנות להמשך היצירה והכתיבה למשך תקופה ארוכה ומסיר מעליהם את עול הדאגות הכלכליות היומיומיות ",  אמרה שרת התרבות והספורט ,  לימור לבנת . " מסורת זו מבטאת את הכרתה של המדינה בחשיבותה הרבה של הספרות העברית ובאיכותה .  אני מאמינה כי הפרס יעודד את היוצרים להמשיך ולכתוב ובכך לתרום לתרבות הישראלית על כל גווניה ".  
טקס הענקת הפרסים יתקיים ב-4 בפברואר 2010 במרכז עינב בתל-אביב .
 
הוכרזו הזוכים בפרסי היצירה לסופרים עבריים
ירמי פינקוס ,  טל ניצן ,  אלמוג בהר ,  ניר ברעם ,  תמיר גרינברג ותשעה סופרים ומשוררים נוספים הם הזוכים בפרס היוקרתי של משרד התרבות .  כל אחד מהם יקבל 65 אלף שקלים

