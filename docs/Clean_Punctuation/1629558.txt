משבר האשראי הקמעוני של חברות הביטוח 
כחלק ממהפכת בכר קיוו בחברות הביטוח לחולל מהפך גם בתחום האשראי הקמעוני ,  שנשלט על ידי הבנקים .  ארבע שנים מאוחר יותר המיזם של הראל וויזה כאל נסגר ,  שיתוף הפעולה בין לאומי קארד וכלל מקרטע ,  הפעילות של ביטוח ישיר מדשדשת ,  ואת עסקות הענק בין הפניקס לבנק הפועלים ובי
 >  >  הרבה חיוכים היו במשרדי הראל במאי 2007 .  בחדר הישיבות החגיגי התכנסו בכירי חברת הביטוח :  היו"ר ובעל השליטה יאיר המבורגר ,  המנכ"ל דאז מוטי רוזן ,  המשנה למנכ"ל מוקי אברמוביץ' ,  ומי שהיה באותה עת מנהל טרי בחברה ,  בן המבורגר ,  בן אחיו של היו"ר .  גם בעז צ'צ'יק ,  מנכ"ל ויזה כאל ,  היה שם .  הסיבה לאירוע :  השקתו של מיזם כרטיסי האשראי המשותף לשתי החברות - הראל רילקס .  כרטיסי האשראי של המיזם המשותף היו אמורים להיות מופצים בידי סוכני הביטוח של הראל .  הצדדים דיברו על סינרגיה בפעילות ועל תוכניות גדולות לעתיד .  כרטיסי דמה ממותגים בשלל גוונים חולקו לנוכחים .  היעדים היו שאפתניים :  שיווק הכרטיס לכל לקוחות הגמל והפנסיה של חברת הביטוח ,  כשהיעד שנקבע לשנה הראשונה היה 100 אלף כרטיסים .  בסוף הרבעון השלישי של 2009 ,  המיזם ,  שהושק בקול תרועה - וגרר את הראל וויזה כאל למאבק קשה בממונה על ההגבלים העסקיים ,  רונית קן ,  עד לאישורו - נסגר בקול ענות חלושה .  כ-10,000 כרטיסים בלבד הונפקו בשנתיים וחצי שחלפו מאז ההשקה .  הראל לא היתה חברת הביטוח היחידה שרצתה להיכנס לתחום האשראי הצרכני .  באותה תקופה היה נראה לרגע כי העוצמה של הבנקים בתחום האשראי פוחתת במעט ,  וכי הצרכן הישראלי עתיד ליהנות מתחרות עזה על האשראי שהוא מקבל - מצד חברות הביטוח .  הפניקס רצתה לרכוש 25% מישראכרט ,  מגדל לטשה עיניים אל עבר 20% מלאומי קארד ,  ביטוח ישיר הקימה זרוע מימון צרכנית וכלל החלה במיזם משותף עם לאומי קארד - והעניקה הלוואות לכל מטרה .  קן התנגדה לעסקות בין הפניקס לפועלים ובין מגדל ללאומי ,  בטענה כי חברות הביטוח הן מתחרות של הבנקים בתחום האשראי הצרכני - והדגישה כי לא מדובר במתחרות פוטנציאליות אלא בתחרות בפועל .  חברות הביטוח נכנסו לתחום האשראי הצרכני בשתי דרכים :  מתן הלוואות ללקוחות ,  בעיקר הלוואות לרכישת כלי רכב  ( בעיקר ביטוח ישיר וכלל )  ,  והשנייה - מיזמים משותפים עם חברות כרטיסי אשראי .  אלא שבראייה לאחור לא ברור על איזו תחרות דיברה קן .  הפניקס ומגדל לא נכנסו לתחום האשראי הצרכני .  למגדל ,  אגב ,  זו היתה ההתנסות השנייה בתחום ,  לאחר שבמחצית הראשונה של העשור השיקה כרטיס אשראי עם לאומי קארד במיזם שנסגר לאחר כמה חודשים .  הראל וכאל .  פירקו את המיזם וביטוח ישיר מנסה למכור את תיק ההלוואות שלה לבנק אגוד ולהכניסו כשותף בפעילות המימון .  בענף הביטוח לא מאשימים את המשבר בכישלון המיזמים בתחום האשראי הצרכני ,  אלא את היכולות של החברות . " בתחום האשראי הצרכני אין יתרון לחברות הביטוח - לא דרך פעילות בכרטיסי אשראי ולא דרך העמדת הלוואות ,  וזה לא תחום שאנו שוקלים להיכנס אליו ",  אומרים באחת מחברות הביטוח הגדולות .  מדוע ,  אם כן ,  המודל של השתלבות חברות הביטוח בתחום האשראי הצרכני כשל כמעט לחלוטין ?  מימון יקר ובעיות תפעול  " אחרי רפורמת בכר חברות הביטוח רצו להיות כמו בנקים ",  מספר בכיר באחת מחברות כרטיסי האשראי . " הן רצו להציע ללקוח את כל המוצרים האפשריים ,  כשהמרווחים הגבוהים באשראי הצרכני קרצו להן .  חברות הביטוח רצו להגיע למצב שאם לקוח פודה את קרן ההשתלמות שלו וצריך ,  בנוסף ,  הלוואה כדי לשפץ את הבית ,  הוא ייקח את ההלוואה מהן .  כשהמשבר פרץ חברות הביטוח גילו שיש להן בעיות גדולות יותר בליבת העסקים שלהן מאשר להשקיע בתחום הזה - אז הן יצאו ממנו ".  אבל המרחק בין חברות הביטוח לבנקים הוא גדול ,  ומתחיל בעלויות המימון השונות שיש לכל אחד מהגופים .  הרווחים הגדולים של הבנקים בתחום האשראי למשקי בית מבוססים על הפער שבין העלויות הנמוכות של גיוס המקורות ,  בעיקר הריבית שהוא משלם על פיקדונות הציבור ,  לבין הריבית שהוא גובה על הלוואות .  לאחר יישומה של רפורמת בכר ,  שהביאה לכך שקופות הגמל הועברו מהבנקים לחברות הביטוח וענף הפנסיה צמח בקצב מהיר של יותר מ-20% בשנה ,  קיוו בחברות הביטוח כי כספים אלה ישמשו למתן אשראי צרכני - כפי שמקורות מימון אלה שימשו להענקת אשראי לגופים גדולים ולפרויקטי תשתית .  אבל המפקח על הביטוח אסר על חברות הביטוח להשתמש במקורות האלה לצורך הענקת מימון קמעוני למשקי הבית .  לכן ,  כדי להעניק אשראי צרכני חברות הביטוח צריכות לגייס אשראי מהבנקים .  כלל מימון מקבוצת כלל ביטוח אף מתכננת להנפיק ניירות ערך מסחריים או אג"ח במטרה לגייס מקורות להלוואות מסוג זה .  אבל בשל עלויות הגיוס הגבוהות חברות הביטוח אינן יכולות להתחרות באשראי הבנקאי ;  הן יכולות להתחרות באשראי שמעניקות חברות כרטיסי האשראי - מה שמכונה אשראי קמעוני חוץ-בנקאי .  בחברות הביטוח טוענים כי באפשרותן להציע ללקוחות תנאים אטרקטיביים יותר מאלה שמעניקות חברות האשראי החוץ-בנקאי .  הסיבה :  על חברות הביטוח חל חוק הלוואות חוץ-בנקאיות ,  שלא חל על חברות כרטיסי האשראי  ( מכיוון שהן תאגיד עזר בנקאי )  - כך שהריבית שהן יכולות לגבות לא יכולה לעלות על פי 2.5 מהריבית הממוצעת במשק .  משמעותה של הגבלה על גובה הריבית מבחינת חברות הביטוח היא מגבלה על ההכנסות מהתחום - מה שמשפר את מצבם של הלקוחות .  חשוב לזכור כי לגיוס מימון על ידי חברות הביטוח ,  כדי שיהווה מקור למימון האשראי הצרכני ,  יש משמעות מבחינת המינוף של החברה והדירוג שלה .  לא בטוח כי באמצע 2008 כלל ביטוח ,  שתשומת לבה היתה ממוקדת בקבלת הלוואות לעמידה בדרישות ההון העצמי של הרגולטור ונבחנה בקפדנות בידי חברות הדירוג ,  היתה מעוניינת להגדיל את מסגרות האשראי שלה לצורך הפעילות בתחום המימון הצרכני .  מחשוב ,  תמיכה ,  גבייה התוצאה של כל אלה היתה שחברות הביטוח היו צריכות לשתף פעולה עם חברות כרטיסי האשראי .  חברות הביטוח ,  שסובלות מחולשה בתחום המחשוב ,  זקוקות לפלטפורמה התפעולית של חברות כרטיסי האשראי - כמה מהחברות אף זקוקות למסד הנתונים וליכולות ה"קרדיט סקורינג "  של חברות כרטיסי האשראי . " נכון שאומרים שיש לחברת הביטוח 2 מיליון לקוחות ,  כולל נתונים עליהם ,  אבל זה עדיין לא אומר שהיא יכולה לעשות עליהם קרדיט סקורינג טוב ",  מציינים באחת מחברות הביטוח . " אין לנו המיומנות לכך .  אנחנו לא יודעים אם הלקוח חרג בעו"ש שלו או אם הוא מפגר בהלוואה לבנק .  זה כמו שיבואו לבנק לאומי ויגידו לו :  'תמכור ביטוח סיעודי ותעשה על זה חיתום נכון' .  על אף שיש לבנק לקוחות ונתונים - אין לו המיומנות לעשות את זה ".  במיזם של הראל וכאל ,  הראל סיפקה את האשראי והפיצה את הכרטיס ,  בעוד כאל עשתה את החיתום - כלומר ,  קבעה כמה אשראי לתת ובאיזו ריבית - ונשאה עליה את סיכוני האשראי .  המיזם של כלל ביטוח ולאומי קארד שונה :  לאומי קארד מספקת לכלל את שירותי התפעול תמורת עמלה ,  וכלל מימון מבצעת חלק ניכר מהקרדיט סקורינג ונושאת בסיכון האשראי .  כלל העניקה הלוואות לסטודנטים והלוואות לטיפולי שיניים לפני שנכנסה למיזם עם לאומי קארד .  על סמך הנתונים שאספה היא בנתה מודל ביחד עם חברה המתמחה בתמחור הלוואות .  עם זאת ,  כלל מימון לא מפרסמת נתונים על הפרשה לחובות מסופקים - כך שלא ניתן להעריך את הקרדיט סקורינג של המודל .  חורים ברשת ההפצה בעיה נוספת שעמה נדרשות להתמודד חברות ביטוח שרוצות להיכנס לתחום כרטיסי האשראי היא מיתוג . " חברות הביטוח לא הצליחו לבדל עצמן ולבנות מותג שיקנה להן עדיפות בתחום כרטיסי האשראי - למה שלקוח יבחר דווקא בכרטיס אשראי של חברת ביטוח ?  ",  מסבירים באחת מחברות הביטוח . " בהתחלה היו דיבורים על מועדוני לקוחות שיתנו הטבות במוצרי ביטוח - אבל עדיין אין יתרון בהחזקת כרטיס של חברת ביטוח ".  באחת מחברות כרטיסי האשראי מוסיפים : " לא רק בישראל ,  גם בעולם אף מיזם עם חברות ביטוח לא הצליח .  אנחנו חזקים במיזמים עם רשתות מזון ועם חברות תעופה - אבל לא עם חברות ביטוח ".  אחת החולשות של מיזם כזה היא ההתבססות על סוכני הביטוח כרשת ההפצה . " סוכני הביטוח לא בנויים למכור כרטיסי אשראי ",  מציינים באחת מחברות כרטיסי האשראי . " הלקוח ,  ובטח לקוח פרימיום ,  לא רואה בהם מקור טבעי לרכוש ממנו כרטיס אשראי ,  וגם הם לא ממש מתעניינים בתחום .  בעבור מכירת כרטיס אשראי מקבל הסוכן עמלה חד-פעמית של כ-100 שקל .  אלה לא סכומים שנמצאים בפוקוס של סוכני הביטוח - הם מוכרים מוצרים הרבה יותר רווחיים .  סוכני הביטוח לא הצליחו להביא לקוחות טובים מבחינת סיכון אשראי ".  בענף הביטוח מסכימים עם הדברים שאומרים בחברת כרטיסי האשראי .  לאומי קארד לא מוותרת לויזה כאל כמה חודשים לאחר השקת המיזם של הראל וויזה כאל ,  החלה לאומי קארד במיזם דומה עם כלל ביטוח .  המיזם של הראל וכאל היווה איום על לאומי קארד .  הראל רכשה את קופות הגמל מבנק לאומי ,  ומרבית הלקוחות שהיו להם קופות גמל בהראל  ( לשעבר לאומי )  מחזיקים גם כרטיס של לאומי קארד .  המיזם של לאומי קארד וכלל עדיין ממשיך - אבל בקצב אטי ;  עד כה הונפקו 6,000-8,000 כרטיסים .  מבחינת לאומי קארד ,  כל זמן שהחברה אינה נושאת בסיכוני האשראי של הכרטיסים ,  מדובר בערוץ נוסף לשיווק כרטיסי האשראי שלה .  ההכנסות מהמיזם ,  מבחינת לאומי קארד ,  הן שוליות ובחברה לא צופים עלייה משמעותית בהכנסות מאפיק זה .  כלל מימון ,  נוסף על האשראי הצרכני דרך כרטיסי אשראי ,  מעניקה גם הלוואות לסטודנטים ,  הלוואות לכל מטרה והלוואות לטיפולי שיניים .  תיק ההלוואות של כלל מסתכם ב-400 מיליון שקל ,  כשבחברה צופים כי בתוך חמש שנים הוא יגיע ליותר ממיליארד שקל .  שני סוגי ההלוואות העיקריים שנותנת כלל מימון הן הלוואה לכל מטרה ,  שניתנת בריבית ממוצעת של פריים + 9.75% ,  והלוואה לרכישת רכב שניתנת בריבית של פריים + 4.5% .  כלל מימון לא נמצאת במרכז פעילויות הליבה של קבוצת כלל ;  היא לא מפרסמת את תוצאותיה ,  אם כי בכלל מציינים כי פעילות החברה רווחית .  ביטוח ישיר מחפשת שותף ביטוח ישיר דווקא מפרסמת נתונים כספיים - נתונים שמראים כי מדובר בפעילות הפסדית .  12.5 מיליון שקל הפסידה ביטוח ישיר מהפעילות ,  שהיא בעיקרה מתן אשראי לרכישת כלי רכב .  בתקופה המקבילה ב-2008 הפסידה ביטוח ישיר 17.6 מיליון שקל בגין הפעילות .  ביטוח ישיר גם רשמה ירידה בהיקף הפעילות בתחום והכנסותיה בו הצטמצמו ב-26% בתשעת החודשים הראשונים של 2009 לעומת התקופה המקבילה .  בסוף הרבעון הראשון של 2009 ישיר מימון היתה זקוקה למזומנים כדי לפרוע הלוואה של 293 מיליון שקל .  לצורך זה ,  רכשה ממנה החברה האם ,  ביטוח ישיר ,  בעסקת בעלי עניין את תיק ההלוואות שלה ,  שהסתכם באותה עת ב-337 מיליון שקל ,  תמורת 330 מיליון שקל  ( מתוכם 20 מיליון שקל נזקפו לטובת  " נכס לא מוכר "  והם יופחתו לאורך חיי ההלוואות בתיק )  .  כשנחתמה העסקה פירסמה ביטוח ישיר כי המחיר משקף תשואה של 6.1%  ( לפני השפעת ההפרשה לחובות מסופקים )  על תיק ההלוואות ,  וכי מח"מ ההלוואות הוא 1.7 שנים .  בסוף הרבעון השלישי הסתכם תיק זה ב-247 מיליון שקל ,  כשהתיק  " החדש "  של מימון ישיר הגיע ל-88 מיליון שקל .  מימון ישיר בוחנת בימים אלה את האפשרות להכניס את בנק אגוד כשותף בפעילות ,  כשהצדדים בודקים אפשרויות שונות לשותפות ביניהם .  מדובר ,  בין השאר ,  במכירה של תיק ההלוואות לבנק אגוד ,  הפיכת ביטוח ישיר למפיץ של הלוואות מטעם אגוד או חתימה על הסכם שלפיו ישיר מימון תקבל את המימון להלוואות מהבנק .  פתרון חלקי :  הלוואה לצרכן כנגד שיעבוד החיסכון הפנסיוני  >  >  לחברת ביטוח יש דרך נוספת להעניק הלוואה לצרכן ,  אם הוא לקוח שלה וחוסך אצלה לגיל פרישה .  על פי החוק ,  לקוח שמחזיק קופת גמל או ביטוח מנהלים יכול לקבל הלוואה בשיעור של 50%-70% מהחיסכון הצבור שלו - בתנאי שישעבד חיסכון זה כבטוחה לפירעון ההלוואה .  ההלוואות ניתנות מכספי העמיתים האחרים ,  שחוסכים באותו ביטוח מנהלים או קופת גמל .  לכאורה ,  מבחינת השקעה של כספי העמיתים ,  הלוואות אלה הן אפיק השקעה מצוין .  הן חסרות סיכון - יש להן שיעבוד מלא של הנכס - והריבית שמשלמים הלקוחות מגיעה ל-6% ויותר .  אבל מסתבר כי הלוואות אלה מעוררות קשיים .  מנורה-מבטחים הסתבכה באחרונה בפרשה שבה ניתנו הלוואות לעמיתים שלא על פי הכללים ,  כשבחלק מהמקרים נפתחו פוליסות באופן פיקטיבי כדי לתת ללקוחות הלוואות .  חלק ניכר מהלווים לא עמדו בהחזרי ההלוואות .  גם בקופת הגמל של עובדי אל על התעורר חשש כי מנגנון ההלואות נוצל לרעה .  בבדיקה שביצע שם הממונה על שוק ההון ,  התגלה כי מנהלים בקופה נטלו הלוואות שלא על פי הכללים .
 
משבר האשראי הקמעוני של חברות הביטוח 
כחלק ממהפכת בכר קיוו בחברות הביטוח לחולל מהפך גם בתחום האשראי הקמעוני ,  שנשלט על ידי הבנקים .  ארבע שנים מאוחר יותר המיזם של הראל וויזה כאל נסגר ,  שיתוף הפעולה בין לאומי קארד וכלל מקרטע ,  הפעילות של ביטוח ישיר מדשדשת ,  ואת עסקות הענק בין הפניקס לבנק הפועלים ובי

