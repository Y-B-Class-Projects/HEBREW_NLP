המוזיקאי אלכס צ'ילטון  ( ביג סטאר )  הלך לעולמו
אחד היוצרים המבריקים והמשפיעים בעולם הרוק הלך לעולמו בגיל 59 ,  ככל הנראה כתוצאה מהתקף לב ,  ימים לפני הופעה מתוכננת של ההרכב בפסטיבל SXSW
אבידה קשה נוספת לעולם המוזיקה :  אלכס צ'ילטון ,  מנהיג להקת ביג סטאר ,  אחת הלהקות החשובות והמשפיעות של שנות ה-70 ,  מת אמש  ( רביעי )  מהתקף לב בבית חולים בניו אורלינס .  צ'ילטון היה בן 59 במותו והוא הותיר אחריו את לורה אשתו ובנו טימותי .  
הרולינג סטון מדווח כי צ'ילטון לא חש בטוב במהלך היום .  לאחר מכן הוא הובהל לבית החולים בניו אורלינס שם נקבע מותו ,  ימים ספורים לפני הופעתה המתוכננת של הלהקה בפסטיבל SXSW .  
צ'ילטון נודע בעיקר כסולן להקת ביג סטאר המיתולוגית ,  שצמחה בממפיס בשנות ה-70 והוציאה שלושה אלבומי מופת .  צ'ילטון היה כותב השירים הראשי בלהקה וסולנה הכריזמטי ,  שהצליח להשפיע על אמנים כמו מייקל סטייפ מ-REM ,  יו לה טנגו ,  דיס מורטל קויל ,  אליוט סמית' ועוד .  הלהקה זכתה עם השנים לעשרות גרסאות כיסוי לשירים כמו  " Thirteen ",   " Holocaust "  וכמובן  " In The Street ",  שהפך לשיר הנושא של הסדרה המצליחה  " מופע שנות ה-70 ".  
עוד לפני צאת האלבום השלישי , " Third/Sister Lovers "  בשנת 1978 הלהקה למעשה התפרקה .  בשנת 1993 חזרה הלהקה לעבוד עם שני חברים חדשים ,  קן סטרינגפלו וג'ון אואר ,  שניהם מלהקת The Posies .  הלהקה יצאה לסיבוב הופעות אולם שחררה אלבום חדש , " In Space "  רק בשנת 2005 .  
בשנת 2009 שחרר ההרכב את  " Keep an Eye on the Sky ",  אוסף מקיף בן 4 דיסקים המכיל 98 קטעים נדירים ,  מהם למעלה -50 קטעים שפורסמו לראשונה .  צ'ילטון ,  שהחזיק גם בקריירת סולו מוערכת ,  המשיך להופיע עם ביג סטאר אחרי צאת האוסף ,  עד למותו אמש .
 
המוזיקאי אלכס צ'ילטון  ( ביג סטאר )  הלך לעולמו
אחד היוצרים המבריקים והמשפיעים בעולם הרוק הלך לעולמו בגיל 59 ,  ככל הנראה כתוצאה מהתקף לב ,  ימים לפני הופעה מתוכננת של ההרכב בפסטיבל SXSW

