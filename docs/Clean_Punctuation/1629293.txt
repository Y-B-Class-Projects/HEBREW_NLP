העברות בעולם - 6.1
חלון ההעברות של ינואר נפתח :  וואלה !  ספורט עושה סדר ומביאה לפניכם את השמועות וההעברות בשוק השחקנים העולמי
 *  סביליה ,  שאיבדה את סרחיו סאנצ'ז שנאלץ לפרוש בשל בעיה בלב ,  צירפה בהשאלה עד תום העונה את מריוס סטנקיביציוס בן ה-28 .  לאנדלוסים תהיה אופציה לרכוש את שחקן ההגנה הליטאי של סמפדוריה אם ירצו בכך .
  *  פרדי אדו ,  ילד הפלא האמריקאי בדימוס ,  הושאל למשך שנה וחצי מבנפיקה לקבוצת אריס סלוניקי היוונית ,  לאחר שויתר על הצעה מהאל סיטי .  
 *  חוזהו של מאמנה של סנט אטיין ,  כריסטוף גאלטייה ,  שהחליף את אלן פרין במהלך דצמבר ,  הוארך עד 2011 .
  *  ויאריאל שיחררה את בלמה ,  פבריסיו פואנטס בן ה-33 ,  בעקבות בקשתו .
  *  כוכבה של אסטודניאנטס ,  חואן סבסטיאן ורון  ( 33 )  ,  מאשר שמאמנו לשעבר בלאציו וכיום במנצ'סטר סיטי ,  רוברטו מנצ'יני ,  יצר עימו קשר לאחרונה והציע לו להצטרף לקבוצתו .  למרות זאת ,  ורון סירב להצעה מהסיבה שמשפחתו רוצה להישאר בארגנטינה וכי הוא מחוייב לאסטודיאנטס .
  *  הסיטי מעוניינים גם בכריסטיאן קיבו ,  מגנה השמאלי של אינטר .  למרות זאת ,  סוכנו של השחקן צוטט היום כאומר : " שמעתי את השמועות לגבי הסיטי ,  אבל אנשיה עדיין לא יצרו עימי קשר .  קיבו נשאר באינטר והוא תחת חוזה עד יוני 2012 ". 
 *  ווסטהאם מגלה עניין בבלמה הגרמני של סטוק סיטי ,  רוברט הות .
  *  ריאל מדריד עשויה לצרף את המגן השמאלי הסרבי של לאציו ,  אלכסנדר קולארוב ,  ששוויו מוערך בכ-18 עד 20 מיליון יורו .
  *  קשרה ההתקפי של מארסיי ,  מתיו ולבואנה ,  עשוי לעזוב בקרוב את הקבוצה ,  שמעוניינת למכור אותו תמורת ארבעה מיליון יורו .  אלא שבינתיים עדיין לא התקבלו הצעות לגביו .
 
העברות בעולם - 6.1
חלון ההעברות של ינואר נפתח :  וואלה !  ספורט עושה סדר ומביאה לפניכם את השמועות וההעברות בשוק השחקנים העולמי

