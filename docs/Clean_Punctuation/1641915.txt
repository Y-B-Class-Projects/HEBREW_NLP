האם קוריאיין אייר שוקלת את המשך הקו לישראל ?  החברה אינה מפרסמת מחירים לטיסות החל מאפריל
לטענת החברה הסיבה לכך היא שיקול מחדש של מחירי הטיסות ולא כוונה להפסיק את הקו
רוצים לטוס עם קוריאיין אייר למזרח הרחוק מה-1 לאפריל ?  בשלב זה לא תוכלו :  נוסעים מישראל המבקשים להזמין עתה ולשלם עבור כרטיסי טיסה בחברת התעופה קוריאיין אייר ,  על מנת לטוס החל מה1- לאפריל מנתב"ג לסיאול או ליעדי המשך אחרים במזרח הרחוק ,  לא יכולים לעשות זאת ;  הסיבה :  אין עדיין מחירים של כרטיסי טיסה חדשים מתאריך זה ,  במערכות ההזמנה של חברת התעופה הדרום קוריאנית בארץ.חברות התעופה נוהגות לפרסם מראש את מחיר כרטיסי הטיסה שונים .  כך לדוגמא ,  ניתן היום למצוא במערכות ההזמנה מחיר כרטיסי טיסה לעונת האביב והקיץ הקרובים אשר תחל בסוף מרס ,  לאירופה וארה"ב .  לפיכך ניתן להזמין מקומות טיסה ולשלם עבור כרטיס הטיסה.אף על פי כן ,  נוסעים בארץ אשר ביקשו להזמין טיסות בחברת התעופה קוריאיין אייר ,  ליעדים בדרום קוריאה ולמזרח הרחוק ,  לתאריך ה-1 באפריל ואילך ,  לא יכלו לעשות זאת .  הוסבר להם ,  כי לא ניתן לכרטס את הזמנתם ולא לקבוע את המחיר ,  משום שהחברה הדרום קוראינית ,  לא פרסמה עדיין את המחירון החדש לטיסותיה מישראל ואליה.המצב יוצא הדופן הביא להערכה בענף הנסיעות ,  לפיה ייתכן וחברת התעופה הדרום קוראנית ,  רוצה להפסיק את טיסותיה בקו הסדיר ארצה.כיום מבצעת החברה הדרום קוריאנית את שלוש טיסותיה השבועיות בקו נתב"ג-סיאול ,  במטוס מדגם בואינג 747 קומבי - המשלב הטסת נוסעים ומטען :  274 מושבים בשתי מחלקות-תיירות ועסקים ,  ו-40 טון מטענים.מנהל חברת טורבו תעופה בישראל ,  סיימי זיידנמן - נציג חברת התעופה הדרום קוראינית בישראל - אמר בתגובה כי  " קוריאיין אייר ,  לקראת השיפור בתפוסה של הטיסות שלה ולאור ההתאוששות בכלכלה העולמית ,  עושה שיקול מחדש של כל מערכת המחירים העולמית שלה ותודיע על המחירים החדשים בקרוב ". הוא דחה את ההערכות כי בכוונתה של חברת התעופה הדרום קוראינית ,  להפסיק את קו טיסותיה הסדיר לישראל וממנה .
 
האם קוריאיין אייר שוקלת את המשך הקו לישראל ?  החברה אינה מפרסמת מחירים לטיסות החל מאפריל
לטענת החברה הסיבה לכך היא שיקול מחדש של מחירי הטיסות ולא כוונה להפסיק את הקו

