מנכ"ל הדסה :  אשאר בתפקידי .  נשות הדסה :  לא תודה 
מנכ"ל בתי החולים הדסה ,  פרופ' שלמה מור יוסף ,  חזר בו מכוונתו לסיים את תפקידו עם תום החוזה עמו בינואר 2011
 >  >  מנכ"ל בתי החולים הדסה בירושלים ,  פרופ' שלמה מור יוסף ,  חזר בו מכוונתו לסיים את תפקידו עם תום החוזה עמו בינואר 2011 .  במכתב ששלח השבוע לנשיאת נשות הדסה ,  ננסי פלצ'וק ,  וליו"ר בתי החולים ,  יוסי ניצני ,  הציע מור יוסף להמשיך בתפקידו במשך שנתיים נוספות ,  עד דצמבר 2012 .  מור יוסף ,  שעד כה נמנע מלהתערב במאבק שנוצר ,  העביר את הכדור למגרש של ארגון נשות הדסה .  במכתב ששלח לארגון ציין מור יוסף כי קיבל תגובות רבות מאז ההודעה על פרישתו ,  ובעקבותיהן ,  ולאחר שהיה  " עד לקרע הגדל בין מנהיגות נשות הדסה ורופאי בית החולים ",  החליט להסכים להאריך את חוזה העסקתו - אם דירקטוריון בית החולים ונשות הדסה ישנו את החלטתם להאריך את החוזה עמו .  בתגובה למכתב הודיעו בארגון נשות הדסה כי ההחלטה לא לחדש את כהונתו של מור יוסף עומדת בעינה וכי החלו לחפש לו מחליף .  מור יוסף הודיע על כוונתו לפרוש לאחר שהתברר כי דירקטוריון בית החולים ,  שבו קיים רוב לארגון נשות הדסה - הבעלים של בית החולים - אינו מתכוון לבקש ממנו להמשיך בתפקיד עם סיום כהונתו .  ועדי הרופאים והאחיות בארגון התנגדו לפרישתו של מור יוסף ופירסמו עצומת תמיכה בו הקוראת להנהלת בית החולים לחדש את חוזה העסקתו .  את המאבק הובילו רופאים בכירים בבית החולים ,  בהם פרופ' אבינועם רכס ופרופ' רפאלי יודסין .  באחרונה כינסו השניים ישיבת חירום של רופאי הדסה שבה קראו להחרפת המאבק נגד ארגון נשות הדסה ולהחלפת דירקטוריון בית החולים ,  כך שינטרל את הרוב שיש לארגון נשות הדסה בו .  הרופאים גם הביעו דאגה כי פרישתו של מור יוסף והחיפושים אחר מחליף יביאו לעיקוב בהשלמת הקמת מגדל אשפוז משוכלל שנועד להיפתח ב-2012 .  למרות המחאה בבית החולים ,  הנהלת הדסה ובראשה פלצ'וק נותרה איתנה בהחלטתה להמשיך לחפש מועמד חדש , " שמייצג את האינטרס הטוב ביותר לבית החולים ",  לדברי פלצ'וק .  בשנה האחרונה התמודד מור יוסף עם תוכנית ההתייעלות בבתי החולים ,  כתוצאה מהמשבר הכלכלי ומהפסדים שספג ארגון נשות הדסה בהונאת מיידוף .  הארגון רשם הפסד של 90 מיליון דולר .  מארגון נשות הדסה נמסר בתגובה : " יהיה זה לטובת מטופלי המרכז הרפואי ,  כמו הצוות הרפואי וכלל העובדים המסורים של המרכז הרפואי הדסה ,  שלבתי החולים ימונה מנכ"ל חדש מוקדם ככל האפשר .  בימים אלה ,  ממנה מועצת המנהלים של המרכז הרפואי הדסה צוות שיחל בתהליך איתורו של מנכ"ל חדש .  מועצת המנהלים של בית החולים משוכנעת כי עד לסוף השנה הנוכחית ,  ימונה מנכ"ל ראוי למרכז הרפואי .  בהמשך למכתבו של פרופ' מור יוסף מועצות המנהלים של ארגון נשות הדסה ושל המרכז הרפואי הדסה דנו השבוע בנושא .  שתי המועצות עומדות מאחורי ההחלטה שהתקבלה ב-6 בינואר 2010 לקבל את החלטתו של פרופ' מור יוסף לא לחדש את חוזהו בסוף שנת 2010 .  מבתי החולים הדסה לא נמסרה תגובה עד לסגירת הגיליון .
 
מנכ"ל הדסה :  אשאר בתפקידי .  נשות הדסה :  לא תודה 
מנכ"ל בתי החולים הדסה ,  פרופ' שלמה מור יוסף ,  חזר בו מכוונתו לסיים את תפקידו עם תום החוזה עמו בינואר 2011

