דואר ישראל גייס 400 מיליון ש"ח באג"ח
הגיוס מיועד לשיפור מבנה החוב של הדואר לחשב הכללי ,  גיוון מקורות האשראי ותזרים המזומנים של החברה ,  כניסתה לתחום הסלולר כמפעיל וירטואלי ולשדרוג תשתיות בנק הדואר
דואר ישראל השלים היום  ( חמישי )  גיוס של 400 מיליון שקלים בהנפקת אגרות חוב מגופים מוסדיים ,  בריבית של 3.88% .  להנפקה נרשמו ביקושים בהיקף של מיליארד וחצי שקלים  .  אגרות החוב מדורגות על ידי מידרוג Aa3  ( מקביל לדירוג  " AA- "  של S & P - מעלות )  .  
גיוס אגרות החוב מיועד בעיקרו לשיפור מבנה החוב של דואר ישראל לחשב הכללי ,  גיוון מקורות האשראי ותזרים המזומנים של החברה ,  כניסת חברת הדואר לתחום הסלולר כמפעיל וירטואלי  ( MVNO )  ,  ולשדרוג תשתיות בנק הדואר .  
האג"ח הונפקו במח"מ  ( משך חיים ממוצע )  של כ-6 שנים .  הקרן תוחזר ב-20 תשלומים חצי שנתיים החל מאפריל 2012 .  את הגיוס הובילו פועלים IBI ,  בשיתוף אקסלנס חיתום ,  מיטב חיתום וכלל חיתום .  
עורכי הדין מני נאמן וניר מילר ממשרד הרצוג פוקס נאמן ליוו את תהליך ההנפקה .  יועץ ההנפקה לדואר ישראל היה שמואל גורטלר .
 אבי הוכמן ,  מנכ"ל דואר ישראל : " תוצאות הגיוס מעידות על אמון המשקיעים המוסדיים בדואר ישראל ,  באסטרטגיית הצמיחה שלה ובניהול העסקי שהחברה אימצה במהלך השנים האחרונות ,  לאחר הפיכתה מרשות לחברה ממשלתית ." 

דואר ישראל גייס 400 מיליון ש"ח באג"ח
הגיוס מיועד לשיפור מבנה החוב של הדואר לחשב הכללי ,  גיוון מקורות האשראי ותזרים המזומנים של החברה ,  כניסתה לתחום הסלולר כמפעיל וירטואלי ולשדרוג תשתיות בנק הדואר

