הקרב על הספונסר :  ברצלונה תשבור את המסורת ? 
בהנהלה שוקלים לזנוח את המסורת של הקבוצה ולשים ספונסר על החולצה בשל שיקולים כלכליים .  הרווח האפשרי :  50 מ' יורו
האם ברצלונה תזנח בקרוב את המסורת שהיא כל כך התגאתה בה ?  כידוע ,  הקבוצה מקטלוניה לא שמה ספונסר על חולצתה ,  והותירה אותה חלקה לאורך השנים .  בשנים האחרונות בארסה מתהדרת בפרסומת לארגון יוניצ"ף ,  הקרן הבינלאומית להגנת הילד ,  ועושה זאת ללא עלות ורק במטרה להגדיל את המודעות לארגון .  לפי דיווחים בספרד ,  ברצלונה תיאלץ להפסיק את המסורת בגלל שיקולים כלכליים .
" ספורט "  הספרדי מדווח כי על אף ההצלחה הספורטיבית של הקבוצה ,  בברצלונה נקלעו בשנים האחרונות לקשיים כלכליים ,  והעובדה שהקבוצה יכולה להרוויח כ-50 מיליון יורו בשנה מספונסרים - סכום לא מבוטל - ישנה את ההחלטה המסורתית של ההנהלה .  ברצלונה היא אחת מקבוצות הכדורגל הבודדות בעולם שלא מנצלת את אפשרות הרווח הזו ,  כשהאפשרויות לשבץ פרסומות לספונסר הן על קדמת החולצה ,  בחלק האחורי  ( מתחת למספר )  או על המכנסיים .
 בברצלונה מעוניינים להשאיר את הפרסום ליוניצ"ף ,  ונשקלת האפשרות להעביר אותו לחלק אחר של המדים .  אם כך ייעשה ,  ביוניצ"ף יבקשו מהקבוצה לא לשלב פרסומות להימורים או לכל ספונסר אחר שמנוגד לערכים של ארגון הומני כמו יוניצ"ף .
 עוד בקבוצה :  חאבייר מסצ'ראנו ,  שלא זוכה לדקות משחק מרובות במדי בארסה ,  מספר כי לא רק שהוא לא ממורמר ,  הוא אף גאה . " רק להיות חלק מהמועדון הזה מסב לי גאווה גדולה ",  אומר הארגנטינאי , " הדרך שבה הם מחנכים שחקנים ותומכים בהם היא אידיאלית .  זה המודל שאמור לעורר השראה בכל הקבוצות בעולם ,  וזה גורם לי להיות גאה להיות חלק מזה ". 

הקרב על הספונסר :  ברצלונה תשבור את המסורת ? 
בהנהלה שוקלים לזנוח את המסורת של הקבוצה ולשים ספונסר על החולצה בשל שיקולים כלכליים .  הרווח האפשרי :  50 מ' יורו

