פחד גבהים בעקבות התקרבות המדדים לשיא :  מדדי ת"א 25 ות"א 100 איבדו 0.7% 
ת"א בנקים ירד ב-1.4% .  זרח איבדה 8.1% לאחר נפילה של 23% שלשום .  נגב זינקה ב-20.3%
 >  >  יום המסחר השני השבוע נחתם בירידות שערים על רקע קרבתם של המדדים המובילים לרמות השיא שרשמו ערב המשבר הכלכלי .  מדד ת"א 25  ( מעו"ף )  ירד ב-0.7% ל-1,207 נקודות ,  מדד ת"א 100 התממש אף הוא ב-0.7% ל-1,139 נקודות ,  מדד ת"א בנקים איבד 1.4% ,  מדד ת"א נדל"ן 15 נחלש ב-0.3% ומדד ביומד השיל 1.5% .  מחזורי המסחר היו גבוהים יחסית והסתכמו בכ-2 מיליארד שקל .  לאחר חודשים של צמיחה במשק ועלייה בהכנסות המדינה ממסים ,  נגבו בפברואר 14.5 מיליארד שקל ,  ירידה של 15.7% לעומת החודש הקודם .  הכנסות המדינה ממע"מ ומכס הסתכמו ב-6.6 מיליארד שקל בפברואר ,  הסכום הנמוך ביותר בשמונת החודשים האחרונים .  יתרות המט"ח של בנק ישראל ירדו ב-871 מיליון דולר בפברואר .  בסוף 2009 הן הסתכמו ב-60.7 מיליארד דולר .  הסיבה לירידה בחודש שעבר היא התחזקותו של הדולר מול המטבעות המובילים האחרים בחודש האחרון .  מרבית הכלכלנים בארה"ב צופים כי הבנק הפדרלי יעלה את הריבית העיקרית בששת החודשים הקרובים בשיעור של 0.25%-0.5% .  אפריקה ישראל עלתה ב-1.3% .  חברת אפי פיתוח ,  המרכזת את פעילות הנדל"ן של קבוצת אפריקה ישראל ברוסיה ,  סיימה את הרבעון הרביעי של 2009 בהפסד של 219.7 מיליון דולר ,  בהתאם לאזהרת רווח שפירסמה לפני כשבוע וחצי .  ההפסדים נבעו מהפחתות בשווי הנכסים של 223 מיליון דולר שבוצעו בידי הרשות ניירות ערך .  בעקבות הרווחים הנאים שרשמה בינואר-ספטמבר 2009 סיימה אפי פיתוח את 2009 כולה בהפסד מינימלי של 2.66 מיליון דולר ,  לעומת הפסד של 107.86 מיליון דולר ב-2008 .  נגב קרמיקה זינקה ב-20.3% .  החברה הנכדה של אפריקה סיימה את הרבעון הרביעי של 2009 ברווח נקי של 6.3 מיליון שקל - גידול של 70% לעומת הרבעון המקביל ב-2008 .  בעקבות הרווחים תחלק נגב לבעלי המניות דיווידנד של 20 מיליון שקל .  גב ים ירדה ב-2.4% .  הכנסות החברה צמחו ב-12% ל-96 מיליון שקל ברבעון הרביעי של 2009 .  הרווח התפעולי זינק ב-49% ל-66.3 מיליון שקל ברבעון .  בשורה התחתונה מסכמת החברה את הרבעון עם רווח נקי של 23 מיליון שקל  ( המיוחס לבעלי מניות החברה )  ,  לעומת רווח נקי של 15 מיליון שקל בתקופה המקבילה .  מניית זרח שאיבדה 23% שלשום ,  ירדה ב-8.1% אתמול .  מניות נוספות שבלטו במסחר אתמול היו אלביט הדמיה שירדה ב-4.5% ,  טאואר שנחלשה ב-4.3% ,  אבוג'ן שהשילה 4.2% ,  דניה סיבוס שזינקה ב-20.7% וברן שהוסיפה 6% .
 
פחד גבהים בעקבות התקרבות המדדים לשיא :  מדדי ת"א 25 ות"א 100 איבדו 0.7% 
ת"א בנקים ירד ב-1.4% .  זרח איבדה 8.1% לאחר נפילה של 23% שלשום .  נגב זינקה ב-20.3%

