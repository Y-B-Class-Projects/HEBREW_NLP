נשים :  הפועל תל אביב הדהימה את רמת השרון
נועלת הטבלה גברה על קבוצתה של אוסטפלד ,  שהפסידה רק פעם אחת העונה ,  87:88 ,  עם משחק גדול של טיליס  ( 33 נק' ) 
עד כה בליגת העל של הנשים ,  היתה קבוצה אחת מעל כולן ,  ואחת מתחת לכולן :  רמת השרון של אורנה אוסטפלד נחלה עד כה רק הפסד אחד מ-13 משחקים והיא מוליכה בבטחה את הטבלה ,  בעוד הפועל תל אביב של רועי אייזנברג ניצחה רק 2 משחקים העונה ,  לעומת 12 הפסדים ,  והיא בדרכה הבטוחה אל ליגת המשנה .  אלא שהערב  ( חמישי )  התהפכו סדרי עולם ,  ואייזנברג ושחקניותיו הדהימו את רמת השרון עם ניצחון סנסציוני 87:88 .  
רמת השרון כלל לא הופיעה למשחק בפתיחה ,  ואיפשרה לזרות של הפועל תל אביב לרשום רבע התקפי נהדר ,  בדרך ליתרון 17:32 .  הטירוף נמשך גם ברבע השני ,  כשבמחצית עומדות שחקניותיו של אייזנברג על יתרון בלתי נתפס של 26 הפרש .  רמת השרון יצאה מעט מההלם בעזרתה של לייני סלווין ,  שהחזירה את קבוצתה עד פיגור 17 לקראת הרבע האחרון ,  ו-4 דקות לסיום זה רק 10 .  
שחקניותיה של אוסטפלד חזרה למשחק ,  ו-32 שניות לסיום הורידה לנקדה בלבד ,  תודות לשלשה של אמברויסה אנדרסון .  אריקה ווייט נשלחה אל הקו וקלעה רק פעם אחת ,  כדי לקבוע 83:85 .  רמת השרון הלכה לשחקנית החמה שלה ,  סלווין ,  זו החטיאה את הג'אמפ ,  אבל על הריבאונד היתה וון ,  שנשלחה אל הקו .  כשהיא יכולה להשוות ,  קלעה קיה ווהן רק אחת ,  הפועל לקחה את הריבאונד ,  ושחקניותיה עשו את העבודה מהקו ,  כדי להבטיח את הסנסציה .  
אייזיס טיליס הוליכה את קלעיות הפועל תל אביב עם 33 נקודות ו-19 ריבאונדים ,  רנדי הנרי סייעה לה עם 23 נקודות ו-11 ריבאונדים בעוד אריקה וייט רשמה 17 ו-8 אסיסטים .  את רמת השרון הוליכה סלווין עם 22 ,  קיה ווהן קלעה 21 ו-9 ריבאונדים ואנדרסון הוסיפה 15 למפסידות .
 במשחק ההשלמה השני ,  ניצחה מכבי אשדוד את אליצור רמלה 81:101 ,  עם מחצית שניה מהסרטים .  האורחות מרמלה היו בשליטה בשני הרבעים הראשונים והוליכו ב-2 במחצית ,  אבל 41 נקודות מדהימות של אשדוד ברבע השלישי ,  הביאו את המארחות ליתרון 11 ,  ומשם הן רק הלכו והגדילו אותו .  ריבי גרינבוים הוליכה את קלעיות אשדוד עם 26 נקודות ,  7 אסיסטים ו-6 ריבאונדים ,  לייסי 24 .  לרמלה :  פירסון 26 .
 
נשים :  הפועל תל אביב הדהימה את רמת השרון
נועלת הטבלה גברה על קבוצתה של אוסטפלד ,  שהפסידה רק פעם אחת העונה ,  87:88 ,  עם משחק גדול של טיליס  ( 33 נק' ) 

