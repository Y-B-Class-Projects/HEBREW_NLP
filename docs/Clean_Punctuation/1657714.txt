מחירי בתי היוקרה בלונדון עלו ברבעון הראשון של השנה ב-3% - השיעור המתון זה שנה
המחירים עלו ב-17% לעומת הרבעון הראשון של 2009 ,  אז הגיעו לתחתית
מחירי בתי היוקרה במרכז לונדון עלו ב-3% ברבעון הראשון של 2010 ,  לעומת הרבעון שקדם לו  העלייה המתונה ביותר מאז החלה ההתאוששות לפני כשנה ,  בין היתר בשל ציפיות לבונוסים נמוכים יותר במגזר הבנקאי ,  כך דיווחה חברת הנדל"ן סאווילס .  המחיר הממוצע של בתים ודירות בעלות של יותר ממיליון ליש"ט  ( 1.5 מיליון דולר )  ,  עלה בכמעט 17% לעומת הרבעון הראשון של 2009 ,  אז הגיעו המחירים לתחתית ,  לאחר ירידות רצופות של 18 חודשים . " השוק קצת פחות לוהט ",  אמרה יולנדה ברנס ,  ראש חטיבת בתי המגורים בסאווילס . " אנחנו צפויים לראות שינוי בבונוסים במגזר הבנקאי ,  מה שיגרום לרוכשים הפוטנציאליים לשמור על האופציות שלהם פתוחות ".  ממשלת בריטניה הודיעה בדצמבר על היטל חד פעמי שיוטל על בונוסים של יותר מ-25 אלף ליש"ט במגזר הבנקאי בשנת הכספים הנוכחית .  ברנס צופה ירידה של 1% במחירי בתי היוקרה השנה ,  לאחר שהמחירים עלו ב-8.8% ב-2009 .
 
מחירי בתי היוקרה בלונדון עלו ברבעון הראשון של השנה ב-3% - השיעור המתון זה שנה
המחירים עלו ב-17% לעומת הרבעון הראשון של 2009 ,  אז הגיעו לתחתית

