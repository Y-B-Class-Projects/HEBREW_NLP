עוד אזעקת שווא :  אייפל פונה מחשש לפצצה
בפעם השנייה החודש ,  פונה מגדל אייפל שבפריז ממבקרים בעקבות שיחת טלפון שהתקבלה והתריעה בפני חפץ חשוד .  לאחר שסרקו את הבניין ,  הודיעה המשטרה :  אזעקת שווא ,  אין פצצה
אזעקת שווא נוספת בפריז ,  שהובילה לפינוי מגדל אייפל ממבקרים בשל חשש לפצצה .  משטרת פריז נאלצה לפנות הערב  ( שלישי )  את המגדל ממבקרים ,  בעקבות התרעה על פצצה שהוטמנה במקום .  שעה קלה לאחר הפינוי הודיעה המשטרה כי אחרי חיפוש מקיף ,  לא נמצאו כל פצצה או חומר נפץ במגדל .  פינוי המגדל ממבקריו החל לאחר שבשירותי הכבאות המקומיים התקבלה שיחת טלפון ,  בה נטען כי במקום נמצא חפץ חשוד .  
מדובר במקרה האחרון בשורה של פינויים שאירעו בעיר האורות באחרונה ,  במסגרת העלאת רמת כוננות הטרור במדינה .  רק אתמול משטרת פריז פינתה את תחנת הרכבת סיינט-לאזארה במרכז העיר לאחר שהתקבלה התרעה על פצצה .  כוחות מיוחדים סרקו את המקום ,  אך לא איתרו כל חומר נפץ מסוכן .  כמו כן ,  בשבוע שעבר נודע כי רמת הכוננות במדינה הועלתה לאחר שהתקבלו ידיעות על כוונה לבצע שורה של פיגועי התאבדות ברכבת התחתית בפריז .  
לפני כשבועיים פונו המגדל והגנים הסמוכים לו מסיבה זהה . " החברה המנהלת את מגדל אייפל קיבלה שיחת טלפון אנונימית שהודיעה על הפצצה ",  נמסר בהודעה של המשטרה .  יחידות מיוחדות ,  בליווי כלבי גישוש ,  בדקו את המגדל קומה אחר קומה ,  וגם במקרה זה לא מצאו דבר .  כ-25 אלף בני אדם שהו באזור בזמן קבלת ההתרעה .  רובם ככולם התפנו מהמקום בשקט יחסי ,  מעט לאחר מכן .
 עדכון ראשון :  20:11

עוד אזעקת שווא :  אייפל פונה מחשש לפצצה
בפעם השנייה החודש ,  פונה מגדל אייפל שבפריז ממבקרים בעקבות שיחת טלפון שהתקבלה והתריעה בפני חפץ חשוד .  לאחר שסרקו את הבניין ,  הודיעה המשטרה :  אזעקת שווא ,  אין פצצה

