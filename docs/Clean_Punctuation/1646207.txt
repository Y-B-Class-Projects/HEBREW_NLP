תשובה ,  פישר ,  דנקנר וברק פותחים את שנת הנמר 
נפגשים אצל השגריר הסיני
לביתו של שגריר סין בישראל ,  שאו ג'ון ,  באו שלשום אורחים בכירים רבים כדי לקבל את ראש השנה הסינית החדשה ,  שנת הנמר .  הגיעו לבית השגריר בכפר שמריהו :  סטנלי פישר ורעייתו רודה ,  נוחי דנקנר ורעייתו אורלי ,  יצחק תשובה ורעייתו חיה ,  אהוד ברק ורעייתו נילי פריאל ,  אורה נמיר ,  ארנה ברי ,  המנסה לקדם עסקים בתחום האנרגיה בין ישראל ,  סין ואוסטרליה ,  לוני הרציקוביץ' ,  איזי בורוביץ' וחמי פרס עם בנות זוגם .  פרס לא איבד זמן ומיהר להחליף רעיונות עסקיים עם אנשי השגרירות הסינית .  דנקנר ורעייתו נצפו משוחחים עם משפחת פרס על צלחת ליצ'י בבצק מטוגן .  עם הגיעו של תשובה נטש דנקנר את בני שיחו לטובתו ,  עד שהגיע שר הביטחון ברק עם רעייתו שגרמו לדנקנר לעבור לדבר עמם יחד עם אבי פישר ,  שותפו לגנדן של דנקנר .  כמה דקות לאחר מכן לחש דנקנר על אוזנו של ברק משהו שנשמע כמו  " הכל הסתדר "  והרחיק אותו מהתקשורת להמשך ההסתודדות .  פישר חיפש את הצ'ופסטיקס ליד הכיבוד העשיר שכלל דגים ,  שרימפס ,  ירקות מטוגנים ופירות טריים .  דנקנר ורעייתו היו הראשונים שפרשו ,  עוד לפני שהטקס החל .  תשובה גילה : " אנחנו פועלים בסין ומרגישים שזו אחת המעצמות הקפיטליסטיות הגדולות ביותר בעולם ,  יותר קפיטליסטית ממדינות מפותחות אחרים .  קבוצת דלק הקימה בסין מפעל ביוכימי ואני מתקבל לפגישות בדרגים גבוהים ביותר ".  בחלק האמנותי של הערב ,  שבו צוינו גם 18 שנה לכינון היחסים הדיפלומטיים בין שתי המדינות ,  הופיע הפסנתרן גיל שוחט .
 
תשובה ,  פישר ,  דנקנר וברק פותחים את שנת הנמר 
נפגשים אצל השגריר הסיני

