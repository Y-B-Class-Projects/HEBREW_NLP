ישראלי לשעבר יביים סרט על קורט קוביין ? 
על פי ההוליווד ריפורטר ,  אורן מוברמן  ( "השליח ")  ייקח על עצמו את הביוגרפיה המדוברת של סולן נירוונה המנוח על ביוגרפיה שנכתבה עליו בעבר
האם הבמאי הישראלי לשעבר אורן מוברמן בדרך לביים סרט על קורט קוביין ?  על פי ההוליווד ריפורטר ,  נראה שכן .  מוברמן ,  במאי הסרט  " השליח "  שמועמד לאוסקר בקטגורית התסריט המקורי הטוב ביותר ,  עתיד לשכתב את התסריט שקיים כבר באולפני יוניברסל ,  אולם לא יצא לפועל .  
התסריט הקיים מכיל חומרים המבוססים על הביוגרפיה  " Heavier Than Heaven "  שכתב צ'ארלס קרוס ,  לאחר שיוניברסל רכשו את הזכויות לסיפור .  התסריטאי דיוויד בניוף  ( "אחים ")  כבר ערך תחקיר עם חברי הילדות של קוביין באברדין שבסיאטל ,  כך שעבודתו של מוברמן לא תתחיל מאפס .  
מוברמן  ( 43 )  הוא יליד גבעתיים שעזב את הארץ בגיל 12 עם משפחתו לארצות הברית ,  חזר לישראל לשירות צבאי וחזר לאחר מכן לארה"ב .  הוא התפרסם בתחילה כתסריטאי ואת קפיצת הדרך שלו עשה בזכות  " אני לא שם ",  סרטו של טוד היינס אודות בוב דילן ,  שלכתיבתו מוברמן היה שותף . 
" השליח "  עם וודי הרלסון הוא הסרט הראשון אותו ביים ,  עליו כבר זכה בפרס התסריט הטוב ביותר בפסטיבל ברלין בשנה שעברה .  לאחר מכן זכה הסרט למועמדויות לגלובוס הזהב  ( על משחקו של וודי הלרסון )  ולאוסקר .
 
ישראלי לשעבר יביים סרט על קורט קוביין ? 
על פי ההוליווד ריפורטר ,  אורן מוברמן  ( "השליח ")  ייקח על עצמו את הביוגרפיה המדוברת של סולן נירוונה המנוח על ביוגרפיה שנכתבה עליו בעבר

