לאחר הזכייה בהיתרי הקידוח גוליבר ואורלי :  יחזקאל כליף מימש החזקותיו בזרח ב-10.3 מיליון שקל
בכך הקטין כליף את החזקותיו בזרח מ-20% בתחילת השנה ל-11% כעת
בעל העניין בשותפות  ,  יחזקאל כליף ,  מכר אתמול בבורסה יחידות השתתפות בכ-10.3 מיליון שקל על פי שער הממוצע של 12.8 אגורות ליחידה .  בכך הקטין כליף את החזקותיו בזרח מ-20% בתחילת השנה ל-11% כעת.זרח וגינקו קיבלו במשותף  ( 50% כל אחת )  היתר לחיפושי נפט וגז באתר גוליבר הממוקם לאורך רצועת החוף בין ראשון לציון לחיפה ובאתר אורלי הממוקם צפונית לערד.ההיתר לאתר גוליבר ניתן על ידי מועצת הנפט יהיה בתוקף 18 חודשים .  בתום התקופה ,  יגישו השותפות דו"ח אודות הקידוח ,  לאחר שיבצעו בדיקה ראשונית של השטח .  גינקו כבר חתמה על הסכם הבנות עם המכון הגיאופיסי לישראל על הזמנת סקר סיסמי בשטח ההיתר ,  אשר מטרתו לאמת ולמקם מבני נפט .  עלות הסקר מוערכת בכ-20 מיליון שקל .  הרישיון באתר אורלי ניתן לתקופה ראשונית של 3 שנים בצירוף חובה לבצע קידוח.רמי קרמין ,  מנכ"ל זרח מציין כי עלות הקידוחים לאורך רצועת החוף ובמים הרדודים צפויה להערכתו להיות נמוכה יותר משמעותית מאלו שנעשו במים העמוקים .  קידוח כזה יעלה כ-10 מיליון דולר לעומת כ-70 מיליון דולר במים העמוקים .  כמו כן ,  קידוחים בים במים הרדודים ניתן לעשות באמצעות אסדות  ( jack-up )  מקובעות לקרקעית הים .
 
לאחר הזכייה בהיתרי הקידוח גוליבר ואורלי :  יחזקאל כליף מימש החזקותיו בזרח ב-10.3 מיליון שקל
בכך הקטין כליף את החזקותיו בזרח מ-20% בתחילת השנה ל-11% כעת

