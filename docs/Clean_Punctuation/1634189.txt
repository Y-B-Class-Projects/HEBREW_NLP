אופרה עסקית
סופגים תרבות
אנשי עסקים הגיעו ביום שני בערב במיטב מחלצותיהם לבית האופרה בשדרות שאול המלך בתל אביב .  המאורע :  פתיחת עונת האופרה ובכורת  " הילד חולם "  של גיל שוחט על פי המחזה מאת חנוך לוין .  נותני החסות :  חברת הנדל"ן ברגרואין רזידנטיאל ,  המשווקת את פרויקט היוקרה מאייר ברוטשילד .  לפני האירוע התרבותי נערך קוקטייל חגיגי של שמפניה ותותים לכ-1,000 המוזמנים .  בין המקדימים :  מנכ"ל בנק פועלים לשעבר צבי זיו ואשתו ג'וזפין .  עוד באו לספוג תרבות :  רון חולדאי ,  שגריר ארה"ב ריצ'רד ג'ונס ,  אלפרד אקירוב ,  בת שבע בובליל ,  דוד ליבאי ,  ברונו לנדסברג ,  זהבה דנקנר וכלתה אורלי דנקנר וגיורא אקרשטיין .  רגעים ספורים לפני תחילת ההצגה הגיעה נציגות הממשלה :  שר החינוך גדעון סער ושר הרווחה יצחק  ( בוז'י )  הרצוג .  האדריכל ריצ'רד מאייר נעדר מהאירוע ,  אך כמה וכמה דגמים של הבניין בעיצובו נראו ברחבה .
 
אופרה עסקית
סופגים תרבות

