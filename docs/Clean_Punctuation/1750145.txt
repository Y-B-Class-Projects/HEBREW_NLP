הפלסטיני שהתקרב ליהדות :  לא מאמין בשלום
יניב בן דוד נולד בשטחים בשם בוסמן אבו-רס ובעקבות עבודתו כמשת"פ עם ישראל עבר לחיפה .  לפני תשע שנים נידון למאסר והחל להתקרב ליהדות . " העם הפלסטיני שונא את העם היהודי "
 שלושה ימים לאחר שנחשף בערוץ 2 כיצד יניב בן דוד ,  פלסטיני שהחל במהלך שהותו בכלא בתהליך של גיור והופקר על ידי שב"ס ליד מחסום מכבים בכדי שישוב לשטחים ,  החל יניב את לימודיו באחת מהישיבות בירושלים .  בראיון לוואלה !  חדשות מספר בן דוד על שהותו בכלא ועל דעותיו על פלסטינים אשר עד לפני 6 שנים עוד היה חלק מעמם .
 בן דוד בן ה-27 נולד בשטחים בשם בוסמן אבו-רס ,  בשנת 96' ,  לאחר שהתגלה כמשתף פעולה עם ישראל מה שהוביל ,  לטענתו ,  לרצח אחיו ,  הוא עבר יחד עם משפחתו לחיפה .  מאסרו ,  בגיל 18 ,  עליו הוא מסרב להרחיב ,  היה על רקע פלילי ,  לא בטחוני .  את מאסרו ריצה בבית הכלא ניצן עם אסירים יהודים מחשש לחייו בעקבות עברו כמשתף פעולה .  כארבע שנים לאחר שנכנס לניצן ,  החל בן דוד תהליך של התקרבות ליהדות . " עזרו לי ,  תמכו בי ,  להתקרב עוד ועוד ",  מספר בן דוד על היחס מחבריו לתא ומהסוהרים .  
על אף שהחל להתקרב ליהדות ,  בעקבות העובדה שלא השלים תהליך של גיור ,  נאסר עליו לעלות לתורה ,  להצטרף למניין ,  ולשמור שבת במלואה .  בשלב מסוים מונה בן דוד לגבאי בית הכנסת של בית הכלא .  על תקופתו כגבאי הוא סיפר היום בערגה , " הייתי מנקה את בית הכנסת ,  מסדר את הספרים ,  מארגן את המניין "  נזכר בן דוד .  אך הסיפור לא נגמר בהתקרבות שלו עצמו ,  במהלך שהותו גרר אחריו אסירים יהודים לשוב לדתם . " הייתי מניח תפילין ליהודים "  מספר בן דוד ,  תוך שהוא מציין כי עליו עצמו נאסר עדיין לברך על התפילין ,  דבר המותר אך ורק ליהודי .  לפני כשלוש שנים פנה בן דוד אל הרב אבינועם כהן ראש תחום שיקום תורני ברשות לשיקום האסיר וכהן פרש על בן דוד את חסותו .  גם היום לאחר השחרור אחראי כהן על המשך השתלבותו והוא זה שהכניסו לישיבה בה הוא לומד בירושלים . " בזכות הרב אבינועם אני לומד היום ומתפלל ,  הכל בזכות הרשות לשיקום האסיר "  סיפר היום בן דוד .
 לשאלת וואלה !  חדשות מה דעתו על תהליך השלום התקוע אומר בן דוד כי  " העם הפלסטיני שונא את העם היהודי ,  זה בדם שלהם ,  לכן אני לא מאמין בשלום ".  עוד הוא מוסיף כי  " עליהם  ( על הפלסטינים .  מ"ל )  נאמר 'על חרבך תחיה' ,  אלה אין איתם שלום ".  לטעמו ,  אין הבדל בין פתח לחמאס , " אלה גוים ואלה גוים ,  תנסה להתקרב למחסום ותראה איך הם יוצאים עליך עם קרשים "  הוא מציין .
 בן דוד ,  שמקפיד כיום לדבר אך ורק בעברית וניתק כל מגע עם משפחתו הפלסטינית ,  מספר כיצד אסירים פלסטינים שפגשו בו באחת ההזדמנויות בכלא ניצן ניסו לדקור אותו בגלל העובדה שהתקרב ליהדות . " כיום מתייחסים אליי כאילו אני יהודי ולכן שונאים אותי כמו כל היהודים ",  הוא מספר על היחס מהפלסטינים .
 לסיום ,  מספר בן דוד כי חלומו הוא לגור בהתנחלות . " בכלא קראו לי מתנחל "  הוא מציין ,  ומוסיף על ההתנחלויות כי  " זה שייך לעם ישראל ,  זה לא שלהם ".  כמו כן ,  בכוונתו להשלים את תהליך הגיור בישיבה בירושלים ולאחר מכן  " בעוד 3 או 4 שנים להתחתן ",  עם יהודייה ,  כמובן .
 לפניות למוטי לוי :  Moti.levi@walla.com
עדכון ראשון :  22:44

הפלסטיני שהתקרב ליהדות :  לא מאמין בשלום
יניב בן דוד נולד בשטחים בשם בוסמן אבו-רס ובעקבות עבודתו כמשת"פ עם ישראל עבר לחיפה .  לפני תשע שנים נידון למאסר והחל להתקרב ליהדות . " העם הפלסטיני שונא את העם היהודי "
 
