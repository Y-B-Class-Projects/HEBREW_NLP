ימי הרדיו היו עליזים ,  ההווה הרבה פחות 
מניה ב-200 מלה
 >  >  סוני היא יצרנית מוצרי אלקטרוניקה יפנית .  החברה מייצרת בין היתר טלוויזיות ,  מצלמות ,  מכשירי dvd ואת מכונת המשחקים סוני פלייסטיישן .  החברה הוקמה לאחר מלחמת העולם השנייה על ידי מאסורו איבוקה כחברה לציוד תקשורת ,  וזכתה להצלחה לאחר שבנתה את הרשמקול הראשון ביפן .  בראשית שנות ה-50 הצליח איבוקה לשכנע את מעבדות בל בארה"ב להעניק לו רישיון לשימוש ברכיב אלקטרוני הקרוי טרנזיסטור .  בעזרת הטכנולוגיה החדשה פיתחה סוני מכשירי רדיו קטנים ,  שהחליפו את מכשירי השפופרת המיושנים .  סוני לא היתה הראשונה לפתח מכשירים כאלה ,  אבל היא הפכה אותם לזולים במידה שאיפשרה לה לחדור לשוק האמריקאי .  ב-1965 החלה סוני לשווק מכשירי טלוויזיה צבעונית עם מסך של 19 אינץ' ,  ובשנות ה-70 וה-80 היא שיווקה גם מכשירי ווקמן ,  מכשירי וידיאו ,  מצלמות וידיאו ומוצרים אלקטרוניים נוספים בהצלחה רבה .  התפתחות חשובה נוספת רשמה החברה ב-1994 ,  עם תחילת השיווק של קונסולת המשחקים הביתית סוני פלייסטיישן .  עם זאת ,  בעשור האחרון מיעטה סוני להפתיע ,  ופעילותה מצויה בדעיכה .  בארבעת הרבעונים האחרונים הרוויחה החברה 900 מיליון דולר .  הכנסות החברה הסתכמו בתקופה זו ב-82 מיליארד דולר .  מניית סוני הונפקה לראשונה ב-1963 ,  והיא רשומה למסחר ביפן ובארה"ב ונסחרת לפי שווי של 36 מיליארד דולר .  המנייה נסחרת במכפיל רווח גבוה של 37 על רווחי 12 החודשים האחרונים .  מאז פברואר 2000 ירד מחירה של מניית סוני בכ-75% .  התשואה השנתית הממוצעת על מניית סוני ב-20 השנה האחרונות היתה 1.5% .
 
ימי הרדיו היו עליזים ,  ההווה הרבה פחות 
מניה ב-200 מלה

