הבנק הפדרלי דוחף את שווקי העולם לעליות
הודעת הבנק הפדרלי על רכישת נכסים ב-600 מיליארד דולר ,  הובילה את שווקי העולם לעליות .  אסיה בשיא של שנתיים וחצי ,  הזהב הוסיף 1.4% לערכו והדולר התייצב מול היורו 
עליות שערים נרשמות בבורסות אסיה לאחר שאמש הודיע הבנק הפדרלי בארה"ב על רכישת נכסים ב-600 מיליארד דולר ,  במהלך שנקרא הרחבה כמותית ונועד לעודד את הכלכלה האמריקאית .  בורסת טוקיו עולה ב-2.1% ;  הונג קונג עולה ב-1.1% ;  שנחאי מוסיפה 1.3% ;  הודו עולה ב-1% .  במחירי הסחורות נרשמות עליות שערים ,  והזהב מוסיף 1.4% ל-1355 דולר לאונקיה .  
מול היורו התייצב הדולר לאחר שנפל אמש ונסחר ב-1.4137 דולר ליורו ;  הין עולה ב-0.3% ל-80.815 ין לדולר .  הנפט הגולמי הוסיף אמש ב-0.5% אמש ועולה היום ב-0.7% ל-85.3 דולר לחבית ;  כמו כן ,  עולים החוזים על אג"ח של ארה"ב ל-10 שנים ב-0.5% - לשיא של חודש .  
מדד MSCI אסיה-פסיפיק עולה ב-0.8% בהובלת מניות הטכנולוגיה והסחורות ומשלים עלייה של 3.6% מתחילת השבוע .  בורסת הונג קונג משלימה עלייה של 5.6% מתחילת השבוע .  
ביום רביעי הודיע הבנק הפדרלי על מהלך הרחבה כמותית ,  שבמסגרתו ירכוש הבנק הפדרלי אג"ח ממשלתיות ואחרות ב-600 מיליארד דולר בחודשים הבאים בהדרגה .  המהלך נועד להזרים נזילות למשק האמריקאי ולעודד הצריכה הפרטית ומתן אשראי .  בורסות וול סטריט נסגרו בעליות שערים קלות בעקבות ההכרזה .  

הבנק הפדרלי דוחף את שווקי העולם לעליות
הודעת הבנק הפדרלי על רכישת נכסים ב-600 מיליארד דולר ,  הובילה את שווקי העולם לעליות .  אסיה בשיא של שנתיים וחצי ,  הזהב הוסיף 1.4% לערכו והדולר התייצב מול היורו 

