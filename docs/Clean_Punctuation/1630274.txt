רגולטורים בז'נבה יוצאים נגד משכנתאות בריבית  " מפתה "  ונמוכה : " צריך להתמקד ביכולת ההחזר של הלווה "
 פורום רגולטורים בינלאומי פירסם המלצות למניעת הישנות המשבר בתחומי הבנקאות ,  הביטוח ,  ני"ע וקרנות גידור
קבוצה של רגולטורים בינלאומיים פירסמה ביום שישי בז'נבה שורת המלצות חדשות להידוק הפיקוח על התעשייה ,  כולל מגזר המשכנתאות ,  בניסיון למנוע חזרה של משבר האשראי . " בדו"ח יש מספר המלצות עיקריות שהטמעתן תפחית את הפערים ותחזק את הרגולציה של המערכת הפיננסית ",  אמר ג'ון דוגאן ,  שעמד בראש קבוצת הרגולטורים עד סוף 2009 .  הרשימה כוללת 17 המלצות בתחומי הבנקאות ,  ביטוח ,  ניירות ערך ,  משכנתאות וקרנות גידור.תחת ההמלצות החדשות ,  מלווים שמציעים  " משכנתאות בריבית מפתה "  - משכנתאות שמאפשרות תשלומי מקדמה נמוכים - לא יורשו להשתמש בריבית הנמוכה כבסיס לחישוב יכולת הלווים לשלם .  הפורום קורא להצבת סטנדרטים ש"יתמקדו בהערכה מדויקת של יכולת הלווים להחזיר את ההלוואות ". משכנתאות הסאבפריים בסיכון גבוה נחשבות כגורם מרכזי ביצירת המשבר הכלכלי העולמי .  המלווים אישרו הלוואות לאנשים בעלי היסטוריית אשראי גרועה ,  תוך שהם משתמשים בריבית נמוכה בחודשים הראשונים כדי לפתות את הלקוחות .  לאחר מכן נארזו אותן משכנתאות ונמכרו למשקיעים כאג"ח על ידי הבנקים הגדולים ,  מה שהביא למחנק אשראי גלובלי.הפורום המשותף מורכב מקבוצת הבנקאים המרכזיים ,  ועדת באזל לפיקוח על הבנקאות ,  ארגון נציבויות ניירות הערך הבינלאומי והתאחדות מפקחי הביטוח הבינלאומית .  בנוסף ,  קורא הפורום להרחבת הרגולציה כך שתכלול גם את תעשיית קרנות הגידור ,  ומבקש להטיל פיקוח על קבוצות אלה ולהציב בפניהן דרישה לזהות מקורות של סיכונים סיסטמתיים . " קרנות הגידור זוהו בבירור כאחת הקבוצות המשמעותיות ביותר של מוסדות במערכת הבנקאות ה"צללים ". 

רגולטורים בז'נבה יוצאים נגד משכנתאות בריבית  " מפתה "  ונמוכה : " צריך להתמקד ביכולת ההחזר של הלווה "
 פורום רגולטורים בינלאומי פירסם המלצות למניעת הישנות המשבר בתחומי הבנקאות ,  הביטוח ,  ני"ע וקרנות גידור

