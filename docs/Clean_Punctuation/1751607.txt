הסוד הגדול של תקציב הביטחון
מסך עשן
 >  >  לא ייאמן .  במדינת ישראל ,  לאורך כל השנים ,  משרד הביטחון כתב את הצעת התקציב שלו - ולא משרד האוצר ,  כמקובל לגבי כל שאר משרדי הממשלה .  בתקציב המדינה החדש ,  ל-2011-2012 ,  נעשה חצי צעד קדימה :  תקציב הביטחון הוכן במשותף על ידי משרד האוצר ומשרד הביטחון ,  אף כי שר האוצר יובל שטייניץ סייג כי יש עוד מקום לשיפור בשיתוף הפעולה בעניין .  משנה לשנה מתברר כי מערכת הביטחון יכולה לחשוף חלק גדול יותר מתקציבה לציבור .  דומה כי במקרים רבים הסודיות באה לא כדי להגן על סודות התקציב מהאויב החיצוני - אלא בשל חוסר רצון להתמודד עם ביקורת ציבורית מבית .  לזכותו של שר האוצר עוד שני הישגים חשובים בנוגע לתקציב הביטחון :  הוא הצליח להקטין את התקציב הענק של מערכת הביטחון ל-2011 ו-2012  ( 15.5% ו-15.2% בהתאמה מתקציבי שנים אלו )  ;  והצליח להעלות את גיל הפרישה של אנשי הקבע מ-46 ל-50 .  במקום שבו כל קודמיו רק דיברו והבטיחו - שטייניץ עשה .  החומות נופלות אט אט ,  חלק מהחומות נופלות ,  וכיום כבר לא הכל חסוי בתקציב הביטחון .  מתוך 54.2 מיליארד שקל בתקציב 2011 - ידוע כי 12.75 מיליארד שקל הם כספי הסיוע האמריקאי ;  עוד 2.4 מיליארד שקל הם הוצאה מותנית בהכנסה  ( ממכירת ציוד ,  שירותים ומחנות צה"ל )  ;  ועוד 10.8 מיליארד שקל ,  הנושאים האזרחיים  ( לא מסווגים )  של תקציב הביטחון .  כל אלה גלויים בשנים האחרונות לציבור והוגשו לכנסת לאחרונה ,  עם ספרי התקציב של שאר המשרדים .  ועדיין ,  יש יותר מדי דברים תמוהים הקשורים בתקציב הביטחון .  הטיפול בהם מוטל בראש ובראשונה על הממשלה ,  ובעיקר על נציגה ,  משרד האוצר .  ב-20 השנים האחרונות ,  לפחות ,  בשעה שהביצוע השנתי של תקציב כלל משרדי הממשלה נמוך מ-100% - הביצוע של תקציב הביטחון הוא תמיד ,  אבל תמיד ,  הרבה יותר מ-100% ,  לעתים הוא אף 110% או 120% .  מכיוון שמדובר בסעיף התקציבי הגדול ביותר ,  החריגה מתבטאת במיליארדי שקלים .  החריגה נעשית בתיאום עם האוצר ,  שצריך להיות שומר הסף של הקופה הציבורית .  לא כל כספי החריגה מובאים לאישור ועדת הכספים של הכנסת .  בישיבת ועדת הכספים של הכנסת שלשום התברר לוועדה ,  לתדהמתה ,  כי תקציב הביטחון יגדל השנה ב-1.75 מיליארד שקל ,  לעומת התקציב המאושר .  לחברי ועדת הכספים הנדהמים הוסבר כי הכספים הובטחו למערכת הביטחון עוד ב-2009 .  אם חברי ועדת הכספים יתפנו לקרוא ,  באפריל הקרוב ,  את דו"ח החשב הכללי לביצוע תקציב המדינה ב-2010 - הם בוודאי יופתעו לגלות כי התקציב בפועל חורג בהרבה מ-1.75 מיליארד שקל מהתקציב שאושר לביטחון על ידי הממשלה והכנסת .  לאוצר ולמשרד הביטחון יש טריק נוסף :  הקדמת העברת כספים .  בישיבה שלשום ביקש האוצר לאשר תוספת של 441 מיליון שקל למערכת הביטחון על חשבון תקציב 2011 .  הכספים באו מקיצוץ רוחבי בתקציבי כל משרדי הממשלה .  הפצ"ר מתנגד ביולי אישרה הממשלה את ההסכם - שאליו הגיעו ראשי מערכת הביטחון וראשי האוצר לאחר דיונים שנמשכו שנים ארוכות - להעלאת גיל הפרישה הממוצע מקבע מ-42 כיום  ( בפועל גיל הפרישה הוא 46 )  ל-50 ,  בתהליך מדורג שיימשך 29 שנה .  באוגוסט חתמו בכירי מערכת הביטחון והאוצר על המודל להעלאת גיל הפרישה .  לפני כמה שבועות עירער הפרקליט הצבאי הראשי  ( פצ"ר )  ,  תת-אלוף אביחי מנדלבליט ,  במסמך ששלח ליועץ המשפטי לממשלה יהודה ויינשטיין ,  על החלטת הממשלה .  לטענת הפצ"ר ,  בהסכם יש משום פגיעה בזכויות הפרט של אנשי הקבע .  במערכת הביטחון מדברים לאחרונה על כך שאנשי קבע שנפגעו מהסכם העלאת גיל הפרישה ,  עשויים לפנות ולערער עליו בבג"ץ .  שר האוצר ,  שנשאל על הפנייה של הפצ"ר לפני שבוע ,  פטר אותה כלאחר יד . " הממשלה אישרה את ההסכם ,  הכנסת אישרה אותו .  אז הפצ"ר כתב מכתב ",  אמר שטייניץ .  בהסכם להעלאת גיל הפרישה נקבע ,  כי האוצר והצבא ידונו בהשלכות הכלכליות והאחרות של ההסכם ,  כולל מודל השכר בצה"ל ,  תמרוץ אנשי הקבע ועוד ,  וכי בתוך שנה יגיעו להסכמות .  בימים אלו מתנהל מו"מ בין הצדדים .  אנשי מערכת הביטחון טענו כי העלאת גיל הפרישה מייקרת את הוצאות השכר של צה"ל ,  שכן הוותק הממוצע של הקצינים יעלה ,  וכך גם ,  קרוב לוודאי ,  הדרגות שלהם .  הצבא מעריך כי עלות הוצאות השכר תעלה ב-16% בשנה ודורש פיצוי .  בחישוב זעיר מדובר בדרישה להגדלת תקציב הביטחון ב-2.5 מיליארד שקל בשנה .  בצבא רומזים כי הדרישה התחלתית וניתן להתפשר עליה .
 
הסוד הגדול של תקציב הביטחון
מסך עשן

