אחרי אום אל פחם הימין מבקש לצעוד בסילוואן
פעילי ימין יגישו בקשה למשטרת י-ם לקיים צעדה בשכונת סילוואן במזרח ירושלים בתגובה לדרישת לדור לאטום את בית יהונתן .  איתמר בן גביר : " נערוך לאבירי שלטון החוק קורס בדמוקרטיה "
 פעילי הימין איתמר בן גביר וברוך מרזל כמו גם תנועת  " ארץ ישראל שלנו "  יגישו היום  ( שני )  בקשה למשטרת ירושלים לקיים צעדה בתוככי שכונת סילוואן במזרח ירושלים .  הצעדה ,  תחת הכותרת  " צדק צדק תרדוף "  היא תגובת הימין לדרישת פרקליט המדינה משה לדור לאטום את  " בית יהונתן "  אשר בשכונה .
 פעילי הימין נימקו את רצונם לצעוד בתוך השכונה ב"דרישה לאכיפת החוק בכפר השילוח ".  השניים הוסיפו במכתב למשטרת ירושלים כי  " במקום ישנם כ-216 צווי הריסה  ( לבתי ערבים  פ"ו )  ,  אך פרקליט המדינה מסרב להורות על ביצועם ולאכוף את החוק ".  בבקשתם הם נשענים על התקדים שקבע בית המשפט העליון באום אל פחם ,  כאשר חייב את המשטרה לאפשר להם לצעוד עם דגלי ישראל בעיר הערבית .  הערכה היא כי הצעדה תגרור הפגנות ותגובות מצד פעילי שמאל ותושבי השכונה .
 בן גביר אמר לוואלה !  חדשות כי  " נערוך לאבירי שלטון החוק במשרד המשפטים קורס בדמוקרטיה .  אם הם רוצים לאטום את בית יהונתן הם יצטרכו ללמוד שדין 216 הבתים הלא חוקיים כדין בית יהונתן ". 
תחילת פרשת צעדת הדגלים באום אל פחם היתה כאשר בן גביר ומרזל ביקשו בשנת 2008 מעיריית אום אל פחם אישור למכור דגלי ישראל בעיר במהלך יום העצמאות באותה שנה .  כאשר העירייה סירבה לאשר את מכירת הדגלים ,  השניים החלו בהליך לקיום הצעדה ,  עד שבית המשפט חייב את המשטרה לאשר ולאבטח את הצעדה .  במרץ 2009 ,  התקיימה הצעדה בהשתתפות 100 איש בצדי העיר .
 
אחרי אום אל פחם הימין מבקש לצעוד בסילוואן
פעילי ימין יגישו בקשה למשטרת י-ם לקיים צעדה בשכונת סילוואן במזרח ירושלים בתגובה לדרישת לדור לאטום את בית יהונתן .  איתמר בן גביר : " נערוך לאבירי שלטון החוק קורס בדמוקרטיה "
 
