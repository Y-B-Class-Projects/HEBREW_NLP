מהו הסיכוי להחזר החוב באג"ח של חפציבה ?  
אני רק שאלה
הייתי רוצה לדעת מהו מצבה הנוכחי של האג"ח של חפציבה .  מה צריך לקרות כדי שנראה מעט מהכסף שהשקענו ?  חיים הובר בתחילת 2007 היתה חברת חפציבה אחראית לכ-10% מהבנייה למגורים בישראל .  החברה בחרה באסטרטגיה של מכירת דירות זולות לאוכלוסיות חלשות וקיוותה למכור דירות רבות ובכך לפצות על מתח הרווחים הנמוך .  בתחילת אוגוסט 2007 החברה קרסה ,  ועד מהרה עלו חשדות למעשים פליליים של המנכ"ל ובעל השליטה ,  בועז יונה .  יונה ברח לאיטליה אך אותר ,  נתפס והוחזר לישראל .  יונה נשפט לשבע שנות מאסר על גניבה ,  קבלת דבר במרמה ורישום כוזב במסמכי תאגיד ,  וחויב לפצות את בעלי הדירות בכ-8 מיליון שקל .  לחפציבה עצמה מונה מפרק .  לחברה היו כמה סדרות אג"ח שפוזרו בין חברות בנות שונות .  לג'רוזלם היו 3 סדרות  ( א' ,  ב' וג' )  ,  וסדרה נוספת היתה שייכת לחברת חפציבה חופים .  מחזיקי האג"ח של חפציבה ג'רוזלם א' קיבלו בחזרה סכום נאה יחסית של כ-94 אגורות ל-100 אגורות ערך נקוב .  הסיבה לכך היא שמרבית הכסף שהגיע מתקבולי הדירות הוחזק בידי הנאמן ,  ולא הועבר לחברה ,  כי זו לא עמדה באמות המידה הפיננסיות שדרש הנאמן .  עם פירוק החברה קיבלו בעלי אג"ח א' של ג'רוזלם את הכסף שהחזיק הנאמן .  מחזיקי הסדרות ג'רוזלם ב' וג' ומחזיקי סדרת חפציבה חופים עדיין ממתינים למימוש כל נכסי החברה על ידי המפרק .  כשפעולה זו תסתיים יחולק הכסף שיצטבר בין בעלי החוב ,  לרבות הבנקים ובעלי האג"ח .  בשלב זה קשה לדעת כמה יקבל כל אחד מהנושים .
 
מהו הסיכוי להחזר החוב באג"ח של חפציבה ?  
אני רק שאלה

