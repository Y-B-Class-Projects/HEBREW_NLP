גברים רוצים נשים עשירות
מהפך ביחסי המינים :  הרבה יותר גברים מתחתנים עם נשים שמרוויחות יותר מהן ;  לנשים משכילות עם עבודה מכניסה קשה יותר למצוא גברים שרמת השכלתם והכנסתם שווה לשלהן
ניו יורק טיימס  >  >  ביגי זיילינסקי היא סטייליסטית ילידת גרמניה בת 28 שעברה לניו יורק ללמוד על אופנה ב-1995 ונשארה שם .  לפני חג המולד ,  היא נפרדה מבן זוגה ,  איש צווארון כחול שעבד כמתקן ספינות של הצי האמריקאי . " הוא הרגיש חוסר ביטחון עצום לגבי הקריירה שלי והצלחתי ",  אמרה זיילינסקי .  מניתוח של נתונים שפורסמו ביום שלישי על ידי מכון המחקר פיו  ( pew center )  נראה כי זיילינסקי ונשים רבות כמוה ,  נופלות קורבן למגמה שבה היפוך תפקידים משפיע מהותית על המאגר הפוטנציאלי של שותפים לנישואים . " לגברים יש סיכוי גובר והולך להתחתן עם נשים שהן משכילות יותר ומרוויחות יותר מהם .  וההפך נכון לנשים ",  אמר פול פוסיטו ,  דובר מכון פיו . " בעשורים האחרונים ,  עם עליית מספרן של נשים נשואות המשתכרות היטב ,  השיפור במצבם הכלכלי של זוגות נשואים היטיב בעיקר עם גברים "  המחקר בחן אמריקאים בגיל 30-44 ,  הדור הראשון שבו היו יותר נשים משכילות ובוגרות אוניברסיטה מגברים - שכרן של הנשים עלה לראשונה בצורה מהירה יותר משל הגברים במדינה ,  מאז שנות ה-70 . " ידוע מכבר כי נישואים מיטיבים עם רווחתם הפיסית והנפשית של גברים יותר מאשר של נשים ",  אמרה סטפני קונץ ,  פרופסור במכללת אוורגרין באולימפיה ,  וושינגטון ,  ומנהלת המחקר של המועצה למשפחות בנות זמננו . " עתה מתברר כי הנישואים חשובים יותר גם לרווחתם הכלכלית ".  מי מפחד מדייט ?  פערי ההשכלה וההכנסה גדלו במיתון האחרון .  מתוך כל ארבעה מפוטרים בארה"ב ,  שלושה היו גברים .  משרד מינהל האוכלוסין הודיע ביום שישי כי בקרב זוגות נשואים עם ילדים ,  ב-7% מהזוגות רק האישה עובדת ,  לעומת 5% ב-2007 .  שיעור זה עלה ל-12% מ-9% עבור זוגות שחורים ,  שבקרבם פערי ההשכלה וההכנסה היו גדולים יותר . " איני נשואה .  הייתי רוצה להינשא ,  והחברות שלי כולן במצב דומה ",  אמרה דוקטור רג'לאה פרואיט ,  פסיכיאטרית שחורה בת 38 מניו ג'רסי . " קשה לנו למצוא מישהו שאפשר לדבר איתו בגובה העיניים ,  שיש לו אותן מטרות ואותם ערכים .  באופן ספציפי ,  גברים אפריקאים-אמריקאים בעלי השכלה רוצים משק בית מסורתי שבו הם המפרנסים היחידים ",  אמרה פרואיט .  ב-2007 לפי המחקר ,  ההכנסה החציונית למשקי בית של גברים נשואים ,  נשים נשואות ונשים לא נשואות ,  היתה גבוהה ב-60% משהיתה ב-1970 .  אולם לגברים לא נשואים נרשמה עלייה של 16% בלבד .  בימים אלה ,  גברים מתחתנים בדרך כלל עם נשים עובדות .  ב-1970 ל-28% מהנשים היו בעלים משכילים יותר ,  ול-20% בעלים משכילים פחות .  ב-2007 היחסים השתנו ל-19% ו-28% בהתאמה .  ב-1970 ,  ל-4% מהגברים היו נשים שהרוויחו יותר מהם .  ב-2007 המספר זינק ל-22% .  הסיכוי של נשים נשואות בעלות השכלה אקדמית להינשא לגברים שיש להם תואר אקדמי ונמצאים בעשירון הכנסה גבוה יותר ,  נמוך יותר מאשר היה ב-1970 .  שיעורן של נשים הנשואות לגברים שעובדים פחת אף הוא . " בקרב הזוגות הנשואים ",  נאמר בדו"ח , " נשים תורמות חלק גדל והולך להכנסת משק הבית ,  וחלק גדל והולך מזוגות אלה כוללים אישה שמרוויחה יותר מבעלה ".  שיעור הנישואים ,  בכללו ,  ירד בתקופה שנבדקה .  ואולם ,  נשים עם השכלה אקדמית הן עדיין בעלות סיכוי נמוך יותר להינשא כיום ,  מאשר נשים ללא השכלה .  יש נשים הטוענות כי הלחץ לצאת לדייטים הוא עצום .  סיריטה מקפאדן ,  35 ,  בוגרת קולומביה ושרה לורנס שעבדה בתחום הנדל"ן ,  אומרת : " בכל קבוצה אתנית גברים מפחדים לצאת עם נשים חכמות .  והכסף הוא בעייתי ".   " בשבילי ,  השאלה היא של התאמה ",  מוסיפה מקפאדן . " האם הוא יוכל לגדול איתי ?  או כמו שאמרה ידידתי המבריקה ,  מעצבת הטקסטיל ,  היא שואלת בדייט הראשון או כשהיא פוגשת גבר בבאר :  'האם יש לך דרכון ומנוי לספריה' ?  "  איליין ריצ'רדסון ,  בשנות ה-50 לחייה ,  גרושה ובעלת חברת ייעוץ בתחום הבריאות בווסטצ'סטר ,  אומרת כי  " גברים טוענים שאת 'קשה לתחזוקה' אם את נראית כמו מישהי שלא צריכה שמישהו ידאג לך ".  פרופסור קונץ מאוורגרין אמרה שבשלהי המאה ה-19 ועד שנות ה-40 ,  לא היה נדיר שאישה שסיימה לימודי תיכון או מכללה תינשא לגבר שהרוויח יותר ממנה אך היה פחות משכיל . " זה השתנה בין שנות ה-50 לשנות ה-70 .  התשואה הפיננסית של החינוך גדלה מאוד עבור גברים ,  ולא עבור נשים ".  השינוי בשנים האחרונות ,  לפי קונץ , " הוא באמת שינוי עצום ביחסי המינים בתוך הנישואים ".   " אנשים רבים חששו שהתלות הגוברת של גברים בנשותיהם ,  במיוחד אם מפטרים אותם ,  תוביל לתגובת נגד לנשים עובדות כפי שקרה בזמן השפל הגדול ",  אומרת קונץ . " אבל אני חושבת שעבודתן של נשים נשואות נהפכה לנורמטיבית כל כך שאין סבירות שזה יקרה ".  זיילינסקי ,  הסטייליסטית מניו יורק שנפרדה מבן זוגה ועדיין מחפשת זוגיות חדשה ,  אומרת כי החבר הכי טוב שלה אמר לה פעם : " את בטוחה בעצמך ,  יש לך אשראי גדול ,  יש לך עסק משלך ,  את נוסעת סביב העולם ומקיימת את עצמך .  איזה גבר ירצה אותך ?  ",  הוא צחק ,  אבל דבריו דיכאו את זיילינסקי .
 
גברים רוצים נשים עשירות
מהפך ביחסי המינים :  הרבה יותר גברים מתחתנים עם נשים שמרוויחות יותר מהן ;  לנשים משכילות עם עבודה מכניסה קשה יותר למצוא גברים שרמת השכלתם והכנסתם שווה לשלהן

