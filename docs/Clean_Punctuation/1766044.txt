האם מורן רוט בדרכו למכבי אשדוד ? 
קבוצתו של ברקוביץ' מעוניינת בשחקן ,  ופנתה לחולון שעשויה לשחררו בכדי לכסות את הגירעון .  רוט מצידו זועם ולא רוצה לעזוב
האם מורן רוט יחזור לקבוצה בה גדל ?  למרות התאוששותה של הפועל חולון במחזורים האחרונים ,  והאווירה החיובית סביב הקבוצה ,  מתגלה היום  ( חמישי )  כי הרכז עשוי לעזוב את המועדון בימים הקרובים .  הסיבה :  רצונה של מכבי אשדוד בשירותיו .  קבוצתו של עופר ברקוביץ' שמחפשת להתחזק בעמדת הרכז ,  מעוניינת לצרף את רוט ,  ופנתה לחולון במטרה לרכוש את השחקן .  הנהלת חולון אמורה לדון בעניין ,  אך הנטייה במועדון היא לשחרר את הרכז ,  במטרה לשפר את המצב הכספי הרעוע בחולון ,  שנמצאת כרגע בגירעון של כמיליון שקלים .  
במידה וישוחרר רוט ,  יעמוד הגירעון על כ-200 אלף שקלים בלבד ,  ולכן במועדון מעוניינים לבצע את המהלך .  אלא שאם בחולון רואים זאת בצורה חיובית ,  הרי שהשחקן עצמו כלל אינו מרוצה מכך .  על פי דיווחים ,  רוט זועם על הנהלת חולון ,  ואינו מעוניין לעזוב את הקבוצה .  הרכז העמיד עד כה ממוצעים של 12.1 נקודות ו-6.9 אסיסטים למשחק ,  אחרי 8 מחזורים בליגת העל ,  והיה מהבולטים בניצחון של הקבוצה על הפועל ירושלים .  במכבי אשדוד סירבו להגיב על הידיעה .
 
האם מורן רוט בדרכו למכבי אשדוד ? 
קבוצתו של ברקוביץ' מעוניינת בשחקן ,  ופנתה לחולון שעשויה לשחררו בכדי לכסות את הגירעון .  רוט מצידו זועם ולא רוצה לעזוב

