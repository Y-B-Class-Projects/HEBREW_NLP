אובמה :  אינני שולל העלאת מסים למשקי הבית כדי להקטין את הגירעון התקציבי
בראיון ל"ביזנס וויק "  אמר אובמה : " אי אפשר להחליט מראש שרעיונות מסויימים לא באים בחשבון "
 נשיא ארה"ב ,  ברק אובמה ,  אמר כי אינו שולל העלאת את המסים למשקי בית המרוויחים פחות מ-250 אלף דולר בשנה כחלק ממאמציו להתמודד עם הגירעון התקציבי ,  כך דיווחה בלומברג .  אובמה העניק שלשום ראיון בחדר הסגלגל לעיתון  " ביזנס וויק ",  אשר יפורסם מחר .  בראיון אמר אובמה כי ועדה נשיאותית בנושא התקציב צריכה לשקול את כל האפשרויות להקטין את הגירעון בתקציב ,  ביניהן גם העלאת מסים וקיצוצים בתוכניות ממשלתיות כמו הביטוח הלאומי ומדיקר . " המטרה המרכזית של הוועדה הוא שכל הרעיונות יועלו על השולחן ",  אמר אובמה ,  והוסיף : " אז מה שאני מתכנן זה להיות פתוח לכל רעיון לפיתרון ".  אובמה התחייב במהלך מסע הבחירות שלו בשנת 2008 שלא יעלה את המסים ליחידים המרוויחים פחות מ-200 אלף דולר לשנה ולמשקי בית המרוויחים פחות מ-250 אלף דולר בשנה .  כאשר יועץ כלכלי בכיר לבית הלבן הציע בחודש אוגוסט שהממשל ישקול לחזור בו מההתחייבות ,  חזרו נציגים מהממשל על הבטחתו של הנשיא שלא להעלות מסים .  בראיון אמר אובמה כי להניח תנאים מקדימים לוועדה ,  שתהיה מורכבת מנציגים משתי המפלגות ,  רק יפגעו בהשגת המטרה . " מה שאני לא יכול לעשות הוא להחליט מראש שרעיונות מסויימים לא באים בחשבון ",  אמר אובמה ,  והוסיף : " יהיו כאלה שיאמרו שאסור לגעת במסים וכאלה שיאמרו שאסור לגעת בתוכניות הממשלתיות .  אי אפשר להגיע ככה לפתרונות ".  נסיגה של אובמה מהתחייבותו שלא להעלות מסים עלולה להיות מסוכנת מבחינה פוליטית עבורו .  רק 26% מהנשאלים בסקר של בלומברג שנערך בדצמבר אמרו כי העלאת מסים עשויה להיות פתרון טוב להקטנת התקציב . " הבעיה העיקרית שלנו היא שיש חוסר איזון בין כמות הכסף שנכנסת לכלכלה האמריקאית וכמות הכסף שיוצאת ממנו ,  וזוהי בעיה שתדרוש מאיתנו לקבל כמה החלטות קשות ,  שעד כה המערכת הפוליטית לא הצליחה להתמודד איתן ",  אמר אובמה .
 
אובמה :  אינני שולל העלאת מסים למשקי הבית כדי להקטין את הגירעון התקציבי
בראיון ל"ביזנס וויק "  אמר אובמה : " אי אפשר להחליט מראש שרעיונות מסויימים לא באים בחשבון "
 
