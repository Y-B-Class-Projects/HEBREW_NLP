ממשלת סין הורתה לבנקים להגדיל את יחס הפיקדונות על ההלוואות בפעם השניה זה חודש
הבנק המרכזי של סין הורה לבנקים במדינה להגדיל ב-0.5% את יחס הרזרבות על ההלוואות
ממשלת סין הורתה לבנקים במדינה להגדיל את יחס הרזרבות על ההלוואות בפעם השניה זה חודש כדי לנסות ולצנן את הצמיחה בכלכלה המקומית .  הבנק המרכזי של סין הורה לבנקים במדינה להגדיל ב-0.5% את יחס הרזרבות על ההלוואות .  ההוראה תיכנס לתוקף מ-25 בפברואר .  הרמה הנוכחית בבנקים הגדולים היא 16% ו-14% בבנקים הקטנים .  סך כל ההלוואות שהעניקו הבנקים בסין בחודש ינואר הסתכמו ב-1.39 טריליון יואן  ( 203 מיליארד דולר )  ומחירי הבתים זינקו בשיעור החד זה 21 חודשים ,  לאחר שהבנקים העניקו יותר אשראי ,  לפני שהממשלה המקומית הקשיחה את תנאי ההלוואות .  ההלוואות בינואר היו גבוהות ב-48% מכלל ההלוואות בסין בשלושת החודשים האחרונים של 2009 .  בנוסף ,  הן היוו 18% מכלל ההלוואות שהציב ראש הממשלה וון ג'יאבאו לשנה הנוכחית .  לקראת סוף חודש ינואר הקשיחה ממשלת סין את התנאים למתן אשראי ,  כדי להאט את צמיחת האשראי אשר עלולה להביא ליצירתה של בועת נדל"ן בסין .  הבנקים בסין העניקו הלוואות בשווי כולל של 9.35 טריליון יואן בשנה האחרונה .  מחירי הבתים ב-70 הערים הגדולות בסין עלו ב-9.5% בינואר לעומת החודש המקביל ב-2009 .  האינפלציה בסין הואטה ל-1.5% לעומת 1.9% בחודש דצמבר ,  לפי דו"ח נפרד .  מדד המחירים ליצרן עלה ב-4.3% - השיעור החד מאז אוקטובר 2008 ,  לפי הלישכה המרכזית לסטטיסטיקה בסין

ממשלת סין הורתה לבנקים להגדיל את יחס הפיקדונות על ההלוואות בפעם השניה זה חודש
הבנק המרכזי של סין הורה לבנקים במדינה להגדיל ב-0.5% את יחס הרזרבות על ההלוואות

