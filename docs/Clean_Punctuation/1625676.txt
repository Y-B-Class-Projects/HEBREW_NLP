עבודת החלומות החדשה :  טיפוס על טורבינות רוח ;  השכר היומי - 1,000 דולר
בעקבות התרבות טורבינות הרוח ,  גדל מספר חברות הטיפוס העוסקות בתחזוקתן
להתלות בחבלים מטורבינת רוח בגובה של 45 מטר - עבור מאט טושט וסקויה האפי זהו עוד יום שגרתי במשרד .  עבור חובבי טיפוס מושבעים זוהי עבודת החלומות .  טושט והאפי ,  שכמטפסים מקצועיים כבר ניקו סכרים ,  פסלים גבוהים ואסדות קידוח נפט ,  עובדים עבור חברת רופ פרטנר ,  אחת מיני רבות שניצלו את התרבותן של טורבינות הרוח להרחבת עסקיהן.300 מטפסים כמו טושט והאפי - או כפי שהם נקראים בעגה המקצועית  " טכנאי גישה "  - עובדים בתחזוקת טורבינות רוח בצפון אמריקה ,  ומספרם צפוי לגדול פי שלושה בתוך שלוש שנים ,  כך אמר איגור סטומפ ,  יו"ר ועדת התקשורת של איגוד טכנאי הטיפוס המקצועיים .  לדבריו ,  הביקוש כה גדול ,  עד כי בחברת הטיפוס שלו ,  וינד סוויין ,  יש רשימת המתנה של שמונה שבועות .  סטומפ העריך כי תשלום על יום עבודה בסיסי לשני מטפסים עשוי להתחיל ב-2,000 דולר ,  ולעלות לפי דרגת הקושי של המשימה.מספר חברות הטיפוס על טורבינות רוח הולך ומתרבה בימים אלה ,  אולם ייסוד חברה כזו אינו פשוט .  בעלי הטורבינות והחברות המייצרות אותן בדרך כלל דורשים תעודות לכך שהעסק הוא בטיחותי כמו כן ,  המשכורות ועלויות הביטוח לעובדים הן לעתים גבוהות ביותר ,  והמטפסים נדרשים ברישוי מיוחד מהאיגוד ,  לפני שהם מורשים לעבוד על הטורבינות .
 
עבודת החלומות החדשה :  טיפוס על טורבינות רוח ;  השכר היומי - 1,000 דולר
בעקבות התרבות טורבינות הרוח ,  גדל מספר חברות הטיפוס העוסקות בתחזוקתן

