מוריניו : " את אינטר אפשר לנצח רק אם היא ב-6 שחקנים "
 מאמן האלופה לא התרגש מהתיקו המאופס נגד סמפדוריה ,  אותו קבוצתו סיימה בתשעה שחקנים לאחר הרחקת סמואל וקורדובה
כשמאמן מכין קבוצה למשחק הוא לוקח בחשבון הרבה מרכיבים ,  אבל יש דברים אליהם לא יוכל להתכונן .  החלטות השופט ,  לדגומה .  אינטר וסמפדוריה נפרדו אתמול  ( שבת )  בתיקו 0:0 במחזור ה-25 בסרייה A ,  במשחק בו כיכב בעיקר השופט פאולו טליאבנטו ,  ששלף שלושה אדומים ,  שניים לאינטר ואחד לסמפדוריה .  מאמן אינטר ,  ז'וזה מוריניו ,  שהעיד על עצמו בראיון ל"טיימס "  שהוא  " עדיין קצת מיוחד ",  לא התרגש מאיבוד הנקודות .  אם רומא תנצח הערב את קטאניה ,  הפער בפסגה יצטמצם למינוס 5 ,  ומאבק האליפות יהפוך פתוח . 
" את אינטר אפשר לנצח רק אם היא משחקת עם שישה שחקנים ",  אמר מוריניו לאחר המשחק ,  אותו סיימה קבוצתו בתשעה שחקנים .  באינטר נמנעו מלדבר על המשחק והשיפוט ,  אולם בסמפדוריה דווקא שבחו את יכולתו של טליאבנטו . " אני לא חושב שמישהו יכול להתלונן על השיפוט של טליאבנטו ",  אמר המנהל הספורטיבי של סמפדוריה ,  בפה מארוטה , " גם ההרחקה של ג'מפאולו פאציני הייתה מוצדקת .  אני לא רואה שום סיבה להתלונן על השיפוט .  השגנו תוצאה חיובית ,  למרות שלא ניצחנו ". 

מוריניו : " את אינטר אפשר לנצח רק אם היא ב-6 שחקנים "
 מאמן האלופה לא התרגש מהתיקו המאופס נגד סמפדוריה ,  אותו קבוצתו סיימה בתשעה שחקנים לאחר הרחקת סמואל וקורדובה

