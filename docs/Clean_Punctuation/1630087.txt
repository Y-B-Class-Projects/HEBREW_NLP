מכבי חיפה - הפועל רעננה :  העולם שייך לצעירים
טואטחה יפתח בשורות האלופה במקום מסיללה .  גם רפאלוב וגדיר בהרכב .  רעננה מחפשת להדהים .  מזה שנתיים ,  משחקה של חיפה לא ישודר  ( 19:00 ) 
מגן מכבי חיפה פיטר מסיללה לא יהיה בסגל הקבוצה מחר  ( שבת )  למשחק מול הפועל רעננה ,  זאת לאחר שהמגן לא התאמן עם הקבוצה באופן סדיר כל השבוע ,  וכמו כן הוא סובל ממתיחה קלה בשריר .  בחיפה העדיפו לתת לו מנוחה ,  זאת לאחר שהמאמן אלישע לוי שוחח עם השחקן .
 ההרכב שתרגל היום לוי לא שונה מההרכב שתורגל אתמול ,  וזה אומר שטאלב טואטחה הצעיר אמור לפתוח בעמדת המגן השמאלי ,  זו'רז'ה טשיירה יפתח כבלם לצד דקל קינן ,  ואילו בקישור האחורי ישובצו בירם כיאל ואייל גולסה ,  וזאת משום שג'ון קולמה טרם התאושש מהפציעה .  
ליאור רפאלוב ומוחמד גדיר שישחקו כקשרים באגפים ,  ויניב קטן ישחק מתחת לחלוץ הבודד ,  ולדימיר דבאלישווילי .  המשמעות היא ששלומי ארבייטמן ,  מלך שערי הקבוצה ,  נותר מחוץ להרכב .
 לוי הזהיר היום את שחקניו בעיקר מסטיבן כהן ,  שיזכה לשמירה הדוקה אך לא אישית .  עיקר הנטל בשמירה יפול במרכז המגרש על כיאל ,  שינסה למנוע ממנו לקבל את הכדור .  אגב ,  גם קולמה וגם כיאל אינם כשירים במאת האחוזים ,  כך שייתכן כי הקולומביאני בכל זאת יפתח .
 הקשר לבאן חמלאדזה ייבחן ביום רביעי הבא בחצי גמר גביע הטוטו מול הפועל רעננה ,  ואם ירשים ,  יוחתם .  בלי קשר ,  הגיעו לקבוצה הנבחנים הנוספים שהוזכרו :  לאסלו לנצ'ה ההונגרי  ( 21 ,  1.80 מ' )  הנמנה על סגל נבחרת הונגריה הצעירה ,  וניקולה סימיץ' הסרבי  ( 28 ,  1.85 מ' )  ,  קשר התקפי מ-OFK בלגרד .
 הרכב משוער ,  מכבי חיפה :  ניר דוידוביץ' ;  אייל משומר ,  ז'ורז'ה טשיירה ,  דקל קינן ,  טאלב טוואטחה ;  בירם כיאל  ( ג'ון קולמה )  ,  אייל גולסה ,  מוחמד גדיר ,  ליאור רפאלוב ,  יניב קטן ;  ולדימיר דבאלשווילי .
 מתוך התחתית הבוערת ולאחר שפספסו ניצחון על הפועל באר שבע בדקת הסיום בשבוע שעבר ,  יצאו הפועל רעננה לקרית אליעזר וינסו להפתיע .  אלי כהן ביקש משחקניו להגיע ללא רגשי נחיתות ולנצל את המומנטום החיובי בו נמצאת הקבוצה כדי לנסות ולגנוב ניצחון .  מי שלא יעמוד לרשות אלי כהן בניסיון ההפתעה הוא חלוץ הרכש הליטאי ריקארדס בניוסיס ששחרורו הבין לאומי לא הגיע .  לעומתו הבלם ארמנוס זלמיקאס כן קיבל את השחרור המיוחל וצפוי לפתוח בהרכב .  זלמיקאס יחליף את גילי קופר הפצוע כשאלי כהן יעלה עם הגנה מעובה בשלושה בלמים ,  כשלצידו של הליטאי ימשיכו אבי סופר ואיתי טואף .  באגפים יפתחו כמו בשבוע שעבר רועי לוי ועמרי עטיה .  בקישור האחורי יחזור איתי אלקסלסי להרכב לצד תמיר פור ,  כשמלפניהם ימשיך סטיבן כהן .  בחוד יפתחו אבי כנפו וכריסטיאנו דוס סנטוס .  הרכב משוער :  שאול סמדג'ה ,  רועי לוי ,  איתי טואף ,  אבי סופר ,  ארמנוס זלמיקאס ,  עומרי עטיה ,  תמיר פור ,  איתי אלקסלסי ,  סטיבן כהן ,  אבי כנפו ,  כריסטיאנו דוס סנטוס .
 
מכבי חיפה - הפועל רעננה :  העולם שייך לצעירים
טואטחה יפתח בשורות האלופה במקום מסיללה .  גם רפאלוב וגדיר בהרכב .  רעננה מחפשת להדהים .  מזה שנתיים ,  משחקה של חיפה לא ישודר  ( 19:00 ) 

