השירותרום של אוהדי חולון
מאות הגיעו לערב ההתרמה למען הקבוצה ,  ראש העיר החליט לשפץ את השירותים באולם הפחים שיוכל לחזור לארח משחקים
צילום וידאו :  אבי כהןעריכת וידאו :  עידן גוראל
הפועל חולון קיימה הערב  ( שני )  ערב התרמה למען עתיד המועדון ב"מדיהטק "  בעיר .  ערב זה יצא לפועל לאחר שראשי הקבוצה הבינו כי במצב העניינים הנוכחי לא תוכל הקבוצה לפתוח את העונה הבאה ,  ותסיים בקושי את העונה הנוכחית ,  כשהיא אף עומדת בפני סכנה אמיתית לירידת לחזרה לליגה הלאומית בתום העונה .  כל מי שנכח בערב ההתרמה קנה כרטיס בסך 1000 שקלים ,  תרומה לטובת המועדון ,  כשאת רוב הנוכחים גייסו אוהדי הקבוצה שעמלו רבות בשבועיים האחרונים לרתום אנשים למטרה זו .  
לאירוע התייצבו כמה מאות אוהדים ,  ביניהם אנשי עסקים ושחקני עבר של הקבוצה .  גם יו"ר מנהלת הליגה אבנר קופל והמנכ"ל עדלי מרכוס הגיעו ,  וכך גם ראש עיריית חולון מוטי ששון ,  שהודיע כי החליט לשפץ את השירותים באולם הפחים ,  וכתוצאה מכך תוכל חולון להמשיך לארח את משחקיה באולם .  עם זאת נראה כי ששון לא מתכוון להגדיל את תמיכתו התקציבית בקבוצה .
 המאמן עמיר עוזי אמר : " אני חושב שהאוהדים הם זכות הקיום של הקבוצה .  הם מראים את זה לאורך כל הדרך .  מה שקרה במועדון הזה בשנתיים האחרונות תחת עזרה של מיקי דורסמן ,  זה דבר מדהים ,  אבל לולא הקהל הזה זה לא היה מתרחש .  חייב להיות עתיד להפועל חולון .  לדעתי מועדון עם קהל כזה אין לו אח ורע בישראל ,  מלבד מכבי תל אביב ,  ולראייה הערב הנפלא הזה ". 

השירותרום של אוהדי חולון
מאות הגיעו לערב ההתרמה למען הקבוצה ,  ראש העיר החליט לשפץ את השירותים באולם הפחים שיוכל לחזור לארח משחקים

