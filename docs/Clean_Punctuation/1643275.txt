ריקוד הניצחון 
רשת כבשה את מקומות 5-3 בטבלה בזכות גמר  " רוקדים עם כוכבים "
  >  >  זכיינית ערוץ 2 רשת גרפה את המקומות 3-5 בערב הגמר של רוקדים עם כוכבים :  הגמר עצמו הגיע למקום הרביעי עם רייטינג של 25% ,  תוצאות הגמר הגיעו למקום החמישי עם 24.8% ,  ואילו למקום השלישי הגיע פרק ההשקה של העונה החדשה של  " החיים זה לא הכל "  ששודר בין שני חלקי הגמר וזכה לרייטינג של 25.5% .  ההשתלטות המשולשת על יום השידורים הביאה לדחיקת תוכניות שלרוב נכנסות לעשירייה הראשונה כמו כלבוטק ועובדה .  בסך הכל ,  בשבוע האחרון התברגה רשת עם ארבע תוכניות בעשירייה הראשונה ,  כאשר לערב הגמר מצטרף פרק במשפחה חורגת שהגיע למקום ה-8 עם תוצאה של 19.3% .  כל נתוני הרייטינג מתייחסים לצפייה בכלל האוכלוסייה .  במקומות הראשון והשני שוכנים לבטח שני פרקי  " האח הגדול "  עם תוצאות של 27.4% ו-27.2% .  לקשת תוכניות נוספת בעשירייה  - " ארץ נהדרת "  עם 24.1% ומקום שישי .  את העשירייה משלימות הנוכחות הקבועות - חדשות השבת של ערוץ 2 במקום השביעי עם רייטינג של 22.5% ממוצע חדשות 2 עם 18.9% ומקום תשיעי ,  ואולפן שישי של יאיר לפיד במקום העשירי עם 18% .  לעשירייה השנייה נדחקו כל התוכניות שקיבלו רייטינג נמוך מ-18% ,  בין התוכניות שהגיעו לעשירייה השנייה , " כלבוטק ",   " עובדה ",   " מונית הכסף ",   " אברי גלעד ",   " 18 ",   " המפצחים "  וכן  " מצב האומה "  ו"הכל דבש "  שלא זוכות באחרונה לאהדת הצופים .  ערוץ 10 הצטרף לרשימה רק במקום 21 עם פרק של  " המקור "  שקיבל רייטינג של 11.2% ובמקום 24  " הרווק "  עם תוצאה של 10.5% .
 
ריקוד הניצחון 
רשת כבשה את מקומות 5-3 בטבלה בזכות גמר  " רוקדים עם כוכבים "
 
