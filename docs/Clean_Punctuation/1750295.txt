דו"ח :  כך מתעמרת טורקיה בתומכי הכורדים
דו"ח של ארגון Human Rights Watch מעלה כי טורקיה משתמשת בחוקים נגד טרור לצורך כליאת מפגינים כורדים שהשתתפו בהפגנות בלתי אלימות .  סטודנט שסימן  " וי "  במהלך הלוויה לפעילי PKK ,  נידון לשש שנות מאסר
טורקיה משתמשת בחוקים נגד טרור לכליאת מפגינים כורדים שהשתתפו בהפגנות לא-אלימות כאילו היו לוחמים חמושים .  זאת אפילו כאשר העבירה שביצעו המפגינים הייתה לסמן בידם את סמל הניצחון ,  למחוא כף ,  לצעוק סיסמה של ה-PKK וליידות אבן  כך עולה מדו"ח שפרסם הבוקר  ( שני )  ארגון Human Rights Watch .  לטענת הארגון ,  השימוש באותם חוקים הוא הפרה של חופש הביטוי ,  חופש ההתאגדות וחופש ההתאספות .
 הדו"ח מבוסס על בחינת 50 מקרים ,  אחד מהם הוא המקרה של הסטודנט מוראט אישיכיריכ שמרצה עונש של 6 שנות מאסר בגין סימון סמל הניצחון בידו במרץ 2006 במהלך מסע הלוויה לארבעה פעילי PKK ובגין מחיאת כפיים בעת הפגנה שנערכה במרץ 2007 .  בדו"ח מתוארים 26 מקרים של אנשים שהואשמו בעברות טרור רק משום שהשתתפו בפעולות מחאה שהממשלה הגדירה כאוהדות את מפלגת הפועלים של כורדיסטאן ,  ה-PKK ,  שהוצאה מחוץ לחוק .
 על פי הדו"ח ,  מאות מפגינים כורדים מוחזקים כיום בבתי סוהר וממתינים לסיום משפטיהם או למתן החלטה בערעורים שהגישו נגד הרשעותיהם .  אחרים מרצים עונשי מאסר ממושכים שאושרו על-ידי בית המשפט העליון לערעורים בטורקיה .  מחברת הדו"ח ,  אמה סינקלר-וב ,  אמרה כי  " בכל הנוגע לעניין הכורדי ,  בתי המשפט בטורקיה ממהרים מדי לתייג אופוזיציה פוליטית כטרור .  כשסוגרים את המרחב לחופש ביטוי ולחופש ההתאגדות ,  הופכים את ההתנגדות המזוינת לאפיק פעולה מושך יותר ". 
מבין המקרים הנסקרים בדו"ח ניתן למצוא את וסילה תאדיק ,  אם לשישה ,  שנשפטה לשבע שנות מאסר על כך שהניפה כרזה עם הסיסמה  " הדרך לשלום עוברת ב ( עבדוללה )  אג'לאן "  בדצמבר 2009 במהלך הפגנה במחוז סירט נגד תנאי הכליאה של מנהיג ה-PKK הכלוא .  ערעור על הרשעתה תלוי ועומד .  מקרה נוסף הוא של מדני איידין שצעק  " יחי יושב הראש אג'לאן "  בהפגנה במחוז סירט ,  ונגזרו עליו שבע שנות מאסר .  כעת הוא ממתין בבית הכלא להשלמת הליך הערעור .
 בדו"ח נכתב כי המגמה המתמשכת של העמדת המפגינים לדין היא חלק ממכלול של צעדי דיכוי הננקטים נגד מפלגות פרו-כורדיות חוקיות בגין קשרים שהן מקיימות לכאורה עם ה-PKK . " על הממשלה להשלים את הרפורמה ולתקן את החוקים הנוגעים למפגינים בגירים כך שיעמדו באופן מלא בחובותיה של טורקיה בתחום זכויות האדם .  השלכת אנשים לכלא אינה דרך לעצור את הטרור ,  וגם לא את המחאה ",  אמרה סינקלר-וב .
 
דו"ח :  כך מתעמרת טורקיה בתומכי הכורדים
דו"ח של ארגון Human Rights Watch מעלה כי טורקיה משתמשת בחוקים נגד טרור לצורך כליאת מפגינים כורדים שהשתתפו בהפגנות בלתי אלימות .  סטודנט שסימן  " וי "  במהלך הלוויה לפעילי PKK ,  נידון לשש שנות מאסר

