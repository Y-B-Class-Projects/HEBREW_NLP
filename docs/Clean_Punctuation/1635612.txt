האם חקירת ההצתה בכפר יאסוף במבוי סתום ? 
בית המשפט שחרר אחד מהחשודים בהצתת המסגד בכפר יאסוף והאריך את מעצר האחרים באופן חלקי בלבד . " אין שום ראיות נגד איש מהחשודים בפרשה ,  השב"כ מנפח את החקירה "
 בית משפט השלום בפתח תקווה שחרר היום  ( ראשון )  את אחד החשודים המרכזיים בהצתת המסגד בכפר יאסוף וזאת לבקשת המשטרה .  החשוד ,  אלירן אלגבלי בן 20 ,  תלמיד הישיבה ביצהר ,  שוחרר בתנאים מגבילים .  בין היתר נאסר עליו להיכנס ליהודה ושומרון למשך 60 ימים .  בתחילה ייחסו לו השב"כ והמשטרה מעורבות מרכזית באירוע ,  בין היתר ההצתה עצמה וריסוס כתובות גרפיטי על רצפת המסגד כעת הוא חשוד באי מניעת פשע בלבד .
 עדותו של אלגבלי נחשבת לעדות המרכזית בפרשה .  הוא היחיד שמסר גרסה לחוקרי השב"כ בה אמר כי רק שמע מגורמים שונים על מעורבותם של האחרים באירועי תג מחיר .  פרקליטתו עו"ד טליה גרידיש אמרה כי  " הוא מסר גרסה מפורטת ולאחר שהתברר כי הוא אינו מעורב כלל הוא שוחרר .  אין מה להחזיק אדם שאינו קשור לשום עבירה פלילית במעצר ".  
בתוך כך האריך בית המשפט את מעצרם של יתר החשודים בפרשה ביומיים עד ארבעה ימים ,  בניגוד לבקשת המשטרה להאריך את מעצרם בשמונה ימים .  מעצרם של צבי סוכות ושלמה גלברד ,  תושבי יצהר ואילון מורה ,  בני 20 ,  הוארך בארבעה ימים ומעצרם של שלושה קטינים נוספים הוארך ביומיים .  
עו"ד עדי קידר המייצג שלושה מהחשודים מטעם ארגון חוננו אמר כי  " ממה שאנחנו יודעים אין שום ראיות נגד איש מהחשודים בפרשה אך כנראה שבשב"כ מנפחים את התיק .  לצערי בית המשפט הולך אחרי הקו הזה .  עם זאת שחרור אחד החשודים והארכת מעצר חלקית בלבד של השאר מוכיחה שהחקירה נמצאת במבוי סתום ואני מקווה שעד סוף השבוע הם כבר יהיו בחיק משפחתם .  קידר הוסיף כי  " אי אפשר לתת אמון בעד שלאחר חקירות אינטנסיביות מודה ששמע מאוזן שלישית על מעורבות אחרים בפרשה ". 

האם חקירת ההצתה בכפר יאסוף במבוי סתום ? 
בית המשפט שחרר אחד מהחשודים בהצתת המסגד בכפר יאסוף והאריך את מעצר האחרים באופן חלקי בלבד . " אין שום ראיות נגד איש מהחשודים בפרשה ,  השב"כ מנפח את החקירה "
 
