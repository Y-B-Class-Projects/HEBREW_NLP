טויוטה הודיעה על קריאה לתיקון של 1.8 מיליון כלי רכב באירופה
בארה"ב נקראו לתיקון 4.3 מיליון כלי רכב ;  הופסק הייצור של 8 דגמים בארה"ב והנזק לחברה נאמד במיליארדים
טויוטה הודיעה על קריאה לתיקון של 1.8 מיליון כלי רכב באירופה .  זאת ,  בנוסף ל-4.3 מיליון כלי רכב שיתוקנו בארה"ב.הדגמים שנקראים לתיקון באירופה הם קורולה  ( שיוצרו מאוקטובר 2006 עד 5 בינואר 2010 )  ,  יאריס  ( נובמבר 2005 עד ספטמבר 2009 )  ,  אוריס  ( אוקטובר 2006 עד ינואר 2010 )  ,  אוונסיס  ( נובמבר 2008 עד דצמבר 2009 )  ,  וורסו  ( פברואר 2009 עד ינואר 2010 )  וראב 4  ( נובמבר 2005 עד נובמבר 2009 )  .  שני דגמים נוספים הנקראים לתיקון ,  אייגו ו-iq ,  לא שווקו בישראל.את תגובתה של יבואנית טויוטה ,  יוניון מוטורס ,  לא ניתן היה להשיג עד פירסום הידיעה ,  אולם סביר להניח שבימים הקרובים היא תיצור קשר עם בעלי המכוניות הזקוקות לטיפול בישראל ." פרשת דוושת התאוצה "  החלה בספטמבר 2009 בארה"ב ,  אחרי שמשפחה נהרגה בתאונה שנגרמה מדוושת תאוצה  ( מצערת )  שנתקעה ,  כך נראה היה ,  בשטיחון .  כעת טויוטה מודה שהבעיה היא בדוושה עצמה ולא בשטיח.בארה"ב הופסק הייצור של שמונה דגמים ,  והנזק נאמד במיליארדים ,  אך באירופה לא נדרשת עצירה של הייצור .  לחברה נגרם גם נזק תדמיתי ניכר .  המגזין האמריקני הפופולרי  " קונסיומר ריפורטס "  המתבסס על המלצות צרכנים ,  הודיע כי הוא משעה את ההמלצה לרכוש שמונה מדגמי טויוטה ,  אשר נקראו לתיקון.אקיו טויוטה ,  נשיא החברה ,  הביע בסוף השבוע  " צער עמוק "  על התקלה ,  אך בטויוטה מדגישים כי הדוושה עלולה להיתקע רק במקרים נדירים ביותר .  בארה"ב מפרסמת החברה מידע בעניין הקריאה לתיקון באתר הבית שלה .
 
טויוטה הודיעה על קריאה לתיקון של 1.8 מיליון כלי רכב באירופה
בארה"ב נקראו לתיקון 4.3 מיליון כלי רכב ;  הופסק הייצור של 8 דגמים בארה"ב והנזק לחברה נאמד במיליארדים

