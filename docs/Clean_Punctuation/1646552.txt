כדורעף :  גם בפלייאוף זה נראה קל
אחרי שאת הליגה היא סיימה עם מאזן נקי מהפסדים ,  מכבי ת"א דהרה ל-1:3 על כפ"ס .  מטה אשר ניצחה 1:3 את קרית אתא
הליגה ממשיכה להיות מצחיקה עבור מכבי תל אביב ,  שממשיכה גם בשלהי חודש פברואר לשמור על מאזן נקי מהפסדים .  הדאבליסטית ,  שכבר זכתה בגביע ,  פתחה את הופעותיה הערב  ( שלישי )  בחצי גמר הפלייאוף נגד הפועל כפר סבא ,  וגם אם בהתחלה זה היה נראה כאילו המשחק הולך להיות צמוד ,  זה הסתיים עם 1:3 לצהובים .
 שחקניו של זוהר בר נצר ניצחו בקלות את המערכה הראשונה 14:25 ,  אך במערכה השנייה שחקניו של שגיא ברעם היו טובים יותר ואחרי 23:25 הם השוו ל-1:1 .  מכאן השליטה חזרה להיות צהובה ,  אחרי 18:25 של מכבי תל אביב במערכה השלישית ובהמשך הגיע 22:25 שסגר את הסיפור מבחינת הצהובים ,  שעלו ל-0:1 במפגש נגד כפר סבא .  כידוע ,  המשחקים מתנהלים בשיטת הטוב מחמישה משחקים ,  והמשחק השני ייערך בשבוע הבא ביום שלישי בכפר סבא .
 מאמן מכבי תל אביב ,  זוהר בר נצר ,  אמר לאחר המשחק : " זה המשחק הכי חלש שלנו העונה .  לא היינו במשחק למרות ששלטנו .  הקבלה שלנו נפלה ,  המוסר לא היה ביום גדול ,  אבל טוב שניצחנו ,  כי בפלייאוף לא משנה איך מנצחים .  המשחק הבא אצלם בבית וזה סיפור חדש ". 
שגיא ברעם ,  מאמן כפר סבא : " חוץ מאיתנו ,  אף אחד לא ציפה שיהיה משחק של כמעט שעתיים .  עשינו כמה קאמבקים שאנחנו משקיעים בהם המון אנרגיות .  אנחנו צריכים לדעת לפתוח את המערכות טוב יותר .  מכבי לא הייתה במשחק גדול ,  אבל הם ברמה אחת לא רק מעלינו ,  אלא מעל כל הליגה .  אני מקווה שבבית נוכל לקחת את הנקודות ולנצח לפחות משחק אחד ". 
בחצי הגמר השני עלתה הפועל מטה אשר ל-0:1 נגד מכבי עירוני קרית אתא .  300 צופים ראו את מטה אשר הופכת פיגור 23:21 ל-21:25 ועולה ל-0:1 במערכות .  במערכה השנייה מטה אשר הוליכה כל הדרך בהפרשים ברורים ,  כשרוברטו קולה וג'ואלסון ברבוסה הפגינו משחק רשת מצוין בדרך ל-19:25 ו-0:2 במערכות .
 אתא לא ויתרה ובמערכה השלישית שוב הצליחה להוליך ,  בוגדן אוריסקו והקפטן ולדימיר פרומסון הובילו אותה ל-19:24 .  מטה אשר ,  בזכות דקות טובות של תומר כץ ,  צימקה ל-24:23 ,  אבל אוריסקו היה במקום להנחתה האחרונה של המערכה שקבעה 23:25 ו-1:2 במערכות .  המערכה הרביעית הייתה חד צדדית ,  לאתא פשוט נגמר האוויר ,  כששחקניו של נועם כץ טיילו בדרך ל-15:25 וניצחון 1:3 במשחק כולו .
 
כדורעף :  גם בפלייאוף זה נראה קל
אחרי שאת הליגה היא סיימה עם מאזן נקי מהפסדים ,  מכבי ת"א דהרה ל-1:3 על כפ"ס .  מטה אשר ניצחה 1:3 את קרית אתא

