אשראי הצרכנים בארה"ב ירד חודש 11 ברציפות - הרצף הארוך מעולם 
ירד בדצמבר ב-1.7 מיליארד דולר - פחות מתחזיות הכלכלנים ;  נתוני נובמבר גרועים משדווח במקור
אשראי הצרכנים בארה"ב ירד בדצמבר ,  והשלים בכך נפילה חודשית 11 ברציפות - רצף הירידות הארוך ביותר מאז החל הבנק הפדרלי לפרסם נתון זה בשנת 1943 .  אשראי הצרכנים ירד בדצמבר ב-1.7 מיליארד דולר - הרבה פחות מתחזיות הכלכלנים לנפילה של 10 מיליארד דולר - מסר היום הבנק הפדרלי .  עם זאת ,  נתוני חודש נובמבר תוקנו לנפילה של 21.8 מיליארד דולר באשראי הצרכנים - הנפילה החדה מעולם - לעומת ירידה של 17.5 מיליארד דולר שעליה דווח במקור .  אשראי הצרכנים ירד מדי חודש מאז ספטמבר 2008 למעט ינואר 2009.חובות בעלי כרטיסי אשראי בארה"ב נפלו בחודש דצמבר ב-8.5 מיליארד דולר - ירידה חודשית 15 ברציפות ,  רצף הירידות הארוך ביותר מאז החל הבנק הפדרלי לפרסם נתון זה בשנת 1968 .  היקף ההלוואות לרכישת מכוניות ,  למימון לימודים וסעיפים נוספים ,  גדל ב-6.8 מיליארד דולר ,  הודות למכירות רכב מוגברות .  מוקדם יותר היום מסר משרד העבודה האמריקאי כי שיעור האבטלה בארה"ב ירד במפתיע בינואר ל-9.7% - רמתו הנמוכה ביותר מאז אוגוסט - לעומת 10% בדצמבר .  כלכלנים צפו כי שיעור האבטלה יישאר ללא שינוי ברמה דו-ספרתית .  שוק התעסוקה האמריקאי איבד בחודש שעבר 20 אלף משרות ,  בניגוד לתחזיות הכלכלנים לתוספת של 15 אלף משרות .  מאז ששקעה כלכלת ארה"ב במיתון ,  איבד שוק התעסוקה האמריקאי 8.4 מיליון משרות .
 
אשראי הצרכנים בארה"ב ירד חודש 11 ברציפות - הרצף הארוך מעולם 
ירד בדצמבר ב-1.7 מיליארד דולר - פחות מתחזיות הכלכלנים ;  נתוני נובמבר גרועים משדווח במקור

