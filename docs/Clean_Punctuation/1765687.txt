פריים-סנס הישראלית בין עשרת הסטארט-אפים המבטיחים באירופה
חברת הסטארט-אפ הישראלית שפיתחה את הטכנולוגיה המהפכנית לקינקט ,  בקר המשחקים הפופולרי של מיקרוסופט ,  דורגה על ידי  " וול סטריט ג'ורנל "  בין הסטארט-אפים האירופיים שכדאי לעקוב אחריהם
 >  >   " וול סטריט ג'ורנל "  פירסם אתמול רשימה של עשרה סטארט-אפים טכנולוגיים אירופיים מבטיחים שאותם הוא מזהה כחברות שכדאי לעקוב אחריהן בשנים הקרובות .  החברות שנבחרו נחשבות למובילות בחדשנות בתחומן ,  בעלות פוטנציאל לשנות את השוק שבו הן פועלות ומציגות מודלים עסקיים מקוריים .  בין עשר החברות נמצא הסטארט-אפ הישראלי פריים-סנס שפיתח את הטכנולוגיה שעליה מבוססת מערכת הקינקט של מיקרוסופט .  מפריים-סנס נמסר :" גיימינג מבחינתנו זה רק ההתחלה ".  רשימת החברות המבטיחות שפירסם העיתון מייצגת מגוון חברות טכנולוגיה הפועלות בתחומים שהעיתון מסמן כ"חמים "  כמו שיתוף פעולה מקוון בארגונים ,  פרסום מותאם אישית וטכנולוגיות סחר אלקטרוני .  ב"וול סטריט ג'ורנל "  מצביעים על כך שבעקבות הצמיחה של פייסבוק ,  השיווק ברשתות חברתיות נהפך לאטרקטיבי לסטארט-אפים באירופה .  מחצית מהחברות ברשימה הן בריטיות .  חלק מהחברות ברשימה פותחות או כבר פתחו משרדים בארה"ב ,  אך כולן הוקמו באירופה וחלק ניכר מעובדיהן נמצאים ביבשת .  כל החברות עדיין לא נרכשו ,  ורובן מגובות על ידי קרנות הון סיכון .  חברות רבות המופיעות ברשימה נתמכו בראשית דרכן על ידי תוכניות חממה כמו seedcamp ו-bizspark של מיקרוסופט .  פריים-סנס היא החברה שגייסה את ההון הגדול ביותר מבין החברות המדורגות - 29.4 מיליון דולר עד כה .  החברה הוקמה ב-2005 על ידי יזמים יוצאי יחידת 8200 - אביעד מייזלס ,  אופיר שרון ,  דימיטרי רייס ,  אלכס שפונט וטמיר ברלינר .  בהמשך הצטרף אליהם המנכ"ל המכהן ינון ברכה .  החמישה ,  שהיו גיימרים ,  חיפשו דרך חדשה ואינטואיטיבית יותר שתאפשר למשתמש להיות בתוך המשחק בלי אמצעים שיחצצו בינו לבין המשחק .  הטכנולוגיה שפיתחו היא שבב המתרגם תנועות במרחב הטבעי לאותות אלקטרוניים המאפשרים הפעלת מכשירים אלקטרוניים .  היישום הראשון של הטכנולוגיה הוא בקר הקינקט ,  ממשק התנועה הטבעית למשחקים של מיקרוסופט .  בתחילת נובמבר הושקה מערכת זיהוי התנועה לקונסולת 360 xbox ,  שאזלה מהמדפים כבר ביום הראשון להפצתה .  מנכ"ל פריים-סנס ,  ינון ברכה ,  השוהה כעת בארה"ב מדווח כי לא ניתן להשיג את הקינקט בחנויות ,  ושתוך 25 יום נמכרו 2.5 מיליון יחידות - קצב מכירה של 100 אלף יחידות ביום .  בפריים-סנס לא הופתעו מההצלחה המסחררת לה זכה המוצר החדשני .  סמנכ"לית השיווק בחברה ,  איריס פינקלשטיין-שגיא ,  מספרת כי ציפו להצלחה בקנה מידה כזה מאחר ש"אין אדם שמשתמש בדבר הזה ולא המום מהיכולות ,  מהפוטנציאל ומהכיף המדהים ".  הטכנולוגיה של פריים-סנס שבה נעשה שימוש בקינקט מאפשרת שליטה בטלוויזיה ,  ולמעשה בכל מכשיר אלקטרוני.החברה מתמקדת כיום ב"חוויית הסלון הביתי "  שתעניק למשתמש אפשרות להפעיל את הטלוויזיה ללא מגע וללא שלט רחוק .  הדגש הוא על חוויית צפייה אינטואיטיבית שבה השליטה כולה נעשית באמצעות תנועות ידיים מרחוק של המשתמש .  פיתוח זה הוא חלק ממגמת הסמארט tv ,  שמטרתה לשנות את אופי הצפייה בטלויזיה - שילוב רשתות חברתיות ,  משחקים ,  מאגר ספרים ואפליקציות כחלק מחוויית הצפייה בטלוויזיה .  בימים אלה משיקה החברה סטנדרט עולמי לפיתוח אפליקציות נוספות שיפעלו על גבי פלטפורמה של אינטראקציה טבעית של המשתמשים עם מכשירים אלקטרוניים .  לדברי פינקלשטיין-שגיא ,  החברה מאגדת סביבה אלפי מפתחי אפליקציות ש"צמאים להתחיל לעבוד על משחקים ,  מדיה סנטר ,  וכל אפליקציה שניתן לעשות באמצעות תנועות ".  משרדי פריים-סנס נמצאים ברמת החי"ל .  לאחר שגייסה כ-50 עובדים במהלך 2010 ,  מונה החברה כיום 140 עובדים .  בשנה האחרונה פתחה החברה חמישה סניפים במזרח הרחוק .
 
פריים-סנס הישראלית בין עשרת הסטארט-אפים המבטיחים באירופה
חברת הסטארט-אפ הישראלית שפיתחה את הטכנולוגיה המהפכנית לקינקט ,  בקר המשחקים הפופולרי של מיקרוסופט ,  דורגה על ידי  " וול סטריט ג'ורנל "  בין הסטארט-אפים האירופיים שכדאי לעקוב אחריהם

