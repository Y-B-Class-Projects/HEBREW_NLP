המו"מ עם ארגון המורים צפוי להסתיים בשבוע הבא
ארגון המורים קרוב לחתימה על הסכם קיבוצי מול המדינה .  היוזמה לרפורמה בנוסח אופק חדש בתיכונים - לא צפויה להתממש
 >  >  ארגון המורים בראשות רן ארז עשוי לחתום על הסכם קיבוצי מול המדינה כבר ביום ראשון הקרוב .  מקורבים למשא ומתן אמרו ל-themarker כי הוא מתנהל באופן חיובי . " ביום ראשון נדע אם יש חתימה או לא ",  אמר אתמול ארז בוועדת החינוך בכנסת . " מתנהל משא ומתן חיובי ".  מנכ"ל משרד החינוך שמשון שושני אמר בדיון : " עוד שבוע תהיה חתימה ,  בעזרת השם ".  על אף שתוצאות המשא ומתן עדיין לא ידועות ,  ככל הנראה הן לא ייכללו בשורה למערכת החינוך .  במהלך המגעים לא התקיימו דיונים על הרפורמה בתיכונים ,  עליה דנו הצדדים במחצית 2009 .  ההסכם הקיבוצי הקודם עם ארגון המורים ,  שמייצג כ-47 אלף מורים בתיכונים ובחטיבות הביניים ,  פקע בדצמבר 2009 - ולא חודש מאז .  כתוצאה מכך ,  במהלך השנה האחרונה הכריז ארגון המורים על סכסוך עבודה מול המדינה ,  ושיבש את הלימודים בתיכונים .  המו"מ בין משרדי החינוך והאוצר לארגון המורים ,  שנמשך מאז אמצע 2009 ,  הופסק כמה פעמים .  לפני תחילת שנת הלימודים איים הארגון להשבית את התיכונים אם המגעים לא יחודשו .  בספטמבר התחדשו המגעים ,  ובישיבה הראשונה נקבע סדר הישיבות וסוכם כי הישיבה האחרונה תהיה ב-7 בנובמבר ,  יום ראשון הקרוב .  היום תתקיים ישיבה נוספת .  במשרדי החינוך והאוצר רצו לקדם רפורמה בבתי הספר העל יסודיים ,  כחלק ממאמץ לשיפור מערכת החינוך והישגי התלמידים הנמוכים ,  בדומה לרפורמת אופק חדש .  רפורמת אופק חדש ,  בעלות של 5 מיליארד שקל ,  מיושמת כיום בגנים ובבתי הספר היסודיים שבהם מועסקים מורי ההסתדרות ובחלק מחטיבות הביניים .  במסגרת אופק חדש התחייבו המורים לעבוד שעות נוספות בבית הספר בתמורה לשיפור בשכרם .  דו"ח oecd שסקר את מערכת החינוך ,  וציין בחומרה את נקודת החולשה שלה ,  שיבח את אופק חדש ואמר כי עלייה להיות מיושמת גם בחטיבות העליונות  .  ארגון המורים ,  התנגד לרפורמה מתחילתה ואף ניסה לטרפד את כניסתה לחטיבות הביניים ,  בטענה שתוספת שעות העבודה של המורים לא שווה לתוספת השכר שניתנה להם .  בדיון אתמול בוועדת החינוך אמר ארז  " לא הייתי חותם על אופק חדש גם אם הייתי שיכור ".  לא התגברו על מחלוקות משרד האוצר וארגון המורים לא הצליחו ככל הנראה לגבור על הקשיים שמנעו יישום תוכנית דומה .  ולא הגיעו להבנות לגבי כמה נושאים עקרוניים כמו שיפור שכר המורים בתמורה לתוספת שעות הלימוד ,  ודרישת האוצר מארגון המורים לוותר על תגמולים שניתנים להם .  במהלך 2009 הכריז ארז כי  " כתוצאה מהתנהלות האוצר נצטרך לחזור לתפקיד קלאסי של איגוד מקצועי הנאבק על תוספות שכר ותנאי עבודה בלבד ".  במהלך המשא ומתן הציב ארז כמה תנאים ובהם שיפור בשכר המורים ובתנאי העבודה .  אחד הדגשים של הארגון במהלך המשא ומתן היתה דרישתו לתת תגמול למורי הארגון עבור עבודה שהם מבצעים מחוץ לשעות הלימודים לא בשכר כמו אסיפות הורים ,  ישיבות ,  בדיקות והכנת מבחנים ועבודות בית .  תגובת ארגון המורים : " האווירה חיובית ,  אבל מוקדם לומר אם המו"מ יסתיים ביום ראשון .  עמדת הארגון לגבי אופק חדש לא השתנתה ". 

המו"מ עם ארגון המורים צפוי להסתיים בשבוע הבא
ארגון המורים קרוב לחתימה על הסכם קיבוצי מול המדינה .  היוזמה לרפורמה בנוסח אופק חדש בתיכונים - לא צפויה להתממש

