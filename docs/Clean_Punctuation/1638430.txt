פריג'יוני : " נצטרך להציג את אותה הגישה מול מכבי "
 ריאל מדריד גברה על מלאגה ,  שחקניה כבר חושבים על המשחק ביד אליהו מול מכבי בטופ-16 : " ניצחון יקדם אותנו משמעותית "
 בזמן שמכבי תל אביב גברה אמש  ( ראשון )  ללא קושי מיוחד על מכבי חיפה בליגת העל ,  ריאל מדריד נראתה חדה ומסוכנת כשגברה על מלאגה 67:84 בחזרה הגנרלית שלה לפני הביקור בהיכל נוקיה ביום חמישי ,  למפגש מול מכבי במשחק השני בטופ-16 .  
מאמן ריאל ,  אטורה מסינה ,  שיבח את שחקניו . " זה היה ניצחון חשוב על קבוצה מצוינת ,  שכמעט ניצחה במוסקבה רק לפני כמה ימים ",  אמר מסינה ,  שקבוצתו עדיין במקום השלישי בליגה הספרדית מאחורי ברצלונה וקאחב לבוראל ,  במאזן 4:16 , " איבדנו יותר מדי כדורים ,  אבל זה חשוב שהשחקנים ידעו לקחת אחריות ברגעי האמת .  יש לנו בעיה בחזרה להגנה אחרי שאנחנו מאבדים כדור ,  אבל ברגעי ההכרעה העלינו את הרמה שלנו ". 
פבלו פריג'יוני אמר בסיום כי  " לעתים מנצחים משחקים רק בסיום ,  וזה מה שקרה לנו הפעם .  שיחקנו עם הגישה הנכונה ועם האינטנסיביות הנדרשת ,  וככה מנצחים משחקים קשים .  אנחנו נצטרך להציג את אותה הגישה מול מכבי ביום חמישי ,  ואם ננצח שם נוכל להתקדם משמעותית בטופ-16 ". 

פריג'יוני : " נצטרך להציג את אותה הגישה מול מכבי "
 ריאל מדריד גברה על מלאגה ,  שחקניה כבר חושבים על המשחק ביד אליהו מול מכבי בטופ-16 : " ניצחון יקדם אותנו משמעותית "
 
