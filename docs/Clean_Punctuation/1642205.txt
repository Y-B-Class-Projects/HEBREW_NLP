אישום :  רצח את אשתו בגרזן כשילדיהם בדירה
גבר בן 39 מבית חנינא הואשם ברצח אשתו .  לפי כתב האישום ,  במהלך מריבה בין השניים ,  יצא הבעל מחדר השינה ,  נטל גרזן ושיסף את גרונה של רעייתו
לבית המשפט המחוזי בירושלים הוגש הבוקר  ( חמישי )  כתב אישום נגד אחמד מוזפר ,  בן 39 מבית חנינא ,  הנאשם ברצח אשתו עביר לפני כשבועיים .  
לפי כתב האישום שהוגש באמצעות עו"ד ירון מינטקביץ מפרקליטות מחוז ירושלים ,  בני הזוג התחתנו לפני כ-13 שנים ומאז נולדו להם שבעה ילדים .  
בסוף השנה שעברה ,  לאור סכסוך בין השניים ,  עברה האישה להתגורר בבית הוריה כשהיא מותירה את הנאשם עם שבעת ילדיהם .
 מוזפר פנה מספר פעמים לאשתו ולבני משפחתה בניסיון לשכנע אותה לחזור להתגורר עמו .  בסוף ינואר היא התרצתה ושבה לבית המשפחה .  יומיים בלבד לאחר שחזרה הביתה ,  בזמן שבני הזוג שהו בחדר השינה בביתם ,  פרצה ביניהם מריבה ,  במהלכה יצא מחדר השינה ונטל גרזן וסכין שהיו בחדר הסמוך .
 לאחר מכן חזר אל החדר ,  שיסף את גרונה של אשתו באמצעות הגרזן ודקר אותה בצוואה ,  כל זאת בזמן ששניים מילדיהם ישנו בדירה .
 הפרקליטות מבקשת מבית המשפט להאריך את מעצרו של הבעל עד תום ההליכים המשפטיים נגדו .
 
אישום :  רצח את אשתו בגרזן כשילדיהם בדירה
גבר בן 39 מבית חנינא הואשם ברצח אשתו .  לפי כתב האישום ,  במהלך מריבה בין השניים ,  יצא הבעל מחדר השינה ,  נטל גרזן ושיסף את גרונה של רעייתו

