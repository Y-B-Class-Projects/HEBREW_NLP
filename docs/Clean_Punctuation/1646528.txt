בית המשפט :  סוכני הנסיעות לא יקבלו עמלה על מכירת כרטיסי טיסה של בריטיש איירוויס
סוכני הנסיעות עתרו כנגד החברה שביטלה את עמלתם בסך כ-7%
 מאת זוהר בלומנקרץ ועירית רוזנבלום בית משפט המחוזי מרכז דחה היום  ( ג' )  את תביעת 117 סוכני הנסיעות והתאחדות סוכני הנסיעות ופסק לטובת חברת התעופה בריטיש איירוויס בישראל ,  בענין ביטול תשלום עמלת הבסיס בסך 7% לסוכנים ,  בגין מכירת כרטיסי הטיסה שלה .  ביהמ"ש אף הורה לשלם לחברת התעופה הבריטית בישראל ,  בהוצאות ושכר טרחת באי כוחה המשפטיים ,  בסכום של 50 אלף שקל בצרוף מע"מ .  העותרות ביקשו לבטל את הודעת בריטיש איירוויס מה-26 למארס 2008 ,  לפיה תופחת העמלה המשולמת לסוכני הנסיעות בגין מכירת כרטיסי טיסה בשני שלבים :  מה-1 באוקטובר 2008 תופחת העמלה ל-5% ואילו מה-1 לספטמבר 2009 תבוטל לחלוטין  ( "עמלת אפס ") .הסעד המבוקש כלל הצהרה על אכיפת הסכם יאט"א - הסכם בין סוכני הנסיעות לאירגון הבינלאומי של חברות תעופה סדירות ,  הכולל גם את ענין תשלומי העמלות ודרישה לקיום משא ומתן בתום לב בין הצדדים .  בהחלטתו קבע בית המשפט ,  כי  " התוצאה היא שבעינן עומדות החלטות יאט"א ובהן החלטה בדבר אופן התשלום לסוכני הנסיעות ,  אך גם האפשרות לבטל את החוזה .  משנתנה בריטיש הודעה סבירה מראש ומשהבהירה את רקע לכך ,  ואף אם לא הוכיחה צורך כלכלי ממשי בכך ,  אך לא הוכח כי פעלה בהעדר תום לב- אין לשעות לטענות המבקשות .  לפיכך ,  הביטול שביטלה בריטיש את חוזה יאט"א בינה לבין סוכני הנסיעות בעינו עומד ". התאחדות סוכני הנסיעות אומרת בתגובה כי מקריאה ראשונית ניתן ללמוד כי זהו פסק דין חשוב העונה בחיוב לעיקר טענות סוכני הנסיעות.בסיכום פסק הדין קובעת השופטת שעומדות בעינן החלטות יאט"א ,  הכוללות תשלום לסוכני הנסיעות ומצד שני השופטת מקבלת את זכות ביטול הסכם יאט"א כולו על ידי בריטיש וקובעת שחוזה יאט"א פסק מלהתקיים בין חברת בריטיש לסוכני הנסיעות .  משמעות קביעה זו הינה כי ביטול חוזה היאט"א בין סוכני הנסיעות לבריטיש בתוקף.לדברי השופטת  " לא ניתן לטעון ברצינות כי בגדר שיקול הדעת של בריטיש לקבוע את העמלה של הסוכן גם הקביעה האפשרית שאין לשלם לו אגורה .  טענה כזו עומדת בניגוד ללשון סעיף 9 להסכם ההתקשרות ואינה עונה בקנה אחד עם חובת תום הלב בהפעלת זכויות עפ"י החוזה שבין הצדדים ". כאמור ,  בהודעת הסיכום בה קובעת השופטת כי ההסכם יאט"א מבוטל בין סוכני הנסיעות לבריטיש ,  קובעת השופטת שהחלטות יאט"א הכוללות תשלום לסוכני הנסיעות בעינן עומדות .
 
בית המשפט :  סוכני הנסיעות לא יקבלו עמלה על מכירת כרטיסי טיסה של בריטיש איירוויס
סוכני הנסיעות עתרו כנגד החברה שביטלה את עמלתם בסך כ-7%

