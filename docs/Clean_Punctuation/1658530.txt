שותים ורצים
אם כבר יצאתם לריצת בוקר בפארק ,  תמקסמו את התועלת עם איזה שחור גדול חזק לפני .  קפה ,  כמובן
קפאין הוא בעצם הסם הפופולרי ביותר בעולם ותמצאו אותו בלא מעט משקאות ומזונות שצורך האדם המערבי המודרני  ( קפה ,  תה ,  קולה ,  משקאות קלים ושוקולד )  ואפילו במספר תרופות .
 אין כל פלא ,  כי מדובר בסם מעורר אפקטיבי ביותר ,  אשר לא מעט מאיתנו לא יכולים להתחיל את הבוקר  ( ולהמשיך את היום )  בלעדיו ,  וכן בן זוג אידאלי לעוסקים בספורט .
 תכונותיו המעוררות נגרמות עקב השפעתו על מערכת העצבים המרכזית .  במינונים גבוהים הוא עלול להיות קטלני ,  אך אל דאגה ,  מדובר בצריכה של עשרות כוסות קפה ,  לא משהו שרובנו יכולים לו .
 השפעתו של הקפאין מורגשת לאחר כרבע שעה מרגע צריכתו :  הוא מגיע למחזור הדם ונשאר שם למספר שעות ,  במהלכן הוא אחראי להגברת קצב הלב ,  הצרת כלי דם ,  הרפיית מעברי אוויר ושיפור התפקוד הנשימתי .
 בספורט התחרותי הוא אסור לשימוש כבר משנות השישים ,  מסיבה זו בדיוק .  הוא נחשב כחומר ארגוגני  ( משפר ביצועים )  ולכן נמצא ברשימת החומרים הממריצים האסורים לשימוש .
 אולם לעוסקים בספורט כתחביב ,  ובמיוחד למי שעוסק בספורט על מנת לרדת במשקל ,  הוא בגדר חובה כמעט :  קפאין גורם לפירוק וניוד של חומצות שומן מתאי השומן ולהעלאת ריכוז חומצות השומן החופשיות בדם .  זה מוביל לשריפה מוגברת של שומן כמקור אנרגיה בשעת הפעילות ,  וזה כמובן משמח מאוד את הרצים הרצוצים .  כי אם כבר לרוץ ,  אז שיהיה בשביל מה ,  לא ? 
ההמלצה היא לצרוך כמות נאה של קפאין ,  למשל כוס קפה שחור חזק  ( 150-200 מ"ג קפאין )  או אספרסו כפול  ( 100 מ"ג )  כ-60-90 דקות לפני תחילת הפעילות הגופנית .  החלק הפחות משמח הוא ,  שכדי למקסם את התועלת ,  מוטב להמנע מצריכת קפאין במהלך היום ,  שכן צריכה עודפת של קפאין ממזערת את השפעותיו המבורכות .
 
שותים ורצים
אם כבר יצאתם לריצת בוקר בפארק ,  תמקסמו את התועלת עם איזה שחור גדול חזק לפני .  קפה ,  כמובן

