דלק אנרגיה הנפיקה אג"ח בשווי 400 מיליון שקל לציבור ולמוסדיים ;  הביקוש עמד על מיליארד שקל
החברה שיעבדה לרוכשים את יחידות ההשתתפות של אבנר ודלק קידוחים
דלק אנרגיה הנפיקה בהצלחה אג"ח בשווי כולל של 400 מיליון שקל בסדרות אג"ח למשקיעים המוסדיים ולציבור .  למוסדיים הונפקו אג"ח בשווי 320 מיליון שקל ,  ולציבור בהיקף של 80 מיליון שקל .  בשלב המכרז הציבורי של הנפקת אג"ח של  ,  שנערך ביום חמישי ,  נרשמו ביקושים בהיקף של כ- 250 מיליון שקל ,  כלומר פי 3 מהיצע לציבור בסך כ- 80 מיליון שקל בשתי הסדרות החדשות ד' ו-ה' יחד .  הנפקת 400 מיליון שקל באג"ח ,  זכתה בשלב המוסדי והציבורי יחד ,  לביקושים בהיקפים של כמיליארד שקל .  הריביות שנסגרו במכרז לציבור נקבעו על 7.19% בסדרה השקלית ועל 5.15% בסדרה הצמודה והן נמוכות מהריבית שנקבעה בשלב המוסדי שעמדה על 7.44% ו-5.28% בהתאמה .  ביקושים ערים שנרשמו בשלב הציבורי לביקושים נבעו בין היתר משעבוד מניות האנרגיה שברשות החברה לאגרות החדשות.למרות שהחוב החדש אינו מדורג על ידי חברות דירוג האשראי ,  אג"ח מסדרות ד' ו-ה' מגובות בבטוחות .  החברה שיעבדה לרוכשים - בשעבוד ראשון - את יחידות ההשתתפות של אבנר ודלק קידוחים ,  אשר מניותיהן נסחרות בבורסה במדד תל אביב 25 ,  בשיעור של 130% מיתרת החוב.איגרות חוב מסדרה ד' החדשה אינן צמודות למדד כלשהו ,  הן עומדות לפירעון סופי בינואר 2017 ובעלות משך חיים ממוצע המסתכם ב-5 שנים .  סדרת אג"ח ה' החדשה צמודה למדד המחירים לצרכן ,  תיפרע סופית ביולי 2019 והיא בעלת משך חיים ממוצע המסתכם ב-6.4 שנים.גדעון תדמור ,  מנכ"ל דלק אנרגיה : " עוצמת הבטוחות ואטרקטיביות העסקה ,  באה לידי ביטוי ברמות הביקוש המרשימות בהנפקה זו ואנו מודים למשקיעים אשר נתנו בנו אמון והפנימו את ערך נכסיה של החברה ואת הפוטנציאל האדיר הטמון בתחום חיפושי הנפט וגז בישראל ". מסכם גבי לסט יו"ר דלק אנרגיה : " קבוצת דלק מודה לציבור המשקיעים בישראל על הבעת האמון בהנהלת דלק אנרגיה ובפוטנציאל הקיים בתגליות הגז תמר ,  דלית וים תטיס .  אנו שבעי רצון מהתנהלות הנהלת החברה ,  ומצפים להמשך תוצאות מרשימות ". 

דלק אנרגיה הנפיקה אג"ח בשווי 400 מיליון שקל לציבור ולמוסדיים ;  הביקוש עמד על מיליארד שקל
החברה שיעבדה לרוכשים את יחידות ההשתתפות של אבנר ודלק קידוחים

