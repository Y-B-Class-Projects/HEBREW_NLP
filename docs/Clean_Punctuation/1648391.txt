ארגוני זכויות אדם דורשים מאפל :  העבירו פרטים על החברות שהעסיקו קטינים
החברות ,  שמשתפות פעולה עם אפל ,  העסיקו קטינים עקב מחסור בעובדים במפעלים בסין ,  טייוואן ותאילנד
אפל צריכה לספק יותר פרטים על הספקיות עמן היא משתפת פעולה ,  כך אמרו היום ארגוני זכויות אדם ,  לאחר שענקית הטכנולוגיה הודתה אתמול כי כמה מהחברות עמן היא עובדת מעסיקות קטינים .  אתמול דיווחה אפל ,  במסגרת דו"ח  " אחריות הספקיות "  שלה לשנת 2010 ,  כי שלוש מהספקיות שעמן היא משתפת פעולה העסיקו נערים בני 15 במדינות שבהן הגיל המינימלי להעסקה הוא 16 .  אפל ,  שערכה ביקורים בין היתר בסין ,  תאילנד וטייוואן ,  אמרה כי עובדיהן של כמה מהספקיות נאלצו לעבוד שעות נוספות ,  בעוד שחלקן שילמו פחות משכר המינימום המקובל . " אפל צריכה לשפר את השקיפות בנוגע לתנאי ההעסקה אצל הספקיות שלה ,  כדי לאפשר פיקוח חיצוני מצד ארגוני זכויות אדם ",  אמר אפו לאונג מ-asia monitor resource centre בהונג קונג .  לדבריו ,  חברות אלקטרוניקה משתרכות מאחורי יצרניות בגדים במאמציהן לדאוג לזכויות העובדים .  אחת הסיבות להעסקת קטינים היא מחסור בעובדים .  במחוז גואנדונג ,  בו נמצאים מפעלים רבים של ספקיות אפל ,  כולל אחת מהשלוש שמעסיקה עובדים קטינים ,  ישנו כיום מחסור של 2 מיליון עובדים ,  לדברי לאונג .  ג'יל טאן ,  דוברת אפל בהונג קונג ,  אמרה כי החברה אינה חושפת מיהן הספקיות שלה מתוך מדיניות מכוונת .  עם זאת ,  אפל הודיעה כי הפסיקה לשתף פעולה עם לפחות אחת מהספקיות ,  לאחר שמצאה הפרות חוזרות ונשנות ו"פעולות בלתי הולמות "  שנעשו במפעליה .
 
ארגוני זכויות אדם דורשים מאפל :  העבירו פרטים על החברות שהעסיקו קטינים
החברות ,  שמשתפות פעולה עם אפל ,  העסיקו קטינים עקב מחסור בעובדים במפעלים בסין ,  טייוואן ותאילנד

