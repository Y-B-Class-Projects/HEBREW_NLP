המשחק החדש של גוגל
גוגל מעדכנת את קורא ה-RSS שלה עם Google Reader Play - כלי המאפשר צפייה בתכנים ויזואליים נבחרים
גוגל מרעננת את קורא ה-RSS שלה ,  ה-Google Reader .  אתמול  ( ד' )  השיקה החברה שירות ניסיוני המאפשר לגלוש בין עדכונים בעלי אופי ויזואלי .  Google Reader Play מגיע בממשק בעל רקע שחור ומספר כפתורי ניווט ,  ומתמקד בתמונות ,  קטעי וידאו ושאר אמצעים גרפיים .  האייטמים בכלי החדש מוצגים על מסך מלא ,  מה שגרם למספר כתבי טכנולוגיה בחו"ל לאבחן כי נראה שהוא הותאם במיוחד לצפייה בקטעי וידאו ,  ושיתכן שמטרתה של גוגל בכלי זה היא להרגיל את המשתמשים לצרוך תכני וידאו דרך ה-Reader שלהם .  נראה גם כי צורת ההצגה תתאים במיוחד למחשבי לוח ,  דוגמת האייפד של אפל שעומד להיכנס לשוק בחודש הבא .
 התוכן מוצג בצורה גדולה וברורה ,  ולחיצה עליו מובילה לאתר המקורי בו התפרסם .  התכנים אינם עדכונים המגיעים מרשימת ה-RSS שהגדיר המשתמש בעצמו ,  אלא ממאגר שמגדירה גוגל .  התוכנה בוחרת את המאמרים המוצגים על בסיס טכנולוגיית  " אתרים מומלצים "  שכבר מיושמת ב-Google Reader .  לאחר מכן היא מחפשת ברשת תכנים דומים .  לאחר עבודה על הכלי ,  בחירת התוכן המוצג אמורה להתעדכן לפי הגדרות הגולש ,  המסמן איזה תכנים עניינו אותו ולאיזו קטגוריות נושאים הוא מעוניין להיחשף .  לפחות בשלב זה ,  אין צורך בחשבון בגוגל כדי להשתמש בשירות .
" אנחנו חושבים שה-Reader הוא דרך כייפית לגלוש באייטמים מעניינים שלא הייתם מגיעים אליהם בצורה אחרת ",  אמר מהנדס המוצר גרט וו . " עיצבנו אותו במיוחד עבור אנשים שלא רוצים לבזבז זמן ביצירת רשימת פידים משלהם ".  כתב הטכנולוגיה סטיבן שקלנד ציין שלטעמו הניווט בשירות החדש מבלבל ,  ושיש קושי לחזור להפניה לאחר שיצאת ממנה .  עם זאת ,  ציין שקלר שמדובר בשירות  " נחמד ".   " זו דרך טובה למצוא בידור ברשת וקטעים ויראליים ,  וכן חומרים מעניינים להם לא נחשפתי קודם ",  כתב .
 
המשחק החדש של גוגל
גוגל מעדכנת את קורא ה-RSS שלה עם Google Reader Play - כלי המאפשר צפייה בתכנים ויזואליים נבחרים

