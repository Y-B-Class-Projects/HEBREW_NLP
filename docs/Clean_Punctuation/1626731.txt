אישום :  אסי אבוטבול איים על מנהל הכלא
העבריין המורשע מואשם כי איים על חייו של מנהל הכלא בו הוא מרצה את עונשו .  במכתב שהעביר אליו כתב אבוטבול : " אני אמחק אותך .  אתה אדם רע והסוף ידוע "
  ( צילום :  טל אנגלנדר ,  עריכה :  יאיר דניאל ) 
הפרקליטות הגישה הבוקר  ( רביעי )  לבית משפט השלום בראשון לציון כתב אישום נגד העבריין אסי אבוטבול ,  בגין איומים על מנהל הכלא בו הוא מרצה את עונשו .  
בכתב האישום מצוטט חלק ממכתב שהעביר אבוטבול למנהל הכלא ,  גונדר משנה ד ,  בו כתב אבוטבול : " אתה לא תיצע לעולם ממני  ( מישפטית )  ומאחי לעולם לא שה' ישלם לן באוכל במו שאתה מתעלל בנו באוכל ".  עוד נכתב , " חלק ממה שתקבל אתה עוד תעבור לפינוי מאחזים של מתנחלים זה הכי מתאים לן .  ואתה תעמיד בבית המישפט אנחנו נמחק אותך .  אתה אדם רע את ההמשך אתה יודע ".   ( שגיאות במקור ) 
 אף שהוא כבר מרצה מאסר ממושך ,  המשטרה הגישה בקשה לעצור את אבוטבול עד תום ההליכים המשפטיים נגדו.פרקליטיו של אבוטבול ,  עורכי הדין בני וקרן נהרי ,  אמרו בתגובה כי הוא מכחיש שהתכוון לאיים על מפקד הכלא ,  אלא התכוון רק לממש את זכויותיו כאסיר ,  בהן הגשת עתירות .
 שלשום הוארך מעצרו של אבוטבול בבית משפט השלום .  במהלך הארכת המעצר טען נציג המשטרה כי מדובר בראש ארגון פשע מורשע ,  אשר בין העבירות עליהן נשפט נמצאת גם עבירת האיומים שבגינה נעצר ולכן יש לייחס יתר חשיבות לאיומים שהוא משגר .  
עוד ציין נציג המשטרה ,  כי בין היתר כתב אבוטבול במכתבו למפקד הכלא כי  " אלוהים ישלם לך באוכל כמו שאתה מתעלל בנו באוכל ".  פרקליטתו של אבוטבול ,  עו"ד קרן נהרי ,  טענה כי עצם העובדה שאבוטבול העביר במו ידיו את המכתב למנהל האגף מצביעה על כך שלא הייתה בכוונתו לאיים .  
טרם תחילת הדיון אבוטבול לעג לחוקרי המשטרה ואמר בגיחוך  " כשבאתם אליי ואמרתם לי שאני עצור ,  ממש רעדתי ,  מה זה נבהלתי ".  בנוסף ,  במהלך הדיון ,  ביקש אבוטבול את זכות הדיבור וטען כי המשטרה עצרה אותו רק בניסיון לסכל את ערעורו הקרב לבית המשפט העליון . 
" אני עומד בפני ערעור בעליון בנושא של ראש ארגון הפשע ",  אמר אבוטבול ".  כל מה שעושים לי פה זה כדי שאני אגיע שחור לעליון ,  וזה לא פייר ,  כי עשיתי את הכל לבן .  אם פועלים לפי החוק ,  זה לא טוב ,  וגם אם לא פועלים לפי החוק ,  זה לא טוב .  מה אני אמור לעשות ?  !  ". 
ביום ראשון נעצר אבוטבול בחשד שאיים על מפקד כלא גלבוע ,  בו הוא מרצה מאסר כראש ארגון פשע .  בעקבות האיומים ,  תיגברו בשב"ס את האבטחה סביב מפקד הכלא ,  גונדר משנה ד' .  על פי החשד ,  אבוטבול שלח למפקד הכלא מכתב איומים לאחר שפנה לפני כחודש למנהל בית הכלא בבקשה לאפשר לו לקיים במקום מסיבת בת מצווה לאחת מבנות משפחת אבוטבול .  
מפקד הכלא הסכים לאשר את עריכת המסיבה אך התיר זאת בתנאי שבמסיבה לא ינכחו יותר מעשרה מוזמנים שכולם בני משפחה מדרגה ראשונה .  מפקד הכלא אף סירב לבקשתו של אבוטבול לאפשר הבאת כיבוד מהבית ,  והסכים רק כי במסיבה יהיה כיבוד הנמכר במזנון הכלא .  
גורמים בשב"ס סיפרו לוואלה !  חדשות כי  " ברגע שאמרו לאבוטבול שהוא לא יכול להביא אוכל ,  זה מה שככל הנראה הכעיס אותו ".  בשב"ס רואים את המעשה בחומרה ,  אך מציינים כי לא מדובר במעשה מתוחכם מצידו של אבוטבול .
 
אישום :  אסי אבוטבול איים על מנהל הכלא
העבריין המורשע מואשם כי איים על חייו של מנהל הכלא בו הוא מרצה את עונשו .  במכתב שהעביר אליו כתב אבוטבול : " אני אמחק אותך .  אתה אדם רע והסוף ידוע "
 
