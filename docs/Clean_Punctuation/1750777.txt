בנאדו : " רוצה לסיים את הקריירה במכבי חיפה "
 אמרו שהוא יבוא חשבון עם אלישע לוי ,  שיוציא עצבים על מכבי חיפה ואוהדיה ,  אך המסעת של אריק בנאדו הלכה לכיוון הפוך והראתה כמה חזקה המערכת הירוקה :  אני מספיק חזק וטוב כדי לשחק ,  אחכה להזדמנות כדי לתת את כל כולי למועדון .  בסוף העונה אשקול פרישה
צילום :  אדריאן הרבשטייןעריכה :  גדי וינסטוק
אריק בנאדו ,  שחקן מכבי חיפה ,  כינס היום  ( שלישי )  מסיבת עיתונאים במטרה לבאר את יחסיו עם מאמן הקבוצה אלישע לוי .  כזכור ,  הבלם ,  שחזר לחיפה לאחר מספר שנים של גלות בבירה ,  לא קיבל קרדיט מתחילת העונה מהמאמן ואף התבטא בעבר בוואלה !  ספורט כשטען כי לא קיים סיכום בינו לבין אלישע לוי שהוא יישב על הספסל .  מאז שוחח אלישע עם הבלם ,  אולם הוא עדיין לא קיבל קרדיט ,  מלבד דקות ספורות במסגרת משחקי גביע הטוטו .  כעת ,  התפנה ,  כאמור ,  בנאדו לשפוך אור על המתיחות עם אלישע לוי .
" אני רוצה לסיים את הקריירה שלי במכבי חיפה ",  אמר בנאדו בתחילת דבריו במסיבת העיתונאים . " לא ביקשתי כסף ולא ביקשתי מעמד מקצועי .  לי היה חשוב דבר אחד :  לחזור למכבי חיפה ,  ויעקב שחר ואלישע לוי נענו לבקשה שלי והסכימו להחזיר אותי .  אני יודע שהרבה אוהדים נפגעו מהעזיבה שלי את מכבי חיפה ,  אבל כמעט כל אוהד שפגשתי שמח ומפרגן על החזרה שלי ,  זה לא נחמד שיש עדיין אוהדים שמקללים אותו .  הרבה מהאוהדים שמקללים אותי לא יודעים את סיבת העיזבה שלי .  אני רק אומר שהעזיבה לא הייתה בגלל כסף ,  אבל אני לא רוצה לחזור לזה ,  זה כבר מאחוריי .
" עכשיו אני בחיפה ,  מתאמן טוב ,  מרגיש טוב ",  המשיך בנאדו . " לא נעים לי לשבת על הספסל ,  שיחקתי כל הקריירה ,  בקבוצות ובנבחרת ,  בהרכב ,  אבל אני מקצוען ואמשיך להתאמן חזק כדי להמשיך לקבל את ההזדמנות שלי .  כרגע אלישע חושב אחרת ,  גם אם זה לא לרוחי אני אכבד כל החלטה כרגע וגם בעתיד ".  
" בשבועיים האחרונים הייתה התעסקות ,  מצד אחד מחמיאה מצד שני מוגזמת ,  בנושא שלי .  הרבה אנשי מקצוע ,  פרשנים ועיתונאים חושבים שאני צריך או מתאים לשחק וזה לא קרה ",  הוסיף בנאדו . " זה ברור שגם לי יש ציפייה כזו ,  אבל יש לי בקשה קטנה :  הנושא שלי יצא מפרופורציות וגרם לאי שקט ואני מבקש להוריד את זה מסדר היום כי לקבוצה יש מטרות חשובות השנה .  אני מספיק חזק להמשיך להתאמן ולחכות להזדמנות שלי ואני אתן את כל כולי למועדון הזה ,  שהוא חשוב לי מאוד ואני אשחק למען כולם .
" היו לי כמה אופציות בקיץ ",  המשיך הבלם , " אבל היה לי חשוב מאוד לחזור למועדון שגדלתי בו ,  לסגור מעגל מבחינתי .  העזיבה הייתה אחד הדברים הכי קשים בקריירה שלי וכשהייתה לי את ההזדמנות לחזור למכבי חיפה בסוף השנה שמחתי לעשות זאת ". 
הבלם הירוק נשאל האם הוא סבור שהוא יכול לשחק במקומם של אחרים ,  וענה בביטחון : " אני לא מדבר על שחקנים אחרים ,  אני לא אעביר ביקורת על אף אחד הם חברים שלי .  אני חושב שאני מספיק טוב כדי לשחק ואני מסוגל לתרום ולהפיק מעצמי ". 
בנאדו אף ענה לשאלה האם הוא שוקל פרישה בעתיד : " בסוף השנה אני אעשה חושבים עם עצמי ואחשוב אם אני רוצה להמשיך עוד שנה ". 
באימון הבוקר של מכבי חיפה לא נכחו שני שחקנים ,  אייל גולסה ועידן ורד הממשיכים להיעדר בשל פציעות .  ורד מחכה לתשובת המנתח שלו ,  שאמורה להתקבל עד תחילת השבוע ,  ואילו גולסה ,  שסובל משבר מאמץ ,  זקוק למנוחה מוחלטת .
 החלוץ מוחמד גדיר ערך אימון ריצה מסביב למגרש וחוזר לכושר משחק בהדרגה .  מי שכן התאמן הוא עלי עוסמאן ,  שעשוי להיכלל בסגל לקראת המשחק נגד הפועל תל אביב במסגרת המחזור התשיעי של הליגה ביום שני הבא ,  אך לא ברור עדיין האם אלישע לוי יעדיף אותו בהרכב או להמשיך לתת את הקרדיט לאייל משומר ,  שגילה יכולת טובה מול הפועל פתח תקוה וייתכן שיקבל קרדיט בהרכב .
 השוער ניר דוידוביץ' ממשיך לערוך אימונים עם מאמן השוערים גיורא אנטמן .  יניב קטן ,  שחזר להרכב ביום ראשון האחרון מול פתח תקוה ,  ערך אימון מלא .  לפני האימון ערכו השחקנים בדיקות דם .
 
בנאדו : " רוצה לסיים את הקריירה במכבי חיפה "
 אמרו שהוא יבוא חשבון עם אלישע לוי ,  שיוציא עצבים על מכבי חיפה ואוהדיה ,  אך המסעת של אריק בנאדו הלכה לכיוון הפוך והראתה כמה חזקה המערכת הירוקה :  אני מספיק חזק וטוב כדי לשחק ,  אחכה להזדמנות כדי לתת את כל כולי למועדון .  בסוף העונה אשקול פרישה

