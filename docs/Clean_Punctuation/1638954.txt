איך נפטרים מתולעים בטוסיק ? 
אם לתינוק שלכם מגרד בטוסיק יכול להיות שיש לו תולעים .  מה עושים עם זה ואיך זה קשור לאבק בבית ? 
לפעוט מגרד בטוסיק ?  גם אתם התחלתם להתגרד ?  יכול להיות שיש לכם תולעים .  זה נשמע ממש מרתיע וקשה לעיכול אבל בפועל זה לא כל כך נורא וקל לטפל בכך .  שכיחות התופעה מפתיעה - מסתבר ש-90% מהאוכלוסייה סובלת מתולעים אבל הרוב לא סובל מסימפטומים  ( גרד וכאב בטן )  .  הנה כמה טיפים לגבי תולעים ,  וזכרו שהשד לא נורא כל כך והטיפול פשוט .
 - בעין בלתי מזוינת קשה מאוד לראות את התולעים אבל אם מסתכלים בעין בוחנת ניתן לראות את תנועתן .  עוביין כסיכה  ( ולכן הן מכונות תולעי סיכה )  ,  הן קטנות ,  דקות ,  צבען לבן-שקוף ואורכן מספר מ"מ .  מגלים אותן בצואה או על פני פי הטבעת .
 - פנס קטן בלילה :  התולעים נוטות לצאת בלילה ולהטיל ביצים סביב פי הטבעת .  הן יוצאות בלילה כנראה בגלל שהגוף אינו מצוי בתנועה .  אם יש לכם תינוק או פעוט ואתם חושדים שיש לו תולעים חכו שהוא יירדם ואז האירו את פי הטבעת שלו בפנס .  אם הן שם כבר תראו אותן .
 - על בטוח :  כדי לדעת בוודאות אם יש תולעים שולחים צואה טרייה לבדיקת מעבדה .
 - מאיפה הן מגיעות ?  התולעים מגיעות לפי הטבעת דרך מערכת העיכול .  ביצי התולעים מצויות באבק בית וכך אנחנו בעצם  " אוכלים "  אבק ואז התולעים מתפתחות במעי ,  הופכות בוגרות ,  מטילות ביצים בפי הטבעת וחוזר חלילה .
 - בנות ,  שימו לב :  רוב האוכלוסייה לא סובלת מסימפטומים בעקבות תולעים אבל אצל בנות הן עלולות לנוע לפות ולגרום לגרד ולזיהום בדרכי השתן .
 - איך מטפלים ?  יש שתי קבוצות של תרופות לטיפול בתופעה שפשוט ממיתות את התולעים בתוך מערכת העיכול .  את התרופה נותנים בערב לפני השינה וכעבור 10 ימים חוזרים על הטיפול כדי לקטול את אלה שהתפתחו מהביצים .  בניגוד לאנטיביוטיקה ,  התרופות אינן פוגעות באוכלוסיית החיידקים הטובים במעי ופחות נספגות בו .
 - יש או אין ?  אם הילד שלכם מתגרד ,  מצוי באי שקט או שהבחנתם בתולעים בחיתול שלו  פנו לרופא הילדים כדי לקבל טיפול .  
- טיפול משפחתי :  תולעים הן עניין מאוד מדבק .  במשפחה אחד מדביק את השני ולכן מומלץ לקבל טיפול משפחתי .
 - זמן לניקיון :  אם תקפידו לנקות אבק בבית תוכלו להוריד את הסיכוי להידבקות חוזרת מתולעים .  
- בשורות רעות :  אחוז הנשאות של התולעים באוכלוסיה כל כך גבוה שקשה להיפטר מהן אחת ולתמיד .
 ד"ר דורון כרמי הוא מומחה ברפואת ילדים ואנדוקרינולוגיה .
 
איך נפטרים מתולעים בטוסיק ? 
אם לתינוק שלכם מגרד בטוסיק יכול להיות שיש לו תולעים .  מה עושים עם זה ואיך זה קשור לאבק בבית ? 

