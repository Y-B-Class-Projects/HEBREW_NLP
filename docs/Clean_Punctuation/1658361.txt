האם המפץ הגדול בהישג יד ? 
צוות המדענים שמפעיל את מאיץ החלקיקים בגבול שוויץ-צרפת ייצר התנגשויות חלקיקים שהפיקו אנרגיה בכמות הגדולה פי שלושה מהשיא הקודם .  המדענים מנסים לדמות את  " המפץ הגדול ".  ראש הצוות הישראלי :  ניתוח הממצאים יימשך זמן רב
המדענים במאיץ החלקיקים הענק שבשוויץ התגברו על התקלה שהשביתה היום  ( שלישי )  את המתקן המתוחכם למשך מספר שעות והצליחו ליצור התנגשויות עתירות אנרגיה בין חלקיקים תת אטומים .  הניסוי החדש יצר התנגשויות בין אלומות של פרוטונים בעוצמה הגבוה ביותר שתועדה אי פעם .
" זוהי פריצת דרך .  אנחנו צועדים היכן שאיש עוד לא צעד לפנינו .  פתחנו שטח חדש עבור הפיזיקה ",  אמר אוליבר בוכמיולר ,  בכיר בפרויקט .  לפי התיעוד ,  הגיעה העוצמה בעת ההתנגשויות לשבעה מיליארדי מיליארד אלקטרו וולט  ( EV )  ,  כאשר החלקיקים נעו מעט לאט יותר ממהירות האור .  צוותי המאיץ לומדים כעת את תוצאות הניסוי ומקווים להוכיח את קיומם של חלקיקים חדשים ,  שנוכחותם משוערת כפועל יוצא מהתאוריות הפיזיקליות הקימות .  כמו כן מנסים המדענים לשחזר את התנאים ששררו מיד לאחר המפץ הגדול ,  האירוע ש"הוליד "  את היקום ,  לפני כ-13.7 מיליארד שנים .
 ראש הצוות הישראלי במאיץ ,  הפרופסור גיורא מיקנברג ממכון וייצמן ,  אמר לקול ישראל כי הניסוי שנעשה היום הוא התקדמות גדולה ,  והוסיף כי הרכיבים הישראלים בניסוי תפקדו היטב .  פרופסור מיקנברג העריך כי ניתוח הממצאים יימשך זמן רב ,  אך הוא יאפשר להגדיל את הידע האנושי על טיבו של החומר האפל ביקום ,  ואולי לחפש עוד מימדים פיסיקליים ,  נוסף על מרחב הזמן .  
בחודשים הבאים יימשכו הניסויים במאיץ ברמות האנרגיה האלה ,  ורק בעוד כשלוש שנים יכפילו החוקרים את רמות האנרגיה ,  ויתקרבו אל שחזור המצב האנרגטי של היקום בשבריר השניות הראשונים לאחר היווצרו במפץ הגדול .  המאיץ ,  שאורכו 27 קילומטרים ,  נחשב לפרוייקט המדעי היקר בהיסטוריה ,  ועלותו כמעט 10 מיליארד דולרים .
 
האם המפץ הגדול בהישג יד ? 
צוות המדענים שמפעיל את מאיץ החלקיקים בגבול שוויץ-צרפת ייצר התנגשויות חלקיקים שהפיקו אנרגיה בכמות הגדולה פי שלושה מהשיא הקודם .  המדענים מנסים לדמות את  " המפץ הגדול ".  ראש הצוות הישראלי :  ניתוח הממצאים יימשך זמן רב

