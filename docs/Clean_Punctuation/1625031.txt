בכיר המזוהה עם אל קאעדה נמלט מהכלא בעזה
לפי דיווח ברצועה ,  אחד מבכירי הזרם הסלפי הנמצא בסכסוך עם חמאס ברח מבית הכלא .  באחרונה קראו אנשי הזרם להקים נסיכות איסלמית ברפיח
מחמוד טאלב ,  אחד מבכירי הזרם הסלפי ,  המזוהה עם ארגון אל-קאעדה ,  נמלט מבית כלא ביטחוני ברצועת עזה השייך לממשלת חמאס .  כך דיווח הבוקר  ( חמישי )  אבו חמזה אל-מוקדסי ,  בכיר בזרם הסלפי ברצועה .  
אבו חמזה מסר עוד כי טאלב ,  המכונה  " אבו אל-מועתסם אל-מוקדסי ",  הוחזק בכלא עם בכירים ופעילים נוספים בזרם הסלפי שנעצרו על ידי כוחות הביטחון של חמאס ,  הרודפים בחודשים האחרונים אחרי פעילי הזרם הסלפי .  אבו חמזה סירב לפרט כיצד הצליח טאלב לברוח מהכלא , " שמקיפים אותו מספר רב של אנשי ביטחון יומם וליל ". 
אבו חמזה קרא לממשלת חמאס ברצועת עזה לשחרר באופן מיידי את כל פעילי הזרם הסלפי שנעצרו בעת האחרונה , " מחשש שחייהם יהיו בסכנה אם ישראל תממש את איומיה ותצא למלחמה חדשה על רצועת עזה ". 
לפני ארבעה חודשים הכריז אחד מבכירי הזרם הסלפי ברצועה כי ארגונו אינו מכיר בחמאס וכי הוא מקים נסיכות איסלמית ברפיח .  לאור זאת פרצו עימותים בינם לבין כוחות הביטחון של חמאס ,  שבמהלכם נהרגו מספר פעילים ונפצעו עשרות נוספים .  יחד עם זאת ,  בחג הקורבן שחררה ממשלת חמאס מספר אסירים שנעצרו בעימותי אוגוסט כמחווה של רצון טוב .
 
בכיר המזוהה עם אל קאעדה נמלט מהכלא בעזה
לפי דיווח ברצועה ,  אחד מבכירי הזרם הסלפי הנמצא בסכסוך עם חמאס ברח מבית הכלא .  באחרונה קראו אנשי הזרם להקים נסיכות איסלמית ברפיח

