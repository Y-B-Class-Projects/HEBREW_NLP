המשקיעים יוצאים משוק הנדל"ן :  הגדילו ב-50% את מכירת דירותיהם 
מדו"ח מינהל הכנסות המדינה עולה כי בעקבות התחושה שעליות המחירים הגיעו לידי מיצוי ,  המשקיעים הגבירו את קצב מכירת הדירות שלהם בדצמבר 2009
 >  >  בדצמבר 2009 חל גידול של 50% במכירת דירות על ידי משקיעים וירידה של כ-9% ברכישת דירות מקבלנים - אלה שתי המגמות הבולטות בדו"ח מינהל הכנסות המדינה ,  שמתלווה לסקירה הכלכלית החודשית של משרד האוצר , " אורות אדומים ".  הירידה ברכישת דירות מקבלנים היא שינוי מגמה ,  לאחר שבנובמבר 2009 היה גידול של כ-7% ברכישת דירות מקבלנים .  הירידה ברכישות מוסברת חלקית בהעלאת מחירי הדירות על ידי הקבלנים בסוף בשנה החולפת - מחיר דירה מקבלן עלה בכ-3% בדצמבר 2009 ,  ומתחילת 2009 היתה עלייה נומינלית של כ-20% במחירי הדירות .  בהשוואה לשנים קודמות ,  מכירת הדירות בדצמבר 2009 נמוכה ב-20% מנתוני המכירות של דצמבר 2007 ,  ונמוכה ב-5% מממוצע המכירות בחודשי דצמבר ב-2002-2007 .  הירידה ברכישת דירות קבלן היא משמעותית ,  משום שעד אוגוסט 2009 היתה עלייה במספר הדירות החדשות שנמכרו ,  למרות העלייה במחירן .  לכן ,  הירידה במספר העסקות ,  שהחלה בספטמבר 2009 במקביל להמשך עליית מחירי הדירות ,  מבטאת ירידה בביקושים .  במינהל הכנסות המדינה סבורים כי בין הרוכשים קיימת תחושה כי עליות המחירים הגיעו לידי מיצוי .  הערכות אלה מקבלות ביטוי גם בהתנהגות של המשקיעים - אלה שבבעלותם יותר מדירה אחת .  קצב מימוש דירות על ידי משקיעים בדצמבר 2009 היה גבוה ב-51% בהשוואה לנובמבר 2009 ,  וגבוה ב-90% בהשוואה לרבעון הראשון והשני ב-2009 .  בסך הכל ,  רכשו המשקיעים 31 אלף דירות ב-2009 ,  גידול של כ-13% בהשוואה ל-2008 .  עם זאת ,  בפני המשקיעים יכולים לעמוד שיקולים נוספים בדרך למכירת דירות :  היכולת לבצע אקזיט במהירות ,  תוך גריפת רווחים גבוהים יחסית בתקופה קצרה ;  חשש לגידול היצע הדירות להשכרה - שיגרום לירידות בדמי השכירות ובתשואות ;  ומציאת אלטרנטיבות עדיפות להשקעה .  כמו כן ,  לא ניתן להתעלם מהקשר ההפוך בין השתנות הריביות להתנהלות המשקיעים  :  כשהריביות יורדות - המשקיעים רוכשים יותר דירות ;  וכשהריביות עולות - הם מקטינים את הרכישות .
 
המשקיעים יוצאים משוק הנדל"ן :  הגדילו ב-50% את מכירת דירותיהם 
מדו"ח מינהל הכנסות המדינה עולה כי בעקבות התחושה שעליות המחירים הגיעו לידי מיצוי ,  המשקיעים הגבירו את קצב מכירת הדירות שלהם בדצמבר 2009

