לאומית :  ראשון לציון ניצחה בדרבי השפלה
הקבוצה של יעקב הלל ניצחה 0:1 בנס ציונה ,  האוהדים המקומיים ניסו לתקוף את מסאי דגו .  מרמורק הדהימה את עראבה עם 2:3
המחזור ה-15 והאחרון בסיבוב הראשון של הליגה הלאומית יצא היום  ( שישי )  לדרך עם שלושה משחקים ,  ויימשך בשבת עם שניים נוספים .  מוליכת הליגה ,  עירוני בת ים ,  אירחה במגרשה את הפועל אשקלון וקיוותה לפחות לתיקו כדי להבטיח את המקום הראשון בסוף הסיבוב הראשון .  בסופו של דבר ,  היא הופתעה והפסידה 1:0 ,  מה שיוכל לאפשר לעירוני קריית שמונה לעלות למקום הראשון אם תנצח ביום שני את בית"ר שמשון תל אביב .
 קרב צמרת מעניין הפגיש בין עירוני רמת השרון להפועל כפר סבא ,  כאשר שתי הקבוצות נפרדו בתיקו 1:1 והתחלקו בנקודה .  במשחק נוסף נפרדו בני לוד ומכבי הרצליה בתיקו 0:0 .  בשבת סקציה נס ציונה הפסידה באופן מפתיע להפועל ראשון לציון 1:0 כשגם הפועל מרמורק עקצה את אחווה עראבה עם 2:3 מפתיע ,  שמעלה אותה מעל הקו האדום .  ביום שני יושלם המחזור עם שלושה משחקים נוספים :  הפועל ירושלים - הכח עמידר רמת גן ,  מכבי באר שבע - הפועל נצרת עילית ,  עירוני קרית שמונה - בית"ר שמשון תל אביב .
 בינתיים היום החליטה הנהלת הפועל נצרת עילית על מינויו של אלדד שביט למאמן הקבוצה .  שביט יחליף בתפקיד את דני גולן .
 בת ים הגיעה למשחק בכושר מצויין ואחרי ארבעה ניצחונות רצופים .  לעומת זאת ,  קבוצתו של אורי מלמיליאן השיגה רק שני ניצחונות ליגה העונה ,  אבל נראתה הרבה יותר נחושה .  
למעשה ,  אשקלון הייתה הקבוצה הדומיננטית לאורך כל המשחק ,  אבל סבלה מחוסר מזל כמו פסילת שער חוקי של שרון גורמזנו במחצית הראשונה .  בדקה ה-64 אשקלון הרוויחה כדור עונשין מ-11 מטרים ,  אחרי עבירה ברחבה של גיזי דורבור הליברי ,  שגם הורחק .  למזלה של בת ים ,  קובי שאלו זינק מצויין והדף את הבעיטה של דידי אונגר .  אשקלון המשיכה לשלוט ,  ובדקה ה-84 השיגה פנדל נוסף אחרי נגיעת יד של עמי גילברט ברחבה .  הפעם יחיאל צגאי התכבד לבעוט מהנקודה הלבה ,  וגם דייק כדי לקבוע את תוצאת המשחק .
 רמת השרון הייתה קרובה מאוד לניצחון ראשון אחרי ארבעה משחקים ,  אבל איבדה נקודות נוספות בצמרת בגלל שער שוויון דרמטי של כפר סבא בתוספת הזמן .  
אחרי מחצית ראשונה ללא שערים ,  רועי בקל שבר את הקרח והעלה את המארחים מרמת השרון ליתרון בדקה ה-72 .  כשנראה היה שהניצחון מובטח באצטדיון גרונדמן במורשה ,  היה זה פטריק דופלה הליברי ,  שהשווה לכפר סבא דקה בתוך תוספת הזמן .  רמת השרון עלתה זמנית למקום השלישי בזכות הנקודה שצברה ,  אלא שנצרת עילית תוכל לחזור אליו אם תנצח בבאר שבע .
 אולי ההגנה של לוד עשתה את העבודה במגרשה הביתי ,  אבל הקבוצה שממעטת לכבוש בליגה הלאומית ,  לא הצליחה לעשות זאת גם הפעם ,  ונאלצה להסתפק בנקודה אחת בלבד .  
הנקודה הזאת הצליחה להעלות את לוד באופן זמני מעל לקו האדום ,  אבל להכח עמידר רמת גן יספיק תיקו מול הפועל ירושלים בחוץ ,  כדי להחזיר את לוד למקום הלא סימפטי הזה .  מכבי הרצליה יכלה לנצל את התיקו בדרבי השרון כדי לטפס גבוה בצמרת ,  אבל היא נותרה בסופו של דבר במקום השישי .
 הקבוצה של רפי כהן נעצרה לאחר סדרת תוצאות טובה בדרבי של השפלה .  גיא משפטי כבש את שער הניצחון בדקה ה-13 בבעיטה מ-25 מטרים שפגעה בשחקן הגנה והטעתה את שלומי בן חמו .  במחצית השניה קיבל יוסי אסייג מנס ציונה הזדמנות נפלאה להשוות ,  אך בעט לקורה מול שער חשוף .  מנגד ,  מגלן אוואלה של ראשון לציון נגח למשקוף השער .  בסיום ,  הקבוצה של יעקב הלל משיגה ניצחון חוץ ראשון העונה ובורחת מהתחתית .  
אוהדי נס ציונה זעמו על הפסד קבוצתם וניסו לתקוף בסיום את מסאי דגו ,  שחקן ראשון לציון .  האוהדים הכתומים שהגיעו למגרש בנס ציונה יצאו בחסות המשטרה ,  שהוזעקה להרגיע את הרוחות .
 אחרי שבשבוע שעבר חילצו נקודה מהכח עמידר רמת גן ,  שחקניו של עופר פביאן ,  שהשיגו עד היום ניצחון אחד בלבד ,  אספו ניצחון נוסף ולא פחות משמעותי שסגר את רצף שלוש תוצאות התיקו של הקבוצה .  עראבה ,  שפתחה היטב את העונה ,  המשיכה עם החולשה שלה מהמשחקים האחרונים ונראה שהצמרת בהחלט מתרחקת עבורם .
 מי שעשה למרמורק את המשחק הוא הזר הבוליביאני של הקבוצה ,  חואן פאבלו זבאלה ,  שכבש שלוש פעמים וסידר בעצמו את הניצחון למארחים .  כבר אחרי שש דקות כבש זבאלה את היתרון ,  אבל מוחמד נעמנה הישווה  ( 13 )  .  זבאלה כבש שוב  ( 28 )  רונן שוורצמן איזן  ( 77 )  אבל המילה האחרונה הייתה שייכת לזבאלה ,  ששבע דקות לסיום כבש את שער הניצחון היקר של מרמורק ,  שמטפסת מעל הקו האדום וחולפת על פני בני לוד והכח עמידר .
 
לאומית :  ראשון לציון ניצחה בדרבי השפלה
הקבוצה של יעקב הלל ניצחה 0:1 בנס ציונה ,  האוהדים המקומיים ניסו לתקוף את מסאי דגו .  מרמורק הדהימה את עראבה עם 2:3

