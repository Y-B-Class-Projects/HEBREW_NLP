מנכ"ל חברת ההימורים המקוונים 888 גיגי לוי :  נחפש להשקיע השנה
לוי העריך בראיון לבלומברג כי תעשיית ההימורים המקוונים באירופה תהיה מלאה במיזוגים ורכישות השנה
חברת ההימורים המקוונים 888 ,  שבשליטת אבי ואהרון שקד והאחים בן יצחק ,  תחפש השקעות השנה - כך אמר מנכ"ל החברה גיגי לוי ,  בראיון טלפוני שהעניק לבלומברג .  לוי העריך כי תעשיית ההימורים באירופה תהיה השנה מלאה בעסקי מיזוגים ורכישות ." 888 נמצאת בשלבים מתקדמים של רכישת חברות קטנות ובשלבים מוקדמים מאוד לרכישת חברה גדולה יותר ",  אמר לוי .  עוד הוסיף : " אני מאמין שבשנת 2010 אנחנו נראה רכישות .  ברגע שמישהו יתחיל ,  זה יקרה מאוד מהר ",  אמר לוי.לטענת לוי ,  חברות אירופיות נוספות בענף ההימורים המקוונים מחפשות לצמוח מהר ,  כדי שיוכלו להיות בעמדת יתרון למקרה שארה"ב תשוב ותתיר הימורים מקוונים . " הסינרגיות בין שתי מפעילות גדולות עשוי להיות בסביבות 40-50 מיליון דולר ",  אמר לוי .  עוד הבהיר ,  כי 888 מחפשת רכישות קטנות יותר ,  אשר עשויות לעלות כ-10 מיליון דולר .   בחודש שעבר הודיעה חברת ההימורים המקוונים האוסטרית בווין ,  כי היא נמצאת במגעים למיזוג אפשרי עם חברת פרטיגיימינג .  מיזוג שייצור חברה בעלת שווי שוק של 4 מיליארד דולר.רווחי 888 ברבעון הרביעי של 2009 עלו ב-14% ,  הודות לעלייה במספר לקוחות האתר ועלייה בהיקף ההימורים .  הרווח התפעולי של החברה הסתכם ב-68 מיליון דולר ,  לעומת 60 מיליון דולר ברבעון המקביל ב-2008 .
 
מנכ"ל חברת ההימורים המקוונים 888 גיגי לוי :  נחפש להשקיע השנה
לוי העריך בראיון לבלומברג כי תעשיית ההימורים המקוונים באירופה תהיה מלאה במיזוגים ורכישות השנה

