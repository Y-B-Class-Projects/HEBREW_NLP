סקר :  72% מהציבור תומך בהגבלת מבצעי ההנחות על ספרים
על פי סקר שנערך בהזמנת התאחדות הוצאות הספרים בישראל ,  רוב מוחלט בציבור הישראלי לאחד הסעיפים המרכזיים בחוק הספרים .  הממונה על ההגבלים העסקיים ממשיכה להתנגד לחוק
72% מהציבור תומכים בהטלת מגבלות על מבצעי הספרים ,  כך עולה מסקר שקיים מכון מחקרי הגל החדש בקרב 500 נשאלים בני 18 ומעלה .  על פי הנתון ,  רוב גורף בציבור הישראלי תומך בכך שהנחה על ספרים תינתן רק לספרים שעברה שנה לפחות ממועד הוצאתם לאור .  רק 19.4% מתנגדים להצעה זו . 
" הסקר עשה דבר מאד נכון והעמיד את הנושא בפרופורציה המדויקת שלו ",  הסביר אמנון בן שמואל ,  מנכ"ל התאחדות הוצאת הספרים שמטעמה נערך הסקר  . " בסך הכל מדובר על ספרים חדשים בשנה הראשונה להוצאתם ,  כשלאחר שעברה שנה אפשר לעשות את כל המבצעים אותם מכירים כיום ולעשות איתם מה שרוצים .  מדובר רק על שנה אחת בה יוכלו לקבל תמורה הולמת על היצירה שלהם .  הדגש היה על זמן מוגבל ולא כפי שמנסים המתנגדים ליצור רושם כאילו .  המשאל הוכיח שיש שכשמציגים את הנושא לציבור באופן ברור  הוא תומך ללא סייג בהגבלה על ההנחות בשנה הראשונה ".  
הסקר הוא נדבך נוסף במאבק שמתנהל בימים אלו בתעשיית הספרות המקומית ,  בין רשתות השיווק להוצאות לאור סביב חוק הספרים אשר עתיד לעלות בשבוע הבא לדיון בוועדת השרים לענייני חקיקה ,  לקראת הצבעה בכנסת בקריאה טרומית .  כפי שפורסם לראשונה בוואלה !  תרבות ,  הדיון שהיה אמור להתקיים ביום א' האחרון בוטל ,  בשל בקשת שר התמ"ת .  עוד נודע לוואלה !  תרבות כי השבוע נערכה פגישה בין הממונה על ההגבלים העסקיים המתנגדת לחוק ,  לבין חברי הכנסת העומדים מאחוריו .  לדברי גורם המעורה בפרטים ,  הממונה לא השתכנעה בנושא ,  אולם הנושא יעלה בכל מקרה לדיון בוועדה בשבוע הבא .
 
סקר :  72% מהציבור תומך בהגבלת מבצעי ההנחות על ספרים
על פי סקר שנערך בהזמנת התאחדות הוצאות הספרים בישראל ,  רוב מוחלט בציבור הישראלי לאחד הסעיפים המרכזיים בחוק הספרים .  הממונה על ההגבלים העסקיים ממשיכה להתנגד לחוק

