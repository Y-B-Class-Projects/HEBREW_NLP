מחירי הדירות בת"א עלו ב-31% ב-2009
עוד עולה מסקר שפרסם השמאי הממשלתי ,  כי בשנה החולפת ,  מאז הרבעון הרביעי של 2008 ועד לרבעון הרביעי של 2009 ,  עלו מחירי הדירות בישראל בשיעור של 14.4%
אגף שומת המקרקעין במשרד המשפטים פרסם היום  ( שני )  את נתוניו אודות מחירי הדירות בישראל ברבעון הרביעי של 2009 .  מנתוני הסקר עולה ,  כי מחירי הדירות בתל אביב עלו ב-31% לעומת הרבעון המקביל בשנת 2008 וב-10% לעומת הרבעון השלישי של 2009 .
 עוד עולה מהסקר ,  כי בשנה החולפת ,  מאז הרבעון הרביעי של שנת 2008  ( תחילת המשבר הכלכלי )  ועד לרבעון הרביעי של 2009 ,  עלו מחירי הדירות בישראל בשיעור של 14.4% .  בערים שבהם נותחו מחירי העסקאות ברבעון הרביעי של שנת 2009 בהשוואה לרבעון שלפניו ,  נצפתה מגמה של עליה בשיעור ממוצע נומינלי שקלי של כ- 4.3% .  בתקופה זו עלה אינדקס המחירים הכללי ללא דיור בשיעור של כ- 0.1% .
 בשמאי הממשלתי מציינים כי על הזינוק במחירים משפיעים משתנים רבים  אך הגורם המשמעותי ביותר הוא הירידה החדה במספר הדירות שנותרו זמינות למכירה ,  שירד ברבעון הרביעי אל מתחת ל- 13,000 דירות  ( שמשמעותו היצע דירות נמוך )  ומביא ללחץ מתמשך לעליה במחירי דירות .
 מצד הביקוש מציין השמאי כי קיימים ממשתנים רבים בעלי השפעות מנוגדות :  ציפיות להתגברות צמיחה ,  ציפיות לעליה בשער הריבית הריאלי וצפיות לנקיטת צעדים ממשלתיים להורדת מחירי הדירות .  נראה כי השפעתם של גורמים אלה יחד חלשה ביחס להשפעת נתון ההיצע .  
קיימים משתנים נוספים שהשפעתם מועטה יחסית ,  כגון :  התנודתיות בשער החליפין של השקל מול הדולר האמריקאי ,   ( השפעת משתנה זה חלשה לנוכח מגמת ההתרחקות של הציבור מההצמדה של מחירי הדירות לדולר ,  שינויים בסטנדרט הבניה ,  ציפיות לאינפלציה  ( שמגבירה את הרצון להשקיע בנכסים ריאליים )  ועוד .
 
מחירי הדירות בת"א עלו ב-31% ב-2009
עוד עולה מסקר שפרסם השמאי הממשלתי ,  כי בשנה החולפת ,  מאז הרבעון הרביעי של 2008 ועד לרבעון הרביעי של 2009 ,  עלו מחירי הדירות בישראל בשיעור של 14.4%

