זידאן : " רצינו לנקום ,  זה היה המשחק של החיים שלנו "
 במצרים חגגו את ה-0:4 על אלג'יריה המושפלת .  עוזר המאמן : " פגשנו שלוש נבחרות שישחקו במונדיאל וניצחנו את כולן "
 וידאו :  רויטרס ,  עריכת וידאו :  דורון שטיין
אלפים גדשו הלילה את רחובות הערים הגדולות במצרים וחגגו את ניצחון הנבחרת הלאומית 0:4 על אלג'יריה בחצי גמר אליפות אפריקה .  70 ימים אחרי ההפסד הצורב לאותם שועלי המדבר במשחק המכריע על העלייה למונדיאל ,  השיגה מצרים נחמה קטנה והיא לא רק ניצחה את היריבה שהפכה לכל כך שנואה ,  אלא הביסה והשפילה אותה .  ביום ראשון יפגשו הפרעונים את גאנה למשחק הגמר וינסו להפוך לנבחרת הראשונה שזוכה בתואר היבשתי שלוש פעמים ברציפות . 
" שיחקנו באליפות הזו נגד שלוש נבחרות שיופיעו במונדיאל ,  ניצחנו את כולן וכבשנו במשחקים הללו 10 שערים ",  אמר עוזר המאמן שאוקי גאריב אחרי המשחק , " אנחנו יודעים איך לנצח משחקים ואיך להתמודד עם היריבות .  עכשיו אנחנו מאחלים לאלג'יריה הצלחה במונדיאל כי הם ייצגו את העולם הערבי ".  
מוחמד זידאן ,  שכבש את השער השני במשחק ,  אמר : " המשחק בפלייאוף העלייה למונדיאל מאחורינו .  רצינו לנקום ואמרתי עוד לפני כן שזה המשחק של החיים שלנו .  עכשיו אנחנו רוצים לזכות באליפות השלישית ברציפות והגמר הוא משחק של הכל או כלום ".  
אחד מהמוקדים של המשחק היה כמובן השופט קודג'ה קופי מבנין ,  שהרחיק לשועלי המדבר שלושה שחקנים .  על אף שכל אחד מהשחקנים הללו היה ראוי לאדום ,  לאלג'יראים הוי טענות קשות . " השופט הרחיק את שחקן ההגנה הטוב ביותר שלנו ואחר כך התרסקנו .  אם להיות מציאותיים ,  הוא שינה את המשחק ",  התייחס המאמן רבאח סעדאן לפנדל שנשרק לחובת נבחרתו בדקה ה-39 ולהרחקתו של הבלם ראפיק חאליש .
 גם בלם ריינג'רס הסקוטית ,  מאג'יד בוגרה ,  השמיע דברים דומים : " שיחקנו היום נגד מצרים ונגד השופט .  הוא היה גרוע .  לפעמים רואים דברים כאלו באפריקה ,  אבל כשאתה על המגרש אתה לא מאמין שאתה רואה את זה .  אבל אנחנו עלינו למונדיאל והנחמה שלנו היא ששם יהיו שופטים טובים ". 

זידאן : " רצינו לנקום ,  זה היה המשחק של החיים שלנו "
 במצרים חגגו את ה-0:4 על אלג'יריה המושפלת .  עוזר המאמן : " פגשנו שלוש נבחרות שישחקו במונדיאל וניצחנו את כולן "
 
