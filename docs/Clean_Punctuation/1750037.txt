ישראייר צימצמה קיבולת צי מטוסיה :  הפסיקה הפעלתו של מטוס חכור שלישי בשירותה
הצמצום יקטין את היצע המושבים של החברה ויגביל את אפשרויות הטיסה לעוד יעדים בלוח טיסות החורף
חברת ישראייר הפסיקה הפעלתו של מטוס חכור - שלישי במספר ,  שטס עד כה בשירותה .  זאת על אף שהיתה יכולה להאריך את תקופת השימוש בו - כך נודע היום  ( א' )  ל-themarker.המשמעות המעשית :  צמצום היצע המושבים של החברה והגבלה באפשרויות הטיסה לעוד יעדים בלוח טיסות החורף החדש ,  שנכנס לתוקפו בסוף השבוע שעבר .  מדובר במטוס שהופעל לצד שני מטוסי האיירבוס מדגם a-320 שברשות החברה.הפעלתם של שלושת המטוסים הביאה לגידול של 22.2% במספר הנוסעים למן תחילת השנה בישראייר ,  לעומת ינואר-ספטמבר 2009 .  על פי נתוני רשות שדות התעופה  ( רש"ת )  ,  הטיסה ישראייר כ-225.3 אלף נוסעים בתקופה זאת.בענף התעופה הביעו תמיהה על החלטת ישראייר לצמצם את היצע המושבים במטוסיה ,  דווקא כשחברות תעופה אחרות הגדילו בעונת החורף השנה קיבולת בטיסותיהן לישראל וממנה ,  לעומת החורף אשתקד .  לדבריהם אפשר וההחלטה שלא להמשיך בהפעלתו של המטוס הנוסף ,  נובע מהשינויים במבנה הארגוני החדש של חברת התעופה כחלק מקבוצת idb תיירות.מחברת ישראייר נמסר בתגובה : " החברה חכרה מטוס מדגם abh לתגבור צי המטוסים שלה בעונה הבוערת שבין יוני לספטמבר ועד להגעת מטוסי האיירבוס החדשים שרכשה .  תקופת החכירה הסתיימה ולכן המטוס הוחזר לבעליו בהתאם לתכנית החכירה .  באשר לחוזה החכירה - בחוזה קיימת אופציה להאריך את תקופת החכירה בשנה ,  אך ישראייר החליטה שלא לנצלו ". 

ישראייר צימצמה קיבולת צי מטוסיה :  הפסיקה הפעלתו של מטוס חכור שלישי בשירותה
הצמצום יקטין את היצע המושבים של החברה ויגביל את אפשרויות הטיסה לעוד יעדים בלוח טיסות החורף

