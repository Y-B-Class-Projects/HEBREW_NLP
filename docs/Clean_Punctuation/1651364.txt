ליגה א' :  צחי תייר תובע את הפועל חדרה
המאמן טוען כי קבוצתו לשעבר חייבת לו משכורות וכי פיטוריו פגעו בשמו הטוב ,  והגיש תביעה על סך 280 אלף שקל
מאמן בית"ר כפר סבא ,  צחי תייר ,  הגיש הבוקר תביעה על סך 280 אלף שקלים כנגד קבוצתו עד ללפני כחודשיים - הפועל חדרה .  תייר טוען ,  באמצעות פרקליטו שי אליאס ,  כי חדרה עדיין חייבת לו משכורות בסך 29 אלף שקלים ,  וכן כי הפיטורים פגעו בשמו הטוב ונעשו שלא בצדק .  בנוסף טוען תייר כי פוטר מהקבוצה כשהייתה במקום ממנו סביר להניח שהייתה מעפילה לליגה הלאומית ולכן מגיע לו גם הבונוסים המצויינים בחוזהו על העליה ,  וכן פיצוי על החוזה בו הוא החזיק גם לעונה הבאה .
 בנוסף ,  לטענת המאמן שהוביל את חדרה לראשות הליגה והוחלף על ידי שייע פייגנבויים ,  הקבוצה התחייבה בפניו כי תעמיד לרשותו רכב ,  אלא שהרכב אותו נתנו לו לא עבר טסט והוא לא יכול היה לנסוע בו .  כשנסע בו יום אחד נעצר על ידי שוטר ,  שאמר לו כי הרכב לא עבר טסט כבר שנתיים ואם יסע עליו שוב הוא ייאלץ לתת דין וחשבון לבית המשפט .  תייר נאלץ להסתדר ללא הרכב ותובע מהקבוצה גם את הוצאות הרכב והנסיעות .
 
ליגה א' :  צחי תייר תובע את הפועל חדרה
המאמן טוען כי קבוצתו לשעבר חייבת לו משכורות וכי פיטוריו פגעו בשמו הטוב ,  והגיש תביעה על סך 280 אלף שקל

