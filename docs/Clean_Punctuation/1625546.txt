קדימה ,  אחורה או לצד :  הפוליטיקה מתלהטת
אין כאן צדיקים יותר או פחות .  יש כאן אולי חכמים ונבונים יותר או פחות .  המהלך של ראש הממשלה נתניהו להחליש את קדימה איננו מהלך חסר תקדים בפוליטיקה .  הוא נעשה בעבר לא פעם .  אבל נתניהו וחבריו ביצעו כאן מהלך מגושם שנמשך זמן רב וחשף את חברי הכנסת מקדימה ללחצים בלתי אפשריים .  
יצחק רבין מי שהאינטגריטי היה תעודת הזהות שלו פירק שלושה חברים מסיעת צומת של רפול ז"ל ואף העניק לאחד מהם משרת שר ולשני משרה של סגן שר .  אני יודע את הפרטים כי ניהלתי מטעמו את המשא ומתן דאז .  רבין ביצע אז מהלך לא פשוט מבחינה אסתטית אבל היה לו יעד לאומי - הוא רצה להעביר את הסכמי אוסלו בכנסת וראה בהסכמים האלו יעד לאומי חשוב .  
לשם כך הוא נתן אישור לתרגיל  ( הדי )  מסריח הזה .  מתנגדיו מימין תקפו אותו על כך וטענו שהוא כופה על הכנסת החלטה שאינה מייצגת נאמנה את ציבור הבוחרים .  אבל רבין נאחז בעמדתו והתעקש לבצע את המהלך חרף הביקורת .  גם כשמנחם בגין עלה לשלטון הוא  " חטף "  את משה דיין משורות המערך וצירף אותו כשר החוץ לממשלתו לאחר המהפך של .1977גם לפעולה הזו של בגין היו מבקרים מכל הכיוונים .  אבל לבגין כמו לרבין היתה מטרה - הוא רצה להכניס אישיות מתונה ובעלת מעמד בינלאומי חשוב לממשלה שהקים ממשלה שהתקבלה עם הקמתה בחשדנות ובעוינות בלתי מבוטלות ברחבי העולם .  
מכאן מתבקשת השאלה :  לאן חותר נתניהו ?  האם הוא רוצה לשנות מדיניות ולהפסיק להיות תלוי לשם כך בחוטובלי ובהרשקוביץ' או שהוא פשוט רוצה להחליש את קדימה ולחזק את תשתית ממשלתו ?  
אם אין לו תכלית מדינית ברורה מעשהו מעורר אי נוחות בקרב חברי מפלגתו ובוודאי בקרב מתנגדיו .  אבל אם יש לו רצון לשנות כיוון מדיני אני חושב שפשוט ונכון יותר מבחינתו יהיה להזמין את לבני למשא ומתן על הצטרפות לממשלה בראשותו .  הרי לבני לא תזכה לתמיכה בדרישתה לרוטציה אפילו בקרב חברי מפלגתה והיא תיכנס לממשלה על בסיס קווי יסוד חדשים ומעודכנים .  
בכל מקרה יש לקדימה בעיית זהות .  אם קדימה היא חלופה למחנה הימין - היא חייבת לנסות להיכנס לממשלה על בסיס קווי יסוד חדשים או לנהל מאבק אופוזיציוני תקיף ועקבי .  אבל עליה להחליט .  
אם קדימה תעמיד בראשה את שאול מופז היא לא באמת תשנה את קלסתרון פניה .  אין הבדל אמיתי בין נתניהו למופז ומופז לא מייצג חלופה רעיונית לליכוד .  למעשה אם קדימה בראשות מופז תצטרף לממשלה היא לא תביא לנתניהו את הניחוח האחר שהוא זקוק לו בעולם .  בנוסף השתלטות מופז על קדימה תיצור תחרות בין קדימה לליכוד על אותם קולות מצביעים ותיתן לשמאל הציוני אפשרות לבנות מפלגה חדשה שתזכה להרבה יותר קולות מכפי שמנבאים הסקרים .  

קדימה ,  אחורה או לצד :  הפוליטיקה מתלהטת
nan
