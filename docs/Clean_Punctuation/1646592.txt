ברייטסורס אנרג'י קיבלה ממשרד האנרגיה האמריקני ערבויות בכ-1.4 מיליארד דולר
ארנולד שוורצנגר : " קליפורניה היא הבחירה הטבעית לשמש כבסיס עבור פרויקט האנרגיה הסולארית הגדול בעולם "
 חברת brightsource energy  ( לשעבר ,  לוז 2 )  הודיעה היום  ( שלישי )  כי משרד האנרגיה האמריקני העניק לה התחייבות מותנית לערבויות בסך 1.37 מיליארד דולר עבור מימון פרויקט ייצור החשמל הסולארי של החברה ivanpah שבדרום-מזרח קליפורניה .  הפרויקט מורכב משלוש תחנות כוח סולאריות שונות שיספקו 400 מגה-וואט ,  ויכפילו את כמות האנרגיה התרמו סולארית המופקת בארה"ב כיום .  החשמל שיופק מתחנות הכוח הסולאריות יימכר תחת חוזים שונים עם pacific gas  &  electric ועם southern california edison ,  ביחס של שני שלישים ושליש בהתאמה.הפרויקט עתיד להתחיל במחצית השנייה של 2010 ,  לאחר קבלת אישורים ממועצת האנרגיה של קליפורניה ומנהלת הקרקעות של משרד הפנים בארה"ב .  מתקן ייצור החשמל הסולארי של ivanpah יעשה שימוש בטכנולוגיית המגדל של ברייטסורס - מערכת lpt 550 - המשמשת כיום את המרכז לפיתוח אנרגיה סולארית בנגב.מתן הערבויות התאפשר כחלק מתוכנית שנוסדה ע"י משרד האנרגיה האמריקני בשנת 2005 על מנת לתמוך בטכנולוגיות מתקדמות ומסחריות לאנרגיה מתחדשת .  בהתאם לסעיף 1703 בתוכנית ,  משרד האנרגיה יספק התחייבות מותנית למתן ערבויות להלוואות שיינתנו על-ידי הבנק הפדראלי למימון של משרד האוצר האמריקני .  קבלת הערבויות באופן סופי מותנית בעמידה בתנאים השונים אשר נקובים בהתחייבות המותנית ." ההשקעה הנוכחית באנרגיה נקייה תסייע ביצירת עד 1,000 משרות בתחום הבנייה בקליפורניה ",  אמרה הסנטורית ברברה בוקסר . " בזמנים קשים כגון אלה ,  אנו זקוקים להשקעות מסוג זה על מנת ליצור משרות טובות בתחום האנרגיה הנקייה ,  להגדיל את העצמאות שלנו בתחום האנרגיה ,  להגן על ילדינו מפני זיהום סביבתי ולהבטיח עליונות אמריקנית בכלכלת האנרגיה הירוקה ". "כביתן של חלק משדות האנרגיה הסולארית המובילים בעולם וכמשק הירוק הגדול בארה"ב ,  קליפורניה היא הבחירה הטבעית לשמש כבסיס עבור פרויקט האנרגיה הסולארית הגדול בעולם "  אמר מושל קליפורניה ,  ארנולד שוורצנגר . " מדיניות איכות הסביבה השאפתנית שלנו מעודדת שימוש באנרגיה נקייה ואמינה בקהילות והגדלת כמות מקומות עבודה ירוקים ברחבי המדינה .  פרויקטים כמו זה יסייעו לנו לעמוד ביעדים ארוכי הטווח שקבענו בנושאי אנרגיה ואקלים ,  תוך יצירת מקומות עבודה והתקדמות אל עבר עתיד ירוק ונקי יותר ". "ההתחייבות של משרד האנרגיה למתן ערבויות מהווה חיזוק מדהים לאמון בטכנולוגיה שלנו ,  כמו גם ליכולתו של הצוות ב-brightsource לבצע ,  ולחלק שימלא פרויקט ivanpah בעמידה בצורכי האנרגיה המתחדשת של ארה"ב ,"  אמר ג'ון וולארד ,  מנכ"ל brightsource energy . " אנו מתייחסים ביראת כבוד להזדמנות לסייע לבנות את כלכלת האנרגיה הירוקה של ארה"ב על ידי יצירת משרות טובות בקהילות המקומיות .  אנו מצפים בכיליון עיניים לתחילת הבנייה בפרויקט ivanpah ,  להשפעה אמיתית ומשמעותית על שינויי האקלים ,  וליצירת מודל לפרויקטים אחרים בתחום האנרגיה ,  שייקחו אחריות על איכות הסביבה ". 

ברייטסורס אנרג'י קיבלה ממשרד האנרגיה האמריקני ערבויות בכ-1.4 מיליארד דולר
ארנולד שוורצנגר : " קליפורניה היא הבחירה הטבעית לשמש כבסיס עבור פרויקט האנרגיה הסולארית הגדול בעולם "
 
