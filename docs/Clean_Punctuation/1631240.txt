הסטרטר של השוק נעלם 
תושבי חוץ
 >  >  עם 2,800 דירות שרכשו תושבי החוץ ב-2009 ,  חלקם בשוק הנדל"ן הצטמצם לשוליים .  לא ניתן  " להאשים "  עוד את תושבי החוץ בעליית מחירי הדירות ,  ולא ניתן לטעון שהישראלים נגררו בשנה האחרונה אחרי אנשים שכלל לא מתגוררים כאן .  הטענות הללו היו נכונות בחלקן לפני ארבע וחמש שנים ,  ואולם בשנים האחרונות עברו על השוק תהליכים ששינו את הדברים .  תושבי החוץ היו הסטרטר שהניע את שוק הנדל"ן ,  מ-2004 .  הפריחה הכלכלית שפקדה אז את העולם ,  ביחד עם גלי אנטישמיות שפרצו ,  הביאו לישראל אנשי עסקים יהודים ואמידים ,  מארה"ב ,  צרפת ,  ובריטניה ,  שרכשו דירות יוקרה .  באותה תקופה מחירי הדירות בישראל היו נמוכים להפליא ,  וסכום של 4,000 דולר למ"ר נחשב לגבוה אפילו במונחים של מגדל יוקרה תל אביבי ,  ותושבי החוץ ניצלו את המצב לרכוש לעצמם נכסים רבים ,  תוך שהם מלמדים אתנו ,  הישראלים ,  פרקים בהילכות שוק נדל"ן ,  ומבחינה זו השפעתם על שוק הנדל"ן במחצית השנייה של העשור החולף היתה עצומה .  כך ,  למשל ,  היו אלה תושבי החוץ שהבינו לראשונה ,  את ערכן של הדירות לשימור במרכז תל אביב ,  והיו הראשונים לרכוש דירות כאלה ,  בעוד שהישראלים לא מבינים ,  מה הם מחפשים שם בכלל .  הנהירה שלהם למגדלים מעוצבים עודדה יזמים להקים מגדלים ברמה גבוהה גם למעמד הביניים הישראלי .  הם אלה שגילו ,  שיוקרה אינה חייבת להתרכז בתל אביב ,  ושגם בערים פחות מוכרות כמו נתניה ואשדוד ,  ניתן לבנות פרויקטים יוקרתיים על הים ,  מבלי להשתגע במחיר .  הישראלים ראו ,  למדו והפנימו .  זה יותר משנתיים שתושבי החוץ מצמצמים את רכישות הנכסים שלהם בישראל ,  אולם המחירים ממשיכים לעלות .  את מקום ה"חוצניקים "  תופסים כעת ישראלים שיכולים לשלם מחירים שעד לפני שלוש שנים נחשבו לדמיוניים .  לכן ,  על אף שתושבי החוץ נעלמים והולכים ממעגל הרוכשים ,  חשיבותם כ"סטרטר "  של השוק בעשור החולף והתרומה שלהם לקידום הענף - בעלי משקל גדול בהרבה ממשקלם היחסי בשוק .
 
הסטרטר של השוק נעלם 
תושבי חוץ

