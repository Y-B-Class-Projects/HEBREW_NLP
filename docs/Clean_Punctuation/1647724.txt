ברק על אירן :  לא נבקש מארה"ב להלחם למעננו
שר הביטחון בביקורו בארה"ב רמז על האפשרות שישראל תתקוף את אירן בעצמה ,  ואמר : " תנו לנו את הכלים ואנחנו נעשה את העבודה "
 שר הביטחון אהוד ברק התייחס אמש  ( שישי )  לשיתוף הפעולה בין ישראל וארה"ב בנושא האיום האירני .  ברק רמז על מוכנות ישראל לתקוף את אירן ללא עזרת ארה"ב ,  ואמר כי  " תמיד התגאינו בכך שמעולם לא ביקשנו מהאמריקאים לבוא ולהלחם למעננו .  בפראפרזה על דברי צ'רצ'יל אומר :  'תנו לנו את הכלים ואנחנו נעשה את העבודה' ".  
בנאום שנשא במכון וושינגטון בארה"ב התייחס ברק להבדלי הדעות בנושא האירני בין שתי המדינות .  לדבריו , " יש כמובן הבדל מסוים בפרספקטיבה ,  בשיפוט ,  בשעון הפנימי וביכולות ".  עם זאת ,  הוא הפציר בארה"ב ובשאר מעצמות העולם  " להשאיר את כל האפשרויות על השולחן "  כולל תקיפה מונעת באירן . 
" בוודאי מהפינה הזו של העולם התוכנית הגרעינית של אירן לא משנה את התסריט באופן דרמטי .  ממרחק קרוב יותר ,  בישראל ,  זה נראה כנקודת מפנה עבור הסדר האזורי כולו ,  ובעל השלכות על העולם כולו ",  הוסיף .  
ברק שיבח את ממשל אובמה על הניסיונות לפתור את המשבר האירני בדרכים דיפלומטיות ואמר ,  כי ארה"ב עשתה את  " מירב המאמצים "  לפתור את הבעיה בדרך זו .
 
ברק על אירן :  לא נבקש מארה"ב להלחם למעננו
שר הביטחון בביקורו בארה"ב רמז על האפשרות שישראל תתקוף את אירן בעצמה ,  ואמר : " תנו לנו את הכלים ואנחנו נעשה את העבודה "
 
