איטליה :  מילאן התעוררה בזמן
לפני המפגש עם היונייטד ,  הרוסונרי עצרו רצף תוצאות שליליות עם 2:3 על אודינזה .  צמד להונטלאר ,  הצגה גדולה של רונאלדיניו
מילאן חזרה הערב  ( שישי )  לנצח בפתיחת המחזור ה-24 בסריה A כשגברה בסן סירו 2:3 על אודינזה .  הרוסונרי נקלעו לתקופה רעה כשמאז ההפסד בדרבי סיימו בשתי תוצאות תיקו ,  הודחו מהגביע ואיבדו את המקום השני לורמא הלוהטת .  לפני המשחק נגד מנצ'סטר יונייטד בליגת האלופות ,  לאונרדו יכול לחייך ולקוות כי התקופה הרעה מאחוריו .  
לאונרדו הפתיע עם שילובו של קלאס יאן הונטלאר ונהנה מצמד שערים של הצייד וכרגיל ,  ממופע להטוטים של רונאלדיניו .  כבר אחרי שבע דקות התעלם הברזילאי מהגנת אודינזה והדביק כדור לראשו של הצייד שנגח פנימה .  בדקה ה-39 עוד מסירת אמן של הפנומן הסתיימה בשער קליל של פאטו ,  שחזר מפציעה .  
אודינזה חזרה למשחק הודות לשער מצמק של אנטוניו פלורו פלורס לפני ההפסקה .  רונאלדיניו לא הסכים לוותר על הנקודות ובדקה ה-57 כדור חופשי שלו הגיע בסופו של דבר להונטלאר שכבש את השני שלו במשחק .  אנטוניו די נטאלה עוד הספיק לכבוש את ה-17 שלו העונה ארבע דקות לסיום ,  אבל לא מנע עוד הפסד מהקבוצה עם מאזן החוץ הגרוע בליגה האיטלקית ,  שתמשיך להיאבק נגד הירידה .
 
איטליה :  מילאן התעוררה בזמן
לפני המפגש עם היונייטד ,  הרוסונרי עצרו רצף תוצאות שליליות עם 2:3 על אודינזה .  צמד להונטלאר ,  הצגה גדולה של רונאלדיניו

