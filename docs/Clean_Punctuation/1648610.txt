עיריית ת"א אישרה את הקריטריונים לדיור בר השגה :  70% ייועדו לזוגות עם ילדים
העירייה תבחן עוד עדיפות לדיור בהישג יד ליוצאי צבא ולילידי תל אביב
הנהלת העיר תל אביב בראשות ראש העיר רון חולדאי אישרה הערב את הקריטריונים המחייבים הקמת פרויקטים למגורים בהישג יד לזוגות צעירים .  הקריטריונים ישולבו בתוכנית המתאר של העיר תל אביב ובתוכניות בניין עיר בכל פרויקט על קרקע בבעלות פרטית או עירונית.ראש העירייה רון חולדאי הורה בישיבה לקדם פיילוט ראשון ליישום הקריטריונים על קרקע בבעלות עירונית בגני שפירא .  באזור זה מחזיקה העירייה במגרש בשטח של 4 דונם ,  עליו ניתן להקים פרויקט של 100 יחידות דיור בשטח של כ-72 מ"ר כל דירה .  בישיבה שהתקיימה היום נותרו שלוש סוגיות לא פתורות והן עדיפות שתינתן לדירות בהישג יד ליוצאי צבא ,  ילידי העיר תל אביב וגודל הדירות .  הדברים ייבחנו בוועדת ההיגוי העירונית שהוקמה לצורך העניין ,  בראשות חבר מועצת העיר ארנון גלעדי.הקריטריונים אושרו לאחר ישיבות רבות שהתקיימו בוועדת ההיגוי לבחינת הנושא .  הוועדה הוקמה בנובמבר 2007 לאור העלייה במחירי הדיור בעיר ולפני למעלה משנה הוצא דו"ח בו נקבעו עיקרי הדברים .  כך נקבע ,  כי בפרויקטים ייבנו דירות להשכרה בטווח של 5-15 שנה עם שכר קבוע .  גודל הדירות ינוע בין 60-80 מ"ר ,  הן יוקצו לזוגות צעירים ששכרם החודשי הוא עד גובה השכר הממוצע במשק ויתחייבו שאין בבעלותם דירה אחרת .  70% מהדירות ייועדו לזוגות עם ילדים ,  גובה שכר הדירה לא יעלה על 25% מגובה השכר החודשי ושיעור החזר המשכנתא החודשי לאותן דירות לא יעלה על 35% מהשכר של הזוג הרוכש .  הוועדה ממליצה גם על מתן תמריצים ליזמים כתוספת זכויות בנייה וחיוב הקצאת דיור בר השגה בפרויקטים של פינוי בינוי.יו"ר הוועדה ארנון גלבוע מברך על ההחלטה , " זהו הישג ראשון לעירייה בישראל שגם מדברת על דיור בר השגה לזוגות צעירים וסטודנטים וקובעת אמות מידה בהתאם .  המטרה להפוך את העיר תל אביב ידידותית וקולטת אוכלוסיה מכל המעמדות ולא רק אוליגרכים ואנשים אמידים ". 

עיריית ת"א אישרה את הקריטריונים לדיור בר השגה :  70% ייועדו לזוגות עם ילדים
העירייה תבחן עוד עדיפות לדיור בהישג יד ליוצאי צבא ולילידי תל אביב

