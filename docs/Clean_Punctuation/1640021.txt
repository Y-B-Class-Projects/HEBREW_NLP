3 חדרים בת"א נמכרו ב-2.5 מ' ש'
ניתוח עסקה
הנכס :  מדובר בדירת שלושה חדרים בשדרות ח"ן בתל אביב ,  בשטח 100 מ"ר ,  עם מרפסת שמש של 6 מ"ר .  הדירה ממוקמת בקומה השנייה בבניין לשימור בן שלוש קומות ,  חזיתית ,  ללא חניה וללא מעלית .  הבניין עבר שיפוץ חזיתי קל לפני 10 שנים ,  תוך שמירה על האלמנטים ההיסטוריים כמרפסות תלויות וחדר המדרגות שבו מעקה מעץ מלא .  ניתוח העסקה :  הדירה הוצעה תמורת 2.7 מיליון שקל ונמכרה לבסוף תמורת 2.5 מיליון שקל לזוג ישראלי - כ-25 אלף שקל למ"ר .  המחיר של העסקה גבוה למדי ,  בעיקר בהתחשב במצב הדירה .  דירה משופצת במבנה לשימור ברחוב חובבי ציון ,  במרחק הליכה מהים ,  מוצעת כיום ב-26 אלף שקל למ"ר .  דירת ארבעה חדרים בשטח של 100 מ"ר בבניין בן 60 שנה בשדרות ח"ן נמכרה לפני חודשיים תמורת 2.42 מיליון שקל .  העסקה משקפת את ההיצע הקטן של דירות במבנים לשימור ומבני באוהאוס מיוחדים .  כמו כן ,  המחיר הגבוה נובע מהמיקום המצוין של הדירה - שדרה ירוקה ושקטה יחסית  ( בלי תחבורה ציבורית )  ,  הפרושה בין מתחם הבימה לכיכר רבין .  ההערכות הן כי רוכשי הדירה ישקיעו כ-200 אלף שקל בשיפוצה ,  מה שיעלה את שווי הדירה לכ-28 אלף שקל למ"ר . " העסקה משקפת את המשך מגמת עליות מחירי הנכסים המיוחדים בתל אביב ,  שמשאירות את המשבר מאחור ",  אומר שמאי המקרקעין ירון ספקטור .  שורה תחתונה :  דירה מצוינת ועם פוטנציאל ,  אך במחיר גבוה .  - סייעו בניתוח העסקה :  עמירם בן-עזרא מתיווך my place ,  שמאי המקרקעין ירון ספקטור ,  מוני כהן מהבימה שיווק נדל"ן

3 חדרים בת"א נמכרו ב-2.5 מ' ש'
ניתוח עסקה

