גולדמן סאקס היה החתם של רוב הני"ע הרעילים שבגללם נפלה AIG 
 >  >  גולדמן סאקס היה החתם הגדול ביותר של ני"ע מסוג cdo  ( אג"ח מגובות משכנתאות )  שנפילת שוויין הובילה לקריסתה של חברת הביטוח aig - כך מראה מסמך שנחשף בקונגרס ועולה מניתוח של בלומברג .  גולדמן סאקס ובנקים אחרים בוול סטריט שימשו חתמים לאג"ח אלה ,  ואחרי כן רכשו חוזי ביטוח בשם cds עבורן .  כאשר שווי האג"ח האלה נפל כדי 75% משוויין המקורי ,  מראה המסמך ,  היתה aig אמורה לפרוע את הביטוח .  אך היא לא יכלה לעמוד בפרעון ביטוחים אלו ,  שהיקפם הגיע ל-62 מיליארד דולר ,  ונאלצה לפנות לעזרת הממשל .  המסמך האמור ,  שנקרא schedule a ,  הוצג בינואר בפני ועדת הפיקוח של בית הנבחרים שחקרה את שר האוצר טימותי גייתנר על התנהלותו בחילוץ aig .  לפי חישובים שערכה בלומברג ,  ביצע גולדמן חיתום  ( כלומר יצר את חבילות ההשקעה שבתוכן היו כרוכות המשכנתאות הבעייתיות )  ל-17.2 מיליארד דולר מה-cdo שבוטחו על ידי aig - יותר מכל בנק השקעות אחר .  מריל לינץ' עשה חיתום ל-13.2 מיליארד דולר מה-cdo שבוטחו על ידי aig ודויטשה בנק - ל-9.5 מיליארד דולר .  לטענת משקיפים בארה"ב ,  הבנק הפדרלי של ניו יורק ניסה להסתיר את הנתונים הללו . " הסודיות היא דוגמה נוספת לכך שהחילוץ כולו נעשה בצורה חמקמקה ",  אמר ויליאם קוהן ,  לשעבר בנקאי השקעות וכיום סופר ומבקר חריף של וול סטריט ,  שחיבר את הספר  " בית הקלפים "  על נפילת בר סטרנס . " אין שום נשיאה באחריות ",  הוסיף .  ג'יימס קוקס ,  פרופסור למשפטים מאוניברסיטת דיוק אמר , " הם  ( הממשל הפדרלי )  כנראה ניסו להגן על גולדמן - לטובתו או מחשש שבנקי השקעות ייחשפו לסיכון ".  המסמך מראה כי בניגוד לדברים שאמר בעבר ראש חטיבת המוצרים הפיננסיים של aig ,  ג'וזף קסאנו ,  aig המשיכה לבטח cdo שהונפקו לאחר 2005 ,  שרובן התבססו על משכנתאות פריים  ( ללווים בטוחים )  ומשכנתאות מסחריות .  משכנתאות אלה הפגינו ביצועים לא פחות גרועים מאשר משכנתאות סאבפריים ,  שיועדו ללווים מסוכנים .
 
גולדמן סאקס היה החתם של רוב הני"ע הרעילים שבגללם נפלה AIG 
nan
