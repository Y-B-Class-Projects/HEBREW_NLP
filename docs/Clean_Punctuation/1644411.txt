פלוט-רוסה ייעדר מהמשחק מול גלבוע/גליל
הפורטו ריקני של חיפה המריא לארה"ב מסיבות משפחתיות ,  ולא ישוב בזמן ,  מזרחי עשוי לשוב לסגל .  ביקוש רב לכרטיסים למשחק
מכבי חיפה תיאלץ להסתדר במשחק הליגה החשוב מול הפועל גלבוע/גליל עליון ביום ראשון ללא הפורוורד הפורטו ריקני ג'סי פלוט-רוסה ,  שיצא לארצות הברית בתחילת השבוע לאחר מות אביה של אשתו ,  וישוב לישראל רק ביום שני .  בחיפה קיוו כי פלוט-רוסה ישוב בזמן למשחק ,  אך היום  ( רביעי )  נודע סופית לקבוצה כי מצבת הזרים הירוקה תעמוד על חמישה בלבד ,  לאחר שגם מאמדו נד'ייה ,  הזר החדש של אבי אשכנזי ,  ינחת בישראל רק ביום המשחק ולא ישותף .
 פלוט-רוסה תפס בשבועיים האחרונים את מקומו של משה מזרחי ברוטציה של אבי אשכנזי ,  ומזרחי עצמו עושה סימנים של התאוששות מהפציעה בגיד ברגלו ,  והוא עשוי לשוב לסגל הקבוצה למשחק מול גלבוע/גליל עליון .  בקבוצה מגדירים את המשחק כאחד החשובים של העונה ,  כשהפסד בו ירחיק את הירוקים משמעותית מהמקום השלישי .  בחיפה מקווים לקהל של לפחות 2,000 צופים ,  כשבקופת הכרטיסים מציינים כי יש ביקוש גדול ליציעים העליונים ברוממה .  גם מצד גלבוע/גליל נרשם ביקוש למשחק ולמעלה מ-50 כרטיסי נוער כבר נרכשו מטעם אוהדי הקבוצה .
 
פלוט-רוסה ייעדר מהמשחק מול גלבוע/גליל
הפורטו ריקני של חיפה המריא לארה"ב מסיבות משפחתיות ,  ולא ישוב בזמן ,  מזרחי עשוי לשוב לסגל .  ביקוש רב לכרטיסים למשחק

