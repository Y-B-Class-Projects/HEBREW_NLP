כשר בהשגחת האמנות
הפקת אופנה נוטפת הומור וטסטוסטרון של הצלם אלביס די-פאזיו תתפרסם בגיליון מרץ של המגזין הבריטי הגאה attitude .  ואמרו אמן
בלוגר האופנה הניו-יורקי אורי אורן  ( www.orioren.com )  הפנה את תשומת לבנו להפקת אופנה אולטרה-פרובוקטיבית ,  מלאה בהומור עוקצני וערמומי ,  שעתיד לפרסם הצלם אלביס די-פאזיו בגיליון מרץ של המגזין הבריטי הגאה attitude .  ההפקה ,  המכונה  " JILF ",  שואבת את ההשראה לגיבוריה משכונת סטנפורד-היל הלונדונית ,  ומעבירה אותם דרך מחילת-ארנב לארץ פלאות שבה היצרים הם העיקר  ( כן ,  הטריילרים לסרט החדש של טים ברטון פועלים גם עלינו )  .
 ההצצה הכמעט-ארוטית ,  האירונית בכוונה ,  עושה שימוש בכל קטגוריה אפשרית כדי להתיך את מאפייני התרבות של היהדות הגולה וליצור מציאות חלופית שאף אחד לא מעיז לדמיין .  טראש ,  פופ-ארט ולוגואים של מזון כשר למהדרין מרסקים את הסדר הקיים ,  מאפשרים לצלם לפנטז על השתחררות דקדנטית .  דווקא המבט מן החוץ על קהילה שיש בה קוד התנהגות ולבוש מוחצנים ומוכרים ,  יוצר אוסף של פרשנויות אלטרנטיביות ופרועות למושגים מוכרים ,  כמו הכיתוב  " David is the star "  המתנוסס מעל תמונת דוגמן שדגל הלאום מכסה את אזור חלציו ,  כהצעה חדשה לאופן בו ספורטאים נוהגים לעטות על עצמם את דגל המדינה .  
למרות הכל ,  האפקט החשוב ביותר של ההפקה הוא לא הרעש התקשורתי המלווה את פרסומה או שבירת הגבולות המתגרה שלה .  אלא ,  בתזכורת המצלצלת לעובדה שאין לאף אחד מונופול על מראה .  ואולי גם לא על אופנה .
 
כשר בהשגחת האמנות
הפקת אופנה נוטפת הומור וטסטוסטרון של הצלם אלביס די-פאזיו תתפרסם בגיליון מרץ של המגזין הבריטי הגאה attitude .  ואמרו אמן

