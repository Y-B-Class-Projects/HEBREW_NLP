הסטודנטים בבר אילן יחגגו בתאריך של רצח רבין
4.11.95 :  סטודנט מבר אילן רוצח את רה"מ יצחק רבין .  4.11.10 :  סטודנטים מבר אילן יחגגו במועדון תל אביבי את פתיחת השנה האקדמית .  אגודת הסטודנטים : " אנחנו מודעים לרגישות יום הזיכרון "
 15 שנים בדיוק לאחר שסטודנט מאוניברסיטת בר אילן בשם יגאל עמיר רצח את ראש הממשלה יצחק רבין ,  תציין אגודת הסטודנטים של המוסד ב-4 בנובמבר את פתיחת השנה האקדמית ,  במסיבה באחד המועדונים בתל אביב .  בהזמנה שהועברה לסטודנטים לקראת האירוע צוין כי מדובר ב"מסיבת פתיחת שנה באירוע מושקע ,  במיוחד בשבילך ".  
באגודת הסטודנטים של אוניברסיטת בר אילן טענו הערב  ( ראשון )  בתגובה כי  " האגודה מודעת לחשיבות הציבורית והממלכתית הקיימת ביום הזיכרון לראש הממשלה יצחק רבין .  כך נהגנו ביום השנה העברי שבו התקיימו ברחבי הקמפוס דיונים נוקבים ואף אירוע טקסי מכובד .  האירוע ב-4.11.2010 מתקיים תוך שיתוף פעולה מקיף עם מוסדות אקדמיים נוספים וזאת מבלי לפגוע בצורה זו או אחרת ביום הרגיש ".  
באגודה אמרו עוד כי הם  " מודעים לרגישות יום הזיכרון ולפיכך פעלנו בממלכתיות המתבקשת ביום הזיכרון הרשמי של מדינת ישראל שהתקיים ב-20.10.2010 ,  י"ב בחשוון תשע"א .  כל ניסיון להציג את אגודת הסטודנטים של בר אילן באור שלילי ,  הוא ציני לא רציני ואף מגוחך .  צר לנו על ההתעסקות בנושא זה שאינו מעיד מאומה על התייחסותנו ליום זה ".  
משפחת רבין סירבה להגיב לדברים .
 
הסטודנטים בבר אילן יחגגו בתאריך של רצח רבין
4.11.95 :  סטודנט מבר אילן רוצח את רה"מ יצחק רבין .  4.11.10 :  סטודנטים מבר אילן יחגגו במועדון תל אביבי את פתיחת השנה האקדמית .  אגודת הסטודנטים : " אנחנו מודעים לרגישות יום הזיכרון "
 
