החזון של זיסאפל :  פי-שלושה בוגרי הנדסה תוך חמש שנים
יהודה זיסאפל מאמין כי הגדלה של מספר המהנדסים היא ההשקעה הטובה ביותר למדינה . " ההיי-טק חייב לצמוח ב-15% בכל שנה ,  אחרת אין לו תכלית ".  לדבריו ,  זה גם הפתרון למצוקת הפריפריה
 >  >  אין הרבה אנשים המזוהים יותר עם ההיי-טק הישראלי מיהודה זיסאפל .  נשיא קבוצת רד ,  אשר הקים יחד עם אחיו זהר את אחת מקבוצות הטכנולוגיה המובילות והוותיקות בישראל ,  מכהן כיו"ר איגוד תעשיות האלקטרוניקה והתוכנה ומקדיש את מירב זמנו לפתרון בעיות התעשייה וקידומה .  באופן לא מפתיע תומך זיסאפל בכל היוזמות של חיים שני באוצר ,  ואף שותף לחלק מהן . " ההישג של שני יוצא דופן .  אני לא זוכר שנה שבה התעשייה השיגה כל כך הרבה .  לראשונה קיימת קואליציה מחויבת בממשלה ,  וכן שדולה בכנסת בראשותו של ח"כ רוברט אילטוב .  השילוב בין שני לשר האוצר יובל שטייניץ יצר מצב שבו המשרד כולו מחויב לעניין ,  ואין בעיה לשכנע את האוצר כי ההשקעה בהיי-טק היא בעלת ההחזר הגבוהה ביותר עבור המדינה במונחים כלכליים ",  אומר זיסאפל .  על רקע תוכנית האוצר לעידוד ההיי-טק בוחר זיסאפל להתמקד בנושא החשוב לו ביותר - היצע המהנדסים בישראל .  להערכתו ,  סוגיה זו היא המפתח להצלחת הענף כמנוע צמיחה למשק ,  וכן לצמיחת פירמות מקומיות .  זיסאפל מאמין שמדינת ישראל חייבת לפעול להגדלת מספר המהנדסים שלה . " ב-15 השנים האחרונות האוניברסיטאות בישראל נמצאות בקיפאון בכל הקשור למספר הבוגרים שהן מוציאות תחת ידן בתחום ההנדסה .  מדובר ב-3,300 בוגרי הנדסה באוניברסיטאות ועוד 4,400 בוגרים במכללות .  צריך להבין ,  ההיי-טק הישראלי חייב לגדול מדי שנה ב-15% - אחרת אין לו תכלית .  כדי לתמוך בגידול שכזה צריך שיעבדו כאן יותר מהנדסים ",  הוא פוסק .  לא מכשירים מהנדסים בפריפריה זיסאפל מעמיד יעדים יחסית אגרסיביים . " אין ספק שהיצוא בהיי-טק יכול לפרוץ את תקרת הזכוכית ולהגיע ב-2014 לכ-46 מיליארד דולר ,  לעומת 22.8 מיליארד דולר כיום .  איך מגיעים לכך ?  פשוט .  משלשים את מספר בוגרי ההנדסה באוניברסיטאות מ-3% מכלל הבוגרים ל-10% על פני חמש שנים ".  זיסאפל טוען כי לכל המהנדסים שייתוספו לשוק תימצא עבודה . " הבעיה בישראל היא חוסר היצע ולא חוסר במקומות עבודה .  גם אם ייווצר עודף היצע של מהנדסים ,  הדבר יגרום לירידה מסוימת בשכר המהנדסים ,  שגם הוא דבר חיובי עבור התחרותיות של התעשייה מול העולם ".  זיסאפל אומר שהגדלת מספר המהנדסים היא פתרון נהדר גם לבעיית הפריפריה . " לא מכשירים מהנדסים בפריפריה ,  וחבל - כי יש שם פוטנציאל אדיר .  זו הזדמנות לחבר את הפריפריה לתעשייה צומחת שנותנת הזדמנות להגשמה עצמית ,  למשכורות גבוהות ולחיים בכבוד ".  הידע עובר לחו"ל התחרותיות היא נושא שמעסיק מאוד את התעשייה כולה .  כאשר חברות ענק כמו אמדוקס מפנות את עיקר גיוס העובדים שלהם לסין והודו ,  מתחדדת השאלה אם תוכל התעשייה המקומית להתמודד לאורך זמן מול הענקים במזרח . " העברה של עבודות פיתוח לחו"ל נעשית כצעד של היעדר ברירה .  ביזור של מרכזי מו"פ מייקר את העלויות עבור החברות .  לכל חברה ישראלית עדיף לרכז פעילות זו בישראל .  אבל המהנדסים הישראלים הם מעטים ויקרים .  חברה ישראלית הרוצה לבצע פרויקט ומבקשת לגייס 50 מהנדסים מהיום להיום - אין סיכוי שתצליח .  בהודו היא תקבל 3,000 קורות חיים ומתוכם תגייס 50 מהנדסים ברגע . " מה שקורה כיום הוא שיותר חברות היי-טק ישראליות מעבירות פעילות הנמצאות בליבת העסקים שלהן ,  קרי עבודות מו"פ ,  לחו"ל .  כשמעבירים עבודות מו"פ לחו"ל זה שונה לעומת העברת למשל עבודות טקסטיל לחו"ל .  עובר ידע ",  מזהיר זיסאפל . " יכול להיות שמעבר ידע לסין והודו הוא טוב בטווח הקצר לתוצאות הרבעוניות של החברה ,  אבל לטווח הארוך הוא רע .  אתה יוצר לעצמך מתחרים .  מבחינה משקית ,  כשעוברת פעילות הליבה ,  אתה מאבד את היתרון התחרותי .  זה מדאיג ".  גם בקבוצת רד אתם מעסיקים מהנדסים בחו"ל . " הייתי מעדיף להעסיק מהנדסים בישראל .  הן מבחינה כלכלית והן מבחינה ציונית .  חשוב שכל מהנדסי הפיתוח יישבו יחד .  נכון ,  גילינו גז במדינה אבל ההון האנושי הרבה יותר חשוב .  אנחנו צריכים לתת לכולם הזדמנות שווה להצליח .  לערבים ,  לחרדים ולפריפריה ".  מצד שני עדיין מספר המחשבים לכל תלמיד בישראל הוא מהנמוכים בעולם . " אין תחליף ללימודים .  לשינון .  לבחינות .  אני מוכן שיקחו את כל המחשבים מבתי הספר ורק שיילמדו את התלמידים יותר מתמטיקה ,  פיסיקה ,  כימיה ואנגלית .  בשביל זה לא צריך מחשבים .  ואני מתפרנס ממכירת מחשבים ". 

החזון של זיסאפל :  פי-שלושה בוגרי הנדסה תוך חמש שנים
יהודה זיסאפל מאמין כי הגדלה של מספר המהנדסים היא ההשקעה הטובה ביותר למדינה . " ההיי-טק חייב לצמוח ב-15% בכל שנה ,  אחרת אין לו תכלית ".  לדבריו ,  זה גם הפתרון למצוקת הפריפריה

