ואן חאל האריך את חוזהו בבאיירן עד סוף 2012
ההולנדי בן ה-59 חתם לעונה נוספת בדאבליסטית הגרמנית : " מאמין שנגיע להישגים ".  רומיניגה : " זה מסר חיובי לעתיד "
 למרות פתיחת העונה הגרועה של באיירן מינכן ,  חתם היום  ( שני )  מאמן הקבוצה לואיס ואן חאל על הארכת החוזה שלו לעונה נוספת עד 30 ביוני 2012 .  החוזה ,  שכולל בתוכו גם את עוזרו של ההולנדי אנדראס יונקר ,  נחתם בבאזל ,  שם מתכוננים הבווארים למשחק ליגת האלופות מול הקבוצה השוויצרית מחר . 
" אני מאושר לחתום על חוזה לעונה נוספת בבאיירן מינכן ",  אמר המאמן ההולנדי בן ה-59 , " תמיד חשוב לרשום הישגים ואני מאמין שעם באיירן נצליח להגיע לעוד הרבה הישגים ".  נשיא המועדון ,  קרל היינץ רומיניגה הוסיף : " אנחנו לא משנים את דעתנו לאחר הפסד אחד ",  בהתייחסו לתקופה הלא טובה שעוברת על הקבוצה וההפסד למיינץ בשבת , " ואן חאל היה בראש טבלת העדיפויות שלנו .  הוא עושה עבודה מצוינת .  אני תמיד אוהב לעשות דברים לא צפויים .  הכי קל זה לחדש חוזים אחרי ניצחונות ,  אבל רצינו להעביר מסר חשוב לעתיד ". 
כזכור ,  ואן חאל זכה עם באיירן בדאבל בעונה שעברה - הראשונה שלו במועדון - והגיע עם הקבוצה עד לגמר ליגת האלופות ,  שם הפסידה 2:0 לאינטר .  אחרי המשחק מול באזל ,  ייצאו הבווארים ביום ראשון הקרוב למשחק חוץ קשה במיוחד מול בורוסיה דורטמונד הלוהטת .
 
ואן חאל האריך את חוזהו בבאיירן עד סוף 2012
ההולנדי בן ה-59 חתם לעונה נוספת בדאבליסטית הגרמנית : " מאמין שנגיע להישגים ".  רומיניגה : " זה מסר חיובי לעתיד "
 
