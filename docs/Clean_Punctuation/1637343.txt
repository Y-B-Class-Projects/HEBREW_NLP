פרשת יו"ר לאומי :  שטייניץ הוזהר מבית
החשב הכללי שוקי אורן הזהיר את שר האוצר מפני התערבות בפעילותה של של ועדת המניות במינוי יו"ר לבנק לאומי .  שטייניץ לא נענה לאזהרה ושוחח עם ראש הוועדה מרגלית נוף
המאבק על תפקיד יו"ר בנק לאומי מחריף ועמו התפתח גם מאבק במשרד האוצר .  על פי מקורב לוועדת המניות ,  החשב הכללי שוקי אורן הזהיר את שר האוצר יובל שטייניץ שלא להתערב בפעילותה של ועדת המניות בבנק לאומי שתפקידה למנות דירקטורים בבנק ובכלל זה לאשר מועמדים לתפקיד יו"ר הבנק .  אורן טען כי לשטייניץ אסור להתערב בפעילות הוועדה ולשוחח עם מי שעומדת בראש הוועדה - מרגלית נוף .  
למרות זאת ,  שטייניץ לא שעה להזהרתו של אורן ושוחח טלפונית עם נוף כשהוא מעדכן אותה לגבי חוות דעת שקיבל המתנגדת למינויה של גליה מאור ליו"ר הבנק .  אחת מחוות הדעת הייתה חוות דעת שחיבר היועץ המשפטי של משרד האוצר ,  עו"ד יואל ברייס ,  המתנגדת למינויה של מאור ,  כיום מנכ"ל בנק לאומי ,  ליו"ר הבנק ,  במקומו של איתן רף הצפוי לפרוש בקרוב .  
ועדות המניות לבנקים שמניותיהן מוחזקות עדיין על ידי המדינה הוקמו בשנות ה-80 על ידי המדינה בכדי למנוע התערבות של פוליטיקאים בהליך הבחירה של דירקטורים בבנקים .  למרות זאת ,  ההתערבות הפוליטית במינויים אלו - נמשכת .  על תפקיד יו"ר בנק לאומי מתמודדים ,  לצד גליה מאור ,  גם משה טרי ואורי יוגב ,  שניהם מקורביו של ראש הממשלה בנימין נתניהו ,  שמינה את שטייניץ לתפקיד שר האוצר .
 גם שר האוצר לשעבר ,  רוני בר-און ,  תקף היום את התערבותו של שטייניץ .  במכתב ששיגר למבקר המדינה וליו"ר ועדת המניות ,  כתב בר-און : " נוכח ההדים התקשורתיים המלווים את עבודת וועדת המניות של בנק לאומי ,  בעניין מינוי דירקטורים לבנק לאומי ,  ונוכח ריבוי הידיעות והרמיזות על מעורבות גורמים פוליטיים בכירים והפעלת לחצים מטעמם בנושא ,  אבקש להודיע כי עם תום עבודת הוועדה ,  בכוונתי לדרוש חקירה ,  גילוי נאות ,  ופירוט של כל שיחה בע"פ או בטלפון ,  מכתב או רמז שהגיעו אל הוועדה או אל מי מחבריה ,  מכל פוליטיקאי ,  בין אם הוא ממלא תפקיד ממלכתי ובין אם לאו ,  בין אם במישרין ובין אם בעקיפין ,  כולל הפעלת פקידים בכירים במנגנון הממשלה במסווה של עבודה מקצועית ".  עוד הוסיף בר-און , " להזכיר :  הסיבה להקמת שתי ועדות מניות היתה הצורך הבלתי ניתן לערעור ,  להפריד בין פוליטיקה ופוליטיקאים ,  לבין ניהול הבנק וניהול כספי המשקיעים בו .  מהתרשמותי עד כה ,  אני מבין כי הוועדה אכן מקיימת את החוק כלשונו וכרוחו ,  ופנייה זו נועדה להגן על הוועדה ,  מפני אלה המנסים לפעול מולה ולשבש את עבודתה ,  בניגוד להוראות החוק ".  
העתקים ממכתבו של בר-און נשלחו גם לראש הממשלה ,  לשר האוצר ,  לשר המשפטים ,  לנגיד בנק ישראל ,  למפקח על הבנקים ,  ליועץ המשפטי לממשלה ולחשב הכללי באוצר .  
במשרד האוצר סירבו להתייחס לדברים .
 
פרשת יו"ר לאומי :  שטייניץ הוזהר מבית
החשב הכללי שוקי אורן הזהיר את שר האוצר מפני התערבות בפעילותה של של ועדת המניות במינוי יו"ר לבנק לאומי .  שטייניץ לא נענה לאזהרה ושוחח עם ראש הוועדה מרגלית נוף

