נסיעת עסקים באיילון
פעם ניסו פרסומאים לשכנע אותנו  " להפוך שעה אבודה לשעת עבודה "   ?  מאז זרמו באיילון יותר מדי תאונות וקנסות - ואיש לא חולם לדחוק בנהגים להשתמש בסלולרי  ?  למרות האזהרות ,  רוב הציבור מסמס בכבישים  ?  ארבעה מנהלים מתוודים על הרגלי העבודה שלהם מהרכב  ?  אזהרה :  מרבית הראיו
 >  >  כמעט שעתיים מבלה חני הורביץ על הכביש מדי יום בגלל הפקקים .  לפעמים כשעומס התנועה כבד במיוחד ,  זמן הנסיעה שלה מתארך לשלוש שעות .  בזבוז הזמן אדיר ,  אך במקרה של הורביץ משמעותו קריטית במיוחד .  היא אמנם רק בת 33 ,  אבל עסוקה מאוד :  יש לה שישה ילדים והיא מנכ"לית חברת הנדל"ן מגדלים .  מסיבות אלה אין פלא שאת זמן הנסיעה מנצלת הורוביץ עד תום .  היא מייעצת ,  מעירה וסוגרת עסקות נדל"ן מהסלולר ,  ברמזור היא מוצאת זמן להתאפר ,  וכשמגיע מייל חשוב היא מכתיבה למזכירותיה תשובה מהירה עליו .  הורביץ סבורה שלשיחות העבודה שהיא מנהלת מאחורי ההגה יש יתרונות משלהן : " אף אחד לא יכול להפריע לשיחות האלה ,  לדפוק בדלת ולבקש להיכנס לכמה רגעים ".  לדברי הורביץ ,  כשהיא מנהלת את שיחות הטלפון מהרכב היא משתמשת באוזניית בלוטות' .  היא מודה שלפעמים קורות תקלות ,  אך עד כה קיבלה רק אזהרה ממשטרת התנועה והצליחה לחמוק מקנסות ועונשים .  הורביץ אינה יוצאת דופן בניהול שיחות טלפון מהרכב בזמן הניהיגה ,  אך היא בהחלט שייכת למיעוט שמודה בקול רם במנהג .  השבוע צוין יום המחויבות הלאומית לבטיחות בדרכים ,  ומסקר שערכה הרשות הלאומית לבטיחות בדרכים לרגל האירוע עלה כי קרוב למחצית  ( 44% )  מהנהגים בישראל הודו כי הם מדברים בטלפון בזמן נהיגה .  מבין הנסקרים שהודו כי הם משתמשים בסלולר בנהיגה ,  כ-20% אמרו כי הם מדברים בו לעתים קרובות או קרובות מאוד בעת הנהיגה .  כשליש  ( 36% )  ציינו שרוב השיחות שהם מנהלים הן בענייני עבודה .  רוב מכריע של הנסקרים סבורים שמסוכן לדבר ללא דיבורית בעת נהיגה  ( 90% )  ,  אך רק 30% מהנהגים אמרו שהם מאמינים שגם שיחה בדיבורית מסוכנת .  רוב הנסקרים ציינו כי הם מאמינים כי מסוכן במידה רבה או רבה מאוד לשלוח מסרונים  ( סמסים )  בזמן הנהיגה ואף לקרוא כאלה  ( 94% ו-90% בהתאמה )  .  רוב הנסקרים ציינו כי הם נמנעים משליחת מסרונים בזמן נהיגה  ( 89% )  ,  וכמחצית דיווחו שהם נמנעים גם מלקרוא אותם בזמן שהם מאחורי ההגה  ( 48% )  .  החוק בישראל אוסר על ניהול שיחות בסלולר ללא דיבורית בעת הנהיגה ,  אך מתיר ניהול שיחות עם דיבורית .  על שליחה וקריאה של מסרונים חל איסור מוחלט בחוק .  ברשות הלאומית לבטיחות בדרכים מסבירים שבציבור נוצר רושם כי דרישות החוק משקפות את מידת הסיכון של הסיכון של השימושים השונים בסלולר בעת נהיגה .  עם זאת ,  ברשות מציינים כי בעוד ששיחה ללא דיבורית ושליחה וקבלת מסרונים הוכחו כמסיחי דעת מסוכנים ,  מחקרים עדכניים גילו כי גם שימוש בסלולר בעת הנהיגה עם דיבורית גורם להסחת דעת מסוכנת שעשויה לגרום לתאונות מסכנות חיים .  ברשות מבקשים להביא לשינוי בתפישת הסכנות האורבות לנהגים ,  ולשינוי בחוק שיקבע איסור גורף על השימוש בסלולר בנהיגה .  את עיניהם הם נושאים לארה"ב ,  בתקווה שתיתן רוח גבית לשינוי :  הנשיא ברק אובמה הורה באחרונה לאסור על עובדי הממשל האמריקאי להשתמש בכל סוג של תקשורת אלקטרונית בעת נהיגה .  בינתיים ,  פנינו למנהלים בכירים בישראל כדי לבדוק כיצד הם נוהגים .  אזהרה :  מרבית הראיונות בכתבה זו נערכו במהלך נהיגה . " באמצע שיחה קשה גיליתי שאני נוסע במהירות 140 קמ"ש"דני נישליס ,  מנכ"ל רדיו תל אביב 102fm בן 53 ואב לשלושה ,  משמש גם יו"ר דירקטוריון תיאטרון חיפה מכשיר סלולר :  אייפון 3gs ברכב :  מירס ודיבורית לאייפון קו נסיעה קבוע :  חיפה-תל אביב כמה זמן על הכביש ביום :  3 שעות הרגלי עבודה בנהיגה : " אני מתקשר לאנשים שממש צריך ,  דואג שיהיו ברשימת המקוצרים ומחפש שיטה אמינה של זיהוי קולי .  לפני שלוש שנים היתה לי שיחה קשה עם אחד העובדים ואיימתי עליו בפיטורים .  לחץ הדם שלי עלה ,  וכשהסתכלתי על שעון המהירות ראיתי שאני נוסע במהירות של 140 קמ"ש .  נבהלתי מאוד ועצרתי בתחנת דלק לשתות ולהירגע .  מצד שני ,  לפעמים כשאני מרגיש שאני נרדם או משועמם בדרך ,  אני מתקשר לחמותי - היא מסוגלת להשאיר אותי בשיחה למשך זמן ,  עד שאני מגיע ליעד .  סמסים הם דבר מטריד במיוחד .  כשאני מקבל סמסים בנהיגה אני נלחם בזה ואומר לעצמי :  'אל תפתח' .  אבל אני חושש שהסמס יודיע על משבר בעבודה - אולי נפל שידור ,  אולי שדרן לא הגיע .  הבטחתי לאשתי שלא אענה בזמן הנהיגה ואם אני עונה זה רק בשעת חירום ואחרי שעצרתי בצד ".  התירוץ : " בשלושת החודשים הראשונים שלי ברדיו נסעתי ברכבת ,  אבל השיחות הפריעו לאנשים בקרון ולוח הזמנים לא תמיד התאים לי .  כשהבנתי שהמכונית חייבת ליהפך למשרד שלי ,  שכרתי נהגת ,  אבל לא הייתי רגוע כשישבתי במושב שליד הנהג ".  קנסות : " לפני חודשיים נסעתי באזור רמת פולג ,  עמדתי בפקק והחזקתי את האייפון כדי לשמוע דיווחי תנועה ,  זה עלה לי אלף שקל ".   " אני נותנת הוראות למנהל השיווק ברמזורים וסוגרת עסקות בנהיגה"חני הורוביץ ,  מנכ"לית חברת הנדל"ן מגדלים בת 33 ,  נשואה ואם לשישה מכשיר סלולר :  אייפון 4 ברכב :  אוזניית בלוטות' של פלנטרוניקס . " אני נראית כמו מדונה בהופעה "  קו נסיעה קבוע :  סביון-רמת גן כמה זמן על הכביש ביום :  1-3 שעות הרגלי עבודה בנהיגה : " יש לי את הפריבילגיה של מזכירות .  אני נכנסת לרכב ומיד מתקשרת אליהן בחיוג מהיר ,  והן מקשרות אותי - פעם למנהל בנק ,  פעם למנהל פרוייקט או לאדריכל .  אני מדברת עם עורך הדין של הקבוצה ,  נותנת הוראות למנהל השיווק ולמנהל המכירות וסוגרת עסקות תוך כדי נהיגה מבלי לגעת במכשיר הסלולרי .  אם יש פקק אני לא מצטערת ,  כי אני לא מאבדת דקה וזמן הנהיגה שלי מנוצל כולו .  את המייל פותחת המזכירה במשרד והיא מעדכנת אותי טלפונית כשההודעות חשובות .  אני מגיבה בהכתבה טלפונית .  אני לא מסמסת ".  התירוץ : " יש לי בבית שישה ילדים וביום עבודה יש לי x שעות .  נוריד מזה את הזמן שאני מבלה בדרכים ואיבדתי 25% מזמן העבודה שלי ".  קנסות : " פעם נגמרה לי הבטרייה של האוזנייה ,  החזקתי את הסלולר ביד ועצר אותי שוטר .  כשפתחתי את החלון הוא שאל בהפתעה - 'חני ? ' מסתבר שהיה לקוח בחברה - ויצאתי בזול עם התראה במקום קנס ".   " אני מציץ בסמסים רק בפקקים"איתמר שמעוני ,  מנכ"ל החברה הממשלתית אתרים בן 41 ,  נשוי ואב לשניים מכשיר סלולר :  נוקיה n96 ברכב :  דיבורית מובנית קו נסיעה קבוע :  אשקלון-תל אביב כמה זמן על הכביש ביום :  כ-6 שעות הרגלי עבודה בנהיגה : " במשרד אני מתנהל בין פגישות ,  כך שהזמן היחיד שיש לי להחזיר שיחות הוא בנסיעה .  גם פגישות עבודה עושים בדרך .  כשצריך לנהל שיחות ועידה ,  אני דואג שמישהו יחייג עבורי .  כשאני מדבר עם שרים וחברי כנסת יש בינינו הבנה הדדית שאת השיחות אנחנו עושים בזמן הנהיגה . " בנוגע לסמסים והודעות מייל - אני מתנהג בהתאם לדרך הדינמית .  קשה להתעלם מהצפצופים .  בשעת פקקים אני חושב לעצמי 'לא תעביר מבט חטוף ? ' ופותח את ההודעה .  כשאני עונה ,  אני משתדל לעצור בצד .  אם הנסיעה זורמת ואני לא רוצה לעצור - אני לרוב מכין לעצמי תבניות מענה קבועות ששמורות לי בנייד :  'כן' ,  'לא' ,  'תבדוק מה היה בשנה שעברה' ".  התירוץ :  אני רואה יחס ישיר בין מערך התעבורה במדינה לבין ההתעסקות הנוספת בזמן הנהיגה .  לו היו לנו תשתיות נאותות :  עודף נתיבים במקום עודף מכוניות ,  זמן הנהיגה היה מתקצר ומותיר זמן נוסף מחוץ לרכב .  התרבות שלנו לחוצה ואנחנו עסוקים כל הזמן במענה מיידי .  הטלפון הוא כלי עבודה ואף שברורות לכולנו הסכנות שבהסחות הדעת האלה יש לנו חישוב פרטי שלפיו לנו זה לא מסוכן ".  קנסות : " יש " " בזמן נהיגה אבצע בעיקר שיחות שעדיף שלא יהיו להן מאזינים"אבי בוסקילה ,  מנכ"ל שראל שירותים ואספקה לרפואה בן 49 ,  נשוי ואב לשלושה מכשיר סלולר :  נוקיה n97 ברכב :  מכשיר נפרד עם דיבורית של נוקיה קו נסיעה קבוע :  קדימה-נתניה ,  אך נוסע בין בתי חולים בכל המדינה כמה זמן על הכביש ביום :  שעה וחצי .  בימים של פגישות 4-6 שעות .  הרגלי עבודה בנהיגה : " אני מנצל את הנהיגה בעיקר לשיחות שעדיף שלא יהיו להן מאזינים .  אני משתדל לנסוע לאט ולשמור מרחק .  יש לי בדיבורית מערכת זיהוי קולי - לוחצים על מקש ואומרים את השם שאליו רוצים לחייג .  זה עובד אפילו בשיחה נכנסת - אתה עונה אם אתה מעוניין לקבל אותה או לדחות אותה .  אני לא מסמס .  בעבר סימסתי קצת ,  אבל מעבר לעניין הבטיחותי אני בעיקר נרתע מהאכיפה .  אני גם לא קורא הודעות .  זו כמובן מלחמה ,  לעתים אני מציץ מי השולח .  אני גם נוהג לאכול תוך כדי נהיגה והאתגר הוא לעשות את כל זה מבלי להתלכלך .  יוצא גם שאני מנהל פגישות עבודה על הדרך ,  במהלך נסיעה ,  אף שאני מעדיף שזה יקרה כשהאדם השני נוהג ".  התירוץ : " כמדינה אנחנו מתייחסים לנהיגה כבזבוז זמן .  אבל כשלא היו לנו טלפונים ניידים הצלחנו להסתדר .  אנחנו מנתבים שיחות לשעת הנסיעה כי זה ערוץ משמעותי לניצול זמן .  לרוב השיחה דווקא מסייעת לי לשמור על ריכוז ".  קנסות : " קיבלתי אזהרה אבל אני יודע שאין יותר אזהרות ,  ושכעת מדובר כבר בקנסות ,  נקודות ושלילה .  יש לזה משקל ואני מאמין שזה רק עניין של זמן עד שתופסים אותך ,  וזה פשוט לא שווה את זה ". 

נסיעת עסקים באיילון
פעם ניסו פרסומאים לשכנע אותנו  " להפוך שעה אבודה לשעת עבודה "   ?  מאז זרמו באיילון יותר מדי תאונות וקנסות - ואיש לא חולם לדחוק בנהגים להשתמש בסלולרי  ?  למרות האזהרות ,  רוב הציבור מסמס בכבישים  ?  ארבעה מנהלים מתוודים על הרגלי העבודה שלהם מהרכב  ?  אזהרה :  מרבית הראיו

