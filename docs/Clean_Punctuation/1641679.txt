הנוסטרו של דש :  שמריך מנהל ,  נויברגר מפקח 
 >  >  תיק הנוסטרו של דש ניהל 305 מיליון שקל נכון לתום הרבעון השלישי של 2009 .  השנתיים האחרונות הראו שהתיק של דש מושפע באורח קיצוני ממצב הרוח בשווקים :  בתשעת החודשים הראשונים של 2009 הניב התיק תשואה של 35%  ( 95 מיליון שקל מניהול הכסף + 2 מיליון שקל הכנסות מימון שפירושן קבלת ריבית )  .  ב-2008 הושגה תשואה שלילית של 26% ,  כלומר נרשם הפסד של 127.8 מיליון שקל ,  שקוזז באמצעות הכנסות ריבית של 8.25 מיליון שקל - כך שבפועל הפסיד התיק 119.5 מיליון שקל .  תיק הנוסטרו של דש איפקס מזכיר קופת גמל טיפוסית :  כ-50% באג"ח ממשלתיות ,  מק"מ ופיקדונות ,  20% באג"ח קונצרניות ו-30% במניות .  בדש אומרים כי מטרת התיק היא לשמור לאורך זמן על ערך הכסף ,  ואם דש תרצה לבצע רכישה ,  חלק מהכסף עתיד להגיע מהנוסטרו .  תיק הנוסטרו של דש אינו ממונף ואינו מנוהל באופן אקטיבי ברמה יומיומית ,  אלא מוגדר כתיק לטווח ארוך .  הוא מנוהל בידי ויקטור שמריך ,  אחד משני המנכ"לים המשותפים של דש איפקס .  חלק מכספי הנוסטרו מושקע בקרנות הנאמנות של דש .  עם ההשקעות הבולטות בנוסטרו ניתן למצוא את מניות ואלור ,  שמועמדות למכירה  ( אחזקה המוערכת בכ-30 מיליון שקל )  .  אחזקה מעניינת נוספת ,  שהוגדרה כ"השקעה אסטרטגית ",  היתה בבית ההשקעות אי.בי.אי ושמומשה ב-2009 .  הפיקוח על התיק נתון בידיו של המנכ"ל המשותף הנוסף ,  עידו נויברגר .  הכסף מופרד לחלוטין מכספי העמיתים ומהברוקראז' .  לדירקטוריון החברה יש ועדת ביקורת ,  שבה דירקטור חיצוני שמפקח גם על הנוסטרו .  מטבע הדברים ,  לא ניתן ליצור הפרדה פיסית בין הנוסטרו לשאר פעילויות הבית ,  אך שתי האופרציות מתקיימות בקומות נפרדות וקיים בחברה מידור מחשובי בין היחידות .  מאחר שלא מדובר ביחידת רווח ,  נויברגר ושמריך אינם מתוגמלים בהתאם לביצועי הנוסטרו .  השניים מתוגמלים על הרווח הנקי שמשיג בית ההשקעות  ( השניים זכאים לבונוס של 5% מהרווח לפני מס )  .  מאחר שרווחי הנוסטרו משפיעים באופן מיידי על רווחי בית ההשקעות  ( רווח של שקל בנוסטרו שווה לתוספת של שקל לרווח הנקי )  - הם מתוגמלים על ביצועי הנוסטרו באופן עקיף .  התגמול הוא על הרווח המצטבר .  כלומר ,  ב-2008 ,  שבה נוצרו הפסדים ,  השניים לא קיבלו בונוס - ורק לאחר שיכסו את הפסדי 2008 יקבלו בונוס על יתרת הרווח .
 
הנוסטרו של דש :  שמריך מנהל ,  נויברגר מפקח 
nan
