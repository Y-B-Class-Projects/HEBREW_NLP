מחירי הסלולר שוב עולים
דמי הקישוריות יתקיירו ב-4% ל-25.1 אגורות לדקה .  עליית התעריפים לא תשפיע על הצרכן שנמצא במסגרת חוזה מול המפעיל הסלולרי .  מצטרפים חדשים צפויים לשלם את המחיר החדש במלואו
עקב עליית מדד המחירים לצרכן לאורך השנה - דמי הקישוריות בסלולר יתעדכנו מחר ויעלו ב-4% .  מדובר בעדכון בתעריף הקישוריות בהתאם למדד שמתבצע אחת לשנה בראשון למארס .  דמי הקישוריות עמדו עד כה על 24.5 אגורות לדקה והחל ממחר יעמדו על 25.1 אגורות לדקת שיחה .  
עדכון מחירי הקישוריות לא משנה לצרכן הסלולרי .  עקב החוק שקובע שאסור למפעילת סלולר להעלות תעריפים במסגרת תקופת ההתחייבות - כל הלקוחות שנמצאים במסגרת חוזה ישארו באותה תוכנית תעריפים .  אולם ,  יתכן וחברות הסלולר ינצלו את ההזדמנות להעלות את התעריפים למצטרפים חדשים .  
אין מתאם בין מחירי הסלולר לקישוריות כי בעבר חברות הסלולר העלו תעריפים גם כשדמי הקישוריות ירדו .  דמי הקישוריות עוברים בין מפעילות הסלולר כתשלום על שיחה שמתחילה ברשת אחת אבל עוברת על רשת אחרת .  בשל הדימיון בין נתחי השוק של המפעילות ,  כמו גם בנפח הדקות שלהן ,  מדובר למעשה במשחק סכום אפס .  
משרד התקשורת מתכנן הורדה בדמי הקישוריות באופן חד .  לצורך כך שכר משרד התקשורת את חברת הייעוץ NERA שבחנה את הסוגיה והגישה למשרד דו"ח ביניים .  ההערכה היא כי מחיר הקישוריות ירד באופן חד לאזור של 8 עד 12 אגורות לדקה .
 
מחירי הסלולר שוב עולים
דמי הקישוריות יתקיירו ב-4% ל-25.1 אגורות לדקה .  עליית התעריפים לא תשפיע על הצרכן שנמצא במסגרת חוזה מול המפעיל הסלולרי .  מצטרפים חדשים צפויים לשלם את המחיר החדש במלואו

