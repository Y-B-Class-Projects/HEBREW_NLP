הטרנד הכי חם ? 
דיזל מעודדים את הטמטום בקמפיין קיץ שכולל 40 מודעות בעלות אופי אידיוטי ,  שינסו לשכנע אתכם שלהיות סתומים זה הדבר הבא
מפרסמים רבים המודעים לשאיפות הלב שלנו מתאמצים לשכנע אותנו ששימוש במוצריהם יבטיח לנו שיער מבריק ,  עור חלק או את האושר המוחלט .  הם מציגים בפנינו סיטואציות מפתות ופרזנטורים ידועים והתוצאה ידועה מראש :  הם הופכים אותנו לסאקרים של מותגים .  
לאחרונה השיקו 'דיזל' קמפיין המבוסס על התובנה הצרכנית לפיה יש בנו ,  או יותר נכון בקהל המטרה של 'דיזל' ,  צורך בלתי מסופק להיות מדי פעם דווקא טמבלים .  התנהגות מטופשת או מסתכנת ,  כך אומרים לנו ב'דיזל' ,  היא הרבה יותר כיפית ולכן אפשר מדי פעם להיות טיפשים .  בהתאם לכך ,  הקמפיין ממליץ במפורש : " תהיו סתומים "  Be Stupid .  במודעות המצטיינות בפן הקריאטיבי לא מוצגות אידיליות הפונות אל הצרכן הממוצע ,  אלא סיטואציות אהבליות הנוגעות בעצביהם החשופים להשפעה של צעירים משועממים הזקוקים לריגושים .  
עד כה הופצו במסגרת הקמפיין לקולקציית אביב/קיץ 2010 כ- 40 מודעות המבוססות על הקונספט ויש לציין שמדובר במודעות ייחודיות ומשעשעות למדי .  מסתבר שלהיות חכמים זה משעמם ,  אבל לעשות שטויות זה כיף .  הביגוד ,  אגב ,  נשאר נאמן לערכי המותג :  אורבניות ,  חוסר מאמץ ,  נוחות ,  פרקטיות ,  אסרטיביות וסקסיות .  יכול להיות שבאמת מטורללים נהנים יותר .
 
הטרנד הכי חם ? 
דיזל מעודדים את הטמטום בקמפיין קיץ שכולל 40 מודעות בעלות אופי אידיוטי ,  שינסו לשכנע אתכם שלהיות סתומים זה הדבר הבא

