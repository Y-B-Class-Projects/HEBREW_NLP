נשיא זימבבואה מקשיח את היחס לעסקים זרים
תומכיו של נשיא זימבבואה ערכו לו מסיבת יום הולדת 86 מפוארת ,  במהלכה הודיע מוגאבה כי הוא יחל לאכוף חוק לפיו 51% מהבעלות על חברות זרות במדינה תעבור לאזרחי המדינה
 ( צילום:רויטרס ,  עריכת וידאו :  גדי וינסטוק ) 
נשיא זימבבואה רוברט מוגאבה חגג אתמול  ( שבת )  ברוב הוד והדר יום הולדת 86 ,  וניצל את ההזדמנות להודיע על הקשחת היחס לעסקים בבעלות זרה במדינה .  במסיבה ,  שעלתה כ-300,000 דולר ,  נכחו כ-7,000 חברים ותומכים של הנשיא הוותיק ,  ששולט במדינה מאז שקיבלה עצמאות ב-1980 .  ממשלת סין שלחה את אחת משלוש עוגות יום ההולדת בצורת מקלט טלוויזיה ענקי .  
במהלך החגיגות ,  הודיע חתן השמחה כי החל ממחר הוא יחל לאכוף חוק שיעניק רוב של 51% לאזרחי המדינה על בעלות של חברות זרות .  לטענת מוגאבה ,  החוק נועד כדי לתקן את חוסר האיזון בין שחורים ללבנים בבעלות על נכסים בזימבבואה . " המדיניות הזאת לא מיועדת להלאים באופן ישיר את החברות ,  אלא להרחיב את הבעלות על המשאבים שלנו .  נצטרך שותפים מבחוץ ,  שותפים שאנו נבחר ,  לא כאלה שנכפו עלינו ",  אמר מוגאבה .  
ממשלתו של מוגאבה העבירה את החוק לשינוי הבעלות על חברות זרות ב-2007 .  החל ממחר חברות יידרשו להציג מידע על בעלי המניות שלהן ועל הדרכים בהן הן מתכוונות להתאים את עצמן לפי דרישות החוק .  אולם ,  ראש הממשלה של זימבבואה ויריבו הפוליטי מורגן צ'ינגראיי ,  אמר כי החוק מבוטל כי הממשלה החדשה לא דנה בו .
 
נשיא זימבבואה מקשיח את היחס לעסקים זרים
תומכיו של נשיא זימבבואה ערכו לו מסיבת יום הולדת 86 מפוארת ,  במהלכה הודיע מוגאבה כי הוא יחל לאכוף חוק לפיו 51% מהבעלות על חברות זרות במדינה תעבור לאזרחי המדינה

