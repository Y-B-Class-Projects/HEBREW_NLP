שגרירים :  65 דקות לגרשון בהפסד סטנדרד ליאז'
הישראלי פתח לראשונה בהרכב בהפסד 2:1 לקאלב ברוז' .  חמש דקות ותיקו לבלילי .  הפסד לטועמה ולאריסה ,  המאמן התפטר 
לראשונה העונה ,  פתח הערב  ( ראשון )  רמי גרשון בהרכב סטנדרד ליאז' במשחק החוץ שלה נגד קאלב ברוז' ,  שמדורגת במקום השני בליגה .  גרשון ,  שעד כה קיבל רק דקות ספורות באירופה ,  זכה לקרדיט בליגה ,  ופתח בשורות סטנדרד ,  שהגיעה אחרי המהפך הנהדר שביצעה בליגה האירופאית נגד זלצבורג .  גם הערב היא פתחה מצוין ,  כשעלתה ליתרון בדקה ה-25 ,  משער של דיומרסי אמבוקני .  האורחים ירדו ביתרון למחצית ,  אבל עם פתיחת המחצית השניה ,  ביצעה ברוז' את המהפך .  בדקה ה-49 זכו המארחים לפנדל ,  אותו שלח וסלי סונק אל הרשת ,  ושלוש דקות מאוחר יותר השלים רוסטן קומאהה את המהפך עם שער משלו מהשמטה של שוער ליאז' .  גרשון הוחלף בדקה ה-65 .  
פיני בלילי שיחק היום  ( ראשון )  חמש דקות במשחקה של אנטליהספור מול אנקרגוצ'ו ,  שהסתיים בתוצאה 2:2 .  וייסל צ'יהאן הבקיע פעמיים לזכות הקבוצה מאנטליה בדקות 23 ו-43 ,  אבל יאן ראינוך  ( 17 )  ומוחמט חניפי  ( 74 )  כבשו עבור המארחים .  החלוץ הישראלי נכנס בדקה ה-85 ,  אבל לא הצליח לסייע לקבוצתו להשיג ניצחון ולהתרומם מעל המקום ה-11 .  לאנטליהספור היה זה משחק רביעי ללא ניצחון .
 ביוון ,  לאריסה חזרה לסורה עם הפסד ביתי מביך ,  2:0 לפנתרקיקוס ,  השקועה עמוק במקום האחרון ורשמה לזכותה רק שני ניצחונות עד היום .  שמעון אבוחצירא לא נכלל בסגל בעוד סלים טועמה עלה מהספסל בדקה ה-65 ,  כשדניאל קוזאן החטיא מהנקודה הלבנה בדקה ה-49 ולאריסה נענשה בעקבות טעויות בהגנה ברבע השעה האחרונה .  סטיב בלק הקמרוני כבש בדקה ה-75 והכפיל את התוצאה אחרי שתי דקות .  לאריסה עם 24 נקודות ,  רק שלוש מעל הקו האדום .  זמן קצר לאחר המשחק התפטר מאמן לאריסה ,  מרינוס אוזונידיס ,  מתפקידו .  
קפריסין :  פאפוס ,  ללא משה מישאלוב ,  הובסה 5:1 על ידי פראלימני ,  שנהנתה משערים של ג'ימי דה וולף  ( 23 )  ,  איבן טריקובסקי  ( 65 ו-90 )  ,  דיטר ואן טורנהאוט  ( 66 )  ואובדיאה טרומבווה  ( 88 )  .  קיריאקוס חאיליס צימק עבור פאפוס  ( 80 )  .
 
שגרירים :  65 דקות לגרשון בהפסד סטנדרד ליאז'
הישראלי פתח לראשונה בהרכב בהפסד 2:1 לקאלב ברוז' .  חמש דקות ותיקו לבלילי .  הפסד לטועמה ולאריסה ,  המאמן התפטר 

