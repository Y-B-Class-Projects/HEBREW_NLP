הרגולטורים בוחנים :  ערוץ חדשות של HOT ו-yes שישדר גם פרסומות
בלעדי אחת האפשרויות שהועלו היא כי הערוץ יקום ללא צורך במכרז ,  אך המהלך ידרוש שינוי חקיקה כדי לאפשר לו לשדר פרסומות
 >  >  האם hot ו-yes יקימו ערוץ חדשות משותף שלא יצטרך לעמוד במכרז אבל יורשה לשדר פרסומות ?  אפשרות זו שבה ועולה בשיחות שנערכות בימים אלה בין גורמים כמו מועצת הכבלים והלוויין ומשרד התקשורת .  עם זאת ,  קיומו של ערוץ כזה יחייב בשינוי חקיקה שיאפשר ל-yes ול-hot לחבור יחד כדי להקים ערוץ חדשות וכן יאפשר לערוץ שאינו ייעודי לשדר פרסומות .  בסוגיית המימון של ערוץ מסוג זה ,  הועלה מודל לפיו הערוץ ימומן בחלקו מתקציב החדשות המקומיות ובחלקו משידור פרסומות .  מדובר בעניין תמוה למדי הואיל ורק ערוצים ייעודיים מורשים לשדר פרסומות ,  ואילו ערוצים אלה נדרשים לגשת למכרז ולזכות בו לפני שהקימו את הערוץ בפועל .  גורמים המקורבים לנושא הסבירו כי הרציונל לעניין הפרסומות הוא כי בעבר כבר נערך מכרז לערוץ חדשות ,  אך זה לא הוקם וכן כי קיומו של ערוץ חדשות הוא אינטרס ציבורי ולכן יש לאפשר לו לשדר פרסומות .  אם הערוץ ייצא לפועל hot ו-yes צפויות להשתמש בפלטפורמה הקיימת של החדשות המקומיות כתשתית להקמתו .  כפי הנראה ,  מי שצפוי להפיק בתקופה הקרובה בעבור החברות את החדשות המקומיות  ( במקום רשות השידור )  הוא איש התקשורת רם לנדס שבבעלותו חברת קודה הפקות .  בנוסף הוזכר שמו של הסוכן והמפיק שי נשר כמי שעשוי לקחת חלק משמעותי בערוץ זה .  נשר נחשב לאיש רב-קשרים שמקורב לבעל השליטה ב"ידיעות אחרונות "  ולבעל מניות ב-hot ,  ארנון  ( נוני )  מוזס .  לדברי גורמים בשוק ,  מי שעוסק בקידום העניין באופן נמרץ הוא יו"ר מועצת הכבלים והלוויין ,  ניצן חן ,  אך קיימת סבירות גבוהה כי היוזמה תיתקל בהתנגדות של גורמים שונים - מהרשות להגבלים עסקיים ועד לבעלי ערוצים אחרים .  אם היוזמה תצא לפועל במתכונתה הנוכחית ,  הרי שמדובר בשינוי דרמטי ביחס לנהוג כיום וכן למה שמתיר החוק הנוכחי ,  הן בנוגע לחבירה של hot ו-yes להקמת ערוץ משותף וחברת חדשות והן בנוגע להתרת שידור פרסומות .  ניצן חן ,  אמר כי  " פונים אלינו גורמים רבים מתעשיית התקשורת ומביעים עניין להיות שותפים בערוץ החדשות .  בין הפונים גם הפלטפורמות הקיימות וגם חברות הפקה עצמאיות .  נשמע את כולם כדי להביא להקמת הערוץ בעתיד הקרוב ". 

הרגולטורים בוחנים :  ערוץ חדשות של HOT ו-yes שישדר גם פרסומות
בלעדי אחת האפשרויות שהועלו היא כי הערוץ יקום ללא צורך במכרז ,  אך המהלך ידרוש שינוי חקיקה כדי לאפשר לו לשדר פרסומות

