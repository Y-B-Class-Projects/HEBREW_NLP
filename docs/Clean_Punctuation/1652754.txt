נעצר מתכנן הפיגועים בקפה הילל ובצריפין
מאהר עודה ,  פעיל בזרוע הצבאית של חמאס ברמאללה ,  היה מבוקש מאז סוף שנות ה-90 .  באינתיפאדה השנייה שימש מפקד תשתית שהייתה אחראית לרציחת עשרות ישראלים
 ( הערוץ הראשון ) 
כוח צה"ל מחטיבת כפיר בשיתוף עם השב"כ והימ"מ עצרו הלילה  ( ראשון )  את פעיל הזרוע הצבאית של חמאס ברמאללה מאהר עודה שהיה מבוקש מאז סוף שנות ה-90 ,  כך נמסר מדובר צה"ל .  עודה אחראי ,  בין השאר ,  לפיגועים בקפה הלל בירושלים ובצומת צריפין בשנת 2003 ,  בהם נרצחו 15 ישראלים .
 גורם בכיר בצה"ל סיפר לוואלה !  חדשות כי  " המעצר מוכיח שעל הטרור לא חל חוק התיישנות וכל עוד בן אדם ממשיך לעסוק בטרור ולא נמצא בהסכם המבוקשים ונמשיך לפעול כנגד הטרור בכל השטחים ".  גורמים בצה"ל מציינים עוד ,  כי עודה עצמו לא התנגד למעצר והמבצע הסתיים בלי הפעלת כוח מצד הצבא .  ייתכן והעובדה כי צה"ל ביצע את המעצר בתוך רמאללה ,  מוכיחה כי בין צה"ל למשטרה הפלסטינית היה שיתוף פעולה מוקדם לגבי המעצר .  
גורם ביטחוני סיפר כי למרות שהתגורר ברמאללה הנחשבת לאחד ממעוזי הפתח בגדה ,  המשיך עודה לעסוק בטרור .  עודה לא נכלל בהסכם המבוקשים עם השב"כ ,  מפני שההסכם מתייחס לפעילי פתח בלבד .  
עודה ,  בן 49 מהכפר עין-יברוד ,  צפונית-מזרחית לרמאללה ,  נשוי ואב לארבעה ,  הוא ממקימי חמאס ברמאללה .  הוא החל את פעילותו בראשית שנות ה-90' כשהקים חוליית חמאס צבאית בכפרו .  
בשנת 98' הוא נחקר על-ידי מנגנוני הביטחון הפלסטינים וכן היה עצור מספר חודשים בכלא הפלסטיני .  לאחר שחרורו הפך למבוקש בכיר .
 במהלך האינתיפאדה השנייה התקבל מידע לפיו היווה עודה דרג מפקדה ומימון עבור תשתית חמאס צבאית שהייתה אחראית לרציחתם של 10 ישראלים .
 מעצרו אשר התאפשר לאור קבלת מידע מודיעיני מדויק משירות הביטחון הכללי ,  הינו השלב האחרון בסיכולה של מפקדת החמאס הצבאית שפעלה ברמאללה במהלך האינתיפאדה השנייה ובמהלכה הוציאה פיגועים בהם נרצחו למעלה מ-70 ישראלים .
 
נעצר מתכנן הפיגועים בקפה הילל ובצריפין
מאהר עודה ,  פעיל בזרוע הצבאית של חמאס ברמאללה ,  היה מבוקש מאז סוף שנות ה-90 .  באינתיפאדה השנייה שימש מפקד תשתית שהייתה אחראית לרציחת עשרות ישראלים

