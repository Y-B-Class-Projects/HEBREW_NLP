אובמה ערך סדר וקרא :  יש להילחם בדיכוי
למרות המשבר בין המדינות ,  נשיא ארה"ב ערך בבית הלבן סדר כמיטב המסורת ,  ושלח לישראל מסר הישר מדפי ההגדה : " אל תתנו יד לסבלו של האחר ".  לשנה הבאה בירושלים ? 
ערב אחד באפריל 2008 ,  שלושה חברים זוטרים בצוות הקמפיין הנשיאותי של ברק אובמה נתאספו בחדר מלון בפנסילבניה לסעודת סדר מאולתרת .  במהלך הארוחה ,  שמעו השלושה קול מוכר : " היי ,  כאן הסדר ?  "  היה זה קולו של לא אחר מברק אובמה ,  שנכנס אל החדר והצטרף אל השלושה .  בסיומו של אותו סדר ,  הצהיר אובמה : " לשנה הבאה בבית הלבן ". 
שנה לאחר מכן ערך אובמה סעודת ליל סדר ראשונה מסוגה בבית הלבן .  כך החלה אחת המסורות החדשות ,  האינטימיות והבלתי צפויות ביותר שידע הבית הלבן :  סעודת סדר שנערכת זו השנה השנייה בבית הלבן ,  ביוזמתו של נשיא ארצות הברית אובמה .  גם הלילה  ( שלישי )  התיישב הנשיא האמריקאי ,  לצד 20 חברים ואנשי צוות יהודים ,  ביניהם דיוויד אקסלרוד ,  מסביב לשולחן אחד כדי לחגוג את הסדר כהלכתו :  קריאה בהגדה ,  דיון בעבדות במצרים ואפילו אכילת קניידלעך .  
בטרם האירוע פרסם אובמה הודעה בה פנה ליהודי ישראל והעולם כולו ,  ובירך אותם לקראת חג הפסח .  אובמה פתח את ברכתו בהפגנת ידע מרשימה בהגדה ,  וציטט : " ובכל דור ודור חייב אדם להראות את עצמו כאילו הוא יצא ממצרים ".   
" בערב זה יהודים ברחבי העולם יתאספו סביב שולחן הסדר כדי לחגוג את חג הפסח ,  חג עשיר בסמלים וטקסיות ",  מסר אובמה ,  והמשיך : " הם יספרו את סיפור יציאת מצרים  מסע של יציאה מעבדות לחירות ,  מאבל לאושר ,  מחושך לאור ומסבל לגאולה .  סיפור יציאת מצרים מלמד אותנו שבכל מקום בו אנו נמצאים ,  קיים דיכוי שיש להילחם בו וחירות שעלינו לחתור אליה ". 
קשה להתעלם מהעיתוי שבו התרחש האירוע ,  לאור המתיחות שנוצרה באחרונה ביחסי ישראל וארה"ב בזירה המדינית .  לפיכך אולי אין כל הפתעה בכך שאובמה חתם את הודעתו בצבעה על הרלוונטיות של סיפור יציאת מצרים לזמננו אנו . " דרך העברת הסיפור מדור לדור ,  אנו צריכים להזכיר לעצמנו את אחריות המוטלת עלינו להילחם בכל סוג של אפליה או סבל ",  הצהיר אובמה . " בדרך זו נחזק את הקשרים שבין אדם וחברו ,  וקשרים אלו מספקים תקווה שנוכל לתקן את העולם כולו ".  בסוף ההודעה אף חתם הנשיא האמריקאי בברכת  " חג שמח !  ",  שנכתבה בלשון עברית .
 
אובמה ערך סדר וקרא :  יש להילחם בדיכוי
למרות המשבר בין המדינות ,  נשיא ארה"ב ערך בבית הלבן סדר כמיטב המסורת ,  ושלח לישראל מסר הישר מדפי ההגדה : " אל תתנו יד לסבלו של האחר ".  לשנה הבאה בירושלים ? 

