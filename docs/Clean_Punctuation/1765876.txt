שרלרואה גיששה אצל ביטון .  החלוץ יסופסל ? 
הבלגים צפו בחלוץ ללא ידיעתו וקיבלו קלטת .  החלוץ שלא כבש שני מחזורים ברציפות עשוי לרדת עם יגאל אנטבי לספסל
מאמן הפועל פתח תקוה ,  יובל נעים ,  שוקל להדיח את דודו ביטון מהרכב הקבוצה לקראת המשחק מול הפועל רמת גן .  הידיעה מקבלת חיזוק מתוך אימון הבוקר  ( חמישי )  של הקבוצה ,  בו בחר המאמן לתרגל את החלוץ בפעם השנייה השבוע בהרכב השני .  בלי קשר ,  נציגי שרלרואה הבלגית יצרו קשר עם נציגו של השחקן ,  דודו דהאן ,  וביררו פרטים לגביו .  לאחרונה הם הגיעו לצפות בחלוץ ללא ידיעתו וייתכן שיגיעו שוב לצפות בו בעתיד הקרוב .  בלי קשר ,  נציגי המועדון הבלגי קיבלו קלטות של השחקן .
 ביטון כבש העונה תשעה שערים ורק בשני המחזורים האחרונים בהם פתח בהרכב ,  נעצר . " לא מגיע דווקא לדודו לשלם את המחיר ,  אבל יש מאמן ורק הוא קובע ",  אמרו שחקנים בקבוצה .  גם יגאל אנטבי עשוי לרדת לספסל בעקבות יכולתו מול הפועל תל אביב .  המאמן מתכנן שינוי בעמדת המגן השמאלי ,  כשניסן אלקלעי עשוי לחזור לתפקיד המקורי שלו .
 החלוץ הצעיר אלון תורג'מן עשוי להחליף את אלקלעי בקישור ,  במה שמסתמן כהרכב התקפי יותר .  תורג'מן  ( שער אחד )  וביטון  ( תשעה )  הם הכובשים היחידים בקבוצה העונה .  שני השערים האחרים שהובקעו היו עצמיים  ( קרופניק מכמבי נתניה ופרנסמן מהפועל תל אביב )  .
 כפי שפורסם אמש ,  הצוות הרפואי של הפועל פתח תקוה אסר על ישראל זגורי לחזור למגרשים עד להודעה חדשה . " עדיף שלא אסתכן .  בפעם האחרונה שחזרתי מפציעה ,  זה היה מוקדם מדי ושילמתי מחיר ",  אמר השחקן לחבריו באימון .
 עדכון ראשון :  13:10

שרלרואה גיששה אצל ביטון .  החלוץ יסופסל ? 
הבלגים צפו בחלוץ ללא ידיעתו וקיבלו קלטת .  החלוץ שלא כבש שני מחזורים ברציפות עשוי לרדת עם יגאל אנטבי לספסל

