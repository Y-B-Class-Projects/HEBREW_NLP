התגלו עקבות של החיה הקדומה ביותר בעולם
בפולין התגלו ממצאים של החיות הארבע רגליות הקדומות ביותר שצעדו על יבשה .  ע"פ המדענים ,  הגילוי מוכיח שבעלי חוליות יבשתיים חיו לפני 397 מיליון שנה ,  מוקדם יותר ממה שחשבו עד עתה
 ( צילום :  רויטרס ,  עריכה :  עידן גוראל ) 
הגילוי האחרון של מדענים פולנים עשוי לשנות לחלוטין את התיאוריות הנוכחיות לגבי האבולוציה של חיות פרה-היסטוריות .  טביעות רגל של דינוזאור בן 397 מיליון שנים התגלו בהרים בדרום פולין .  בזמן שנעשו הטביעות ,  האזור המדובר היה חוף ים . 
" טביעות הרגל שהושארו הם של חיה שקדמה לכל בעלי החוליות שהיו על היבשה שידועים לנו ",  אמר סגן מנהל המכון הגיאולוגי הפולני גרגור פיינקובסקי . " התגלית הזאת סותרת את כל התאוריות המקובלות לגבי אחד מהאירועים החשובים ביותר של האבולוציה .  בקצרה ,  היא החלה הרבה יותר מוקדם ,  בצורה אחרת והתרחשה באזור אחר ממה שחשבנו קודם ",  הוסיף פיינקובסקי .  
טביעות הרגל הן קדומות ב-18 מיליון שנה מדגמי עצמות מאובנות של חיות ארבע רגליות  ( טטרפוד )  שעל פי ההערכות היו באורך של 2.5 מטרים .  על פי ממצאי המאובנים האחרונים ,  הטטרפודים התפתחו מקבוצה גדולה של דגים לפני כ-387 מיליון שנים .  לדברי אחד החוקרים ,  החיות חיו לאורך החופים וכי אפשרויות המזון על החוף פיתו אותם לעבור ליבשה .
 
התגלו עקבות של החיה הקדומה ביותר בעולם
בפולין התגלו ממצאים של החיות הארבע רגליות הקדומות ביותר שצעדו על יבשה .  ע"פ המדענים ,  הגילוי מוכיח שבעלי חוליות יבשתיים חיו לפני 397 מיליון שנה ,  מוקדם יותר ממה שחשבו עד עתה

