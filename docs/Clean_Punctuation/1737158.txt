משט נוסף יפליג לעזה : " לא פוחדים מישראל "
" התנועה לשחרור עזה "  הודיעה על התארגנותו של משט חדש ,  אשר יכלול לפחות 8 ספינות שייצאו ממדינות שונות לכיוון הרצועה .  בינתיים ,  במשרד החוץ בי-ם הבהירו כי לא יאפשרו לספינת הפעילים היהודים שהפליגה מקפריסין להגיע לחופי עזה
 ( צילום :  רויטרס ,  ארכיון ,  קריינות :  אביב אברמוביץ' ,  עריכת וידיאו :  יותם בן-דוד ) 
פעילי  " התנועה לשחרור עזה ",  אשר נמנתה עם מארגני המשט הקודם לרצועה ,  הודיעו היום  ( שני )  במסיבת עיתונאים ביוון על התארגנותו של משט חדש ,  אשר יפליג לחופי עזה בשלושת החודשים הקרובים .  לדברי הפעילים ,  במשט החדש ,  אשר ייקרא  " משט החירות לעזה מספר 2 ",  ישתתפו לפחות שמונה ספינות .  מארגני המשט מקווים שהוא ייצא לדרך עד דצמבר .  
חווידה עראף ,  יו"ר התנועה ,  אמרה כי  " אין ספק שמה שישראל עושה הוא הפרה של החוק הבינלאומי .  האו"ם קבע זאת ,  הצלב האדום אמר את זה ,  ארגוני זכויות אדם ישראלים אמרו זאת ועכשיו הדו"ח האחרון על המשט מאשר זאת .  השאלה היא מה אנו עושים לגבי זה .  מי עוצר אותם ?  אנו קוראים לממשלותינו לעמוד בהתחייבויותיהן ולעצור את ישראל .  אם הן לא יעשו זאת ,  אנו נעשה זאת ".  
במשט החדש ישתתפו פעילים מספרד ,  איטליה ,  צרפת ,  ארצות הברית ,  שוויץ ,  קנדה ,  נורווגיה ,  בלגיה ,  אוסטריה ואוסטרליה .  לדברי קלוד ליאוסטיק ,  פעיל מתנועת  " סולידריות צרפת פלסטין "  המשט הקודם הוא זה שגרם לפעילי התנועה לרצות להיות מיוצגים בספינה וליטול חלק במשט הבא .  לדבריו ,  100 קבוצות תומכות בפעולה זו .  
פעיל זכויות האדם השבדי דרור פיילור אמר כי אם הכוחות הישראלים יתערבו בהפלגת הספינות ,  הפעילים  " ינסו להתנגד בדרך אנושית .  לא נהיה קורבנות ,  ולא ניתן להם להפחיד אותנו .  אנו נמשיך ,  ואם הם יתקפו ויהרגו - אז הדם הוא על ידיהם ". 
בתוך כך ,  במשרד החוץ הישראלי התייחסו הערב לספינת הפעילים היהודים שהפליגה מקפריסין ועושה את דרכה לעזה .  דובר משרד החוץ יגאל פלמור אמר לסוכנות הידיעות הצרפתית ,  כי עד כה לא נוצר קשר עם הפעילים שיצאו מקפריסין וכי מיקומם כרגע אינו ידוע .  הוא הוסיף ואמר ,  כי אם הספינה תגיע לנמל אל עריש במצרים או לנמל אשדוד אז יתאפשר לה להמשיך בדרכה ,  והסחורות שעל סיפונה יועברו לעזה לאחר בדיקה .  לדברי פלמור , " מטרתנו היא ליצור קשר רדיו איתם ולוודא לאן פניהם מועדות .  אם הם יגידו שלעזה  נסביר להם שהכניסה לעזה אסורה .  אם הם יתעקשו אז נעצור אותם וניקח אותם לאשדוד ". 

משט נוסף יפליג לעזה : " לא פוחדים מישראל "
" התנועה לשחרור עזה "  הודיעה על התארגנותו של משט חדש ,  אשר יכלול לפחות 8 ספינות שייצאו ממדינות שונות לכיוון הרצועה .  בינתיים ,  במשרד החוץ בי-ם הבהירו כי לא יאפשרו לספינת הפעילים היהודים שהפליגה מקפריסין להגיע לחופי עזה

