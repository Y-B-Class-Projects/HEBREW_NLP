גוגל צופה את מותו של המחשב השולחני - בתוך שלוש שנים
בכירים בגוגל צופים כי בקרוב יחליפו הטלפונים החכמים ומחשבי הטאבלט את המחשבים האישיים המגושמים
בתוך שלוש שנים יאבדו המחשבים השולחניים את הרלוונטיות שלהם ,  כך לפחות מאמינים ב .  בחברה סבורים כי המכשירים הניידים - כדוגמת טלפונים חכמים ומחשבי טאבלט - יחליפו את המחשבים השולחניים כממשק העיקרי לצריכת מידע ובידור ,  כך אמר מנהל גוגל באירופה ג'ון הרליהי.לדבריו ,  המכשירים הניידים מסייעים לגוגל במשימתה להפוך את המידע לאוניברסלי .  הרליהי נאם בכנס דיג'יטל לנדסקייפ שנערך באוניברסיטת דבלין ,  ואמר כי ההתקדמות בתחום מחשוב הענן תעניק לכל מכשיר סלולרי יכולות הפעלת יישומים מורכבים במהירות ." בתוך שלוש שנים ,  המחשבים השולחניים כבר לא יהיו רלוונטיים .  ביפן ,  מרבית המחקרים כיום נעשים בטלפונים חכמים ולא במחשבים שולחניים ",  אמר הרליהי לקהל .  מחשוב ענן הוא פיתוח המאפשר להשתמש בכוח עיבוד ומחשוב דרך האינטרנט ,  מה שמאפשר למחשבים חלשים יותר לבצע פעולות מורכבות שמעובדות על שרתים מרכזיים מיחידות קצה מרוחקות .  דברים ברוח דומה נשא באחרונה מנכ"ל גוגל ,  אריק שמידט ,  בכנס של תעשיית הסלולר .  שמידט אמר כי מדיניות החברה העתידית היא לבחון כל התקדמות דרך עדשת הטכנולוגיות הניידות ,  לרבות השימוש במחשוב ענן ובקישוריות.בכנס שנערך בחודש שעבר אמר שמידט כי מהפיכת מחשוב הענן הביאה לשינוי יסודי בשיטות ניהול המידע . " היישומים העתידיים מבוססים על שיתוף .  דור מפתחי היישומים של לפני עידן מחשוב הענן חשבו על יצירת עותקים מקומיים על שרתים .  כיום מדובר על שיתוף ועל רפליקציה .  פירוש הדבר הוא בניית מערכות רבות-עצמה המקושרות ביניהן .  אני שמח לומר שהכל יהיה בהקשר של טלפונים סלולריים עתידיים ". "הטלפון הסלולרי הוא נקודת מפגש ",  הוסיף שמידט . " יישום שאינו ממנף את כוח הענן לא ירשים אף אחד ויהיה צר מדי ".  לדבריו , " הטכנולוגיות הניידות הופכות את המידע בעולם לנגיש באופן אוניברסלי .  יש יותר מידע ומשום שיהיה קשה יותר לנבור בו ,  יהפוך החיפוש להיות חשוב יותר .  הדבר יצור הזדמנויות ליזמיות חדשות ליצירת מודלים עסקיים חדשים - ראשית כל נוכחות בכל מקום ,  ולאחר מכן הכנסות ".  עדיין לא ברור האם גוגל תתמקד בטלפונים סלולריים או במכשירים ניידים אחרים כגון לפטופים ומחשבי טאבלט בדומה לאייפד שהשיקה  ,  אך ברור שבטווח הארוך ,  המחשבים האישיים המגושמים צפויים לאבד את הרלוונטיות שלהם לטובת מכשירים קטנים ונוחים לנשיאה.וגם מצטרפת לחגיגה .  אתמול פורסם כי ענקית האלקטרוניקה והמדיה היפנית מתכננת להשיק מכשיר אלקטרוני נישא חדש שיתחרה באייפד של אפל . " וול סטריט ג'ורנל "  דיווח כי החברה מתכננת להשיק השנה קו מוצרים ניידים חדשים ,  ביניהם טלפון חכם שבאמצעותו ניתן להוריד משחקי פלייסטיישן ,  ומכשיר נוסף  " שמטשטש את ההבדלים בין נוטבוק ,  קורא ספרים דיגיטלי ופלייסטיישן נייד ". 

גוגל צופה את מותו של המחשב השולחני - בתוך שלוש שנים
בכירים בגוגל צופים כי בקרוב יחליפו הטלפונים החכמים ומחשבי הטאבלט את המחשבים האישיים המגושמים

