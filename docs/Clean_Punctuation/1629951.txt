רובי ריבלין החליט :  עו"ד אייל ינון יהיה היועץ המשפטי הבא של הכנסת
ינון שימש עד כה כמזכיר הכנסת ויכנס לתפקידו באפריל עם תום כהונתה של היועצת המשפטית הנוכחית
יו"ר הכנסת ראובן ריבלין החליט למנות את מזכיר הכנסת ,  עו"ד איל ינון ,  כיועץ המשפטי הבא של הכנסת .  ינון יכנס לתפקידו ב-2 באפריל 2010 ,  עם תום כהונתה של היועצת המשפטית הנוכחית ,  עו"ד נורית אלשטיין ,  שתצא לגמלאות .  כקבוע בחוק ,  יובא המינוי בפני ועדת הכנסת כבר ביום שני הקרוב ,  וריבלין צפוי להציג בפניה את נימוקיו לבחירתו של ינון .   בהתאם להליך הקבוע בחוק ,  בחודשים האחרונים ישבה על המדוכה ועדה ציבורית מקצועית ובלתי תלויה לבדיקת כשירותם והתאמתם של המועמדים למשרת היועץ המשפטי לכנסת .  הוועדה המליצה פה אחד בפני היו"ר על ארבעה מועמדים מתוך 18 שהגישו את מועמדותם .  ריבלין קיבל את ההחלטה לאחר שראיין באופן אישי את ארבעת המועמדים וקרא את החומר שהגישו וההמלצות שצירפו .   ינון ,  42 ,  הוא בוגר הפקולטה למשפטים באוניברסיטת תל אביב ומוסמך במדיניות ציבורית מהאוניברסיטה העברית .  ב -1996 החל את עבודתו בפרקליטות המדינה .  משנת 2000 כיהן כפרקליט במחלקת הבג"צים ,  וב-2004 התמנה לסגן בכיר ליועצת המשפטית למשרד ראש הממשלה .  לאחר מכן שימש עוזר בכיר ליועץ המשפטי לממשלה ,  מני מזוז ,  ומשנת 2007 משמש מזכיר הכנסת .   לפי שעה ,  טרם הוחלט מי ימלא את מקומו של ינון כמזכיר הכנסת .
 
רובי ריבלין החליט :  עו"ד אייל ינון יהיה היועץ המשפטי הבא של הכנסת
ינון שימש עד כה כמזכיר הכנסת ויכנס לתפקידו באפריל עם תום כהונתה של היועצת המשפטית הנוכחית

