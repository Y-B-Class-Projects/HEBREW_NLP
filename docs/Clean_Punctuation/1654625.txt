סינדרום עזריאלי
תמר קרוון סוגרת שבוע עם הסריגים החדשים של סוניה ריקל ל-H & M ונזכרת במעצבי העל שיצאו בשת"פ עם הרשת וגרמו לכל העולם ולא רק לנו ,  להיסטריה
בבוקר יום שלישי התקשרתי לחברתי רוניתי ,  לשיחת הבוקר שלנו . " לא הצלחתי להירדם כל הלילה ,  למרות שהייתי הרוגה ",  קיטרתי בפניה , " ולמרות זאת כל הגוף שלי מוצף אדרנלין !  ".   " מה עשית אתמול ?  ",  היא שאלה . " כרגיל - עבודה ,  כביסות ,  בישולים ,  ריצות ולא תאמיני ,  הייתי בסיור של קומץ עיתונאים ב-H & M ",  וכאן הפלגתי בתיאורים על החנות המרווחת והמקסימה ,  על מגוון הפריטים האדיר והאקלקטי ,  על המחירים שלמרות היותם גבוהים יחסית לחו"ל הם עדיין זולים ,  על אנדרו חורש הזכיין שהיה אדיב ורגוע להפליא לפני הפתיחה ,  על צוות העובדים שהתעניין ועזר בדיוק במינון הנעים ואפילו על הקב"ט הנדיב והמקסים אילן .
 דיברתי ודיברתי ודיברתי עד ששמעתי את קולה של רוניתי בוקע מהמרחקים : " תמר !  תמר !  את שומעת אותי ?  !  אני חוששת שלקית בסינדרום ירושלים !  ".  מן הסתם ,  אשה מבוגרת אך לא בוגרת שכמותי שיכולה לדבר על פריטים 24 שעות 365 ימים בשנה לא ידעה סינדרום ירושלים מהו .  מה גם ,  שמאז סיום לימודי בבצלאל לפני יותר מעשור וחצי לא ביקרתי שם . " ובכן יקירתי ",  אמרה רוניתי באיטיות ובקול מודאג במיוחד , " סינדרום ירושלים היא תופעה שמתרחשת לאנשים ששנים חלמו להגיע לעיר הקודש ,  וכשהם סוף סוף מגיעים אליה ,  מרוב התרגשות הם מתחרפנים .  יש כאלו שמצבם כה חמור שמאשפזים אותם ",  היא הוסיפה בלחש .
 ובכן ,  אכן כן .  סינדרום H & M אכן הכה בי ובגדול ,  ורק למחרת ,  כשכמה פריטים נחשקים במיוחד נרכשו במיטב כספי ושבו איתי הביתה ,  הצלחתי ,  קצת ,  להירגע .  רבים ,  ואפילו חולי פריטים שכמותי ,  הזדעזעו מהמראות הדורסניים בפתיחה של החנות הראשונה של H & M בישראל .  ביקורת רבה נכתבה על כך ובמיוחד על היותנו מגעילים .  ואכן יש משהו לא נעים בלראות עדר נשים נדחס ורומס וכל זה בשביל בגדים .  מצד שני ,  אנחנו ממש לא לבד .  מאז שנת 2004 ,  H & M עלו על הנוסחה כיצד לייצר היסטריה כשהם פנו לקרל לגרפלד שיעצב בעבורם קולקצייה ייחודית במחירים סבירים .
 כאמור ,  ההיסטריה היתה היסטרית ,  ובתוך שעה הקולקציה נמכרה בכל סניפי החנויות בעולם .  כאשר ראו כי טוב ,  החלו ליצור שיתופי פעולה מרגשים עם מעצבים נחשקים במיוחד .  סטלה מקרטני ,  צמד המעצבים הדנים ויקטור ורולף ,  רוברטו קוואלי ,  הזמרת קיילי מינו וקום דה גרסון היפנים .  עם המעצב הבריטי מתיו וויליאמסון הם יצרו שתי קולקציות ,  לנשים ולגברים ,  תחום שבו התנסה וויליאמסון לראשונה ,  מה שהתגלה כלהיט .
 בנובמבר השנה הם שוב גרמו להיסטריה מרובה כשפנו לתמרה מלון ,  המעצבת של ג'ימי צ'ו ,  שיצרה בעבורם קולקציית נעליים ותיקים במחירים סבירים .  אף היא ,  בתקדים ראשוני ,  עיצבה קולקציית בגדים .  תמונות וסרטונים מיום ההשקה שעלו באינטרנט אינם שונים ממה שראינו פה .
 שיתוף הפעולה האחרון בינתיים ,  היה עם מעצבת האופנה הצרפתייה סוניה ריקל ,  שמעבר לסריגים המרהיבים שניתן היה ליהנות מהם סוף סוף במחיר סביר ,  היא עיצבה במיוחד קולקציה של הלבשה תחתונה ובגדי ילדות .  למרות שאנו הנשים יצורים מורכבים במיוחד ,  לפעמים גם הנוסחה הפשוטה של מעצב על + קולקציה במהדורה מוגבלת = היסטריה עובדת עלינו לגמרי  .
 סריג וחצאית :  סוניה ריקל ל-H & M נעליים :  H & M  ( מלפני 3 שנים )  ;  חגורה :  הלנה ;  תיק :  סטלה וינטג' ;  גרבונים :  וולפורד  .
 
סינדרום עזריאלי
תמר קרוון סוגרת שבוע עם הסריגים החדשים של סוניה ריקל ל-H & M ונזכרת במעצבי העל שיצאו בשת"פ עם הרשת וגרמו לכל העולם ולא רק לנו ,  להיסטריה

