דלק נדל"ן ממשיכה באסטרטגיית המימושים :  מנהלת מגעים עם מוסדיים למכירת החזקותיה במבני תעשייה
החברה מחזיקה בכ-13.2% ממבני תעשייה ,  לפי שווי של 261 מיליון שקל
חברת דלק נדל"ן ,  שבשליטת יצחק תשובה ובניהולו של ערן מיטל ,  ממשיכה באסטרטגיית המימושים שאותה מוביל מיטל ,  בכדי לעמוד בהתחייבויות לבעלי האג"ח והבנקים .  דלק נדל"ן מצויה בימים אלה במו"מ מתקדם עם הגופים המוסדיים  ( חברות הביטוח ובתי השקעות )  למכירת חלק מהחזקותיה בחברת מבני תעשייה ,  שבשליטת כלכלית ירושלים של אליעזר פישמן ,  כך נודע ל-themarker.דלק נדל"ן מחזיקה כיום בכ-13.2% ממניות מבני תעשייה ,  ששווי השוק שלהן עומד על כ-261 מיליון שקל .  בשלב הראשון ,  בכוונת דלק נדל"ן למכור חלק מהחבילה ולאחר מכן להשלים את המימוש של המניות.דלק נדל"ן מכרה לפני כחודש וחצי כ-2.1% ממניות מבני תעשייה בעסקה מחוץ לבורסה ,  תמורת כ-41.3 מיליון שקל .  כמו כן ,  השלימה החברה באחרונה את מכירת החזקותיה בקניון חיפה לקבוצת עזריאלי תמורת 211 מיליון שקל - מה שיניב לה עודף תזרימי של כ-90 מיליון שקל - ולחברה האחות דלק ישראל מכרה תחנות דלק וקרקעות בישראל תמורת 43 מיליון שקל.המימושים הללו יסייעו לחברה לעמוד בהתחייבויות של למעלה מ-150 מיליון שקל לבעלי האג"ח במאי הקרוב .  במהלך חצי שנה האחרונה תחת ניהולו של מיטל מימשה החברה נכסים במאות מיליוני שקלים.מבני תעשייה ,  המנוהלת על ידי דלית בראון נחשבת לחברה היציבה בקבוצת פישמן ,  ונסחרת לפי שווי שוק של 1.9 מיליארד שקל .  דלק נדל"ן מנהלת מגעים גם עם חברת אמות ,  שבשליטת אלוני חץ ,  למכירת נכס מניב ליד ראש פינה תמורת 70 מיליון שקל .
 
דלק נדל"ן ממשיכה באסטרטגיית המימושים :  מנהלת מגעים עם מוסדיים למכירת החזקותיה במבני תעשייה
החברה מחזיקה בכ-13.2% ממבני תעשייה ,  לפי שווי של 261 מיליון שקל

