הוארך מעצרו של החשוד ברצח בתו הפעוטה
פרקליטיו של אנשין ,  החשוד ברצח בתו בת ה-8 חודשים בי-ם ,  טענו כי הוא חולה בנפשו .  השופט קבע שעל פי חוות דעת פסיכיאטרית החשוד מבין את מצבו ,  ומעצרו הוארך ב-8 ימים
 ( צילום :  גדעון צנטנר ,  עריכה :  עידן גוראל ) 
בית משפט השלום בירושלים האריך היום  ( חמישי )  בשמונה ימים את מעצרו של נחמן אנשין ,  החשוד שחנק למוות את בתו בת השמונה חודשים בסוף השבוע .  בעת הארכת מעצרו טענה ההגנה כי אנשין חולה נפש ,  ואנשין עצמו אמר שהמשטרה לא התחשבה במצבו . " לקחו אותי בכוח ,  לא שאלו אותי שום דבר ,  לא נותנים לי לדעת מה קורה .  מורידים אותי פתאום במשפט ,  ולא יודע על מה ועל מי .  זה לא הוגן ",  אמר אנשין .
 עורכי דינו אברהם לביא ויעקב קמינסקי הוסיפו : " האיש הוא חולה נפש .  המשטרה לא יודעת כהוא זה ,  הם לא בדקו את האנשים הכי קרובים שלו ,  אם יעשו את הבדיקה ובהמשך הפסיכיאטר המחוזי יקבע ,  נבין כולנו שאנחנו בסרט אחר .  עסקינן בחולה נפש ,  על פניו סכיזופרניה משפחתית .  יש כאן התעלמות קשה מאוד מזכויות בסיסיות ",  אמרו הפרקליטים .
 השופט אריה רומנוב ,  ציין עם זאת כי אנשין כבר אובחן על ידי פסיכיאטר . " המשיב הובא בפני הפסיכיאטר המחוזי כבר בסמוך לאחר המעשה והוגשה בפניי חוות דעתם מיום 6.1.10 של הד"ר קוניבייסקי והד"ר חנין .  בסיכום חוות דעתם כותבים שני הרופאים כי אין עדות לקיום מצב פסיכוטי בעת ההסתכלות שנעשתה למשיב ".   
" לדברי הרופאים ,  המשיב מבין היטב את התהליכים המשפטיים ,  את תפקידם של פרקליט ,  סניגור ושופט בית-משפט ואת עונשו האפשרי .  לדברי כותבי חוות הדעת ,  המשיב מסוגל לשתף פעולה עם עורך הדין שלו ,  ולסייע להגנתו בבית-המשפט .  עקב כך ,  סבורים כותבי חוות הדעת שהמשיב יכול לעמוד לדין .  על פני הדברים ,  נראה ,  כי ניתן להתחיל בבדיקה הפסיכיאטרית הנוגעת לשאלת אחריותו הפלילית של המשיב ,  כבר עתה ",  סיכם השופט .
 
הוארך מעצרו של החשוד ברצח בתו הפעוטה
פרקליטיו של אנשין ,  החשוד ברצח בתו בת ה-8 חודשים בי-ם ,  טענו כי הוא חולה בנפשו .  השופט קבע שעל פי חוות דעת פסיכיאטרית החשוד מבין את מצבו ,  ומעצרו הוארך ב-8 ימים

