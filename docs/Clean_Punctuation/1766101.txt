מפגינים תקפו את רכבו של הנסיך צ'רלס בלונדון
הרכב בו נסעו הנסיך צ'רלס ואשתו קמילה הותקף בלונדון בידי סטודנטים זועמים שהפגינו נגד ההחלטה להעלות את שכר הלימוד באוניברסיטאות .  הנסיך ורעייתו לא נפגעו אך למכוניתם נגרם נזק
 ( צילום :  רויטרס ,  עריכת וידאו :  דורון שטיין ,  קריינות :  אביב אברמוביץ' ) 
הרכב בו נסעו הלילה  ( חמישי )  הנסיך צ'רלס ואשתו קמילה הותקף על ידי סטודנטים זועמים שמחו על ההחלטה להעלות את שכר הלימוד באוניברסיטאות במדינה .  הזוג יצא מהתקרית ללא פגע ,  אך חלון המכונית נופץ .  ארמון בקינגהם התייחס לתקרית ומסר : " אנו יכולים לאשר כי מכוניתו של הוד מלכותם הותקפה בידי מפגינים בדרכם לאירוע .  הנסיך צ'רלס והדוכסית קמילה יצאו ללא פגע ",  נמסר בהודעה .  
במהלך היום התעמתו אלפי סטודנטים עם המשטרה במחאה על החוק שעבר בפרלמנט הבריטי ,  לפיו שכר הלימוד לסטודנטים ישולש ויגיע לכ-9,000 ליש"ט בשנה .  המפגינים תקפו בנייני ממשל ,  בהם משרד האוצר ובית המשפט העליון .  הם ניפצו חלונות בבניינים וריססו כתובות גרפיטי על קירות הבתים .
 לדברי שירותי הרפואה ,  37 בני אדם נפגעו בתקריות האלימות .  מהמשטרה נמסר כי 15 בני אדם נעצרו .  העימותים הגיעו גם לרחוב אוקספורד ,  שם שברו המפגינים חלונות ראווה של חנויות .  עימותים פרצו גם מול כנסיית וסטמינסטר ובמהלכם נזרק גם חזיז .  המפגינים צעקו  " בלי אם ,  בלי אבל ,  לא לקיצוץ בחינוך ". 

מפגינים תקפו את רכבו של הנסיך צ'רלס בלונדון
הרכב בו נסעו הנסיך צ'רלס ואשתו קמילה הותקף בלונדון בידי סטודנטים זועמים שהפגינו נגד ההחלטה להעלות את שכר הלימוד באוניברסיטאות .  הנסיך ורעייתו לא נפגעו אך למכוניתם נגרם נזק

