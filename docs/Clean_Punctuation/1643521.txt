השוטרים התעצלו - וחנקו למוות את החשוד
שני שוטרים בעיר אוליינובסק שברוסיה מואשמים ברצח עובד רכבת .  בחקירה התברר כי השניים התעצלו למלא דו"ח מעצר בתחנת המשטרה והחליטו להעלים את הראיות ,  את כל הראיות
שניים משוטרי העיר הרוסית אוליינובסק נאשמים ברצח עובד רכבת .  המניע :  עצלנות ועייפות .  בתום החקירה נקבע כי שני השוטרים חנקו למוות את עובד הרכבת מפני שהיו עייפים מכדי להסיע אותו לתחנת המשטרה ולמלא דו"ח מעצר .
 עובד הרכבת ,  שחזר הביתה לאחר משמרת לילה ,  פגש בדרכו את שני השוטרים ,  שהחליטו לעכב אותו בטענה שהיה שיכור .  השוטרים העייפים ,  סרגיי סבייטוב ו-וצ'יסלב ירשוב ,  החליטו במהלך הנסיעה לתחנה שאין להם כוח למלא דו"ח מעצר ,  ולכן העדיפו להוריד את העצור מהרכב באזור של מוסכים נטושים .  כשעובד הרכבת התרעם על היחס ,  ודרש שלפחות יסיעו אותו בחזרה למקום בו נעצר ,  החליטו שני השוטרים ללמד אותו לקח .
 במהלך החקירה נמסרו שתי גרסאות סותרות ,  האחת של השוטרים הנאשמים והשנייה של הפרקליטות .  לטענת השוטרים ,  הם אמנם הכו את הקורבן ,  אך השאירו אותו חי בשטח .  הטענה של הפרקליטות היא שהשניים הכו אותו ,  חנקו אותו למוות ואף ניסו להחביא את הגופה בבור מים סמוך לאחד המוסכים .  לאחר מכן הגופה נמצאה ,  ונחשפו גם עדי ראייה שסיפרו כי השניים אספו את עובד הרכבת מהרחוב .  כעת מואשם אחד השוטרים בניצול לרעה של סמכויותיו תוך שימוש באלימות ,  ואילו השני ברצח .
 
השוטרים התעצלו - וחנקו למוות את החשוד
שני שוטרים בעיר אוליינובסק שברוסיה מואשמים ברצח עובד רכבת .  בחקירה התברר כי השניים התעצלו למלא דו"ח מעצר בתחנת המשטרה והחליטו להעלים את הראיות ,  את כל הראיות

