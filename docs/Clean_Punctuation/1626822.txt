אשטרום נכסים השלימה רכישת 12% ממניות מבטח שמיר תמורת 104 מיליון שקל
העסקה נסגרה במחיר של 85 שקל למניה ;  נכון להיום ,  רווח ההון מהרכישה מסתכם ב-30 מיליון שקל
חברת אשטרום נכסים ,  בניהולו של מוטי סלע ,  השלימה רכישת 11.8% מהון מניות מבטח שמיר ,  שבשליטת מאיר שמיר ,  במחיר של 85 שקל למניה .  סך התמורה מסתכמת ב-103.7 מיליון שקל .  בעקבות העסקה צפויה אשטרום נכסים לרשום בדו"חותיה לרבעון הרביעי של 2009 רווח של כ-30 מיליון שקל כתוצאה מעליית מחיר המניה של מבטח שמיר ל-109 שקל ,  נכון למועד סגירת המסחר אתמול  ( שלישי ) .כמחצית התמורה ממומנת ממקורות עצמיים של החברה ומחצית באמצעות הלוואה למזן קצר מהפועלים בסך 50 מיליון שקל .  כנגד האשראי ,  שיעבדה החברה את המניות הנרכשות לרבות כל הזכויות והכנסות הצפויות לחברה בקשר עם המניות .  הונה העצמי של אשטרום נכסים המיוחס לבעלי המניות ,  נכון ל-30 ספטמבר 2009 ,  עמד על כ-550 מיליון שקל והיווה 32.8% מסך מאזן החברה.אשטרום נכסים הינה חברת נדל"ן הפועלת בעיקר בתחום הנדל"ן המניב בישראל ומנהלת באחרונה מסע רכישות על רקע המשבר הכלכלי .  אשטרום נכסים הגדילה את אחזקותיה בקניון בת ים ,  במתחם מפרץ החוצות בחיפה ,  את אחזקותיה בנכסים מניבים בגרמניה ורכשה את מלוא האחזקות בפרויקט מגדלי ויטה ברמת גן .
 
אשטרום נכסים השלימה רכישת 12% ממניות מבטח שמיר תמורת 104 מיליון שקל
העסקה נסגרה במחיר של 85 שקל למניה ;  נכון להיום ,  רווח ההון מהרכישה מסתכם ב-30 מיליון שקל

