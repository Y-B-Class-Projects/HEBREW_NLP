 " חולי נפש בישראל הם חולים סוג ב' "
 נשיא המרכז האקדמי כרמל טוען שהטיפול בחולי נפש בישראל נגוע בשיקולים כספיים . " ישנם בתי חולים שמעדיפים לשמר את מצבם של החולים ולא לשחררם לקהילה בשל שיקולי שכר "
" בתי חולים לחולי נפש מעדיפים לשמר מצב שבו חולים שוהים אצלם ולא בקהילה וזאת משיקולי שכר ,  הגבוה בהרבה מהשכר המשולם בקהילה ",  כך מאשים היום  ( רביעי )  פרופסור יחזקאל טלר ,  נשיא המרכז האקדמי כרמל .  טלר שימש בעבר יועץ משרד הבריאות לשיקום נפגעי נפש בקהילה ונחשב כמומחה בשיקום נפגעי נפש .
 לדבריו ,  חולי נפש בישראל הינם למעשה חולים סוג ב' ,  כיוון שקופות החולים אינן ששות לטפל בהם ,  ומעדיפות לבצע רק את המינימום הנדרש . " לפני כעשר שנים החלה רפורמה שהייתי שותף לה להעביר את עיקר הטיפול בנפגעי נפש לקהילה ולא להשאירם במסגרות האשפוז .  מספר המיטות בבתי החולים צומצם במידה ניכרת ,  אך השירותים הקהילתיים לא קיבלו את המשאבים המתאימים לטפל באותם חולים ".  
לטענתו , " זוהי הסיבה לכך שישנם בתי חולים לחולי נפש הנאחזים בצורך באשפוז מסיבות של כוח אדם ושכר ,  ובמקום להעבירם לקהילה הם מעדיפים לשמר מצב בו החולים ממשיכים לשהות בבתי החולים ".   פרופסור טלר מציין כי  " משרד הבריאות אינו כופה מדיניות ברורה וחד משמעית לצמצום מספר המיטות בבתי החולים ואינו מחזק את מערך הטיפול בנפגעי הנפש בתוך הקהילה ".  לדבריו ,  בארצות המפותחות בעולם המערבי נעשו רפורמות בתחום בריאות הנפש והוכח בעקבות כך כי איכות החיים של נפגעי הנפש היתה גבוהה בהרבה מאשר במסגרות אינפוזיות . " אין מנוס מלהמשיך ברפורמה שהחלה ,  ולא להיתפס לבעיות נקודתיות בבתי חולים שבהם נמצאו ליקויים קשים ורבים בתחום התברואה .  אין כל הצדקה לשמר בית החולים שאולי אין כל צורך במיטות שבו ",  אמר טלר . " אני קורא למשרד הבריאות להמשיך ברפורמה באומץ ציבורי ,  ולראות בקהילה מוקד של עשיה בטיפול בנפגעי נפש "  סיכם פרופ' טלר .  יצוין שטלר בנוסף לתפקידו כנשיא המרכז האקדמי כרמל פועל רבות לסיוע למערכת הבריאות בטיפול בחולי נפש ובבעיות סוציאליות  חברתיות .  טלר השתתף במספר ועדות שעסקו בשיקום וטיפול נפגעי נפש מטעם המדינה וגופים שונים .

" חולי נפש בישראל הם חולים סוג ב' "
 נשיא המרכז האקדמי כרמל טוען שהטיפול בחולי נפש בישראל נגוע בשיקולים כספיים . " ישנם בתי חולים שמעדיפים לשמר את מצבם של החולים ולא לשחררם לקהילה בשל שיקולי שכר "
 
