כצמן נערך לרכישות בניו יורק :  מינה מנהל אזורי בכיר 
החברה הבת של גזית גלוב FCR תגייס 125 מיליון דולר באג"ח
 >  >  חיים כצמן ודורי סגל מחזקים את הזרוע הניהולית של אקוויטי וואן ,  המרכזת את פעילות הנדל"ן המניב של גזית גלוב בארה"ב ,  לקראת רכישות חדשות בניו יורק ובמקומות נוספים ברחבי ארה"ב .  אקוויטי ,  המנוהלת על ידי ג'ף אולסון ,  מינתה בשבוע שעבר את מייקל ברפילד לסגן נשיא האחראי על פיתוח עסקי .  בתפקידו החדש יהיה ברפילד אחראי על ניהול המרכז המסחרי ווסטברי פלאזה  ( westbury plaza )  בלונג איילנד ,  ניו יורק ,  שנרכש על ידי אקוויטי וואן לפני כמה חודשים תמורת 103 מיליון דולר מידי ענקית הנדל"ן האמריקאית קימקו .  מדובר בעסקה ראשונה אי פעם של כצמן וסגל בניו יורק ,  בנכס המניב תשואה שנתית של 8% .  כמו כן יתעסק ברפילד בפיתוח והשבחה של נכסים קיימים וחדשים של אקוויטי .  למרות גילו הצעיר  ( 39 )  צבר ברפילד עד כה ניסיון רב בפעילות פרטית בתחומי הבנייה למגורים והנדל"ן המניב בחברות גדולות בניו יורק .  במסגרת פעילות זו היה ברפילד שותף בהקמת פרויקטים שונים יחד עם אחת מחברות הבנייה למגורים הגדולות בניו יורק ,  the pinnacle group ,  וכן היה מעורב יחד עם vornado realty trust בהקמת פרויקטי ענק בתחום הנדל"ן הקמעוני ,  בהם הקמת פרויקט rego park ii ברובע קווינס בניו יורק ,  המשתרע על שטח של כ-150 אלף מ"ר .  אקוויטי וואן נסחרת בבורסת ניו יורק לפי שווי שוק של כ-1.5 מיליארד דולר ,  ומנייתה שמרה על יציבות מתחילת 2008 .  באחרונה פירסמה החברה הצעת רכש ליתרת המניות  ( 26.3% )  של חברת דים ההולנדית תמורת כ-16 מיליון דולר .  בתוך כך זרוע הנדל"ן הקנדית של גזית גלוב ,  פירסט קפיטל ריאלטי  ( fcr )  מתכננת להשלים השבוע הנפקת אג"ח ללא ביטחונות ,  מסדרה h ,  בהיקף של 125 מיליון דולר ,  שיישאו ריבית שנתית של 5.85% וייפרעו בסוף ינואר 2017 .  היקף הגיוס המקורי תוכנן להיות 100 מיליון דולר ,  אך בשל הביקושים הגבוהים על ידי המשקיעים הוחלט להגדיל את היקף הגיוס .  את ההנפקה יוביל קונסורטיום חתמים ,  הכולל את rbc capital markets ו-scotia capital .  התמורה תשמש את החברה למחזור חוב קיים ולביצוע השקעות חדשות .
 
כצמן נערך לרכישות בניו יורק :  מינה מנהל אזורי בכיר 
החברה הבת של גזית גלוב FCR תגייס 125 מיליון דולר באג"ח

