מהראן ראדי : " אנחנו לא קבוצה מפתיעה "
 שחקן הפועל עכו לא מתפלא מהיכולת של הקבוצה ,  ובטוח שהיא יכולה לנצח את מכבי נתניה : " אנחנו באים למשחק עם ביטחון "
 בהפועל עכו מרגישים בטוחים בעצמם לקראת המפגש מול מכבי נתניה בקופסא ביום ראשון הקרוב ,  אחרי שהשחקנים של אלי כהן צברו עשר נקודות מ-12 אפשריות בארבעת המשחקים האחרונים . " אנחנו באים עם ביטחון לנתניה ",  אומר מהראן ראדי לקראת המפגש עם היהלומים . " צריך להסתכל גם על הצד השני ,  נתניה גם במומנטום טוב כמונו וחשוב מאוד שנהיה מרוכזים גם בהגנה וגם התקפה .  לדעתי זה יהיה המשחק הכי קשה שלנו עד כה העונה ". 
ראדי מוסיף כי הוא לא מתפלא מהיכולת של עכו : " אני לא חושב שהפועל עכו מפתיעה .  אולי אנשים שלא מכירים את הפועל עכו מופתעים כי זו קבוצה בצפון שלא מדברים עליה בתקשורת ,  אבל טוב מאוד שאנשים לא מכירים וחושבים שאנחנו מפתיעים .  אנחנו מאמינים בעצמינו .  אנחנו קבוצה טובה ובלי להשתחצן אנחנו קבוצה שיכולה לנצח כל קבוצה בליגת העל .  אנחנו בהפועל עכו ,  בין אם שחקנים ,  מאמן או הנהלה ,  באים כדי לנצח משחקים וזו המטרה שלנו .  איפה שנסיים בסוף השנה ,  נהיה מרוצים ,  אם זה להישאר בליגה או להתקדם כמה שיותר בטבלה ". 
לשאלה האם תיקו ייחשב לתוצאה טובה ,  אמר ראדי : " אותנו רק ניצחון מעניין .  אם נבוא במחשבה לתיקו ,  נקבל בסוף בראש .  עם כל כבוד לכל קבוצה שנשחק מולה ,  אנחנו משחקים כדי לנצח .  מכבי נתניה פחות או יותר ברמה שלנו .  אני חושב שהקבוצתיות והמרקם החברתי מאוד משפיע על היכולת שלנו במשחקים ,  זה הכוח שלנו ". 
שחקני הקבוצה זכו היום למנוחה לאור העובדה כי המשחק מתקיים ביום ראשון כאשר מחר הם ישובו לאימונים .  בשלב הזה הבלם גבע ברקאי ,  שסובל מפציעה בקרסול ,  לא התאמן וככל הנראה גם מול נתניה הוא לא יעמוד לרשות הקבוצה .
 
מהראן ראדי : " אנחנו לא קבוצה מפתיעה "
 שחקן הפועל עכו לא מתפלא מהיכולת של הקבוצה ,  ובטוח שהיא יכולה לנצח את מכבי נתניה : " אנחנו באים למשחק עם ביטחון "
 
