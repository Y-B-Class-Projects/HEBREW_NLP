טורבוביץ' מצטרף למולטי-מיליונרים של משקיעי הגז
היו"ר החדש של דלק אנרגיה ,יורם טורבוביץ' ,  מחזיק במניות דלק קידוחים ואבנר בשווי 100 מיליון שקל ;  אמור להוביל את המגעים עם חברות בינלאומיות שמתעניינות בגז של ישראל
 >  >  הקצאת יחידות פנטום בשווי כלכלי מוערך של 40 מיליון שקל ושכר חודשי של 52 אלף שקל לד"ר יורם טורבוביץ' ,  היו"ר הנכנס של חברת דלק אנרגיה מקבוצת יצחק תשובה ,  עוררו עניין רב באחרונה ,  אלא שטורבוביץ' הוא משקיע ותיק בקבוצת האנרגיה של תשובה .  לפי הערכות ,  טורבוביץ' מחזיק ביחידות השתתפות של שותפות אבנר ושל דלק קידוחים בשווי של כ-100 מיליון שקל .  דלק אנרגיה היא בעלת השליטה באבנר  ( 45% )  ובדלק קידוחים  ( 49.8% )  .  טורבוביץ' רכש את היחידות לפני כעשור בתקופה שבה קבוצת דלק גילתה את שדה  " מרי ".  אחר כך הוא קיבל דמי תיווך בסך 20 מיליון שקל ממכירת אחזקתו של אודי רקנאטי בחברת אי.די.בי אחזקות .  מינויו הוא מקרה נדיר יחסית שבו בעל אחזקות מיעוט ומשקיע ארוך טווח הופך ליו"ר פעיל בחברה ציבורית .  הרקע למינויו של טורבוביץ' לתפקיד יו"ר דלק אנרגיה הוא הידע והניסיון שצבר בניהול משאים ומתנים בינלאומים ,  כפי שעשה כראש הסגל בלשכת אהוד אולמרט ,  לשעבר ראש הממשלה .  קבוצת תשובה נערכת לאפשרות שתידרש לנהל מו"מ עם חברות אנרגיה בינלאומיות בעקבות תוצאות הסקר הססמי התלת-ממדי בחמישה רישיונות שנמצאים 100 ק"מ ממערב לחיפה ו-30 ק"מ מדרום לאתר  " תמר 1 "  בשטח כולל של 1,732 קמ"ר .  הסקר ימפה את המבנה התת-קרקעי של השטחים ברישיון  " רציו-ים ",  שמכונים  " לוויתן "  - משום שהם גדולים משמעותית משטח אתר  " תמר 1 "  שהוכרז בפברואר 2009 והיה תגלית גז מסחרית .  בהתאם לדו"ח שערכה חברת הייעוץ ההנדסית nsai ,  עתודות הגז הטבעי במקום שמסווגות כמוכחות מוערכות ב-218 bcm ,  כלומר 218 מיליארד מ"ק .  חודשיים אחר כך הסתיים קידוח  " דלית 1 "  ממערב לחדרה בתגלית גז מסחרית .  מפעילת הקידוח ,  נובל אנרג'י ,  העריכה שממוצע הפוטנציאל של עתודות הגז במבנה זה מגיע ל-14.2 bcm . " תמר "  ו"דלית "  שברישיונות  " מתן "  ו"מיכל "  מוחזקים בידי נובל  ( 36% )  ,  דלק קידוחים ואבנר קידוחים  ( 15.62% לכל אחת )  ,  ישראמקו  ( 28.75% )  ודור גז  ( 4% )  .  הסקר שבוצע באמצעות הספינה הססמית vanguard החל בסוף ספטמבר 2009 והסתיים .  פיענוח הממצאים שנעשה בימים אלו צפוי להסתיים במארס 2010 .  רישיון  " רציו-ים "  מוחזק בידי שותפות רציו  ( 15% )  ,  נובל אנרג'י  ( 39.7% )  ,  דלק קידוחים ואבנר חיפושים  ( 22.7% לכל אחת )  .  נובל אנרג'י העריכה במצגת שערכה למשקיעים בסוף נובמבר 2009 כי לפעילות באגן הלוונטיני יש פוטנציאל לתגליות נוספות .  היא הזכירה כי בידיה רישיונות ל-3 מיליון אקר ,  ושבסקרים ססמיים דו-ממדים גילתה ממצאים מבטיחים רבים .  היחסים המסחריים הטובים בין קבוצת דלק לבין נובל הביאו להסכם ,  שבעקבותיו מחזיקות דלק קידוחים ואבנר באופציה לרכוש 15% מהזכויות בהסכם זיכיון שנחתם בין נובל אנרג'י לבין קפריסין בשטח בלוק 12 .  אם כי אבנר ודלק קידוחים עדיין אינן רשאיות לפי התקנון הנוכחי של הבורסה להשתתף בפעולות חיפושים מחוץ למים הטריטוריאליים של ישראל .  אם אכן יתברר שבאגן הלוונטיני יש עתודות גז טבעי גדולות משמעותית מאלו שהתגלו עד עתה בשדות  " מרי ",   " נעה ",   " תמר "  ו"דלית ",  כי אז יידרשו נובל אנרג'י וקבוצת דלק להגיע להסכם לשווק כמויות גז שגדולות מהיקף הביקושים בשוק המקומי .  אקסון בודקת הפוטנציאל להפיכת האגן הלוונטיני לאתר הפקה משמעותי של גז טבעי הוא כנראה אחת הסיבות לעניין שמגלה ענקית האנרגיה אקסון מוביל  ( exxon mobil )  באזור .  ל-themarker נודע שאקסון מוביל חתמה על הסכם עם אחד ממשרדי עורכי הדין המקומיים .  אקסון מוביל הגבירה את השקעותיה בתחום הגז הטבעי במחצית דצמבר 2009 כשחתמה על הסכם עם חברת הגז הטבעי xto תמורת 41 מיליארד דולר במניות ,  כולל נטילת חוב של 10 מיליארד דולר של xto .  זאת בעסקה שהיתה הגדולה ביותר בתחום האנרגיה מאז נרכשה חברת טקסקו בידי שברון ב-2001 .  אנליסטים העריכו שהעסקה תגביר את פעילות המיזוגים והרכישות בענף .  מניית נובל אנרג'י ,  שעשויה להיות חברת יעד אם אכן תגיע לתגליות נוספות במזרח התיכון ובמערב אפריקה ,  עלתה ב-70% ב-12 החודשים האחרונים ,  והחברה נסחרת בשווי שוק של 13.5 מיליארד דולר .  קבוצת דלק שבשליטת יצחק תשובה ,  שהכריזה על כוונתה להשקיע עד 218 מיליון דולר בנובל אנרג'י כמשקיע פיננסי ,  דיווחה ברבעון השלישי של 2009 על רווח של 9 מיליון דולר ברוטו ממימוש מניות נובל אנרג'י שאותן רכשה בהשקעה של 94 מיליון דולר .  היא ציינה כי בכוונתה להמשיך ולבצע מסחר במניות נובל אנרג'י .
 
טורבוביץ' מצטרף למולטי-מיליונרים של משקיעי הגז
היו"ר החדש של דלק אנרגיה ,יורם טורבוביץ' ,  מחזיק במניות דלק קידוחים ואבנר בשווי 100 מיליון שקל ;  אמור להוביל את המגעים עם חברות בינלאומיות שמתעניינות בגז של ישראל

