אופניים :  למעלה מ-1,000 רוכבים ישתתפו בגולדן רינג
מסע האופניים ייערך במסגרת שבוע מרתון טבריה הבינלאומי .  הרוכבים ידהרו בארבעה מסלולי רכיבת שטח וכביש מעגליים
למעלה מ-1,000 רוכבים כבר הבטיחו מקומם במסע האופניים הגולדן רינג ,  שיתקיים בטבריה ב-8 בינואר במסגרת שבוע מרתון טבריה הבינלאומי ה-33 שנערך בעיר .  עיריית טבריה ,  בשיתוף איגוד האופניים ,  קק"ל ,  וחברות ההפקות  " מעוזים "  ו"גלגליל "  החליטו להפיק את המסע במתווה הבינלאומי של הגודלן בייק ,  מסע אופניים המתקיים בשבע ארצות שונות במהלך השנה ושנועד לקדם את תיירות האופניים .
 מסע האופניים יסיים את שבוע המרתון שייערך זו הפעם ה-33 בעיר בשיתוף איגוד האתלטיקה ,  בו ייקחו חלק השנה למעלה מ-1,400 משתתפים .  זוהר עובד ,  ראש עיריית טבריה ,  מסר : " מרתון טבריה הבינלאומי מהווה מסורת ספורטיבית ותיירותית מפוארת ,  המרחיבה את שורותיה משנה לשנה .  בשנתו ה-33 של מפעל המרתון אנו שמחים לשלב את הגולדן רינג ,  ובכך להרחיב את ההיצע הספורטיבי גם לענף האופניים .  לאור ההיענות הרבה ,  אני מאמין שבשנה הבאה יוכר הגולדן רינג על ידי ההתאחדות הבינלאומית ,  ובכך תהפוך טבריה ליעד השמיני של משתתפי הגולדן בייק בעולם ". 
נציג של התאחדות האופניים הבינלאומית יגיע בשבוע הבא ארצה כדי לראות מקרוב את רמת ההפקה בגולדן רינג ,  כחלק ממבחן הקבלה של האירוע בישראל לסבב העולמי .  הגולדן בייק נוסד ב-1999 והוא מתקיים בשבע מדינות  בלגיה ,  איטליה ,  ספרד ,  צרפת ,  שוויץ ,  דרום אפריקה וניו זילנד .  אם טבריה תתקבל למועדון האקסקלוסיבי הזה בשנה הבאה צפויים להגיע לישראל מאות תיירים כדי להשתתף .
 ובינתיים החליטו מארגני האירוע להגריל בין משתתפי הגולדן רינג כרטיס השתתפות כולל טיסה ואירוח במסע הגולדן בייק ,  שיתקיים בחודש אפריל בבלגיה .  ב-8 בינואר יזנקו מהעיר הצפונית אלפי הרוכבים לארבעה מסלולי רכיבת שטח וכביש מעגליים .  מסלול כביש עממי סובב כינרת בן 60 ק"מ ,  מסלול כביש אתגרי בן 90 ק"מ  כולל טיפוס לגולן ,  מסלול שטח אתגרי בן 30 ק"מ ביער שוויץ ובשביל צופה כינרת ומסלול לכל המשפחה באורך 20 ק"מ .
 מאות רוכבים מהעיר טבריה מתכוונים לייסד במסגרת המסע את מועדון רוכבי האופניים של טבריה ובמסלול הקצר יתקיים גם מרוץ שליחים בין תשע קבוצות של בני נוער מהעיר .
 
אופניים :  למעלה מ-1,000 רוכבים ישתתפו בגולדן רינג
מסע האופניים ייערך במסגרת שבוע מרתון טבריה הבינלאומי .  הרוכבים ידהרו בארבעה מסלולי רכיבת שטח וכביש מעגליים

