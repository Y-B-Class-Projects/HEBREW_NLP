קרנות פילנתרופיות ובנק לאומי יעניקו אשראי בסך 600 מ' ש' לעסקים מקומיים לפיתוח הנגב והגליל
בתי העסק בפריפריה יוכלו להצהיר בפני הקרן על הון עצמי נמוך משמעותית מהנדרש בעת העמדת אשראי רגיל
קרן קורת  ( kiedf )  ובנק לאומי השיקו היום בבית הנשיא את התוכנית לפיתוח כלכלי בנגב ובגלבוע ,  שתעמיד במהלך שבע השנים הקרובות אשראי בהיקף של כ-600 מיליון שקל לפיתוח עסקים קטנים ובינוניים .  את התוכנית יזמה קרן קורת בשיתוף opic - זרוע הממשל האמריקאי להשקעות במגזר הפרטי במדינות זרות ,  שתספק ערבות שנייה של 10 מיליון דולר לצורך ביצוע התוכנית .  הפעלת התוכנית מתאפשרת בסיוע מימון ידידי קורת ארה"ב ומקרן פורטלנד טרסט.הקרן תעניק הלוואות לעסקים קטנים ובינוניים ,  בכל תחומי הפעילות ,  בנגב ובאזור הגלבוע ,  מ-50 אלף שקל עד 1.2 מיליון שקל ,  בריבית פריים פלוס 1.5% .  שיתוף הפעולה בין הגופים ,  מאפשר לבתי העסק ,  ליהנות מאפשרות להעמדת הון עצמי נמוך בהרבה מזה הנדרש בעת העמדת אשראי רגיל.במעמד ההשקה השתתפו נשיא המדינה ,  שמעון פרס ,  יו"ר קרן קורת עיבל גלעדי ,  יו"ר דירקטוריון לאומי איתן רף ,  מנכ"ל קרן קורת קרל קפלן ,  מנכ"ל בנק לאומי גליה מאור ,  סגן נשיא opic רוברט דרמהלר ,  סר רונלד כהן ובכירים נוספים ." כולנו שותפים למטרה נעלה ומבטיחה אחת - לפתח את הנגב .  המפעל המשותף שלכם עונה על שורה של נושאים ובראשם צמצום האבטלה והעוני ",  אמר פרס . " יצירת 8,000 מקומות עבודה ומפעלים זו התשובה הטובה ביותר שניתן לספק לבעיות אלו ,  וכנשיא מדינה אני מברך את כל שותפי הקרן על מאמצם ותרומתם לחיזוק ופיתוח הנגב ",  הוסיף .  גלעדי אמר ,  כי התכנית נועדה לחולל שינוי משמעותי ביזמות באזורים בהם תפעל .  קרן קורת החלה לפעול בישראל בניהולו של המנכ"ל קרל קפלן ,  לפני 16 שנים ביוזמות קטנות בנגב . " כעת אנו חוזרים לנגב בגדול בשביל לסיים את מה שהתחלנו לפני עשור וחצי .  אנחנו מאוד מעריכים את הנכונות של בנק לאומי ו-opic להקים איתנו בפעם הראשונה תוכנית לעידוד עסקים קטנים ובינוניים ". מאז הקמתה העמידה קרן קורת אשראי לכ-8,000 עסקים בהיקף כולל של מעל 900 מיליון שקל ,  תוך יצירה ותמיכה בכ-40 אלף מקומות עבודה .  הקרן הקימה תוכניות סיוע מיוחדות לתושבי הצפון במהלך מלחמת לבנון השנייה ולעוטף עזה בתקופת מבצע עופרת יצוקה .  קרן פורטלנד ,  ארגון בריטי מיסודו של סר רונלד כהן המנוהלת בישראל על ידי עיבל גלעדי ,  סייעה לקרן קורת בהקמת התוכנית לתושבי הצפון בתקופת מלחמת לבנון השנייה .  היא פועלת לקידום שלום ויציבות אזורית באמצעות פיתוח כלכלי וכעת תומכת גם בתוכנית לפיתוח הנגב והגלבוע.יו"ר דירקטוריון לאומי ,  איתן רף אמר ,  כי בנק לאומי רואה חשיבות רבה בשיתוף הפעולה עם קרן קורת ,  במטרה לעודד צמיחה ופיתוח של העסקים בפריפריה . " אנו רואים בפעילות הזו המשך ישיר לסיוע שהענקנו לתושבי הדרום ,  בזמן מבצע עופרת יצוקה ,  עת העמדנו לרשותם הלוואות לצורך התארגנות ללא ריבית וללא עמלות .  תכנית ההלוואות עם קרן קורת נובעת בין השאר מתפיסת האחריות התאגידית שלנו ,  לפיה יש למזג את העקרונות החברתיים של הבנק אל תוך האסטרטגיה העסקית שלו ",  אמר רף .
 
קרנות פילנתרופיות ובנק לאומי יעניקו אשראי בסך 600 מ' ש' לעסקים מקומיים לפיתוח הנגב והגליל
בתי העסק בפריפריה יוכלו להצהיר בפני הקרן על הון עצמי נמוך משמעותית מהנדרש בעת העמדת אשראי רגיל

