עתירה לבית הדין לעבודה :  רשות שדות התעופה  " תפרה "  מכרז למקורב של ישראל כץ
לטענת ועד ההנדסאים ,  טכנאים ומהנדסים ,  שמואל אמסלם נבחר לתפקיד עוזר מנהל נתב"ג בהליך פגום
ועד הנדסאים ,  טכנאים ומהנדסים ברשות שדות התעופה  ( רש"ת )  עתר אתמול לבית הדין האזורי לעבודה בתל אביב בטענה כי  " הנהלת רש"ת תפרה מכרז לתפקיד עוזר מנהל נתב"ג .  המינוי לתפקיד נעשה במסגרת עסקה לפיו פעל מקורבו של הנבחר אצל שר התחבורה ,  ישראל כץ ,  למינויו של מנהל נתב"ג ". הוועד פנה בבקשה להוציא צו זמני שיאסור על רש"ת לאפשר את תחילת עבודתו של שמואל אמסלם בתפקיד עוזר מנהל נתב"ג ,  בשל החשש  " למכרז תפור "  לתפקיד.בנוסף ,  ביקש הוועד להורות כי ההליך שקיימה רש"ת לבחירתו של עוזר מנהל נתב"ג  " היה פגום ונעשה למראית עין בלבד ,  תוך שהנהלת רש"ת החליטה עוד לפני קיומו של המכרז מי יהיה הזוכה בו ". באמצעות עורכי הדין פולינה גורבטוב ונועה בר-שיר ,  ממשרד רובין-שמואלביץ' ,  טען הוועד כי בידיו חומר רב לפיו  " ההנהלת רש"ת החליטה כבר לפני כמה חודשים למנות את אמסלם לתפקיד בתמורה לכך שמקורבו ,  יו"ר ועד העובדים התעופתי ,  יפעל אצל שר התחבורה ,  למינויו של שמואל קנדל לתפקיד מנהל נתב"ג ". הוועד הגיש את הבקשה יחד עם 3 מועמדים לתפקיד מתוך 16 שהתמודדו במכרז .  הם טוענים כי התריעו עוד לפני המכרז על החשד הכבד בנושא.מהבקשה לבית המשפט עולה ,  כי  " במאי 2009 נודע לוועד כי שמואל קנדל ,  מי ששימש סמנכ"ל הנדסה ,  צפוי להתמנות למנהל נתב"ג .  במהלך ספטמבר 2009 פנה אל ועד הט"מ עובד הרשות ,  נתי שיפריס ,  ששימש במשך 15 שנים כעוזרו של קנדל .  הוא סיפר כי נודע לו שקנדל צפוי להתמנות למנהל נתב"ג .  הוא שאל אותו האם הוא צפוי להמשיך ולכהן כעוזרו גם בתפקיד זה .  לתדהמתו של שיפריס השיב לו קנדל ,  כי הוא מחוייב למנות לתפקיד את עובד הרשות ,  שמואל אמסלם ". הוועד טוען כי  " התחייבותה של הנהלת רש"ת למנות את אמסלם לתפקיד נולדה ,  ככל הנראה ,  לאחר שההנהלה ביקשה להבטיח ,  כי מינויו של קנדל יאושר על ידי הממשלה ,  והיא ביקשה מיו"ר ועד העובדים התעופתי ,  פנחס עידן ,  להפעיל את קשריו אצל שר התחבורה ,  ישראל כץ .  עידן הסכים לעשות זאת ,  אולם התנה את פעילותו בכך שמקורבו יתמנה לעוזרו של קנדל מיד לאחר מינויו של האחרון למנהל נתב"ג ". מרשות שדות התעופה נמסר בתגובה ,  כי  " רש"ת מכבדת את עובדיה ואינה עושה שימוש בתקשורת ככלי ביחסי העבודה .  עמדת רש"ת - הדוחה מכל וכל את העתירה שאינה מתבססת על עובדות - תוגש לבית הדין האזורי לעבודה בתל אביב .  המכרז התנהל כדין על פי נוהל גיוס עובדים ". 

עתירה לבית הדין לעבודה :  רשות שדות התעופה  " תפרה "  מכרז למקורב של ישראל כץ
לטענת ועד ההנדסאים ,  טכנאים ומהנדסים ,  שמואל אמסלם נבחר לתפקיד עוזר מנהל נתב"ג בהליך פגום

