הליגה האירופית :  ארבייטמן כבש בניצחון גנט
הרשית ב-1:3 של הבלגים על ספורטינג .  0:0 ליובה מול זלצבורג ,  פוזנאן ניצחה 1:3 את מנ' סיטי .  1:3 לליברפול על נאפולי
לא פחות מתשע קבוצות מגיעות למחזור המשחקים הרביעי של שלב הבתים בליגה האירופית עם סיכוי טוב להבטיח את המקום בשלב הבא כשנותרו עוד שני מחזורים לסיום .  חמש מתוכן מציגות מאזן מושלם - הרוסיות צסק"א מוסקבה וזניט סנט פטרסבורג ,  הפורטוגליות ספורטינג ליסבון ופורטו וגם שטוטגרט .
 בפרק הראשון של יום המשחקים המוקד היה בבית א' ,  שם יובנטוס ניסתה להשיג ניצחון ראשון בשלב הבתים כשאירחה את זלצבורג ,  אבל המשיכה לאכזב והשתיים נפרדו ב-0:0 .  מנצ'סטר סיטי הייתה צריכה ניצחון חוץ על לך פוזנאן כדי להבטיח את מקומה בשלב הבא ,  אולם ספגה הפסד צורב בתוצאה 3:1 ,  ותנסה להשלים את המלאכה במחזור הבא .  בבית ו' פאלרמו הפתיעה כשהוליכה 0:1 על צסק"א במוסקבה ,  אולם לאחר שנותרה בעשרה שחקנים לא היו לה הכוחות הנדרשים והיא נכנעה 3:1 לצסק"א .  
שלומי ארבייטמן פתח על ספסל גנט במשחקה נגד ספורטינג ליסבון ,  נכנס בדקה ה-66 והיה שותף לחגיגה הביתית של הבלגים ,  שניצחו 1:3 ,  כשכבש את שערו הראשון במדי קבוצתו החדשה .
 בחלק השני הופנו העיניים לאנפילד ,  כשליברפול אירחה את נאפולי שסיימה עד כה את כל משחקיה בבית י"א בתיקו .  ליברפול ,  שמתאוששת לאחורנה ,  חזרה מפיגור ונעזרה בשלושער גדול של סטיבן ג'רארד כדי לנצח 1:3 .  בבית י' פריס סן ז'רמן הייתה יכולה להבטיח עלייה אם הייתה מנצחת בפארק דה פראנס את מוליכת הבונדסליגה דורטמונד ,  אולם השתיים נפרדו ב-0:0 .  זניט סנט פטרסבורג שמרה על מאזן מושלם והבטיחה עלייה לשלב הבא אחרי ניצחון בספליט על היידוק בתוצאה 2:3 .
 לך פוזנאן - מנצ'סטר סיטי 1:3
ההפסד בליגה לוולבס הכניס את הסיטיזנס ללחץ ,  וכדי לצאת ממנו הם היו חייבים לחזור עם כל הנקודות מהביקור בפולין .  גארת בארי דיבר על כך שסיטי אכזבה את האוהדים ,  אבל אחרי הביקור בפולין ברור כי המצב לא ממש השתפר .  קרלוס טבז ומריו באלוטלי החמיצו את המשחק ,  אבל גם בלעדיהם למנצ'סטר סיטי היו מספיק כלים כדי להשיג את הניצחון ולצלוח את שלב הבתים .  חוסה מריה באקרו ,  קשר ברצלונה ונבחרת ספרד בעבר ,  חגג פרימיירה מוצלחת כמאמנה הטרי של פוזנאן .
 פוזנאן שיחקה מצוין בפתיחה ,  שלטה בקצב ובדקה ה-30 דמיטרי אילייץ' עשה צדק והעלה אותה ל-0:1 ,  לאחר שבעט שטוח מ-30 מטר כדור שנהדף אליו על ידי הגנת סיטי .  הקהל הפולני המשיך לדחוף את קבוצתו ,  אולם ההתלהבות של פוזנאן לא הניבה עוד שערים במחצית הראשונה .  האנגלים פתחו היטב את החצי השני ,  וכבר בדקה ה-53 נכבש השוויון ,  כשעמנואל אדבאיור עט על כדור חוזר שנהדף על ידי שוער הפולנים ובעט מתיבת החמש פנימה כדי לקבוע 1:1 .  כשהיה נדמה כי האנגלים יחלצו נקודה מהמפגש ,  הגיעה הדקה ה-86 ,  ועמה שער של מנואל ארבולדה ,  כשנגיחה של אחת משחקי סיטי פגעה בו ושלחה את הכדור פנימה .  הפולנים עלו ל-1:2 .  סיטי נשברו ובתוספת הזמן פוזנאן ניצלה זאת כדי לנעוץ את ה-1:3 מבעיטה לחיבורים ששלח מתאוס מודזאן .
 יובנטוס - זלצבורג 0:0
עדיין ללא ניצחון בשלב הבתים ,  אבל במצב רוח מצוין אחרי הניצחון 1:2 על מילאן בסן סירו ,  יובנטוס הייתה מוכרחה לקחת את שלוש הנקודות מהמפגש עם זלצבורג .  אבל הביאנקונרי לא יציבים ,  ולא מצליחים לשמור על יכולת גבוהה בשתי המסגרות .  יובה ,  כצפוי ,  שלטה בפתיחה ,  ובדקה ה-20 אף כבשה שער מרגלו של אלסנדרו דל פיירו ,  אולם השופט פסל זאת בשל נבדל .  יובנטוס לא הצליחה לשבור את הגנת האורחים ,  כשדל פיירו הפעלתן לא הפסיק להטריד את האוסטרים .  אולם אמאורי ,  סימונה פפה ושאר הזברות לא הצליחו לפצח את שער האורחים ,  והמפגש בטורינו הסתיים ללא הכרעה .  יובנטוס עדיין ללא ניצחון באירופה .
 רוזנבורג - אתלטיקו מדריד 2:1
עם ארבע נקודות משלושת המשחקים הראשונים בבית ב' הצמוד ,  אתלטיקו מדריד יצאה למשחק חוץ לא פשוט בנורבגיה ללא הבלם דייגו גודין והקשר חוסה אנטוניו רייס ,  אבל למרות הקושי ,  יצאה משם עם ניצחון גדול .  כבר בדקה ה-4 אתלטיקו עלתה ל-0:1 כשסימאו שלח כדור רוחב וקון אגוארו דחק מתיבת החמש פנימה .  בדקה ה-52 נכבש השוויון ,  כשהגנת אתלטיקו לא הצליחה להרחיק כדור עומק ,  ומרקוס הנריקסן בעט מקרוב פנימה וקבע 1:1 .  בדקה ה-84 אתלטיקו הצליחה לפרוץ את שער הנורבגים בזכות בעיטה אדירה ששלח טיאגו ,  והספרדים עלו ל-1:2 .  
לברקוזן - אריס 0:1
הגרמנים נמצאים בצמרת הבונדסליגה וגם בליגה האירופית הם עדיין ללא הפסד ,  כשהפעם השיגו ניצחון ביתי מתוק ודרמטי בדקה ה-90 על אריס .  הגרמנים באו על שכרם לאחר ששלטו לאורך המשחק .  שוער אריס הדף כדור רוחב הישר אל גופו של ארתורו וידל והכדור נכנס פנימה .  לברקוזן ניצחה 0:1 באופן מתוק ודרמטי .
 גנט - ספורטינג ליסבון 1:3
שלומי ארבייטמן ,  שפתח על הספסל ,  סוף-סוף עשה את זה וכבש שער ראשון במדי קבוצתו החדשה .  הבלגים הצליחו לגמול לפורטוגלים על החמישייה מהמחזור הקודם ,  ולקלקל להם את המאזן המושלם .  הבלגים פתחו מצוין וכבר בדקה ה-7 עלו ל-0:1 בזכות פנדל מוצלח שבעט טים סמוידרס .  בדקה ה-38 ספורטינג השוותה משער נגיחה של קרלוס סליירו דקה .  עד השריקה למחצית לא נכבשו עוד שערים .  המחצית השנייה הייתה שקולה יחסית אולם המשחק לא נהנה מקצב מהיר .  בדקה ה-66 נכנס שלומי ארבייטמן למשחק ,  כשהחליף את קוליבלי .  כשהיה נדמה כי המפגש יסתיים בתיקו ,  הגיעה הדקה ה-79 והבלגים עלו ל-1:2 כשאיבראימה שלח כדור לפינה הרחוקה והקפיץ את האוהדים ביציעים .  בדקה ה-82 זה סוף-סוף קרה .  שלומי ארבייטמן נגח נפלא כדור שהוגבה מצד שמאל ,  וקבע 1:3 שהבטיח לגנט ניצחון .
 לבסקי סופיה - ליל 2:2
בדקה ה-11 לבסקי עלתה ליתרון 0:1 לאחר שגררה דמבלה היתל בהגנה הצרפתית וכבש בבעיטה שטוחה פנימה .  בדקה ה-34 הגיע השוויון של ליל ,  כשכדור קרן ננגח מקרוב על ידי טוליו דה מלו דקה .  בדקה ה-82 הבולגרים החזירו לעצמם את היתרון משער של גדזב בדקה ה-82 ,  אבל כשכבר הרגישו את הניצחון בידיים הגיע גול עצמי של איבנוב בדקה ה-88 והמשחק הסתיים ב-2:2 מאכזב מבחינת לבסקי .
 פאוק סלוניקי - ויאריאל 0:1
הספרדים רשמו ניצחונות בשני המשחקים האחרונים ,  אבל ידעו שלא יהיה קל בסלוניקי . " מצפה לנו אווירה חמה ועימות מעניין מול קבוצה חזקה ",  אמר הקשר קאני לקראת המשחק .  ואכן ,  ויאריאל התקשתה מול היוונים .  למרות שהצוללת הצהובה ניצחה ארבעה מחמשת משחקיה נגד יריבות יווניות ,  כולל ה-0:1 על פאוק במחזור הקודם ,  הפעם הא יצאה בהפסד .  בדקה ה-70 הקהל היווני קפץ לשמיים ,  לאחר שאדלינו וייריניה נגח פנימה כדור קרן והכניע את הספרדים .  השער הזה הספיק כדי לספק לפאוק שלוש נקודות .
 קלאב ברוז' - דינמו זאגרב 2:0
בדקה ה-55 דינמו זגרב כבשה ועלתה ל-0:1 בזכות פריצה סוחפת של סמיר ,  שבעט שטוח פנימה .  בדקה ה-59 הגנת ברוז' חלמה ,  איגור בסקין נותר לא מכוסה ונגח פנימה כדור חופשי כדי לקבוע 0:2 לזאגרב .
 באטה בוריסוב - שריף טיראספול 1:3
הבלארוסים הבטיחו מקום בשלב הבא של הליגה האירופית בזכות הניצחון ,  ולאחר שגברה על יריבתה המולדבית במשחק החוץ עשתה זאת גם בבית .  ראדיונוב חדר לרחבה ,  בעט מזוית קשה וקבע 0:1 לזכות באטה בוריסוב בדקה ה-15 .  שריף השוותה בדקה ה-32 מנגיחה מצוינת של אלכסנדר ארוחין .  בדקה ה-70 באטה החזירה לעצמה את היתרון ועלתה ל-1:2 לאחר שהגנת שריף לא הצליחה להרחיק כדור גובה פשוט ,  ואלכסנדר פבלוב ניצל זאת ובעט מקרוב פנימה .  בדקה ה-75 באטה הבטיחה את הניצחון שהקנה לה מקום בשלב הבא בזכות בעיטה חופשית מצוינת של רנאן ברסאן ,  שקבע את תוצאת המשחק - 1:3 לבאטה .  
דינמו קייב - אלקמאר 0:2
ההולנדים ניצחו בליגה 1:2 את פיינורד בסוף השבוע ורצו להמשיך במומנטום גם באירופה ,  אבל דינמו קייב הייתה גדולה עליהם .  דינמו חגגה עם תשיעייה במחזור הליגה האחרון ,  כשמתוכה הבקיע ארטם מילבסקי ארבעה שערים ,  וגם הפעם הוא תרם את חלקו .  דינמו קייב פתחה בסערה את המחצית השנייה כשארטם מילבסקי העלה את האוקראינים ל-0:1 בדקה ה-46 כשבעט מעשרה מטרים פנימה .  בדקה ה-61 מילבסקי השלים צמד ,  וקבע 0:2 לקייב ,  כשלא התבלבל מול השער וכבש בגלישה .
 צסק"א מוסקבה - פאלרמו 1:3 
המארחת היא אחת הקבוצות המרשימות במפעל עד כה וכבר ניצחה את יריבתה בצורה משכנעת 0:3 בסיציליה ,  וגם הפעם לא ריחמה עליה .  פאלרמו קיוותה שחזרתו של פבריציו מיקולי מפציעה ארוכה תוביל לשינוי ,  אבל לצערה זה לא קרה .  
פאלרמו פתחה מצוין כשהרמת כדור מצד ימין הגיעה לראש של מאסימו מקארונה ,  שנגח בלתי מכוסה פנימה וקבע 0:1 לאיטלקים .  בדקה ה-31 אנטוניו נוסרינו ספג כרטיס אדום ,  והיה ברור שהאיטלקים יירדו למגננה .  אבל הבונקר לא הועיל להם .  הרוסים פתחו מצוין את החצי השני וקיסוקה הונדה היפני כבש את ה-1:1 כשעצר בחזה כדור עומק ושלח אותו בעדינות פנימה בדקה ה-47 .  פאלרמו קרסה וצמד מהיר של תומאש נסיד בדקות 50 ו-53 קבע 1:3 לצסק"א .  
לוזאן - ספרטה פראג 3:1
כבש ללוזאן :  גרום סונראט  ( 6 )  ,  כבשו לפראג :  בוני ווילפריד  ( 45 ,  90 )  ,  לאונרד קוויקי  ( 75 ) 
היידוק ספליט - זניט סנט פטרסבורג 3:2
משחק ענק בעיר החוף הקרואטית .  בזמן שהרוסים המצוינים בסך הכל רצו להבטיח את המקום שלהם בשלב הבא ,  בקרואטיה חששו מעימותים אלימים בין מחנות האוהדים כתגובה לקרבות שהיו במשחק הקודם ברוסיה .  הקבוצה של לוצ'יאנו ספאלטי ,  שמוליכה את הליגה הרוסית ,  נמצאת עם מאזן מושלם באירופה .  הרוסים עלו ל-0:1 בדקה ה-32 משער של אלכסיי לונוב ושמרו על היתרון עד למחצית .  בדקה ה-47 דייק סזבולקס הוסזטי מהנקודה הלבנה וזניט עלתה ל-0:2 .  בדקה ה-51 האורחים עלו ל-0:3 משער של אלסנדרו רוסינה ונראה היה שהניצחון מובטח .  אולם ספליט חזרה כמו גדולה משערים של מארין לוביצ'יץ'  ( 68 )  ואנטה ווקוסיץ'  ( 82 )  וגרמה לספאלטי להרבה דפיקות לב עד שהושג הניצחון .
 א.א.ק אתונה - אנדרלכט 1:1
הקרב על המקום השני בבית ,  הסתיים ללא הכרעה .  הבלגים ,  עם המוזמן הטרי לסגל נבחרת ארגנטינה ,  לוקאס ביגליה ,  פגשו את הקבוצה של מנולו חימנז ,  שחסר לא פחות משישה שחקני הרכב ,  ביניהם הסקורר איגנסיו סקוקו .  לאחר מחצית ראשונה מאופסת עלו היוונים ליתרון 0:1 בזכות פנדל מוצלח של ישמעאל בלאנקו בדקה ה-49 .  אולם החגיגות לא נמשכו זמן רב ,  כי כבר בדקה ה-55 כבש יאן פולאק את השוויון לזכות הקבוצה מבריסל וקבע את תוצאת המשחק .
 חטאפה - שטוטגרט 3:0
בזמן שבליגה היא נמצאת מתחת לקו האדום עם שבע נקודות בלבד ב-10 מחזורים ,  בליגה האירופית שטוטגרט פורחת ,  ואחרי הערב היא עם מאזן מושלם של 12 נקודות בארבעה משחקים .  ומקום מובטח בשלב הבא .  שטוטגרט ביקרה שבע פעמים בספרד ומעולם לא ניצחה  ( שישה הפסדים ותיקו בודד )  ,  עד הפעם .  בדקה ה-26 סיפיראן מריצה העלה את הגרמנים ל-0:1 שהחזיק מעמד עד למחצית .  חטאפה חיפשה את השוויון אבל בדקה ה-64 ספגה את השני כשטימו גבארט הרשית .  הספרדים נשברו ושטוטגרט ניצלה זאת כדי להרשית עוד אחד ומרטין הרניק קבע את תוצאת המשחק 0:3 בדקה ה-76 .
 אודנסה - יאנג בויס ברן 0:2
כבש לאודנסה :  האנס הנריק אנדרסן  ( 12 ,  60 ) 
פ.ס.וו איינדהובן  דברצן 0:2
ההולנדים הפסידו במשחק העונה לטוונטה בליגה בסוף השבוע ,  אולם באירופה הם נמצאים במצב מצוין ,  ללא הפסדים ,  והניצחון על ההונגרים קירב אותם להבטחת העלייה .  דברצן ,  שתגיע לאיינדהובן בהרכב חסר ,  נראתה רע ועדיין מחפשת אחר נקודה ראשונה .  הלחץ ההולנדי הניב פרי בדקה ה-22 משער של איברהים אפלאיי ,  ופ.ס.וו ירדה למחצית ביתרון 0:2 בזכות שער של ג'ונתן רייס בדקה ה-44 .  במחצית השנייה ההולנדים הגיעו למספר מצבים ,  אבל לא מצאו את הרשת ,  אולם זה לא הפריע להם לחגוג בסיום .  
סמפדוריה - מטאליסט חרקוב 0:0
בצל פרשת אנטוניו קסאנו שהתעמת עם הנשיא ונמצא בדרך החוצה מהקבוצה ,  סמפדוריה ניסתה להתמקד בכדורגל והייתה חייבת נקודות מול מטאליסט . " זה היה שבוע קשה ",  הודה המאמן דומניקו די קרלו ,  אבל השבוע הקשה המשיך גם הערב ,  ושחקניו לא הצליחו לנקום בחרקוב על ההפסד במפגש הקודם .  סמפ אכזבה מאוד כשלא הצליחה לנצח וסיכוייה להעפיל שלב נפגעו קשות .
 פריס סן ז'רמן  דורטמונד 0:0
מוליכת הבונדסליגה הגיעה לפארק דה פראנס אחרי שניצחה בקרב הפסגה את מיינץ ,  בעוד הראש של הקבוצה המארחת נמצא בקלאסיקו מול מארסיי סיום ראשון .  סן ז'רמן ,  ששחררה לפני המשחק את הסרבי מתיאה קז'מן ,  עדיין לא הפסידה במפעל וחילצה תיקו בגרמניה ,  כך שניצחון היה מבטיח לה השתתפות בשלב הבא ,  אולם היא כשלה במשימה וחילצה רק נקודה מהמפגש .  מנגד ,  סיכוייה של דורטמונד לעבור שלב ,  מנגד נפגעו .
 סביליה - קרפטי לבוב 0:4
האנדלוסים ניצלו את ההזדמנות כדי להתאושש מהתבוסה בקאמפ נואו ,  הוציאו את העצבים על האורחים ועל הדרך גם עשו צעד לעבר השלב הבא .  היריבה האוקראינית עדיין לא לקחה נקודה אחת בשלב הבתים ,  אבל עבורה מדובר בחוויה שכן זו הופעתה הראשונה באירופה ,  אולם את התצוגה המביכה בספרד הם יעדיפו לשכוח .  סביליה פתחה את מסכת השערים כבר בדקה ה-9 כשאלחנדרו אלפארו הרשית את ה-0:1 .  בדקה ה-31 לוקה קיגאריני הכפיל את היתרון הספרדי ואלפארו השלים צמד כקבע 0:3 בדקה ה-42 וקבע את תוצאת המחצית .  סביליה פתחה היטב את המחצית השנייה בדקה ה-51 עם שער של אלבארו נגרדו ,  והאוקראינים נראו אומללים .
 ליברפול - נאפולי 1:3
המארחים הגיעו אחרי שני ניצחונות ליגה וקיוו להמשיך את המומנטום מול האיטלקים ,  שחיפשו ניצחון ראשון בליגה האירופית .  לפני המשחק הקודם בין השתיים הבלגן מחוץ לאצטדיון האפיל על אירועי המשחק שהסתיים ב-0:0 חלש והשאיר את הבית פתוח לגמרי .  לפני המשחק משטרת ליברפול הייתה בכוננות שיא לקבלת 7,000 האוהדים האיטלקים ,  אבל הגנת ליברפול לא הייתה ערוכה למתפרצת המהירה שהסתיימה בבעיטה חדה של איזיקייל לאבצי בדקה ה-28 ,  שהעלתה את נאפולי ל-0:1 .  
ליברפול פתחה היטב את החצי השני ,  וסטיבן ג'רארד כמעט כבש בבעיטה חופשית אך הכדור חלף סנטימטרים ליד קורת שערו של דה סאנטיס .  בדקה ה-75 סטיבי ג'י כבר מצא את הרשת כשהתגנב מאחורי הגנת נאפולי וניצל החזרת כדור אומללה לעברו של דה סאנטיס כדי לכבוש בגליצ' ולקבוע 1:1 .  בדקה ה-88 הוכשל גלן ג'ונסון ברחבת נאפולי ,  סטיבן ג'רארד בעט שמאלה ופנימה וקבע 1:2 לליברפול .  נאפולי נשברה וכבר כעבור דקה ג'רארד השלים שלושער כשהקשית באלגנטיות מעל דה סאנטיס וקבע את תוצאת המשחק ,  1:3 לליברפול .  הצבע האדום חזר ללחיי האוהדים בקופ .  
סטיאווה בוקרשט - אוטרכט 1:3
ניצחון גדול לרומנים שעלו ל-0:1 בדקה ה-29 משער של פלורין גאקדוס .  אוטרכט נהנתה משוויון זמני בזכות שער של דרייס מרטינס בדקה ה-33 ,  שער שחתם את תוצאת המחצית ,  אולם במחצית השנייה הייתה שייכת למארחים .  צמד מהיר של בוגדן סטנקו בדקות 52 ו-53 הבטיח לרומנים שלוש נקודות וניצחון 1:3 .
 פורטו - בשיקטאש 1:1
זה אמור היה להיות משחק החזרה של ריקרדו קווארסמה לדרגאו ,  אבל הקיצוני הפורטוגלי עדיין פצוע ולא נכלל בסגל בשיקטאש למשחק מול האקסית .  בדקה ה-36 הפורטוגלים עלו ל-0:1 מפנדל מוצלח של רדמל גרסיה ,  אולם ניהאט השווה לטורקים בדקה ה-62 .  בשיקטש נותרה בעשרה שחקנים בדקה ה-66 לאחר שאיברהים טורמן הורחק ,  אולם הצליחו לשמור על התוצאה ונקודת החוץ .
 ראפיד וינה - צסק"א סופיה 2:1
כבש לראפיד :  חמדי סליחי  ( 56 ,  פנדל )  .  כבשו לצסק"א :  טודור יאנצ'ב  ( 50 )  ,  מרקיניוס  ( 64 ) 

הליגה האירופית :  ארבייטמן כבש בניצחון גנט
הרשית ב-1:3 של הבלגים על ספורטינג .  0:0 ליובה מול זלצבורג ,  פוזנאן ניצחה 1:3 את מנ' סיטי .  1:3 לליברפול על נאפולי

