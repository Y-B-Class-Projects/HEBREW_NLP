פסיץ' מועמד להחליף את עתמאן באפס פילזן
הכישלון ביורוליג צפוי לעלות למאמן הטורקי במשרתו ,  הסרבי יחליפו בימים הקרובים .  בצ'ירוביץ' שוחרר מלובליאנה
ההפסד של אפס פילזן ביום חמישי לאולימפיאקוס ביורוליג חרץ ככל הנראה את גורלו של המאמן ארגין עתמאן ,  שצפוי לעזוב בתחילת השבוע את המועדון .  לקבוצה נותר סיכוי תיאורטי בלבד להעפיל לשלב הבא ,  והיא תעשה זאת רק אם תנצח את אורלאן הצרפתית בחוץ ובמקביל תפסיד ריטאס וילנה בביתה למלאגה ,  שכבר הבטיחה את מקומה בשלב הטופ 16 .  הטענות כלפי עתמאן הן רבות ,  מאחר ובפילזן נבנתה בקיץ הקבוצה עם התקציב היקר בתולדות טורקיה כשבין היתר צורפו לקבוצה דניאל סנטיאגו ,  איגור רקוצ'ביץ' ובוסטיאן נכבאר .  התקשורת הטורקית מדווחת כי מי שצפוי להחליף את עתמאן בתפקיד הוא הסרבי הותיק סטניסלב פסיץ' ,  שזכה בעבר עם ברצלונה ביורוליג ,  ועם נבחרת גרמניה ויוגוסלביה באליפות אירופה לנבחרות .  פסיץ' חזר בעונה שעברה לסרביה ואימן את הכוכב האדום בלגרד ,  וזאת לאחר שפוטר במהלך העונה מדינמו מוסקבה .  לפי התקשורת הטורקית הבעלים של פילזן כבר שוחחו עם פסיץ' ,  והסיכום בין הצדדים ,  וההודעה על עזיבתו של עותמאן צפויה בימים הקרובים .   *  אולימפיה לובליאנה ,  שאיבדה סיכוי להעפיל לשלב הטופ 16 ביורוליג ,  שיחררה את גארד נבחרת סלובניה סאני בצ'ירוביץ' שאיכזב .  כמו כן גם הגארד האמריקאי מאט וולש צפוי לעזוב .
 
פסיץ' מועמד להחליף את עתמאן באפס פילזן
הכישלון ביורוליג צפוי לעלות למאמן הטורקי במשרתו ,  הסרבי יחליפו בימים הקרובים .  בצ'ירוביץ' שוחרר מלובליאנה

