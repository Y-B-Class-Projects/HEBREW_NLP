אבירי הלב
הגבר והאישה הם שני חצאים של אותה נשמה המשתוקקים לשוב ולהיפגש בעולם הזה .  הקבלה נותנת טיפים למפגש זוגי מוצלח
שלמה המלך ,  החכם באדם ,  כתב בספר משל ? י : " שלושה המה נפלאו ממני ,  וארבעה לא ידעתים :  דרך נשר בשמים ,  דרך נחש עלי צור ,  דרך א ? ניה בלב ים ודרך גבר בעלמה ".   " סוד גבר בעלמה "  הוא אחד מפלאי הבריאה :  שני אנשים שונים במהותם ,  בעלי תכונות שונות ,  צרכים שונים ,  רגשות וריגושים שונים ,  מתאחדים תחת קורת גג אחת ומייצרים תא שתפקידו לקיים את העולם כולו .  בזוהר נכתב כי הבריאה נעשתה בתבנית זכר ונקבה : " כל מה שברא הקב"ה למעלה ולמטה זכר ונקבה הם ".  במאמר זה נעסוק בקשר המיוחד שבין זכר ונקבה ,  מהיבטים שונים .
 מאז ימי קדם ניסה האדם להגדיר נכונה את הרגש הזוגי החמקמק המקשר בין איש לאישה .  אותו רגש מהווה מכנה משותף הכרחי לקיום המערכת הזוגית וליציבותה לאורך זמן .  כידוע ,  לאהבה עוצמות שונות ופנים רבות והיא משתנה תדיר כיצור חי ונושם .  חבלי הקסם המקשרים בין בני זוג הינם ייחודיים להם בלבד ומשקפים נכונה את מהות הקשר .  מכאן שאין לומר כי אהבה אחת זהה לאחרת בעוצמתה ,  בעומקה הרגשי ובאיכותה .  
לעניין זה התייחס שלמה המלך בספר משלי באופן הבא : " מצא אישה ,  מצא טוב ".  לעומת זאת בקהלת נאמר : " ומוצא אני מר ממוות את האישה ".  לכאורה ,  קיימת סתירה מהותית בין שני הפסוקים שנכתבו ע"י אותו אדם ומצביעים על דבר והיפוכו .  אולם ,  אם נבחן ונתבונן היטב לעומקם של דברים נגלה מסר רעיוני חשוב השופך אור בהיר על הנושא ,  כך שהסתירה תיושב באופן מלא ומניח את הדעת .
 בפסוק הראשון מופיעה המילה  " מצא "  בזמן עבר ובפסוק השני נאמר  " מוצא  "  בזמן הווה .  אם כן מדוע מופיע העניין החיובי בזמן עבר ?  ובכן ,  השימוש בזמן עבר מלמד על כך שהאיש מצא את בת זוגו המיועדת לו מכוח זיווגו העליון .  כלומר ,  האיש והאישה הינם שני חצאי נשמה אחת משותפת אשר התפצלה טרם ירידתם לעולם הזה ומשתוקקת להתאחד יחד על שני חלקיה כבראשונה .  הזוהר הרחיב על כך ואמר כי הן האיש והן האישה נקראים : " פלגא דגופא "   ( חצי גוף )  עד ליום הנישואים  ( נישואים מלשון נישאים - עולים אל על )  בו מתחברים שניהם ונקראים גוף אחד ,  ככתוב בבראשית : " זכר ונקבה בראם ויברך אותם ויקרא את שמם אדם ".  כלומר החיבור והאיחוד של השניים ,  גבר ואישה ,  יוצר אחדות אחת שלמה ולכן נקראים שניהם יחד - אדם .  
אולם ,  אם הקשר הזוגי נשען ומתקיים על זמן ההווה בלבד ומושתת על בסיס סיפוק תאוות ויצרים רגעיים הוא יהפוך מהר מאוד לקשר רדוד ומריר .  בסיטואציה הנכונה מופיעה המילה  " אישה "  מיד לאחר המילה  " מצא "  ולעומת זאת בתיאור הקשר השלילי נאמר : " ומוצא אני ..  .  את האישה ".  ברעיון זה נרמז כי האיש רואה באישה  " מוצא אני ,  לתועלתי האישית ,  את האישה "   .  ללמדנו כי כאשר האיש מחפש את  " האני "  שלו בזוגיות ,  דהיינו :  דואג לסיפוק צרכיו האישיים מתוך מניעים אנוכיים רדודים ,  אזי מתקבלת תוצאה מרה והקשר הזוגי יהפוך לגל חורבות .  
אולם ,  אם האיש ישכיל להעניק לאשתו את תשומת הלב הראויה ,  להרעיף עליה חום ואהבה ולדאוג לסיפוקה אף מעל ומעבר לסיפוקו ולצרכיו האישיים ,  ודאי שטיבו של הקשר להיות שריר ובר קיימא .  לעניין זה אף התייחס ארוכות הרמב"ם בספרו  " יד החזקה "  בו הוא ליקט את דברי חכמי הקבלה המלמדים על האופן שבו חייבים בני הזוג לנהוג איש ברעהו על מנת שזיווגם יהיה נאה ומשובח .  אציין כי דבריו מובאים בבהירות רבה ומומלץ ליישמם בכל בית .  
בתלמוד הבבלי מסופר כי בליל הנישואין מתחת לחופה החתן היה נשאל ע"י הנוכחים : " מצא או מוצא ?  "   ( ברכות ,  ח' )  .  בשאלה זו מרמזים לו לשני הפסוקים לעיל ומודיעים לו שתוצאות הנישואין לטוב או לרע תהיינה תלויות בו ובגישתו לרעייתו .  אם  " מצא "  - יראה טוב ,  אם  " מוצא "  - יראה רע .  מכאן שהאיחוד הזוגי תלוי בעיקר באיש ובהשקפת עולמו הפרטית .  
 אין כל כוונה בדבריי להציג את הגבר באופן מפלה כמי שאחראי באופן אבסולוטי על קיום מוצלח של הקשר הזוגי .  ודאי שיחסה של האישה ,  לטוב ולרע ,  מהווה גורם מכריע אף הוא .  אך במאמר זה הריני מבקש לפנות דווקא לגברים שבחבורה ולהציג ללא משוא פנים את שנדרש מהם במערכת הזוגית .  יחד עם זאת הריני ממליץ לכל אלה הנמצאים על סף משבר או שהם כבר בעיצומה של בעיה וזקוקים לעזרה ,  אנא פנו לקבלת יעוץ וסיוע לשם השבת השלום והאהבה לזוגיות ולתא המשפחתי .
 יצחק אהרון הוא איש קבלה ,  ראש מרכז  " חכמה "
 
אבירי הלב
הגבר והאישה הם שני חצאים של אותה נשמה המשתוקקים לשוב ולהיפגש בעולם הזה .  הקבלה נותנת טיפים למפגש זוגי מוצלח

