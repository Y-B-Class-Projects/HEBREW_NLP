מי משקיע בגבעות ?  למרות מחזורי המסחר הגבוהים - קרנות הנאמנות לא שם
החזקות של כל תעשיית הקרנות בגבעות - 2.5 מיליון שקל ;  מוסדי :  בטח שגם פנסיוניים אינם בפנים
מניית מרכזת עניין רב על בסיס יומי ולא רק על רקע דיווחים מרובים שלעיתים גורמים לחילוקי דעות ,  אלא המסחר במניה בולט במחזורים בין הגבוהים באחד העם .  אם נשפוט על פני 3 שנים ,  מחזור היומי הממוצע במניה הסתכם ב-380 אלף שקל .  כיום המניה מגיעה בקלות למחזורים של עשרות מיליוני שקלים מידי יום ואף לא פעם השאירה מאחור את גדולי המשק כגון טבע ,  כיל והבנקים .  מחזורים בסדר גודל כזה מאפיינים השתתפות משקיעים מוסדים במסחר ,  כגון מנהלי קרנות נאמנות .  האם המוסדיים באמת משקיעים במניית גבעות ?  הממצאים מראים שלא.אמש ,  איבדה גבעות כ-25% מערכה ומשכה אחריה לירידה של 1.85% את מדד מניות יתר 50 ,  במסגרתו היא נסחרת ,  וזאת בניגוד למגמה הכללית בשוק אשר התבטאה בעליות שערים קלות .  וכיצד חתמו אמש את יום המסחר קרנות נאמנות ה"יתר "  המשקיעות בקטגוריה ספציפית זאת ?  הן עלו בממוצע הפשוט ב-0.3% כאשר העלייה היומית הגבוה הסתכמה בכ-0.7% ורק אחת מתוך 15 קרנות רשמה ירידת נכסים .  המסקנה המתבקשת היא ,  כי קרנות הנאמנות המשקיעות במדד בו נסחרת מניית גבעות מנוטרלות מהשפעתה ,  או במילים אחרות ,  אינן מחזיקות בה או מחזיקות במשקל לא משמעותי.על פי בדיקת נכסי הקרנות הנאמנות עולה כי נכון לתחילת חודש יולי 2010 ,  סך שווי האחזקות של קרנות מכל הקטגוריות ,  יתר ,  ענפיים ומעו"ף במניית גבעות הסתכמה ב-2.56 מיליון שקל ,  וזה מתוך שווי החברה מעל מיליארד שקל וסך נכסים המנוהלים על ידי תעשיית הקרנות המגיעים לכ-150 מיליארד שקל.בין קרנות היתר אשר החזיקו באותה התקופה במניה ,  נמנים מיטב יתר - אשר החזיקה את גבעות בשווי של כ-410 אלף שקל  ( 0.9% מהקרן )  ,  תמיר פישמן - שהחזיקה ב-460 אלף שקל שווי אחזקות בגבעות  ( 0.75% מהקרן )  ואקסלנס מבחר יתר - שהחזיקה בסך 408 אלף שקל שווי גבעות  ( 0.6% מסך נכסי הקרן )  .  אחד מנהלי השקעות בתחום ציין כי מנהלי קרנות נאמנות גילו אחראיות ולא מחזיקים בגבעות למרות העובדה כי הנייר מככב במדד יתר ,  והדבר עומד במבחן התוצאה אמש .  הערכת כמה וכמה ,  על פי אותו גורם מקצועי ,  כי מנהלי השקעות לטווח ארוך יותר או פנסיוניים אינם מתקרבים למניית גבעות או שחשיפתם מינורית .  הגורם מציין כי מנהלי השקעות מודעים לקיום אוצרות טבע באזורי חיפוש של גבעות אך קיים ספק גדול ביחס לדרך הפקתם האפשרית .
 
מי משקיע בגבעות ?  למרות מחזורי המסחר הגבוהים - קרנות הנאמנות לא שם
החזקות של כל תעשיית הקרנות בגבעות - 2.5 מיליון שקל ;  מוסדי :  בטח שגם פנסיוניים אינם בפנים

