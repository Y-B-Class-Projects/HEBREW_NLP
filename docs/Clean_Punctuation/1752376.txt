אובמה לרפובליקאים : " אני פתוח לכל הצעה "
 הנשיא האמריקאי הודה כי הצמיחה הכלכלית בארה"ב אינה מייצרת מספיק משרות .  יועצו לארי סאמרס :  למרות ההפסד בבחירות - ביכולתנו להגיע עם הרפובליקאים להסכמה על התקציב
 >  >  נשיא ארה"ב ,  ברק אובמה ,  אמר בסוף השבוע כי הוא מרוצה מנתוני התעסוקה החיוביים לאוקטובר ,  שהצביעו על תוספת חדה מהתחזיות של 151 אלף משרות לשוק העבודה בארה"ב .  עם זאת ,  הודה אובמה כי הכלכלה אינה מייצרת מספיק משרות כדי להפחית באופן משמעותי את שיעור האבטלה ,  שנותר ללא שינוי ברמה של 9.6% ,  ואמר : " אני פתוח לכל רעיון ולכל הצעה שיסייעו להבראת הכלכלה ".  אובמה ,  שנחל תבוסה בתחילת השבוע כשהפסיד את הרוב הדמוקרטי בבית הנבחרים בעקבות הבחירות לקונגרס ,  קרא למפלגה הרפובליקאית לשתף פעולה עם הממשל בראשותו .  לדבריו ,  ארה"ב אינה יכולה להרשות לעצמה שנתיים של קיפאון פוליטי .  הוא הוסיף כי השיח הפוליטי בארה"ב צריך להפסיק להתמקד במאבק בין הדמוקרטים לרפובליקאים ,  ובמקום זאת  " להתמקד בתחרות בינינו לבין מדינות אחרות בעולם ".   " ההצלחה או הכישלון שלנו במרוץ הזה תלויה ביכולתו לפעול יחדיו ,  כאומה ",  אמר אובמה . " עתידנו תלוי ביכולתנו לשים את הפוליטיקה בצד ולפתור בעיות .  יש לדאוג לדור הבא במקום לדאוג לבחירות הבאות ".  אתמול הכריז אובמה במהלך ביקור בהודו על עסקות בסך 10 מיליארד דולר בין ארה"ב להודו ,  שלדבריו יובילו ליצירת 50 אלף משרות בארה"ב .  במקביל ,  אמר יועצו הכלכלי הבכיר ,  לארי סאמרס ,  כי הוא מאמין שהרפובליקאים והדמוקרטים יוכלו לגשר על המחלוקות ביניהם ולהגיע להסכמה על תוכנית משותפת לצמצום הגירעון התקציבי העצום של ארה"ב - שהסתכם ב-1.3 טריליון דולר בשנת הכספים שהסתיימה ב-30 בספטמבר .  תבוסתה של המפלגה הדמוקרטית ,  שהפסידה את הרוב בבית הנבחרים ונחלשה בסנאט בבחירות אמצע הקדנציה ,  הובילה פרשנים להעריך כי אובמה ייאלץ להתמודד עם חוסר נכונות לפשרה מצדם של הרפובליקאים .  עוד אמר סאמרס : " יש סיכוי לפשרה ,  אך היא תדרוש עבודה קשה ".  ג'ון ביינר ,  מנהיג הרפובליקאים בבית הנבחרים ,  צפוי להתמנות ליו"ר בית הנבחרים הבא .  לדבריו ,  הרפובליקאים ידרשו קיצוצים תקציביים מידיים ויתנגדו לתמריצים נוספים לעידוד הצמיחה ,  מכיוון שאלה רק יגדילו את הגירעון .  אובמה עצמו דחה בעבר את טענותיהם של הרפובליקאים שניסו לציירו כבזבזן ,  והתנגד לקיצוצים שביצע לפניו ממשל בוש .  בסוף השבוע אמר סאמרס כי הדרך הטובה ביותר להפחית את הגירעון התקציבי של ארה"ב היא לחדש את הצמיחה הכלכלית . " אם הכלכלה לא תתחיל לצמוח שוב ,  לא יהיה פתרון לגירעון ",  אמר .
 
אובמה לרפובליקאים : " אני פתוח לכל הצעה "
 הנשיא האמריקאי הודה כי הצמיחה הכלכלית בארה"ב אינה מייצרת מספיק משרות .  יועצו לארי סאמרס :  למרות ההפסד בבחירות - ביכולתנו להגיע עם הרפובליקאים להסכמה על התקציב

