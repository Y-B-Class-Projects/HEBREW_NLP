דוקטור H ומיסטר טויוטה 
חודש משוגע עובר על משפחת חורש ,  יבואני טויוטה ו-H מצד אחד ,  הם תחת מתקפה תקשורתית הכותשת את מותג הרכב ;  מצד שני ,  ההתנפלות על מותג האופנה מסבה להם הרבה נחת .  אז פלא שלאחר שהקפידו על פרטיותם ,  הופיעו בני המשפחה בפני התקשורת ? 
 >  >  על איש העסקים ג'ורג' חורש ובנו אנדרו - יבואני טויוטה ולקסוס בישראל ובאחרונה גם - h & m עבר חודש מאוד יוצא דופן ,  בלשון המעטה .  מצד אחד ,  המותג טויוטה קיבל מדי יום כותרות שליליות בתקשורת בשל תקלות חמורות שנמצאו בדוושת התאוצה של כמה מדגמי החברה ,  ולקוחות רבים הוזמנו לבדיקות במוסכים .  מצד שני ,  פתחה משפחת חורש את הסניף הראשון של h & m בישראל וזכתה למבול של סיקור חיובי בעוצמות ובהתלהבות שלא נראו במחוזותינו זה שנים .  בחודש אחד למדו במשפחת חורש שהתקשורת והקהל הניזון ממנה יכולים להיות מאוד מפרגנים מחד ,  אך גם מאוד מעיקים ושליליים מאידך .  אפילו עבור אנשים שרגילים להדי תקשורת רועמים ,  מהצד החיובי והשלילי כאחד ,  חודש כזה נחשב מוזר ,  אינטנסיבי ומאוד לא קל להתמודדות .  קל וחומר עבור משפחת חורש ,  שלא רגילה לתקשורת יומיומית ובדרך כלל מקפידה להתרחק מאור הזרקורים .  את יחסי הציבור לטויוטה ,  למשל ,  עושה החברה ישירות מול כתבי הרכב ,  ללא משרד יחסי ציבור .  באחרונה ,  משראו כי לא הצליחו להתגבר על המשבר התקשורתי שפקד את מותג הרכב בלא סיוע חיצוני ,  שכרו החורשים את שירותיו של היועץ התקשורתי מוטי שרף .  המהלך הוא צעד קיצוני עבורם ,  שלא היה להם קל לספוג אותו .  ההחלטה לא להיחשף בתקשורת - לחיוב ולשלילה - היא עקרונית אצל ג'ורג חורש .  מקורביו מספרים כי החליט לשמור על אנונימיות כדי שיוכל להמשיך ולטייל ברחוב ,  כהרגלו ,  מבלי שיזהו אותו .  בראיון למגזין themaker עם קבלת הזיכיון ל-h & m ,  אמר אנדרו חורש כי במשפחה משוכנעים כי גם כשיחזיקו במותג האופנה המוכר הם יוכלו להישאר מאחורי הקלעים .  בחודש האחרון הם נוכחו שהם כבר לא יכולים ללכת ברחוב מבלי שיזהו אותם .  ממצב שבו התחמקו מהתקשורת כמו מאש ,  עברו במשפחת חורש למצב שבו הם והמותגים שלהם נמצאים תדיר בחדשות ,  ואין כמעט יום שבו אחד ממותגיהם לא מתנוסס בעמודים הראשיים בעיתונים - ויש לכך השפעה על המדיניות התקשורתית .  חורש ,  שמקפיד לא להתראיין או להגיב לתקשורת ,  אמר באחרונה באופן יוצא דופן ל-themarker : " אין להכחיש ,  טויוטה עוברת משבר .  עם זאת ,  החברה נכנסה לפעולה מהירה ,  בשקיפות וביושר ,  שמעלה מחדש את אמון הצרכנים ".  בד בבד הגיע בשבוע שעבר חורש לאירוע המוזמנים המוקדם להשקת החנות הראשונה של h & m בקניון עזריאלי .  הוא עמד במרכז השטיח האדום עם בנו אנדרו ,  שהופקד על מותג האופנה ,  ומנכ"ל טויוטה ישראל ,  מיכה כרמון ,  לצד מוזמנים רבים ובהם היזם דוד עזריאלי ובתו דנה ,  מנכ"ל בנק הפועלים ציון קינן ומנכ"ל קבוצת קניוני עזריאלי פאר נדיר .  אולי אנחנו טועים ,  אבל מהצד היה נדמה לפרקים כי אפילו עבור בני משפחת חורש הדיסקרטיים המעמד הזה ואור הזרקורים החיוביים היה דווקא נעים .
 
דוקטור H ומיסטר טויוטה 
חודש משוגע עובר על משפחת חורש ,  יבואני טויוטה ו-H מצד אחד ,  הם תחת מתקפה תקשורתית הכותשת את מותג הרכב ;  מצד שני ,  ההתנפלות על מותג האופנה מסבה להם הרבה נחת .  אז פלא שלאחר שהקפידו על פרטיותם ,  הופיעו בני המשפחה בפני התקשורת ? 

