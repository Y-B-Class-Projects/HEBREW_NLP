האמריקאים העצורים בפקיסטן : " מענים אותנו "
 הצעירים האמריקאים העצורים בפקיסטן באשמת קשירת קשר עם גורמי טרור במדינה טוענים כי הם עוברים עינויים ונתונים בסכנת חיים בבית המעצר
 ( צילום:רויטרס ,  עריכת וידאו :  גדי וינסטוק ) 
חמשת האזרחים האמריקאים העצורים בפקיסטן ,  קראו  " אנו עוברים עינויים ",  כשהובאו היום  ( שלישי )  לדיון בבית המשפט .  החמישה מואשמים ביצירת קשר דרך האינטרנט עם מורדים בפקיסטן ותכנון פיגועי טרור במדינה . " מאז מעצרנו ,  ה-FBI ,  ה-CIA ומשטרת פקיסטן עינו אותנו .  עזרו לנו !  ",  כך נכתב על נייר טישו שזרקו האמריקאים מתוך רכב המשטרה לעבר העיתונאים .  עורך דינם אמר כי הם גם סיפרו לבית משפט על העינויים אותם הם עוברים ,  כולל איומי מוות .  
חמשת העצורים הם סטודנטים ממדינת וירג'יניה הסמוכה לוושינגטון .  הם נעצרו במהלך פשיטה על בית בעיר סארגודה בתחילת דצמבר .  המשטרה מבקשת לגזור עליהם עונש של מאסר עולם .  לטענתה ,  יש בידיה אי-מיילים המראים כי הם יצרו קשר עם הטליבן ,  וכי הארגון תכנן להשתמש בהם לביצוע התקפות בפקיסטן . " היה להם עניין עמוק בדת והם חשבו שיש לבצע ג'יהאד נגד הכופרים בשל הזוועות שהם ביצעו נגד מוסלמים מסביב לעולם ",  כך נכתב בדו"ח משטרתי בדצמבר .
 
האמריקאים העצורים בפקיסטן : " מענים אותנו "
 הצעירים האמריקאים העצורים בפקיסטן באשמת קשירת קשר עם גורמי טרור במדינה טוענים כי הם עוברים עינויים ונתונים בסכנת חיים בבית המעצר

