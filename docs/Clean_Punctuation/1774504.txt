מי יחזק מבנים בפריפריה ? 
למרות התרועות לכבוד כניסת השחקנים החדשים לתחום ,  תוכנית תמ"א 38 לחיזוק מבנים נגד רעידת אדמה עדיין תקועה .  רק כאשר קבלנים יחזקו מבנים מחוץ לגוש דן ,  נדע שתמ"א 38 אכן המריאה
 >  >  פתאום ,  ללא כל סיבה נראית לעין ולאחר ארבע שנים שבהן מוגנו ברחבי ישראל רק בניינים ספורים ,  החלו בחודשים האחרונים לנצנץ אורות חדשים במנהרה התקועה של תמ"א 38 .  הנצנוץ הראשון הגיע ממונטריאול שבקנדה :  קבוצת הנדל"ן והמלונאות הקנדית טיידן הכריזה על השקעה של כ-200 מיליון דולר בחברת קריגר נדל"ן הישראלית ,  המתמחה בחיזוק בניינים בפני רעידות אדמה במסגרת תמ"א 38 .  מכיוון מפתיע לא פחות הגיע הנצנוץ האחרון :  רשת אופטיקנה הודיעה על הקמת החברה הבת אופטיקנה נדל"ן ,  שתתמחה בהובלת פרויקטים של תמ"א 38 ,  ונמצאת כבר במשא ומתן מתקדם לגבי כמה בניינים בתל אביב ,  הרצליה ורמת גן .  כשהממשלה אישרה ב-2005 את תוכנית המתאר הארצית לתכנון ובנייה  ( תמ"א )  מספר 38 לחיזוק מבנים מפני רעידות אדמה ,  לא מעט יזמים כבר החלו לספור את הכסף .  התוכנית נועדה לעודד יזמים לחזק מבנים על חשבונם ,  ובתמורה לקבל זכויות בנייה לדירות על גגות המבנים שישודרגו  ( ובמקרה של בנייני עמודים גם בחזית )  .  דירות הגג החדשות שהיזם יבנה יישארו בבעלותו ,  והוא יוכל למכור אותן בשוק החופשי .  מנגד ,  דיירי הבניין יקבלו בניין מחוזק מפני רעידות אדמה עם מעטפת חדשה ומשופצת ,  כשבנוסף להשבחת הנכס ללא כל השקעה מצדם ,  יתקין בו היזם גם מעלית ויוסיף ממ"ד ו/או מרפסת שמש לכל דייר .  כך חשבו בממשלה לפתור את בעיית המוכנות וההגנה מפני רעידות אדמה ללא תקציב ממשלתי .  הדיירים חוששים לחיות באתר בנייה על פניו זה נשמע כמו מצב של win-win לכל הצדדים המעורבים .  ואכן ,  בארבע השנים מאז אושרה התוכנית הכריזו לא מעט חברות ,  יזמים ומתווכים על התמחות בחיזוק מבנים מפני רעידות אדמה - ואולם התוכנית מעולם לא התרוממה .  היזמים טענו שפרט לאזורי ביקוש במרכז המדינה ,  העסקה אינה כדאית עבורם .  בעלי הבתים ששקלו להיכנס לפרויקט ניסו ,  כדרכם של הישראלים ,  לסחוט עוד ועוד הטבות מהיזמים ,  ובמיוחד חששו משנה וחצי עד שנתיים של מגורים בבניין הנמצא בשיפוצים .  גם הרשויות המקומיות לא מיהרו לאמץ את התוכנית ,  לתת הקלות למצטרפים או לקצר הליכי רישום ואישור ליזמים .  אז מה בדיוק קרה שעכשיו נזכרו בתמ"א 38 ?  האם אכן חל שינוי משמעותי ,  או שמדובר בתרועות יחסי ציבור של יזמים בודדים ?  האמת היא שהדיל נשאר אותו הדיל וההטבות אותן ההטבות .  עם זאת ,  כששוק הנדל"ן מסביב גואה ועתודות הקרקע באזורי הביקוש של גוש דן מוגבלות ,  מחירי הקרקעות והדירות רק מאמירים .  היה זה רק עניין של זמן עד שלמישהו ייפול האסימון :  תמ"א 38 יצרה יש מאין עתודות קרקע זולות מאוד במרכזים המבוקשים ביותר בישראל ,  ושיחררה לשוק הנדל"ן אלפי ואולי אף עשרות אלפי פנטהאוזים נוספים בפוטנציה .  אין ספק שתמ"א 38 עונה על צורך אמיתי .  כ-40% מהמבנים בישראל נבנו לפני 1975 ,  השנה שבה נכנס לתוקף תקן העמידות בפני רעידות אדמה  ( ת"י 413 )  .  ממחקרים עולה שבשעת רעידת אדמה צפויים בישראל אלפי הרוגים ,  עשרות אלפי מפונים ונזק עצום .  מחכים לבנייה באזורי הפריפריה לנוכח הסיכונים הגדולים ,  יש לברך על כל התקדמות ביישום התוכנית וכל שחקן חדש ,  גדול כקטן ,  הנכנס לתחום .  תמ"א 38 יכולה גם להיות מנוף משמעותי להתחדשות אורבנית בערי ישראל .  ואולם ,  יהיה זה מוקדם מדי להכריז על 2010 כשנת ההמראה של תמ"א 38 .  פוטנציאל הרווח מבניית דירות גג בתל אביב יכול להבטיח שנשמע על עוד ועוד חברות ובניינים הנכנסים להסכמי התקשרות לביצוע שיפוץ המבנים וחיזוקם .  ואולם ,  כאמור ,  תל אביב היא הבעיה האחרונה מבחינת המטרות המוצהרות של התוכנית .  רק כשנראה יזמים וקבלנים בונים ומחזקים מבנים באזורים כמו עמק הירדן ,  טבריה ,  צפת ובית שאן ,  שבהם לא ניתן למכור ליהודים מחו"ל פנטהאוזים במיליונים אך הסכנה בהם ממשית יותר ,  נדע שתמ"א 38 אכן המריאה .  הכותב הוא מנכ"ל חברת sms ניהול פרויקטים

מי יחזק מבנים בפריפריה ? 
למרות התרועות לכבוד כניסת השחקנים החדשים לתחום ,  תוכנית תמ"א 38 לחיזוק מבנים נגד רעידת אדמה עדיין תקועה .  רק כאשר קבלנים יחזקו מבנים מחוץ לגוש דן ,  נדע שתמ"א 38 אכן המריאה

