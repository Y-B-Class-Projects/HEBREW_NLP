הוסר המכשול :  ניהול המכינות הקדם-אקדמיות יעבור לגוף פרטי
האגודה לקידום החינוך נענתה להמלצת השופט סולברג ומחקה את בקשתה לצו ביניים נגד מרמנת ,  שזכתה במכרז משרד החינוך
 >  >  התפתחות במאבק נגד הפרטת המכינות הקדם-אקדמיות :  האגודה לקידום החינוך מחקה בשבוע שעבר את בקשתה לצו ביניים נגד משרד החינוך וחברת מרמנת ,  שנבחרה באמצעות מכרז בנובמבר האחרון על ידי המשרד ,  לנהל במקום האגודה את מערך 48 המכינות הקדם-אקדמיות .  זאת בעקבות המלצת השופט נעם סולברג .  בעקבות מחיקת הבקשה ,  תוכל מרמנת להתחיל בניהול מערך המכינות .  מהאגודה נמסר כי לאור עמדת משרד החינוך ,  האגודה מעמידה בצער לרשות הזכיינית ,  החברה לניהול פרויקטים מרמנת ,  את כל הידע והמשאבים הנדרשים להמשך הפעלת המכינות הקדם-אקדמיות ,  על אף הקושי והמורכבות שבביצוע מהלך כזה באמצע שנת לימודים .  האגודה ביקשה את צו הביניים כדי למנוע ממרמנת להחליפה ,  כחלק מעתירתה נגד משרד החינוך בנושא ,  שהוגשה לבית המשפט לעניינים מינהליים בדצמבר .  דיון בנושא נקבע לשבוע שעבר .  עם זאת ,  לפני הדיון הוציא סולברג מכתב לאגודה ,  שהגיע לידי themarker ,  ובו המליץ לה לדחות את בקשתה תוך שמירה על זכויותיה . " למקרא הבקשה והתגובה ,  אמליץ למבקשת להסכים למחיקת הבקשה תוך שמירת כל טענותיה לעת הדיון בעתירה .  דומני כי מוטב שלא להכביר בדברי נימוקים לעת הזאת ",  כתב סולברג .  עורכת הדין אלה גור ,  ממשרד קפלן-אלון-גור ,  המייצגת את האגודה אמרה ל-themarker כי האגודה החליטה לקבל את המלצת סולברג ולהסתפק בהליך העיקרי .  ב-2000 החליט המשרד להוציא את ניהול המערך המספק שירותים הקשורים לניהול המכינות ,  כמו רישום סטודנטים ,  הפניה ,  משוב ומעקב לגורם חיצוני .  במכרזים שנערכו ב-2000 וב-2005 זכתה האגודה ,  אך במכרז שנערך בסוף 2009 זכתה מרמנת ,  המספקת פתרונות למיקור חוץ .  האגודה טענה בעתירה כי הליך המכרז הביא ניהול של פרויקט פדגוגי לידי חברה מסחרית עם שיקולים עסקיים ,  במקום לאגודה שהיא מוסד ללא כוונת רווח ,  וטענה לפגמים במכרז .  המכרז להחלפת שירותי הניהול של המכינות עורר לחץ ציבורי ,  והביא גם לעתירה נוספת לבג"ץ שהוגשה על ידי התאחדות הסטודנטים ,  מכללות ציבוריות ,  אוניברסיטאות ,  הח"כים שלמה מולה ומרינה סולודקין ושרת החינוך לשעבר יולי תמיר ,  כנגד המהלך .  גם במקרה זה לא התקבלה בקשת העותרים לצו ביניים .
 
הוסר המכשול :  ניהול המכינות הקדם-אקדמיות יעבור לגוף פרטי
האגודה לקידום החינוך נענתה להמלצת השופט סולברג ומחקה את בקשתה לצו ביניים נגד מרמנת ,  שזכתה במכרז משרד החינוך

