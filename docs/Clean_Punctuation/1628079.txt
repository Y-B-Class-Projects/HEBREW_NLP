צחי סולטן חייב תודה לנוחי דנקנר :  גיוסי הענק של אי.די.בי הפכו את כלל חיתום לחברת המובילה בשוק ב-2009
כך עולה מסקירה של חברת החיתום רוסאריו קפיטל בניהולה של נגה קנז ;  לאומי פרטנרס שוב דומיננטית בשוק
חברת כלל חיתום מ ביצרה את מעמדה כחתם המוביל בשוק ב-2009 וזאת בעיקר הודות לגיוסים שביצעה עבור חברות קבוצת אי.די.בי שבשליטת נוחי דנקנר .  מסקירה שערכה חברת החיתום רוסאריו קפיטל בניהולה של נגה קנז ,  עולה כי כלל חיתום שימשה ב-2009 חתם מוביל ב-41 הנפקות ציבוריות בהיקף של כ-10 מיליארד שקל  היקף הגיוסים הגדול ביותר שהובילה השנה חברת חיתום .  אלא שלהישג הזה הגיעה כלל חיתום ,  בניהולו של צחי סולטן ,  הודות לנוחי דנקנר שעבורו הובילה גיוסים בהיקף של כ-4.9 מיליארד שקל.2009 היתה שנה סוערת בשוק החיתום - בעיקר בתחום האג"ח הקונצרני .  היקף ההנפקות לציבור השנה הסתכם בכ-30 מיליארד שקל - כמעט פי 2 מאשר ב-2008 .  היקף ההנפקות הכולל לציבור ולמשקיעים מוסדיים הסתכם בכ-37 מיליארד שקל לעומת 22 מיליארד שקל ב-2008 .  השנה הסוערת הביאה עמה גם שינויים במפת החיתום - כאשר החתמים נערכים לשנת 2010 - בה הם מקווים כי שוק ההנפקות הראשונות לציבור של חברות חדשות בבורסה יחזור לפעילות.במקום השני ניצבת חברת החיתום פועלים אי.בי.אי ,  מי שהובילה את השוק עד ל-2007 .  פועלים אי.בי.אי ,  שמנוהלת על ידי רונן צלניר  ( המייסד )  וארז גולדשמידט המשמש כמנכ"ל בפועל ,  הובילה השנה 17 הנפקות ציבוריות בהיקף של כ-7.1 מיליארד שקל .  3.3 מיליארד שקל מתוך סכום זה היו הנפקות של בנק הפועלים .  במקום השלישי השנה חברת החיתום לאומי פרטנר חתמים מקבוצת בנק לאומי .  חברת החיתום של לאומי עברה מספר גלגולים בשנים האחרונות .  ב-2007 עזב אותה מאיר דלאל לטובת הקמת חברת חיתום של אנליסט והבנק פתח חברת חיתום משותפת עם פסגות שנסגרה במהלך 2008 כעבור פחות משנה אחת של פעילות .  לאומי פרטנרס במתכונת החדשה שלה  ( שוב בשליטתו המלאה של בנק לאומי ובניהולו של עופר גרינבאום ושי נבו המשנה למנכ"ל )  חזרה להיות דומיננטית בשוק החיתום .  ב-2009 היא הובילה 10 הנפקות לציבור בהיקף של כ-4 מיליארד שקל  מתוכן 80% הגיעו הודות להנפקות שביצע בנק לאומי .  כאשר בוחנים את היקף הגיוסים על פי השתתפות בקונסורציום של חתמים  ( ולא כחתם מוביל העומד בראש ההנפקה )  ,  דירוג החתמים משנה מעט את תמונה .  כלל חיתום אמנם נותרת במקום הראשון עם היקף גיוסים של כ-22.5 מיליארד שקל ,  אבל אחריה מדורג לאומי פרטנר עם היקף של 22 מיליארד שקל ובמקום השלישי פועלים אי.בי.אי עם היקף של 21.5 מיליארד שקל .  הנתונים שנאספו ברוסאריו כוללים רק הנפקות ציבוריות ולא הנפקות פרטיות או הנפקות זכויות.לידר שוקי הון ,  בניהולו של דני ברק ,  נחלשה מעט ב-2009 ועברה למקום הרביעי עם היקף הנפקות של כ-2.9 מיליארד שקל .  עם זאת ,  בניגוד לשלוש החברות הגדולות של השנה החולפת  לידר שוקי הון לא נהנתה מהנפקות של צדדים קשורים כלל.בשנה האחרונה נוספו מספר שחקנים חדשים מעניינים לשוק החיתום ,  בהם ,  גיזה זינגר אבן  חברת הייעוץ והמחקר פתחה חברת חיתום חדשה שמנוהלת על ידי אורי רובין  ( מנכ"ל אקסלנס חיתום לשעבר )  .  עם זאת גיזה עדיין לא הספיקה עדיין ב-2009 לכבוש נתח של ממש משוק ההנפקות ;  ברק קפיטל של איל בקשי  שלאחרונה הצטרף אליו גם צביקה מנס  ( לשעבר אפריקה חיתום )  היתה מעורבת השנה כחלק מקונסורציום בגיוסים בהיקף של כ-3 מיליארד שקל.כמו כן הצטרפה חברת החיתום של בנק סיטי העולמי  שמנסה כבר זמן מה לכבוש נתח בשוק החיתום ,  סיימה את 2009 עם השתתפות בקונסורציום של הנפקות בהיקף של כ-4 מיליארד שקל .  בפער זעיר מעליה אפשר היה למצוא את חברת החיתום של מיטב .  השנה הגיע אליאב בר דוד ,  מנכ"ל פועלם אי.בי.אי לשעבר ,  לנהל את מיטב ,  שהתמזג בינתיים עם גאון ועם ישיר והפך לגוף שמנהל כ-28 מיליארד שקל  היקף נכסים שעשוי לתת גב לחברת החיתום שלו.רוסאריו קפיטל ,  היא חברת חיתום ובנקאות להשקעות שנשלטת על ידי ראובן אבלגון .  החברה מנהלת מעקב מקיף על שוק ההנפקות הקונצרני ומפיצה לגופים מוסדיים דו"ח הנפקות יומי הכולל פרוט של המידע הרלוונטי לגבי ההנפקות הקרובות ,  תואצות הנפקות שהושלמו וקישרוים למידע משלים כמו מבנה הדירוג דוח הדירוג תשקיף ומצגת של החברות .
 
צחי סולטן חייב תודה לנוחי דנקנר :  גיוסי הענק של אי.די.בי הפכו את כלל חיתום לחברת המובילה בשוק ב-2009
כך עולה מסקירה של חברת החיתום רוסאריו קפיטל בניהולה של נגה קנז ;  לאומי פרטנרס שוב דומיננטית בשוק

