מ.ס אשדוד :  שבחים ליוסי שקל ,  סטויקיץ' עשוי לעזוב
הקרואטי נראה לא מרוצה אחרי ששוב לא נכלל בסגל .  ניר ביטון ,  שחגג יום הולדת 19 עם שער נגד בית"ר : " אין מתנה טובה מזו "
 חיוכים רבים נראו הבוקר  ( ראשון )  במ.ס .  אשדוד ,  פחות מיממה לאחר הניצחון הגדול 0:3 על בית"ר ירושלים .  הדבר היחיד עליו הצטערו במועדון היה כמובן העובדה שהמשחק נערך ללא קהל ,  זכר לעונש שקיבלה הקבוצה בעקבות הארועים במשחק נגד הפועל באר שבע .  
המאמן ג'ון גרגורי זכה אמש לתמיכה צמודה מהיציע כאשר אירח את בני משפחתו שהגיעו מאנגליה .  אחד מהילדים לבש חולצה של צ'לסי וגרגורי צעק לו בחיוך : " צ'לסי ?  תקרע אותה מהר מעליך ".  גרגורי גם הסתובב אל בני משפחתו לאחר כל גול ורקד מולם .  לאחר מכן סיפר כי  " זה ריקוד מיוחד של להקה מלונדון .  אם היינו מפסידים הריקוד הזה היה שולח אותי על המטוס הביתה ".  
אחרי המשחק הוסיף המאמן : " בית"ר היו טובים יותר במחצית הראשונה ואם המשחק היה נמשך באותו הקצב הם היו מנצחים .  הם חשבו שהם ימשיכו אותו דבר והגול יגיע ,  אך אנחנו שינינו להם את התכניות .  כשהרגשתי שהם עייפים בעיקר באגפים ונתתי לשחקנים לפתוח את המחצית השנייה בלחץ של 15 דקות שיכריע את המשחק לטובתנו .  כדורגל זה משחק של כאב וכשזיהינו כזה אצל בית"ר הכרענו את המשחק ". 
הקשר ניר ביטון ,  שכבש את שערו הראשון העונה ,  חגג את יום הולדתו ואמר : " אין מתנת יום הולדת יותר טובה מזאת .  היה משחק קשה אבל בעשר דקות הכל התחבר וגמרנו את המשחק .  אני שמח מהניצחון ואם גם הבקעתי אז אין יותר טוב מזה ".  
במהלך המשחק ביקש גרגורי מביטון שיילחץ כל הזמן את קשרה של בית"ר דריו פרננדז ובסיום המשחק החמיא המאמן לשחקנו  ( "כל הכבוד ,  עשית עבודה יפה ילד ")  והסביר כי  " פרננדז הוא השחקן שמרבית הכדורים בבית"ר עוברים דרכו ,  במיוחד כשברוכיאן ועידן טל לא משחקים .  ידענו שאם נקשה עליו ,  נקשה על בית"ר ". 
מי שהיה פחות מחויך אתמול הוא השוער הקרואטי דראגן סטויקיץ' ,  ששוב נותר מחוץ לסגל .  מחליפו של סטויקיץ' ,  יוסי שקל ,  שוב הציג משחק טוב וקיבל הרבה שבחים מהצוות המקצועי .  באשדוד לא פוסלים את האופציה כי הקרואטי אף ישוחרר מהקבוצה בחלון ההעברות בינואר ,  הן מהסיבה שחלה ירידה משמעותית בכושרו והן בשל העובדה כי ההצטיינות של שקל וכן של השוער השלישי אופיר מרציאנו ,  תואמת את מדיניות המועדון לשלב שחקנים צעירים בהרכב ולבנות עליהם לקראת העתיד .
 
מ.ס אשדוד :  שבחים ליוסי שקל ,  סטויקיץ' עשוי לעזוב
הקרואטי נראה לא מרוצה אחרי ששוב לא נכלל בסגל .  ניר ביטון ,  שחגג יום הולדת 19 עם שער נגד בית"ר : " אין מתנה טובה מזו "
 
