מנכ"ל חברת מטוסי הריסוס כימניר תוקף את גיורא רום :  נמאס לי לראות גנרלים שלא יודעים לנהל "
 דיוויד גולן מוחה על החלטתו של מנהל רת"א להעלות את תעריפי הטייס : " יש לו חוסר הבנה כלכלית "
 הבעלים והמנכ"ל של חברת מטוסי הריסוס כימניר ,  דיוויד גולן ,  מותח ביקורת קשה על רשות התעופה האזרחית  ( רת"א )  במשרד התחבורה ,  ומתריע כי  " העלאת תעריפי הטייס השונים תחסל את ענף הריסוס החקלאי במטוסים מהאוויר ".  הוא אף תוקף בחריפות רבה את מנהל רת"א ,  גיורא רום.מנכ"ל כימניר תקף את רום על כך שהוביל את מהלך העלאת תעריפי האגרות והאשימו  " בחוסר הבנה כלכלית ואי יכולת לנהל כראוי מערכת תעופה אזרחית ,  על ענפיה השונים ". גולן : " נמאס לי לראות כל מיני גנרלים אשר מנחיתים עלינו מהצבא - כיוון שאין מה לעשות איתם - לנהל עסקים במגזר הפרטי ,  מבלי שיבינו בהם דבר .  זה שהגנרל ידע ליירט ולהפיל מטוסים בחיל האוויר ,  עוד לא מכשיר אותו לנהל מערכת תעופה אזרחית ". בשיחה מיוחדת עם themarker אמר גולן ,  כי  " רת"א ייקרה החל מ-1 בינואר בצורה חסרת תקדים תעריפי אגרות תעופה שונות .  לדוגמה ,  התשלום עבור חידוש רישיון הטייסים אשר מועסקים בחברה ,  התייקר פי שלושה מסכום של 432 שקל לשנה ,  לסכום של 1,500 שקל לשנה.כימניר ,  לדבריו ,  היא הגדולה ביותר בתחום הריסוס החקלאי במטוסים מהאוויר וברשותה 10 מטוסים אשר היא מפעילה מדי יום .  כימניר מעסיקה 50-40 טייסים ,  חלק מהם על בסיס קבוע ואחרים לפי שעות ." רת"א בחרה משום מה להשית על ענף התעופה החקלאית את העלאה הדרסטית והגבוהה ביותר של תעריפי האגרות השונים ולקבוע למגזר זה רמת תעריפים משלה .  לא יהיה לנו מנוס אלא לגלגל את העלאות על החקלאים .  ברת"א לא מודעים כנראה ,  כי ייקור התעריפים עלול להביא חקלאים לידי קריסה ",  אמר גולן.מנהל אגף בכיר להסברה ויחסים בינלאומיים במשרד התחבורה ,  אבנר עובדיה ,  אמר בתגובה ל-themarker כי מדובר בטענות חסרות כל שחר ,  שכן העלאת האגרות לכימניר הינה בהיקף מצומצם ביותר ואין בה כדי לפגוע בחוסנה של החברה או בחקלאות עצמה .  מטוסי הריסוס נהנים מפעילות רשות התעופה האזרחית  ( רת"א )  בתחומים שונים ,  כולל פעילות שמטרתה להוזיל את עלות הדלק שמטוסים אלו צורכים באופן משמעותי .  עוד הוסיף עובדיה כי  " במסגרת תקנת האגרות ,  פועלת רת"א לממש מדיניות של הקלה משמעותית לתעופה הפרטית והספורטיבית ,  ושומרת על הסטטוס קו באגרות הנוגעות לפעילות המסחרית .  במסגרת זאת הוזלו מספר אגרות מצד אחד והושוו מספר אגרות חריגות לכלל פעילות חברות התעופה המסחריות הנמצאות במצב דומה לחברת כימניר ,  כמו חברות תעופה העוסקות בתיירות וצילום .  באשר להערות על מנהל רת"א ,  הרי שאינן ראויות כלל להתייחסות ". 

מנכ"ל חברת מטוסי הריסוס כימניר תוקף את גיורא רום :  נמאס לי לראות גנרלים שלא יודעים לנהל "
 דיוויד גולן מוחה על החלטתו של מנהל רת"א להעלות את תעריפי הטייס : " יש לו חוסר הבנה כלכלית "
 
