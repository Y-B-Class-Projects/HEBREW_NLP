העברות בעולם - 28.1
חלון ההעברות של ינואר נפתח :  וואלה !  ספורט עושה סדר ומביאה לפניכם את השמועות וההעברות בשוק השחקנים העולמי
 *  נסגרה סופית השאלת רוביניו לסנטוס .  החלוץ יעזוב את מנצ'סטר סיטי לטובת קבוצת נעוריו .  
 *  מארסיי השאילה את המגן הימני גארי בוקאלי למונפלייה עד סום העונה .  בוקאלי בן ה-21 כבר הושאל למונפלייה בשנה שעברה ,  כשזו שיחקה בליגת המשנה ובסיום העונה תהיה לעולה החדשה אופציה לרכוש אותו .  
 *  בוקה ג'וניורס רכשה מרוסאריו סנטרל את הקשר חסוס מנדז .  על פי הדיווחים הבוסטרוס שילמו על השחקן בן ה-25 כ-3.2 מיליון דולר ו-20 אחוז מהמכירה הבאה שלו .  מנדז החל את הקריירה דווקא בריבר פלייט ולאחרונה זומן לנבחרת ארגנטינה .
  *  חליל אלטינטופ ,  חלוצה של שאלקה ,  הושאל עד תום העונה לפרנקפורט לאחר שלא קיבל דקות משחק רבות מפליקס מגאת' .
  *  שחקן פ.ס.ז' ,  ז'רום רותן ,  שהחל את העונה כמושאל בריינג'רס הסקוטית ,  הושאל לחצי העונה הקרובה לאנקרגוצ'ו הטורקית .
  *  חלוץ בטיס ,  דני ,  עזב את הקבוצה מסביליה לראשונה בחייו שלא לצורך השאלה וחתם בגיל 28 לשנה וחצי ברקראטיבו .  דני הוא יליד העיר סביליה והוא גדל במחלקת הנוער של בטיס .  
 *  ליברפול השאילה את נייתן אקלסטון להאדרספילד מהליגה השלישית .  החלוץ בן ה-19 הושאל לחודש אחד בלבד ויחזור לאנפילד בתחילת מרץ ,  אלא אם הקבוצות יסכמו על הארכת תקופת ההשאלה .
  *  איידור גודיונסן בחר בסופו של דבר בהצעה של טוטנהאם על פני זו של ווסטהאם .  האיסלנדי הושאל עד תום העונה ממונאקו .
  *  אמינה לינגאנזי ,  קשר אלג'יראי ממוצא קונגולזי חתם לשלוש שנים וחצי בבלקבורן לאחר שהגיע מסנט אטיין .  
 *  על פי דיווחים שונים באנגליה ,  מנצ'סטר סיטי הגישה למידלסברו הצעה על קשר נבחרת אנגליה הצעירה ,  אדם ג'ונסון .  
 *  לאקיפ הצרפתי מדווח הבוקר שויאריאל ,  וולפסבורג ולאציו מעוניינות בקשרה הברזילאי של ליון ,  אדרסון .
 
העברות בעולם - 28.1
חלון ההעברות של ינואר נפתח :  וואלה !  ספורט עושה סדר ומביאה לפניכם את השמועות וההעברות בשוק השחקנים העולמי

