דניאל בראון הוא הזוכה הגדול בתחרות  " עדות מקומית "
 צילומו של צלם הארץ נבחר לתמונת השנה בתחרות הצילום היוקרתית .  סדרת צילומים של עמית שעל נבחרה לסדרת השנה
 ( צילומים באדיבות יח"צ ) 
הזוכים בתחרות הצילום  " עדות מקומית ",  המתקיימת זו השנה התשיעית לצד תערוכת הצילום World Press Photo ,  הוכרזו הערב  ( חמישי )  .  צילומו של צלם עיתון הארץ דניאל בראון ,  המתעד הפגנה מול שגרירות תורכיה בתל אביב ,  נבחר לתמונת השנה ,  ואילו סדרת הצילומים  " אלטנוילנד "  של עמית שעל ,  צלם של כלכליסט ,  נבחרה לסדרת השנה .  בסדרה תיעד שעל את המסע שלו ברחבי הארץ בעקבות צילומים ישנים שצולמו בין השנים 1929-1979 .  
צילומיו של בראון אף הגיעו למקום הראשון בארבע קטיגוריות נוספות בתחרות :  דיוקנאות ,  פוליטיקה ,  חדשות ואורבניזם .  כמו כן ,  בנוסף לסדרת השנה ,  שעל זכה גם במקום הראשון בקיטיגוריית חיי יומיום .  
בסך הכל ,  נבחרו לתחרות 250 צילומים של 45 צלמים ב-10 קטגוריות :  חדשות ,  פוליטיקה ,  חברה וקהילה ,  דת ואמונה ,  אורבניזם ,  תרבות ואמנות ,  טבע וסביבה ,  ספורט ,  חיי יום-יום ודיוקנאות .  הצילומים צולמו בתקופת 1.9.2009 - 31.8.2010 בישראל וברשות הפלסטינית .  כל הצילומים בתחרות  " עדות מקומית "  יוצגו לצד תערוכת ה-World Press Photo במוזיאון ארץ ישראל בתל אביב החל ממחר ועד 15 בינואר 2011 .
 
דניאל בראון הוא הזוכה הגדול בתחרות  " עדות מקומית "
 צילומו של צלם הארץ נבחר לתמונת השנה בתחרות הצילום היוקרתית .  סדרת צילומים של עמית שעל נבחרה לסדרת השנה

