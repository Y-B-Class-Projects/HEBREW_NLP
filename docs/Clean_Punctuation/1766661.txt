מנזקי הסערה :  מזח עתיק קרס בקיסריה
המזח בנמל העתיק של קיסריה קרס כתוצאה ממזג האוויר הסוער .  אין נפגעים .  הגן הלאומי נסגר עד להודעה חדשה .  גם בחופי תל אביב גרמה הסופה לנזקים גדולים
 ( צילום :  שלומי גבאי ,  עריכת וידאו :  יאיר דניאל ,  קריינות :  אביב אברמוביץ' ) 
הסופה הפוקדת את ישראל ממשיכה לגרום לנזקים .  חלק מהמזח בנמל העתיק של קיסריה קרס במהלך הבוקר  ( ראשון )  .  לא היו נפגעים כתוצאה מהקריסה ,  אך במקום מדווחים על נזקים כבדים .  נמל קיסריה והגן הלאומי קיסריה נסגרו למבקרים .  דני חן ,  תושב קיסריה ,  סיפר לוואלה !  חדשות : " המזח שימש גם כשובר גלים וגם כמקום לדייגים .  כרגע הוא נעלם לאחר עשרות שנים שהיווה חלק מהנוף של נמל קיסריה .  הגלים עצומים ומגיעים עד המסעדות בנמל נראה כאילו המקום הולך להיות מוצף .  זה מחזה מדהים ועצוב ".  
שמעיה בן דוד ,  מנהל הגן הלאומי של רשות הטבע והגנים בקיסריה ,  מסר כי  " הקיר של המזח נפל .  יש נזקים רבים ,  הבלטות נעקרו ממקומן ,  שרידים של העיר העתיקה נפגעו קשות .  העיר העתיקה פגועה וניזוקה קשה מאד ולכן אנחנו סוגרים אותה למבקרים עד להודעה חדשה .  כמו כן מכיוון שהמזח קרס הגלים מציפים את העיר העתיקה ואת המסעדות .  כל הנמל נסגר ".  
בן דוד ,  שמנהל את הגן הלאומי בנמל קיסריה בשנים האחרונות ,  אמר : " אני מעולם לא ראיתי עוצמה כזו של הרס וגלים גבוהים ".  גם בחוף הסמוך ,  חוף 'הקשתות' ,  הוצפה החנייה והדייגים שנמצאים במקום דיווחו על גלים בגובה של כעשרה מטרים .  בנוסף לכך ,  קרסו עצים בקיסריה ומספר כבישים נחסמו לתנועה .  אנשי רשות הטבע והגנים והחברה לפיתוח קיסריה יצאו לשטח על מנת לאמוד את הנזקים .
 בתוך כך גרמה הסערה לנזקים גדולים גם בתל אביב ,  במרינה ולאורך החופים בעיר .  אנשי המרינה בתל אביב פועלים להצלת שובר הגלים העומד לקרוס .  מלבד שובר הגלים הרוחות העזות גרמו לניפוץ שמשות של בתי העסק במקום ולהרס רב .  גם חופי תל אביב סובלים מהרוחות .  יש שיטפונות והצפות בחופי גורדון ,  הילטון ,  בננה ביץ' ,  חוף ירושלים עד ליפו .  לדברי איתמר שמעוני ,  מנכ"ל חברת אתרים האחראית ומנהלת את חופי תל אביב , " אם לא היינו משפצים את המרינה ,  אני חושש שהיה קורה כאן אסון של ממש .  הרציף הראשי של המרינה היה קורס ואיתו כל תושבי ושייטי המרינה שנמצאו הלילה בסירותיהם ". 

מנזקי הסערה :  מזח עתיק קרס בקיסריה
המזח בנמל העתיק של קיסריה קרס כתוצאה ממזג האוויר הסוער .  אין נפגעים .  הגן הלאומי נסגר עד להודעה חדשה .  גם בחופי תל אביב גרמה הסופה לנזקים גדולים

