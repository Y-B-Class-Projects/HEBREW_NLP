שר החוץ האיטלקי :  להאריך ההקפאה עד השגת שלום
במהלך ביקור בערב הסעודית ,  הפציר שר החוץ האיטלקי פרנקו פראטיני בישראל להמשיך את הקפאת הבנייה בהתנחלויות עד להשגת הסכם שלום עם הפלסטינים ."  זה לטובתה של ישראל "
 שר החוץ האיטלקי פרנקו פראטיני התייחס הערב  ( שבת )  למשא ומתן עם הפלסטינים .  פראטיני הפציר בישראל להשיב את הקפאת הבנייה בהתנחלויות עד לחתימת הסכם שלום עם הפלסטינים .  לדבריו ,  על אירופה לעשות מאמץ גדול יותר על מנת לשכנע את ישראל  " שהשגת הסכם שלום היא לטובתה .  הכוונה היא שתהיה הארכה בהקפאה עד שיושג הסכם שלום ". 
פראטיני אמר את הדברים במהלך ביקורו בערב הסעודית .  שר החוץ הסעודי ,  הנסיך סעוד אל-פייסל התייחס אף הוא לנושא המשא ומתן ואמר כי יביא את נושא הפלסטינים להחלטת מועצת הביטחון של האו"ם .  לדבריו , " בכוונתי לפנות לאו"ם ",  על מנת להביא שלום לפלסטינים .  
ראש צוות המשא ומתן הפלסטיני ,  סאיב עריקאת ,  התייחס מוקדם יותר היום לנושא ואמר כי הרשות הפלסטינית תקצה לאמריקאים ארכה בת שבועיים עד שלושה שבועות ,  עד לסוף נובמבר ,  בכדי שישראל תעביר תשובה סופית לגבי המשך הקפאת הבנייה בהתנחלויות .  
בראיון לעיתון  " א-שרק אל-אווסאט "  הוסיף עריקאת כי השיחות בין ישראל והפלסטינים חסרות טעם כל עוד הבנייה הישראלית בשטחים נמשכת .  עריקאת ,  ששהה בוושינגטון בשבוע החולף ,  אמר לעיתון : " כן ,  אנחנו בסוף המשחק ,  הגיעה עת הכרעה ",  אמר עריקאת , " המגעים חסרי טעם ,  כעת הגיע הזמן שהוא  ( ראש הממשלה בנימין נתניהו )  יקבל החלטות  או התנחלויות או שלום ". 

שר החוץ האיטלקי :  להאריך ההקפאה עד השגת שלום
במהלך ביקור בערב הסעודית ,  הפציר שר החוץ האיטלקי פרנקו פראטיני בישראל להמשיך את הקפאת הבנייה בהתנחלויות עד להשגת הסכם שלום עם הפלסטינים ."  זה לטובתה של ישראל "
 
