פסטיבל ימי זמר בחולון חוגג 15 שנה להיווסדו
הפסטיבל יעלה השנה 20 בכורות והפקות חד פעמיות .  בין היתר יתקיים אירוע מחווה לשמרית אור ולבועז שרעבי ,  ערב לזכרו של חנוך לוין והופעות של מאיר בנאי ,  שלומי שבן ,  עלמה זוהר ועוד
פסטיבל ימי זמר בתיאטרון חולון חוגג השנה 15 שנים להיווסדו ,  ומציג תוכניה הכוללת ארבעה ימים של הופעות מבית היוצר של מיטב אמני ישראל .  הפסטיבל יעלה כ- 20 בכורות והפקות חד פעמיות ומיוחדות המשקפות תקופות בזמר העברי בביצועם של יוצרים ותיקים לצד מגוון של יוצרים צעירים .  כמידי שנה ,  האירוע יתקיים בחול המועד הפסח ,  בין התאריכים 31 במרץ ועד ה-3 באפריל .  
אירוע המחווה המרכזי בפסטיבל השנה יוקדש למשוררת והפזמונאית שמרית אור לה יוענק בפסטיבל השנה פרס מפעל חיים לציון 45 שנות פעילות ויצירה .  במופע המחווה לשמרית אור , " עוד תראי את הדרך ",  בניהולו המוסיקלי של יהודה עדר ובעריכתה של נעמי אטיאס ,  יבצעו את שיריה הידועים אמנים שונים ,  ביניהם מתי כספי ,  גלי עטרי ,  הראל סקעת ,  אוהד חיטמן ,  בן ארצי ,  נתנאלה ,  מיטל טרבלסי ,  רעות יהודאי ועוד .
 מופע מחווה מרכזי נוסף יוקדש לזמר בעז שרעבי .  שרעבי יעמוד במרכזו של המופע שכולו על טהרת שיריו .  במופע ,  בניהולו המוסיקלי של ירון בכר ישתתפו :  בעז מעודה ,  אילנית ,  דקלון ודפנה דקל שגם תנחה את המופע .
 ערב מוזיקלי מיוחד יוקדש לשיריו של חנוך לוין ויופיעו בו ביון היתר ,  אבי גרייניק ,  ירדן בר כוכבא ,  תמר גלעדי ,  זהרירה חריפאי וורד פיקר שאחראית גם על הניהול המוסיקלי .  בין השירים שיבוצעו :" העץ הוא גבוה ",   " בצער לא רב וביגון לא קודר ",   " שחמט ",   " אני חיה לי מיום ליום " " לונדון "  ועוד .
 זמרים שגדלו בחולון יגיעו לפסטיבל למופע  " שעור מולדת ",  בו יערכו מחווה מוסיקלית לרגל מלאת 70 שנה לעיר ילדותם בניהולו המוזיקלי של מוטי ביקובסקי :  זאב נחמה  ( אתניקס )  ,  אפרים שמיר ,  עמיר לב ,  דודי לוי ,  פיטר רוט ,  אריק רודיך ,  דן תורן ,  אורן ברזילי  ( מופע הארנבות של ד"ר קספר )  ,  פרויקט 30-שגיא צורף ואלעד כהן ,  אמילי קרפל ,  טל שגב ,  עמיר רוסיאנו ( ג'נגו )  ,  ברוך בן יצחק ( רוקפור )  ,  אסף אברבוך ,  עמוס פרידמן ,  בועז כהן ,  אופיר קנר ,  תומר לוי ואורנה דץ שאף תנחה את הערב .  בערב זה יעניק הפסטיבל תעודות הוקרה לשני המוסיקאים תושבי העיר :  גרי אקשטיין ואפרים שמיר .
 בסדרת מופעים חד פעמיים בפסטיבל יופיעו כמה מהיוצרים והמבצעים הבולטים במוזיקה הישראלית העכשווית בניהם ,  עלמה זוהר תארח את גבע אלון ,  מאיר בנאי יופיע יציג עיבודים חדשים לשיריו בפסנתר וגיטרה .  בנאי יארח את מיכה שיטרית ודניאל זמיר .  שלומי שבן יארח את יוני רכטר במופע פסנתר .
 
פסטיבל ימי זמר בחולון חוגג 15 שנה להיווסדו
הפסטיבל יעלה השנה 20 בכורות והפקות חד פעמיות .  בין היתר יתקיים אירוע מחווה לשמרית אור ולבועז שרעבי ,  ערב לזכרו של חנוך לוין והופעות של מאיר בנאי ,  שלומי שבן ,  עלמה זוהר ועוד

