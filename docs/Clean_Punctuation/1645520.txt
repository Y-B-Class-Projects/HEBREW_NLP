3 ילדים נפגעו בתאונה ביישוב ביתר עילית
רכב מסחרי שלא הבחין בילדים בעת שצעדו על המדרכה ,  פגע בהם בעת נסיעתו לאחור .  כתוצאה מכך נפצעה ילדה באורח קל עד בינוני ושני אחים באורח קל .  המשטרה חוקרת את נסיבות התאונה
שני אחים בני שלוש וילדה נוספת נפצעו אחר הצהרים  ( ראשון )  בתאונה ביישוב החרדי ביתר עילית .  מחקירה ראשונית עולה כי נהג רכב מסחרי לא הבחין בילדים בעת נסיעתו לאחור וכתוצאה מכך פגע בהם בעת שצעדו על המדרכה .  
שתי ניידות טיפול נמרץ של מגן דוד אדום פינו את ילדה במצב קל עד בינוני עם פגיעה בראש ואת שני האחים במצב קל לבית החולים הדסה עין כרם בירושלים .  המשטרה פתחה בחקירה לבירור נסיבות התאונה .  
בתאונה דומה שאירעה בשבוע שעבר בפתח תקווה נהרגה אישה וארבעה בני אדם נוספים נפצעו ,  לאחר שנפגעו מרכב שהתהפך על המדרכה ופגע בהם בפתח תקווה .  הרכב מסוג מיצובישי התהפך על מספר הולכי רגל בפינת הרחובות הרצל וחיים עוזר במרכז העיר .  
אתמול אדם נהרג בתאונת דרכים סמוך למחלף דניאל על כביש ת"א-ירושלים בעת שנסע לכיוון תל אביב .  בתאונה נפצעו גם שני בני אדם נוספים ופונו על ידי צוותי מד"א במצב קשה ובינוני .  בתאונות נוספות במהלך השבת נפצעו שני רוכבי אופנוע באורח קשה בתאונות בצפון הארץ .
 
3 ילדים נפגעו בתאונה ביישוב ביתר עילית
רכב מסחרי שלא הבחין בילדים בעת שצעדו על המדרכה ,  פגע בהם בעת נסיעתו לאחור .  כתוצאה מכך נפצעה ילדה באורח קל עד בינוני ושני אחים באורח קל .  המשטרה חוקרת את נסיבות התאונה

