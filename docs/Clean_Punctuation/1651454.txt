המסחר באחד העם נחתם בירידות שערים
בבורסה לניירות ערך חותמים יום שני ברציפות של ירידות שערים :  ת"א 25 איבד 0.7% ,  ת"א 100 ירד ב-0.6% .  מניית טבע ירדה ב-1.6% על רקע החלפת יו"ר החברה
יום המסחר השלישי בשבוע נחתם בירידות שערים ,  זהו היום השני ,  על רקע מגמה מעורבת בוול סטריט ועל רקע קרבת המדדים המובילים לרמות השיא .  מדד תל אביב 25 ירד ב-0.7% לרמה של 1,199 נקודות ,  נמוך מהרף הפסיכולוגי של 1,200 נקודות .  
מדד תל אביב 100 איבד 0.6% לרמה של 1,132 נקודות .  מדד הבנקים ירד ב-0.2% ,  מדד מניות הנדל"ן איבד 1.6% ,  ומדד הביומד התממש ב-2.9% .  מחזורי המסחר הסתכמו ב-1.8 מיליארד שקל- מעט גבוה מהממוצע .  סמוך לשעת סגירת המסחר הורו החוזים העתידיים על המדדים המובילים בוול סטריט על ירידות של עד 0.5% בפתיחה .  
זרח ,  שאיבדה 30% בשני ימי המסחר הראשונים של השבוע ,  מאז ההודעה על תוצאות מבחני ההפקה ב"צוק תמרור 4 "  שבים המלח ,  הודיעה כי תפעל להאריך את האופציות שלה מסדרה 2 עד לאוקטובר 2010 .  מדובר בהארכה שניה ,  שנובעת ממחיר המימוש של האופציה ,  העומד על 15 אגורות- גבוה בכ-80% ממחירה בשוק כעת .
 מניית טבע איבדה גובה לאחר שנודע כי פיליפ פרוסט ,  סגן יו"ר החברה ,  מונה ליו"ר החדש של החברה בישיבת מועצת המנהלים שנערכה בשעות הצהריים .  פרוסט  ( 73 )  יחליף את אלי הורביץ ששימש בתפקיד יו"ר טבע בשנים 2002-2010 ובתפקיד מנכ"ל החברה ב-2002-1977 .  
המשבר הכלכלי של 2008-2009 השפיע על השכר במשק .  על פי נתוני הלשכה המרכזית לסטטיסטיקה ,  ב-2009 ירד השכר הממוצע ברוטו במשק ב-2.8% לעומת השכר הממוצע ב-2008 .  השכר ב-2009 היה 7,952 שקל ברוטו .  שכרם של עובדים ישראלים היה בממוצע 8,108 שקל ,  בעוד ששכר העובדים מחו"ל המועסקים בישראל היה בממוצע 4,275 שקל בלבד .
 
המסחר באחד העם נחתם בירידות שערים
בבורסה לניירות ערך חותמים יום שני ברציפות של ירידות שערים :  ת"א 25 איבד 0.7% ,  ת"א 100 ירד ב-0.6% .  מניית טבע ירדה ב-1.6% על רקע החלפת יו"ר החברה

