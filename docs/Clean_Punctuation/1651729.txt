פיץ' מזהירה :  בריטניה עלולה לאבד את דירוג האשראי המושלם אם לא תגביר את אמצעי הצנע
בנוסף ,  ההערכות להידבקותן של ספרד ופורטוגל במשבר ביוון היו מופרזות ,  אך איטליה בסכנה כזו
סוכנות דירוג האשראי פיץ' הזהירה אתמול את בריטניה כי היא עלולה לאבד את דירוג האשראי המושלם שלה  ( aaa )  ,  אם לא תיישם במהרה אמצעי צנע .  זאת לאחר שאתמול מודי'ס הזהירה כי היא עלולה להוריד את דירוג האשראי לבנקים בבריטניה .  כמו כן אמרה סוכנות דירוג האשראי כי עדיין מוקדם מדי לקבוע האם יוון תצליח לעמוד בדרישות האיחוד האירופי לצמצום הגירעון ." בבריטניה היה הזינוק המהיר ביותר ביחס בין החוב לתמ"ג ,  מבין כל המדינות המדורגות aaa ",  אמר בריאן קולטון ,  ראש חטיבת דירוג האשראי למדינות בפיץ' ,  והוסיף כי בריטניה משחקת בגורלה ,  בתוכניתה האיטית לצמצם את הגירעון בחצי עד אמצע העשור . " זה באמת איטי מדי ,  בקצב של הולך רגל .  מהי הסיבה לכך שבריטניה חושבת שיש לה יותר זמן מלמדינות אחרות - אנחנו לא יודעים .  הם צריכים לבנות זאת מחדש ",  אמר.בעוד שורה של מדינות עורכות בימים אלה קיצוצים חריפים בתקציביהן ,  על מנת להפחית את גירעונותיהן ל-3% מהתמ"ג בתוך שלוש שנים ,  בריטניה ,  אשר מחזיקה בגירעון בגובה של 12.6% מהתמ"ג - הגבוה מבין מדינות ה-g10 ,  עלולה להישאר מאחור .  ממשלת בריטניה מקווה שעלייה בתפוקה התעשייתית והכנסות ממסים יכסו על מרבית הגירעון . " זוהי הנחה מוטעית ",  אמרה פיץ' .  סבירות גבוהה יותר ,  לדברי פיץ' ,  היא שבריטניה עומדת בפני  " עשור אבוד "  כמו זה שעבר על יפן ,  עם צמיחה איטית.אתמול הזהירה סוכנות דירוג האשראי מודי'ס כי היא עלולה להוריד את דירוג האשראי לבנקים בבריטניה אשר לא הראו שיפור בבסיס ההון ,  לקראת נסיגת הממשלה הבריטית מתוכניות התמריצים . " עלולים להיות מספר מוסדות שלא שיפרו את בסיס ההון בצורה מספקת ולא יהיו חזקים מספיק ללא תמיכה ממשלתית ,  ודירוג האשראי שלהם עלול לרדת ",  הודיעה מודי'ס בדו"ח שפורסם אתמול.בנפרד ,  אמרה פיץ' כי עדיין מוקדם מדי לדעת האם יוון תוכל לעמוד בדרישות האיחוד האירופי לצמצום חובותיה ,  בשל ההשפעה על החברה והפוליטיקה . " השנה הראשונה היא בדרך כלל הקלה ביותר ,  מבחינה תקציבית .  בשנה הבאה הם יאלצו לקצץ 3% נוספים ,  ובשנה שלאחר מכן עוד 3% ",  אמר כריס פרייס ,  מומחה ליוון בפיץ' .  עם זאת ,  אמרה פיץ' כי היתה הפרזה עד כה בסכנה להידבקותן של ספרד ופורטוגל במשבר ביוון ,  אולם הסכנות בנוגע לאיטליה לא הוערכו כראוי .
 
פיץ' מזהירה :  בריטניה עלולה לאבד את דירוג האשראי המושלם אם לא תגביר את אמצעי הצנע
בנוסף ,  ההערכות להידבקותן של ספרד ופורטוגל במשבר ביוון היו מופרזות ,  אך איטליה בסכנה כזו

