וילה בעשירית המחיר
ארגנטינה מציעה אקלים נוח ,  אחוזות מפנקות ,  רכיבה על סוסים ואוכל מצוין במחירי מציאה - אם אתם מוכנים להרחיק אל האזורים הכפריים של המדינה
בשנים האחרונות החלו זרים הרפתקנים להסתכל מעבר לאורותיה של בואנוס איירס ,  אל מקומות השוכנים באזוריה הכפריים של ארגנטינה .  עם זאת ,  רק מעטים מרחיקים לכת כמו הסופר הפיננסי והמשקיע דאג קייסי ,  שפיתח את פרויקט אסטנסיה דה קפייטה  ( estancia de cafayate )  .  קייסי ,  המכנה את עצמו  " אנרכו-קפיטליסט ",  היה חברו של נשיא ארה"ב לשעבר ביל קלינטון כשלמד באוניברסיטת ג'ורג'טאון שבוושינגטון הבירה .  כשהם מגיעים לבואנוס איירס ,  ככל הנראה לאחר שנאלצו לנסוע לשדה תעופה אחר ,  צריכים רוכשים פוטנציאלים לטוס שעתיים צפונה לעיר המרכז הפרובינציאלית סלטה ולאחר מכן לנהוג שלוש שעות וחצי לעמק הירוק של קפייטה ,  הדומה לנווה מדבר . " טיילתי בכל העולם ,  ובמקום הזה יש את כל מה שאני רוצה .  יש לנו כאן אוויר נקי ,  מסלולי טיולים נפלאים ,  יין מעולה ואוכל מצוין ,  וארגנטינה באופן כללי מציעה שילוב אידיאלי בין תרבות לבין אקלים נוח - ובעלות נמוכה ,  השווה ל-10% מהערך של כל דבר דומה שאפשר למצוא באירופה ,  לדוגמה ",  אומר קייסי .  פרויקט הפיתוח ,  המשתרע על פני 5,500 דונם ,  נמצא במחוז שבו תעשיות התיירות והיין - במיוחד יינות לבנים בטווח המחירים הבינוני ,  העשויים מענבי טורונטס - מביאות לשגשוג ניכר ,  שלא לדבר על הכנה ליחידות דיור ולמסלולי גולף .  כ-500 מ-1,200 הדיירים של העיר הסמוכה קפייטה עבדו באתר הפיתוח בשלוש השנים האחרונות ,  והמספר צפוי לעלות .  קייסי חוזה כי כשתושלם בנייתם של המתקנים המשותפים באסטנסיה דה קפייטה ב-2014 ,  כבר ייבנו 50 מתוך 360 בתים מתוכננים .  החלקות נמכרות במחיר ממוצע של 65 דולר למ"ר ,  ושטחן נע בין 1,500 מ"ר ל-17 אלף מ"ר .  בארגנטינה ,  קרקעות לבתי יוקרה מתומחרות לרוב בדולרים אמריקאיים .  עלויות הבנייה הן 1,200 דולר למ"ר ,  בממוצע . " כמו בארה"ב לפני 50 שנה"כשליש מהחלקות בפרויקט כבר נמכרו ,  ורבים מהקונים הם מנויים של עלון ההשקעות של קייסי ,  המופץ במייל ,  פרט שמסביר מדוע בנוסף ל-15 ארגנטינאים ,  רכשו אזרחים מ-18 מדינות שונות נכסים בפרויקט הפיתוח .  רוברט מור ,  תושב מונטנה ,  אומר כי בעמק קפייטה  " יש את אותה תחושה כמו בארה"ב של לפני 50 שנה .  האקלים היבש והשמשי בצפון ארגנטינה דומה לזה של מערב ארה"ב ",  אומר מור ,  אב לשלושה ילדים בוגרים .  הוא צופה כי כשיושלם ביתו , " זה יהיה מקום נהדר לכנס בו את כל המשפחה ".  רג' שאפל ,  יועץ פיננסי בגמלאות מאונטריו שבקנדה ומנוי ותיק על עלון ההשקעות של קייסי ,  אומר כי הוא כבר החליט להשקיע בפרויקט ,  בשל הבטיחות של החיים בעמק וכן בזכות  " מערכת היחסים המצוינת עם הקהילה המקומית ".  שאפל ורעייתו קרול מתכננים לבלות מדי שנה בקפייטה ,  ולנצל את מזג האוויר החמים בחצי הדרומי של כדור הארץ בשעה שקר וגשום בקנדה . " אנחנו חושבים שמדובר בתמורה טובה לכספנו .  לדוגמה ,  העלות של כל דבר בפלורידה תהיה גבוהה בהרבה ,  וכאן ניהנה מסגנון חיים בריא בכפר עם אנשים הדומים לנו ",  אומר שאפל .  הטבע ,  היין והגולף הם מקורות המשיכה העיקריים לאסטנסיה דה קפייטה .  גם בפרויקט המתחרה ,  אסטנסיה וילה מריה ,  מציעים סוסים - ואפילו גישה נוחה יותר .  וילה מריה ,  המרוחק רק 20 דקות במכונית משדה התעופה הבינלאומי של בואנוס איירס וכשעה ממרכז העיר ,  שימש בעבר כחווה .  כעת ,  נהפכה האחוזה בסגנון טיודור השוכנת במתחם למלון יוקרה השוכן בין מדשאות מטופחות ,  עצי דקל ואלון גבוהים ועץ שקמה .  לפי פדריקו בליזניוק ,  מנהל פידושיה קפיטל גרופ המפתחת את פרויקט הדיור ,  ייבנו הבתים ב-816 חלקות נפרדות שישתרעו על פני 6,240 דונם ,  ב-15-20 השנים הבאות .  שטח החלקות בווילה מריה נע בין 2,000 מ"ר ל-2.5 דונם ,  ומחירן בין 40 ל-120 דולר למ"ר ,  בהתאם לגודל המגרש ולמיקומו .  בית של 300 מ"ר ,  השוכן על קרקע של 3,000 מ"ר ,  יעלה כ-350 אלף דולר - בנוסף לעלויות של בניית מטבח ,  שירותים ובריכה .  הסוסים נשמרים בתוך שטחי וילה מריה .  45 מהם ,  המשמשים את אורחי המלון למשחק פולו ולרכיבה ,  יהיו נגישים גם לדיירי המתחם .  משקיעים שאינם משחקים פולו יוכלו לצפות במשחקים הרבים ,  המופיעים תדיר בלוח הזמנים של וילה מריה .  יש גם תוכניות לבנות מתקני ספורט נוספים במקום ,  כולל מסלול גולף ומועדון טניס .  בליזניוק מאמין כי רבים מבעלי הבתים יבנו גם אורוות בבתיהם . " מסיבות רבות הקשורות לעלויות עבודה ,  לאקלים ולתרבות המקומית ,  החזקת סוס בארגנטינה היא פחות יקרה מבצפון אמריקה או באירופה .  המשקיעים צריכים לשלם כ-1,000 פסו בחודש  ( 260 דולר )  לאורווה ",  אומר בליזניוק .  25% מהחלקות בווילה מריה כבר נמכרו ,  וכרגע מתנהלות באתר עבודות התשתית לקראת תחילת הבנייה ,  לדברי בליזניוק .  הוא צופה כי שליש מהבתים יירכשו על ידי משקיעים זרים ,  במיוחד מברזיל . " ברזיל היא שוק עצום עבורנו .  אתה יכול לרדת לכאן מסאו פאולו בשישי אחר הצהריים לסוף שבוע ארוך .  גם ניו יורק נמצאת במרחק של טיסת לילה מכאן ",  הוא אומר .  אך גם אם נניח שהבנייה ועבודות התשתית המשותפות יושלמו בהתאם לחוזה ,  עד כמה בטוחה ההשקעה בנדל"ן בארגנטינה ?  בסוף 2008 הורתה הנשיאה כריסטינה פרננדז ,  במהלך שנוי במחלוקת ,  על הלאמתן של עשר קרנות הפנסיה הפרטיות במדינה .  ברט רוזן ,  מנהל תיקים באקספלורדור קפיטל מנג'מנט בבואנוס איירס ,  אופטימי : " הארגנטינאים מאמינים בקרקעות ובנכסים ממשיים כמקומות ששומרים על ערכם ,  משום שאפילו אם הפסו יורד מול הדולר ,  הקרקע שומרת על ערכה המלא או על רובו הגדול בטווח של שנים ,  במונחים ריאליים או דולריים ". 

וילה בעשירית המחיר
ארגנטינה מציעה אקלים נוח ,  אחוזות מפנקות ,  רכיבה על סוסים ואוכל מצוין במחירי מציאה - אם אתם מוכנים להרחיק אל האזורים הכפריים של המדינה

