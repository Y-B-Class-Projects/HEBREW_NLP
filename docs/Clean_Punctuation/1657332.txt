ממשל אובמה יכריז היום על הרחבת הסיוע לבעלי הבתים בארה"ב המנסים להימנע מעיקול
במסגרת התוכנית יסייע הממשל לבעלי הבתים המובטלים להוריד את תשלומי המשכנתא לשלושה חודשים לפחות
ממשל אובמה מתכנן להכריז היום  ( שישי )  על הרחבת הסיוע לבעלי הבתים בארה"ב המנסים להימנע מעיקול ,  כולל מתן סובסידות ללווים אשר חייבים יותר על המשכנתא מהשווי האמיתי של הבית  (  הון מגולם שלילי )  ,  כך דיווחה בלומברג.התוכנית ,  אשר אותה יחשוף הממשל האמריקאי מאוחר יותר היום ,  תרחיב את תוכניות הסיוע של משרד האוצר ומנהל הדיור הפדרלי ,  ותמומן על ידי כספים מתוכנית הסיוע למגזר הפיננסים  ( tarp )  בשווי 700 מיליארד דולר .  הממשל האמריקאי ספג ביקורות מטעם מחוקקים ומטעם קבוצות להגנת האזרח ,  אשר טענו כי לא עשה מספיק כדי לסייע לבעלי הבתים העומדים בפני עיקולים .  מספר עיקולי הבתים בארה"ב צפוי לטפס ל-4.5 מיליון השנה ,  לעומת 2.8 מיליון ב-2009 ,  כך העריכה חברת המחקר רילטי טרק.במסגרת התוכנית יסייע בממשל בין היתר לבעלי הבתים המובטלים להוריד את תשלומי המשכנתא לשלושה חודשים לפחות ,  בזמן שהם מחפשים אחר עבודה ,  כך אמרו מקורבים לפרשה לבלומברג .  אם בעלי הבתים לא ימצאו עבודה בזמן ,  או אם הם ימצאו עבודה שלה משכורת נמוכה יותר ,  הם יעברו הערכה מחדש לסיוע נוסף .
 
ממשל אובמה יכריז היום על הרחבת הסיוע לבעלי הבתים בארה"ב המנסים להימנע מעיקול
במסגרת התוכנית יסייע הממשל לבעלי הבתים המובטלים להוריד את תשלומי המשכנתא לשלושה חודשים לפחות

