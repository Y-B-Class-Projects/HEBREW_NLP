טבע  - " החברה החזקה במשק "
 במדד של דן אנד ברדסטריט ,  שמשקלל רווח נקי ,  הכנסות ,  שווי שוק והון עצמי ,  הגיעה חברת כימיקלים לישראל למקום השני ב-2009 .  אחריה מדורגות בנק לאומי ,  בזק ואי.די.בי פיתוח
 >  >  טבע היתה החברה החזקה במשק ב-2009 - כך קובע מדד העוצמה של דן אנד ברדסטריט ,  שהוצג אתמול בתל אביב בנוכחות בכירים במשק .  המדד משקלל רווח נקי ,  הכנסות ,  שווי שוק והון עצמי .  במקום השני בדירוג 20 החברות החזקות ל-2009 נמצאת חברת כימיקלים לישראל .  אחריה מדורגות בנק לאומי ,  בזק ,  אי.די.בי פיתוח ,  בנק הפועלים ,  אמדוקס ,  דיסקונט השקעות ומגדל אחזקות .  רשימת החברות החזקות ב-2009 שונה במעט לעומת הרשימה של 2008 .  טבע פתחה אותה גם בדירוג הקודם .  את המקום השני והשלישי תפסו אז ,  בהתאמה ,  החברה לישראל וכימיקלים לישראל .  בין 20 הגדולות ב-2008 נכללו בנק דיסקונט ובנק מזרחי-טפחות .  בדירוג הנוכחי שתיהן לא נכללות .  שיפור מרשים נזקף לזכות כור ,  שנעדרה מהדירוג הקודם ומופיעה בחדש .  כמו כן ,  בדירוג הקודם נעלה שטראוס גרופ את רשימת 20 החברות החזקות ,  ואילו בדירוג הנוכחי היא אינה נכללת ברשימה ופינתה את מקומה לפרטנר תקשורת .  לפי נתוני דן אנד ברדסטריט ,  בשיא המשבר 32% מהעסקות במשק שולמו בפיגור וממוצע ימי האשראי היה שוטף +120 יום ואף יותר .  בדצמבר האחרון רק 26% מהעסקות שולמו בפיגור ,  וממוצע ימי האשראי היה שוטף +90 יום .  בנוסף ,  בספטמבר 2009 חלה ירידה של 26% בכמות הצ'קים החוזרים ,  לעומת השיא שנרשם בדצמבר 2008 .  באותו חודש  ( דצמבר 2008 )  היו 420 אלף צ'קים חוזרים ,  ואילו בספטמבר 2009 היו 310 אלף כאלה בלבד .  זהו שיא חיובי של יותר משנתיים .  במקביל ,  ירד מספר החשבונות המוגבלים במשק בחמשת החודשים האחרונים :  בדצמבר 2009 היו 194,553 חשבונות מוגבלים במשק  ( תאגידים - 185,823 ,  פרטיים - 8,730 )  .  לשם השוואה ,  באוגוסט 2009 היו במשק 196,395 חשבונות מוגבלים .  שיעור החברות בישראל הנמצאות בסיכון גבוה הוא כיום 13.1% .  זה שיפור משמעותי לעומת ינואר 2009 ,  אז היה השיעור 15.2% .  לדברי ראובן קובנט ,  מנכ"ל דן אנד ברדסטריט ,  משמעות הירידה בסיכון המשק היא שכ-10 מיליארד שקל יצאו מכלל הסכנה להפיכתם לחוב אבוד .
 
טבע  - " החברה החזקה במשק "
 במדד של דן אנד ברדסטריט ,  שמשקלל רווח נקי ,  הכנסות ,  שווי שוק והון עצמי ,  הגיעה חברת כימיקלים לישראל למקום השני ב-2009 .  אחריה מדורגות בנק לאומי ,  בזק ואי.די.בי פיתוח

