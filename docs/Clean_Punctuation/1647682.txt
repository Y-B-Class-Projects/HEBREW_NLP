צמיחת התמ"ג האמריקאי תוקנה למעלה ל-5.9% ,  אך נתוני המכירות והצריכה הפרטית תוקנו למטה
הכלכלה האמריקאית התכווצה ב-2.9% ב-2009 ,  השנה הגרועה ביותר מבחינת צמיחת התמ"ג מאז 1946
התמ"ג בארה"ב עלה ברבעון הרביעי של 2009 בשיעור שנתי של 5.9% ,  הקצב המהיר ביותר זה 6 שנים ,  בעוד כלכלת ארה"ב יוצאת מהמיתון החריף ביותר שפקד אותה ,  לפי נתונים מתוקנים שפרסם היום ממשל ארה"ב .  אולם מרבית הצמיחה ברבעון השלישי נבעה מחידושי מלאי ,  והצריכה הפרטית וההשקעות העסקיות במדינה נותרו חלשות .  ברבעון השלישי של 2009 ,  צמחה הכלכלה האמריקאית ב-2.2% .  למרות הצמיחה הבריאה במחצית השנייה של השנה ,  הכלכלה התכווצה ב-2.9% ב-2009 ,  השנה הגרועה ביותר מבחינת צמיחת התמ"ג מאז 1946 ,  אז נרשמה ירידה של 10.9% .  השקעות העסקים נפלו בשיעור החד ביותר מאז 1946 ,  והייבוא צנח בשיעור החד ביותר מאז 1930 .  ברבעון הרביעי של 2009 ,  כמעט שני שליש מהצמיחה נבעו מתנודות במלאים .  להוציא את השינויים במלאי ,  עלו המכירות בשיעור שנתי של 1.9% ,  פחות מההערכות הראשוניות לצמיחה של 2.2% - אות לכך שהכלכלה עדיין חלשה ,  למרות הנתונים המעודדים .  בעקבות הקיצוצים החדים במלאים בתחילת השנה ,  העסקים האטו את קיצוצי המלאי שלהם באופן ניכר ברבעון הרביעי .  אך אף על פי שתנודות במלאים עשויים להיות כוח משמעותי למספר רבעונים ,  חידוש המלאים אינו מהווה מתכון לצמיחה ארוכת טווח .  הצריכה הפרטית צמחה בשיעור שנתי של 1.7% ,  לעומת הערכות ראשוניות לצמיחה של 2% .  ההשקעות העסקיות צמחו ב-6.5% .
 
צמיחת התמ"ג האמריקאי תוקנה למעלה ל-5.9% ,  אך נתוני המכירות והצריכה הפרטית תוקנו למטה
הכלכלה האמריקאית התכווצה ב-2.9% ב-2009 ,  השנה הגרועה ביותר מבחינת צמיחת התמ"ג מאז 1946

