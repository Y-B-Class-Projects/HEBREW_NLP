ליגה א' :  ג'ת נפרדה מהמקום הראשון
קבוצתו של אבי סבג הופתעה מול כרמיל/צפת והפסידה 1:0 .  הרצליה  ( 1:3 על קרית גת )  עלתה לפסגת מחוז דרום ע"ח חדרה
גבירותיי ורבותיי מהפך .  הפועל הרצליה כבשה אתמול  ( שישי )  את פסגת ליגה א' מחוז דרום ,  לאחר שניצחה 1:3 את מכבי קרית גת במסגרת משחקי המחזור ה-13 ,  בעוד מוליכת הטבלה טרם המחזור ,  הפועל חדרה ,  שהובילה את הליגה מאז המחזור השני ,  שוב נוצחה וירדה למקום השני .  במחוז צפון גם נוצר מהפך ,  כשהמוליכה ,  מכבי עירוני ג'ת ,  שלא הפסידה העונה עד כה ,  נחלה הפסד ראשון מידי כרמיאל/צפת ,  1:0 ,  ואיפשרה עירוני אול אל פאחם לתפוס את המקום הראשון .  
הפועל הרצליה - מכבי קרית גת 1:3
איזו פתיחת שנה אזרחית נהדרת לקבוצה מהשרון ,  שעלתה למקום הראשון בליגה .  יניב דוד  ( 3 )  ועומר פרץ  ( 8 )  היממו את האורחים בקרב הצמרת ונתנו דחיפה גדולה להרצליאנים .  עוז אחדות כבש את השלישי לקבוצה המקומית ,  כאשר נתי בן אבו הצליח רק לצמק בדקת הסיום של המשחק .  הרצליה ,  עם ניצחון שלישי רצוף ושישי בשמונת משחקיה האחרונים ,  עולה ,  כאמור ,  לפסגת הליגה על חשבונה של הפועל חדרה .
 הפועל נחלת יהודה - הפועל חדרה 1:2
מה קורה לקבוצה של צחי תייר ?  חדרה סופגת הפסד שלישי בארבעת משחקיה האחרונים  ( אחד מהם טכני לשקמה )  ואחד מהם להפועל הרצליה ,  והיא מדרדרת אל המקום השני ,  לאחר שהובילה את הליגה מאז המחזור הראשון .  ההפסד הפעם היה כואב במיוחד ,  כאשר מורדי פינטו כבש את שער הניצחון למקומיים בדקה ה-82 .
 המשחק החל טוב בעבור חדרה ,  שעלתה ליתרון בדקה ה-19 משער של איציק זעפרני ,  ששלח מכ-16 מטרים טיל לחיבורי השער .  שלוש דקות לסיום המחצית הראשונה ציון עזרא הצליח לאזן ,  כשבעט כדור מהאוויר .  זעפרני ,  כובש השער הראשון ,  ראה אדום בדקה ה-65 ,  והותיר את חבריו בחיסרון מספרי במגרש מול נחלת יהודה .  המקומיים משיגים ניצחון חמישי ברצף ,  ולאחר שמונת המחזורים הראשונים בהם השיגו נקודה אחת בלבד ,  הם כבר עם 16 .
" בסך הכול לא שיחקנו טוב ",  אמר בסיום מאמנה של חדרה תייר , " אבל הליגה עוד ארוכה ,  נקווה להשתפר בהמשך ".  מאמן נחלת יהודה משה טליאס : " ניצחון טוב ,  אבל אנחנו לא יוצאים מגדרנו .  פנינו לא לצמרת ,  אלא למרכז הטבלה ,  אני גאה בבחורים שלי שנלחמו בשיניים ". 
עמישב פתח תקוה - עירוני קרית מלאכי 0:2
קרב תחתית לוהט התרחש בפתח תקוה ,  כשהמארחת ידעה כי הזדמנות פז שכזו לקפוץ מעל לקו האדום ,  ובתווך לעקוף את יריבתה ,  לא מגיעה כל יום .  המחצית הראשונה היתה חלשה מאוד ,  אבל שתי דקות לסיום המחצית ,  קיבל טל פטרושקה כדור מול השוער ,  ולא התקשה להעלות את פתח תקוה ליתרון .  מלאכי ניסתה לחזור למשחק ,  אבל בדקה ה-73 נגח יניב דהן את השער השני ,  שהבטיח את הניצחון ואת מלוא 3 הנקודות לנועלת הטבלה .  
מכבי יבנה - עירוני נתיבות 1:2
יוסי ברהנו העלה את המקומיים ליתרון 3 דקות מפתיחת המחצית השנייה ,  ואורי קרגולה הכפיל את התוצאה בדקה ה-82 .  איציק פרץ צימצם בדקה ה-90 לנתיבות .
 מבשרת ציון - עירוני כפר יונה 1:2
מבשרת פתחה את המחצית השנייה בסערה ותוך 3 דקות עלתה ליתרון מצמד של אורי וורנר  ( 51 ,  54 )  .  האורחים רק צימקו בדקה ה-67 משער של שי כחלון .
 צפרירים חולון - בית"ר כפר סבא 2:4
משחק רב שערים בחולון .  ארז ללוז כבש צמד לחולון  ( 29 ,  47 )  ,  שגם נהתנה משער של יוסי פליקר בפנדל  ( 52 )  וכן חן גבריאל  ( 16 ,  עצמי )  .  לכפר סבא כבשו רפי בלו  ( 14 )  וקובי דומר  ( 62 )  .
 השקמה רמת חן - הפועל ערד 0:0
הפועל כפר שלם - בני טייבה 0:0
עירוני כרמיאל/צפת - מכבי עירוני ג'ת 0:1
ההפתעה של המחזור ללא ספק התחוללה בצפון ,  שם נחלו 'גת את הפסדה הראשון והלא צפוי ,  שנישל אותה מהמקום הראשון בטבלה ,  והעניק לעירוני אום אל פאחם את ראשות הטבלה ,  בגלל הפרש שערים עדיף .  ג'ת היתה עדיפה במחצית הראשונה ולחצה לא מעט על שערם של המארחים ,  אבל לא הצליחה להכניע את שוער כרמיאל/צפת .  שחקניו של אבי סבג לא ויתרו ,  אבל בדקה ה-86 התחוללה הסנסציה ,  כשהמקומיים יצאו להתקפה ,  ושחק דהן נגח את שער הניצחון הגדול ,  שהעלה את כרמיאל/צפת עד למקום החמישי .  
עירוני אום אל פאחם ניצחה בדרבי את מכבי 0:3 בחוץ ,  וכאמור עלתה אל המקום הראשון על חשבונה על ג'ת .  אורן זילקה ,  הרכש של הקבוצה מצור שלום ,  ערך בכורה חלומית בעירוני כאשר לעיני כ-3,000 צופים הפציץ שלישייה  ( 20 ,  67 ו-75 )  .
 הפועל בני ג'דידה - מכבי טמרה 0:1
המקומיים ראו מספיק זמן את הספרה '0' בטור הנקודות שלהם ,  וסוף סוף הצליחו לעשות משהו בנדון ,  עם ניצחון חשוב על יריבתה לתחתית ,  טמרה ,  שאולי יפיח קצת רוח חיים במאבק ההישארות .  איימן חלאחלה כבש את שער הניצחון בדקה ה-28 .  
תוצאות נוספות :
 מכבי צור שלום - הפועל עפולה 0:2אדם וייר  ( 65 ,  81 )  .
 עירוני קרית אתא - הפועל כפר קנא 1:1לקרית אתא :  יוחאי כהן  ( 30 )  ,  לכפר קנא :  נסים טאהר  ( 60 )  .
 עירוני טבריה - מכבי כפר קרע 4:2
לטבריה :  מאהר ג'ברין  ( 10 )  שלום עקיבא  ( פנדל ,  28 )  .  לכפר קרע :  עמאר כבהא  ( 1 )  ,  עלא רביע  ( כבש שני פנדלים ,  30 ו-82 )  ,  מוחמד שרבוש  ( 58 )  .
 מכבי כפר קנא - אסי גלבוע 1:0אפי סבג  ( 60 )  .
 בני טמרה - עירוני טירת הכרמל 0:0

ליגה א' :  ג'ת נפרדה מהמקום הראשון
קבוצתו של אבי סבג הופתעה מול כרמיל/צפת והפסידה 1:0 .  הרצליה  ( 1:3 על קרית גת )  עלתה לפסגת מחוז דרום ע"ח חדרה

