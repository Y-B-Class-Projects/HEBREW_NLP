תבשיל פוליטי
מה לחש אחמד טיבי על אוזנו של יועץ ראש הממשלה ;  מדוע נאלץ שר האוצר יובל שטייניץ לנטוש בפתאומיות את ארוחת הצהריים ;  עם אילו לוביסטים נפגש שר התיירות ;  ומה ביקש ראש עיריית אריאל מציפי לבני  *  כל התשובות - במזנון הכנסת  *  בין שניצל לחסה ,  בתור לקופה ,  נסגרים הדילים 
 >  >  בשעת צהריים חמה ביום שני השבוע רצה שר התיירות סטס מיסז'ניקוב לחטוף משהו לאכול .  הוא לקח מגש ,  ריפד אותו במפית נייר גדולה והניח סכו"ם .  בעודו עובר במסלול שבו מחלק המלצר את מנת הבשר במזנון הכנסת ,  נצמד אליו ראש העיר נהריה ז'קי סבג והפגיז אותו בבקשות לסייע לעידוד התיירות בעירו .  מיסז'ניקוב הינהן - והמשיך עם המגש .  הוא כבר קיבל בשר ,  לקח לעצמו אורז ובעודו מנסה לדוג חסה לצלחתו ,  סבג כמעט נתקל בו והוסיף , " תעזור לנו לשפר את המצב ".  מיסז'ניקוב מילמל משהו והלך לקופה .  נראה היה שהשר רק רוצה לאכול ארוחת צהריים בשקט .  אבל סבג לא הרפה - ובצדק מבחינתו :  פגישה אקראית במזנון עם שר התיירות שווה זהב .  זהו מחזה שכיח במזנון הכנסת - המקום החשוב באמת במשכן .  כאן לא צריך להתאמץ להשיג בטלפון את השר או המחוקק ;  גם לא לחכות חודשים ארוכים לפגישה חטופה .  כל מה שצריך לעשות הוא לתפוס אותם כאן .  באווירה בלתי פורמלית ,  בין ביס לביס ,  בלי מתווכים ועוזרים ,  יצטרכו הנבחרים לתת לפונים תשובות ישירות .  אבל אל תרחמו על נבחרינו .  הם לא מגיעים למזנון רק כדי לאכול ולשבוע :  זה המקום שבו הם מגבשים הצעות חוק משותפות ;  רוקחים מהלכים פוליטיים ;  מתרועעים עם פעילי מפלגותיהם ומתחככים בנציגי התקשורת והכל תחת איסור הקלטה וצילום  ( ראו תיבה )  - מה שמאפשר להם לנהוג בצורה טבעית וחופשית מתמיד .  השבוע - רגע לפני שהסתיים מושב החורף  ( ביום רביעי )  והכנסת יצאה לפגרת הפסח של חמישה שבועות וחצי - גברה הפעילות במזנון .  ככה זה כשכולם רוצים  " לסגור עניינים "  לפני החופשה .  לכבוד הפגרה הצפויה אנחנו מגישים לכם הצצה למקום שבו מתבשל התבשיל הפוליטי על אש גבוהה .  יום ב' ,  12:00 בוז'י לא נפרד מהליכוד מזנון הח"כים נפתח ,  אבל הח"כים לא באים .  הם עדיין מתרוצצים בוועדות השונות .  בוועדת הכנסת נערך קרב בסוגיית פיצול המשרות של העוזרים הפרלמנטריים משתיים לשלוש ;  בוועדת הפנים דנים בהגבלות על מכירת אלכוהול .  רק ח"כ אחד יושב במזנון בשולחן צדדי שליד החלון - צחי הנגבי  ( קדימה )  ,  יו"ר ועדת חוץ וביטחון ,  שסועד עם עוזריו .  הנגבי אמנם נראה רגוע ,  אך בתום הארוחה הוא רץ לישיבת סיעתו שדנה בבקשתו של ח"כ מאיר שטרית  ( קדימה )  ,  לפיה הנגבי יוותר על ראשות ועדת חוץ וביטחון עבור שטרית ,  שיכהן כיו"ר ועדת הכלכלה ,  וועדת החוץ והביטחון תעבור לליכוד .  הנגבי מחייך . " מה אתם מודאגים ?  "  הוא אומר למי שפונה אליו בעניין . " הכל יהיה בסדר .  ועדת חו"ב תישאר אצלנו ".  ואכן הוחלט שלפי שעה הנגבי ימשיך לכהן בתפקידו .  שר הרווחה יצחק  ( בוז'י )  הרצוג  ( עבודה )  נכנס ,  לוקח מגש ויושב לבד .  דקות אחר כך נכנס גם שר החינוך גדעון סער  ( ליכוד )  - קונה אוכל ומשלם במזומן .  הרצוג אמנם הכריז בתחילת השבוע שהעבודה צריכה לשקול את המשך דרכה בממשלה ,  אבל זה לא מפריע לסער להצטרף לשולחנו . " שרי העבודה לא ייפרדו מהר כל כך מהאאודי המיניסטריאלית ",  טענו כתבים פוליטיים שנכחו במקום וצפו בהרצוג וסער סועדים יחדיו .  13:00 רון נחמן עושה לובינג לאט לאט המזנון מתמלא .  ח"כ שי חרמש  ( קדימה )  ,  יו"ר הלובי החקלאי ,  רץ עם מגש אחרי יו"ר הוועדה לעובדים זרים ח"כ יעקב כץ  ( האיחוד הלאומי )  .  חרמש ,  הנאבק בימים אלה למתן אשרות עבודה לעובדים זרים בחקלאות ,  מזמין את כץ לישיבת השדולה החקלאית הנערכת זמן קצר לאחר מכן .  עוד איש ציבור שלא בא למזנון כדי לאכול הוא רון נחמן ,  ראש עיריית אריאל וחבר הליכוד .  נחמן עובר משולחן לשולחן .  הוא פונה לשר החינוך גדעון סער ,  לח"כ דני דנון  ( ליכוד )  ולח"כ אלכס מילר  ( ישראל ביתנו )  כדי שיתמכו במאבקם של ראשי הרשויות המקומיות נגד האוצר המסרב לתביעתם להגדיל במאות מיליוני שקלים את מענקי האיזון לרשויות  ( תמיכה שהממשלה נותנת לרשויות על שירותים שהן מספקות לתושבים ,  ושאמורה לאזן את תקציב הרשויות - צ"ז )  .  נחמן ובני כשריאל ,  ראש מועצת מעלה האדומים שהצטרף אליו ,  עוזבים את המזנון לישיבת סיעת הליכוד .  אחר כך ,  כשיחזרו למזנון ,  יספר כשריאל ששר האוצר יובל שטייניץ  ( ליכוד )  בישר לחברי הסיעה שהמו"מ עם הרשויות מתקדם - אף ששעה קלה קודם לכן נתקע להערכתו המו"מ עם אודי ניסן ,  הממונה על התקציבים באוצר .  יממה לאחר מכן ,  נחמן כנראה יכול להיות מרוצה מפעילות הלובינג שלו :  שטייניץ הודיע על הגדלת מענקי האיזון מ-1.8 ל-2.6 מיליארד שקל ב-2010 ,  והמענקים יוגדלו גם בשנתיים הבאות .  הלוביסטית קרן ברק ,  העובדת במשרד הלובינג גורן-עמיר - המייצג את רשתות השיווק ,  והחברה המרכזית למשקאות-קוקה קולה ,  ממהרת לאכול כי אצה לה הדרך :  עליה להספיק להגיע לוועדת הפנים הדנה בהגבלות על מכירת אלכוהול .  אבל גם בזמן האוכל ברק לא מבזבזת זמן - ומחליפה מספר מלים עם עמיתתה הלוביסטית אורלי בן שמאי - המייצגת במאבק הזה את חברת דלק ,  המפעילה חנויות נוחות בתחנות המוכרות בין היתר גם אלכוהול .  בקרב הזה הן גייסו חברי כנסת לתמוך בעמדת שולחיהם לצמצם את ההגבלות על מכירת אלכוהול .  לאחר שווידאו שחברי ועדת הפנים אינם נמצאים במזנון ,  הן ממהרות יחד לישיבת הוועדה שבה הוחלט לצמצם מעט את ההגבלות .  14:00 גפני לא מפחד מהדחה המזנון שוב מתרוקן .  חברי הכנסת הולכים לישיבות הסיעות המתנהלות מדי יום שני .  ח"כ רוני בר-און  ( קדימה )  משלם בכרטיס אשראי על הארוחה שאכל .  יו"ר ועדת הכספים ,  ח"כ משה גפני  ( יהדות התורה )  שסעד בשולחן מרוחק מסתודד עם אחד מעוזריו החרדים ,  וממהר לישיבת הנהלת הקואליציה בעניין התקציב הדו-שנתי .  גפני וח"כים מסיעות העבודה וש"ס הודיעו שיתנגדו לתקציב הדו-שנתי . " אתה לא חושש שידיחו אותך מוועדת הכספים אם תתמיד בהתנגדותך ?  "  נשאל גפני על ידי העיתונאים . " האיום הזה קיים כל הזמן .  אך מי יעביר את חוק בנק ישראל כפי שעשיתי בשבוע שעבר ?  ",  השיב וצחק .  14:49 טיבי מכניס את היועץ של נתניהו ראש הממשלה בנימין נתניהו נואם בסיעת הליכוד והופעתו מועברת בשידור חי בערוץ הכנסת המוקרן על המסך שבמזנון .  באותו הזמן נכנסים למזנון נתן אשל ,  מנהל לשכת רה"מ ,  וניר חפץ ,  ראש מערך ההסברה הלאומי .  חפץ מבקש מח"כ אחמד טיבי  ( תע"ל )  הסועד עם עוזריו הפרלמנטריים שיתן אישור לסדרן להכניס למזנון גם את רון דרמר ,  היועץ המדיני של נתניהו - כנראה דרמר שכח להביא עמו את אישור הכניסה למזנון .  טיבי מאשר - ולא מפספס את ההזדמנות ללחוש דבר מה על אוזנו של חפץ .  בינתיים אשל ממלא מגש עמוס מטעמים ,  מוציא כסף מכיסו ומשלם .  חפץ לוקח לעצמו בקבוק שתייה .  דרמר ,  שלוקח לעצמו מגש אוכל ,  נעמד מול מסך הטלוויזיה ומקשיב לבוס - נתניהו .  אחר כך מתיישבים שלושתם סביב שולחן אחד .  15:07 המלונאים יכולים לסמן וי שר התקשורת משה כחלון  ( ליכוד )  ,  שנחת בישראל 40 דקות קודם לכן מביקור בברזיל ,  כבר במזנון ,  והוא מסתודד עם שלום שלמה ,  יועצו הפוליטי של נתניהו ,  על דחייתה של ישיבת המרכז בעניין הקפאת הבנייה בשטחים .  על המסך במשכן מרצדת דמותו של יו"ר ועדת הכלכלה ח"כ אופיר אקוניס  ( ליכוד )  ,  בראיון חי לערוץ הכנסת ,  תחת הכותרת  " הצוללת של אקוניס ".   " איזו צוללת יש לו ?  ",  שואל את כחלון יו"ר ועדת העבודה והרווחה ח"כ חיים כץ  ( ליכוד )  ,  שיושב עם עוזריו .  כחלון ,  שהיה בעבר דייג משיב , " למי יש צוללות ?  לנו אין אפילו חסקה ".  הלוביסטית נועה גונן ,  ממשרד גורן-עמיר ,  שאביה הוא מנכ"ל התאחדות המלונות אלי גונן ,  ניגשת לשולחנו של מיסז'ניקוב שהגיע כאמור זה מכבר לסעוד .  בשולחן ליד יושבים אמנון ליברמן ,  יועץ התקשורת של מיסז'ניקוב יחד עם אריאל סנדר מנכ"ל משרד הלובינג גלעד שמייצג באופן קבוע את התאחדות המלונות .  רבע שעה אחר כך עוברים סנדר וליברמן לשבת ליד מיסז'ניקוב .  נראה שהמלונאים יכולים לסמן  " וי "  - המסרים הועברו ליעדם .  16:00 רק ליברמן לא מכבד את דה-סילבה הח"כים ממהרים לישיבת המליאה לרגל הביקור הממלכתי של נשיא ברזיל לואיס אינסיו לולה דה-סילבה - והמזנון מתרוקן .  מלבד שר אחד ,  שדווקא נשאר במזנון - שר החוץ אביגדור ליברמן ,  המחרים את דה-סילבה - לפי הערכות פוליטיות - כי סירב להיפגש עמו .  ליברמן מסתודד עם בן שיחו שנראה כמו איש עסקים עשיר זר ,  אולי רוסי .  כשנשאל על ידי הכתבים שנכחו במקום מיהו האיש השיב  " אליז דוברינסקי - יו"ר ועדה מסדרת בישראל ביתנו ".  רבע שעה לאחר מכן עזב את המזנון .  קומץ העיתונאים שנותר במזנון צופה בנתניהו הנואם במליאה .  17:00 בן אליעזר מתחמק הנשיא הברזילאי עוזב את המשכן וזה האות של הח"כים לשוב למזנון .  שר האוצר יובל שטייניץ רעב .  הוא לוקח פלטת ירקות וגבינה - אוכל בזריזות ואץ בחזרה למליאה .  אין לך זמן לאכול ?  שואלים אותו . " ככה זה שר אוצר .  אין לו זמן ".  לשטייניץ אין הרבה מזל במזנון הח"כים .  פעמים רבות הוא עובר את מסלול ההגשה ,  משלם מכיסו ,  מגיע לשולחן - אבל באמצע האוכל הוא נקרא להצבעות .  בינתיים ,  מבקשים עוזריו מהמלצרים שישמרו על האוכל של השר .  יו"ר האופוזיציה ,  ח"כ ציפי לבני  ( קדימה )  ,  נתקלת במזנון ברון נחמן ובני כשריאל הלוחצים לתמיכה של קדימה במאבקם למען הגדלת מענקי האיזון ברשויות . " תגידו לביבי שלא יביא תקציב דו-שנתי "  - היא פוסקת .  נחמן פונה ומשדל את שר התמ"ת בנימין בן אליעזר  ( עבודה )  לעזור לו בענייני מינהל מקרקעי ישראל שעליו הוא מופקד .  בן אליעזר מתחמק באלגנטיות .  כשריאל מגייס את בועז כבל ,  אחיו של ח"כ איתן כבל  ( עבודה )  ,  העוזר הפרלמנטרי של הח"כית החדשה עינת ווילף  ( עבודה )  ,  שהושבעה לכנסת לאחר פרישתו של אופיר פינס - שיעזור אף הוא .  19:00 המשבר עם ארה"ב - בגלל הדלפה הצבעת האי אמון בממשלה במליאה נדחתה ברוב גדול .  השרים והח"כים מתפזרים במשכן .  במזנון יושב שר הפנים אלי ישי  ( ש"ס )  עם קבוצת עיתונאים חרדים .  הוא נשאל כמובן על המשבר עם ארה"ב ,  שנגרם בשבוע שעבר כתוצאה מהחלטתה של הוועדה המחוזית בירושלים לאפשר הקמת 1,600 יחידות דיור בירושלים .  ישי ,  המדבר עם עיתונאים שכותבים לקהל היעד של ש"ס ,  מסביר להם שהרבה החלטות מתקבלות בוועדות התכנון .  במקרה זה ,  הוא טוען ,  ההחלטה הודלפה באותו היום כדי לפגוע בתוכניות הבנייה.יום .  יום שלישי ,  12:00  רובי ריבלין בביקור נדיר ימי שלישי נחשבים חלשים במזנון בגלל היעדרות מרובה של שרים וח"כים מהכנסת .  במשכן נוכחים כעת רק 56 ח"כים מתוך 120 - והמזנון מתחיל להתמלא .  ח"כ אילן גילאון  ( מרצ )  פותח שולחן ומיד מצטרפים אליו אריאל סנדר ממשרד הלובינג גלעד ושי פירון מארגון רבני צוהר .  סנדר ופירון מנסים לעניין את גילאון בקידום היבטים יהודיים בחקיקת חוק להנגשה של מוגבלים .  גילאון משמש יו"ר ועדת המשנה בוועדת העבודה והרווחה לזכויות אנשים עם מוגבלויות .  אורח נדיר נכנס למזנון :  יו"ר הכנסת ח"כ ראובן ריבלין  ( ליכוד )  מופיע כאן לראשונה מאז תחילת הקדנציה שלו לפני שנה .  הסיבה :  בנו רן ריבלין בא לדיון בוועדת הכלכלה ואביו הזמינו לארוחת צהריים . " אני מקבל עשרות פניות בשבוע .  אם הייתי מגיע למזנון הייתי נאלץ להשיב לפניות רבות מיידית ",  מסביר ריבלין את ההיעדרות הממושכת , " אני מעדיף להשיב ולקבל החלטות בלשכתי ולא במזנון ".  בינתיים מסתודד ח"כ אלכס מילר  ( ישראל ביתנו )  מיו"ר הוועדה לענייני ביקורת המדינה עם ח"כ יואל חסון .  זרם המבקרים במזנון מוסיף להיות דליל .  בשעה 16:00 מתחילים דיוני המליאה ,  הכנסת מצביעה על חוק בנק ישראל ,  והמזנון ריק לגמרי .  יום רביעי ,  11:00 לבני ואורון מכחישים איחוד המליאה נפתחת בשעת הבוקר ביום האחרון של מושב החורף .  ההתרוצצות במשכן בשיאה ,  נתניהו ושטייניץ פועלים לגייס רוב בעד הצעת חוק התקציב הדו-שנתי שהוגשה להצבעה בצהריים .  חברי הכנסת מהקואליציה מתבקשים להגיע למליאה כדי לתמוך בחוק ,  כמו גם בחוק התכנון והבנייה .  כתוצאה ,  מזנון הח"כים כמעט ריק .  למזנון ,  שבו יושבים בין היתר שרת התרבות לימור לבנת והשר ללא תיק יוסי פלד ,  נכנס גם שטייניץ .  הוא לוקח מגש עם עוף ,  אורז וסלט .  שטייניץ משלם ויושב לאכול .  ראש העיר אילת מאיר יצחק הלוי שנכנס למזנון מזהה אותו ואץ לשולחנו .  הוא מבקש להעניק זיכוי במס לתושבי אילת נוסף על הפטור ממע"מ שקיים בעיר .  שטייניץ מסרב ומסביר שלפי עמדת משרדו ,  ההטבה במס ההכנסה תינתן לתושבים בתמורה להפחתת הפטור ממע"מ .  הלוי עובר משטייניץ לשבת עם סגני יו"ר הכנסת ח"כ רוחמה אברהם בלילא  ( קדימה )  וח"כ אלכס מילר  ( ישראל ביתנו )  .  אחר כך הוא הולך לשולחנם של חה"כ מירי רגב  ( ליכוד )  וכרמל שאמה  ( ליכוד )  ,  שאתם יושב יועץ התקשורת של רגב ,  איתן כהן ,  ומנסה לגייס גם אותם .  בשולחן צדדי מתיישבים לבני ויו"ר מרצ ח"כ חיים אורון .  אורון אומר שמדובר בפגישה עבודה שגרתית שלהם .  הוא דוחה הערכות לפיהן הישיבה נועדה לקדם איחוד בין מרצ לקדימה כפי שהוצע באחרונה במרצ .  בשולחן אחר יושבים ח"כ זאב בילסקי  ( קדימה )  ,  הלוביסט ישי פישמן ממשרד גורן-עמיר וציון עופרי ,  מנכ"ל פארק מוטורי .  השניים מנסים לשכנע את בילסקי להתנגד להצעת משרד התחבורה לבטל החלטה קודמת להקמת ארבעה מגרשי הדרכת נהיגה לעברייני תנועה .  עופרי פונה אחר כך לשולחנם של רגב ושאמה ומנסה לגייס גם אותם .  ומי לא בא מי שנפקד השבוע מהמזנון הוא נתניהו ,  שהיה עסוק במשבר עם ארה"ב ובהעברת חוקי התקציב וברית הזוגיות  ( חוק שיאפשר ללא יהודים להינשא בישראל )  .  אבל גם כך נתניהו כמעט שאינו יושב במזנון .  עם זאת ,  בתחילת כהונתו ,  בעיצומם של קרבות התקציב והמאבק על הטלת מע"מ על פירות וירקות ,  כשברקע היו ידיעות על מתיחות בינו לבין שטייניץ ,  נכנס נתניהו למזנון והזמין את שטייניץ שישב בשולחן סמוך להצטרף אליו .  נתניהו הזמין מנת אבטיח ,  התייחס בהומור למע"מ על האבטיח וביקש להוכיח שהיחסים עם שטייניץ תקינים .  זמן קצר לאחר מכן ,  הודיע נתניהו - בניגוד לעמדת שטייניץ - על ביטול ההחלטה להטיל מע"מ על פירות וירקות .  לא רק נתניהו נעדר מהמזנון - כאמור גם יו"ר הכנסת ריבלין סועד בלשכתו .  בנוסף מדירים רגליהם מהמזנון סגן שר הבריאות ח"כ יעקב ליצמן  ( יהדות התורה )  שנהגו חיים קונה לו כל יום אוכל מוכן ,  ח"כ שלי יחימוביץ'  ( עבודה )  ואחרים .  הסיבה להיעדרות פשוטה מאוד ,  אם תשאלו את יחימוביץ' : " הישיבה במזנון היא פשוט בזבוז זמן משווע ".  גן עדן ללוביסטים >  >  הרחק ממצלמות התקשורת וממכשירי ההקלטה - המזנון הוא גן עדן ללוביסטים .  כאן הם פשוט ניגשים אל חברי הכנסת והשרים ומשדלים אותם לתמוך ביוזמות חקיקתיות של לקוחותיהם .  לעתים בכמה מלים סוגרים הלוביסטים תמיכה של שר או מחוקק בהצעת חוק ששווה הון עתק לשולחיהם .  באמצע אכילת המרק קשה לשר לעתים לומר לא .  לפחות ח"כית אחת מתרעמת על התופעה : " נוצר מנהג מגונה ופסול שלעתים יש במזנון יותר לוביסטים מאשר חברי כנסת .  צריך לשים לכך קץ ולאפשר כניסת לוביסטים למזנון רק לפי הזמנתם של חברי כנסת ",  דורשת שלי יחימוביץ'  ( עבודה )  שחוקקה בקדנציה הקודמת את חוק הלוביסטים יחד עם ח"כ דאז וכיום שר החינוך גדעון סער  ( ליכוד )  .  שלא יונצחו לועסים :  אין כניסה לצלמים >  >  מזנון הח"כים הוא מזנון בשרי ,  שבו ההגשה היא עצמית .  השרים וחברי הכנסת לא מתעצלים אלא לוקחים מגש ,  סכו"ם ועוברים את מסלול ההגשה - המכונה ה"פס "  - שבו יכולים לבחור מדי יום מרק ,  אחת ממנות היום ,  עוף ,  בשר ,  ממולאים או דג .  אחר כך עוברים לתוספות ומתלבטים בין ירקות מאודים ,  אורז או תפוחי אדמה .  משם ממשיכים לבר הסלטים ומסיימים במנות האחרונות - בדרך כלל סלט פירות ,  עוגה פרווה ,  ג'לי או מלבי .  מחיר ארוחה כזו  ( מרק ,  בשר או עוף עם שתי תוספות וסלטים וכן מנה אחרונה )  הוא 29 שקל .  במזנון הכללי ,  שנמצא לא הרחק משם ,  מחיר מנה כזו היא 22 שקל .  רוב השרים וחברי הכנסת  " פתחו חשבון "  במזנון .  הח"כים - כמו גם העיתונאים ,  עובדי הכנסת והסיעות - נוהגים להעביר כרטיס אשראי אחת לחודש ולשלם מראש .  לאחר שהם מנצלים את הסכום ששילמו הם מתבקשים להעביר את כרטיס האשראי מחדש .  חלק מהשרים וחברי הסיעות בדרך כלל מבקשים לשלוח את החשבון למשרדם .  במשך שנים הזיעו מפעילי מזנוני הכנסת עד שהצליחו לגבות את הסכומים .  החברה המפעילה כיום את מזנוני הכנסת ,  איכות מזון ,  מפעילה בין היתר שירותי מזון לשירות בתי הסוהר .  בכנסת אומרים כי כעת יוכלו הח"כים לשעבר אברהם הירשזון ושלמה בניזרי ,  המרצים עונשי מאסר ,  ליהנות ממזון מוכר .  לפני עשרות שנים התקבלה החלטה בכנסת האוסרת על צילומים באזור המזנון ובכניסה אליו .  הצילום באזור כולו אסור בתכלית האיסור .  אמנם המציצנות התקשורתית אז לא היתה בשיאה ,  אבל הח"כים לא רצו להופיע בעיתונים כשהם לועסים ובולסים .  הח"כים נהגו אז לשבת בחדר צדדי במזנון ,  שניתן היה להיכנס אליו רק אם חבר הכנסת הזמין אורח .  מה שהפך את המזנון לדיסקרטי .  כיום משמש החדר הזה פינת עישון וכל אחד יכול להיכנס אליו .
 
תבשיל פוליטי
מה לחש אחמד טיבי על אוזנו של יועץ ראש הממשלה ;  מדוע נאלץ שר האוצר יובל שטייניץ לנטוש בפתאומיות את ארוחת הצהריים ;  עם אילו לוביסטים נפגש שר התיירות ;  ומה ביקש ראש עיריית אריאל מציפי לבני  *  כל התשובות - במזנון הכנסת  *  בין שניצל לחסה ,  בתור לקופה ,  נסגרים הדילים 

