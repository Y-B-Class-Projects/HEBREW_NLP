משה מישאלוב חתם בפאפוס
הבלם הישראלי נשאר בקפריסין לאחר שהושאל ללא תמורה מאפולון לימסול לקבוצה בה אימנו בעבר קלינגר ולחמן
משה מישאלוב חתם עד סוף העונה בפאפוס וימשיך את הקריירה באי השכן .  כזכור ,  הישראלי שחתם בקיץ באפולון לימסול לשלוש שנים ,  לא הצליח להשתלב בקבוצת הצמרת ולא היה בתוכניותיו של המאמן הגרמני תומאס פון הסן .  מישאלוב קיבל הודעה כי עליו לחפש קבוצה חדשה על מנת לפנות מקום בסגל לשחקני רכש חדשים .  
לאחר שניהל מו"מ עם מספר קבוצות ,  וביניהן אתניקוס אכנאס ,  חתם היום  ( שלישי )  מישאלוב בפאפוס ,  אליה הגיע בהשאלה עד תום העונה ללא תמורה .  מישאלוב עבר בהצלחה את הבדיקות הרפואיות וכבר ערך אימון בכורה עם חבריו החדשים .  מישאלוב הוא הישראלי השלישי בתולדות המועדון ,  אחרי ניר קלינגר ,  שאימן בקבוצה אשתקד ואייל לחמן ,  שפוטר לאחר המחזור הראשון העונה .  פאפוס מדורגת במקום ה-10 בליגה ובשורותיה משחק אימורו לוקמן ,  אקס מכבי נתניה ובני יהודה .  
עדכון ראשון :  5/1 11:13

משה מישאלוב חתם בפאפוס
הבלם הישראלי נשאר בקפריסין לאחר שהושאל ללא תמורה מאפולון לימסול לקבוצה בה אימנו בעבר קלינגר ולחמן

