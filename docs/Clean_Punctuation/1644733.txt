דובאי :  החיסול בוצע על ידי המוסד
המשטרה בדובאי הודיעה שהיא שוקלת למשוך את צווי המעצר הבינלאומיים שפרסמה לחשודים בחיסול מחמוד אל-מבחוח .  מפקד המשטרה בדובאי : " 100% שהמוסד עומד מאחורי החיסול .  יהיה זה בלתי אפשרי לעצור את הרוצחים אם הם יימצאו בישראל "
  ( צילום :  רויטרס ,  עריכה :  ענת ברק ,  קרדיט :  אילן שניג ) 
משטרת דובאי שוקלת למשוך את צווי המעצר הבינלאומיים נגד החשודים בחיסול בכיר החמאס מוחמד אל מבחוח לאחר שהגיעו למסקנה כי המוסד היה מעורב באירוע .  בראיון שהתפרסם הלילה  ( חמישי )  בעיתון  " גאלף ניוז ",  היוצא לאור באיחוד האמירויות ,  אמר מפקד משטרת דובאי הגנרל דאחי חלפאן תמים כי  " יהיה זה כמעט בלתי אפשרי לעצור את הרוצחים אם הם יימצאו בישראל .  כל הפרטים מעידים על מעורבות המוסד ".  תמים הוסיף כי  " מהחקירה שניהלנו עולה שהמוסד מעורב ברצח אל-מבחוח .  אנו מעריכים ב-99 אחוזים שהמוסד עומד מאחורי החיסול ,  אם לא 100 אחוזים שאכן מדובר במוסד ".  מפקד משטרת דובאי ציין בראיון לעיתון  " אל-איתיחאד "  כי אל-מבחוח ביקר בעבר מספר פעמים בדובאי והוא נכנס תחת השם  " מחמוד עבד א-ראוף מוחמד ".  
עד כה לא הוציאו החוקרים בדובאי מכלל אפשרות שהמוסד הוא זה שעמד מאחורי החיסול אך הם חקרו גם כיוונים נוספים .  נראה שכעת במשטרת דובאי השתנה הטון והחיצים מופנים בגלוי לעבר סוכנות הביון הישראלית .  גורם במשטרת דובאי מסר לאחרונה לרשת הטלוויזיה  " אל-ג'זירה "  כי  " אם יסתבר שהמוסד עומד מאחורי חיסולו של אל-מבחוח ,  ראש הממשלה בנימין נתניהו יוגדר כ"מבוקש "  על ידי שלטונות דובאי ,  לאור העובדה שאישר את החיסול ".  על פי דיווחים זרים החיסול מיוחס ליחידת כידון שבמוסד והוא עשוי להיחשב כפעולה מוצלחת מכיוון שהחיסול אכן הסתיים במותו של מבחוח ,  או כפאשלה של הארגון זאת לאחר שהמחסלים נחשפו ונעשה שימוש בדרכונים בריטיים ואיריים ובזהויות של ישראלים .
 שר החוץ של אירלנד ,  מייקל מרטין ,  אמר היום כי אחד משלושת האזרחים האיריים שנעשה שימוש בזהותם בחיסול ,  מעולם לא ביקר בישראל .  לדעתו פרטי האזרחים נגנבו באופן רנדומלי ,  אך הוסיף כי נמשכים הבירורים בנושא . " ביקשנו מהשגריר הישראלי להגיע לבירור משום שיש הרבה ספקולציות והרבה מידע "  אמר בראיון לרדיו הממלכתי . " אנו משקיעים המון באבטחת הדרכונים האיריים ,  ואירוע שכזה מסכן את ביטחון אזרחינו .  אנו לוקחים זאת ברצינות רבה ". 
מקורב לראש המוסד מאיר דגן אמר היום  ( חמישי )  לסוכנות הידיעות רויטרס כי  " ראש המוסד מאיר דגן לא רואה כל סיבה להתפטר מתפקידו בעקבות פרשת השימוש בזהויות אזרחים ישראלים של צוות החיסול בדובאי ,  ולראש הממשלה בנימין נתניהו אין כל כוונה לפטר אותו ". 
לאחר חשיפת הזהויות התבטאו מספר גורמים ישראלים בצורך של דגן להתפטר ,  כמו שעשה דני יתום לאחר ניסיון החיסול הכושל בחאלד משעל בירדן בשנת 1997 .  אך מקורבו של דגן ,  שביקש להישאר בעילום שם ,  אמר כי  " לדגן אין כל כוונה לעזוב את תפקידו לפני תום כהונתו ".  
לדבריו , " התפטרות משמעה לקיחת אחריות על החיסול בדובאי .  הוא הוסיף כי הישגיו של דגן במבצעים נגד חמאס ,  סוריה ,  חיזבאללה ואירן ,  מאפילות על כל מחשבה שתהיה לנתניהו לפטרו .  יש כאן עניין של סדרי עדיפות לאומית ". 
בתוך כך הודיעה אתמול בריטניה כי תזמן את שגריר ישראל בלונדון ,  רון פרושאור ,  לשיחת בירור ,  בעקבות השימוש בשישה דרכונים בריטיים על ידי צוות החיסול של בכיר חמאס מחמוד אל-מבחוח בדובאי גם שגריר ישראל באירלנד ,  ציון אברוני ,  זומן לשיחת בירור על רקע פרשת החיסול של מחמוד אל-מבחוח .  על פי הדיווח ב"גרדיאן ",  בריטניה כבר פנתה לישראל בדרישה לקבל הסברים על השימוש בדרכונים .  השגריר זומן למשרד החוץ הבריטי מחר ,  כדי  " לחלוק מידע "  על הזהויות הגנובות של הישראלים בעלי האזרחות הבריטית המתגוררים בישראל .  בריטניה גם הודיעה כי תספק תמיכה ככל שיידרש לאזרחיה החיים בישראל שזהותם נגנבה .
 
דובאי :  החיסול בוצע על ידי המוסד
המשטרה בדובאי הודיעה שהיא שוקלת למשוך את צווי המעצר הבינלאומיים שפרסמה לחשודים בחיסול מחמוד אל-מבחוח .  מפקד המשטרה בדובאי : " 100% שהמוסד עומד מאחורי החיסול .  יהיה זה בלתי אפשרי לעצור את הרוצחים אם הם יימצאו בישראל "
 
