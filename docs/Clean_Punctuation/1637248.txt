יצחק דנקנר ,  אביו של נוחי ,  מימש את כל יתרת אחזקותיו בכלל ביטוח בכ-9 מיליון שקל
דנקנר מכר לפני יומיים 10,000 מניות בכ-90 שקל למניה
יצחק דנקנר ,  אביו של נוחי דנקנר ,  מימש את כל אחזקותיו במניות כלל ביטוח ,  שבשליטתו של דנקנר דרך קבוצת אי.די.בי .  דנקנר מכר לפני כיומיים 10,000 מניות כלל ביטוח כמחיר ל כ-90 שקל למניה ובהיקף כולל של כ-9 מיליון שקל.כלל ביטוח המנוהלת על ידי המנכ"ל שי טלמון והיו"ר אביגדור קפלן ,  נסחרת היום לפי שווי של כ-5 מיליארד שקל .  זאת לאחר שעלתה ביותר מפי 4 מאז תחילת 2009 אחרי ששנה לפני כן נחתכה ב-79% .  הקבוצה המנהלת נכון לסוף הרבעון השלישי נכסים בהיקף של כ-107 מיליון שקל  ( לא כולל את טיטניום ואת כפ"י ,  אך כולל את כלל פיננסים שבשליטתה )  ,  הפסידה ב-2008 קרוב לחצי מיליארד שקל ,  אך ב-2009 הצליחה להתאושש כשאת שלושת הרבעונים הראשונים של השנה סיימה עם רווח של 328 מיליון שקל.שלשום נחשף ב-themarker כי אנשי קבוצת אי.די.בי שבשליטת נוחי דנקנר ניהלו לאחרונה מגעים למכירת החברה עם קבוצת brm של האחים אלי וניר ברקת  ( ניר הוא ראש עירית ירושלים - ש.ש )  ויובל רחבי .  המגעים נגעו לאפשרות למכירת כלל ביטוח לדש איפקס אשר עברה באחרונה לשליטת brm .  לפי שעה ,  המגעים לא הבשילו לכדי עסקה - ייתכן בשל מגבלות רגולטוריות לגבי היקף הנכסים המנוהל .
 
יצחק דנקנר ,  אביו של נוחי ,  מימש את כל יתרת אחזקותיו בכלל ביטוח בכ-9 מיליון שקל
דנקנר מכר לפני יומיים 10,000 מניות בכ-90 שקל למניה

