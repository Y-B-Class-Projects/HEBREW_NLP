הניתוח של מובארק עורר את מאבק הירושה
הניתוח שעבר נשיא מצרים אמנם עבר בהצלחה אבל עורר דיון סוער במדינה :  מי יחליף את המנהיג בן ה-81 ?  בין המועמדים המובילים :  ראש הסוכנות לאנרגיה אטומית לשעבר ,  מוחמד אל-בראדעי
הניתוח להסרת כיס המרה שעבר שלשום  ( שבת )  נשיא מצרים חוסני מובארק עורר מחדש את הדיון בקהיר סביב זהות יורשו :  הצוות הרפואי שניתח את מובארק בגרמניה הודיע אמנם כי הניתוח עבר בהצלחה וכי מצבו של הנשיא משביע רצון ,  אולם גורמי האופוזיציה במצרים החלו כבר לתהות כיצד הנשיא בן ה-81 שולט במצרים ביד רמה כבר עשרים ותשע שנים מבלי שמינה לו סגן או ממלא מקום .
 בניגוד לנשיאים הקודמים ,  גמאל עבד א-נאסר ואנואר סאדאת ,  מובארק לא מינה לעצמו סגן .  לאור זאת ,  תהה עורך עיתון האופוזיציה המצרי  " אל-וופד ",  מוחמד אמין ,  האם ראש הממשלה המצרי אחמד נזיף ,  שקיבל לידיו באופן זמני את סמכויות הנשיא מובארק ,  רשאי בכלל להיכנס לנעליו הגדולות של מובארק : " האם נזיף מסוגל לנהל את המדינה ?  האם הוא מסוגל לקבל החלטה על שינוי חוקתי ?  האם ביכולתו לקבל את פניהם של אורחים שמגיעים למצרים מתוקף תפקידו כממלא מקום נשיא המדינה ?  ". 
רופאיו של מובארק הודיעו כי הוא מתאושש באופן משביע רצון ושהוא אף אוכל  " יוגורט ודבש "  במיטת חוליו ,  אולם במצרים כמו במצרים החלו שמועות על  " מצבו הבריאותי המידרדר "  של מובארק להתרוצץ לכל עבר .  בכירי מפלגתו של מובארק ,  בתגובה ,  הכחישו בתוקף את השמועות על כך שחלה במחלה קשה והבהירו כי הוא במצב בריאותי מצוין .  
במצרים עסוקים בימים אלו בהכנות לקבלת הפנים לנשיא שתהיה ,  על פי העיתון הלונדוני 'אל-קודס אל-ערבי' , " התשובה הניצחת לקבלת הפנים החמה לה זכה ראש הסוכנות לאנרגיה אטומית לשעבר ,  מוחמד אל-בראדעי ",  כהגדרתם .  אל-בראדעי ,  הזוכה לאהדה לא קטנה במצרים ,  הודיע לא מכבר על כך שהוא שוקל להתמודד בבחירות לנשיאות וטרף מחדש את הקלפים הפוליטיים במדינה .  כעת ,  לאחר הניתוח ,  מייחלים אנשיו של מובארק להשיב אליהם את הזרקורים והאהדה ולהשתיק את קולו של אל-בראדעי .
 
הניתוח של מובארק עורר את מאבק הירושה
הניתוח שעבר נשיא מצרים אמנם עבר בהצלחה אבל עורר דיון סוער במדינה :  מי יחליף את המנהיג בן ה-81 ?  בין המועמדים המובילים :  ראש הסוכנות לאנרגיה אטומית לשעבר ,  מוחמד אל-בראדעי

