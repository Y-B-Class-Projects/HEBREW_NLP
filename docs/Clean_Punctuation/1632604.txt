דיווח :  הפלגים בעזה הסכימו לא לשגר רקטות
העיתון  " אל-קודס אל-ערבי "  מדווח כי בפגישה בין הפלגים הפלסטינים החמושים לבין חמאס הוסכם על צעד זה כדי  " לא לתת לישראל סיבה לפתוח במתקפה ".  בחמאס מכחישים
הפלגים הפלסטינים החמושים ברצועת עזה קיימו באחרונה ישיבה עם נציגי חמאס ,  שבה הוסכם להפסיק לשגר רקטות לעבר ישראל  כך דיווח הבוקר  ( שישי )  העיתון  " אל-קודס אל-ערבי "  הרואה אור בלונדון .  מקורות המוגדרים 'מהימנים' מסרו לעיתון כי הארגונים הפלסטינים החליטו לנקוט בצעד זה כדי  " לא לתת לישראל סיבה לפתוח במתקפה חדשה על רצועת עזה ". 
בכירים בפלגים החמושים מסרו לעיתון כי הנהגת הפלגים פנתה בעקבות הפגישה אל הזרועות הצבאיות שלהם בדרישה למלא אחר ההחלטה .  בנוסף סוכם על העלאת הכוננות בקרב הפלגים הפלסטינים החמושים הפועלים ברצועה מחשש למתקפה ישראלית נוספת בקרוב .
 בחמאס הכחישו כי בפגישה דנו הצדדים בהסכם רגיעה מול ישראל . " לא דיברנו כלל על רגיעה .  דנו במספר עניינים פנים-פלסטינים ",  אמר לעיתון בכיר הארגון איסמעיל רדוואן . " דנו בדרכים שבאמצעותן נצליח להדוף את המתקפה  ( הישראלית  נ.י )  ולשמור על האינטרסים העליונים של העם הפלסטיני ".  הוא הכחיש גם כי הפגישה התקיימה משום שארגונו קיבל אזהרות לפיהן ישראל תתקוף מחדש בעזה .
 
דיווח :  הפלגים בעזה הסכימו לא לשגר רקטות
העיתון  " אל-קודס אל-ערבי "  מדווח כי בפגישה בין הפלגים הפלסטינים החמושים לבין חמאס הוסכם על צעד זה כדי  " לא לתת לישראל סיבה לפתוח במתקפה ".  בחמאס מכחישים

