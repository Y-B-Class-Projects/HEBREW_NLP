משקיעי הון סיכון בארה"ב טוענים כי יגדילו השקעותיהם בישראל בשנת 2010
לפי סקר של חברת KPMG :  השקעות הון סיכון צפויות לגדול בברזיל ,  בישראל ובדרום אסיה במהלך השנה הקרובה
לפני יומיים פורסם ב-themarker כי קרנות הון סיכון ישראליות ממעטות להשקיע בחברות חדשות והתוצאה היא  " התייבשות "  של תעשיית הסטארט אפים בישראל .  סקר של חברת kpmg ,  אחת מחברות הגדולות בעולם לחשבונאות וייעוץ פיננסי ,  מפיח מעט אופטימיות בתחום.לפי הסקר ,  בו השתתפו כ-100 משקיעי הון סיכון ויזמים בארה"ב ,  עולה כי המשיבים מעריכים שהשקעות הון סיכון צפויות לגדול בברזיל ,  בישראל ובדרום אסיה בשנת 2010 .  המשיבים ציינו כי הודו וסין ימשיכו להיות אטרקטיביות עבור משקיעי הון סיכון.68% ציינו כי לדעתם מספר השקעות הון סיכון יגדל בשנה הקרובה בכל רחבי העולם - שינוי משמעותי מהעמדה שהציגו רבים מהם לפני כשנה ,  אז 74% צפו שהשקעות הון סיכון יקטנו .  בנוסף משקיעי הון סיכון חוזים כי לא רק מספר העסקות יעלה אלא גם היקף ההשקעות והיקף גיוסי הקרנות יגדל .  הסקר נגע גם בנושא - האם חלון ההנפקות נפתח מחדש .  לפני כשנה 88% ממשקיעי הון סיכון חזו כי היקף הפעילות בכל הקשור להנפקות יקטן או ישאר זהה .  השנה למעלה מ-79% טענו כי דווקא יחול גידול בכל הקשור להנפקות .
 
משקיעי הון סיכון בארה"ב טוענים כי יגדילו השקעותיהם בישראל בשנת 2010
לפי סקר של חברת KPMG :  השקעות הון סיכון צפויות לגדול בברזיל ,  בישראל ובדרום אסיה במהלך השנה הקרובה

