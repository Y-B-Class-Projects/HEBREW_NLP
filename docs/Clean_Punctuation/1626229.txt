פוטרת והוחזרת לעבודה ?  מגיעים לך פיצויים
הכנסת אישרה חוק חדש ,  לפיו עובד שפוטר ונשכר מחדש על ידי אותו מעסיק בתוך חצי שנה יהיה זכאי לפיצויי פיטורים וזכויות סוציאליות .  בכך תגיע לסיומה שיטת  " הדלת המסתובבת "  בשוק העבודה
עובד יהיה זכאי לפיצויי פיטורים ולזכויות סוציאליות רצופות גם אם הועסק ופוטר לסירוגין .  כך אישרה היום  ( שני )  הכנסת .  לפי החוק החדש ,  שיזמו חברי הכנסת שלי יחימוביץ'  ( העבודה )  ,  חיים כץ  ( ליכוד )  ,  שלמה מולה  ( קדימה )  ודב חנין  ( חד"ש )  עובד יהיה זכאי לפיצויי פיטורים גם אם נותקו יחסי העבודה בינו לבין המעסיק לתקופה של עד חצי שנה ,  והעובד חזר והועסק אחרי הפסקה זו .  כל תקופת הפסקת העבודה תיחשב במניין תקופת העבודה לצורך פיצויי פיטורים והזכויות הסוציאליות .  החוק ימנע את תופעת  " הפיטורים המחזוריים ",  שבמסגרתה מעסיקים פיטרו את עובדיהם לאחר שמונה חודשים כדי שלא יתחייבו לשלם להם פיצויים ,  ולאחר שבועות ספורים החזירו אותם לעבודה וחוזר חלילה .  בדברי ההסבר לחוק נאמר : " הזכות לקבל פיצויי פיטורים היא זכות סוציאלית שהחוק מעניק לעובד המפוטר או לשאיריו ,  ובפיטורים המחזוריים יש מטרה ברורה לשלול זכות זאת מעובד ".  
יחימוביץ' הגישה את הצעת החוק כבר בכנסת הקודמת ,  אולם רק בכנסת זאת הצליחה להעבירה יחד עם יו"ר ועדת העבודה ,  הרווחה והעבודה חבר הכנסת חיים כץ .  השניים ניהלו משא ומתן ממושך בעניין זה ,  אשר השתתפו בו ההסתדרות ,  המעסיקים ,  האוצר ,  התמ"ת ,  משרד המשפטים והארגונים החברתיים .
 לדברי יחימוביץ' , " החוק בא להתמודד עם תופעה פסולה ההולכת ומתפשטת של פיטורים חוזרים ונשנים של עובדים אחת לשמונה-תשעה חודשים ,  והעסקתם מחדש אחרי תקופה קצרה ,  כל זאת כדי למנוע באופן מלאכותי יחסי עובד מעביד ,  ולהתחמק מתשלום פיצויי פיטורים וזכויות סוציאליות .  הניצול הזה אינו עוד נחלתם של עובדים עניים ,  וגם מעמד הביניים סובל ממנו קשות :  מורים המועסקים באמצעות עמותות ,  הסגל הזוטר באוניברסיטאות ,  סבלים ברשות שדות התעופה ,  ורבים אחרים .  החוק הופך את הפיטורים לבלתי משתלמים ויבטיח את זכויות העובדים גם אם היו קורבן לפיטורים חוזרים ונשנים ". 
חבר הכנסת כץ אמר לאחר אישור החוק כי , " זהו חוק חשוב שמעגן את זכויותיהם של אלפי עובדים בישראל .  החוק ישים קץ לפיטורים בשיטת הדלת המסתובבת ".  חבר הכנסת שלמה מולה אמר כי  " אין חוק צודק מזה .  הזכות לקבל פיצויי פיטורין היא זכות סוציאלית בסיסית הבאה להגן על המפוטר ומשפחתו .  פיטורים מחזוריים מונעים מהמועסקים את יכולת קבלת הקביעות ובכך נפגעות זכויות בסיסיות נוספות של העובדים .  החוק סותם את הפרצה בחוק הקיים ,  המנוצלת על ידי מעסיקים .  אני מברך את הקואליציה על תמיכתה בחוק זה ,  למרות הקו הקפיטליסטי המובהק בממשלה זו ". 

פוטרת והוחזרת לעבודה ?  מגיעים לך פיצויים
הכנסת אישרה חוק חדש ,  לפיו עובד שפוטר ונשכר מחדש על ידי אותו מעסיק בתוך חצי שנה יהיה זכאי לפיצויי פיטורים וזכויות סוציאליות .  בכך תגיע לסיומה שיטת  " הדלת המסתובבת "  בשוק העבודה

