חשד :  עו"ד העלים 1.2 מיליון שקל ממס הכנסה
לפי החשד עורך הדין מחיפה לא דיווח לפקיד שומה על שכר טירחה שקיבל בשנת 2001 ;  בית המשפט שיחרר את החשוד בערבות
בית משפט השלום בחיפה שיחרר היום בערבות את עו"ד מוחמד חסאן ,  החשוד בהשמטת הכנסות בסך 1.2 מיליון שקל .
 מחקירת מס הכנסה בחיפה עולה ,  כי חסאן  ( 53 )  בעל משרד עורכי דין ,  ניהל ספרי חשבונות כוזבים בכוונה להתחמק מתשלום מס כדין .  לטענת החוקרים ,  ב-2001 קיבל החשוד שכר טרחה בסך 1.2 מיליון שקל ,  שאותו השמיט מהדו"ח השנתי שהגיש לפקיד השומה .
 השופט דניאל פיש הורה לשחרר את חסאן בערבות עצמית וצד ג' בסך 200 אלף שקל כל אחת ,  ובכפוף לצו עיכוב יציאה מהארץ .
 

חשד :  עו"ד העלים 1.2 מיליון שקל ממס הכנסה
לפי החשד עורך הדין מחיפה לא דיווח לפקיד שומה על שכר טירחה שקיבל בשנת 2001 ;  בית המשפט שיחרר את החשוד בערבות

