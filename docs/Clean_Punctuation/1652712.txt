הפועל רמת גן ניצחה את הפועל חיפה 2:3
איילי כבש צמד תוך 18 דקות לפני שנפצע והקבוצה של יובל נעים השיגה ניצחון חשוב .  דורה : " חוסר היציבות מאפיינת אותנו "
 אחרי שבוע עמוס באירועים ויצרים ,  שהתחיל בניצחון המפתיע 1:2 על בני יהודה ונמשך במינויו של עו"ד שחר בן עמי למנהל הכספים של הקבוצה בעקבות הקשיים הכלכליים אליהם נקלעה ,  הפועל רמת גן שמה הכל בצד וגברה הערב  ( שבת )  על הפועל חיפה 2:3 במסגרת המחזור ה-26 .  המשחק הפגיש בין שתי קבוצות שנמצאות בתקופה טובה ומחפשות להימנע מהפלייאוף התחתון .  ניצחון האורדונים הדביק אותם לאדומים של שלומי דורה ,  שנעצרו אחרי שלושה משחקים ללא הפסד .  
הרמת גנים פתחו בסערה .  כבר אחרי ארבע דקות נשלח כדור ארוך לעבר איילי ,  שהתגבר על ליפנייה ורואש והכניע את אוהד כהן .  המקומיים לא הרפו ובדקה ה-18 עלו ל-0:2 .  אוחנה מסר כדור רוחב לאיילי שגלגל פנימה .  ארבע דקות אחרי שהשלים צמד ,  הוחלף איילי בגלל פציעה ובמקומו נכנס ג'ורג' דאטורו .  
הפועל חיפה הייתה טובה יותר במחצית השניה והחמיצה מספר פעמים מול שערו של רפי כהן ,  אך בדקה ה-69 יצאו המארחים למתפרצת והמחליף דאטורו כבש מקרוב .  תשע דקות עברו והאורחים כבשו שער כבוד וצימקו ל-3:1 כשבלו ניצל טעות של פרגל ובעט פנימה .  שתי דקות לאחר מכן הורחק בלו לאחר שפגע בחריפות בשי חדד .  בתוספת הזמן קיבלה הפועל חיפה פנדל ועדן בן בסט דייק מהנקודה הלבנה והמתיק במעט את ההפסד .  
הרכב הפועל רמת גן :  רפי כהן ;  קובי מוסא ,  אלי לוי ,  קרלוס צ'קאנה ,  תמיר בן עמי ,  בני חדד ,  שי חדד ,  עומר בוקסנבוים ,  מור גולן  ( פאבל פרגל ,  74 )  ,  עמית אוחנה  ( אנדרה קלדיירה ,  60 )  ,  סרג' איילי  ( נפצע - ג'ורג' דאטורו ,  22 )  .
 הרכב הפועל חיפה :  אוהד כהן  ( עומרי אלון ,  46 )  ,  עודד אלקיים ,  סביטי ליפנייה ,  אושרי רואש ,  שרון לוי  ( הישאם כיוואן ,  29 )  ,  אייל טרטצקי ,  בריאן חרסיסיץ' ,  גל אראל ,  ערן לוי  ( אמיר אבו ניל ,  53 )  ,  עדן בן בסט ,  ירו בלו  ( הורחק )  .
 מאמן הפועל חיפה ,  שלומי דורה ,  היה מאוכזב מאוד עם תום המשחק : " אי אפשר לציין אף שחקן שהיה טוב והגיע היום לעבוד .  התחלנו את המשחק בצורה גרועה מאוד ובמקום לחזור רק הלכנו וחפרנו לעצמנו בור גדול ",  אמר דורה . " לצערי ,  מה שמאפיין אותנו העונה זה חוסר יציבות ובגלל זה אנחנו נראים כך .  צריך לדעת לשים את המשחק הזה מאחור ולהסתכל קדימה ,  על איך מנצחים את המשחק הבא ". 
עדן בן בסט ,  שספג במהלך המשחק את הכרטיס הצהוב החמישי שלו ,  ייעדר מהמשחק מול מכבי פתח תקוה בעוד שבועיים .
 
הפועל רמת גן ניצחה את הפועל חיפה 2:3
איילי כבש צמד תוך 18 דקות לפני שנפצע והקבוצה של יובל נעים השיגה ניצחון חשוב .  דורה : " חוסר היציבות מאפיינת אותנו "
 
