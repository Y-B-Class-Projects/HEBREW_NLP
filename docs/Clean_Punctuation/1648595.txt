זידאן : " אעדיף למות מלהתנצל בפני מטראצי "
 שחקן העבר האגדי עדיין לא שכח את התקרית בגמר מונדיאל 2006 : " אם אגיד שאני מצטער ,  אודה שדבריו היו נורמליים "
 כבר שלוש וחצי שנים עברו ,  אך התקרית בגמר המונדיאל בין זינאדין זידאן ומרקו מטראצי מסרבת לדעוך סופית .  כזכור ,  קפטן נבחרת צרפת לשעבר נגח בפניו של בלם נבחרת איטליה בהארכה של גמר 2006 ,  לאחר שזה כביכול העליב את אימו ,  וצרפת נותרה בעשרה שחקנים ואיבדה את הגביע העולמי בפנדלים .  
היום  ( שני )  התראיין שחקן העבר הגדול לתקשורת בספרד ,  ונשמע נחרץ במיוחד לגבי הצד שלו בעימות . " כמובן שאני מתחרט על כך ,  אבל אם אגיד שאני מצטער גם אודה שמה שהוא עשה היה נורמלי ,  ועבורי זה לא היה נורמלי .  דברים קורים על כר הדשא ,  אבל לא הייתי יכול לסבול את זה יותר .  אמא שלי היתה חולה ,  היא היתה בבית החולים ,  אנשים לא ידעו את זה ". 
מאז קיץ 2006 לא השלימו זידאן ומטראצי ,  ואם זה תלוי בקשר הצרפתי האגדי ,  זה גם לא יקרה בעתיד . " אני מתנצל בפני הכדורגל ,  בפני האוהדים והנבחרת .  אחרי המשחק הלכתי לחדר ההלבשה ואמרתי לשחקנים : " סלחו לי ".  אבל אליו לעולם לא אתנצל .  אעדיף למות ",  אמר זידאן בנחרצות . " אם זה היה קאקה ,  בנאדם רגיל ,  בנאדם טוב ,  כמובן שהייתי מתנצל .  אבל אם אבקש סליחה ממטראצי ,  אאבד מכבודי ".  
לבסוף ,  מכיוון שמדובר בתקשורת הספרדית ,  נדרש כוכב העבר של ריאל מדריד להתייחס לכוכבה הנוכחי של הבלאנקוס . " כריסטיאנו רונאלדו רוצה להיות הטוב ביותר ,  והוא אומר את זה ,  אבל אלה שני דברים שונים .  הוא אומר את זה ,  קם מוקדם ,  מגיע שעתיים לפני לאימון ונשאר שם שש שעות .  אנשים אומרים שהוא שוויצר ,  אבל הוא בחור טוב שעובד קשה ". 

זידאן : " אעדיף למות מלהתנצל בפני מטראצי "
 שחקן העבר האגדי עדיין לא שכח את התקרית בגמר מונדיאל 2006 : " אם אגיד שאני מצטער ,  אודה שדבריו היו נורמליים "
 
