הבטחה לשנה החדשה :  להיות מעורבים 
אם אתם מרגישים ממורמרים בעבודה - אולי אתם פשוט לא משקיעים מספיק
 >  >  בשיחה שניהלתי באחרונה סיפר לי מנהל בכיר ,  המועסק במשכורת נדיבה ,  על השעמום שהוא חש בעבודה .  בעקבות ההאטה הכלכלית בוצעו קיצוצים נרחבים בתקציב החברה שלו ,  והופחת מספר הפרויקטים המרגשים שבהם כה אהב לעסוק .  מסכן שכמותו .  הוא שקוע במחשבות על מה שאיבד ,  במקום על מה שהוא יכול להציע .  בעשותו כך ,  הוא אינו רואה את שפע ההזדמנויות שנוצרו באווירה הכלכלית החדשה .  לדוגמה ,  הנתונים מהשנה האחרונה מציעים הזדמנות אדירה להבנה טובה יותר של דפוסי הקנייה של לקוחות הארגון ,  שבו עובד אותו מנהל .  הזדמנויות כאלה אינן תלויות בכסף ,  אלא בתשומת לב ובאכפתיות של הארגון ושל האנשים שעובדים בו .  אין ספק ,  המעסיקים קוצרים את מה שזרעו .  הם לימדו אותנו ,  העובדים ,  שעולם העסקים הוא אינו מערכת הוגנת  ( אך אכזרית )  של  " למעלה או למטה ",  אלא משחק שרירותי ומזלזל של  " כשאנחנו למטה ,  אתם בחוץ ".  אין להם שום זכות לצפות ליותר .  אבל אנחנו צריכים לצפות ליותר מעצמנו .  אנחנו חייבים לתת יותר משאנחנו מקבלים .  לא בגלל שהחברה ראויה לכך ,  אלא בגלל שאנחנו חייבים זאת לעצמנו .  עבודה פוריה ומעשים טובים אקראיים נושאים גמול מספק בפני עצמם .  אם אתם תוהים אם אתם נותנים או רק מחכים לקבל ,  שאלו את עצמכם שתי שאלות :  אם יציעו לכם תפקיד אחר ,  האם תתקשו לעזוב את החברה שלכם ?  לאחר שתעזבו ,  האם מישהו יתקשר ?  אם התשובה לשתי שאלות אלה היא  " לא ",  אז כנראה שהיחסים שלכם עם המשרה שלכם הם יותר עניין של נוחות מאשר של מחויבות .  הכותבת היא מייסדת ונשיאת valuedance ומומחית לטכנולוגיות מידע ,  מנהיגות ואימון  *  *  הסוגיה :  האם אתם מחויבים באמת לעבודתכם ?  הפתרון :  שאלו את עצמכם שתי שאלות :  אם יציעו לכם תפקיד אחר ,  האם תתקשו לעזוב את החברה שלכם ?  ולאחר שתעזבו ,  האם מישהו מהחברה יתקשר ?  הדרך :  אם התשובה היא  " לא ",  אתם יותר בעניין נוחות מאשר מחויבות harvard business monday morning מפרסומי בית הספר למינהל עסקים של אוניברסיטת הרווארד

הבטחה לשנה החדשה :  להיות מעורבים 
אם אתם מרגישים ממורמרים בעבודה - אולי אתם פשוט לא משקיעים מספיק

