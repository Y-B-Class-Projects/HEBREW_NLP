 " לעשות פחות אבל היטב "  - חלק ב'
נקודה למחשבה
 >  >  בעקבות הכתבה  " לעשות פחות אבל היטב ",  שפורסמה בגיליון שמחת תורה 2010  ( ניהול פורץ דרך )  ,  קיבלתי תגובות רבות ממכרי המנהלים .  חלקם טענו שבאופן תיאורטי הם מסכימים עם הקביעה שיש להחליט מראש על סדר עדיפויות ולבחור ארבע-חמש משימות שהן  " הכי משמעותיות לשנה הקרובה ",  כדי לבצען בצורה מזהירה .  מעשית ,  לא מעט קשיים מעיבים על התיאוריה .  למשל ,  הטענה הראשונה : " יש לנו בכל שבוע אירועים בלתי מתוכננים  ( בלת"מים )  שלא הובאו בחשבון בתוכנית העבודה ".  התשובה :  גם לי כמנכ"ל היו בלת"מים .  למדתי מהניסיון שפעילות שגרתית ובלת"מים גוזלים 50% משבוע העבודה שלי ,  ולכן יש לי רק 50% מהזמן ליוזמות שאותן הגדרתי כיעדים השנתיים שיצעידו את החברה קדימה .  חלק מאותם ארבעה-חמישה יעדים שעליהם אני מדבר כוללים מדדי ביצוע שגרתיים ,  כמו גידול בהכנסות ב-10% או הגדלת הרווחיות ב-5% - אתגרים שדורשים עבודה רבה .  אבל חלקם הם אתגרים חדשים ,  כמו כניסה של החברה לשווקים חדשים ,  יציאה עם מוצר חדש ,  וכדומה .  טענה שנייה : " המנהל שלי אשם .  הוא מטיל עלי יותר מחמש משימות משמעותיות בשנה ".  התשובה :  כתבתי את הכתבה כדי ליצור שינוי בתרבות הארגונית הקיימת ,  שלפיה  " צריך לעשות את המקסימום עם המשאבים הקיימים ".  לטענתי ,  כדי לבנות חברה מצוינת ,  צריך לעשות מספר דברים מצוינים בכל שנה ,  שיקדמו את החברה מול מתחרותיה - ולא  " לירות לכל הכוונים ".  ככלל ,  בניית המשימות לשנה הקרובה היא מעין חוזה עם המנהל שמעליך ,  חוזה שעליו אתה מקבל תיגמול והכרה והוא כרוך במשא ומתן בין הצדדים .  הצלחה שלך במילוי המשימות תקדם את החברה ,  אבל גם אותך - מכיוון שתבנה לך תדמית של מצטיין .  טענה שלישית : " העבודה שלי כרוכה בסגירת עסקות ענק ואני עובד על תריסר מהן ,  בתקווה שאחת או שתיים ייסגרו בהצלחה ".  התשובה :  יש לנסות ליצור רשימת עדיפויות בין 12 העסקות .  התמקדות בשש מהן ודאי תגביר את סיכויי ההצלחה .  כל איש מכירות מכיר את רעיון  " המשפך "  שבכניסה אליו ישנן עסקות רבות ובהמשך התהליך הן מתמעטות .  הכישרון שנדרש מאיש המכירות הוא לזהות איפה למקד את המאמץ ואיפה לוותר או להעביר לאיש מכירות אחר .  לכל מי שעדיין תוהה עד כמה ישים הרעיון  " לעשות פחות אבל היטב "  הייתי רוצה להזכיר את משפט שאמר נשיא ארצות הברית ברק אובמה ,  שיכול לשמש סיכום נפלא לנושא : " אני מעדיף להיות נשיא ממש טוב במשך קדנציה אחת ,  מאשר נשיא בינוני במשך שתיים ".  מייסד מיקרוסופט ישראל 

" לעשות פחות אבל היטב "  - חלק ב'
נקודה למחשבה

