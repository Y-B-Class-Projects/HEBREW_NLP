ארון ראמזי ייעדר בין חצי שנה לתשעה חודשים
שחקן ארסנל ,  ששבר את רגלו ,  יחל תהליך שיקום ארוך .  מאמן נבחרת ווילס ג'ון טושאק : " באופן מפתיע ,  יש לו מצב רוח טוב "
 ארון ראמזי ,  שחקנה של ארסנל ,  ייעדר לתקופה של כחצי שנה עד תשעה חודשים מהמגרשים ,  כך מסר מאמן נבחרת ווילס ג'ון טושאק .  עם זאת ,  הוסיף טושאק : " ישנם גם כאלה בארסנל שאמרו זה יכול לקחת תקופת זמן ארוכה יותר ". 
כזכור ,  ביום שבת האחרון שבר ראמזי את רגלו במשחק הקבוצה בליגה נגד סטוק סיטי .  ראמזי נפגע מתיקול גס של ריאן שואוקרוס במרכז המגרש .  המראה הקשה של רגלו השבורה של ראמזי גרמה לכל השחקנים בכללותם לעצב רב ותדהמה ,  כאשר שואוקרוס עצמו ,  שספג כרטיס אדום ,  ירד מהמגרש כשהוא בוכה לאחר שהבין את חומרת הפציעה .
 ראמזי הועבר לבית חולים בלונדון ,  שם ישהה שני לילות נוספים . " באופן מפתיע ,  יש לו מצב רוח טוב ",  אמר טושאק על השחקן ,  לאחר ששוחח עימו בעקבות התקרית אותה הגדיר : " אחת כזו שגורמת לך לרצות להקיא ".  טושאק ,  שמכין את הנבחרת לקראת פתיחת מוקדמות יורו 2012 ,  לא בונה כרגע על ראמזי בן ה-19 . " אנחנו מתחילים לחשוב על המוקדמות בלעדיו ,  אם הוא יחזור עד תחילת המשחקים זה רק יהיה בונוס ". 
בארסנל ,  בניגוד לטושאק ,  לא רצו לנקוב בתקופה זמן אחריה ישוב ראמזי למגרשים והסתפקו רק לומר שהוא גמר את העונה הנוכחית .  ארסן ונגר כמובן מזועזע עדיין מהמקרה . " לא ראיתי הרבה תאקלים רעים ,  אבל זה היה בהחלט אחד מהם ,  והוא גרם לי כמובן צער רב ,  הרבה לאור העובדה שזה קרה לשחקן צעיר בן 19 ". 
רמזי יוכל לשאוב עידוד משחקן אחר של הקבוצה ,  אדוארדו דה סילבה ,  שעבר פציעה מחרידה בדיוק לפני שנתיים .  כזכור ,  הקרואטי ממוצא ברזילאי של ארסנל תוקל על ידי מרטין טיילור מבירמינגהאם ושבר את הקרסול .  אדוארדו נעדר לתקופה של כתשעה חודשים ,  אלא שלאחר מכן שב לכושר מלא וחזר לככב .
 
ארון ראמזי ייעדר בין חצי שנה לתשעה חודשים
שחקן ארסנל ,  ששבר את רגלו ,  יחל תהליך שיקום ארוך .  מאמן נבחרת ווילס ג'ון טושאק : " באופן מפתיע ,  יש לו מצב רוח טוב "
 
