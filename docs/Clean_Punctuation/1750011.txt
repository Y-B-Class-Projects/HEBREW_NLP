יזמי הנדל"ן :  המחסור בדירות באשמת המדינה
שיעור הדירות שישווקו חברות הבנייה הגדולות הישראל יקטן ב-30% - כך מאמינים 20 נציגי יזמי הנדל"ן הגדולים.לדבריהם ,  החסמים העיקריים בשוק הם המחסור בקרקעות והבירוקרטיה
בשנת 2011 יקטן שיעור הדירות שישווקו היזמים הגדולים בכ-30% ,  כך עולה מסקר בקרב 20 נציגי החברות היזמיות הגדולות .  היזמים צופים כי החסמים בענף הבנייה יובילו לפיחות של אלפי דירות .  הירידה במלאי הדירות ,  כפי שעלה מהסקר היא תוצאה של המחסור בקרקעות זמינות לבנייה והבירוקרטיה בוועדות התכנון וברשויות המקומיות .  יש לציין כי 80% מהיזמים מאמינים כי הקרקעות המחסור בקרקעות הוא החסם המרכזי בשוק הנדל"ן .
 כמו כן ,  ציינו היזמים את המחסור בעובדים מקצועיים כחסם שיגרום לעיכוב ביציאה של פרויקטים .  הסקר נערך בעת הישיבה הראשונה של התאחדות הקבלנים בנוכחות תא היזמים שהצטרף לשורותיה .  
בנוגע לשאלה  " מי לדעתך השר האחראי למצב בשוק הדיור ",  חילקו היזמים את האחריות באופן שווה בין ראש הממשלה  (  27%  )  שר האוצר  (  27%  )  שר הפנים  (  27%  )  כאשר בשר השיכון בחרו 19% כשר האחראי למשבר בשוק הדיור .  עוד עולה מהסקר כי מרבית היזמים צופים עלייה קלה או יציבות במחירי הדירות בשנה הקרובה .  וכ- 90% מתכוונים להרחיב את פעילותם בארץ ולא בחו"ל .
 נשיא התאחדות הקבלנים  ,  ניסים בובליל ,  אמר כי מחירי הנדל"ן הפכו לנושא המרכזי שעל סדר היום . " כל השרים רוצים להראות שהם פועלים בנושא ולכל אחד יש פטנט אחר להוזלת מחירי הדיור מבלי לטפל בבעיה המרכזית של מחסור בקרקעות ,  וזאת על ידי תפיסות כלכליות 'חדשות' שבעזרת הטלת מיסים ניתן יהיה להוזיל את מחירי הדירות ",  אמר בובליל .
 סגן נשיא התאחדות הקבלנים ויו"ר אגף בניה ויזמות איציק אמסלם שיזם את הקמת תא היזמים הוסיף וציין כי המטרה העיקרית בהקמת תא היזמים בהתאחדות הוא להגדיל את היכולת של ענף הנדל"ן להשפיע ולהוביל את המהלכים בענף הנדל"ן ,  וזאת על ידי מתן פלטפורמה ציבורית לפעילותם של היזמים .  
בעת הפגישה ,  יצאו היזמים נגד כוונת שרי הממשלה לטפל במחירי הדיור באמצעות הטלת מיסים .  יו"ר קרן פייר ,  שלמה גרופמן ,  ציין במפגש כי בתקופה האחרונה שרי הממשלה כל הזמן  " זורקים עלינו אבנים "  בדמות של יוזמות חקיקה ומיסוי . " באף ענף אחר אין התערבות כזו  ,  הענף הפך לנושא מרכזי וכל יום שפותחים את העיתון קוראים על גזירה אחרת ",  אמר .
 מנכ"ל שיכון ובינוי ,  תמיר דגן ,  ציין כי הבעיה המרכזית בענף היא חסמי הקרקעות אשר אינה מטופלת . " לשיכון ובינוי יש קרקעות שמנסים להוציא לשיווק כבר 5-10 שנים והבירוקרטיה מתסכלת ",  סיפר דגן והתייחס להאשמות שהועלו לאחרונה כנגד היזמים כאילו הם מחזיקים בקרקעות .  
מנכ"ל חברת קרדן ,  יורם קרן העלה גם את הנושא של הרשויות המקומיות כחסם בשוק וציין את מועדי הזמן הארוכים הנדרשים להוצאת היתר בניה ,  גם לאחר שתוכנית הבנייה מאושרת  . " בתל אביב מחכים יותר משנה לקבלת היתר בניה "   ,  ציין , "  אם היו נותנים היום היתרי בניה על כל התב"עות המאושרות  ,  היה ניתן להגדיל באופן ניכר את הציע הדירות המשווקות ".  
מנכ"ל אפריקה ישראל מגורים ,  גילי דקל ,  ציין כי יש כיום צורך אקוטי ב"מבוגר אחראי "  שיגדיר את המטרות של ענף הנדל"ן ויפעל להסדרת השוק בכל התחומים הבעייתיים .  

יזמי הנדל"ן :  המחסור בדירות באשמת המדינה
שיעור הדירות שישווקו חברות הבנייה הגדולות הישראל יקטן ב-30% - כך מאמינים 20 נציגי יזמי הנדל"ן הגדולים.לדבריהם ,  החסמים העיקריים בשוק הם המחסור בקרקעות והבירוקרטיה

