זאקרברג הכריז :  מוותר על מחצית מהוני לצדקה
מייסד פייסבוק בחברה פילנטרופית טובה :  מארק זאקרברג ו-16 מיליארדרים אמריקאים נוספים הכריזו על הצטרפותם ליוזמתם של וורן באפט וביל גייטס ,  והבטיחו להעניק לפחות חצי מהונם לצדקה
17 מיליארדרים אמריקאים ,  ביניהם מייסד פייסבוק ,  מארק זאקרברג ,  הודיעו אמש  ( רביעי )  על הצטרפותם ליוזמת הנדבנות של שני האנשים העשירים בעולם - וורן באפט וביל גייטס .  לפי יוזמתם של השניים ,  שזכתה לכינוי  " התחייבות הנתינה ",  או  " להבטיח ",  יוותרו בעלי ההון בארה"ב על חצי מהונם ,  אותו יעניקו כצדקה לנזקקים .  רק מהונו של מייסד פייסבוק ,  שהוערך השנה ב-6.9 מיליארד דולר ,  יהנו הנזקקים לתרומה של לפחות 3.45 מיליארד דולר ,  שיחזרו לטובת הציבור הרחב .  
כעת ,  לאחר הצטרפות זאקרברג ו-16 המיליארדרים החדשים הנוספים ליוזמה ,  עומדת רשימת בעלי ההון שהתחייבו לוותר על מחצית מהונם ,  על 57 מיליארדרים .  בנוסף לזאקרברג ,  ניתן למצוא בין אותם בעלי עסקים את אחד ממייסדי AOL ,  סטיב קייס ,  ואת איש וול סטריט לשעבר ,  מייקל מילקן ,  שידוע כמי שיצר כמעט לבדו את שוק אג"ח הזבל ,   ( אגרות החוב בעלות תשואה גבוהה )  והורשע בעבר באישומים הקשורים לתחום הפיננסי .
 הקמפיין אותו מנהלים באפט וגייטס מבקש למעשה ממיליארדרים אמריקאים להפגין אחריות חברתית ולהחזיר לציבור חלק מההון אותו צברו במהלך חייהם .  לפי  " התחייבות הנתינה ",  מצהירים המיליארדרים המצטרפים לרשימה המכובדת על נכונותם לוותר על לפחות מחצית מכספם במהלך חייהם ,  או לאחר מותם .
 
זאקרברג הכריז :  מוותר על מחצית מהוני לצדקה
מייסד פייסבוק בחברה פילנטרופית טובה :  מארק זאקרברג ו-16 מיליארדרים אמריקאים נוספים הכריזו על הצטרפותם ליוזמתם של וורן באפט וביל גייטס ,  והבטיחו להעניק לפחות חצי מהונם לצדקה

