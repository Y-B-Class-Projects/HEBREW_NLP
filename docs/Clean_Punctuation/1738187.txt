רנו החשמלית בנסיעת מבחן :  בינתיים ,  הביצועים מתאימים רק לנסיעה עירונית
אחרי נסיעה ברחובות פאריס אפשר לומר כי הנעה חשמלית היא תחליף מספק לבנזין בנסיעה קצרה בעיר ■ עם זאת ,  כפי שנוהגים לומר פוליטיקאים ,  זו אינה השאלה ■ כבר ברור שמכוניות חשמליות יכולות לנסוע מצוין ,  אבל לאיזה מרחק ?  ■ הן צריכות להוכיח שיוכלו לספק 
המכוניות החשמליות של רנו מתקרבות לשוק ,  ובפאריס היתה לנו הזדמנות לנהוג באבות טיפוס סופיים ,  כמעט ,  של הדגמים הראשונים שאינם מצריכים תדלוק ,  אלא טעינה.ראשונה היא פלואנס ze  ,  גרסה חשמלית של משפחתית הבנזין המוכרת .  סיבוב מפתח מדליק אור ירוק על לוח המחוונים ,  עדות יחידה לכך שהמכונית מונעת .  לחיצה על דוושת הגז  ( או חשמל )  שולחת את המכונית לדרך בחרישיות.לפלואנס יש הספק שנראה נמוך למדי ,  96 כ"ס ,  אך מומנט של 23 קג"מ בכל מהירות הופך את התאוצות בעיר למהירות וחלקות .  בפנייה מהירה מורגש כובד משקלה  ( כ-1,500 ק"ג )  ,  וגם חלוקת המשקל מוזרה .  המצבר הכבד שיושב מעל הגלגלים האחוריים גורם להתנהגות כביש שמזכירה רכב מסחרי מלא במטען.נוחות הנסיעה ,  עם זאת ,  טובה למדי .  העובדה שהמנוע החשמלי מסייע בבלימה הופכת אותה ליעילה וכמעט מיידית במהירויות של פחות מ-60 קמ"ש .  בנסיעה עירונית החשמלית מאיצה מהר יותר ובולמת טוב יותר ממכונית בנזין.ברנו איפשרו לנו לנהוג גם במסחרית אמיתית ,  גרסה חשמלית של דגם קנגו .  זו מכונית חלשה יותר ,  60 כ"ס ,  והתפעול שלה גס יותר .  במקרה זה ,  התאוצה מעט אנמית והבלימה פתאומית ומורגשת.מחירו של הקנגו כבר הוכרז - 15 אלף יורו .  המחיר לא כולל את המצבר ,  המוחכר תמורת 72 יורו בחודש .  לקנגו יהיה טווח נסיעה מוצהר של 160 ק"מ ,  אך לא ברור אם הוא מתאים לטכנאים או אנשי שירות שמרבים לנסוע .  ברנו חושבים שירכשו אותו בעיקר חברות הנדרשות להפחית את הפליטות שהן מייצרות ,  ומעבר להנעה חשמלית הוא פתרון יעיל עבורן.אחרי נסיעה ברחובות פאריס אפשר לומר כי הנעה חשמלית היא תחליף מספק לבנזין בנסיעה קצרה בעיר .  עם זאת ,  כפי שנוהגים לומר פוליטיקאים ,  זו אינה השאלה .  כבר ברור שמכוניות חשמליות יכולות לנסוע מצוין ,  אבל לאיזה מרחק ?  אחרי 30 ק"מ של נהיגה הראה שעון הטווח של הפלואנס כי נותרו לנו 70 ק"מ .  ברנו הזדרזו להסביר כי בניגוד לאב טיפוס ,  במכונית הסדרתית הטווח יהיה 160 ק"מ.ובכל זאת ,  המכוניות החשמליות צריכות להוכיח שיוכלו לספק ביצועים טובים מחוץ לעיר וטווח נסיעה מספק - עד אז השימוש בהן לא יחליף את מכונית הבנזין ,  אלא את הקטנוע .
 
רנו החשמלית בנסיעת מבחן :  בינתיים ,  הביצועים מתאימים רק לנסיעה עירונית
אחרי נסיעה ברחובות פאריס אפשר לומר כי הנעה חשמלית היא תחליף מספק לבנזין בנסיעה קצרה בעיר ■ עם זאת ,  כפי שנוהגים לומר פוליטיקאים ,  זו אינה השאלה ■ כבר ברור שמכוניות חשמליות יכולות לנסוע מצוין ,  אבל לאיזה מרחק ?  ■ הן צריכות להוכיח שיוכלו לספק 

