דיווח :  המו"מ עם הפלסטינים יחודש בתוך שבועיים
מקורות פלסטינים מדווחים כי אבו מאזן הסכים עקרונית לנהל משא ומתן עקיף עם ישראל וכעת הוא ממתין להחלטה ערבית בנושא זה שתתקבל בישיבת ועדת המעקב הערבית .  המשא ומתן אמור להימשך שלושה חודשים בלבד
המשא ומתן העקיף בין ישראל לפלסטינים יחל בעוד כשבועיים - כך דיווחו הבוקר  ( רביעי )  מקורות פלסטינים המוגדרים 'מהימנים' לעיתון  " אל-חיאת "  היוצא לאור בלונדון .  על פי המקורות ,  המשא ומתן בין הצדדים ייפתח לאחר הישיבה הבאה של ועדת המעקב הערבית בקהיר ביום שלישי הבא .  המקורות מסרו עוד כי יו"ר הרשות הפלסטינית אבו מאזן הסכים עקרונית לנהל משא ומתן עקיף עם ישראל וכעת הוא ממתין להחלטה ערבית בנושא זה שתתקבל בישיבת ועדת המעקב הערבית .  על פי המקורות ,  המשא ומתן העקיף בין ישראל לפלסטינים אמור להימשך מקסימום שלושה חודשים ,  על פי ההצעה האמריקאית .  בנוסף צפוי מתווך אמריקאי  " לדלג "  בין שני הצדדים כשהוא נושא רעיונות והצעות בנוגע לסוגיות הסדר הקבע ,  ובעיקר בכל הנוגע לגבולות . " בשלב ראשון יימנעו האמריקאים מלהתערב ויסתפקו רק בהעברת הרעיונות מצד לצד ",  הוסיפו המקורות .
 על פי הדיווח ,  אבו מאזן היה נתון ללחצים בינלאומיים כבדים מאד לחדש את המשא ומתן עם ישראל ולפיכך הוא החליט לנהל משא ומתן עקיף לתקופה מוגבלת .  עוד דווח ,  כי אבו מאזן הציע לאמריקאים את הרעיון לנהל משא ומתן עקיף לאחר שהממשל האמריקאי כשל בניסיונותיו לשכנע את ישראל להפסיק את הבנייה בהתנחלויות . 
" אבו מאזן ביקש לתחום את המשא ומתן בזמן וביקש מהאמריקאים להתערב בו ישירות ,  דהיינו לקבל החלטות ולשרטט את הגבול בין ישראל לפלסטינים ",  הוסיפו המקורות . " האמריקאים סירבו לכך והבהירו לאבו מאזן שבשלב ראשון הם יסתפקו בהעברת ההצעות מצד לצד ",  מסרו .  לטענת המקורות ,  אחת ההצעות הייתה לנהל את המגעים העקיפים בירדן על מנת להשקיט את חששותיה מההצעות של גורמי ימין בישראל להפוך אותה למולדת חלופית לפלסטינים .
 
דיווח :  המו"מ עם הפלסטינים יחודש בתוך שבועיים
מקורות פלסטינים מדווחים כי אבו מאזן הסכים עקרונית לנהל משא ומתן עקיף עם ישראל וכעת הוא ממתין להחלטה ערבית בנושא זה שתתקבל בישיבת ועדת המעקב הערבית .  המשא ומתן אמור להימשך שלושה חודשים בלבד

