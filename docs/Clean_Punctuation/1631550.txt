עליית מדרגה :  ועד מקורות מאיים לעצור קליטת מים מותפלים ממתקני IDE
הוועד פנה אל יו"ר ההסתדרות בבקשה להכריז על סכסוך עבודה בעקבות המחלוקת על מתקן ההתפלה באשדוד
עובדי חברת המים הלאומית מקורות מאיימים להפסיק את קליטת המים המותפלים ממתקני ההתפלה באשקלון ובחדרה .  זאת ,  בתגובה למחלוקת בין מקורות למשרד האוצר סביב הקמת מתקן ההתפלה של מקורות באשדוד.ארגון העובדים התכנס הבוקר כדי להחליט על הצעדים בהם ינקוט לאחר שיוכרז על סכסוך עבודה בחברה .  הארגון פנה ליו"ר ההסתדרות ,  עופר עיני ,  בטענה כי הממשלה מפרה את הסכם העבודה עמו .  לטענת העובדים ,  הקמת מתקן ההתפלה באשדוד בידי חברת מקורות מעוגנת בהסכם העבודה שנחתם מולם ב-2004 ,  וביטולו יהווה הפרה לכאורה ,  כאשר המדינה  " היא שתישא באחריות הבלעדית לשיבוש באספקת המים לתושבי המדינה ".  איומי הוועד מופנים רק כלפי שניים משלושת מתקני ההתפלה הפעילים :  אשקלון שבבעלות ide  ( הנדסת התפלה )  וואוליה הצרפתית ,  וחדרה שבבעלות ide ושיכון ובינוי .  האיומים לא מופנים כלפי מתקן ההתפלה בפלמחים .  הרקע לאיומי הוועד הוא הסכסוך המתוקשר בין מקורות לבין ide ,  אשר אף כלל בשבועיים האחרונים ניסיונות הדדיים לביטול המכרזים באשדוד  ( מצד ide )  ובשורק  ( מצד מקורות )  .  המאבק בין מקורות לבין משרד האוצר סביב מתקן ההתפלה באשדוד עבר היום לפסים משפטיים .  מקורות-ייזום הגישה לבית המשפט המחוזי בירושלים עתירה נגד ועדת המכרזים הבין-משרדית להתפלת מי-ים ונגד אגף החשב הכללי במשרד האוצר .  זאת ,  בטענה כי קבעו עבורה מחיר הפסדי לרכישת מים מותפלים מן המתקן שמתכננת מקורות ,  באופן שרירותי לכאורה אשר מבטל למעשה את הקמת הפרויקט .  כפי שפורסם ב-themarker ,  הוועדה נקבה למקורות מחיר של 2.36 שקל לקוב - בעוד שמקורות התבססה על מכירת מים למדינה במחיר של 2.86 שקל לקוב .  פער זה מעמיד את הפרויקט בסכנה ,  ואולם המחיר בו נקבה המדינה התבסס על המחיר הזול שהוגש במכרז המקביל בשורק - ולכן אין בכוונת האוצר לסטות מרף המחירים בשוק .  באמצעות משרד עוה"ד ראב"ד ,  מגריזו ,  בנקל ושות' ,  מבקשת מקורות מבית המשפט להורות לוועדה למסור לה לעיון את המסמכים עליהם התבססה בקביעת המחיר ,  וכן את מסמכי המכרז להקמת מתקן ההתפלה בשורק ומסמכי ההצעה הזוכה במכרז ,  אשר היוו את הבסיס היחידי לקביעת מחיר המים בפרויקט אשדוד.בנוסף ,  החברה מבקשת לדחות את המועד בו חויבה להגיש את הצעתה הכספית למדינה ,  למנוע את חילוט הערבות שהפקידה לטובת הפרויקט  ( 20 מיליון שקל )  ולאסור על הממשלה לפסול את הצעתה עד בירור העתירה .  ממשרד האוצר נמסר בתגובה כי  " העתירה תילמד ותשובת המדינה תינתן בבית המשפט ". 

עליית מדרגה :  ועד מקורות מאיים לעצור קליטת מים מותפלים ממתקני IDE
הוועד פנה אל יו"ר ההסתדרות בבקשה להכריז על סכסוך עבודה בעקבות המחלוקת על מתקן ההתפלה באשדוד

