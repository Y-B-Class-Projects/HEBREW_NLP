טק קראנץ' נמכר ל-AOL
לאחר שאישרה שרכשה את חברת 5min הישראלית ,  אישרה AOL גם את קניית הבלוג הטכנולוגי המוביל בעולם טק קראנץ'
נראה שחברת AOL נמצאת במסע רכישות .  לאחר שהתבשרנו היום כי החברה עומדת לרכוש את הסטארט-אפ הישראלי 5min ,  היא הודיעה הערב רשמית כי היא רוכשת גם את הבלוג הטכנולוגי המוביל בעולם טק קראנץ' .  זאת לאחר ששמועות בנושא נפוצו מהבוקר .  סכום הקניה לא נמסר ,  וההערכות הן שהוא נע בין 25 ל-40 מיליון דולר .
 רכישה זו משלימה יום של רכישות עבור AOL .  אחר הצהריים אושר כי החברה אכן רוכשת את סטארט-אפ תוכן הווידאו הישראלי 5min תמורת 60 מיליון דולר .  מנכ"ל AOL טים ארמסטרונג מסר כי  " הרכישה של 5min היא האחרונה בסדרת הצעדים שנקטנו השנה בכדי למצב את AOL טוב יותר בשוק הצומח של הווידיאו ברשת האינטרנט .  AOL בונה מערכת אקולוגית  ( "אקו סיסטם ")  של וידיאו לעשור הבא .  5min משתלבת מצוין ביכולות הווידיאו הנהדרות שלנו .  היא מספקת את החתיכה החסרה בשרשרת הערך של AOL ומשלימה את ההיצע שלנו ,  החל מיצירת תוכן ,  דרך סינדיקציה ועד להפצת הווידיאו לגולשים ומגנטיזציה ".  
לגבי טקר קראנץ' - הבלוג ותת הבלוגים שלו יצטרפו ל-AOL ,  אך ישמרו על עצמאותם המערכתית ,  לפי הודעה הרשמית של ארמסטרונג ,  שפורסמה בבלוג הטכנולוגיה הנרכש . " מייקל ארינגטון והקולגות שלו הפכו את טק קראנץ' לשם דבר למידע טכנולוגי ..  .  המוניטין שלהם כעיתונאים מהדרגה הראשונה מתאים להתחייבותה של AOL לספק תוכן מומחים לקהלה ". 
הת'ר הרד ,  סמנכ"לית התפעול של טק קראנץ' מסרה כי שני הגופים  " חולקים להט למידע טכנולוגי איכותי ..  .  אנחנו מאושרים להרחיב את מותג טק קראנץ' ".  גם מייקל ארינגטון ,  מייסד האתר ,  מפליג בשבחיו על החברה הקונה ומציין כי  " לטים ארמסטרונג ולצוותו יש חזון מרגש לעתידה של AOL כמובילה עולמית באספקת תוכן לצרכנים ".  ארינגטון צפוי להישאר בתפקידו כעורך האתר לפחות שלוש שנים .
 טק קראנץ' נוסד ב-2005 על ידי עורך הדין לשעבר מייקל ארינגטון ,  שהתחיל אותו כתחביב .  האתר הפך במהרה לכוח משמעותי ומרכזי בדיווח על טכנולוגיה .  כיום יש לאתר 9.2 מיליון מבקרים ייחודיים ,  והוא מרוויח כ-10 מיליון דולר בשנה .  הוא נחשב למקור חדשות מרכזי ואמין ,  האחראי לסקופים רבים .
" אני לא חושב שזה הסוף של טק קראנץ' ,  אך העסקה בהחלט תהפוך את הבלוג לעוד מותג גדול שלא משתנה תכופות .  אבל עם ארינגטון מעורב תמיד אפשר לצפות להפתעות ",  כתב בלוגר הטכנולוגיה רוברט סקובל באתרו scobleizer.com . " אני מצפה מייקל יתפוס את הצ'ק וילך איתו לבנק .  כך הוא יחתום סיפור מדהים בתולדות היסטוריית ההוצאה לאור ",  הוסיף .
 עודכן ,  28.9.10 ,  בשעה 21:00 .
 
טק קראנץ' נמכר ל-AOL
לאחר שאישרה שרכשה את חברת 5min הישראלית ,  אישרה AOL גם את קניית הבלוג הטכנולוגי המוביל בעולם טק קראנץ'

