שמורת עין אפק - ברווזים ,  שלדגים וטחנת קמח צלבנית
בעין אפק נמצא ברווזים באגמוני מים ,  שלדגים על עצים וטחנת קמח מימי הצלבנים - הצעה לטיול שמשלב חיות נדירות ,  נוף מרהיב וקצת היסטוריה

הסיור בשמורת עין אפק מתחיל במרכז המבקרים השוכן במבנה מיוחד במינו של טחנת קמח מבוצרת ,  דומה לטחנות קמח שקמו בימי הביניים באירופה ושוקמה על ידי אנשי רשות הטבע והגנים .  
משמאל לטחנה יש שביל המוביל אל סכר עתיק בלב השמורה .  לאורכו של המסלול 350 דונם של אגמוני מים ,  שריד לביצות שיצרו מעיינות נחל נעמן שבעמק עכו .  המעיינות נובעים ברום של חמישה מטרים בלבד מעל פני הים .  הם מרוחקים מהים רק ארבעה קילומטרים ,  אך נחל נעמן נאלץ להאריך את דרכו פי שלושה ולהצפין עד עכו כדי להתגבר על מחסום חולות החוף .  אין פלא שבתנאים האלה נוצרו מסביב למעיינות ביצות גדולות .  הביצות הפכו לשדות חקלאיים ולבריכות דגים .  רק באזור המעיינות נותרה שמורת עין אפק ,  המשמרת את עולם החי והצומח של ביצות נחל נעמן .  
האגם שבשמורה מוקף צמחי קנה וסוף ,  עצי אשל וסבכי פטל .  בחורף ברווזים שוחים במים ושלדגים אורבים על ענפים בציפייה לגילוי דגיגים .  הסופיות החששניות מוצאות מקלט בסבך הגדות ,  אך האגמיות חוששות פחות וחותרות בשקט במים .  התמירונים ארוכי הרגליים מנקרים במרץ בבוץ כדי למצוא מזון .
 בחלקה הדרומי של השמורה מתנוסס תל כורדני ,  המזוהה כיום עם העיר המקראית אפק שבנחלת שבט אשר .  ייתכן שמקור השם קשור באפיקי המים שלמרגלותיו .  כך או אחרת ,  זיהוי המקום עם אפק הוא שהעניק לשמורה את שמה .
 קצת רקע :  טחנת הקמח בשמורה נבנתה על ידי הצלבנים על יסודותיו של מבנה רומי .  על פי כל הסימנים ,  במקום פעלו חמישה זוגות אבני ריחיים .  הסכר הקדום הגדול שנראה במקום ,  שאורכו כ-600 מטרים ,  נועד להרים את מפלס המים במעיינות וליצור מאחוריו אגם .  שפע של מים זרמו מהאגם בכוח והניעו את אבני הריחיים .
 כיום המבנה המטופח משמש כמוזיאון קטן המציג מתקנים חקלאיים ושרידים מהטחנה העתיקה .  באולם המרכזי מקרינים תוכנית אורקולית המתארת את הטבע בשמורה .
 איך מגיעים :  מכביש עכו - חיפה  ( מספר 4 )  פונים בצומת כורדני  ( ליד קריית ביאליק )  מזרחה .  השמורה נמצאת כשני קילומטרים מזרחית לצומת .
 אטרקציות לילדים :  ביצות ובעלי חיים מיוחדים .
 בעלי חיים בשטח :  ג'מוסים ,  שקנאים ,  ברווזים ,  שלדגים ,  סופיות ותמירונים .
 לא לוותר :  תצפית מעל בניין טחנת הקמח וסרט אור קולי .
 שעות פעילות :  אפריל-ספטמבר :  08:00-17:00 ,  אוקטובר-מרץ :  08:00-16:00 .  בימי שישי וערבי חג האתר פתוח עד 15:00 .  הכניסה לשמורה נסגרת שעה לפני שעת הסגירה הרשומה .
 מה עוד :  מזנון ,  מייצג ,  מרכז הדרכה ,  אוהל בדואי באביב ובקיץ ,  שולחנות פיקניק ,  נגישות חלקית למטיילים על כיסאות גלגלים .
 שימור צומח וחי של נופי ביצה .  לא לוותר על תצפית מעל בניין טחנת הקמח.ועל סרט אור קוליסוג מסלול :  מעגלינקודת התחלה :  חניון השמורה .  שני קילומטרים מזרחית לצומת כורדנינקודת סיום :  חניון השמורה .  שני קילומטרים מזרחית לצומת כורדניאורך המסלול :  1-2 ק"ממשך הטיול :  1-2 שעותדרגת קושי :  קלציוד דרוש :  ציוד לפיקניק ,  משקפתעונות מומלצות :  כל השנהמי שתייה בדרך :  ישגישה לעגלות ונכים :  ישמחיר :  מבוגר 21 שקלים ,  ילד 9 שקלים ,  הנחה של 50% לאזרח ותיקטלפון לבירורים :  04-8778226

שמורת עין אפק - ברווזים ,  שלדגים וטחנת קמח צלבנית
בעין אפק נמצא ברווזים באגמוני מים ,  שלדגים על עצים וטחנת קמח מימי הצלבנים - הצעה לטיול שמשלב חיות נדירות ,  נוף מרהיב וקצת היסטוריה

