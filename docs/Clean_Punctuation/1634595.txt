דירקטוריון תעש ידון בהוצאת עובדים לחופשה כפויה וביטול הטבות שכר 
 >  >  דורון כהן ,  מנהל רשות החברות הממשלתיות דרש השבוע מתעש לגבש תוכנית הבראה קיצונית ללא קשר לתוכניות להפרטת החברה .  זאת ,  לאחר שתוכניות ההפרטה שלה נקלעו למבוי סתום ,  כפי שפורסם ב-themarker .  היום יתכנס דירקטוריון החברה לדון בצעדים המתבקשים מהמכתב .  רשות החברות מצפה כי יינקטו צעדים תקיפים דוגמת הוצאת עובדים לחופשה כפויה ,  סגירת קווי יצור שאינם צפויים להיות רווחיים בטווח הקצר וביטול תוספות שכר שאינן חלק מההסכם הקיבוצי ותוספת דרגות .  כהן ציין במכתבו כי על תעש נקוט צעדים קשים להתאמת הוצאותיה למזומנים שברשותה .  בדיון שנערך בנושא הפרטה של תעש בשבוע שעבר ברשות החברות הממשלתיות ,  התברר כי הנהלת החברה צופה ב-2010 גירעון תזרימי של 360 מליון שקל .  רק חלק קטן יחסית מהגירעון ,  ככל הנראה כ-30 מיליון שקל ,  נובע מעלויות פנסיה .  הכנסות החברה צפויות להגיע לכ-2 מיליארד שקל .  את 2009 סיימה תעש עם גירעון של 200 מיליון שקל .  בנוסף מקבלת תעש מדי חודש 60 מיליון שקל לתשלום משכורות לעובדים על חשבון הכנסות עתידיות ממכירת מוצרים למערכת הביטחון .  כהן מתח בדיון ביקורת על ניהול החברה וציין ,  כי היא סובלת מ"בורות "  עמוקים של חובות .  לפי נתוני 2007 ,  לחברה חובות בהיקף של כ-3.6 מיליארד שקלים ,  נכסים בשווי כ-1.8 מיליארד שקל ולפיכך הון עצמי שלילי  ( נכסים פחות חובות )  של כ-1.8 מיליארד שקל .  נתון זה צפוי להקשות מאוד על הפרטתה בבורסה .  מצבה הפיננסי הרעוע של תעש הביא את כהן להחליט על שינוי מיתווה הפרטה שלה .  במקום שהחברה תופרט באמצעות מכירה של עד 49% מהמניות בבורסה ,  ובשלב שני תימכר למשקיע ,  היא תימכר במהלך אחד למשקיע ישראלי .
 
דירקטוריון תעש ידון בהוצאת עובדים לחופשה כפויה וביטול הטבות שכר 
nan
