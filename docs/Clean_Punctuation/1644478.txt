 " עסקת אלמוג כהן לא סגורה "
 המנהל הספורטיבי של נירנברג התייחס לחילוקי הדיעות עם נתניה בנוגע לדמי ההשבחה .  יאמר ל'דר וסטן' : " חוזר לגרמניה "
 על אף שאלמוג כהן כבר חתם בפ.צ נירנברג הגרמנית שלשום  ( שני )  ,  נראה כי העסקה עדיין לא הושלמה עקב דרישתה של נתניה לדמי השבחה .  הנתנייתים שלחו להנהלת נירנברג פקס בו הם דורשים דמי השבחה על סך 320 אלף יורו עבור חמש השנים בהן שיחק במועדון .  החוזה של כהן אמנם סופי ,  אך הקבוצה מחבל בוואריה יכולה לסגת ממנו אם דמי ההשבחה שתדרוש נתניה יהיו גבוהים לטמעה ,  ונכון לעכשיו הם אינם מתכוונים לשלם את הסכום שדרשה נתניה אלא לפתוח עמם במשא ומתן .  אם זה ייכשל ,  יפנו לועדה למעמד השחקן באופ"א .
" זה נכון שיש לנו עניין עצום באלמוג כהן ושהגענו איתו לסיכום ,  אבל זו לא עסקה סגורה ",  סיפר הערב המנהל הספורטיבי של נירנברג ,  מרטין באדר ,  לוואלה !  ספורט . " מבחינה חוקית מגיע לנתניה דמי השבחה עבור כהן והם יקבלו אותם ,  אבל רק בסכום שיהיה נכון לכל הצדדים .  כרגע אנחנו במשא ומתן כדי שכולם יצאו מרוצים - גם מכבי נתניה ,  גם אלמוג כהן וכמובן שגם אנחנו ".  
" כשהעסקה תחתם ,  נוציא הודעה רשמית ,  עד אז לצערי אי אפשר להכריז על אלמוג כשחקן פ.צ נירנברג וכמו שכבר ראינו בעבר דברים עשויים להשתנות ,  אבל אין לי כוונה לנהל משא ומתן מעל גבי התקשורת ".  למרות זאת ,  בנירנברג אופטימיים לגבי העסקה ,  כשכזכור כהן אף בחר כבר את הספרה שלו במועדון - 18 . " אלמוג כהן הוא שחקן צעיר ומצויין שיכול לתרום לנו מקצועית ,  ונעשה הכל כדי שבאמת יהיה חלק מאיתנו .  אנחנו מאמינים שזה טוב בשבילו כמו שזה טוב בשבילנו ולכן משקיעים את מירב מאמצנו במשא ומתן עם נתניה ",  הוסיף באדר .
 בינתיים ,  ממשיך הבעלים של מכבי נתניה ,  דניאל יאמר ,  לתכנן את עזיבתו בקיץ .  בראיון ל"דר ווסטן "  הגרמני טען יאמר כי יעזוב את נתניה לאחר ארבע שנים והכריז גם כי יעתיק את מגוריו הקבועים מישראל לגרמניה .  למרות חזרתו למולדתו ,  סייג יאמר ואמר כי  " אני עדיין לא יודע אם אקנה קבוצה גרמנית ,  אבל אני עדיין עוקב אחרי פורטונה דיסלדורף ורואה שהם השתלבו בצורה נפלאה בליגה השנייה ".  כזכור ,  יאמר היה מעוניין לרכוש חלק ממניות הקבוצה בקיץ ,  אך בסופו של דבר ועד חברי המועדון התנגד להצטרפותו .

" עסקת אלמוג כהן לא סגורה "
 המנהל הספורטיבי של נירנברג התייחס לחילוקי הדיעות עם נתניה בנוגע לדמי ההשבחה .  יאמר ל'דר וסטן' : " חוזר לגרמניה "
 
