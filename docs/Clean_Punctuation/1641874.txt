קומטאץ' סיימה את 2009 עם עלייה של 8% בהכנסות ל-15.2 מיליון דולר ;  צופה צמיחה של 11.8%-18.4% ב-2010
הרווח התפעולי ברבעון הרביעי של 2009 עלה ל-798 אלף דולר לעומת 597 אלף דולר ברבעון המקביל בשנה הקודמת 
" במהלך 2009 המשכנו בתנופה למרות המצב הכלכלי המאתגר ",  אמר גדעון מנטל ,  יו"ר ומנכל קומטאץ' .  ואכן ,  חברת אבטחת הדואר והאינטרנט ,  שברבעון האחרון ביצעה רישום כפול בתל אביב ,  סיימה שנה מוצלחת בה עלו הכנסותיה ב-8% ל-15.2 מיליון דולר ,  לעומת 2008 .  הרווח הנקי של החברה עלה ב-127% ל-5.2 מיליון דולר ,  לעומת 2.3 מיליון דולר ב-2008 ,  ואילו הרווח הנקי המתואם עמד על 4.1 מיליון דולר ב-2009 ,  עלייה של 8.9% לעומת 3.8 מיליון דולר ב-2008.בנוסף ,  חוזה קומטאץ' גידול גם ב-2010 .  החברה צופה הכנסות של 18-17 מיליון דולר ורווח נקי מתואם של 5 מיליון דולר ,  כך שבשורה העליונה חוזה החברה גידול של 11.8%-18.4% ואילו בשורה התחתונה מצפה החברה לגידול של 22%.את הרבעון הרביעי סיכמה החברה עם הכנסות שעלו ב-15% ל-4 מיליון דולר ,  לעומת 3.5 מיליון דולר ברבעון המקביל בשנה שקדמה .  החברה הגדילה במקצת את הרווח התפעולי ל-798 אלף דולר ,  לעומת 597 אלף דולר ברבעון המקביל ב-2008 .  והוצאות התפעול צמחו גם הן בצורה מינורית ,  מ-2.5 מיליון דולר ל-2.6 מיליון דולר.החברה סיכמה את הרבעון עם רווח נקי של 3.2 מיליון דולר ,  לעומת 644 אלף דולר ברבעון המקביל ב-2008 .  הרווח המתואם ברבעון הרביעי צמח ב-25% ל-1.1 מיליון דולר ,  לעומת 886 אלף דולר ברבעון המקביל.עם זאת ,  הרווח הנקי ברבעון הרביעי ובשנה כולה כולל הטבת מס של 2.4 מיליון דולר ,  הנובעת מרישום של נכס מס נדחה ,  ואילו הרווח הנקי המתואם אינו כולל הוצאות של 336 אלף דולר ,  בגין אופציות ברבעון הרביעי .
 
קומטאץ' סיימה את 2009 עם עלייה של 8% בהכנסות ל-15.2 מיליון דולר ;  צופה צמיחה של 11.8%-18.4% ב-2010
הרווח התפעולי ברבעון הרביעי של 2009 עלה ל-798 אלף דולר לעומת 597 אלף דולר ברבעון המקביל בשנה הקודמת

