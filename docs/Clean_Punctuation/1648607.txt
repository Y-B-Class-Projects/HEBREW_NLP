גודס : " פוחד שהערנו את הענק משנתו "
 מאמן ירושלים מתכונן לוולנסיה  ( 19:00 ,  5+ )  ,  אך מודאג כי ניצחון החוץ שיפר את הספרדים .  ספאחיה : " יהיה משחק משובח "
 צילום ועריכת וידאו :  נועם אשל
שלב הטופ 16 של היורוקאפ ייכנס מחר  ( שלישי )  להילוך גבוה במשחק בו תארח הפועל ירושלים את ולנסיה הספרדית  ( 19:00 ,  5+ )  .  שתי הקבוצות נפגשו לפני כחודש בספרד ,  במשחק שפתח את שלב הבתים השני ,  וירושלים הדהימה במשחק מצוין בדרך לניצחון חוץ חשוב 75:79 .  במצב העניינים הנוכחי בבית ,  ניצחון של ירושלים יעלה אותה לשלב הבא מהמקום הראשון ,  ואילו הפסד של מעל 4 נקודות ישלח את הקבוצה אל המחזור האחרון כשהכרטיס לשלב השני כלל לא מובטח .  הפסד של עד 4 נקודות ,  יעלה את הקבוצה אם תנצח בשבוע הבא בטורקיה את גלטסראיי .
 בירושלים החלו את ההכנות למשחק רק היום ,  לאחר משחק הניצחון בליגה על בני השרון אתמול  ( 72:76 )  ,  בו ניסה המאמן ,  גיא גודס ,  לחלק את דקות המשחק בין שחקני הרוטציה הרחבה שלו .  בקבוצה מודאגים מפציעתו של דיז'ון תומפסון ,  אך בטוחים כי יוכל לתרום את המנה הרגילה מול הספרדים . " הניצחון שלנו על קאזאן היה ניצחון גדול מול קבוצה גדולה ",  אמר גודס לקראת המשחק , " אבל עכשיו מגיעה עוד קבוצה גדולה עם מאמן גדול לירושלים ,  ולנסיה עם נבן ספאחיה .  לא ציפיתי שזה יהיה הקרב על המקום הראשון ,  ואני פוחד שהערנו את הענק משנתו כשניצחנו אותם בספרד בסיבוב הראשון .  אנחנו מגיעים למשחק כאנדרדוג ,  אבל יש לנו עדיין את היתרון שלנו ,  שזה הקהל שלנו ". 
הקבוצה הספרדית מגיעה למשחק אחרי ניצחון נאה ביום שבת על פואנלברדה של טל בורשטיין .  בולנסיה יודעים שניצחון על ירושלים ,  בתוספת ניצחון ביתי בשבוע הבא על קאזאן יבטיח את עלייתה של הקבוצה מהמקום הראשון בבית ,  אך מנגד הפסד לירושלים יקבע כי המשחק מול הרוסים יהיה המכריע על העלייה מהבית .  הסגל הרחב של ולנסיה כולל בעיקר ארבעה שחקנים מרכזיים :  שחקני הפנים מאט נילסן וקוסטה פרוביץ' ,  והגארדים המוכשרים רפא מרטינז ונאנדו דה קולו .  בנוסף לחבורה הזאת גם ויקטור קלאבר המוכשר עולה מהספסל וצפוי להיות האקס פקטור מבחינתו של ספאחיה .
 ספאחיה עצמו מודע לקושי וחשיבות ההתומדדות מחר בערב במלחה . " הולך להיות משחק מאוד קשה .  ראינו את כל המשחקים של הפועל ירושלים .  בבית הם משחקים טוב יותר ,  הקהל דוחף אותם ולוחץ .  אני יודע כמה חשוב להם לנצח מחר ,  כי אחר כך הם יוצאים לגלאטסראי ",  אמר המאמן הקרואטי ,  אך מיהר להוסיף : " גם לנו זה חשוב ,  כי אם ננצח נהיה עם רגל וחצי בשלב הבא .  יהיה משחק כדורסל משובח ". 

גודס : " פוחד שהערנו את הענק משנתו "
 מאמן ירושלים מתכונן לוולנסיה  ( 19:00 ,  5+ )  ,  אך מודאג כי ניצחון החוץ שיפר את הספרדים .  ספאחיה : " יהיה משחק משובח "
 
