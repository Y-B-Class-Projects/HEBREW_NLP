גיורא עופר :  הרבה מסקנות הוסקו מפרשת כאל
 >  >  בנק דיסקונט שבשליטת משפחת ברונפמן סגר אתמול את עונת הדו"חות הכספיים במערכת הבנקאות עם רווח נקי של 923 מליון שקל ,  שמייצג תשואה של 9.8% על ההון .  במסיבת העיתונאים שנערכה לרגל פרסום הדו"חות ,  חלק נכבד מהשאלות התייחסו לשרשרת הפרשות שהתגלו בחברת הבת ויזה כאל ,  שכללו קנסות על חריגה ממדיניות בתחום הסליקה באינטרנט ,  וכן ביקורת חשבונאית שגילתה אי סדרים והובילה לתקון דו"חות כספיים החל ב-2007 .  השאלות הופנו למנכ"ל בנק דיסקונט ,  גיורא עופר ,  שגם סיפר כי דיסקונט ביצע הפרשה בגלל הפרשיות בכאל :  מה חלקה של ההנהלה הראשית של הבנק בכשלים ?  האם הופקו לקחים ?   " עשינו בדיקות וביקורת מלאה ,  שיפרנו את מערך הניהול ,  הרבה מסקנות הוסקו ".  האם מבנה התגמול של המנכ"ל בעז צ'ציק ,  שקיבל את התגמול מהחברה שעסקה בפעילות סליקה בינלאומית ,  לא הוביל להגברת התמריץ לקחת סיכון ?   " לא מצאנו קשר בין מנגנון התגמול לנטילת הסיכונים ".  פירסמתם שהמבקר ממשיך לבדוק התנהלות לא תקינה בחברה .  האם יש חשדות לבעיות של טוהר מידות ?   " אין חשדות של טוהר מידות ,  הפרשה שנבדקת עכשיו קשורה לפעילות של אנשים בכאל עם גורמים מחוץ לכאל בתחום הסליקה ".  כאל תיקנה דו"חות ,  שהיו מבוקרים ,  לתקופה של שנתיים .  איך ניתן להאמין למה שכתוב בדו"חות כאל ?  האם יכולות להיות עוד טעויות ?   " ביצענו הרחבה משמעותית של הבקרות ,  והתגלה שהבעיה היתה ב-32 עסקות בתחום השיווק והפרסום ".  הכנסות המימון הסתכמו ב-4.75 מיליארד שקל ב-2009 וההפרשה לחובות מסופקים הסתכמה ב-0.87% מסך תיק האשראי של הבנק .  על הרווח הנקי של הבנק השפיעו רווחים של 197 מיליון שקל ממימוש השקעה במניות ,  בעיקר מניות בזק ו-hot .  בנוסף ,  רשם דיסקונט רווח של 269 מיליון שקל מקופת הפיצויים של הבנק .  היקף האשראי שמעניק הבנק לציבור הסתכם ב-114.4 מיליארד שקל - ירידה של 1.7% לעומת 2008 .  פיקדונות הציבור בבנק הסתכמו בסוף 2009 ב-141.8 מיליארד שקל - עלייה של 1.8% לעומת סוף 2008 .  עלות שכר בכירי בנק דיסקונט הסתכמה ב-40 מיליון שקל ב-2009 .  עלות שכרו של עופר הסתכמה ב-9.16 מיליון שקל בשנה שעברה ועלות שכרו של יו"ר הדירקטוריון ,  שלמה זהר ,  הסתכמה ב-7.86 מיליון שקל .
 
גיורא עופר :  הרבה מסקנות הוסקו מפרשת כאל
nan
