המסחר באחד העם ננעל בירידות שערים מתונות
המעו"ף איבד 0.2% מערכו וננעל על רמה של 1,208 נקודות ,  מדד תל אביב 100 ירד ב-0.3% ל-1,144 נקודות ומדד הנדל"ן נחלש אף הוא ב-0.3%
המסחר בבורסה בתל אביב הסתיים בירידות שערים מתונות ובהמתנה לפרסום מדד המחירים לצרכן לחודש פברואר ,  אשר על פי הערכות צפוי לרדת בשיעור של 0.4% .  סמוך לשעת הסגירה בתל אביב ,  נפתח מסחר בוול סטריט במגמה שלילית .  
מדד תל אביב 25 איבד 0.2% ,  ונסגר ברמה של 1,208 נקודות .  מדד תל אביב 100 ירד ב-0.3% ,  ונסגר ברמה של 1,144 נקודות .  מדד מניות הבנקים השיל 1.1% ומדד מניות הנדל"ן ירד ב-0.3% .  מדד הביומד החדש איבד 1.1% מערכו .  מחזורי המסחר הסתכמו היום בכ-1.7 מיליארד שקל ,  בהתאם לממוצע השנתי .  
שוק ההון נסחר היום בהמתנה לפירסום המדד והתנהל ביציבות :  מדדי אגרות החוב הקונצרניות צמודות מדד נסגרו במגמה מעורבת כאשר אגרות המדורגות גבוה יותר הוסיפו עד 0.15 ודירוגים נמוכים יותר  ( תל בונד 40 )  ירדו ב-0.3% .  אגרות חוב ממשלתיות שקליות מסוג שחר וצמודות מסוג גליל נסחרו במגמה מעורבת וסיימו את היום בירידות של עד 0.2% .  
היום הראשון של המסחר בשבוע בוול סטריט נפתח מוקדם מן הרגיל עקב מעבר לשעון קיץ .  מדדים המובילים בארה"ב נסחרים במגמה שלילית כאשר מדד הדאו ג'ונס יורד ב-0.1% לרמה של 10,615 נקודות בפתיחה ומדד הנאסד"ק מאבד 0.3% ונפתח ברמה של 2,360 נקודות .  מדד S & P500 יורד 0.25% לרמה של 1,147 נקודות .  

המסחר באחד העם ננעל בירידות שערים מתונות
המעו"ף איבד 0.2% מערכו וננעל על רמה של 1,208 נקודות ,  מדד תל אביב 100 ירד ב-0.3% ל-1,144 נקודות ומדד הנדל"ן נחלש אף הוא ב-0.3%

