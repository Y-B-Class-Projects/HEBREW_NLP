ראשון ב-NFL :  שובו של דוני מק
דונובן מקנאב חוזר לפילדלפיה ,  הפעם במדי וושינגטון .  בולטימור בפיטסבורג ,  שיקגו אצל הג'איינטס ,  הדולפינס מול הפטריוטס
שיחת השבוע ב-NFL לא עסקה במה שקרה על המגרש ,  אלא בארוחת 55 אלף הדולר של דז בריאנט .  משעשע ככל שיהיה הנושא ,  המדור מסכים עם שאט הנפש של חלק מהמגיבים :  הגיע הזמן שרוג'ר גודל יעשה סוף לביזוי הרוקיז בליגה .  בסיפור הזה של בריאנט יש כל כך הרבה מסרים לא נכונים ,  שקשה לדעת בכלל מאיפה להתחיל .  
מזל שכאן לא מתעסקים בכסף ,  כי גם אנחנו היינו מפסידים לא מעט אם זה היה קורה ,  אבל 11 מ-16 בשבוע שעבר מציבים אותנו על 28 מ-48 שנתי .  ועכשיו ,  בואו נראה מה מכינות לנו הרשתות .
 METV :
 19:00 :  פיטסבורג - בולטימור 
22:15 :  פילדלפיה - וושינגטון
FOX :
 19:00 :  ניו אורלינס - קרוליינה
22:15 :  ג'קסונוויל - אינדיאנפוליס
ESPN :
 2:15 ,  בין ראשון לשני :  ניו יורק ג'איינטס - שיקגו
2:30 ,  בין שני לשלישי :  מיאמי - ניו אינגלנד
פיטסבורג  ( 0:3 )  - בולטימור  ( 1:2 ) 
אנחנו רק בשבוע הרביעי של העונה ,  אבל למפגש הזה צפויות להיות השלכות מרחיקות לגבי קרב המיקום בפלייאוף .  הסטילרס ,  במשחק האחרון ללא בן רות'לסברגר ,  יפתחו שוב עם צ'רלי באץ' בעמדת הקוורטרבק ,  ויש להם סיכוי לפתוח עונה ב-0:4 ללא כוכב ההתקפה הגדול שלהם .  מרשים .  אם זה יקרה ,  אגב ,  זו תהיה הפעם הראשונה מזה 31 שנים שהסטילרס פותחים עם ארבעה ניצחונות רצופים את העונה .  הרייבנס ,  לעומתם ,  קרטעו התקפית בכל שלושת משחקי הפתיחה ,  וצפויים להמשיך לעשות זאת גם מול ההגנה הנוקשה של הפלדות .  הרץ האחורי ריי רייס ישחק .  המשחק הזה ,  קרוב לוודאי ,  יוכרע דרך ההגנות .  
התחזית :  זה מץ' אפ שקורץ דווקא לבולטימור .  ניצחון לרייבנס
אטלנטה  ( 1:2 )  - סן פרנסיסקו  ( 3:0 ) 
הניינרס בסכנה מוחשית של צניחה למאזן 4:0 ,  שיסתום את הגולל על העונה שלהם רק מעט אחרי שהחלה .  הפאלקונס ,  לעומת זאת ,  רשמו ניצחון שיכול להגדיר עונה שלמה בניו אורלינס ,  וקראו תיגר על שלטון הסיינטס ב-NFC דרום .  מעניין יהיה לעקוב אחרי המץ' אפ בין הגנת הניינרס לטייט אנד המדהים טוני גונזאלס ,  שממשיך לעשות שמות בהגנות היריבות .  
התחזית :  ניצחון לפאלקונס
בפאלו  ( 3:0 )  - ניו יורק ג'טס  ( 1:2 ) 
אחרי ההפסד במשחק הפתיחה לבולטימור ,  הג'טס רשמו שני ניצחונות על יריבות חזקות מתוך הבית ,  ובינתיים ,  כמו שאומרים באמריקאית ,  שמים את הכסף היכן שהפה שלהם נמצא  ( איכס ,  איזה תרגום איום )  .  בבפאלו תהיה להם הזדמנות טובה לקצור ניצחון שלישי ברציפות ,  בטח כשלבילס אין ממש פתרונות נגד התקפת מסירה משופרת כמו זו של הסילונים .  הג'טס ,  אגב ,  קיבלו חיזוק משמעותי בדמות הקיצוני הגנתי מבולטימור טרבור פרייס ,  לאחר שנופה מבולטימור עם  " כוונה לחתום שוב בשבוע הבא ".  ובכן - זה לא בדיוק קרה .  
התחזית :  לא מהמרים יותר על בפאלו
קליבלנד  ( 3:0 )  - סינסינטי  ( 1:2 )  
הבנגאלס שוב לא שכנעו בניצחון בשארלוט ,  והאמת שנראה שהם פשוט לא יכולים לרוץ קדימה עם קרסון פאלמר המקרטע .  הקוורטרבק של סינסינטי יכול אולי לנצח בזכות ההגנה שלו קבוצות מאותגרות התקפית כמו קרוליינה ובולטימור  ( לפחות לגבי הרייבנס ,  עד שיוכח אחרת )  ,  אבל כשזה יגיע לקרבות אמיתיים ,  נראה שאין לבנגאלס סיכוי גדול .  קליבלנד ,  בינתיים ,  היא לא ממש קרב אמיתי ,  כשהבשורה היחידה שיוצאת ממנה היא תפיסתו של פייטון היליס את עמדת הרץ האחורי הפותח במקום ג'רום הריסון .  
התחזית :  בנגאלס
גרין ביי  ( 1:2 )  - דטרויט  ( 3:0 ) 
על הפאקרס דיברו לא מעט כמועמדים לסופרבול לפני פתיחת העונה ,  אבל כרגע יש להם שתי בעיות .  האחת - משחק הריצה ,  כשברנדון ג'קסון לא מצליח לסגור את החור שהשאיר ריאן גרנט .  השניה - חוסר המשמעת .  לא ייתכן שנגד הקבוצה ייזרקו 18 דגלים במשחק אחד .  ולמרות הכל ,  אם מסתכלים על הצד החיובי בעניין ,  הם עדיין היו קרובים לנצח בשיקגו ,  אלמלא פאמבל ששיבש את התוכניות .  ודטרויט ?  נו ,  מה כבר יש להגיד ?  
התחזית :  גרין ביי
ניו אורלינס  ( 1:2 )  - קרוליינה  ( 3:0 ) 
גם כשניצחו ,  הסיינטס לא ממש שכנעו ,  ועל עונשם הם באו בהפסד הביתי לאטלנטה .  גארט הארטלי ,  אחד מגיבורי הזכייה בסופרבול ,  יפנה את מקומו כבועט לג'ון קארני בן ה-200  ( 46 ,  אבל מי סופר ?  )  ,  והסיינטס ינסו לצבור ביטחון לאחר שלושה משחקים בינוניים .  בקרוליינה ימשיך ג'ון פוקס להריץ את ג'ימי קלאוסן כקוורטרבק ,  רק בחיאת ,  פוקסי - קצת פחות לזרוק ,  הא ?  
התחזית :  סיינטס
סט .  לואיס  ( 2:1 )  - סיאטל 1:2 )  
הסיהוקס ניצחו שני משחקי בית ,  וחייבים להוכיח שהם יכולים לנצח גם בחוץ .  הראמס השוו את מאזן ניצחונותיהם מהעונה שעברה עם הניצחון הנאה על וושינגטון ,  וכעת ינסו ליצור מומנטום חיובי עם ניצחון ביתי שני ברציפות .  ייתכן שהם יצטרכו לעשות זאת בלי הרץ האחורי הפצוע סטיבן ג'קסון ,  קנת' דארבי יפתח במקומו אם יתברר שהוא לא כשיר .  
התחזית :  ניצחון לסיאטל
טנסי  ( 1:2 )  - דנבר  ( 2:1 )  
הברונקוס לא יכולים להרשות לעצמם עוד הפסד ,  שיכניס אותם לבור של 3:1 .  לרוע מזלם ,  הם פוגשים בטייטאנס ,  שהתאוששו מהר מההפסד לפיטסבורג ורשמו ניצחון נאה בניו ג'רזי על הג'איינטס .  ג'וש מקדניאלס יצטרך להמר פחות מול הגנה טובה של טנסי ,  אחרי שבהפסד לאינדיאנפוליס נכשלה קבוצתו בשלושה מתוך ארבעה ניסיונות לדאון רביעי .,  במיוחד כשהרץ הפותח נושון מורנו שוב בחוץ .  כריס ג'ונסון נסגר הרמטית על ידי פיטסבורג ונעצר יחסית גם על ידי הג'איינטס ,  עכשיו הזמן שלו לנסות לחזור לעצמו .  
התחזית :  ניצחון לטייטאנס
ג'קסונוויל  ( 2:1 )  - אינדיאנפוליס  ( 1:2 ) 
לאחר ההפסד ליוסטון במשחק הפתיחה ,  שבו הקולטס והראו מה הם יודעים בניצחונות על הג'איינטס ובדנבר .  מה שהיה באינדי לא השתנה :  ההתקפה זורמת ,  כשאוסטין קולי היה הפעם הנהנה העיקרי עם 171 יארד ושני טאצ'דאונים באוויר הדליל של מייל היי .  הג'אגוארס ,  לעומת זאת ,  לא מתקתקים ואחרי ניצחון במשחק הפתיחה על דנבר ,  עושה רושם שהם הולכים לעוד עונה ארוכה .  
התחזית :  ניצחון לאינדי
אוקלנד  ( 2:1 )  - יוסטון  ( 1:2 ) 
ההייפ על הטקסאנס נמוג בהפסד הביתי לדאלאס ,  בו הצליחה יוסטון לרשום טאצ'דאון רק בגארבג' טיים .  בנוסף ,  הטקסאנס עלולים להחסיר את התופס אנדרה ג'ונסון ,  שעדיין טרוד בפציעת הקרסול שלו .  אוקלנד החמיצה הזדמנות לעלות למאזן חיובי די נדיר בעקבות החמצת שער השדה של סבסטיאן ג'ניקובסקי באריזונה .  הוא ,  אגב ,  החמיץ חמישה ניסיונות בשלושת משחקי הפתיחה ,  אבל המאמן טום קייבל אמר כי אינו מודאג לגביו .  ברוס גראדקובסקי ימשיך לפתוח בריידרס .  
התחזית :  ניצחון לאוקלנד
סן דייגו  ( 2:1 )  - אריזונה  ( 1:2 )  
פיליפ ריוורס הראה בשבוע שעבר איזה קוורטרבק ענק הוא ,  כשהוציא את הצ'ארג'רס מפיגור 17:0 לשוויון 20:20 ,  רק כדי לראות את ליאון וושינגטון סוגר את הבאסטה עם טאצ'דאון שני מהחזרת בעיטה .  סן דייגו רגילה לפתוח לאט את העונה ,  כך ששני הפסדי החוץ לא ממש מטרידים בינתיים את נורב טרנר ושחקניו .  אם יפסידו ,  לעומת זאת ,  גם הפעם ,  זה כבר יהיה מלחיץ יותר .  אבל צריך לזכור שדרק אנדרסון פותח באריזונה ושדרק אנדרסון לא אמור לפתוח באף קבוצה בליגה .  סטיב ברסטון ,  אחת המטרות העיקריות שלו ,  ייעדר בגלל ניתוח שעבר במיניסקוס .  
התחזית :  ניצחון לצ'ארג'רס
פילדלפיה  ( 1:2 )  - וושינגטון  ( 2:1 ) 
דונובן מקנאב אמר השבוע כי הוא מאמין שיתקבל בתשואות בפילדלפיה ,  אם כי אנחנו מכירים את הקהל המג'ונן של האיגלס - הם לא דופקים חשבון לאף אחד ,  גם לא לקוורטרבק שהביא אותם חמש פעמים לגמר ה-NFC בעשור האחרון .  בכל מקרה ,  זה יהיה מפגש מרגש שמשמעותו עבור הרדסקינס היא יותר מסמלית .  אחרי ההפסד בסט .  לואיס ,  הם יודעים שהפסד נוסף יצניח אותם למאזן 3:1 ,  ולא זה מה שעבר למייק שנאהאן ושחקניו בראש בתחילת העונה .  הצמד מייקל ויק ודשון ג'קסון ,  שהפליאו במכותיהם על דטרויט וג'קסונוויל ,  ינסו לעשות זאת גם מול הרדסקינס .
 התחזית :  ניצחון ל ..  .  מקנאב
ניו יורק ג'איינטס  ( 2:1 )  - שיקגו  ( 0:3 )  - 2:15 ,  בין ראשון לשני
הג'איינטס יערכו לפני המשחק טקס הוקרה לשחקניהם הנבחרים ,  כשלורנס טיילור לא ינכח במגרש ,  אבל מקומו יהיה ברשימת 30 השחקנים ,  בהם פיל סימס ,  מייקל סטרהאן ,  פרנק גיפורד וטיקי בארבר .  על המגרש יצטרכו שחקני הביג בלו לכבד את המעמד גם משום שהקבוצה עומדת בפני קריסה .  בארבר אמר השבוע כי ההערכות הן שטום קאפלין איבד את הקבוצה וכי בניו יורק הערכות הופכות למציאות .  זה יכול להתברר כנכון אם יפסידו הג'איינטס לברס ,  שפתחו היטב את העונה .  זה רק נראה רע יותר עם פציעתו של הקיצוני הגנתי מתיאס קיוואנוקה ,  שנפצע בצווארו ולא ברור כמה זמן ייעדר .  הוא לא צפוי לחזור בזמן הקרוב .  בצד השני ,  ג'יי קאטלר ,  מי שהיה מלך החטיפות בשנה שעברה ,  יחפש שוב את ג'וני נוקס ומאט פורטה ,  שמשמש העונה כתופס הרבה יותר מרץ אחורי .  
התחזית :  ניצחון לניו יורק
מיאמי  ( 1:2 )  - ניו אינגלנד  ( 1:2 )  - 2:30 ,  בין שני לשלישי
שתי הקבוצות חשפו בעיות רבות בהגנה האווירית במשחק הקודם .  הדולפינס עוד נכנעו למארק סאנצ'ז והתקפת הג'טס ,  מבחינת ניו אינגלנד אין שום תירוץ ל-30 הנקודות שספגה מבפאלו .  לפטריוטס אין תרופה למשחק המסירה ,  ומי שינסה לנצל זאת הוא ברנדון מרשל ,  שסגר בשבוע שעבר משחק שמזכיר מדוע כל כך חשקו בו בדולפינס סטדיום .  הפצוע התמידי פרד טיילור לא ישחק בניו אינגלנד ,  בנג'ארוויס גרין אליס וסמי מוריס יחלקו נשיאות .
 התחזית :  קשה מאוד ,  אנחנו הולכים עם מיאמי

ראשון ב-NFL :  שובו של דוני מק
דונובן מקנאב חוזר לפילדלפיה ,  הפעם במדי וושינגטון .  בולטימור בפיטסבורג ,  שיקגו אצל הג'איינטס ,  הדולפינס מול הפטריוטס

