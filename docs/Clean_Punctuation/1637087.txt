אדום עולה זה נדל"ן
הקבוצה החדשה של מנכ"ל הפועל באר שבע :  מארגן קבוצת רכישה לפרויקט יוקרה בעיר .  המגרש בצומת הרחובות שמעוני והמשחררים נרכש לפני מספר חודשים בהסכם אופציה תמורת 9.2 מיליון שקל
ארז בדש מי שהתמנה לפני מספר חודשים למנכ"ל קבוצת הכדורגל של הפועל באר שבע ,  נכנס גם לתחום הנדל"ן .  בדש מארגן בימים אלה קבוצת רכישה להקמת פרויקט יוקרה בבאר שבע בשיתוף אביב כהן המשמש מנכ"ל חברת נספן - החברת הבת של ברן הנדסה והיועץ המשפטי של עיריית מכבים-רעות עו"ד משה זוהרי .  
דמות מעניינת נוספת שחברה לפרויקט היא צביקה ליבנה מי ששימש עד לפני שנה מנכ"ל בנק אדנים למשכנתאות .  מאז פרישתו עוסק ליבנה בתחום השקעות נדל"ן וליווי קבוצות רכישה .  הוא ישמש בפרויקט המנהל הפיננסי .  
ליבנה אמר ל-themarker : " סיימתי תפקידי לפני כחצי שנה מספר חודשים לאחר המיזוג והחלטתי לפרוש לעסקים פרטיים .  אני שמקיע בכל מיני פרויקטים בעיקר נדל"ניים אך גם אחרים מייעץ לקבוצות רכישה ".  
המגרש יושב בצומת הרחובות שמעוני והמשחררים ונמצא בבעלות שיכון ובינוי נדל"ן .  הוא נרכש לפני מספר חודשים בהסכם אופציה תמורת 9.2 מיליון שקל .  באיזור זה המחירים הגבוהים ביותר בבאר שבע היות והמגרש נמצא בסמוך לקונסרבטוריון ,  הספרייה העירונית ,  משכן האומנויות ,  בית חולים סורוקה ואוניברסיטת בן גוריון .  עד היום נרשמו לפרויקט למעלה ממאה רוכשים פוטנציאלים ,  ללא פרסום או שיווק שנעשה .  
תוכנית בניין עיר מאפשרת הקמת בניין בן 18 קומות ו- 63 דירות יוקרה בלבד שטח של 130 מ"ר דירת ארבעה חדרים ועד 210 מ"ר דירות פנטהאוז .  במקום הוקמו מחסנים וחניון תת קרקעי ויותקנו שלוש מעליות .  את הפרויקט ילוו עורכי הדין שלומי כהן ושירי שני ממשרד עורכי הדין גורניצקי .  ניהול הפרויקט ההנדסי יעשה על ידי צבי טל-יוסף ,  לשעבר מהנדס עיריית באר שבע וחברת ההנדסה וקסמן גוברין .
 
אדום עולה זה נדל"ן
הקבוצה החדשה של מנכ"ל הפועל באר שבע :  מארגן קבוצת רכישה לפרויקט יוקרה בעיר .  המגרש בצומת הרחובות שמעוני והמשחררים נרכש לפני מספר חודשים בהסכם אופציה תמורת 9.2 מיליון שקל

