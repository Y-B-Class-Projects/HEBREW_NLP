GTA מתרחב למחשב ופלייסטיישן
חבילות ההרחבה של GTA IV ,  שעד כה היו זמינות רק לאקס-בוקס 360 ,  תגענה ב-30 במרץ גם למחשב ופלייסטיישן 3
GTA IV מתרחב גם על המחשב והפלייסטיישן 3 .  חברת Take 2 ,  המפיצה של סדרת GTA ,  הודיעה היום כי שתי חבילות ההרחבה של Grand Theft Auto IV תושקנה לפלייסטיישן 3 והמחשב האישי ,  זאת לאחר שכבר הגיעו לאקס-בוקס 360 בשנה שעברה .
 שתי החבילות  The Lost and Damned ו-The Ballad of Gay Tony תושקנה הן בנפרד כשהן זמינות להורדה ,  והן ביחד על דיסק שיגיע לחנויות ב-30 במרץ .  מחירו של הדיסק יהיה 39.99$ בארה"ב ,  ואילו מחיר חבילות ההרחבה הנפרדות טרם נחשף .  
GTA IV הוא אחד ממשחקי הפעולה הפופולריים ביותר שהגיעו לחנויות בשנים האחרונות .  לפני שהושק בתחילת 2008 ,  הודיעה מיקרוסופט כי חתמה עם Take 2 על הסכם ההפצה של חבילות הרחבה ,  אך עד להכרזה הזו לא נודע האם מדובר בחבילות בלעדיות או שמא למיקרוסופט רק תקופת ראשוניות .  

GTA מתרחב למחשב ופלייסטיישן
חבילות ההרחבה של GTA IV ,  שעד כה היו זמינות רק לאקס-בוקס 360 ,  תגענה ב-30 במרץ גם למחשב ופלייסטיישן 3

