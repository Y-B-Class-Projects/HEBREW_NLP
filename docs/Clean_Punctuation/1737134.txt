פישר העלה את הריבית ל-2%
נגיד בנק ישראל הודיע על העלאת הריבית במשק ב-0.25% וכעת היא תעמוד על 2% .  אחד הגורמים להחלטה הוא מדד המחירים לצרכן ,  שעלה בצורה חדה מהצפוי ב-0.5%
בנק ישראל העלה את הריבית במשק לחודש אוקטובר ב-0.25 נקודות האחוז לרמה של 2% בהתאם להערכות של מרבית הכלכלנים .  
אחד הגורמים להחלטת הנגיד הוא מדד המחירים לצרכן לחודש אוגוסט ,  שעלה ב-0.5% לעומת ציפיות לעלייה מתונה יותר של 0.3% .  מדד המחירים לצרכן עלה מתחילת השנה ב-1.6% וב-12 החודשים האחרונים הסתכמה האינפלציה ב-1.8% .  עם זאת ,  בנטרול העלייה החדה במחירי הדיור ,  מדובר באינפלציה נמוכה יותר מההערכות הקודמות .  
ההחלטה להעלות את הריבית לחודש אוקטובר לרמה של 2% עקבית עם התהליך ההדרגתי של החזרת הריבית לרמה  " נורמאלית "  שנועד לבסס את האינפלציה בתוך תחום היעד ולתמוך בהמשך הצמיחה תוך שמירה על היציבות הפיננסית ,  מציינים בבנק ישראל .  קצב עליית הריבית אינו קבוע ,  אלא תלוי בסביבת האינפלציה ,  הצמיחה במשקים הישראלי והעולמי ,  המדיניות המוניטרית של הבנקים המרכזיים העיקריים ובהתחשב בהתפתחות שערי החליפין של השקל .  ברמת הריבית הנוכחית ,  ממשיכה המדיניות המוניטרית להיות מרחיבה .  
הערכת חטיבת המחקר בבנק ישראל היא שהאינפלציה ב-12 החודשים הקרובים תעמוד על 2.5% ,  תוך העלאה הדרגתית של הריבית לכ-2.7% בתוך שנה .  התחזית המקרו-כלכלית העדכנית של חטיבת המחקר לשנת 2010 ,  היא שהתוצר יצמח ב-4% .
 
פישר העלה את הריבית ל-2%
נגיד בנק ישראל הודיע על העלאת הריבית במשק ב-0.25% וכעת היא תעמוד על 2% .  אחד הגורמים להחלטה הוא מדד המחירים לצרכן ,  שעלה בצורה חדה מהצפוי ב-0.5%

