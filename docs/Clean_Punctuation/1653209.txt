הרשות להגבלים עסקיים :  שיתוף אתרי אנטנות בין חברות סלולר ייחשב הסדר כובל 
החלטת הממונה עשויה להקשות על כניסת מפעיל סלולרי חדש .  הרשות רואה באור חיובי נדידה פנים ארצית ;  זו הפעם ראשונה שבה הרשות מביעה את עמדתה הרשמית בנושא
 >  >  הרשות להגבלים עסקיים קבעה אתמול כי שיתוף אתרי אנטנות בין חברות סלולר עשוי להוות הסדר כובל וכל שיתוף אתרים כזה יצטרך לקבל את אישור הרשות .  עמדת הרשות להגבלים עסקיים בנושא היא חדשה ,  והועברה אתמול למשרד התקשורת .  משרד התקשורת מקיים שימוע בנושא שיתוף האתרים ולכן התבקשה גם חוות הדעת ההגבלית .  מדובר בפעם ראשונה שבה הרשות להגבלים עסקיים מביעה את עמדת הרשמית בנושא .  במכתב מבדילה הרשות בין שיתוף נדל"ני בלבד באתר ,  שיישקל ב"אור חיובי ",  לבין שיתוף אתרים שהוא הנדסי וטכנולוגי ,  שכאמור ,  ייחשב כהסדר כובל .  הרשות מתייחסת גם לאופציה החלופית של  " נדידה פנים ארצית ",  שבה מפעיל חדש נעזר באנטנות של מפעיל קיים באזורים שבהם יש לו בעיות כיסוי .  הרשות להגבלים מתייחסת לאופציה זו כעדיפה על שיתוף אתרים ממשי משום שהיא לא מצריכה תיאום יומיומי בין מתחרות ,  ומהווה פתרון ארעי עד להשלמת הפרישה של המפעיל החדש .  נושא החיכוך ורמת התיאום בין החברות חוזר ועולה במכתב ,  כאשר הרשות דורשת להפחית ככל האפשר את המגע בין החברות .  לבסוף ,  הרשות מתייחסת גם לסוגיית ה-mvno  ( מפעילי סלולר וירטואליים )  ומסבירה שזו רפורמה שמספקת תרומה צנועה לתחרות לעומת כניסת מתחרה עצמאי לשוק .  שיתוף אתרים הוא פרקטיקה לפיה חברת סלולר אחת עושה שימוש באתר הסלולרי של חברה מתחרה .  משרד התקשורת בוחן בימים אלה את סוגיית שיתוף האתרים כדי להקל על מתחרה סלולרי חדש להיכנס לשוק הסלולר ,  תוך שהוא נעזר בתשתיות קיימות . " מטרת העל היא יצירת תנאים לכניסת מפעיל סלולרי חדש עם תשתיות עצמאיות .  יש לשקול הנמכת חסמי כניסה ,  ובהקשר הזה שיתוף אתרים הוא רע הכרחי ",  נמסר במכתב שהעבירה הרשות להגבלים למשרד התקשורת .
 
הרשות להגבלים עסקיים :  שיתוף אתרי אנטנות בין חברות סלולר ייחשב הסדר כובל 
החלטת הממונה עשויה להקשות על כניסת מפעיל סלולרי חדש .  הרשות רואה באור חיובי נדידה פנים ארצית ;  זו הפעם ראשונה שבה הרשות מביעה את עמדתה הרשמית בנושא

