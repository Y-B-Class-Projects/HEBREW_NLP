לדניאן טומלינסון לא לבד
אחרי שהרץ האחורי שוחרר מסן דייגו ,  הגיע תורו של בריאן ווסטברוק להיחתך מפילדלפיה .  קרוליינה לא תתייג את פפרס
השנה האחרונה לא הייתה טובה עבור בריאן ווסטברוק .  בגיל 31 ,  לאחר היסטוריה של זעזועי מוח ,  כולל שניים בעונה האחרונה ,  בפילדלפיה החליטו להגיד שלום לרץ האחורי הוותיק . " בריאן הוא אחד מטובי השחקנים שהיו כאן ,  לא רק מקצועית אלא גם כאדם ",  אמר המאמן אנדי ריד , " הוא אחד השחקנים הכי רב-גוניים בהיסטוריה של ה-NFL .  דיברתי עם בריאן ועשינו את הצעד הזה כדי להגדיל את הסיכויים שלו למצוא קבוצה אחרת בליגה ".  
ווסטברוק ,  שבא מווילנובה ,  נבחר על ידי האיגלס בסיבוב השלישי בדראפט 2002 .  הוא השחקן המוביל ביארדים בתולדות הקבוצה - 9,785 ,  כשאת 2007 סיים עם 2,104 יארדים כוללים ו-12 טאצ'דאונים .  העונה הנוכחית הייתה ,  כאמור ,  עונת נפילה עבורו ,  כשהרבה להיפצע ולא היה חלק אינטגרלי מהתקפת העיטמים .  
ג'וליוס פפרס יהיה החל מהשבוע הבא שחקן חופשי ,  לאחר שקרוליינה לא תשים עליו את תג הפרנצ'ייז .  בשנה שעברה היה פפרס שחקן הזיכיון של הקבוצה ,  והשנה החליטו הפנתרים שעלות של למעלה מ-20 מיליון דולר פשוט לא שווה כלכלית עבורם . " זו ההחלטה שלנו ,  וכמובן שהיא קשה ,  כי הוא שחקן מדהים ",  אמר ה-GM מרטי הרני .  

לדניאן טומלינסון לא לבד
אחרי שהרץ האחורי שוחרר מסן דייגו ,  הגיע תורו של בריאן ווסטברוק להיחתך מפילדלפיה .  קרוליינה לא תתייג את פפרס

