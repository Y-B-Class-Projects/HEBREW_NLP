האוסטרלים משתגעים על הנסיך המקסים
הנסיך הבריטי ויליאם הגיע לביקור באוסטרליה ,  לראשונה כנציג רשמי של סבתו המלכה .  סקר שנערך ביבשת מגלה כי 58% מהתושבים רוצים ש"פרינס צ'רמינג ",  יהיה המלך הבא
 ( צילום :  רויטרס .  עריכה :  יאיר דניאל .  קריינות :  אילן שניג ) 
הנסיך ויליאם הגיע הבוקר  ( שלישי )  לביקור באוסטרליה ,  תחנתו השנייה בסיור שהוא עורך באוקיאניה ,  בו הוא מייצג לראשונה באופן רשמי את סבתו ,  המלכה אליזבת השנייה .  
הנסיך התקבל בטקס עישון אבורג'יני ,  שמטרתו ניקוי וטיהור .  אוסטרליה היא התחנה השנייה בסיורו של הנסיך ביבשת אוקיאניה .  ביומיים האחרונים הוא ביקר בניו זילנד ,  שם חנך את הבניין החדש של בית המשפט העליון ,  ביקר באיצטדיון בו תיערך אליפות העולם ברוגבי ואפילו הספיק לשוט ביאכטה .  
עם הגיעו לאוקלנד ,  הודה ויליאם כי ינסה למלא חלק מתפקידיה של סבתו . " זה חשוב לי מאד ",  אמר , " היא עסוקה מאד ואני רוצה לעשות משהו טוב ולשמור על הסטנדרטים איתם היא הובילה את הדרך ".  כאשר נשאל אם בכוונתו לקבל תפקידים מלכותיים נרחבים יותר ולצאת לעוד סיורים ברחבי העולם ,  ענה הנסיך כי  " צריך לחכות ולראות .  לא הייתי מסתכל כל כך רחוק .  עדיין יש לי אימונים רבים לעבור .  אני באמת צריך את האימונים ,  תאמינו לי ".  עם הגעתו של הנסיך ויליאם לסידני ,  הוא נפגש עם המושל העליון קוונטין ברייס ולאחר מכן ביקר נציגים של הקהילה האבוריג'ינית .  מחר הוא ימשיך את סיורו בעיר ,  ולאחר מכן יעבור למלבורן לפני שיחזור לביתו ביום שישי .  
הנסיך נהנה מהערצה גדולה ביבשת ואף זכה בתקשורת המקומית לכינוי  " פרינס צ'רמניג ".  האוסטרלים לא מסתפקים בתואר זה ומפנטזים על היום בו יוכלו לקרוא לו  " אדוני המלך ".  סקר שערכו כלי תקשורת באוסטרליה לקראת הביקור גילה כי רוב גדול מהם מעדיף שהנסיך יהיה המלך הבא של בריטניה .  58 אחוזים אמרו כי הם רוצים שהוא יירש את המלכה אליזבת ,  בעוד ש-30 אחוז הביעו תמיכה באביו ,  הנסיך צ'רלס .  בקרב הנשים עלתה התמיכה בו ל- 63 אחוזים .
 אוסטרליה היא מונרכיה חוקתית שבראשה עומדת המלכה אליזבת השנייה ,  ולכן היא נחשבת לאחת מממלכות חבר העמים הבריטי .  תחת המלכה נבחר בכל קדנציה מושל לכל אחת משש המדינות המרכיבות את אוסטרליה ומושל כללי שעומד בראש הפדרציה כולה .  הרפובליקאים במדינה ,  שנהנים מתמיכה גדולה בציבור ,  רוצים כי בראש המדינה יעמוד נשיא נבחר ולא מי שעומד בראש המלוכה הבריטית .  אולם ראש הממשלה קווין ראד דחה לאחרונה אפשרות לקיים משאל עם על מעבר למודל של רפובליקה .
 
האוסטרלים משתגעים על הנסיך המקסים
הנסיך הבריטי ויליאם הגיע לביקור באוסטרליה ,  לראשונה כנציג רשמי של סבתו המלכה .  סקר שנערך ביבשת מגלה כי 58% מהתושבים רוצים ש"פרינס צ'רמינג ",  יהיה המלך הבא

