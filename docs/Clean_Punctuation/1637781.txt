מכבי תל אביב הביסה 79:101 את מכבי חיפה
גלבוע/גליל הובסה באשקלון 84:68 ,  נתניה נחלצה מפיגור גדול וניצחה 76:81 בנהריה ,  בני השרון דרסה 55:96 את רמת גן
המחזור ה-12 בליגת העל ,  שנפתח בניצחונה של הפועל ירושלים על ראשון לציון בהארכה ,  נמשך הערב  ( ראשון )  עם ניצחון מוחץ של מכבי תל אביב 79:101 על מכבי חיפה ,  שעזר לצהובים להתאושש מההפסדים לברק נתניה ולסיינה ,  והבהיר לקבוצתו של אבי אשכנזי שהדרך שלה למאבק שווה בשווה מול האלופה עדיין רחוקה .
 עירוני אשקלון שברה רצף של חמישה הפסדים רצופים ,  דווקא מול הפועל גלבוע/גליל הלוהטת של עודד קטש ,  עם ניצחון ביתי גדול ,  68:84 .  ברק נתניה שהדהימה את מכבי תל אביב במחזור הקודם ,  התקשתה אמנם ,  אבל שוב הציגה את האופי שלה ,  חזרה מפיגור גדול במחצית הראשונה לניצחון חוץ מול נהריה ,  76:81 .  עירוני רמת גן הגיעה לאחר ניצחון הבכורה שלה במחזור הקודם ,  והתפרקה לחלוטין דווקא בבית ,  96:55 מול בני השרון .
 בפתיחה נראתה מכבי תל אביב מהוססת ,  ובדומה לדקות הראשונות בסיינה הרבתה לאבד את הכדור ,  כשצ'אק איידסון היה הראשון לשלם את המחיר על חוסר הסדר והוחלף אחרי שלוש דקות על ידי רביב לימונד שהתחמם מהר עם סל ועבירה שקבעו 5:8 למקומיים .  שלשה של אנדרו ויז'נייבסקי איימה לפתוח ריצה של הצהובים ,  אבל דבון ג'פרסון לא התקשה באיזור הצבע ושמר את חיפה בתמונה לכל אורך הרבע הראשון ,  שהסתיים ב-16:20 למכבי תל אביב .
 בתחילת הרבע השני המשיכה חיפה להתקשות בהתקפה ,  בעוד שהקלעים של הצהובים התחממו לאיטם ,  ושתי שלשות מהירות של דייויד בלות'נטאל הקפיצו את הפער ל-21:33 .  הירוקים עשו קולות חלושים של קאמבק בראשותו של ג'ייסון ריץ' ,  אבל הגנת האורחים לא הצליחה לעצור את מבול השלשות שצלפה מכבי תל אביב ללא הפרעה ,  ובהפסקה עמדה התוצאה על 38:53 למקומיים .
 אם מישהו בחיפה ציפה לראות את האורחים מסתערים על הפרקט עם היציאה מחדר ההלבשה ,  קיבל גארבג' טיים למהדרין כבר בפתיחת הרבע השלישי .  ההגנה של חיפה הפכה לחדירה אף יותר ,  ומנגד הפסיקו גם שחקניו של פיני גרשון לשמור ,  ואחרי חמש דקות נטולות הגנות טיפס הפער ל-46:63 .  בהמשך הורידו הצהובים לחלוטין את הרגל מדוושת הגז ,  וחזרה מסוימת של חיפה הסתיימה בשלשה משוגעת של ריצ'ארד רובי מחצי מגרש עם הבאזר של הרבע השלישי ,  שהסתיים ב-62:72 בלבד למכבי תל אביב .
 התקוות הקלושות של סגנית האלופה לצאת עם הפסד סביר מההיכל התבדו מיד עם פתיחת הרבע הרביעי ,  כשצ'אק איידסון חדר פעם אחר פעם דרך ההגנה האנמית של חיפה ,  והחזיר מהר מאוד את ההפרש ל-62:82 ,  עד שחמש דקות לסיום התכבד ג'ייסון ריץ' בסל הראשון של האורחים ברבע האחרון ,  ועד הבאזר הגואל הפער צמח עוד יותר עד ל-79:101 למכבי תל אביב בסיום .
 קלעו למכבי תל אביב :  צ'אק איידסון 18  ( 8 ריבאונדים,6 אסיסטים )  ,  דורון פרקינס 16  ( 7 אסיסטים )  ,  גיא פניני 15 ,  דיאור פישר 14  ( 9 ריבאונדים )  ,  דייויד בלות'נטאל 13 ,  סטפון לאזמה ורביב לימונד 8 כל אחד ,  יניב גרין 5 ,  אנדרו ויז'נייבסקי 3 ,  אלן אנדרסון 1 .
 קלעו לחיפה :  ג'ייסון ריץ' וריצ'ארד רובי 20 כ"א ,  עידו קוז'יקרו 17  ( 10 ריבאונדים )  ,  דבון ג'פרסון 11 ,  דרור חג'ג' 4 ,  עמית בן דוד 1 .
 המארחים עלו טוב אל המשחק ,  והלכו פנימה אל סיילס וסניד ,  שהעלו אותם ליתרון 4:8 .  מקל וחבריו לא הצליחו למצוא את הטבעת ,  ואשקלון ניצלה זאת היטב כדי לעלות ליתרון 6:15 בזכות שלשה גדולה של מורן רוט .  דווקא אז קפאה אשקלון בהתקפה ,  ואיפשרה לאורחים לרוץ לשתי מתפרצות- אחת הסתיימה בדאנק של פארגו ,  השניה בלייאפ של מקל ,  בדרך לפיגור 3 בלבד .  המארחים שוב הלכו אל סניד שחפר טוב מבפנים ,  ונקודות של רוט עם הבאזר קבעו יתרון 17:22 למארחים בסיום הרבע הראשון .
 דאוול פתח טוב את הרבע השני וצימק לנקודה ,  אבל סיילס עם 4 נקודות משלו ,  בצירוף לשלשה של סניד ונקודות של קאר קבעו יתרון 25:31 לזכותה של אשקלון .  למרות שמדובר בשתי הקבוצות שמאבדות הכי מעט בליגה ,  המשחק החל להיות מפוזר מאוד ,  ושני הצדדים הרבו לאבד ולהחטיא ,  עד שסניד שבר את הבצורת עם נקודות שקבעו יתרון 6 .  בקסטר כבר העלה את קבוצתו ליתרון 9 ,  אבל נקודות של כדיר קבעו פיגור 38:32 בסיום המחצית .
 קורי קאר צלף שלשה בפתיחת הרבע השלישי ,  כדי לקבוע יתרון 9 של המארחים .  פארגו מצא סוף סוף נקודות ,  אבל ההגנה של גליל לא הצליחה להסתדר עם סניד מתחת לסל .  האורחים הלכו בעיקר לכדיר ,  אבל זה ניסה בעיקר לכפות את הזריקות שלו מול הגבוהים של אשקלון ,  והמארחים ניצלו זאת ,  הלכו שוב לסניד שקבע יתרון 10 .  גליל הצליחה למצוא את השלשה הראשונה שלה במשחק עמוק בתוך הרבע השלישי ,  כשהיא נרשמה על מי אם לא ,  דיון דאוול ,  שהיה האיש החם היחידי של האורחים ,  אבל מורן רוט השיב מיד בשלשה משלו ,  ודאנק נהדר של בקסטר העלה את המארחים ליתרון 41:55 .  רוט שוב העניש את גליל ,  ו-4 נקודות נוספות של סניד ,  יחד עם שלשה של בקסטר הקפיצו את אשקלון ליתרון 48:63 בסיום הרבע השלישי .
 בקסטר פתח את הרבע האחרון עם נקודות שקבעו פער שיא של 17 לזכות המארחים ,  אבל רנדל החזיר בג'אמפ טוב ,  והאורחים צימקו ל- 13 .  או אז הגיעה שלשה עצומה של בקסטר ,  וגליל נראתה שבורה לגמרי ,  ואשקלון טסה ליתרון 22 .  מקל עוד ניסה להחזיר את קבוצתו ,  אבל כדיר יצא בחמש עבירות ,  האדומים של קטש נראו כבויים לחלוטין ,  ואשקלון חגגה ניצחון חשוב ,  שקטע את רצף חמשת ההפסדים .
 קלעו לאשקלון :  עומאר סניד 29 ,  ג'ימי באקסטר 19 ,  מורן רוט 16 ,  קורי קאר 8 ,  ברוקס סיילס 7 ו-10 ריבאונדים ,  בריאן טולברט 3 ,  טל דן 2 .
 לגלבוע/גליל עליון :  בריאן רנדל 15 ,  דיון דאוול 14 ו-10 ריבאונדים ,  גל מקל ואלישי כדיר 10 כ"א ,  ג'רמי פארגו ואייזיה סוואן 6 כ"א ,  גוני יזרעאלי 5 ,  מרכוס קאזין 2 .
 נהריה עלתה אל הפרקט כמו מלוע של תותח ,  והחלה לטווח מחוץ לקשת .  לא פחות מ-4 שלשות רצופות ,  ללא החטאה מארבעה שחקנים שונים ,  הטיסו את המארחים ליתרון 0:14 מדהים .  פינוק החזיר את קבוצתו לחיים והעלה אותה אל הלוח .  בנתניה נכנס וושהאם לעניינים ,  ו-4 נקודות רצופות שלו הורידו את הפיגור של הנתנייתים ל-19:10 .  אלא שנהריה לא נעצרה ,  והלכה שוב ושוב לפול דלייני ,  ויחד עם ולאדי ירמישין הקפיץ את קבוצתו ליתרון 14:29 בסיום הרבע הראשון .
 וושהאם ופינוק המשיכו במאבק האדיר של האורחים במטרה לחזור למשחק ,  נהריה נתקעה בהתקפה ,  ופינוק בעוד לייאפ הוריד את הפער ל-8 בלבד .  פינוק המשיך לאמלל את הגנתה של נהריה ,  ושלשה שלו הורידה ל-38:33 .  סמית' הושיע מעט את קבוצתו עם שלשה גדולה ,  אבל קילינגסוורת' הגיב מיד עם חדירה טובה אל הצבע ,  ונקודות .  דווקא אז קיבל אריק אלפסי עבירה טכנית ,  מה שאיפשר לנהריה לרדת ביתרון 37:43 במחצית .
 המארחים פתחו פער של 7 בפתיחת הרבע השלישי ,  אבל פינוק המשיך להיות נהדר בשני צידי המגרש ,  עם 4 נקודות רצופות וחסימה גדולה ,  ונקודות של רותבארט בהתקפה הבאה העלתה את נתניה ליתרון ראשון במשחק ,  45:46 .  היתרון הזה הקפיץ את הפיוז של נהריה ,  שיצאה למתפרצת נהדרת ,  שהסתיימה בדאנק נהדר של סטיב סמית' .  המומנטום היה בצידם של המארחים באותן דקות ,  ואור איתן העלה את נהריה ליתרון 52:57 .
 נתניה פתחה נהדר את הרבע האחרון ,  עם ריצת 3:10 ,  תודות לנקודות של פינוק ,  ומהלך נהדר של רותבארט ,  שהעלו אותה ליתרון 65:68 .  נהריה הלכה לדלייני ,  וזה הצליח לעצור מעט את הריצה של האורחים ,  אבל רוטבארת ,  באחד המשחקים הטובים ביותר שלו העונה החזיר מן העבר השני ונתניה עלתה ל-69:74 .  המארחים חזרו עם סל ועבירה ,  ונקודות מהעונשין של איתן החזירו להם את היתרון ,  74:75 .  רות'בארט קלע שת קלע שתיים מהקו ,  ומן העבר השני החטיאה נהריה פעמיים ,  וצמד מהקו של וושהאם העלה את האורחים ל-75:78 .  נהריה שוב החטיאה מהקו ,  ונתניה ניצלה זאת כדי לקלוע בעצמה ,  ולהבטיח את הניצחון הדחוק .
 קלעו לנהריה :  סטיבן סמית ופול דילייני 22 כ"א ,  אור איתן 11 ,  למאר גריר  ( 7 אסיסטים )  ועודד שעשוע 6 כ"א ,  ולאדי ירמישין 5 ,  ג'רון רוברטס וברק פלג 2 כ"א ,  ליאור שגב 0 ו-5 אסיסטים .
 קלעו לנתניהן :  דנילו פינוק 30 ו-8 ריבאונדים ,  מרקו קילינגסוורת 17 ו-12 ריבאונדים ,  רוברט רותבארט 13 ,  טוני וושהאם 10 ,  שמוליק ברנר 5 ,  טוני יאנגר 3 ,  ערן אסנטי 2 ,  שון וינשטיין 1 .
 רמת גן ,  שנראתה שוב עם הרבה ביטחון מאז הניצחון שלה במחזור הקודם ,  פתחה טוב את המשחק ,  והלכה אל כריס ווטסון ,  שמהר מאוד מסתמן כמנהיג של הקבוצה .  ווטסון הגיב ב-7 נקודות ,  ונעזר באוחנון וקאזו ,  כדי להעלות את רמת גן ליתרון .  בני השרון נראתה כבוייה מעט ,  אבל נקודות של רון סטיל שמרו אותה בתמונה ,  ובסיום הרבע הראשון הוליכה רמת גן 16:19 בלבד .
 שחקניו של דן שמיר עלו מצויין אל הרבע השני ,  וביצעו ריצת 0:9 ,  תודות לשתי שלשות נהדרות של אייזיק רוזנפלט ,  בעוד ברנדון יואינג העלה את קבוצתו ל-22:28 .  ברמת גן פשוט נכנסו להלם שאפיין יותר את תחילת העונה ,  ובני השרון לא עצרה לרגע ,  כשהפעם תורו של בלצ'ר להיות האיש של שמיר על הפרקט ,  והאורחים טסו ל-5:25 ,  בדרך ליתרון 24:42 .  רמת גן המשיכה שוב ושוב להחטיא ,  בלצ'ר המשיך לצבור נקודות ,  ובני השרון סגרה רבע שני מטורף לחלוטין ,  אותו ניצחה 5:34  (  !  )  והחזיקה ביתרון 24:50 במחצית .
 רמת גן מצאה נקודות נדירות בפתיחת הרבע השלישי עם שלשה גדולה ,  אבל בלצ'ר הגיב מיד בנקודות שלו ,  ושמר את קבוצתו הרחק מלפנים .  רמת גן התקשתה מאוד מחוץ לקשת ,  ונקודות של אוניקווה העלו את בני השרון ליתרון 35:60 .  בן רייס צלף שלשה עבור בני השרון ,  אבל רמת גן לא הרימה ידיים והחזירה בשלשה משלה תודות לברנדון יואינג ,  ובני השרון ירדה ביתרון מאסיבי 41:69 בסיום השלישי .
 ברמת גן ממילא לא האמינו יתר על המידה ביכולת שלהם לחזור למשחק ברבע האחרון ,  אבל ריצת 3:10 של בני השרון ,  עם נקודות של שון ג'יימס ורוזנפלט ב-3 הדקות הראשונות של הרבע סגרו סופית את הסיפור ,  והעלו את האורחים ל-44:85 .  עד לסיום שמרו האורחים על הפער העצום ,  במשחק שהוריד לחלוטין כל שמץ של ביטחון עצמי שהמארחים עוד השיגו במחזור הקודם .
 קלעו לבני השרון :  קוקי בלצ'ר  ( 9 אסיסטים )  ואייזיק רוזנפלט 19 נקודות כל אחד ,  רון סטיל 12 ,  אונוגה אוניקווה 11 ,  שון ג'יימס  ( 14 ריבאונדים )  ודורי אסף 10 נקודות כל אחד ,  בן רייס 8 ,  ארז כץ 4 ,  סם קלנסי 3 .  
קלעו לרמת גן :  ברנדון יואינג 14 ו-5 אסיסטים ,  כריס ווטסון 10 ,  ג'ון שארפר וג'וליאן קאזו 8 כל אחד ,  איציק אוחנון 6 ,  בר ראובן 5 ,  טאג' מקאלו וג'ווסון תומאס 2 כל אחד .
 
מכבי תל אביב הביסה 79:101 את מכבי חיפה
גלבוע/גליל הובסה באשקלון 84:68 ,  נתניה נחלצה מפיגור גדול וניצחה 76:81 בנהריה ,  בני השרון דרסה 55:96 את רמת גן

