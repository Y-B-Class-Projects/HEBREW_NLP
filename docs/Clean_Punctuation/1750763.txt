בניטז : " הודג'סון מדבר על דברים שאין לו מושג בהם "
 המנג'ר של ליברפול לשעבר תוקף את הנוכחי לגבי פרשת דלגליש : " שיתרכז בכדורגל ,  הוא צריך למצות מעצמו את המיטב "
 רפא בניטז עזב את ליברפול בקיץ והשאיר אותה חרוכה ומשוסעת לרוי הודג'סון ,  אבל זה לא מה שמפריע כרגע למנג'ר הספרדי של אינטר שנהנה מהצלחה חלקית וקטנה להשתלח באנגלי של האדומים .  בניטז לא אהב את זה שהודג'סון ביקר אותו בכך שמנע מאחת האגדות של המועדון ,  קני דלגליש ,  להיכנס בזמנו למתחם האימונים של הקבוצה ויצא חוצץ נגדו .
" הודג'סון לא מבין ",  תקף בניטז . " כל מסיבת עיתונאים הוא נראה רע יותר ויותר מאשר בקודמתה .  הוא מדבר על דברים שאין לו מושג בהם .  אולי הוא לא היה בליברפול הרבה מאוד זמן .  אנחנו השבנו לאוהדים את הגאווה שלהם ,  נלחמנו עבורם ועבור המועדון וגם למען השחקנים .  אולי הוא לא מבין זאת ". 
לאחר מכן ניסה בניטז לבאר את פרשת דלגליש : " אני היה זה שהחזרתי את דלגליש למועדון ומיניתי אותו לתפקיד מסוים ,  אחר כך מנכ"ל הקבוצה כריסטיאן פרסלו הזיז אותו לתפקיד אחר .  הודג'סון לא מבין זאת ,  אז אני אסביר לו זאת בהזדמנות .  אז במקום להתעסק בזה ,  יש לו שחקנים להתרכז בהם .  הוא צריך להוציא מעצמו את המיטב ,  יש לו עבודה טובה לעשות ",  עקץ בניטז .
 
בניטז : " הודג'סון מדבר על דברים שאין לו מושג בהם "
 המנג'ר של ליברפול לשעבר תוקף את הנוכחי לגבי פרשת דלגליש : " שיתרכז בכדורגל ,  הוא צריך למצות מעצמו את המיטב "
 
