חצי חינם
ועדת הכלכלה של הכנסת אישרה הגנת ינוקא לבעלי רישיון חדשים להפעלת ערוצי טלוויזיה ,  יזכו להפחתה ב-50% במחויבויות .  הסעיף ישוב להצבעה חוזרת
ועדת הכלכלה של הכנסת החליטה היום כי בעלי רישיון חדשים יזכו להגנת ינוקא ,  כלומר שהמחויבויות שלהן בשנתיים הראשונות לחיי הערוץ יפחתו ב50% ו-יסתכמו ב-110 מיליון שקל הוצאה כללית לשידורים ו-25 מיליון שקל עבור תוכניות דרמה ותעודה .  הסעיף אושר על ידי הועדה ,  בניגוד לעמדת רשת וקשת ,  אולם לאחר ההצבעה ביקש חבר הכנסת כרמל שאמה  ( ליכוד )  הצבעה חוזרת על הסעיף .  היועצת המשפטית של רשת אילאיל לבנת אמרה בדיון : " אנחנו מנושלים מכל נכסינו .  מקלפים מאיתנו את ערוץ 2 ואת המוניטין שבנינו .  למעשה לוקחים את הזכייניות ,  פורקים מהם את היתרונות היחסים שאולי היו להם .  אומרים להם תתחילו מאפס ותתמודדו עם גופים שמתחזקים עכשיו ,  לא מפסידים ונהנים מיתרונות יחסיים על פני הזכייניות .  אתם שופכים את התינוק עם המים ".  
yes ו-HOT דרשו בדיון לקבל חלק מהסכום אותו יציעו במכרז הגופים שיתמודדו על ערוצים 2 ו-10 .  מיכל רפאלי כדורי ,  סמנכ"לית הרגולציה ב-yes ,  אמרה בדיון : " זה כסף ציבורי .  לגופו של עניין ,  אין שום סיבה שכל מי שמפיק בישראל יצירה מקורי לא יוכל לגשת לכסף הזה .  זה אינטרס של המפיקים והיוצרים ושל התרבות .  אנחנו עושים היום הרבה מאוד קופרודוקציות עם זכייני המסחריים .  סדרה כמו 'סרוגים' למשל ,  איזה היגיון שנעשה איתם קו פרודוקציה ושלא נוכל גם אנחנו לגשת לכסף הזה ?  "
 מנכ"ל הרשות השנייה מנשה סמירה השיב לטענות ואמר : " במעבר מרישיונות לזיכיונות ייפגעו התוכן והיצירה .  אף אחד לא יכול לדעת כמה בעלי רישיון יקומו .  אם לא יהיו שלושה בעלי רישיון ,  עלולים לרדת בסוגה העלית .  אנחנו רוצים להבטיח רמה הולמת .  לא רוצים בעלי רישיון עם מכונת שכפול כסף אלא נאותות ,  רוצים שחגים ואירועים יצוינו ". 

חצי חינם
ועדת הכלכלה של הכנסת אישרה הגנת ינוקא לבעלי רישיון חדשים להפעלת ערוצי טלוויזיה ,  יזכו להפחתה ב-50% במחויבויות .  הסעיף ישוב להצבעה חוזרת

