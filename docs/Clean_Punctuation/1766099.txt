אליהו : " חושבים על פיינל פור "
 מכבי הבטיחה את ראשות הבית ,  אליהו מרוצה .  בלאט : " לא חשבו שנהיה קבוצה כזו ".  מצ'באן קרוב לסיכום ,  עכשיו מחכים לוורסאץ'
צילום ועריכת וידאו :  קובי אליהו
מכבי תל אביב הבטיחה אמש  ( חמישי )  את ראש בית א' ביורוליג ,  שני משחקים לתום שלב הבתים ,  כאשר ניצחה בקלילות אופיינית 62:76 את פרטיזן בלגרד .  הצהובים ממשיכים במומנטום הפנטסטי באירופה ,  עם ניצחון שביעי ברציפות ,  והם נראים חזקים ,  יעילים ומפוקסים מתמיד .  דורון פרקינס ,  ג'רמי פארגו ,  צ'אק אידסון וליאור אליהו הצטיינו וכבר הובילו את סגנית האלופה ליתרון 25 נקודות בשלב מסוים ,  עד הניצחון הנינוח .
 מילאן מצ'באן ,  שחקנה של ורסאץ' הסרבית ,  קרוב לסכם את תנאיו במכבי .  עם זאת ,  בין מכבי תל אביב למועדון הסרבי עדיין ישנם פערים על סכום הפיצוי שישולמו לקבוצה הסרבית ,  והעסקה רחוקה מלהיסגר .  אם אכן מצ'באן יצורף למכבי - עתידו של ריצ'ארד הנדריקס אינו ברור  .
 בקבוצה אינם מרוצים משחקן הפנים האמריקאי כבר מספר שבועות ,  כשבהנהלה קיימים חילוקי דעות בנוגע להשארתו .  בנוסף ,  הבהירה ההנהלה לדייויד בלאט כי מצ'אבן יגיע רק בכפוף לשחרור שחקן מהסגל .  יש לציין כי הנדריקס חתום על חוזה לשנתיים ,  כך שלא ברור עדיין כיצד ניתן יהיה להשתחרר מחוזהו ללא שתצטרך מכבי תל אביב לשלם סכום פיצוי משמעותי לשחקן .
 מאמן הקבוצה דייויד בלאט היה מרוצה וגאה במיוחד בסיום המשחק אמש ,  לאחר שקבוצתו הבטיחה את ראשות הבית בשלב כה מוקדם . " אני לא חושב שיש מישהו שחשב שיהיה קל ,  אבל זה מאוד מחמיא לשחקנים ולצוות שעושה עבודה מדהימה .  לא חשבו שנהיה קבוצה ברמה שאנחנו היום ,  הצלחנו לעשות ב-2010 כל מה שרצינו :  חיברנו את הקבוצה לקהל ,  החזרנו את הצביון הישראלי ,  הבאנו שחקן ציר טוב ועכשיו צריך להציב מטרות חדשות ",  אמר בלאט .
" שלושה רבעים שיחקנו יוצא מן הכלל ,  שמרנו ברמה הגבוהה ביותר ",  ניתח המאמן את המשחק ,  בו נאלץ להסתדר ללא הנדריקס שסובל מדלקת ריאות . " אנחנו קצת באפיסת כוחות והטיב של האימון נפגע מזה שאין מחליפים ,  אבל הקבוצה רצתה להבטיח את המקום הראשון .  הרבה פעמים אנחנו נותנים רבע ראשון טוב מכיוון שהחבר'ה באים מרוכזים ויודעים מה אנחנו רוצים לעשות .  גם יד אליהו עושה את זה קל יותר ,  אבל לנצח שלושה משחקי חוץ בבית הזה זה לא דבר של מה בכך .  נשארו לנו שני משחקים ונשחק אותם מכל הלב כדי לכבד את הקבוצות האחרות ". 
בלאט נשאל על סופוקליס שחורציאניטיס ,  שהוחלף מספר פעמים ,  שיחק פחות דקות מבדרך כלל ונראה שפוף ,  ואמר : " היוונים נוטים למצבי רוח וסופו הוא יווני .  היה לו יום לא טוב ומצב רוח לא טוב ,  אבל מי שמכיר אותו יודע שזה קורה מדי פעם והדרך הכי טובה לטפל בזה זה לעזוב את זה בשקט .  זה הדבר הכי פחות חשוב במשחק הזה ".  היווני עצמו לא הרבה במילים בסיום : " היה לנו משחק טוב ,  ניצחנו ואני שמח .  הכל בסדר ". 
ליאור אליהו ,  שהיה נהדר עם 16 נקודות ללא החטאה מהשדה ,  הוסיף : " אני חושב שעד עכשיו עשינו עבודה טובה ,  אנחנו קוצרים את הפירות ונגיע למשחקים האחרונים בלי לחץ .  שיחקנו כמו שצריך לאורך כל המשחק ,  עשינו עבודה טובה בהגנה .  איפשהו בתוך הראש חושבים על הפיינל פור ,  אבל הדרך לשם עוד ארוכה .  אנחנו משחקים טוב ונראים טוב ,  רק צריך לשמור על זה ". 
צ'אק אידסון ,  שסיים עם 13 נקודות ,  9 ריבאונדים ו-4 אסיסטים ,  גם כן נשמע מאושר עם תום המשחק : " כולם יצאו ונתנו משחק חזק ,  היה כיף .  פרטיזן קבוצה מאוד פיזית ,  לא היה פשוט וזה ניצחון חשוב מבחינתנו .  אתם בתקשורת תדברו על הציפיות שלנו ,  אנחנו עובדים על המגרש .  כרגע אני שמח מהתפקיד שיש לי בקבוצה ,  אני עושה כל מה שהמאמן מבקש ממני ". 
יניב גרין ,  ששוב קיבל דקות משחק מרובות  ( 19 )  ,  גם בשל פציעתו של ריצ'ארד הנדריקס ,  אמר : " אני תמיד שמח לתרום כמה שיותר על המגרש .  יש לנו קבוצה טובה ,  נגיע רחוק השנה ,  אבל צריך להתאזר בסבלנות כי זו רק תחילת העונה .  אם נעבוד חזק ונמשיך להשתפר ,  אנחנו נהיה בדרך הנכונה ". 
עדכון ראשון :  9.12 ,  23:07עדכון אחרון :  10.12 ,  8:00

אליהו : " חושבים על פיינל פור "
 מכבי הבטיחה את ראשות הבית ,  אליהו מרוצה .  בלאט : " לא חשבו שנהיה קבוצה כזו ".  מצ'באן קרוב לסיכום ,  עכשיו מחכים לוורסאץ'

