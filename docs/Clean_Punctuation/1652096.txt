כן ולא 
אנשי yes דוקו מעדיפים לראות אופנה בסרטים תיעודיים
בלילה שבין ראשון לשני צעדו כוכבי הוליווד על השטיח האדום בלוס אנג'לס בדרכם אל אולם קודאק ,  שבו נערך טקס האוסקר ה-82 .  גיא לביא ,  מנהל yes דוקו ,  נשאר ער כל הלילה כדי לצפות באירוע בטלוויזיה ,  אבל בניגוד למיליונים ברחבי העולם הוא לא התעניין במיוחד בלבושם של הצועדים . " אני לא כזה בחור אופנתי ",  הוא מודה . " היה לי חשוב לצפות בטקס מפני שחמשת הסרטים המועמדים לפרס הסרט התיעודי הטוב ביותר ישודרו אצלנו בערוץ .  עיניין אותי לראות מי זכה ".  לביא מספר שבגלל העבודה הלחוצה הוא לא מוצא זמן לערוך מסעות קניות ולהשקיע בבגדיו . " לרוב אני הולך עם ג'ינס וחולצות פשוטות .  אם בא לי להתאמץ אני אלבש חולצת כפתורים ".  הוא אוהב פשטות באופנה ,  ובוחר בזמר עברי לידר כדוגמה למישהו שמתלבש היטב .  עדי טל ,  מפיקת הערוץ ,  אמביוולנטית ביחסה לאופנה . " אני האשה היחידה בעולם ששונאת לקנות בגדים ",  היא אומרת . " כשכבר אין ברירה ,  אני יוצאת עם קרובת משפחה סטייליסטית שבוחרת לי בגדים .  אני עושה לה טובה ומודדת אותם ".  למרבה הפלא ,  טל אוהבת במיוחד לצפות בסרטים ובסדרות שקשורים לאופנה ,  כמו  " השטן לובשת פראדה "  ו"סקס והעיר הגדולה ".   " אני מעדיפה לראות ביצועים של אחרים ",  היא מסבירה . " כמו שאתה מבין ,  אין לי עם מי לדבר כאן על אופנה ועל בזבוזים ",  מתלוננת אסנת אדן-פריימן ,  מנהלת הרכש של הערוץ .  אולי כדי למלא את החסך ,  מארס הוקדש בערוץ לסרטי תעודה על אופנה . " אני חולה על נעליים ועל מגפיים ,  ולעתים מעצבת אותם בעצמי בחנות ביפו ",  היא אומרת . " לפני שנהפכתי לאמא ,  היו לי יותר מ-200 זוגות ".  כחלק מתפקידה היא נוסעת לפסטיבלים בעולם כדי לאתר ולרכוש סרטים עבור הערוץ .  בזמנה הפנוי היא רוכשת עוד נעליים .  

כן ולא 
אנשי yes דוקו מעדיפים לראות אופנה בסרטים תיעודיים

