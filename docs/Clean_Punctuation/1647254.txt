צבעוני ההרים
הכירו את צבעוני ההרים בן למשפחת השושניים
צבעוני ההרים הוא צמח בעל בצל גדול  ( גיאופיט )  בן למשפחת השושניים ,  שייך למערכת האקולוגית הים תיכונית כשבית מחיתו הוא מרחב ושטחים פתוחים .  צבעוני ההרים מצוי בגליל העליון ,  בשומרון ,  ביהודה ובמישור החוף .  הוא נפוץ בכרמל ונדיר בגולן ,  בנגב ובבקעת הירדן .
 הצבעוני מציע אבקה לחרקים ואינו מכיל צוף .  הפרח מואבק על-ידי חיפושיות פרחים הנמשכות לצבע האדום בלבד .  כל גבעול נושא פרח יחיד עם 6 עלי כותרת שבבסיסם כתם שחור .
 תחילת פריחתו בפברואר ,  שיאו מגיע במרץ והפריחה נמשכת בהרים עד אפריל ,  ובמישור החוף מסתיימת הפריחה מוקדם .  בשמורת חוף הבונים אפשר לראות מרבדי צבעונים בצפיפות יוצאת דופן על הכורכרים .  צבעוני השרון וצבעוני המדבר קרובים מאוד לצבעוני ההרים ויש הרואים בהם זנים שלו .
 מקורם של הצבעונים ההולנדים שהפכו לסמלה של המדינה ,  במאה ה- 16 .  אז קיבל שגריר אוסטריה באיסטנבול בצלים של צבעוני ההרים מהסולטאן העות'מאני .  הבצלים נשתלו בגן הבוטני בוינה ומשם הועברו להולנד ומהם פותחו וטופחו זני הצבעוניים התרבותיים כפי שאנו מכירים כיום .
 
צבעוני ההרים
הכירו את צבעוני ההרים בן למשפחת השושניים

