אחרי שנה וחצי ,  רונאלדיניו זומן לנבחרת
הברזילאי נבחר ע"י מנזס להצטרף לסגל לקראת משחק הידידות מול ארגנטינה .  המאמן : " הוא אחד השחקנים הטובים בעולם "
 רונאלדיניו גילה היום  ( שישי )  שהסבלנות אכן משתלמת .  הברזילאי ,  שחזר לעצמו במילאן ,  קיבל זימון מחודש לנבחרת ברזיל אחרי שנה וחצי של היעדרות ,  כשמאנו מנזס החליט ללכת על הקשר בן ה-30 לקראת משחק הידידות של הנבחרת מול ארגנטינה ב-17 בנובמבר .
" הבנו שאנחנו יכולים לחשוב עליו שוב ",  הסביר מנזס את הבחירה . " רונאלדיניו נמצא בתקופה טובה בתפקיד שאנחנו צריכים .  מבחינת ניסיון ,  הוא יביא את התרומה שלו לסלסאו .  זה משהו שאנחנו צריכים לשפר וכבר הספקתי לדבר איתו על כך .  הוא יכול להוסיף לנו ". 
מנזס עוד הוסיף כי רונאלדיניו לא יישפט על פי המשחק מול ארגנטינה בלבד ,  ואמר : " אני לא חושב שזה הוגן להעריך מישהו על סמך משחק אחד .  המשחק מול ארגנטינה חשוב יותר עבורו מאשר השחקנים האחרים .  אני לא מצפה ממנו לפתור את כל הבעיות במשחק חשוב ,  אבל אנחנו דורשים ממנו הרבה בגלל שהוא יותר משחקן ממוצע ". 
מנזס עוד הוסיף כי המחשבה על זימונו של רונאלדיניו הסתובבה אצלו בראש לא מעט זמן ,  והוסיף : " חייתי עם המחשבה הזו במשך פרק זמן מסוים .  היו לי הרבה שיחות בנושא שמאפיינות שיחות בין שחקן למאמן ,  אבל אני יכול להגיד שאמרתי לו שהוא לא יושווה לאף שחקן ,  הוא יושווה רק לעצמו .  אנחנו מעריכים אותו כאחד השחקנים הטובים ביותר בעולם ". 

אחרי שנה וחצי ,  רונאלדיניו זומן לנבחרת
הברזילאי נבחר ע"י מנזס להצטרף לסגל לקראת משחק הידידות מול ארגנטינה .  המאמן : " הוא אחד השחקנים הטובים בעולם "
 
