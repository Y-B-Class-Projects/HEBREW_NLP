 " מפת הדרכים "  החדשה של השייח' סלאח בי-ם
מערכת הביטחון החליטה להרחיק את ראש הפלג הצפוני של התנועה האיסלמית ,  שייח' ראאד סלאח ,  לחצי שנה נוספת מתחומי ירושלים .  סלאח : " לא צריך רשות מאף אחד "
 אלוף פיקוד העורף יאיר גולן האריך היום  ( שני )  בחצי שנה את הצו האוסר על ראש הפלג הצפוני של התנועה האיסלמית ,  השייח' ראאד סלאח ,  להיכנס לתחומי העיר ירושלים .  צו זה מאריך את תוקפו של צו שניתן לסלאח לפני שלושה שבועות המגביל את כניסתו לירושלים לשלושה שבועות וזאת בשל חשש לביטחון המדינה .  לצו צורפה מפה של תחומי העיר ,  שמסמנת לאילו אזורים אסור לסלאח להיכנס .
 בצו שחתום על ידי האלוף יאיר גולן ושהועבר היום לשייח' סלאח נכתב כי הצו ניתן בכפוף לתקנות ההגנה לשעת חירום  " ובהיותי סבור כי הדבר נחוץ לשם הבטחת ביטחון המדינה ,  שלומו של הציבור וקיומו של הסדר הציבורי ",  לשון המכתב .  האלוף גולן קובע כי השייח' סלאח  " לא ייכנס ,  לא ישהה ולא יימצא בשטח העיר ירושלים  (  ..  .)  אלא במידה שהדבר הותר לו בצו מטעמי או בהתאם לזימון שהוצא במסגרת חקירה או הליך משפטי ". 
בתגובה להוצאת הצו אמר השייח' ראאד סלאח : " נמשיך להגן על זכותנו הקבועה והנצחית להיכנס לעיר ירושלים בכל רגע ,  מבלי לבקש רשות של אף אחד .  על פי כל הסימנים ,  שנת 2010 צפויה להיות שנה גורלית בכל הנוגע לעתיד העיר ירושלים ומסגד אל-אקצא הכבושים ".  דובר הפלג הצפוני ,  עו"ד זאהי נוג'ידאת הוסיף כי צו האלוף הוא  " הבל ,  משום שהנוכחות של הכובשים בירושלים היא הבל ".  הוא הבהיר כי צווים מסוג זה  " לא ירתיעו אותנו מלהיכנס לירושלים ". 
זו אינה הפעם הראשונה השנה בה הורחק סלאח מאזור ירושלים .  באוקטובר האחרון החליט בית המשפט השלום בירושלים להרחיק אותו לתקופה של 30 יום מהעיר ,  לאחר שנעצר בחשד לעבירות של הסתה והמרדה במזרח העיר .  
סלאח הוביל הפגנה סמוך למסגד אל-אקצא נגד סגירת מתחם הר הבית .  הוא קרא לאזרחים הערבים להגיע למסגד ולהצטרף למאות הערבים שהפגינו במקום ולהגן עליו בגופם .  בראיון לתחנת הטלוויזיה אל- ג'זירה אמר סלאח : " לא נהסס לשלם כל מחיר כדי לסייע למסגד ".  בנובמבר הורשע השייח' סלאח בתקיפת שוטר בתקרית שאירעה לפני כשנתיים סמוך לשער האשפות בירושלים .

" מפת הדרכים "  החדשה של השייח' סלאח בי-ם
מערכת הביטחון החליטה להרחיק את ראש הפלג הצפוני של התנועה האיסלמית ,  שייח' ראאד סלאח ,  לחצי שנה נוספת מתחומי ירושלים .  סלאח : " לא צריך רשות מאף אחד "
 
