תקלות בקארמה
בית המשפט ידון הערב בבקשה להוציא צו מניעה נגד שידור כתבה ב"אולפן שישי "  של חדשות 2 אודות עמותת יוגה של אהבה
ראשי עמותת יוגה של אהבה פנו היום בצהריים  ( חמישי )  לבית המשפט המחוזי בתל-אביב ,  בבקשה בהולה להוציא צו מניעה ולאסור פרסום של כתבה אודות העמותה ,  שמיועדת להיות משודרת מחר ב"אולפן שישי "  של חדשות 2 .
 צוות  " אולפן שישי "  תיעד בחודשים האחרונים את העמותה ,  שפועלת ככת בישוב חריש שליד חדרה .  כתבת  " אולפן שישי ",  יפעת גליק ,  תיעדה כיצד אנשי הכת מנסים לגייס מאמינים חדשים בחוגי בית סגורים ובכינוסים מיוחדים ,  את ההתמסרות של החסידים לראשי הכת ,  הטקסים הסודיים ,  ואת גן הילדים שבו מתחנכים ילדי הכת ופועל בניגוד לעמדת משרד החינוך .  
בכתבה מובאות עדויות של צעירים שהיו חברים בכת בעבר ,  שמספרים איך ראשי הקבוצה ניתקו אותם מבני משפחותיהם ,  ואיך גרמו לחלק מהם להאשים את הוריהם בהתעללות .  עוד מובאות בכתבה עדויות של הורים שלא פגשו את בניהם ,  חברי הכת ,  שנים ארוכות וחלקם לא זכו לראות זה שנים את נכדיהם ,  שנולדו בקבוצה .  הדיון בבקשה יערך בבית המשפט המחוזי בתל-אביב הערב בתשע .
 
תקלות בקארמה
בית המשפט ידון הערב בבקשה להוציא צו מניעה נגד שידור כתבה ב"אולפן שישי "  של חדשות 2 אודות עמותת יוגה של אהבה

