בן אליעזר לאנשי היי-טק מפוטרים :  בואו למילואים בתעשייה המסורתית ;  המדינה תממן 66% משכרכם
כך לפי פיילוט חדש לשילוב מנהלי היי-טק בתעשייה המסורתית ;  המדינה תממן 33% משכר המנהל השני שייקלט
עובדים בעלי ניסיון ומנהלים בתחום ההיי-טק יוכלו להיקלט בתעשייה המסורתית ,  כאשר 66% משכרם ימומנו על ידי המדינה .  עבור העובד השני שייקלט באותו מפעל תממן המדינה 33% משכר העובד .  כך עולה מתוכנית ניסיונית חדשה שגובשה במשרד התמ"ת ,  ביוזמת מנכ"ל המשרד שרון קדמי.מטרת התוכנית היא כפולה :  לאפשר לעובדים ומנהלים בענף ההיי-טק שפוטרו עקב המשבר הכלכלי האחרון להיקלט בעבודה אחרת ,  ולשדרג את רמת הידע והמקצועיות של כוח האדם המועסק בתעשיות המסורתיות ובכך לתרום לקידומן .  במשרד התמ"ת אומרים כי התוכנית לשילוב אנשי היי-טק בתעשייה המסורתית פונה בעיקר למובטלים ,  אך גם מי שמועסק כעת בחברת היי-טק - ומסיבה כלשהיא מעוניין לעבור לעבוד במגזר אחר - יוכל להשתתף בתוכנית.במסגרת התוכנית ,  לשכת המדען הראשי שבמשרד התמ"ת תתמוך בקליטה של עד שני עובדים  ( או מנהלים )  לחברה הפועלת בענף מסורתי ,  באם המועמדים הם בעלי תואר אקדמי באחד התחומים הבאים :  הנדסה ,  אלקטרוניקה ,  תוכנה ,  מדעים מדויקים או מדעי הטבע ,  וצברו ניסיון בניהול פיתוח מוצרים בתעשיות מתחום ההיי-טק .  ההכרה בעלויות שכר העובדים הנקלטים תהיה בהתאם לכללים המקובלים בלשכת המדען הראשי ועד 300 אלף שקל בשנה.לדברי קדמי ,  חברה שתהיה זכאית לפנות לתוכנית צריכה להיות באחד מענפי התעשייה המסורתית  טקסטיל ,  עור ,  גומי ,  מתכת ,  פלסטיקה ,  מזון תכשיטים וחפצי חן ,  עץ ונייר  שלא קיבלה כספי תמיכה מלשכת המדען הראשי בחמש השנים האחרונות .  קריטריונים נוספים :  החברה היא בעלת מחזור מכירות שנתישל בין 10 ל-100 מיליון שקל בשנה ,  סך הוצאותיה למחקר ופיתוח אינו עולה על 7% ממחזור המכירות שלה ,  והיא מעסיקה מעל 20 עובדים.לדברי שר התמ"ת בנימין בן אליעזר ,  המשבר הכלכלי האחרון ,  שתוצאותיו עדיין מורגשות בענף ההיי-טק ,  הוא הזדמנות לשילובם של עובדים ומנהלים בחברות מסורתיות ,  שכן ענף ההיי-טק בישראל פיטר במהלך 2008-2009 אלפי עובדים  " שאינם מסוג האנשים היכולים לשבת בבית ללא מעש ".  הוא קרא לאותם מובטלים  " לבוא לעשות מילואים בתעשייה המסורתית ,  לתקופה מוגבלת ,  וכך תשפרו את איכות התעשייה וגם תחזרו למעגל העבודה ". 

בן אליעזר לאנשי היי-טק מפוטרים :  בואו למילואים בתעשייה המסורתית ;  המדינה תממן 66% משכרכם
כך לפי פיילוט חדש לשילוב מנהלי היי-טק בתעשייה המסורתית ;  המדינה תממן 33% משכר המנהל השני שייקלט

