הפירמות הגדולות מובילות גם בדירוג לפי תחומי משפט מסחרי
הרצוג פוקס נאמן ויגאל ארנון ושות' מובילים את דירוג משרדי עורכי הדין של דן אנד ברדסטריט לפי 27 תחומים
 >  >  כשבועיים לאחר שפירסמה את דירוג משרדי עורכי הדין הגדולים בישראל ,  דיווחה אתמול חברת הדירוג דן אנד ברדסטריט על דירוג של משרדי עורכי הדין המובילים בישראל לפי חלוקה של תחומי המשפט .  גם בדירוג זה מוביל משרד הרצוג פוקס נאמן ,  שנבחר לפני שבועיים בדירוג החברה כמשרד הגדול ביותר בישראל .  הרצוג פוקס נאמן דורג כמוביל כמעט בכל התחומים המסחריים העיקריים .  יחד עמו מככב בדירוג הנוכחי גם משרד יגאל ארנון ושות' ,  שהגיע למקום החמישי מבחינת גודלו בדירוג המשרדים הגדולים .  משרדים נוספים המובילים בתחומי משפט רבים הם גרוס קלינהנדלר חודק הלוי גרינברג ושות' ,  פישר בכר חן וול אוריון ושות' ,  מיתר ליקוורניק גבע  &  לשם ברנדויין ושות' וגולדפרב .  הדירוג נעשה לפי חלוקה ל-27 תחומים ,  בהם משפט מינהלי ,  דיני בנקאות ,  מימון פרויקטים ותשתיות ,  היי-טק ,  דיני מסים ,  מיזוגים ורכישות ,  כינוסים ופירוקים ,  דיני מקרקעין ,  תכנון ובנייה ,  ליטיגציה מסחרית ושוק ההון והנפקות .  בנוסף נכללו השנה בדירוג שלושה תחומי משפט חדשים :  מסחרי בינלאומי ,  הסדרי חוב ואגודות שיתופיות .  בכל קטגוריה חולקו משרדי עורכי הדין לשלוש רמות :  המשרדים המובילים ,  הנחשבים בקבוצת הדירוג הראשונה ;  המשרדים הבולטים ,  הנחשבים בקבוצת הדירוג השנייה ,  והמשרדים הידועים ,  הנחשבים בקבוצת הדירוג השלישית .  בתוך כל קבוצה מדורגים המשרדים לפי סדר הא'-ב' .  לפי החברה ,  הדירוג בוצע באמצעות שאלון דירוג שאותו שלחה דן אנד ברדסטריט למשרדי עורכי הדין הפעילים בישראל .  השאלון כלל מידע אודות השותפים האחראים ,  עורכי הדין העוסקים בתחום והוותק שלהם ,  הכנסות ,  תיקים מהותיים ,  פסקי דין תקדימיים ,  רשימת לקוחות ועוד .  לפי נתוני דן אנד ברדסטריט ,  השנה ענו על השאלון יותר מ-750 משרדי עורכי דין .  בנוסף ,  נבדקו המוניטין בשוק של כל פירמה על ידי ראיונות עם העוסקים והמובילים בכל תחום וכן עם גופים חיצוניים ,  כמו יועצים משפטיים של תאגידים במשק ,  חברות נבחרות ולקוחות בולטים .
 
הפירמות הגדולות מובילות גם בדירוג לפי תחומי משפט מסחרי
הרצוג פוקס נאמן ויגאל ארנון ושות' מובילים את דירוג משרדי עורכי הדין של דן אנד ברדסטריט לפי 27 תחומים

