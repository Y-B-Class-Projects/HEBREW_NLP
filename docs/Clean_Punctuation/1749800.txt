מסי : " אנחנו עושים את העבודה בשקט "
 כוכב ברצלונה שלח עקיצה למוריניו .  מנזאנו : " בארסה וריאל סימנו את הטריטוריה שלהן ".  בריאל מאושרים מהתצוגה של בנזמה
שתי הגדולות של הליגה הספרדית ממשיכות לספק בגאון את הטון בליגה ,  כאשר אמש  ( שבת )  שתיהן קצרו עוד ניצחון לרזומה ,  במסגרת המחזור התשיעי .  זה התחיל עם הניצחון והחזרה מפיגור של ריאל מדריד ,  שגברה על הרקולס 1:3 בחוץ .  אותה הרקולס היא זו שהדהימה את בארסה בקאמפ נואו בתחילת העונה .  במשחק השני סיפקה אלופת ספרד קונצרט נוסף מול קבוצה שבשנים האחרונות יודעת רק להתפרס בפניה ,  כאשר הביסה והיכתה אותה ללא רחם 0:5 .
 לאונל מסי לא אהב את הדיבורים סביב דויד וייה לאחרונה ,  בעיקר לא מכיוונו של ז'וזה מוריניו ,  מאמן ריאל מדריד .  הביקורות על החחוץ גברו קצת לאחרונה לאחר שזה לא הבקיע מספיק - הדבר לשמו הגיע לבארסה - אבל אמש הוא כבש צמד מרהיב ביופיו .
" אני לא רוצה להזכיר את המילים שמוריניו אמר על וייה ",  הגן על החלוץ הספרדי חברו לקבוצה ,  לאונל מסי , " ואין טעם בכך .  אני לא מייחס חשיבות למה שהוא אומר .  הוא מנסה לסנוט בנו .  אנחנו עושים את העבודה שלנו בשקט ",  והוסיף לגבי המשחק : " אנחנו עובדים ומשחקים בדיוק כמו בשנים עברו ,  אנחנו יותר מאוחדים מתמיד ".  וייה עצמו הוסיף : " אני לא מוטרד ממוריניו .  אנחנו עושים את העבודה שלנו ,  אני מאושר מכך שגווארדיולה בטח בי לאורך כך הדרך ". 
אגב מסי ,  הרי שהצמד הנוסף של הגאון הארגנטינאי העלה את מאזנו ל-14 שערים  ( 7 בליגה )  בכל המסגרות העונה ,  זאת למרות שהוא החסיר כשבועיים מהעונה עקב פציעה .  מסי קרוב להגיע לשערו ה-100 במדי בארסה ,  כאשר אחרי אמש הוא כבר עם 95 כיבושים ב-151 משחקים .  בדרך הוא עוד צריך לעקוף את מרטין  ( 97 )  ,  אטו  ( 108 )  ,  קובאלה  ( 131 )  וסזאר  ( 195 )  ,  כדי להיות מלך השערים של בארסה בכל הזמנים .
 פפ גווארדיולה לא סבר בעבר ובוודאי שלא כעת שהקבוצה שלו נמצאת במשבר מסוים . " לא היינו צריכים להוכיח לאף אחד דבר ",  אמר . " מלבד ההפסד להרקולס בפתיחת העונה ,  תמיד שיחקנו טוב .  האווירה בקבוצה תמיד חיובית ". 
מאמן סביליה גרגוריו מזנאנו יודע מיהן השליטות הבלעדיות של הכדורגל הספרדי : " אנחנו רק במחזור התשיעי ,  אבל הן כבר סימנו את הטריטוריה שלהן .  אנחנו מצידנו יכולים להוביל את שאר הליגה ".  לגבו המשחק אמר : " לשחק ב-11 נגד ברצלונה זה קשה ,  לא כל שכן ב-10 שחקנים החל מסיומה של המחצית הראשונה ". 
ארבעה ימים לאחר שלא אהב את ההופעה שלו במסגרת משחק הגביע והוציא אותו ,  ז'וזה מוריניו מפרגן בגדול לחלוץ הצרפתי של ריאל מדריד קארים בנזמה ,  לאחר הניצחון 1:3 על הרקולס המפתיעה .
 הצרפתי היה רע במשחק הגביע ,  אבל אמש הוא נכנס כמחליף ,  במקומו של הבלם פפה בחילוף גאוני של מוריניו ,  וסחף את ריאל לניצחון .  כריסטיאנו רונאלדו כבש את שני השערים האחרונים ,  שהחלו ממהלך וממסירה של בנזמה .
" הוא שיחק מצוין ובנה לנו מצבים לשערים ",  שיבח הפורטוגלי את שחקנו . " הוא אמנם לא הבקיע אבל החילוף שלו שינה את הדינמיות ,  הביטחון והמוראל של הקבוצה ". 
בנזמה עצמו נראה מחויך מאוד בסיום משחק הניצחון : " אם אני אחזור לכושר ,  זה יהיה טוב בשבילי ובשביל הקבוצה .  עכשיו אני מקווה שתוכלו לראות את קארים הישן והטוב ". 
מי שחלק מחמאות למאמן הוא כריסטיאנו רונאלדו .  הפנומן הפורטוגלי לא מפסיק לכבוש והוא כבר עם 12 שערי ליגה ,  מוליך בגאון את טבלת המבקיעים של הליגה הספרדית ולא רואה ממטר את מסי ,  עם שבעה .
" המאמן הציב אותנו בצורה מופתית ועשה סדר על המגרש כמו שצריך ",  אמר רונאלדו ,  שגם יודע להעריך משחק טקטי ".  רונאלדו אמר על בנזמה : " אני מאוד שמח על המשחק שהוא הציג .  החזרה שלו לכושר טוב חשובה מאוד בשביל ריאל מדריד ". 

מסי : " אנחנו עושים את העבודה בשקט "
 כוכב ברצלונה שלח עקיצה למוריניו .  מנזאנו : " בארסה וריאל סימנו את הטריטוריה שלהן ".  בריאל מאושרים מהתצוגה של בנזמה

