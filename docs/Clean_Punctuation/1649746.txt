המשבר ברשות השידור :  ועד הטכנאים בטלוויזיה מפסיק את העיצומים
כפי שפורסם אתמול ב-TheMarker ,  הנהלת הרשות הציעה לוועדים פשרה לפיה יסכימו לקיצוץ בשכר לזמן מוגבל
ועד הטכנאים בערוץ 1 של רשות השידור מפסיק את עיצומיו .  ייתכן כי גם עיתונאי ערוץ 1 יודיעו מאוחר יותר על הפסקת העיצומים .  במסגרת העיצומים ,  נמנעו הטכנאים מהקלטת חומרים מלוויינים ,  מה שפגע קשות בחדשות החוץ ,  וכן מנעו עבודה עם החדשות המקומיות .  כפי שפורסם אתמול ב-themarker ,  הנהלת הרשות הציעה לוועדים פשרה לפיה יסכימו לקיצוץ בשכר לזמן מוגבל כאשר ההנהלה מצדה תפסיק את הקיצוצים השונים וועדי העובדים יפסיקו את העיצומים.לפי ההצעה שהגישה ההנהלה לוועדים ,  עובדים ששכרם מגיע ל10,000 שקל בחודש  ( ברוטו )  יקצצו ב-5% משכרם ואילו אלה שמרוויחים למעלה מסכום זה - שכרם יקוצץ ב7% .  הצעה חלופית היא שכלל העובדים יסכימו לקיצוץ של כ-15% מהשעות הנוספות .  הדבר כרוך באישור הוועד המנהל .  ההנהלה מנסה בצורה זו להביא לחיסכון בהסכמה אותו היא משיגה כיום על ידי קיצוצים חד צדדיים ,  כאשר העובדים מגיבים מצדם בעיצומים.מאז תחילת השנה ,  יחסי העבודה ברשות הידרדרו באופן משמעותי .  ההנהלה מקצצת לעובדים בשעות הנוספות ובכוננויות אשר מהווים חלק גדול משכרם ,  והעובדים משבשים את השידורים .  בין צעדי הקיצוץ שנרשמו קיצור מהדורת מבט ,  הפסקת השידורים בערוץ 1 בשעה 23:00 ,  צמצום משמרות וניידות שידור .  העובדים מצדם מונעים הקלטת חומרים מלוויינים ,  מה שמשבש משמעותית את העבודה .  טכנאי הרדיו מונעים מכתבים ומרואיינים לעלות לאוויר דרך הטלפון ,  מה שמחייב אותם להגיע לאולפן .
 
המשבר ברשות השידור :  ועד הטכנאים בטלוויזיה מפסיק את העיצומים
כפי שפורסם אתמול ב-TheMarker ,  הנהלת הרשות הציעה לוועדים פשרה לפיה יסכימו לקיצוץ בשכר לזמן מוגבל

