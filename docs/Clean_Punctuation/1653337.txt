הכי ישראלי שיש :  מעורב ירושלמי שיגרום לכם להרגיש בעננים
השף צחי בוקששתר מבין שמעורב ירושלמי הוא אחד המאכלים האותנטיים שנשארו אצלנו
פעם אחת ,  לפני הרבה שנים ,  הייתי צריך להדגים אוכל רחוב ישראלי במפגש שפים במרסין שבטורקיה .  כל מי שהתייעצתי איתו מה להראות המליץ על פלאפל או רעיונות אחרים שהיו גורמים לי לריב עם שאר המזרח התיכון כל האירוע ,  ופתאום זה היה ברור כמו יהלום :  המעורב הירושלמי הוא אחד ממאכלי הרחוב האותנטיים והמשובחים היחידים שלנו .  דבר שאין בשם מקום אחר ,  ואם תשאלו אותי  גם בארץ מדובר במתכון די חדש .  הטורקים לא אוכלים חלקי פנים ,  אבל בלאפה ,  עם טחינה כמו שצריך  הם היו בעננים .  
חומרים:לתערובת תבלינים:כפית כורכום ½ אגוז מוסקט כפית פפריקה מתוקה כפית זרעי כוסברה ,  רצוי קלויים קצת במחבתכפית גרגרי פלפל שחור כפית פלפל אנגלי שלםלמי שרוצה ,  גם כפית כמון
למילוי הבשר:200 גרם חזה עוף חתוך לרצועות 400 גרם כבדי עוף נקיים וחתוכים גס 200 גרם טחולי עוף 200 גרם לבבות עוף חצויים לאורך2 בצלים יבשים ,  חתוכים לרצועות דקות ( מותר לגוון ברצועות אנטריקוט טוב ,  שווארמה ,  אשכי הודו ,  שקדית ואפילו פטריות ) 
צריך גם:2 צרורות בצל ירוק½ ק"ג עלים ירוקים שטופים :  הכי טוב סרפד ,  אחריו חוביזה ומי שאוהב לשלם על הירוקים שלו ,  תרדעגבניה בשלהמעט שמן לטיגוןמלח½ פיתה אשתנור  ( פיתה עיראקית )  ,  או דרוזית דקיקה ,  לאדםטחינה ביתית ,  רוטב צ'ילי חריף ועמבה
אופן ההכנה:1 .  מכינים את התבלינים :  טוחנים את התערובת במטחנת תבלינים או עלי ומכתש .  מעבירים לצנצנת זכוכית .  רושמים  " תבלין למעורב י-ם "  וסוגרים .  משום מה גם הפתרון לעצלנים עובד בדרכו :  כף תערובת 'בהרט' ,  כף אבקת קרי וכפית פפריקה .
 2 .  מחממים מחבת כבדה וגדולה או ווק על להבה גדולה .  אם הלהבה לא גדולה מספיק ,  מכינים חלק מהבשר בכל פעם .  
3 .  מחממים מעט שמן ומתחילים לטגן את הבצל ,  מוסיפים 2 כפות תבלין ואת הבשר ,  מטגנים ומערבבים  ( הכי טוב עם שפכטל נירוסטה מחנות חמרי בניין )  טועמים פה ושם לפני שמוסיפים מלח .  מוסיפים שמן ותבלינים עם צריך ,  מעורב ירושלמי צריך להיות מחוספס בגרון .  מחממים את הפיתה מעל המחבת .
 4 .  קוצצים את העגבנייה ואת הירוקים ,  מוסיפים למחבת וממשיכים לטגן ולערבב על להבה גבוהה .  פורסים את הפיתה על צלחת עמוקה וגדולה ,  עורמים מנה נאה של ירושלמי .  מזלפים טחינה ,  טחינה מעורבת בעמבה ופסים של רוטב צ'ילי ומגישים מייד .  דמעות .
 
הכי ישראלי שיש :  מעורב ירושלמי שיגרום לכם להרגיש בעננים
השף צחי בוקששתר מבין שמעורב ירושלמי הוא אחד המאכלים האותנטיים שנשארו אצלנו

