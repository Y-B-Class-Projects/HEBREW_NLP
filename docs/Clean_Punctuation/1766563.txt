עשרות חברות ישראליות יצטרכו לשלם מעתה יותר מסים על פעילות בסין
מ-1 בדצמבר :  מסים חדשים על חברות זרות בסין ;  בין המושפעות :  צ'ק פוינט ,  מרקורי ,  מג'יק ואמדוקס
חברות היי-טק הישראליות בוחנות כל הזמן את השוק הסיני כחלופה לשוק ההיי-טק האמריקאי .  קרן הון סיכון אינפינטי הישראלית של אמיר גל-אור מנהלת עסקי הון סיכון רבים בסין .  קרן הון סיכון פלטינום ניורון פעילה בסין ,  וישנן עשרות חברות היי-טק ישראליות ששפועלות בשוק הסיני - מגמה שהולכת וגוברת בשנים האחרונים האחרונים.כיום ,  היקף הסחר של ישראל לסין נאמר בכ-2.5 מיליארד דולר לתקופה שבין ינואר למאי 2010 ,  מתוכן היצוא הסתכם בכ-732 מיליון דולר .  כעת נראה שחברות היי-טק ישראליות ,  המוגדרות בסין כחברות זרות ,  יאלצו לשלם מסים חדשים והטבות מס שהוענקו להן בעבר - יבוטלו .  זאת לא גזירה כמובן אך ורק לחברות היי-טק ישראליות אלא תקנות חדשות שפירסמה סין עבור כלל החברות הזרות המעוניינות לפעול בסין .  למעשה ,  הענקית מהמזרח מבקשת ליצור סטנדרט מיסוי אחיד לחברות הזרות ולחברות המקומיות הפועלות בשוק הסיני .  החל מ-1 בדצמבר הוטלו מסים חדשים על חברות זרות בסין .  מדובר בשני מסים מקומיים שהחברות הזרות היו פטורות מהם עד היום - פיתוח עירוני  ( 7% )  וחינוך  ( 3% )  .  בהודעה רשמית נמסר שהמהלך נועד לקדם תחרות הוגנת בין חברות זרות ומקומיות על ידי השוואת המסים המוטלים על רוב החברות הזרות לאלה שמשלמות החברות המקומיות .  המהלך צפוי להביא לגידול של 10% בהוצאות של חברות זרות בסין .  המהלך ישפיע על כל חברה ישראלית שמקבלת רשיון לפעול בסין ,  הן על ידי פתיחת נציגות מקומית או הקמת חברה בבעלות זרה מלאה .  האתר של הנציגות הכלכלית של ישראל בסין מפרסם רשימה של כ-100 חברות ישראליות מתחומים שונים שפעילות בסין.בתחום ההיי-טק מדובר ,  בין היתר ,  בצ'ק פוינט ,  מרקורי ומג'יק .  בתחום התקשורת מדובר ,  בין היתר ,  באמדוקס ,  אלווריון ואודיוקודס .  כלכלת סין צמחה ביותר מ-9% במהלך חמשת הרבעונים האחרונים וקרן המטבע העולמית צופה צמיחה של 9.6% נוספים בשנת 2011 - קצב גידול מהיר פי ארבעה מקצב הגידול בארה"ב ופי שישה מקצב הגידול בגוש היורו .  בוועידת מסחר ופיתוח שנערכה באחרונה באו"ם צוין כי סין ,  שעקפה את יפן והתבססה ככלכלה השנייה בגודלה בעולם זה הרבעון השני ברציפות ,  ממשיכה להיות המקום המועדף בעולם להשקעות החוץ הישירות .  צבי שלגו ,  מייסד ומנכ"ל ptl group ,  המלווה יצואנים ישראלים בשוק הסיני ,  אומר : " נראה שהטבות המס לחברות הזרות בסין הלכו והצטמצמו עם הזמן .  המפנה המשמעותי היה ב-2007 ,  כשמס ההכנסה של החברות הזרות עלה מ15% ל-25% .  עד אז ,  במשך כמעט שני עשורים ,  החברות הזרות שילמו 18% פחות מס הכנסה ממה ששילמו החברות המקומיות .  כשהתחלנו לעבוד בשוק הסיני החברות הזרות בסין נהנו מהטבות מס מרחיקות לכת .  זה לא נעלם ,  היום ההטבות יותר ממוקדות והן עדיין משרתות את האסטרטגיה הכלכלית של סין ".  לדברי שלגו , " סין מעודדת היום באופן אקטיבי חברות זרות להשקיע במגזרי השירותים וההיי-טק ומרבית התמריצים מרוכזים כרגע במחוזות המרכזיים והמערביים של סין .  סדרי עדיפויות אלו פורסמו כמדיניות רשמית של השלטון ". 

עשרות חברות ישראליות יצטרכו לשלם מעתה יותר מסים על פעילות בסין
מ-1 בדצמבר :  מסים חדשים על חברות זרות בסין ;  בין המושפעות :  צ'ק פוינט ,  מרקורי ,  מג'יק ואמדוקס

