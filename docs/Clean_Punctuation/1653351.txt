קלון לרופא שלקח שוחד : " ניצל את החולים "
 בית משפט השלום בת"א קבע כי יש קלון במעשיו של הרופא שהורשע בעבירות שוחד ,  מרמה והפרת אמונים .  משמעות ההחלטה - ד"ר פיגר לא יוכל לטפל בבתי חולים ציבוריים
בית משפט השלום בתל אביב קבע הבוקר  ( שני )  שיש קלון במעשיו של ד"ר אריה פיגר ,  סגן מנהל המחלקה האונקולוגית לשעבר בבית החולים איכילוב .  פיגר נידון לשישה חודשי עבודות שירות לאחר שהורשע בשורה של עבירות שוחד ,  עושק ,  מרמה והפרת אמונים .  משמעות הדבר היא שלא יוכל להמשיך לעבוד בבתי חולים ציבוריים .  הפרקליטות הודיעה גם כי בכוונתה לערער על קולת העונש .
 פיגר ,  בן 61 מגבעתיים ,  הורשע כי קיבל שוחד של אלפי שקלים מחולים תמורת הכללתם בתוכנית טיפול ניסיונית במסגרת מחקר קליני אותו ניהל על מחלת סרטן הלבלב .  לפי כתב האישום ,  פיגר הפנה חולים ובני משפחותיהם לקליניקה הפרטית שלו ,  שם הם נאלצו לשלם עבור הפגישה .  בנוסף ,  ד"ר פיגר קיבל תשלום עבור יחס אישי וזירוז מתן תרופות .  
לפני כשבועיים גזר בית המשפט את עונשו של פיגר .  השופטת ,  רחל גרינברג ,  כתבה בגזר הדין : " המעשים בהם הורשע הנאשם ,  אונקולוג בכיר וסגן מנהל מחלקה בבית חולים איכילוב ,  בעל שם בתחום הרפואי בו התמחה ,  מתאפיינים בניצול כספי ציני ומרושע של חולי סרטן ובני משפחותיהם מתוך רדיפת בצע .  תפקידו הבכיר של הנאשם בבית החולים הקנה לו כוח ושליטה בהם השתמש לרעה בצורה נלוזה להשגת מטרותיו .  לאור כל אלה אני קובעת כי עבירות השוחד ,  העושק והפרת האמונים בהן הורשע הן עבירות שיש עימן קלון ". 
פיגר אמר לאחר הקראת גזר הדין כי הוא אינו מתחרט והוא אינו מודה בכך שקיבל שוחד ,  למרות הרשעתו .  הוא טען שהוא חף מפשע וכי לא יעשה דבר שיפגע בחוליו .  עוד הוסיף ,  שלדעתו בית המשפט הבין שיש לאפשר לו לחזור ולטפל בחוליו .  אולם ,  היום השופטת גרינברג שמה קץ לאי הוודאות סביב עתידו המקצועי של ד"ר פיגר ,  כאשר קבעה שהוא הורשע בעבירות שמטבען נושאות קלון .
 עדכון ראשון :  11:23

קלון לרופא שלקח שוחד : " ניצל את החולים "
 בית משפט השלום בת"א קבע כי יש קלון במעשיו של הרופא שהורשע בעבירות שוחד ,  מרמה והפרת אמונים .  משמעות ההחלטה - ד"ר פיגר לא יוכל לטפל בבתי חולים ציבוריים

