מוריניו : " גם עם שבעה שחקנים היינו מנצחים "
 מאמן אינטר תקף את השיפוט בתום ה-0:2 על מילאן . " עדיף מאמן עם מזל מאשר מאמן טוב ".  לאונרדו משבח את הנראזורי
הדרבי הגדול של מילאנו ,  הדרבי דלה מדונינה ,  הבטיח הרבה וגם קיים .  השנייה בטבלה ,  מילאן ,  הגיעה עם רוח גבית אדירה ורונאלדינייו בכושר מצוין לקרב מול האלופה הבלתי מעורערת של ארץ המגף .  הנראזורי חגגו כבר אחרי 11 דקות ,  אבל בדקה ה-27 ווסלי סניידר ספג אדום ,  שערער אותם קצת .  עד מהרה הם התעשתו ,  מילאן האיטית לא הצליחה לכבוש  ( גם לא בפנדל שרונאלדיניו החמיץ בתוספת הזמן )  ,  והנראזורי הבקיעו את השני  ( גוראן פאנדב ,  65 )  כדי לגמור עם 0:2 ענק ,  כשהם מסיימים את המשחק בתשעה שחקנים ,  לאחר שגם לוסיו הורחק אחרי שספג צהוב שני .
 בסיומו של המשחק יצא איש אחד ,  מיוחד ,  ז'וזה מוריניו עם ידו על העליונה .  למרות שנמוג מאושר מהניצחון ,  בחר מאמנה של אינטר להמשיך ולהתבטא כאילו כל העולם נגדו .  למוריניו היו טענות רבות נגד השופט במשחק ,  על כך שקיפח לא מעט את אינטר ,  שכאמור סיימה את המשחק בתשעה שחקנים .
" הדרך היחידה בה היינו מפסידים את המשחק הזה ,  הייתה אם היינו נותרים בשישה שחקנים ",  האשים הפורטוגלי את השופט , " כי גם עם שבעה שחקנים היינו מנצחים .  כבר הבנתי שלא ייתנו לנו לזכות באליפות בקלות .  השפטים עושים הכול כדי למנוע מאיתנו לנצח .
" עם הזמן שעבר במשחק ,  הבנתי שזה לא מקרי שהשופט שלף כרטיס אדום לסניידר ",  הוסיף המאמן . " הוכחנו לכולם .  היינו נהדרים מבחינה טקטית ,  פיזית ,  פסיכולוגית ,  וכבר מתחילתו של המשחק זה היה ברור שאנחנו חזקים יותר ושננצח בקלות .  עדיף להיות מאמן עם מזל מאשר מאמן טוב ". 
מילאן יצאה אבלה וחפויית ראש לאחר ההפסד .  הרוסונרי הגיעו למשחק בתקווה לצמק את הפער בצמרת לשלוש נקודות בלבד מהמוליכה והאלופה ,  כאשר יש להם עוד משחק חסר ביד ,  במטרה להשתוות במניין הנקודות לזה של אינטר ,  אבל חלומות לחוד ומציאות לחוד .  הנראזורי הבהירו להם שכרגע במילאן ובאיטליה יש קבוצת על אחת בלבד ,  וכל השאר .
" ההתחלה של אינטר הייתה טובה מאוד ",  אמר מאמנה של מילאן לאונרדו בסיום , " כשהם הבקיעו שער מהיר .  יש להם כוח אדיר בהתקפה והם הוציאו לפועל בצורה יוצאת מן הכלל .  לחצנו אותם אחורה אחרי ההרחקה של סניידר ,  אולם הם הגנו בצורה מצוינת ואנחנו שיחקנו איטי מדי .
" ההפסד הזה לא משנה שום דבר בתוכניות שלנו ",  הוסיף המאמן הברזילאי . " זה עוד ציון דרך ואחד כזה שיכול ללמד אותנו בצורה טובה .  אפשר בהחלט לשבח את אינטר על תצוגת כדורגל טובה מאוד .  היינו בהחלט בכושר טוב ,  אבל אי אפשר לומר שהיינו פייבוריטים במשחק הזה ". 

מוריניו : " גם עם שבעה שחקנים היינו מנצחים "
 מאמן אינטר תקף את השיפוט בתום ה-0:2 על מילאן . " עדיף מאמן עם מזל מאשר מאמן טוב ".  לאונרדו משבח את הנראזורי

