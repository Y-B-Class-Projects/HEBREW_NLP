מחירי הדירות בארץ עלו בנובמבר ב-2.4%
מסקר שערכה הלשכה המרכזית לסטטיסטיקה עולה כי בנובמבר נרשמה עלייה במחירי הדירות בארץ ,  בהשוואה לחודש אוקטובר .  העלייה ממשיכה מגמה קבועה ועקבית של 11 חודשים
הלשכה המרכזית לסטטיסטיקה פירסמה בסוף השבוע את סקר מחירי הדירות בבעלות ,  המצביע על שינוי מחירי הדירות בישראל מדי חודש  ( הסקר אינו כלול במדד המחירים לצרכן ,  ג"ל )  .  
מהסקר עולה כי מחירי הדירות בישראל עלו בממוצע בחודש נובמבר האחרון ב-2.4% לעומת אוקטובר .  על פי הסקר של הלמ"ס ,  העלייה ממשיכה מגמה קבועה ועקבית של 11 חודשים .  כך למשל בחודש אוקטובר עלו המחירים לעומת ספטמבר ב-2.2% ,  ואילו בספטמבר לעומת אוגוסט עלו המחירים ב-1.8% .  עם זאת ,  בלמ"ס מדגישים כי נתוני חודש נובמבר הינם ארעיים .  
בהתאחדות הקבלנים מיהרו להוציא הודעה בסוף השבוע לפיה  " נתוני הלמ"ס סותרים את הערכות שר השיכון ,  אריאל אטיאס ,  שמחירי הדירות ירדו כתוצאה מפעילותו לפרסום מכרזים לבנייתן של אלפי יחידות דיור ברחבי הארץ על מנת להתמודד עם המחסר בדירות חדשות .  יצוין כי הנתונים שמפרסם כעת הלמ"ס סותרים את נתוני מנהל הכנסות המדינה במשרד האוצר שפורסמו בתחילת חודש ינואר ,  כי מחירי הדירות בישראל ירדו בממוצע ב 5.7% בחודש נובמבר .
 
מחירי הדירות בארץ עלו בנובמבר ב-2.4%
מסקר שערכה הלשכה המרכזית לסטטיסטיקה עולה כי בנובמבר נרשמה עלייה במחירי הדירות בארץ ,  בהשוואה לחודש אוקטובר .  העלייה ממשיכה מגמה קבועה ועקבית של 11 חודשים

