דיווח :  מדען גרעין ברח מאירן וסייע לביון האמריקאי
רשת ABC דיווחה כי שאהרם אמירי ,  פיסיקאי גרעיני שעבד עבור טהרן ונחשב לנעדר מאז חודש יוני אשתקד ,  ערק מאירן ועבר לארה"ב ,  שם סייע לסוכנות הביון האמריקאית
מדען גרעין אירני שנחשב כנעדר מאז חודש יוני בשנת 2009 ,  ערק לארה"ב והוא מסייע לסוכנות הביון האמריקאית  ( CIA )  ,  כך דיווחה הלילה  ( רביעי )  רשת החדשות ABC .  הרשת דיווחה כי שאהרם אמירי ,  פיסיקאי גרעיני שעבד עבור הממשל האירני ,  ערק מאירן כחלק ממבצע מתוכנן שנועד לגרום לו לעזוב את ארצו ולהתיישב בארה"ב .  
אמירי ,  שעבד עבור ארגון האנרגיה האטומית של אירן ,  נעלם במהלך עליית רגל למכה בחודש יוני בשנת 2009 ,  שלושה חודשים לפני שאירן חשפה את אתר העשרת האורניום השני סמוך לעיר קום .  בחודש דצמבר אשתקד האשימה טהרן את ערב הסעודית בכך שהעבירה את אמירי לידי ארה"ב .
 דובר סוכנות הביון האמריקאית הכחיש את הדיווח ,  על פיו אמירי עבר תחקיר מעמיק על תוכנית הגרעין האירנית אשר סייע באישור השערות המודיעין האמריקאיות בנושא ,  אך לדברי סוכנות הידיעות האירנית ,  דובר משרד החוץ האירני רמין מהמנפרסט ,  אמר כי אמירי הוא המדען האירני ה-11 ה"כלוא בכלא האמריקאי ". 

דיווח :  מדען גרעין ברח מאירן וסייע לביון האמריקאי
רשת ABC דיווחה כי שאהרם אמירי ,  פיסיקאי גרעיני שעבד עבור טהרן ונחשב לנעדר מאז חודש יוני אשתקד ,  ערק מאירן ועבר לארה"ב ,  שם סייע לסוכנות הביון האמריקאית

