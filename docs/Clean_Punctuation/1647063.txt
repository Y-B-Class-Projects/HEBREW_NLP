סאטקום של אלוביץ' הציגה זינוק של 71% ברווח הנקי ל-8.6 מ' ד' הודות לעליה באספקת אינטרנט לאפריקה
הרווח התפעולי ב-2009 עלה ב-63% ל-14.2 מיליון דולר ;  הכנסות החברה עלו ב-14% ל-64 מיליון דולר
 ,  מקבוצת יורוקום של שאול אלוביץ' ,  הציגה אתמול את דו"חותיה הכספיים לשנת 2009 .  הכנסות החברה בשנת כולה עלו ב-14% לעומת 2008 והסתכמו ב-63.9 מיליון דולר .  הרווח התפעולי עלה ב-63% ל-14.2 מיליון דולר והרווח הנקי עלה ב-71% לעומת השנה הקודמת והסתכם ב-8.6 מיליון דולר .  רווחה הנקי של חברת הבת גילת-סאטקום לשנת 2009 עלה ב-30% והסתכם ב-13.9 מיליון דולר.הצמיחה בהכנסות החברה מוסברת על ידי החברה בעלייה בפעילות הליבה שלה - מגזר תקשורת נתונים ,  הכולל את שירותי האינטרנט באמצעות לווין ,  שאותם מספקת החברה בעיקר באזור אפריקה.ברבעון הרביעי של 2009 ,  עלו הכנסות החברה ב-17% לעומת הרבעון המקביל ,  ל-16.4 מיליון דולר .  הרווח התפעולי של סאטקום ברבעון הרביעי הסתכם בכ-2.7 מיליון דולר ,  גידול של כ-11% ,  לעומת הרבעון הרביעי של 2008.מזומני החברה שנבעו מפעילות שוטפת הסתכמו בשנת 2009 ב-16 מיליון דולר - עלייה של 2% לעומת 2008 .  סך הכל נמצאים בקופתה בסוף 2009 9.2 מיליון דולר ,  גידול של 50% מדצמבר של השנה הקודמת .  הונה העצמי של סאטקום עומד על כ-20 מיליון דולר ומהווה כ-55% מסך המאזן של החברה.בחודש נובמבר 2009 אישר דירקטוריון החברה מדיניות חלוקת דיווידנד חדשה בשיעור של 80% לפחות מהרווח הנקי של החברה מידי רבעון .  בהתאם לכך ,  ב-23.3.2010 תחלק החברה דיווידנד של 2.5 מיליון דולר ,  כאשר היום הקובע נקבע ל-7.3.2010 .  בנוסף ,  בדצמבר האחרון חילקה החברה דיווידנד בסכום של 10 מיליון דולר .  לאחר חלוקה זו ,  יתרת הרווחים הניתנים לחלוקה בקופתה עומדים על 1.9 מיליון דולר .  יורוקום מחזיקה ב-79% מהחברה ,  כך שמשני מועדי חלוקת הדיווידנדים ,  ייכנסו לקופתה כ-10 מיליון דולר.קבוצת סאטקום עוסקת בתחום מתן שירותי תקשורת באמצעות לווינים ועיקר פעילותה בחו"ל ,  במדינות מתפתחות .  החברה מחזיקה מספר חברות בנות ,  כולל  .  באוגוסט 2009 הועברה מניית סאטקום לרשימת דלי הסחירות ,  ועם מינוי עושה שוק לחברה ,  שופרה הסחירות והיא שבה להיסחר ברשימה הראשית לפני כ-10 ימים .  בשנת 2009 ,  הוסיפה מניית החברה בבורסה בתל אביב 210% לערכה.מנכ"ל החברה ,  רועי הס ,  הרוויח בשנת 2009 502 אלף דולר - כ-1.9 מיליון דקל .  הס החליף את עמיקם שורר בתפקיד ,  כאשר זה האחרון הפך ליו"ר החברה ,  במקומו של אור אלוביץ' ,  בנו של שאול אלוביץ'.הס אמר אתמול כי  " אנו ממשיכים לפעול על-מנת להמשיך בצמיחה גם השנה ,  הן בשווקים בתוך אפריקה והן בשווקים נוספים מחוץ לאפריקה .  באפריקה ,  שוק שממשיך בצמיחה חזקה ,  אנו ממקדים את מאמצי השיווק שלנו לשירותים נוספים מעבר לקישור לאינטרנט כגון רשתות תקשורת פרטיות ושירותי תקשורת נוספים וכן מגבירים את הנוכחות שלנו באמצעות חברת הבת גילת סאטקום ניגריה ". 

סאטקום של אלוביץ' הציגה זינוק של 71% ברווח הנקי ל-8.6 מ' ד' הודות לעליה באספקת אינטרנט לאפריקה
הרווח התפעולי ב-2009 עלה ב-63% ל-14.2 מיליון דולר ;  הכנסות החברה עלו ב-14% ל-64 מיליון דולר

