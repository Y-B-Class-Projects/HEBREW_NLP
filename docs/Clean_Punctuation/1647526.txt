עובד פיצרייה הגיש תלונה כנגד דנילו פינוק
עובד פיצרייה מעמק חפר טוען כי כוכב ברק נתניה תקף אותו בעת שחגג את יום הולדתו .  פינוק מנגד הגיש תלונה על גזענות
בקלטת שנחשפה הערב  ( חמישי )  בחדשות ערוץ 2 ,  נראה כוכב ברק נתניה דנילו פינוק כשהוא מנהל עימות עם עובד פיצרייה במועצה האיזורית עמק חפר .  עוד נראים בקלטת שחקני הקבוצה ליאור חכמון ,  שון ויינשטיין וטוני וושהאם כשהם מנסים למנוע מפינוק את העימות .  האירוע שנראה בקלטת התרחש לפני כשלושה חודשים בעת שפינוק חגג את יום הולדתו .  אותו עובד הגיש לפני שלושה חודשים תלונה במשטרת נתניה כנגד פינוק ,  שמצידו הגיש תלונה נגדית לאחר שלטענת השחקן קילל העובד את השחקן בצורה גזענית .
 על פי גורם בנתניה המתמצא במקרה נערכה היום פגישה בין עורכי הדין של פינוק ושל מגיש התלונה ולאחר שהשחקן סירב לשלם כסכום של 170 אלף שקל על מנת למנוע את פרסום הקלטת ,  יצאה הקלטת לתקשורת .  מברק נתניה נמסר בתגובה : " מדובר באירוע מלפני שלושה חודשים אשר החל מחוץ לפיצרייה .  בן מיעוטים העליב קשות את דנילו פינוק ,  הפנה כלפיו הערות גזעניות בוטות ותקף אותו פיזית עם מקל .  בצילום רואים אך ורק את סוף האירוע שהתרחש בפיצריה .  פינוק הגיש תלונה נגדית במשטרה כנגד אותו עובד .  היום התקיימה פגישה בין עורך הדין של אותו עובד לבין נציגי השחקן ומכיוון שהדרישות הכספיות עבור ביטול התלונה היו מוגזמות מאוד ,  יצאה הקלטת לתקשורת ." 

עובד פיצרייה הגיש תלונה כנגד דנילו פינוק
עובד פיצרייה מעמק חפר טוען כי כוכב ברק נתניה תקף אותו בעת שחגג את יום הולדתו .  פינוק מנגד הגיש תלונה על גזענות

