רגע לפני סגירת פעילות חטיבת ההאמר :  ג'נרל מוטורס שוקלת להמתין להצעות מרוכשות פוטנציאליות
ייצור ההאמר עלול להיפסק בגלל שמרבית החברות שהתעניינו ברכישה לא עשו צעד מספק לכיוונה ,  לפי בלומברג
ג'נרל מוטורס  ( gm )  ,  יצרנית המכוניות האמריקאית ,  שוקלת להמתין להצעות מטעם רוכשות פוטנציאליות של האמר ,  לאחר שהעסקה למכירת החטיבה לחברה סינית קרסו ,  כך אמרו מקורבים לחברה לבלומברג.gm עדיין עלולה לסגור את פעילות החטיבה כולה בגלל שמרבית החברות שהביעו עניין ברכישת החטיבה לא עשו צעד מספק לכיוון הרכישה ,  לפי המקורות .  gm צופה כי חלק מהרוכשות הפוטנציאליות אף יחזרו בהן מהענין שהביעו בחטיבה בעבר ,  לפי המקורות .  אף אחת מהחברות שהביעו ענין בהאמר הראו כי יש להן את המזומנים להשלים את העסקה ,  אמר אחד המקורבים לחברה ,  בכיר ב-gm .  יצרנית המכוניות לא תמכור את האמר אם לא תקבל מקדמה במזומן ,  לפי הבכיר . " gm לא תגיב על שמועות והשערות בנוגע לרוכשים פוטנציאלים לחטיבת האמר ",  אמר דובר האמר ניק ריצ'ארדס לבלומברג ,  והוסיף : " אם יהיו אלטרנטיבות ממשיות עבור כל הצדדים ,  אנחנו נשקול אותן ".  יצרנית המכוניות האמריקאית גנרל מוטורס הודיעה שלשום כי עסקת מכירת מותג רכב השטח האמר ליצרנית המיכון הכבד הסינית ,  סיצ'ואן טנגז'ונג  ( sichuan tengzhong )  ,  בוטלה .  עקב קריסת העסקה ,  החלה ג'נרל מוטורס בתהליכי סגירת החטיבה . " ג'נרל מוטורס תעבוד במשותף עם עובדי האמר ,  סוכניה וספקיה בסגירת העסק באופן מוסדר ואחראי ",  נאמר בהודעה שפירסמה gm .  ענקית הרכב האמריקאית לא מסרה מדוע העסקה עם סיצ'ואן לא יצאה לפועל .  מוקדם יותר באותו היום דיווחה סוכנות הידיעות בלומברג מפי מקורבים למצב כי רשויות הרגולציה של סין החליטו לא לאשר את העסקה .  בחודש אוקטובר 2009 נודע כי gm הסכימה למכור את חטיבת רכבי השטח האמר לסיצ'ואן .  התנאים הכספיים לא נמסרו באותה עת ,  אולם העיתון  " וול סטריט ג'ורנל "  דיווח אז כי המחיר שעליו הוסכם היה 150 מיליון דולר - כשליש מהמחיר שצפו אנליסטים .
 
רגע לפני סגירת פעילות חטיבת ההאמר :  ג'נרל מוטורס שוקלת להמתין להצעות מרוכשות פוטנציאליות
ייצור ההאמר עלול להיפסק בגלל שמרבית החברות שהתעניינו ברכישה לא עשו צעד מספק לכיוונה ,  לפי בלומברג

