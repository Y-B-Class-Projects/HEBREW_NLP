תיק הנוסטרו שהציל את כלל פיננסים מהפסד 
 >  >  בסוף הרבעון השלישי של 2009 הסתכם תיק הנוסטרו של כלל פיננסים נכסים בכ-370 מיליון שקל ,  אחרי שהחל את אותה שנה עם נכסים בהיקף של כ-315 מיליון שקל .  בסוף הרבעון השלישי הציג הנוסטרו רווחים של כ-53 מיליון שקל על הפעילות ,  שהעבירו את כלל פיננסים מהפסד לרווח של כ-7 מיליון שקל .  הנוסטרו של כלל פיננסים רשם תשואה של כ-17% בתשעת החודשים הראשונים של 2009 ,  והיה מגזר הפעילות הרווחי ביותר של כלל פיננסים .  ביצועי הנוסטרו בולטים במיוחד על רקע הפסד של 53 מיליון שקל בניהול תיקים בחו"ל ורווח של 18 מיליון שקל בניהול קרנות נאמנות - העיסוק המרכזי של בית ההשקעות .  ב-2008 ,  לעומת זאת ,  הסתכמו הפסדי הנוסטרו בכ-70 מיליון שקל - כ-23% מסך כל הפסדי בית ההשקעות .  תשואת הנוסטרו לשנה כולה היתה שלילית - כ-18% .  בכלל פיננסים ,  כמו ברוב בתי ההשקעות ,  לא ששים לחשוף את פעילות הנוסטרו ,  ולכן סירבו למסור נתונים על היקפו ועל מנהליו .  ההשקעה של הנוסטרו באג"ח מבוצעת בסכום מקסימלי של עד מיליארד שקל .  ההשקעה במטבעות  ( שערי חליפין )  מבוצעת כפעולה מגדרת לפעילות אג"ח בסכום מקסימלי של עד 53 מיליון שקל  ( 14 מיליון דולר )  .  ההשקעה במניות ותעודות סל מוגדרת לפי סוג מדד המניות שאליו משתייכת המניה ,  בסכום מקסימלי של עד 125 מיליון שקל לנייר .  ההשקעה בניירות ערך מסחריים מוגבלת לניירות נסחרים בבורסה ,  ונקבעת לפי זהות המנפיק ותדירות נקודות היציאה בסכום מקסימלי של עד 125 מיליון שקל לנייר .  להפצת ניירות למוסדיים נקבעו מגבלות לגבי תקופת החשיפה ולכמות ההזמנות מראש בסכום של 1.55 מיליארד שקל .  בכלל פיננסים קיימת ועדת נוסטרו בעלת סמכות לאישור עסקות ופעילויות מעל סכומים מסוימים .  ב-2009 שונה הסיווג של הפעילות באג"ח חו"ל ,  שכוללת רווחים בגין פעולות עבור לקוחות שנעשו דרך החשבונות העצמיים של החברה ,  ממגזר הנוסטרו אל מגזר השירותים הפיננסיים .  פעילות הנוסטרו של כלל פיננסים מחולקת בין חברות הבנות שלה .  חלק הארי מנוהל על ידי שתי חברות בנות :  כלל פיננסים מגזרים - בניהולם של ניר הורה ודורון סלוצקי ,  וכלל פיננסים ברוקראז' - בניהולם של רונן ויסברג ונאור אל-חי .  ב-2008 היה ויסברג המשתכר העשיר ביותר בכלל פיננסים .  עלות שכרו הסתכמה ב-6 מיליון שקל - כולה כדמי ניהול .  עלות שכרו של אל-חי ,  מנהל פעילות הנוסטרו והברוקראז' בקבוצה ,  הסתכמה ב-2008 ב-3.4 מיליון שקל - כ-300 אלף שקל בחודש - כולה כדמי נהול .  שכרו של אל-חי נגזר מ-10% מהרווח לפני מס של פעילות זו ,  לכן לפי החישוב הניבה הפעילות רווח של 34 מיליון שקל ב-2008 .  מכלל פיננסים נמסר בתגובה : " כל המידע הרלוונטי הנדרש לידיעת הציבור פורסם באופן שוטף על ידי החברה ". 

תיק הנוסטרו שהציל את כלל פיננסים מהפסד 
nan
