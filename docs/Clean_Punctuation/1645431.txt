האחים והאחיות
יותר בלונדינית מאלין !  יותר מאוהבת מיהב !  שני צור היא האחות הגדולה שלכם
בשמות גנאי וכינויים רבים כבר כיניתי את הבית ,  כותרות אינספור נתתי לשבועות הרבים  ( 15 במספר ,  בואנה ,  זה מלא !  )  בהם שהו אלירז ,  גואל ,  סער ,  איילה ,  אלין ,  פותנה וארז בקופסה המפנקת והאכזרית שהיא הטלוויזיה שלנו .  אבל אין שבוע שמשתווה לקודמו ,  ויתרה מכך- אין שבוע שמשתווה לזה .  מבחינת הלחץ ,  הרגשות ,  החשיפה ,  ההדחות ,  ולימים האחרונים בבית האח ניתן לתת כותרת אחת בלבד- כאוס .
 בין שיחת פריקה אחת לאחרת ,  בין כל הדמעות- כל צופה וצופה מצא אהבה .  היו מי שהתאהבו באלירז החדש ,  חמום-המוח ,  המפתה הרבה יותר .  היו מי שהתאהבו בארז המקסים ,  שרק מנסה ומנסה ופשוט לא תמיד מצליח .  היו מי שהתאהבו בסער ,  או באיילה ,  או בשניהם יחד  ( למרות שע"פ ההדחה האחרונה היו לא הרבה כאלה )  .  אבל כולם ,  ללא יוצא מן הכלל ,  התאהבו בילדון הקטן שישב בחדר האח הגדול ,  ממאן לצאת ,  בוכה וגלמוד ,  ביישן ,  מתוק ,  הילד שצבט אלפי לבבות ועיטר את פינות המדיה בתמונות של ראשו המתולתל ועיניו הגדולות .  כן ,  המנצח האמיתי של התוכנית הוא יהב הקטן ,  ללא כל שמץ של ספק .
 בתחילת השבוע חזרו הדיירים עשרים ושלושים שנים אחורה ,  לתקופת הילדות .  כיאה לחודש הדבר ,  עטו על עצמם תחפושות- פותנה וגואל קופים עם מצילתיים  ( קריאת השכמה ורמז דק למדי לגואל- רואה את הקוף בעל החיוך המזוייף שכולו רעש וצלצולים ?  הסכת ולמד מי אתה )  ,  אלין כבלרינה מרקדת  ( קל מידי )  ,  סער ואיילה ,  ברבי וקן ,  חן ומאמי  ( וואט דה ..  .)  ,  בובות מחליפות בגדים  ( התחפושות לא מצאו חן בעיניי סער ,  אם תשאלו אותי )  ,  ארז כגיבור על  ( ואני חושבת שהוא נהנה מזה מאוד )  ,  ואלירז די-דינו-דינוזאור !  בעל שלוש עיניים !  זה היה מגניב ביותר .
 אבל שום דבר לא הכין אותם למשימה הבאה .  משימה אליה נחשפת כל נערה צעירה  ( ולעיתים גם נערים )  בגיל העשרה ,  לראשונה ,  טראומה מצלקת ומכאיבה לכל החיים ,  העבודה הבזויה בעולם- הבייביסיטר .  
20 ילדים בגילאים החד-ספרתיים פרצו אל הבית כרוח סערה ,  והגיעו לכלות כל מה שעל פני האדמה  ( באיזור הבית בנווה אילן ,  לפחות )  .  אחת המשימות החביבות ביותר השבוע הייתה ההקראה של  " דירה להשכיר ".  כי מי מאיתנו לא קרא את הספר הזה בצעירותו ?  מי לא בנה בית מקוביות וניסה להציב את הדיירים במקומם הנכון ,  ואז נתקע כשהבין שאין לו מושג איך נראית קוקיה ?  ניתן היה לראות שגם הדיירים נהנו מהספר ,  למרות שהם פחות נהנו מהרעש .  אותו הרעש שלא הפסיק גם במשימת  " משחק השקט ,  ילדים מ-עכ-שיו !  ",  גם הוא משחק מוכר .  ומשחק שלא היה להם סיכוי להצליח בו .
 ונעבור לסנסציה ,  לגבר-גבר של השבוע ,  ל ..  נו ,  הילדון מתחילת הכתבה .  כן ,  יהב .  אלין ויהב היה סיפור אהבה מתחילת אותו היום .  האהבה ביניהם הייתה אינסופית ,  ויהב הקטן כנראה כבר התחיל לתכנן את חתונתו עם הבלרינה הבלונדינית המאממת הזו .  ואז- ואז הגיע האח הגדול הרשע והפריע ,  כמו שג'פאר הפריע לאלאדין וליסמין ,  כמו שמופאסה הפריע לסימבה ולנאלה .  אך כמו בכל סיפור אהבה שכזה ,  כשתשחרר אלין מבין זרועותיו של הרשע היא תחזור אליו .  ואם הייתי אלישי ,  הייתי מתחילה לפחד .
 טוב ,  בחזרה למציאות .  בהמשך השבוע לא הפגינה אלין יכולות מיוחדות מלבד רכלנות ולא הייתה בכותרות .  את זמן המסך תפסו דווקא ארז ,  שלא מועמד להדחה ,  ואלירז ,  שמועמד להדחה אבל בינינו ?  הוא מעולם לא היה באמת מועמד להדחה .  יש לו גב של עשרות אלפי מעריצים ומעריצות שמאוהבים בו עד לב השמיים ,  ומילת המפתח היא  " תתקדם-םםםםם ",  כשם שהדיירים צריכים להתקדם-םםםם ולהפסיק להעמיד את אלירז להדחה כי אין בזה כל טעם .  אבל אלירז הפך לסיר לחץ מבעבע ,  וארז היה זה שנכווה .  לארז יש איזו מטרה ,  להעביר את כולם תהליך של השתקמות והטהרות ,  כשבעצם הוא זה שעובר את התהליך הכי גדול בדרך ,  ואלירז לעומתו ,  היחידי שמעולם לא משתנה ,  ולעיתים לטובה .
 עוד שיחה מעניינת הייתה זו של פותנה ואיילה .  שוב צעקות ,  הפעם  " איילה ,  פותנה העמידה אותך להדחה ".  בקשה לי אליכם ,  בהפקה- אל תנסו לעבוד עלינו .  הסיפור הזה של צעקות מהאחורי הגדר מיצה את עצמו בשנה שעברה עם  " בובליל ,  את מלכה "  ולא הוכיח את עצמו כאמין במיוחד ודובק בדעת הקהל .  בכל מקרה ,  יש בי הערכה בלתי-נתפסת לפותנה ולכן אני לא מסוגלת לבקר אותה לרעה ,  אבל איילה יצאה נסערת מהבית בשיחה שמעולם לא הסתיימה .
 ואגב היציאה של איילה- הכיצד ?  פערתי פה בתדהמה כשארז טל אמר את שמה .  איילה הייתה אחת הדמויות הבולטות ביותר בתוכנית ,  אם לא במקום הראשון ,  לפחות זה הנשי .  היא זו שתמצה את 15 דקות התהילה שלה ,  ובמקרה שלה הן עלולות להפוך ל-20 .  היא תוכל להפוך למפלצת רייטינג ומשחטה של כסף שכמותה לא ידענו זה זמן רב .  האמת היא שאיילה היא טיפוס צבעוני ,  כזה שלא נעלם מהנוף .  היא השאירה סער אחד שבור ובוכה  ( שלדעתי ,  ייצא מייד אחריה ,  יש להם הרבה פחות כוח כיחידים מאשר כזוג )  ,  מדינה המומה ,  רומן לוהט בהשהייה וכנראה שגם כמה שערות ערמוניות תועות על רצפת הבית .
 ואוכל רק לסיים בשאלה ,  מי יהיה המודח האחרון ?  מי יגיע לגמר ?  השמיעו קולכם ,  כי לי כבר אין שמץ של מושג .
 
האחים והאחיות
יותר בלונדינית מאלין !  יותר מאוהבת מיהב !  שני צור היא האחות הגדולה שלכם

