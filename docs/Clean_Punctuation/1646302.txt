מנכ"ל בנק לוידס הבריטי ,  אריק דניאלס ,  ויתר על הבונוס שלו - בסך 2 מיליון ליש"ט
ועדת השכר של לוידס החליטה להעניק לדניאלס את מלוא הבונוס ,  אך זה ויתר עליו - שנה שנייה ברציפות
קבוצת הבנקאות הגדולה בבריטניה ,  לוידס בנקינג גרופ ,  הודיעה ביום שני כי המנכ"ל אריק דניאלס החליט לוותר על הבונוס השנתי שלו ,  שהסתכם ביותר מ-2 מיליון ליש"ט  ( 3.1 מיליון דולר )  .  דניאלס ,  שיקבל משכורת בגובה מיליון ליש"ט ,  הולך בעקבות עמיתו סטיבן הסטר ,  העומד בראש רויאל בנק אוף סקוטלנד  ( rbs )  ,  והחליט אף הוא לוותר על בונוס.קבוצת לוידס ,  ש-41% ממנה נמצא בבעלות ממשלתית ,  מסרה כי היא מודעת לזעם הציבורי בנוגע לשכר הבנקאים ,  אך כי לדעתה הולם לתגמל את העובדים והמנהלים שעמדו ביעדים .  ועדת השכר בבנק החליטה כי לדניאלס מגיע בונוס מלא  " בשל התרומה האישית המשמעותית שלו ",  ובשל ביצועי הבנק השנה .  לוידס הוא בנק קמעוני ,  ולכן הבונוסים בו מהווים חלק קטן מאוד מהכנסותיו .  לפי הערכות ,  סך הבונוסים בלוידס צפוי להגיע ל-200 מיליון ליש"ט.יו"ר לוידס ,  וין בישוף ,  אמר בהצהרה ביום שני כי  " דניאלס הודיע לדירקטוריון כי ברצונו לוותר על הבונוס שלו ,  פעם שנייה ברציפות ".  הוא הוסיף כי  " דניאלס מאמין שההתקדמות המצוינת של הקבוצה ,  בהתבסס על התרומה המשמעותית של עמיתים רבים ברחבי החברה ,  עשויה להיעלם מעיני הציבור בשל הדיון הציבורי הסוער בנוגע לבונוסים לבכירים במגזר הבנקאות ". 

מנכ"ל בנק לוידס הבריטי ,  אריק דניאלס ,  ויתר על הבונוס שלו - בסך 2 מיליון ליש"ט
ועדת השכר של לוידס החליטה להעניק לדניאלס את מלוא הבונוס ,  אך זה ויתר עליו - שנה שנייה ברציפות

