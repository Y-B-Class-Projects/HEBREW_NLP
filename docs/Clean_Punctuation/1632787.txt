ח"כ דיכטר : " לערוך פריימריז בקדימה ב-2010 "
 בארוע שבתרבות שהתקיים במודיעין הצטרף חבר הכנסת אבי דיכטר לקריאתו של ח"כ שאול מופז לעריכת פריימריז במפלגת קדימה . " קדימה עברה התקף לב הדורש צינתור "
" קדימה עברה התקף לב קל שמצריך צינתור ",  כך אמר היום  ( שבת )  ח"כ אבי דיכטר באירוע שבתרבות שנערך במודיעין בהשתתפות 300 חברי מפלגה ותושבי העיר .  דיכטר אמר כי , " אני מאמין ומקווה שיו"ר מפלגת קדימה ,  ציפי לבני ,  תוביל את קדימה לפריימריז עוד בשנת 2010 ".  דיכטר קרא לממשלה להראות אומץ ולהביא לשחרורו של החייל גלעד שליט משבי חמאס . " אני הייתי גאה מאוד כשמדינת ישראל הביאה בהסכם את שרידי גופתו של לוחם השייטת איתמר אילייה גם במחיר שחרור מחבלים .  אני גאה להיות חלק מהעם וחלק משלטון שמביא את בניו הביתה גם אם מדובר במחיר כבד ",  אמר דיכטר . "  מדינת ישראל עושה מבצעים בקנה מידה עולמי עם סיכונים אדירים ואומץ רב .  את אותו אומץ לב צריך דרג מדיני להפגין גם כשמדובר בתשלום מחיר כבד להחזיר בנים הביתה ובתוכם גלעד שליט ",  הוסיף .
 עוד אמר דיכטר כי יוזמת השלום הערבית היא כמעט הדרך היחידה להבטיח שבמו"מ מול הפלסטינים יהיה גם ניתן לפתור את בעיית עזה ולחברה לרשות הפלסטינית בכדי לפרק אותה מתשתיות הטרור .  דיכטר קרא לממשלת ישראל  " להיכנס מיידית לבחינה מעמיקה של יוזמת השלום הערבית ויפה שעה אחת קודם ". 
ביום חמישי קרא גם ח"כ שאול מופז לקיים פריימריז במפלגת קדימה בחודשים הקרובים .  מופז נאם בכנס פעילים בקרית מלאכי בהשתתפות ארבעה חברי כנסת וכ-200 פעילים ואמר כי  " התהליך של הפריימריז התחיל ,  הרכבת כבר התחילה לנסוע ואי אפשר לעצור אותה ".  מופז תקף בחריפות את מנהיגות יו"ר קדימה ציפי לבני . " דיברנו רבות על העובדה שקדימה מייצגת פוליטיקה אחרת .  לא הצלחנו בזה .  אין דמוקרטיה בתנועה הזאת ,  נקודה .  אין שקיפות בתנועה שלנו ,  נקודה .  עלינו להגיע למציאות דמוקרטית ,  לשקיפות מוחלטת ואסור להמשיך להסתתר מאחורי תקנון ומנגנון ,  גם אותם צריך לשנות ולעצב מחדש ",  טען מופז .
 
ח"כ דיכטר : " לערוך פריימריז בקדימה ב-2010 "
 בארוע שבתרבות שהתקיים במודיעין הצטרף חבר הכנסת אבי דיכטר לקריאתו של ח"כ שאול מופז לעריכת פריימריז במפלגת קדימה . " קדימה עברה התקף לב הדורש צינתור "
 
