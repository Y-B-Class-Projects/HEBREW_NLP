לקצץ בקצבאות הילדים ,  לבטל הטבות פנסיה 
ישראל תהיה הענייה מבין מדינות ה-OECD  *  בדו"ח שפורסם אתמול מציע הארגון להעלות את גיל הפרישה לנשים ולהגדיל את קצבאות הזיקנה לקשישים עניים  *  כדי להתמודד עם הפערים החברתיים-כלכליים מציע הדו"ח להנהיג העדפה מתקנת לטובת ערבים ואתיופים
 >  >  ישראל ענייה יותר מכל 31 מדינות ה-oecd - כך עולה מדו"ח הארגון בנוגע לישראל .  על פי נתוני הדו"ח ,  שיעור הישראלים העניים מגיע ל-19.9% מהאוכלוסייה ,  יותר מבמקסיקו  ( 18.4% )  ,  טורקיה  ( 17.5% )  או ארה"ב  ( 17.1% )  ,  והרבה מעל ממוצע העוני במדינות ה-oecd ,  שמגיע ל-10.9% בלבד .  הנתונים מופיעים בפרק הקשה ביותר שדן במצבה הכלכלי של ישראל ,  כל הנראה הפרק שמסכן יותר מכל את קבלתה של ישראל כחברה בארגון .  לפי ה-oecd ,  שיעור העוני הגבוה נובע מכך שישראל היא המדינה האי-שיוויונית ביותר בארגון .  שיעור העוני בקרב יהודים חילוניים בישראל הוא 10% בלבד ,  בדומה לממוצע העולמי .  ואולם ,  שיעורי עוני גבוהים בקרב החרדים  ( 60% )  והערבים  ( 50% )  מביאים את הממוצע הישראלי לשיא שלילי .  שני מגזרים אלה מתאפיינים בילודה גבוהה ,  מה שמביא לכך שכיום שליש מהילדים בישראל הם עניים - בהשוואה ל-12% בלבד במדינות ה-oecd .  העוני של שני המגזרים מושפע גם משני גורמים נוספים .  האחד הוא שיעור התעסוקה הנמוך והשני הוא השכר הנמוך במקבלים אלה במגזרים שכן יוצאים לעבוד - פועל יוצא של פערים גדולים בשכר בשוק העבודה הישראלי .  25% מהעובדים בישראל משתכרים שכר נמוך ,  בדומה לכמה מדינות מובילות ב-oecd .  ואולם ,  בתוך המגזר החרדי והמגזר הערבי הרוב הגדול של העובדים משתכר שכר נמוך .  דו"ח oecd מציין כי השכר בתחום ההיי-טק בישראל גבוה יחסית ,  ואולם התחום מעסיק רק 7% מהעובדים בישראל .  גם במגזר הציבורי נהנים מתנאי שכר הולמים ,  אך בבכמה ענפים אחרים בישראל - כמו בניין ,  חקלאות ותיירות - תנאי השכר הם ירודים ביותר .  הבעיה אף מחריפה ,  כיוון שהבידול בחברה הישראלית ובשוק העבודה רק גדלים והולכים .  מאז 2000 פחת שיעור העוני בקרב האוכלוסייה היהודית-חילונית ,  אך שיעורי העוני בקרב החרדים והערבים גדלו ב-20% .  המלצות מהפכניות ל-oecd שורה ארוכה של המלצות ,  חלקן מהפכניות ,  בכל תחומי החברה והתעסוקה בישראל .  1 .  אכיפת חוקי עבודה :  מספר הפקחים שאחראים לאכיפת חוקי עבודה בישראל הוא בין הנמוכים ב-oecd :  בישארל 61.7 עובדים לכל פקח ,  לעומת 10 עובדים לכל פקח במדינות המפותחות .  ה-oecd ממליץ להגביר את אכיפת חוקי העבודה באמצעות הגדלה ניכרת של תקציבי הפיקוח ,  הגדלת התקציבים של בתי הדין לעבודה והגברת הקנסות על מעסיקים שמפרים את חוקי העבודה .  2 .  אפליה מתקנת לטובת ערבים ואתיופים :  שוק העבודה הישראלי מפלה לרעה את שני המגזרים האלה .  ב-oecd ממליצים על אפליה מתקנת של העסקת עובדים ממגזרים אלה בשירות הציבורי ,  לרבות אכיפה נוקשה כנגד גורמים במגזר הציבורי שלא יעמדו בכך .  כמו כן ממליץ ה-oecd לייעל את עבודתה של הרשות לשוויון הזדמנויות בעבודה .  3 .  הרחבת השולחן העגול :  כיום רק ההסתדרות והמעסיקים הגדולים מיוצגים בדיוני השולחן העגול עם הממשלה .  ב-oecd ממליצים להרחיב את הדיונים כך שיכללו עובדים חלשים שאינם מיוצגים בידי ההסתדרות ,  כמו גם עסקים קטנים .  4 .  הרחבת תוכנית ויסקונסין והגדלת תקציבי שירות התעסוקה :  ישראל משקיעה כיום בעידוד תעסוקה רק שישית מסכום הממוצע שמשקיעות המדינות המופתחות .  מספר המובטלים שבהם מטפל כל פקיד בשירות התעסוקה הוא 350 ,  כמות שאינה מאפשרת טיפול יעיל .  ה-oecd חולק שבחים לתוכנית ויסקונסין וממליץ להרחיבה ,  אבל דורש גם תיקונים בתוכנית .  בעיקר מלין הארגון על כך שהמפעילים הפרטיים של התוכנית פועלים בתנאים לא תחרותיים .  בנוסף ,  הארגון ממליץ להרחיב את פעילות שירות התעסוקה וכן להרחיב את התקציבים המופנים להכשרות מקצועיות ולמעונות יום לילדים .  5 .  הפחתת קצבאות הילדים :  ה-oecd ממליץ להפחית את קצבאות הילדים המשולמות לכל האוכלוסייה ,  ובמיוחד להפחית קצבאות ילדים למשפחות שאינן יוצאות לעבוד .  את הכסף שייחסך מכך יש להפנות להגדלת מס הכנסה שלילי לעובדים עניים ,  וכן להגדיל את הקצבאות והתמיכה במעונות יום לעובדים עניים בעלי משפחות .  6 .  אכיפה נגד העסקת עובדים זרים :  רבים העובדים הזרים בישראל ,  מזהיר ה-oecd ,  מועסקים שלא כחוק ולא בהתאם לחוקי העבודה ,  ומכך נפגעים ישראלים בעלי השכלה נמוכה .  ה-oecd דורש לאכוף ביתר תקיפות את ההעסקה כחוק של העובדים הזרים ,  לאפשר יבוא עובדים זרים באמצעות סוכנויות של האו"ם ,  וכן לחייב מעסיקים שלא יוכלו לייבא עובדים זרים לפני שיוכיחו כי הם עשו כל מאמץ אפשרי להעסיק ישראלים .  בנוסף ,  הדו"ח ממליץ לאמץ מדיניות הגירה חוקית לעובדים זרים ,  משמע לאפשר לחלק מהעובדים הזרים להפוך לאזרחים .  7 .  שיפור קצבאות הזקנה ,  העלאת גיל הפרישה לנשים :  23% מהקשישים בישראל עניים ,  לעומת 13% בלבד במדינות ה-oecd .  הדו"ח קובע כי תשלום של קצבאות קשישים מוגדלות  ( קצבאות אבטחת הכנסה )  לקשישים עניים היא אמצעי טוב להתמודד עם עוני של קשישים ,  ואולם הוא מבקר את ישראל על כך שמספר מקבלי קצבאות אבטחת ההכנסה קטן מדי - בגלל מבחני הכנסה נוקשים .  הדו"ח מציע להקל את מבחני אבטחת הכנסה ,  ובין היתר לא לשלול קצבה לקשיש בעל מכונית .  במקביל מציע הארגון להגדיל את תקציב הקצבאות על ידי העלאת גיל הפרישה לנשים ל-67 שנים .  8 .  ביטול את הטבות המס לחיסכון לפנסיה :  הדו"ח משבח את המהלך של פנסיית חובה בישראל ,  וטוען כי מספר מבוטחים לפנסיה גדל עקב כך ממחצית מהעובדים במשק לשני שליש מהעובדים .  עם זאת ,  הדו"ח מתריע כי מערכת התמיכה של ישראל בחיסכון הפנסיוני אינה שוויונית :  מהטבות המס המשולמות לחוסכים נהנים בעיקר החוסכים העשירים .  לפי הארגון ,  בעקבות הנהגת פנסיית חובה בשיעור של עד 15% מהשכר ,  אין צורך יותר לתת הטבות מס עבור חיסכון זה .  הטבות המס צריכות להינתן רק לחיסכון פנסיוני וולנטרי - מעבר ל-15% שהם חובה .  כמו כן ,  הטבות המס צריכות לעודד חיסכון וולנטרי כזה בקרב עובדים עניים :  במקום הטבות מס ,  ה-oecd ממליץ על השלמת חיסכון  ( על כל שקל שעובד חוסך לפנסיה ,  עד לשכר מסוים ,  המדינה משלימה שקל משלה )  .  9 .  שינוי מערכת המס בישראל :  מערכת תשלומי הרווחה בישראל ,  לפי ה-oecd ,  אינה רק לא נדיבה  ( ישראל מוציאה 16% על רווחה ,  לעומת 21% במדינות ה-oecd )  ,  היא גם לא יעילה .  מערכת המס והקצבאות בארצות ה-oecd מצליחה להקטין את פערי העוני ב-60% ,  בעוד בישראל אותה מערכת מצליחה להקטין פערים רק בשיעור של 25% .  המסקנה היא שישראל מוציאה את הכסף שלה בדרך לא יעילה :  המדינה צריכה לשפר את מבחני ההכנסה על פיהם משולמות קצבאות ,  למקד את הקצבאות שלה בעידוד יציאה לעבודה ,  לוודא שרק הנזקקים באמת מקבלים קצבאות ולהקדיש יותר לתקציבי תומכי עבודה  ( כמו מעונות יום לילדים )  .  בכלל ,  הארגון מציע למדינה להגדיל את תקציבי הרווחה .  - oecd organization for economic co-operation and development ,  הידוע גם כארגון המדינות המפותחות ,  הוא ארגון בינלאומי הכולל את המדינות המפותחות המקבלות את עקרונות הדמוקרטיה והשוק החופשי

לקצץ בקצבאות הילדים ,  לבטל הטבות פנסיה 
ישראל תהיה הענייה מבין מדינות ה-OECD  *  בדו"ח שפורסם אתמול מציע הארגון להעלות את גיל הפרישה לנשים ולהגדיל את קצבאות הזיקנה לקשישים עניים  *  כדי להתמודד עם הפערים החברתיים-כלכליים מציע הדו"ח להנהיג העדפה מתקנת לטובת ערבים ואתיופים

