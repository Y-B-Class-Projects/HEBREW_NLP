איגוד הכדורסל מאיים בתביעה נגד רון קופמן
במכתב התראה לפני תביעה דורש האיגוד התנצלות ופיצוי בגובה חמישה מיליון שקלים בעקבות דבריו של קופמן על מעורבות שופטים בבנק ההשקעות של מוני פנאן
איגוד הכדורסל מאיים בתביעת דיבה נגד העיתונאי רון קופמן וערוץ הספורט בעקבות דברים שאמר בתכניות  " חדשות הספורט "  ו  " יציע העיתונות "  ביום שני האחרון .  במכתב ששלח האיגוד באמצעות עורך הדין רונן וינברג בשיתוף איגוד שופטי הכדורסל ונציגות שופטי הכדורסל ,  נטען כי דברים שאמר קופמן ונוגעים לפרשת בנק ההשקעות של מוני פנאן מהווים לשון הרע ונאמרו בחוסר תום לב .  האיגוד דורש מהערוץ לפרסם בתוך שלושה ימים התנצלות על דבריו של קופמן ולשלם פיצויים בגובה חמישה מיליון שקל .
 האיגוד התייחס לדברים של קופמן לפיהם היו שופטים שהשקיעו כספים בבנק של פנאן ושופטים שקיבלו שוחד .  בימים האחרונים נעצר שופט הכדורסל הבכיר סמי בכר בחשד להעלמת מס ומעורבות בבנק ההשקעות של פנאן ושוחרר בערבות .
 רון קופמן הפנה לערוץ הספורט ,  שם סירבו להגיב לידיעה .
 
איגוד הכדורסל מאיים בתביעה נגד רון קופמן
במכתב התראה לפני תביעה דורש האיגוד התנצלות ופיצוי בגובה חמישה מיליון שקלים בעקבות דבריו של קופמן על מעורבות שופטים בבנק ההשקעות של מוני פנאן

