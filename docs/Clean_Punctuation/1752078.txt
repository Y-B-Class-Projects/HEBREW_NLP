2.27 מיליון שקל לדופלקס בכפר סבא 
עסקת השבוע
 >  >  משרד תיווך אחד מכר שני דופלקסים באותו בניין השייכים לשני אחים וכמעט באותו מחיר .  מדובר בבניין שנמצא ברחוב משעול הלפיד בשכונת הראשונים בכפר סבא .  הדופלקס הראשון נמכר במארס השנה ב-2.2 מיליון שקל  ( המחיר המבוקש היה 2.25 מיליון שקל )  .  מדובר בדופלקס בקומה החמישית והשישית בבניין .  לדופלקס מפלס אחד בשטח 88 מ"ר ומפלס שני בשטח 63 מ"ר ,  בנוסף למרפסת בשטח 34 מ"ר ושתי מרפסות שמש .  הדופלקס השני נמכר כמעט חצי שנה אחרי ,  באוגוסט ,  ב-2.275 מיליון שקל - אבל הוא מעט גדול יותר מקודמו .  הדירה כוללת מפלס בשטח 90 מ"ר ,  מפלס נוסף בשטח 73 מ"ר ,  מרפסת בשטח 28 מ"ר ומרפסת שמש .  יועצת הנדל"ן וזכיינית רשף נכסים למגורים בכפר סבא ,  אורלי מנשר ,  שביצעה את שתי העסקות ,  מספרת כי לא קל למצוא דופלקסים בני 6 חדרים ברחוב הולנדי בשכונת הראשונים . " הבניין נבנה לפני עשר שנים והדירות הושכרו כל השנים ,  לכן בעלי הדירות לא השקיעו מעבר למה שהם קיבלו כ'סנטדרט קבלן' .  זו הסיבה שמחיר הדופלקסים נמוך יחסית .  הקונים שיפצו את הדירות מהיסוד ,  ולהערכתי שוויין כיום 2.6-2.7 מיליון שקל ". 

2.27 מיליון שקל לדופלקס בכפר סבא 
עסקת השבוע

