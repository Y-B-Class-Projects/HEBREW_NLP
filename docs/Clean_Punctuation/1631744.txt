גרושתו של משקיע קרנות הגידור סטיבן כהן מכחישה כי ביטלה את תביעתה נגדו
פטרישה כהן טוענת כי פרקליטה לשעבר הגיש את הבקשה לביטול התביעה בניגוד לרצונה וללא ידיעתה
לאחר שנראה היה כי התביעה של פטרישה כהן ,  גרושתו של איל הגידור סטיבן כהן כבר לא יכולה להיות מוזרה יותר ,  זה קרה בכל זאת ביום שלישי .  עורך דינה המקורי של כהן ,  פול בטיסטה ,  אותו פיטרה לפני שבוע - הגיש בקשה לביטול התביעה תוך שמירת הזכות להגישה מחדש במועד מאוחר יותר .  עם זאת ,  כעבור שעות ספורות ,  פטרישה כהן ופרקליטתה החדשה טענו כי בטיסטה לא מחזיק בסמכות לבטל את התביעה ,  ואמרו כי בכוונתם להמשיך בתביעה ." אנחנו מזועזעים מפעולותיו של בטיסטה ",  אמרה פרקליטתה החדשה של כהן ,  גייטרי קצ'רו . " הוא פעל ללא אישור הלקוחה ,  ומבלי לספר לנו ,  כלומר ,  לפרקליטיה ,  התרעה .  אנחנו ממשיכים לחקור את הנושא ומעוניינים להגיש תביעה מתוקנת מצד פטרישה כהן ".  פטרישה כהן הכחישה אף היא את כוונתה לבטל את התביעה : " לא אישרתי לפול לבטל את התביעה .  פרקליטתי ,  קצ'רו ,  תגיב במהלכים הנכונים ",  אמרה ל"ניו יורק טיימס ". עורכי דינו של סטיבן כהן אמרו ביום שני כי ביקשו מבית המשפט לאשר את פעולתו של בטיסטה ,  וטענו כי תביעתה  " קלת דעת "  - צעדים המעידים כי בכוונת המשקיע להיאבק בתביעה נחרצות . " כפי שאמרנו מהרגע הראשון ,  הטענות הנושנות של גרושתו של סטיבן כהן חסרות בסיס ",  אמר ג'ונתן גסטהלטר ,  דובר חברת ההשקעות של כהן sac קפיטל . " איננו מופתעים שלאחר שביקשנו להטיל סנקציות על בטיסטה ,  הם ביטלו את התביעה ". בתביעה שהגישה פטרישיה כהן בחודש שעבר ,  היא טענה כי בעלה לשעבר הסתיר ממנה מיליוני דולרים ,  ודורשת 300 מיליון דולר .  טענה זו איננה חריגה במקרי גירושים בין אנשים עשירים מאוד ,  אולם הסיפור קיבל תפנית מוזרה - לטענת התביעה ,  חלק גדול ממיליוני דולרים אלה הושג על ידי מסחר באמצעות מידע פנים בשנות ה-80 .  כדי להסתיר את המיליונים הללו ,  נטען בכתב התביעה ,  תיעל כהן את כספו דרך ברט לורי ,  עורך דין בתחום הנדל"ן שהורשע אחרי כן בהונאה וברח לקוסטה ריקה ,  בה הוא נלכד .  כהן טען כי השקעות משותפות שביצע עם לורי ברכישת בנייני מגורים ירדו לטמיון ועימן חלק גדול מכספו .  לורי העיד מאוחר יותר כי כהן אמר לו שהכסף שהושקע בנדל"ן הגיע מחשבון מסחר ב-sac ,  קרן הגידור אותה מנהל כהן .  התביעה טוענת כי ב-1985 התוודה כהן בפני אשתו כי קיבל מידע פנים על עסקת ההשתלטות של ג'נרל אלקטריק על rce ,  שהיתה אחת הגדולות בעשור .  כהן אמר לאשתו כי השימוש במידע זה אינו חוקי ,  וכי גרף רווחים גדולים בהשקעה זו .  עסקה זו הובילה לחקירה גדולה בשל חשד למידע פנים ,  ואישומים נגד בכירים ב-ge ואחרים .  בעת שהעיד במסגרת החקירה השתמש כהן בזכות השתיקה כדי לא להפליל את עצמו.בשבוע שעבר פיטרה כהן את בטיסטה ,  ללא ידיעתו לדבריו .  בטיסטה אמר כי היא  " הפסיקה להתקשר אליו בפתאומיות "  ולאחר מכן קיבל שיחת טלפון מעורכת דינה החדשה ,  גייטרי קצ'רו .  קצ'רו ייצגה בעבר ,  בין השאר ,  את הארי מרקופולוס ,  אשר ניסה במשך עשור להזהיר את רשות ני"ע מפני הונאת הפונזי של ברנרד מיידוף .
 
גרושתו של משקיע קרנות הגידור סטיבן כהן מכחישה כי ביטלה את תביעתה נגדו
פטרישה כהן טוענת כי פרקליטה לשעבר הגיש את הבקשה לביטול התביעה בניגוד לרצונה וללא ידיעתה

