האמריקאים נערכים לגל ירידות נוסף במחירי הבתים 
הודעת הממשל בארה"ב על עצירת התמריצים הכלכליים לשוק הדיור מעוררת חששות כבדים בקרב בעלי הבתים והקבלנים .  גם כלכלנים בעולם מביעים דאגה ,  לאור התפקיד המרכזי שהיה לשוק הדיור האמריקאי במשבר הכלכלי האחרון
 >  >  כשמחירי הבתים בארה"ב החלו סוף-סוף לעלות ביוני 2009 ,  לאחר שלוש שנים של ירידות ,  בעלי הבתים והכלכלנים שיחררו אנחת רווחה .  הצניחה במחירי הבתים ,  בכ-33% מהשיא ,  הסבה נזקים כבדים לכלכלת ארה"ב ולמדינות רבות נוספות .  התייצבות שוק הדיור התבררה כהקדמה להתאוששות כלכלית כוללת .  מאז שהגיעו לתחתית ,  במאי-יוני 2009 ,  מחירי הבתים עלו מדי חודש והמכירות התאוששו .  עם זאת ,  האווירה עדיין קודרת :  קצב העיקולים לא הואט ,  ואין שיפור במצב האבטלה ובהתחלות הבנייה .  וחמור מכך ,  נראה כי המומנטום מתחיל להתפוגג .  מספר הבקשות למשכנתאות צנח בנובמבר לרמתו הנמוכה מאז 1997 .  הביטחון בענף הבנייה נפל בנובמבר ,  זה החודש השני ברציפות ,  ונתונים שפורסמו ב-20 בינואר הראו על ירידה של 4% במספר התחלות הבנייה בנובמבר-דצמבר ,  לאחר חודשים רבים של עליות .  החשש הוא כי גם המחירים יתחילו לצנוח שוב בקרוב - מה שעלול להוביל למשבר כלכלי נוסף .  יסודות מעורערים את האחריות להיפוך המגמה בשוק הדיור ניתן להטיל ,  באופן חלקי ,  על הממשל האמריקאי שהודיע על עצירת התמריצים לשוק זה .  רכישות האג"ח מגובות המשכנתאות על ידי הבנק הפדרלי וענקיות המשכנתאות הממשלתיות שחולצו ,  פאני מיי ופרדי מאק ,  אשר סייעו לשמור על זרימת האשראי בשוק המשכנתאות ועל הריביות נמוכות - צפויות להיפסק במארס .  התערבויות אחרות בשוק היו מבורכות פחות מזו של הבנק הפדרלי .  הטבת מס גדולה ,  שהוצעה תחילה לרוכשי בתים בפעם הראשונה ,  הורחבה בנובמבר לכל רוכשי הבתים שהכנסתם נמוכה מרף מסוים .  הטבת המס אמנם הובילה לעלייה במכירות ,  אבל בעיקר משום שתרמה להקדמתן ,  ובמחיר לא נמוך מבחינת משלמי המסים .  כאשר תסתיים התוכנית ,  באפריל ,  יתברר גם מחירה ,  מבחינת היקף הירידה במכירות .  בסך הכל ,  התמיכה הממשלתית העלתה את מחירי הבתים בכ-5% ב-2008 ,  לפי ניתוח עדכני שפירסם גולדמן סאקס .  כעת ,  כשהסיוע הממשלתי מתקרב לקצו ,  גוברת גם הדאגה ,  בעיקר משום שיסודותיו של שוק הדיור עדיין מעורערים .  כשמשכנתאות רבות שוות יותר מהנכס שבגינו נלקחו ,  העלייה בשיעור האבטלה מובילה יותר ויותר משקי בית לחדלות פירעון .  קרוב ל-3 מיליון בתים נכנסו להליכי עיקול ב-2009 ,  ומספר הבתים שבהליכי עיקול עלה ב-14% בנובמבר .  עיקולים מובילים לירידה במחירי הבתים ,  ובכך מלבים את התהוות  " המעגל האכזרי "  של המשבר הכלכלי .  מציאות חדשה התרחיש הסביר ביותר הוא שלא יגיע גל חדש של ירידות חדות במחירי הבתים .  התמ"ג החל לעלות שוב ,  ורוב הכלכלנים מאמינים כי מספר המשרות ימשיך לעלות עד האביב .  גם מחירי הבתים חזרו להיות מציאותיים ומתואמים עם העולם הכלכלי .  ביחס לשכר הדירה ,  למשל ,  מחירי הבתים נמוכים כעת ב-3% בלבד מהממוצע ההיסטורי שלהם ,  לפי מדד p & s קייס-שילר ,  לעומת מחיר הגבוה ב-40% מהממוצע ההיסטורי בשיאה של הבועה .  אבל הפסקת התמיכה הממשלתית תעמיד את שוקי הדיור בפני קשיים רבים - קשיים שהכלכלה האמריקאית תצטרך כנראה להתרגל אליהם

האמריקאים נערכים לגל ירידות נוסף במחירי הבתים 
הודעת הממשל בארה"ב על עצירת התמריצים הכלכליים לשוק הדיור מעוררת חששות כבדים בקרב בעלי הבתים והקבלנים .  גם כלכלנים בעולם מביעים דאגה ,  לאור התפקיד המרכזי שהיה לשוק הדיור האמריקאי במשבר הכלכלי האחרון

