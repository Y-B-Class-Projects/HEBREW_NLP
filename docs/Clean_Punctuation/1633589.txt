רמי לוי מממש במחיר שיא :  בית ההשקעות פסגות הפיץ 4.4% ממניותיו למשקיעים מוסדיים
מניית רמי לוי עלתה ב-220% בשנה האחרונה ;  ההפצה - בהתאם לדרישת משקיעים מוסדיים שביקשו את המניה
בית ההשקעות פסגות הפיץ בחצי השעה האחרונה מניות של למשקיעים מוסדיים .  כך נודע ל-themarker .  המכירה בוצעה מתוך המניות שמחזיק רמי לוי ,  בעל השליטה בחברה .  לוי מחזיק ב-70.3% ממניות קמעונית המזון ,  אולם היום מכר 4.39% מהחברה כך שהוא נותר עם 66% .  העסקה בוצעה במחיר של 74.5 שקלים למניה - נמוך ב-2% ממחיר המניה הבוקר ,  וזאת לאור דרישת משקיעים מוסדיים למניה .  בסך הכל נמכרו מניות בשווי של כ-40 מיליון שקל.קופות הגמל של בית ההשקעות פסגות הן בעל העניין השני ברמי לוי שיווק השקמה עם אחזקה של 6.15% .  אולם ככל הידוע ,  בית ההשקעות רק הפיץ את המניות למשקיעים מוסדיים אך לא רכש מהמניות בעצמו .  לוי בחר בעיתוי מצוין לממש את השקעתו - מניית רמי לוי שיווק השקמה נמצאת כיום במחיר שיא לאחר שעלתה ב-220% ב-12 החודשים האחרונים .
 
רמי לוי מממש במחיר שיא :  בית ההשקעות פסגות הפיץ 4.4% ממניותיו למשקיעים מוסדיים
מניית רמי לוי עלתה ב-220% בשנה האחרונה ;  ההפצה - בהתאם לדרישת משקיעים מוסדיים שביקשו את המניה

