שר התיירות עוקץ את קדאפי והמלונאים : " צריך להפסיק עם המודל הלובי ולהסתכל קדימה "
 לכל הממהרים לאמץ מודלים מהמזה"ת ,  מזכיר השר שישנם הבדלים מהותיים בין ישראל לשאר מדינות האזור 
" צריך להפסיק עם המודלים הלבנוני והלובי ולהסתכל קדימה ",  כך אמר היום באירוניה שר התיירות ,  סטס מיסז'ינקוב ,  בוועידת המלונאים ,  בהתייחסו לידיעה אתמול ב-themarker ,  לפיה בוחנים בהתאחדות המלונות מודל חדש לקידום התיירות ,  שמקורו בתוכנית משרד התיירות הטורקי ל-2030.מיסז'ניקוב אמר בשיחה ל-themarker במידה לא מעטה של ציניות : " בימים האחרונים הופרחו באוויר מודלים שונים לקידום התיירות בישראל ,  כאשר הפייבוריט המסתמן נכון לאתמול הוא המודל הירדני-מצרי-טורקי .  למיטב זכרוני ,  מודל החיקוי האחרון שהועלה על נס היה המודל האירי ,  אבל מאחר והוא התמוטט ,  ביחד עם הכלכלה האירית ,  הרי שעברנו לאזור המזרח התיכון ". לדבריו ,  כדאי לזכור שיש הבדלים מהותיים לא מעטים בינינו לבין מדינות האזור .  לדוגמה ,  המחירים והשירות בבתי המלון . " כך ,  לילה במלון 5 כוכבים ,  'אמיתיים' ,  בצד הירדני של ים המלח יעלה לתייר 75 דולר לעומת בין 300-400 דולר בצד הישראלי .  במצרים יעלה לילה במלון בסטנדרט זהה אף פחות .  בטורקיה ,  אפשר לקבל חבילת נופש מלאה במחיר של לילה במלון בישראל .  פלא שהם קופצים ב-160% ?  עם מחירים כאלה יכולנו להגיע לגידול של 320% ",  לדברי השר.מיסז'ניקוב מציע לא ללכת שולל אחרי מודלים כאלה ואחרים ,  שהישימות שלהם במדינת ישראל אינה ברורה ומעדיף  " להתמקד ביישום התוכנית ,  אותה גיבשנו יחד - עוד מיליון תיירים ב-3 שנים ". ועידת המלונאים 2010 אירחה לצד מיסז'ניקוב גם את נגיד בנק ישראל ,  פרופ' סטנלי פישר ואת שר האוצר ,  יובל שטייניץ .  לשטייניץ היתה תזה משלו מדוע התיירות ב-2009 מציגה אותו מספר תיירים כמו לפני עשור :  חוסר אטרקטיביות לתייר .  לדבריו , " אני מוכן לפתח תוכנית אב רבשנתית ,  אבל בראש ובראשונה דרוש שיפור דרמטי באטרקטיביות של אתרי התיירות ,  מקומות הבילוי והמלונות במדינת ישראל ",  הדגיש שטייניץ ,  שהיה בעברו מורה דרך.שר האוצר הביא לדוגמה את אזור כנרת ,  שהפוטנציאל שלו גדול ,  אך לדבריו  " חסרה השקעה באטרקציות ,  בתשתיות ,  בשבילים מסביב לכנרת  ( נראה שהשר לא מכיר את שביל סובב כנרת ,  ע.ר )  ,  חופים שמאפשרים גישה לכנרת ואף רכבלים למבוא חמה ולגמלא ,  תאורה להרים בלילה ,  אולמות קולנוע וקונצרטים ועוד ". ברב שיח שהתקיים במהלך הוועידה על המלונאות והתיירות כמנוף כלכלי לצמיחה ולעידוד התעסוקה ,  השתתפו גם מנכ"ל משרד התיירות ,  נועז בר ניר ,  המלונאים עמי הירשטיין ודוד פתאל וכן סמנכ"ל בנק לאומי קובי הבר.בר ניר אמר שהמשרד מגבש תוכנית ביטוח סיכונים ליזמים בתחום התיירות ,  שייתן פיתרון לכשל השוק העיקרי והוא חשש של משקיעים וסוכנים מפני אירועים בטחונים וגיאופוליטיים.הבר התייחס למלחמתה הגדולה של התאחדות המלונות להקמת רשות שיווק עצמאית שתוציא את השיווק מאחריותו הבלעדית של משרד התיירות .  אמנם המלונאים משקיעים מאות מיליוני שקלים בשיווק המלונות במסגרות שלהם ,  אך הבר המליץ להם לתרום את חלקם בשיווק בכלל ,  שכן אם תהיה השתתפות כספית של המגזר העסקי בשיווק ,  זה יחייב את הממשלה לערב אותו יותר בקבלת החלטות . " אם אתה רוצה להשפיע ,  שולחן עגול או פורום זה לא מספיק .  אתה חייב לשים גם את חלקך ,  כמו בקניית כיסא בבית הכנסת ",  ציין הבר .  נשיא התאחדות המלונות ,  אלי גונן ,  סיכם את הוועידה בכותרת שבה התקיימה : " תיירים ,  תשקיעו-יגיעו ,  וגם תרוויחו ". 

שר התיירות עוקץ את קדאפי והמלונאים : " צריך להפסיק עם המודל הלובי ולהסתכל קדימה "
 לכל הממהרים לאמץ מודלים מהמזה"ת ,  מזכיר השר שישנם הבדלים מהותיים בין ישראל לשאר מדינות האזור

