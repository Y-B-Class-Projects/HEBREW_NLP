מנשה : " בכדורגל אפשר לעשות הכל "
 למרות התקופה הלא טובה ,  קשר נתניה מאמין שניתן להפתיע את הפועל תל אביב .  עטר מחפש פתרון לעמדת המגן הימני
מכבי נתניה ממשיכה בהכנות לקראת המשחק מול הפועל ת"א בשבת ,  בו תאלץ להסתדר ללא קלמי סבן וביוואן פרנסמן המורחקים ,  ונכון לעכשיו גם ללא השוער ארסיטיד זוגבו ,  שטרם שב מאליפות אפריקה .  בנתניה מקווים כי השוער יגיע ארצה במהלך 48 השעות הקרובות כדי שיוכל לעמוד בין הקורות במשחק הקשה מול השנייה בטבלה .
" מצפה לנו משחק לא קל בשבת ",  הודה מלך השערים והבישולים של מכבי נתניה שלו מנשה ." כבר כמה משחקים אנחנו לא מנצחים ואנחנו לא נמצאים בתקופה טובה כל כך ,  אבל אנחנו מגיעים לכל משחק על מנת לקחת נקודות ,  אז ככה שהגיע הזמן לנצח .  זה יהיה קשה ,  הפועל קבוצה מצוינת ,  אחת הטובות בארץ ,  על אחת כמה וכמה שהמשחק בבלומפילד .  אנחנו מגיעים עם סגל חסר ,  אבל בכדורגל אפשר לעשות הכל ". 
מנשה אמנם עדיין מוביל את טבלת הכיבושים של נתניה ,  אך לא חלץ את נעלו כדי לחגוג גול כבר מעל לחודש . " יש תקופות שאתה מגיע ל-10 הזדמנויות וכלום לא נכנס ויש תקופות שמגיעים לחצי הזדמנות ונותנים גול ",  הסביר הקשר . " הכל עניין של תקופות ולכל שאר הדברים שמסביב אין השפעה .  בעזרת השם נחזור להבקיע ".  
עטר עדיין מחפש פתרונות לבעיית המגן הימני עקב הרחקתו של סבן ,  ובוחן מספר אופציות בהן הסטת רביד גזל או דלה ימפולסקי לעמדה .  בלם הקבוצה אוראל דגני ,  ששיחק בנוער כמגן ימני ,  יכול אף הוא לעלות כמגן ימני ,  אך הרחקתו של פרנסמן והשאלתו של מעוז סמיה לבית"ר שמשון תל אביב הביאה לכך שדגני וליאוניד קרופניק הם שני הבלמים הטבעיים היחידים בקבוצה .
 
מנשה : " בכדורגל אפשר לעשות הכל "
 למרות התקופה הלא טובה ,  קשר נתניה מאמין שניתן להפתיע את הפועל תל אביב .  עטר מחפש פתרון לעמדת המגן הימני

