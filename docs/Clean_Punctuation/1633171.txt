סגנו של סדאם חוסיין לקה בשבץ מוחי
טארק עזיז ,  מי שהיה סגנו של סדאם חוסיין לקה בשבץ קשה ואף איבד את כושר הדיבור .  עזיז ,  בן ה-73 ,  מרצה עונש מאסר של 15 שנים על תפקידו בהוצאתם להורג של 42 סוחרים
מקורביו של טארק עזיז ,  מי שהיה מבכירי משטרו של סדאם חוסיין ,  מסרו היום  ( ראשון )  כי הוא אושפז בבית חולים לאחר שסבל משבץ מוחי קשה בסוף השבוע ואיבד את יכולת הדיבור .  בנו של עזיז בן ה-73 סיפר כי אביו סבל משבץ קשה ביום שישי והועבר מהמעצר בו הוא מוחזק לבית חולים צבאי אמריקאי .
" הוא נפל על הרצפה בתא המעצר ואחרי זה אמרו לנו שהוא איבד את יכולת הדיבור שלו לחלוטין ",  אמר הבן ,  זיאד עזיז ,  שמיהר גם למתוח ביקורת על המשך מעצרו של אביו ,  שסובל מסכרת וכבר עבר שבץ נוסף ב-2003 . " ביקשנו שוב ושוב שהוא ישוחרר על בסיס הומניטרי ",  אמר הבן .
 עזיז מונה ב-1983 להיות שר החוץ בממשלה העירקית והיה ידוע בשל התבטאויותיו הקיצוניות ,  אפילו למשטרו של סדאם חוסיין ,  בנוגע למערב .  בשנת 1991 הוא מונה לסגנו של הנשיא ,  אך ההערכות הן כי לא הייתה לו השפעה של ממש על קבלת ההחלטות .  למרות זאת ,  הוא נחשב לנוצרי הבכיר והמקורב ביותר לנשיא והיה אחת הדמויות המוכרות והמזוהות ביותר עם משטרו של חוסיין .
 עזיז הסגיר את עצמו לאמריקאים באפריל 2003 ,  זמן קצר יחסית לאחר פלישת כוחות הקואליציה למדינה .  במרץ 2009 הוא נידון ל-15 שנות מאסר על תפקידו בהוצאתם להורג של 42 סוחרים בשנת 1992 ,  משום שהפקיעו מחירים .  בהמשך הוא זוכה ממעורבותו בדיכוי ההתקוממות השיעית ב-1999 .  על אף פניות מצד משפחתו לגורמים בינלאומיים ,  ובעיקר לוותיקן ,  כדי שיפעלו לשחררו בשל ההידרדרות במצבו הבריאותי ,  הוא מוחזק במתקן של הבסיס האמריקאי .
 
סגנו של סדאם חוסיין לקה בשבץ מוחי
טארק עזיז ,  מי שהיה סגנו של סדאם חוסיין לקה בשבץ קשה ואף איבד את כושר הדיבור .  עזיז ,  בן ה-73 ,  מרצה עונש מאסר של 15 שנים על תפקידו בהוצאתם להורג של 42 סוחרים

