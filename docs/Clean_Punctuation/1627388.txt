מוריניו : " מאמן באיטליה לא רוצה לחדש ,  הוא רוצה לשרוד "
 מאמן אינטר ביקר את ההתנהלות הקפריזית בליגה האיטלקית : " באנגליה מאמנים ממשיכים הרבה מעבר לחוזה הראשון "
 רק לפני יומיים רמז ז'וזה מוריניו כי הוא מעוניין לשוב ולאמן באנגליה ,  והיום  ( חמישי )  ,  על אף שמאמנה של אינטר עדיין מזכיר את ליגת הפרמיירליג בדבריו ,  נראה כי הוא קרוב יותר להשלים עם ההווה הקרוב ,  אותו יעביר באיטליה ובשורות הנראזורי . " אמרתי שאשמח לחזור לאנגליה יום אחד ,  אבל 'יום אחד' יכול להיות ב-2012 ,  או ב-2020 ",  הבהיר היום  " המיוחד "  לכתבים במחנה האימונים של אינטר באבו דאבי .
" הבעיה היא שהכתבים אוהבים לשנות את המילים שלי .  הבעיה הנוספת היא שאני מאוד מרוצה באינטר ,  וארצה לכבד את החוזה שלי ,  שמסתיים ב-2012 ",  המשיך מוריניו .  מאמן צ'לסי לשעבר אף התראיין היום לעיתון פורטוגלי ,  שם ביקר את צורת ההתנהלות של הליגה האיטלקית - העונה ,  ובאופן כללי . 
" אם אחרי שליש עונה תשעה מאמנים כבר איבדו את תפקידם ,  איזה מאמן ירצה לחדש משהו מבחינה טקטית ?  מאמן בליגה האיטלקית לא רוצה לחדש ,  הוא רוצה לשרוד .  באנגליה מאמנים ממשיכים הרבה מעבר לחוזה הראשון ,  השני והשלישי שלהם ,  והם ממשיכים לפתח את העבודה שלהם .  באיטליה זה הרבה יותר מונע מתוצאות .  אלה שמנצחים ממשיכים .  אלה שלא ,  עוזבים ". 

מוריניו : " מאמן באיטליה לא רוצה לחדש ,  הוא רוצה לשרוד "
 מאמן אינטר ביקר את ההתנהלות הקפריזית בליגה האיטלקית : " באנגליה מאמנים ממשיכים הרבה מעבר לחוזה הראשון "
 
