חנן הירשוביץ ומ.כ .  הבקעה החליטו על פרידה
לאחר כחודש וחצי בלבד של עבודה משותפת סיכמו הצדדים להתנתק .  עמיר עוזי מונה במקומו לקבוצה מהליגה הלאומית
מועדון כדורסל הבקעה מהליגה הלאומית בכדורסל והמאמן חנן הירשוביץ הסכימו על הפסקת עבודתו של המאמן בקבוצה לאחר כחודש וחצי בלבד ,  זאת בעקבות חילוקי דעות מקצועיים ,  כך בהודעה שפרסם המועדון ,  בהמשכה נרשם : " המועדון מאחל לחנן הצלחה בהמשך דרכו ". 
מי שמונה במקומו של הירשוביץ ויהיה המאמן השלישי של הקבוצה בעונה הנוכחית הוא עמיר עוזי .  עוזי אימן את עירוני רמת גן בעונת 2008/9 ,  לאחר שרובי בלינקו סיים את תפקידו .  בעונה שעברה אימן את הפועל חולון בשבעת המחזורים הראשונים עד שפוטר .
 מי שאימן את הקבוצה בתחילת העונה היה דרור כהן ,  אך בעקבות פנייתה של הפועל ירושלים למאמן ,  העדיף כהן לשמש כעוזרו של עודד קטש בקבוצה האדומה מהבירה ,  ובקבוצה שכרו את שירותיו של הירשוביץ ,  שבאותה תקופה היה חתום באליצור רמלה ,  בזכות העבודה הטובה שעשה כעוזרו של עופר ברקוביץ' בגבעת שמואל .
 רק שלשום ניצח הירשוביץ ,  עוד כמאמן הקבוצה ,  את עירוני רמת גן 70:77 ,  במסגרת סיבוב א' של גביע המדינה .
 
חנן הירשוביץ ומ.כ .  הבקעה החליטו על פרידה
לאחר כחודש וחצי בלבד של עבודה משותפת סיכמו הצדדים להתנתק .  עמיר עוזי מונה במקומו לקבוצה מהליגה הלאומית

