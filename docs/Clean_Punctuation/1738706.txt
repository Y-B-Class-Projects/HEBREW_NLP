קרן גידור שהשקיעה בניירות ערך מגובי משכנתאות סאבפריים תובעת את גולדמן סאקס בגין הונאה
הקרן השקיעה בניירות ערך מגובי משכנתאות סאבפריים המכונים הדסון מזאנין
קרן גידור שהשקיעה בניירות ערך מגובי משכנתאות סאבפריים בגולדמן סאקס הגישה תביעה נגד הבנק בגין הונאה ,  בקשר לניירות ערך אלה המכונים הדסון מזאנין .  התביעה ,  שהוגשה ביום שישי בבית משפט פדרלי בניו יורק ,  השוותה את המבנה והמסמכים של הדסון לעסקות אבקוס 2007-ac1 ,  אשר עלו לגולדמן 550 מיליון דולר ביולי ,  אז יישבה תביעה שהוגשה על ידי הרשות לני"ע בארה"ב  ( sec ) .דודונה ,  קרן גידור שנוסדה על ידי אלן ברודי ב-2007 במטרה להשקיע באג"ח מגובות משכנתאות ,  דורשת פיצויים בסכום שאינו ידוע ,  ומעוניינת בסטטוס של תביעה ייצוגית בשמם של משקיעים בשתי סדרות של ני"ע מסוג הדסון מזאנין ." במקרה קלאסי של 'עץ או פלי' ,  הנאשמים לא חשפו בפני המשקיעים שניירות ערך אלה עוצבו על ידי הנאשמים כך שנועדו להפסיד ",  וכי גולדמן  " יגרוף רווחים עצומים כשניירות ערך אלה יאבדו מערכם ",  נכתב בתביעה.דובר גולדמן ,  מייקל דוואלי ,  אמר כי  " התביעה הינה חסרת בסיס ונערער עליה בתקיפות ".  באפריל הגישה הרשות לני"ע בארה"ב תביעה נגד גולדמן סאקס ,  בה האשימה את הבנק ביצירה ובשיווק של ניירות ערך המגובים במשכנתאות סאבפריים מבלי שחשפו בפני המשקיעים כי קרן הגידור פולסון אנד קו סייעה לבחור את ניירות הערך עליהם יתבססו מוצרי הבנק והימרה נגדם.נייר הערך המדובר ,  אבקוס 2007-ac1 ,  הניב רווח של כמיליארד דולר לפולסון ,  שלא הואשם בפרשה .  אך משקיעים וצדדים אחרים בעסקה - ביניהם הבנק הגרמני ikb ורויאל בנק אוף סקוטלנד - הפסידו כ-150 מיליון דולר ו-840 מיליון דולר ,  בהתאמה .  כחלק מהפשרה שהושגה ביולי ,  שילם גולדמן 550 מיליון דולר .  גולדמן הודה כי חומרי השיווק שלו לקו בחסר ,  הודאה בלתי שגרתית ,  לדברי עורכי הדין .  אולם הבנק לא הודה ולא הכחיש את האישומים המיוחסים לו .  יישוב התביעה מתייחס רק לעסקה ספציפית זאת .
 
קרן גידור שהשקיעה בניירות ערך מגובי משכנתאות סאבפריים תובעת את גולדמן סאקס בגין הונאה
הקרן השקיעה בניירות ערך מגובי משכנתאות סאבפריים המכונים הדסון מזאנין

