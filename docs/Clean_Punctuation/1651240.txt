And the Winner is UP ! 
מרבית האירועים שהטרידו את השווקים בשבועות האחרונים חלפו .  ללא הפתעות חדשות כיוון השווקים הוא  " למעלה ".  עם זאת חשוב להזכיר שדווקא כשהאופטימיות בשיאה השווקים יכולים להפתיע
בשבועות האחרונים השווקים הפיננסים התנהלו תחת חששות ממספר אירועים :  חששות מחוב ממשלתי בעיקר של מדינות דרום אירופה  ( מדינות ה-pigs )  ,  חששות מהעלאת ריבית ה-fed שנבנו עקב העלאת ריבית הדיסקאונט בארה"ב ,  חששות מהידוק מוניטרי בסין וחששות מירידה בביטחון הצרכנים .  התפוגגות מרבית החששות מעלה את האופטימיות בשווקים ומציעה מצע בטוח לעליות.חששות מהחוב היווני:בתחילת השבוע הקודם ציפו השווקים לפגישת מרקל-פפאנדריאו .  הציפיות היו שהפגישה תפזר את הערפל לגבי העזרה של גרמניה והאיחוד בנוגע לגלגול החוב היווני .  בפועל ,  הפגישה הייתה לא יותר מהזדמנות צילום הדדית .  לא נאמר בה דבר ,  ואף על פי כן עלו אגרות החוב היווניות הארוכות והגיעו לפארי  ( מחיר 100 ) .הסיבה העיקרית להתפוגגות החששות מהחוב היווני הינה הנפקת חוב מוצלחת של חמישה מיליארד יורו לעשר שנים שהנפיקה המדינה ביום חמישי .  ההנפקה זכתה לביקושים גבוהים של פי שלושה ,  ונסגרה בתשואה של כ-6.3% שאינה תשואת משבר .  כמו כן הצליח ראש ממשלת יוון להעביר בפרלמנט קיצוצים נרחבים של כ-2% מהתוצר דבר שעזר להשאיר מאחור את החששות מהגרעון הענק .  יוון לא תגיע לחדלות פרעון .  יוון ,  כמו בריטניה  ( ואירלנד ,  ספרד ופורטוגל )  תאלץ להפחית את גרעונה ,  דבר שיביא בהכרח לקיצוצים בתקציב שיביא לצמיחה איטית ונמוכה במדינות אלו בשנים הקרובות.חששות מהעלאת ריבית בארה"ב מוקדם מהצפוי:חשש זה הגיע בעיקר עקב העלאת ריבית הדיסקאונט לפני כשבועיים .  בעבר התייחסנו לכך וטענו כי  " הטוב הוא הרע החדש "   ( 3.2.2010 )  ,  קרי ,  נתוני מקרו חיוביים מביאים לחשש מפני העלאת ריבית ומורידים את שוקי המניות .  נתוני התעסוקה ביום שישי היו  " sweat spot "-  נקודה נוחה אופטימלית.נתוני התעסוקה הראו על יציבות של 9.7% בשיעור האבטלה .  אם נתוני האבטלה היו מגיעים רעים מהצפי הרי שהאכזבה מהצמיחה היתה מביאה לירידות בשווקים .  להבדיל ,  ירידה חדה מהצפי בשיעור האבטלה היתה מעלה את החשש להידוק מוניטרי מוקדם מהצפוי וייתכן והשווקים היו מגיבים בירידות .  כל עוד שוקי המניות נשענים על שילוב של צמיחה איטית המתודלקת בריבית אפסית ומחסור באלטרנטיבות ,  השווקים ימשיכו להגיב בצורה כזו לנתוני מקרו.חששות מהידוק מוניטרי בסיןלאחר מספר העלאות רצופות של יחס הרזרבה ,  נראה כאילו החשש מפני הידוק מוניטרי אמיתי בסין מתחיל להתפוגג .  בעבר  ( 26.1.2010 )  הראינו כי שוק המניות הסיני המשיך לעלות גם לאחר העלאת יחס הרזרבה בשנים הקודמות .  אמנם שוק המניות הסיני  ( או השוק בהונג קונג )  לא הראו תשואות גבוהות בשבוע האחרון  ( השוק בהונג קונג עלה ב-0.87% )  אך התפוגגות החששות היוו מצע נוח לעליות באסיה ובשווקים המתעוררים.איננו מניחים שהמשחק הסיני בהידוק מוניטרי  " לכאורה ",  קרי העלאת יחס הרזרבה ,  יביא להתקררות אמיתית בכלכלה .  אך להעלאת ריבית תהיה השפעה פסיכולוגית ועלולה להביא למימושים בשוקי המניות.כרגע אין חששות ,  אבל .. .ההיסטוריה מלמדת אותנו שכאשר האופטימיות עולה ותאבת הבצע גוברת על הפחד ,  דווקא אז השווקים מפתיעים אותנו.ה-vix  ( "מדד הפחד ")  נמצא ברמות הנמוכות מאז תחילת המשבר ובפעם הקודמת שהגיע לרמות אלו ,  ראינו ירידות חדות בשווקים שנבעו מהחשש לגבי חדלות הפירעון של יוון וקריאות נמוכות בסקרי בטחון הצרכנים .  השבוע דל בנתוני מקרו והאירועים שיכולים להפתיע את המשקיעים כוללים את הנפקות החוב לעשר שנים ושלושים שנה ביום רביעי וחמישי ,  הורדות דירוג לספרד ,  יוון או בריטניה  ( סיכוי נמוך )  והידוק מוניטרי בסין .  בעצם ,  טיבן של הפתעות הוא שלא ניתן לחזות אותן .. .הויקס נתמך ב-17 נקודותתיק השקעות מומלץ:הנחות עבודה : 	הריבית בארה"ב תישאר נמוכה לפחות עד יוני 2010 . 	הגידול בשיעור האבטלה מאט ,  אך האבטלה תישאר גבוהה מ-9% לאורך רוב שנת 2010 . 	האינפלציה במדינות המפותחות עדיין נמוכה ,  אין לחצים אינפלציוניים במרבית מדינות העולם . 	מצד אחד היקף ההנפקות בארה"ב ,  הגידול בחוב והגרעון הגבוה צפויים להביא לעליית תשואות באג"חים הארוכים .  מצד שני ,  סביבת הריביות הנמוכה ,  הציפיות האינפלציוניות הנמוכות באופן יחסי והביקוש הגבוה להנפקות מביא לירידת התשואות .  כרגע מאזן הכוחות מביא לסביבת תשואות של 3.5%-3.7% באג"ח לעשר שנים . 	התשואות הגלומות באג"חים בדירוג השקעה נמוכות .  עדיף לרדת בדירוגים באופן מבוקר וסלקטיבי ,  אנו מעדיפים אג"חים בינוניים בדירוג bbb ומטה המעניקים לפחות מרווח של 1.5 מעל הממשלתי .  אנו מעדיפים חברות ממדינות צומחות או יציבות . 	ישנה עדיפות לשווקים במדינות צומחות :  טייוואן ,  דרום קוריאה ,  ברזיל ,  הודו ,  אינדונזיה.חשיפה אגח"ית	האחזקה העיקרית שלנו  ( 30% )  הינה אחזקה באג"ח קונצרניות בדירוג bbb ומטה מנוטרלות חשיפה מטבעית . 	לונג-שורט אג"ח מדינה הורדנו  ( 15% ) חשיפה מנייתית	יפן  ( 5% ) 	ארה"ב  ( 15% ) 	שווקים צומחים  ( 20% )  כגון רוסיה ,  טורקיה ,  אינדונזיה ,  סין ,  הונג קונג ,  קוריאה וטיוואן . 	נזילות  ( 10% )  בהמתנה לניצול הזדמנויות בשווקים.הרכב תיק ההשקעות המומלץ:הסקירה נכתבה על ידי חיים נתן - מנהל צוות השקעות חו"ל במנורה מבטחים קרנות נאמנות .
 
And the Winner is UP ! 
מרבית האירועים שהטרידו את השווקים בשבועות האחרונים חלפו .  ללא הפתעות חדשות כיוון השווקים הוא  " למעלה ".  עם זאת חשוב להזכיר שדווקא כשהאופטימיות בשיאה השווקים יכולים להפתיע

