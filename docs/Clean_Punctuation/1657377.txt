הפועל ב"ש - בני יהודה :  אלונה מדרבנת
הבעלים של הקבוצה מהדרום נכנסה לחדר ההלבשה ושוחחה עם השחקנים .  קאלה עדיין בספק .  מנגד ,  אלירן עטר יירד לספסל 
" אני מאוכזבת מהתוצאה בגביע ,  אני מקווה שתפצו ביום שבת במשחק נגד בני יהודה .  דעו שההפסד הזה מאוד כואב לי .  מגיע לקהל שלנו שתנצחו ".  כך אמרה היום  ( שישי )  אלונה ברקת לשחקני הפועל באר שבע ,  לפני האסיפה הטקטית שקיים ויקו חדד לקראת המשחק מול בני יהודה  ( שבת ,  19:00 )  .  לראשונה מזה זמן רב ,  נכנסה ברקת לחדר ההלבשה .  שחקנים אמרו : " אפשר להבין אותה .  היא השקיעה כל כך הרבה בקבוצה ,  לא מגיע לה שנקלקל .  אולי אם נתחיל לנצח ,  היא תשנה את דעתה בנוגע לעונה הבאה ". 
ויקו חדד לא הרבה להתייחס באסיפה הטקטית ליריבה אבל אמר לשחקני ההגנה : " אתם צריכים לשים לב ולהיזהר מאוד מפדרו גלבאן ".  החלוץ ברק בדש צפוי לפתוח לבדו בחוד ,  כשאוהד קדוסי וחנן פדידה יפתחו על הספסל .  דוד רביבו צפוי לחזור להרכב ,  כשגם מאור מליקסון יפתח .  אייל שן יפתחו בקישור האחורי כשאביתר אילוז ישלים החמישייה בקישור .  מוחמד אדמו יפתח על הספסל .  חדד אמר היום לשחקנים : " יש לי כמה התלבטויות ,  אחליט לגבי ההרכב רק מחר ".  למרות הערכות שונות ,  מצבו של טברטקו קאלה יציב ואם ייעדר זה יהיה רק ממשחק הליגה הקרוב .  מחר יוודע האם השוער יפתח בין הקורות או שדור דוידי יקבל עוד הזדמנות .
 הרכב משוער ,  הפועל באר שבע :  דור דוידי  ( טברטקו קאלה )  ;  נדב קידר ,  ויליאם סוארז ,  דנילו מוריירה ,  אופיר דוידזאדה ;  יוסי אופיר ,  אייל שן ,  אביתר אילוז ,  מאור מליקסון ,  דוד רביבו ;  ברק בדש .
 חלוץ בני יהודה ,  אלירן עטר ,  יפתח מחר  ( שבת ,  19:00 )  על הספסל במשחק החוץ של קבוצתו נגד הפועל באר שבע .  המאמן גיא לוזון החליט כבר אתמול שעטר יהיה מחוץ להרכב כאשר לירוי צעירי תורגל בקישור ומשה ביטון יפתח כחלוץ בודד בחוד .  
הזהובים יגיעו מחר דרומה עם מומנטום טוב של שני ניצחונות בשבוע האחרון ,  בליגה ובגביע .  במועדון רוצים לצבור כמה שיותר נקודות עד לסיום הליגה הסדירה ,  כאשר המטרה המוצהרת היא להילחם על המקום השלישי ולהגיע דרכו לאירופה ,  שנה שנייה ברציפות .
 מלבד ספסולו של החלוץ עטר ,  יערוך לוזון שינוי נוסף בהרכב כאשר הבלם דין מורי ,  שסיים לרצות עונש הרחקה בגין צהובים והחמיץ את משחק הגביע ,  יפתח בעמדת הבלם על חשבונו של אביב חדד .  בשאר ההרכב לא צפויים שינויים כאשר חסן אבו זייד ומהראן ראדי ימשיכו לפתוח בקישור האחורי ,  ואילו אסי בלדוט ופדרו גלבאן ישלימו את החלק הקדמי .  המאמן גיא לוזון לא הקרין בפני שחקניו קטעים ממשחקי הקבוצה או ממשחקיה של באר שבע אחרי שלא עשה זאת גם בשני המשחקים האחרונים בהם הקבוצה ניצחה .
 היושב ראש חזי מגן שוחח כהרגלו עם שחקניו ובין השאר אמר להם : " אסור לנו לזלזל בהפועל באר שבע ושאף אחד כאן לא יסתמך על העובדה שהם הפסידו לרמת השרון בגביע .  באר שבע היא קבוצה חזקה ומסוכנת בבית ונצטרך להיות במיטבנו בכדי לחזור הביתה עם הנקודות ". 
הרכב משוער :  דלה איינוגבה ,  עוז ראלי ,  איבן גארידו ,  דין מורי ,  כפיר אדרי ,  מהראן ראדי ,  חסן אבו זייד ,  לירוי צעירי ,  אסי בלדוט ,  פדרו גלבאן ,  משה ביטון .
 עדכון ראשון :  15:14

הפועל ב"ש - בני יהודה :  אלונה מדרבנת
הבעלים של הקבוצה מהדרום נכנסה לחדר ההלבשה ושוחחה עם השחקנים .  קאלה עדיין בספק .  מנגד ,  אלירן עטר יירד לספסל

