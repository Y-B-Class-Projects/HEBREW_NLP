עליות בבורסות אירופה בעקבות הפרסומים על סיוע ליוון ;  לונדון עולה ב-0.5%
מניית פז'ו יורדת ב-2.3% לאחר שהחברה דיווחה על הפסד של 199 מיליון יורו במחצית השנייה של 2009
מגמת עליות נרשמת בבורסות אירופה בהובלת מניות מגזר הפיננסים ,  בעקבות הפרסומים כי גרמניה מתכננת חבילת סיוע ליוון .  בורסת לונדון עולה ב-0.5% ,  בורסת פרנקפורט עולה ב-0.7% ובורסת פאריס עולה ב-1%.ממשלת גרמניה מתכננת חבילת סיוע ליוון ,  לדברי גורם בכיר בקואליציה של ממשלת גרמניה ,  דיווח היום אתר האינטרנט של המהדורה הגרמנית של העיתון  " פייננשל טיימס ".  חלק מהסיוע המתוכנן יהיה מגרמניה וחלקו יהיה צעדים שיתואמו על ידי האיחוד האירופי ,  אמר מיכאל מייסטר ,  סגן יו"ר האיחוד הדמוקרטי הנוצרי והאיחוד החברתי הנוצרי בבית התחתון של בית המחוקקים של גרמניה ,  הבונדסטג ,  לטיימס.סוכנות הידיעות רויטרס דיווחה - מפי גורם בכיר בקואליציה של ממשלת גרמניה - כי מדינות גוש היורו קיבלו החלטה עקרונית לסייע ליוון .  הרשויות שוקלות מגוון רחב של צעדים אפשריים ,  אולם הסביר ביותר יהיה הצעה לסיוע דו-צדדי ,  דיווחה רויטרס.מגזר הבנקים - מניית בנק bnp פאריבה עולה ב-1.6% ,  מניית קרדי סוויס עולה ב-2.2% ,  מניית בנק ubs עולה ב-0.9% ומניית רויאל בנק אוף סקוטלנד עולה ב-2%.מגזר הרכב - מניית פז'ו יורדת ב-2.3% לאחר שהחברה דיווחה על הפסדים .  פז'ו סיטרואן ,  יצרנית המכוניות השנייה בגודלה באירופה ,  צימצמה הפסדיה במחצית השנייה של 2009 ,  הודות לתמריצים ממשלתיים לרכישת המכוניות.החברה חוזה רווח תפעולי במחצית הראשונה של 2010 .  הפסדיה של פז'ו עמדו על 199 מיליון יורו  ( 274 מיליון דולר )  ,  כך הודיעה החברה .  במחצית הראשונה של 2008 הסתכמו הפסדי החברה ב-1.08 מיליארד יורו .
 
עליות בבורסות אירופה בעקבות הפרסומים על סיוע ליוון ;  לונדון עולה ב-0.5%
מניית פז'ו יורדת ב-2.3% לאחר שהחברה דיווחה על הפסד של 199 מיליון יורו במחצית השנייה של 2009

