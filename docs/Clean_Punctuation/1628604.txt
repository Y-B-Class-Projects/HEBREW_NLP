חדשות רעות לדנקנר :  תביעת ענק בסך 24 מיליארד דולר נגד קרדיט סוויס
בתביעה ,  שהגישו 4 אתרי נופש בארה"ב ,  נטען כי הבנק העניק להם הלוואות למטרת בעלות תוך ניפוח שווי הנכסים
הבעלים של ארבעה אתרי נופש יוקרתיים בארה"ב ובאיי הבאמה תובעים 24 מיליארד דולר מהבנק השווייצי קרדיט סוויס - בו מושקע נוחי דנקנר .  התובעים טוענים כי הבנק העניק להם הלוואות למטרת בעלות  ( loan to own )  ,  אשר העמיסה על הפרויקטים נטל חובות שגרם לקריסתם ואיפשר לבנק לעקל את הנכסים .  כך דיווח העיתון  " וול סטריט ג'ורנל ".  אתרי הנופש המדוברים נמצאים באיי באהמה ובאגם לאס וגאס וכן אתרי סקי בהרי הרוקי ,  בהם ילוסטון קלאב וטמרק רזורט.בעלי נכסים ,  בתים ומשקיעים נוספים בפרויקטים ,  הגישו אתמול תביעה ייצוגית נגד קרדיט סוויס בבית משפט מחוזי במדינת איידהו .  בין האישומים נגד קרדיט סוויס :  הונאת דואר ,  הלבנת כספים ,  קשירת קשר לביצוע עבירה וכן סעיפי אישום של חוק rico - המשמש לתביעות נגד פשע מאורגן .  דובר קרדיט סוויס סירב להגיב על התביעה ,  דיווח הג'ורנל .  במהלך העשור החולף ,  קרדיט סוויס העמידה הלוואות רבות לפרויקטים להקמת אתרי נופש יוקרתיים בארה"ב ,  אשר פשטו רגל בהמשך .  בתביעה נגד הבנק נטען כי הבנק ניפח באופן מלאכותי את שווי אתרי הנופש כדי שיוכל לעמיד הלוואות ענק למקימי הפרויקטים ,  ואז לגבות מהם עמלות בסך עשרות מיליוני דולרים על ההלוואות .  לפי התביעה ,  הבנק ידע כי אתרי הנופש לא יצליחו לעמוד בנטל ההלוואות ,  ויגיעו לפשיטת רגל - מצב שיאפשר לו להשתלט על נכסי הפרויקטים במחיר זול.חברת מקבוצת אי.די.בי שבשליטת נוחי דנקנר החזיקה נכון לתחילת דצמבר בכ-2.3% מהון המניות של קרדיט סוויס ,  בסכום שהשקעה מצטבר של כמעט חמישה מיליארד שקל .
 
חדשות רעות לדנקנר :  תביעת ענק בסך 24 מיליארד דולר נגד קרדיט סוויס
בתביעה ,  שהגישו 4 אתרי נופש בארה"ב ,  נטען כי הבנק העניק להם הלוואות למטרת בעלות תוך ניפוח שווי הנכסים

