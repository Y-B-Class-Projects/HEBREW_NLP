מרוויחים ונהנים ,  מפסידים ותובעים 
 >  >  צפריר בריסק ניהל תיק השקעות בסניף בנק מזרחי בפתח תקוה .  ב-1997 הוא ביקש לסגור את החשבון ולהעביר את התיק לחברה המרכזית לניירות ערך ,  לימים מגדל שוקי הון .  המשקיע בחר לעבוד עם הסוכן חיים נבון ,  שניהל בעבורו את התיק .  תוך חודש ,  מ-12 ביוני עד 12 ביולי 1997 ,  איבד את כל חסכונותיו שהושקעו באופציות מעו"ף ,  בסך 140 אלף שקל .  התביעה הוגשה נגד החברה משום שבריסק סבר כי היא אחראית על הפעולות ועל כך שהתיק ,  שהיה אמור להיות סולידי ,  הושקע באפיקים מסוכנים .  עוד הוא טען כי הפעולות בוצעו בניגוד להוראותיו ,  וכי הוא לא עודכן בנוגע להפסדים .  בריסק תבע על גבול תקופת ההתיישנות ,  ב-2004 ,  2.5 מיליון שקל משום שסבר כי הפסיד הזדמנות להשקיע בתחום גידול החלזונות .  בהמשך ,  מיתן את תביעתו ,  אבל הדבר לא סייע בעדו .  שופטת בית משפט השלום בהרצליה אירית מני-גור דחתה לפני שנה את התביעה מכיוון שלא ראתה כל יריבות בין בריסק לחברה המרכזית .  היא העירה כי המשקיע לא טרח לבדוק לעומק את דפוס ההתקשרות כשהשקעתו נסקה תוך שבוע ב-20% ,  אלא רק כשחלפו שלושה שבועות נוספים ,  כשהתיק התרסק .  לגישת השופטת ,  מי שביצע את הפעולות הוא הסוכן העצמאי נבון ,  וממנו היה צריך לדרוש את הכסף .  בריסק חויב בהוצאות משפט בסך 25 אלף שקל .  עו"ד חדוה כהן-הרמתי ,  שותפה במשרד מ.פירון שמייצגת חברי בורסה ,  בהם מגדל שוקי הון ,  בתביעות המתוארות בכתבה : " בית המשפט בפסיקות חוזרות כבר הביע את דעתו שחבר בורסה רק מהווה צינור להעברת הפעולות של המכירה והרכישה של ניירות הערך ואינו נוקט צד בניהול התיק .  בדרך כלל מוכנס חבר הבורסה כנתבע כי הוא כיס עמוק וקשה להיפרע ממנהל התיקים ". 

מרוויחים ונהנים ,  מפסידים ותובעים 
nan
