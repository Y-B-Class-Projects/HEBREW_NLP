הדולר התחיל את 2010 בנפילה 
 >  >  לאחר ש-2009 לא היתה מזהירה מבחינת הדולר ,  גם פתיחת 2010 לא מאירה פנים למטבע האמריקאי .  לאחר ראלי של 4.6% מול היורו בדצמבר ,  רשם הדולר ירידה של 1.4% מול המטבע האירופי מתחילת השנה .  זאת ,  בעקבות העיכוב בהתאוששות הכלכלה האמריקאית והתחזיות כי הבנק הפדרלי יותיר את הריבית ברמה אפסית כדי לעודד את הצמיחה .  אתמול ירד הדולר ב-0.9% מול היורו - ל-1.4544 דולר ליורו .  מדד הדולר ,  הבודק את ביצועיו של המטבע מול סל מטבעות מרחבי העולם ,  עלה בדצמבר ב-4.8% .  ואולם נתוני התעסוקה החלשים מהצפוי שפורסמו בשבוע שעבר בארה"ב והצביעו על המשך המשבר בשוק העבודה האמריקאי ,  מחקו את ההערכות כי הבנק הפדרלי יתחיל להעלות את הריבית בקרוב .  מתחילת השנה ירד הדולר ב-1% מול הין ,  מול הליש"ט ירד אתמול הדולר ב-0.9% ל-1.6173 דולר לליש"ט .  מדד הדולר ,  שירד ב-0.5% בשבוע שעבר - הירידה השבועית החדה ביותר שלו מאז נובמבר - ירד ב-0.5% אתמול .  מאז הגיע לשיא במארס 2009 ,  נפל מדד הדולר ב-17% לאחר שסימני ההתאוששות הכלכלית העולמית עודדו את המשקיעים לרכוש נכסים המניבים תשואה גבוהה יותר .  כלכלני ג'יי.פי מורגן צ'ייס העריכו אתמול כי הדולר ימשיך להיחלש בעונת הדו"חות שנפתחה אתמול ,  וכי לפחות שנה תידרש לפני שהדולר יוכל להתחזק משמעותית . " 2010 תהיה דומה ל-2004 :  המשקיעים יעריכו מוקדם מדי שהבנק הפדרלי יעלה את הריבית ,  מה שיוביל לזינוק ראשוני של הדולר ,  ולאחר שיתבדו התחזיות תחול נסיגה הדרגתית ",  אמר כלכלן ג'יי.פי מורגן ,  ג'ון נורמנד .
 
הדולר התחיל את 2010 בנפילה 
nan
