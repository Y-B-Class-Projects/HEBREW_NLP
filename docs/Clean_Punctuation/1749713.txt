ניחוח הריכוזיות של עסקת אייפקס-פסגות
עסקות מסוג אייפקס-פסגות יאלצו להיבחן ע"י ועדת הריכוזיות - כך אמר גורם ממשלתי על רקע העובדה כי קרן איפקס מחזיקה במקביל גם באחד מבתי ההשקעות הגדולים בישראל
עסקת רכישת פסגות בידי קרן איפקס עלולה להעלות בעיות ריכוזיות - כך עולה מדברים שאמר גורם ממשלתי בכיר ,  החבר בוועדת הריכוזיות שהקים ראש הממשלה ,  ל-TheMarker .  
הגורם הבכיר אמר כי  " עסקה כמו זו של אייפקס-פסגות היא מסוג העסקות שוועדת הריכוזיות תצטרך לבחון ,  במסגרה הבחינה של שילוב אחזקות ריאליות ופיננסיות .  זאת בהתחשב בכך שפסגות היא אחד מבתי ההשקעות הפיננסיים הגדולים בישראל ".  
הדברים נאמרו על רקע העובדה כי קרן אייפקס ,  לאחר השלמת עסקת רכישת פסגות ,  מחזיקה במקביל גם באחד מבתי ההשקעות הגדולים בישראל  ( פסגות )  וגם באחד התאגידים הריאליים הגדולים בישראל  ( תנובה )  .  
ועדת הריכוזיות ,  בראשותו של מנכ"ל משרד ראש הממשלה אייל גבאי ,  התבקשה על ידי ראש הממשלה לבחון את שאלת הריכוזיות בישראל .  ההתמקדות של הוועדה צפויה להיות בשאלת חברות האחזקה הגדולות בישראל  ( הפירמידות )  ,  ובעיקר באחזקה של הפירמידות בחברות פיננסיות .  
המצב הקיים בישראל הוא שלמרבית חברות האחזקה הגדולות  ( פרט לחברה לישראל )  יש גם אחזקות פיננסיות גדולות מאוד ,  דבר שמעלה שאלות של ריכוזיות ,  וגם של ניגודי עניינים בהקצאת אשראי והון במשק .  
כך ,  קבוצת אי.די.בי מחזיקה בכלל ביטוח ,  קבוצת דלק מחזיקה בהפניקס ובאקסלנס ,  צדיק בינו מחזיק בפז ובבנק הבינלאומי ,  קבוצת ברונפמן מחזיקה באיקאה ,  שופרסל ובנק דיסקונט ,  קבוצת אריסון מחזיקה בשיכון ובינוי ובבנק הפועלים ,  מוזי ורטהיים מחזיק בקשת ,  קוקה קולה ובבנק המזרחי ועוד .  

ניחוח הריכוזיות של עסקת אייפקס-פסגות
עסקות מסוג אייפקס-פסגות יאלצו להיבחן ע"י ועדת הריכוזיות - כך אמר גורם ממשלתי על רקע העובדה כי קרן איפקס מחזיקה במקביל גם באחד מבתי ההשקעות הגדולים בישראל

