מורגן סטנלי :  הראלי בשוק המניות בארה"ב קרוב לסיומו
האנליסט טאון דראיסמה שצפה את המשבר : " העלאת הריבית בארה"ב תתבצע מוקדם מהצפוי "
 אסטרטג המניות של בנק מורגן סטנלי ,  טאון דראיסמה - אשר הצליח לצפות את המפולת בשווקים העולמיים לפני המשבר ואחר כך את התאוששות השווקים - הזהיר אתמול כי הראלי בשווקים קרוב לסיומו .  במכתב למשקיעים העריך דראיסמה כי צמיחה גבוהה מהצפוי בטווח הקצר מגבירה את הלחץ על הבנק הפדרלי להעלות את הריבית בארה"ב ,  וכי עקב כך העלאת הריבית עשויה להתבצע מוקדם יותר משצופים המשקיעים ." הראלי שהחל בפברואר מתקרב לסיומו .  אנו גורסים כי צמיחה טובה תגרום להעלאת הריבית שתכביד על שוקי המניות השנה ,  בדיוק כפי שקרה בשנים 1994 ו-2004 ",  כתב דראיסמה .  לדבריו ,  הראלי האחרון היה גדול מהצפוי בין השאר מכיוון שטרם היו חדשות חיוביות בשוק התעסוקה בארה"ב או שינוי לטובה בנוסח הודעת הבנק הפדרלי.דראיסמה ,  אשר המליץ למשקיעים למכור את אחזקותיהם במניות ביוני 2007 ,  ואחר כך המליץ להשקיע במניות בנובמבר 2008 ,  היה אחד האנליסטים היחידים שהצליחו לצפות את נפילת השווקים וההתאוששות שלהם ,  וכן להצביע על הגורמים לכך והתוצאות הצפויות ." הסטימנט בשוק הפך לזהיר למדי בתחילת פברואר .  עם זאת ,  אנו מעריכים כי סופו של הראלי קשור לתחילת העלאת הריבית ,  וכי שוקי המניות צפויים להיות תנודתיים ביותר בשנת 2010 .  נתוני התעסוקה שיפורסמו ביום שישי בארה"ב צפויים להיות טובים ,  והבנק הפדרלי צפוי להכניס שינויים בנוסח ההודעה שלו בפגישתו הבאה ב-30 באפריל ".  דראיסמה ,  אנליסט המניות האירופיות של מורגל סטנלי ,  צופה ירידה של 11% בשוקי המניות של אירופה במהלך שלושה עד שישה החודשים הבאים .
 
מורגן סטנלי :  הראלי בשוק המניות בארה"ב קרוב לסיומו
האנליסט טאון דראיסמה שצפה את המשבר : " העלאת הריבית בארה"ב תתבצע מוקדם מהצפוי "
 
