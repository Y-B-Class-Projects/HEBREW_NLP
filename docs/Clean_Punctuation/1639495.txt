בוטל הקיצוץ בשכר עובדי חדשות 2
מנכל חברת החדשות אבי וייס הודיע לעובדים כי שכרם יחזור לרמתו מלפני הההפחתה שבוצעה אשתקד .  וייס הודה לעובדים על שיתוף הפעולה והנכונות לספוג את הקיצוצים
חברת החדשות של ערוץ 2 תחזיר את משכורות העובדים לרמתן לפני הקיצוץ שבוצע בשיאו של המשבר הכלכלי בפברואר אשתקד .  לוואלה !  ברנז'ה נודע ,  כי בימים האחרונים פנה מנכ"ל החברה אבי וייס לכל העובדים שספגו קיצוץ במשכורתם והודיע על החזרת המשכורות לרמתן .  בנוסף ,  הודה וייס לעובדים על שיתוף הפעולה והנכונות לספוג את הקיצוצים ,  שמנעו פיטורים של עובדים אחרים .
 חברת החדשות ספגה קיצוץ משמעותי בתקציבה לשנת 2009 בעקבות המשבר הכלכלי שהוביל את זכייניות ערוץ 2 רשת וקשת ,  המממנות את החברה ,  לדרוש הפחתה בהוצאותיה .  במהלך הרבע הראשון של השנה שעברה ,  בוצעו מספר צעדים להפחתת ההוצאות שכללו שחרור עובדי פרילאנס וקיצוץ של עד 20% במשכורות העובדים ,  על פי רמות השכר .  
תקציב חדשות 2 לשנת 2010 צפוי לעמוד על כ-96.3 מיליון שקל ,  סכום דומה לתקציב 2009 .  במהלך ישיבות ועדת הכספים של דירקטוריון החברה נאמר כי החברה הצליחה לסיים את 2009 ללא גירעון על אף הקיצוץ וכעת נראה כי מצבה הכלכלי מאפשר את החזרת המשכורות לקדמותן .
 מנכ"ל חברת החדשות של ערוץ 2 אבי וייס סירב להתייחס לידיעה .
 
בוטל הקיצוץ בשכר עובדי חדשות 2
מנכל חברת החדשות אבי וייס הודיע לעובדים כי שכרם יחזור לרמתו מלפני הההפחתה שבוצעה אשתקד .  וייס הודה לעובדים על שיתוף הפעולה והנכונות לספוג את הקיצוצים

