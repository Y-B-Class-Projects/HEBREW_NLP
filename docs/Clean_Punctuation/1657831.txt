כתב אישום הוגש כנגד איל ברקוביץ'
שחקן העבר מואשם בהעלבת שופט והתנהגות לא הולמת .  על פי דו"ח השופט אמר : " יאללה יאללה תעופו ,  אתם לא יודעים מי אני "
 כתב אישום באשמת העלבת שופט בנסיבות מחמירות ,  התנהגות שאינה הולמת ואי ציות להוראות שופט הוגש כנגד איל ברקוביץ' בעקבות התנהגותו במשחק שביעיות בין נשר למודיעין .  על פי דו"ח השופט ברקוביץ' ,  שמנהל את בית הספר לכדורגל בנשר ,  בהפסקת המשחק נכנס מכיוון היציע אדם למגרש וניגש לכיוון הספסלים .  האדם הזדהה כאחד מבעלי מועדון הכדורגל של נשר .  
כשביקש השופט מאותו אדם לעזוב את המגרש ,  התפרץ איל ברקוביץ' בצעקות ותנועות ידיים ואמר : " הוא הבעלים של המועדון והוא יישאר ואתה יכול לעוף מהמגרש .  אני המחליט הבלעדי ,  מי אתם בכלל ,  אתם קטנים להגיד לי מה לעשות ומי יהיה במגרש .  אתם יכולים לעוף לי מהעיניים ומהמגרש שלי ".  לסיום ,  ביצע ברקוביץ' תנועה בידיו ואמר ,  על פי הדו"ח : " יאללה יאללה תעופו לי מהמגרש ,  אתם לא יודעים מי אני ".  
כזכור ,  כוכב העבר בן ה-38 הסתבך בפרשה אלימה אחרת בשנת 2007 כשהתעמת עם מאמן קבוצת הילדים של מכבי הרצליה ,  בה משחק בנו ,  ותקף אותו מילולית ופיזית .  ברקוביץ' הגיע עם המאמן דני עציוני לעסקת טיעון במסגרתה נדרש לשלם קנס של 2,000 שקל ו-100 שעות עבודות שירות .
 
כתב אישום הוגש כנגד איל ברקוביץ'
שחקן העבר מואשם בהעלבת שופט והתנהגות לא הולמת .  על פי דו"ח השופט אמר : " יאללה יאללה תעופו ,  אתם לא יודעים מי אני "
 
