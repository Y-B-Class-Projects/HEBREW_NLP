הוועד האולימפי יערוך כנס עם המועצה לקידום נשים  " אתנה "
 בכנס בשבוע הבא ,  בו ישתתפו כ-200 מאמנים ומאמנות בכירים בענפי הספורט ,  תסוכם מחצית הקמפיין האולימפי 2009/10
הוועד האולימפי בישראל והמועצה לקידום נשים בספורט  " אתנה "  יקיימו ביום רביעי הבא  ( 5 בינואר במלון דניאל בהרצליה )  כנס לסיכום מחצית מחזור קמפיין אולימפי 2009/10 בו ישתתפו כ-200 מאמנים ומאמנות בכירים בענפי הספורט האישיים והקבוצתיים .   ( מצ"ב הזמנה לארוע שהוא פתוח לתקשורת )  .
 באירוע בו ישתתפו יו"ר הוועד האולימפי בישראל צבי ורשביאק וחנה גרטלר יו"ר המועצה הציבורית לקידום נשים בספורט  " אתנה ",  יתקיימו הרצאות בנושאים :  מעבר מתוקפנות להתקפיות  מומחיות של מאמן  ( ע"י הפסיכולוג נעם אייל )  ומכוח לעוצמה בניהול  ( ע"י הפסיכולוג ד"ר רועי סמואל )  .  
במהלך הכנס יתקיים פאנל של ספורטאיות  נשים בתקשורת ,  שאלה של רגישות בהנחייתו של הפרשן אביב לביא :  ישתתפו בפאנל :  ציפי אובזילר ,  מריה קרבצ'נקו ,  אניה גוסטמלסקי וליעד סואץ קרני .
 במסגרת קידום ותמיכה ייחודית בספורטאיות סגל  " אתנה  " Top-Team ,  של הוועד האולימפי והמועצה לקידום נשים בספורט  ,  שם לו הפרוייקט למטרה את שיפור הישגיהן וקידומן של ספורטאיות ההישג .  
שנת 2010 הייתה שנה ברוכת הישגים עבור ספורט הנשים וסגל ספורטאיות  " אתנה Top-Team ".  יש לציין כי למרות שאנו במחצית הקמפיין למשחקי לונדון 2012 ,  הישגי הספורטאיות בתחרויות מטרה הינם טובים יותר מאשר בקמפיין הארבע-שנתי למשחקי אתונה 2004 ובייג'ין 2008 ,  כאשר כרגע במחצית הקמפיין יש 15 מדליות ,  מתוכן ארבע לנשים .
 
הוועד האולימפי יערוך כנס עם המועצה לקידום נשים  " אתנה "
 בכנס בשבוע הבא ,  בו ישתתפו כ-200 מאמנים ומאמנות בכירים בענפי הספורט ,  תסוכם מחצית הקמפיין האולימפי 2009/10

