מצב כוכבי השבוע
השבוע המתחיל ב-21.3.10 ימשיך להיות אינטנסיבי ולחוץ .  חשוב לתעל את האנרגיה הזו כדי שתהיה ממוקדת וחיובית
האינטנסיביות והלחצים של השבוע הקודם ממשיכים גם השבוע ,  וחשוב לדעת לתעל את האנרגיה הזו כדי שתהיה ממוקדת וחיובית .  אולי בהזדמנות הזו אפשר כבר להתחיל לומר  " יומולדת שמח "  לטלאים  שנה מעניינת בפתח ,  ומי יתן ותדעו לנצל אותה כראוי ..  .
 המעבר החשוב של השבוע :  מעברה של השמש ,  מיקוד הדברים ,  ממזל דגים הרגשני למזל טלה האסרטיבי .  המעבר הזה מוסיף לכולנו מינון גבוה יותר של אופטימיות ,  נשימה קצרה ,  צורך בהתחלות חדשות וסיפוקים מיידיים ,  וקושי לשמור על ההתלהבות וההתרגשות לאורך זמן .  זהו בדיוק הזמן לעשות קצת יותר ,  אבל להתמקד בפרויקטים ומעשים קצרי טווח ,  כדי שההתלהבות לא תגיע לקיצה מוקדם מדי .  מי בעיקר יושפע מהמעבר הזה ?  מזלות טלה ,  אריה ,  מאזניים ודלי .
 הזווית הקשה של השבוע  אלה שתי זוויות בעצם :  האחת  זווית פעולה בין השמש לפלוטו ,  שהיא זווית לוחמנית מאוד ,  עלולה להביא איתה מעורבות רגשית גבוהה מאוד וגישה כוחנית ואלימה .  
הזווית הקשה השניה של השבוע - זווית הפעולה שבין מרקורי ,  כוכב התקשורת שלנו ,  לבין פלוטו הכוחני והייצרי .  הזווית הזו עלולה להביא איתה תקשורת כוחנית ושתלטנית ,  ואנו עלולים לגלות עד כמה אנו קצרי נשימה וחסרי סבלנות ,  ותגובות קיצוניות עלולות להגיע כשהמילה  " שליטה "  נעלמת גם היא מעל פני השטח .  תגובות כאלה עלולות להרוס לכולנו הישגים יפים ,  וחבל .  מה עושים ?  סופרים עד עשר לפני שמתפרצים ושולפים חיוך .  מי בעיקר יושפע מהזווית ?  מזלות תאומים ,  בתולה ,  טלה ומאזניים .
 הזווית המתסכלת של השבוע :  זווית העימות בין השמש ,  מיקוד הדברים ,  לבין סטורן הנוקשה והפרגמטי .  הזווית הזו עלולה לגרום לנו אכזבות כאלה ואחרות כשמתברר לנו עד כמה קשה לממש את הפוטנציאל שלנו ועד כמה ארוכה הדרך ,  להפגיש אותנו עם מצוקה בחשבון הבנק ,  ולגרום לנו להיות ביקורתיים כלפי הסביבה ואף כלפי עצמנו .  מצד שני ,  זווית כזו עשויה להראות לנו את המציאות כפי שהיא אם נסכים לראותה ,  ואם נפעל לפיה נשפר דברים ונצא לאור מוכנים יותר .  מי בעיקר יושפע מהזווית ?  מזלות אריה ,  גדי ,  טלה וסרטן .
 ועד שנלמד לחבר בין הצורך לפעול בעוצמה לבין הרכות הפנימית והידיעה שרק היא בסופו של דבר גורמת לכל להתרחש  שבוע טוב ! 
טלהכוכב מרס שליט המזל שלכם נע בהילוך רגיל ויוצר זוויות מעשיות שמאפשרות סוף סוף להתחיל דברים חדשים .  מקבץ הכוכבים במזל שלכם שכולל מהשבוע גם את השמש ,  מאפשר לקחת יוזמות חדשות ,  ולרוץ קדימה בהתלהבות .
 שורונוס שליטת המזל שלכם שוהה במזל טלה האסרטיבי והשבוע מפוגגת זוויות פעולה ,  מה שאומר שהקצב עדיין אקטיבי למדי ,  אבל אתם מתחילים לחזור לעצמכם ולקחת יוזמות חדשות ומעניינות .  חשוב לפעול בזהירות ,  ובאורח רוח .
 תאומיםמרקורי שליט המזל שלכם שוהה במזל טלה האסרטיבי ,  יוצר זווית לא קלה עדיין עם פלוטו הכוחני ,  ומעבר לתרגום כל התובנות הישנות והחדשות שלכם לפעילות בשטח ,  חשוב לפעול בזהירות ,  ולהימנע מגישה שתלטנית וכוחנית .
 סרטןקריירה ,  דרייב וגישה אסרטיבית ופורייה :  מקבץ הכוכבים ההולך וגדל במזל טלה ,  שמהשבוע כולל גם את השמש שמסמלת את מיקוד הדברים  מאפשר לכם להתמקד בנושאי קריירה ודרייב ,  לעשות דברים מתוך התלהבות ,  ולהצליח .
 אריההשמש שליטת המזל שלכם עוברת השבוע למזל טלה ,  יוצרת זווית פעולה לסטורן הנוקשה שנמצא ממול ,  ודורשת מכם להתייעל ,  להתמקד ,  להתפקס ,  ולפעול באופן יעיל עד כמה שאפשר .  זווית עם פלוטו מביאה גישה כוחנית .  זהירות ! 
בתולהמקבץ הכוכבים במזל טלה שהולך וגדל מכריח אתכם השבוע לנהוג בזהירות רבה ,  וממליץ לא לפעול באופן אימפולסיבי וחסר שקט ,  להתמקד בעובדות ,  ובעיקר  לא לקחת סיכונים מכל סוג שהוא הן בנושאי כספים ,  והן בכבישים .
 מאזנייםהשמש עוברת השבוע למזל טלה שממול ומצטרפת לוונוס שליטת המזל שלכם ,  שנמצאת גם היא .  העובדה הזו מכריחה אתכם לפעול במהירות ולשים דגש מיוחד על כל מה שקשור ליחסים וזוגיות .  
עקרבהמעורבות הרגשית הופכת טעונה במיוחד כשהשמש יוצרת זווית פעולה לפלוטו שליט המזל שלכם ,  זווית לוחמנית ולא קלה :  חשוב לשמור על פרופורציות ולא להגיב מהבטן לכל גרוי באופן קיצוני מדי .  נסו לא להתעקש על המילה האחרונה .
 קשתמקבץ הכוכבים במזל דגים ,  הכולל את השמש ,  אורנוס ויופיטר ממשיך גם השבוע להדגיש את הצד הביתי והמשפחתי שלכם ,  אבל מעברו של מרקורי למזל טלה שם נמצאת גם ונוס ,  מביא איתו גם כמה ריגושים לאזור הרומנטי ..  .  מעניין .
 גדיהצד המשפחתי שלכם מודגש השבוע ,  כשמקבץ הכוכבים במזל טלה מחזיר אתכם הביתה לגילוי מחודש של הצד המשפחתי ,  הצורך בקרבה ביתית ,  והרצון להרגיש וליהנות שוב מהשייכות הביתית ומתחושת הביחד שחסרה לכם .
 דלימקבץ הכוכבים במזל טלה מראה שהדגש השבוע הוא על נושאי תקשורת ,על כל המשתמע מכך .  מרקורי כוכב התקשורת שגם הוא במזל טלה ,  שם את הדגש על המילים שלכם .  זמן לשוחח על הכל ,  ליצור מפגשים יצירתיים ,  ולאפשר למילים לפעול .
 דגיםהשבוע מביא איתו ים של עשייה ואקשן ,  דגיגים ,  כשמקבץ הכוכבים במזל טלה שכולל מהשבוע גם את השמש שמצטרפת לוונוס ומרקורי ,  מאפשר לכם לשפר את המצב הכלכלי ,  לטפל באופן יסודי בחשבון הבנק ,  ולגרום לדברים להשתנות .
 שאלה :  נולדתי ב-12.05.1982 בשעה 16:00 בערך .  אני אדריכלית במקצועי ולפני כחודש החלטתי לעזוב את המשרד בו אני עובדת כבר 4 שנים .  החל מהשבוע הבא אני מתחילה דרך חדשה מבחינה מקצועית ,  אבל מרגישה עייפות גדולה מכך שאני לא מצליחה למצוא בן זוג .  מצד אחד אני מאוד ביקורתית כלפי האחר ומצד שני אני מוצאת את עצמי מנסה לבנות מערכת יחסים עם אנשים שלא יודעים להעריך אותי וסובלת מכך .  באיזה תחום בחיי עדיף לי להתרכז כעת ,  ומה הם הצדדים עליהם עלי לעבוד כדיי להצליח לבנות יחסים ומשפחה בעתיד ? 
תשובה :  ובכן ,  הבה נתחיל .  האופק שלך הוא במזל בתולה  מיקום מאוד ביקורתי לכשעצמו ,  פרפקציוניסטי ,  דורש שלמות ,  ולא קל עם עצמו .  נפלא לאלה שאת עובדת איתם ,  לא קל עבורך .
 מול האופק נוכל למצוא בבית השביעי ,  בית הנישואים והיחסים ,  את ונוס  ( בעיגול צהוב )  במזל דגים .  ונוס היא זו שאחראית על הנתינה והקבלה שלנו במערכות יחסים ובנתינה בכלל :  במזל דגים היא נותנת הרבה מאוד מעצמה ,  כמעט ללא גבולות ,  אולם מתקשה מעט לקבל בחזרה .  
כוכב מרס ,  אותו כוכב שאחראי על העשייה והדרייב שלנו ,  נמצא אצלך במזל מאזניים .  מרס שייך בעיקרון למזל טלה שיודע לעמוד על שלו :  במזל מאזניים הוא מקבל איכות נעימה ומרצה משהו ,  מתקשה לבטא כעסים ורגשות שליליים ,  ולעמוד על שלו .  זווית של מתח שאנו רואים  ( בקו מרוסק )  בינו לבין ונוס ,  מראה שיש מתח בין כל מה שקשור לנתינה וקבלה בחייך :  קל לך מאוד להעניק מעצמך ,  אבל קשה לך לקבל ועוד יותר לעמוד על שלך ,  לקבוע גבולות מוגדרים בתחום האישי ,  וליהנות מהדברים שלדעתך מגיעים לך .  זווית פעולה בין נפטון הרגשי  ( בעיגול חום )  לבין מרס רק מחזקת את תחושת התסכול ,  מסמוס הרצון והגבולות ,  והתחושה שקשה לך לעמוד על שלך .
 גבוה למעלה במזל טלה נוכל למצוא את השמש ומרקורי  ( בעיגול ירוק )  .  האם באמת הגענו אל המנוחה והנחלה ,  כשהשמש  שמבטאת את ה"אני האמיתי "  שלך  נמצאת במזל טלה ויודעת לעמוד על שלה ביחד עם מרקורי התקשורתי שהוא גם שליט האופק שלך ?  ובכן ,  לא ממש .  אם תסתכלי תוכלי לראות זוויות של עימות בין השמש ומרקורי לבין הכוכבים פלוטו הכוחני וסטורן הנוקשה  ( בעיגול סגול )  ממול .  אפשר לראות שוב שאת מתקשה לבטא כעסים ורגשות אותנטיים מול סמכויות  ( סטורן )  או מול מצבים רגשיים טעונים ואנשים כוחניים  ( פלוטו )  ואת מעדיפה להימנע מעימותים ,  או בצורה מעניינת  ליצור דווקא קשרים רגשיים עם אנשים שכאלה :  מבחינתך הם יודעים לעמוד על שלהם ,  ויש משהו בתכונות שלהם שמושך אותך וגורם לך להרגיש לעיתים שבזה שאת מנהלת יחסים איתם  חלק מתכונות האופי האלה דבק גם בך .  
אלא שהמציאות הרגשית שונה למדי :  זווית העימות בין סטורן לשמש ולמרקורי מראה על דימוי עצמי נמוך בגילאים צעירים ,  יתכן שגם על אב נוקשה שלא מפרגן ,  ואת נמשכת לאנשים שאיתם הדיאלוג הרגשי הזה שאת מביאה מהבית יחזור שוב ויבוא לידי ביטוי .  שוב ושוב את מנסה לזכות מהם להערכה ולהכרה ,  אלא שמדובר בתהליכים שכלל אינם קשורים לגיל הזה אלא לגילאים צעירים מאוד ,  ועמוק בפנים הביקורתיות שלך על עצמך אף גדולה משלהם :  גם אם יכירו בך או יקבלו אותך כפרטנר וכבת זוג שווה  את עצמך עדיין לא מקבלת את עצמך ככזו .  
זוויות מסוג זה הקשורות לסטורן מתפוגגות בהדרגה בעיקר בגילאים מאוחרים יותר ,  כשה"אני "  לומד עם השנים להעריך ולקבל את עצמו כפי שהוא ואינו זקוק יותר להערכת הזולת .  עד אז ה"אני "  הזה מחפש לו שופטים סטורניים נוקשים ,  כפי שבאופן לא מודע מגיע לו מבחינתו .  אומר לך יותר מזה :  אם אכן היו מקבלים אותך ומכירים בך  בסופו של דבר את היא זו שהיית מתנתקת ,  שכן הדימוי הפנימי שלך הוא זה שעושה את העבודה  הם רק כלים בידיו ,  ואת משתמשת בהם כדי לנהל את הדיאלוג הפנימי הזה עם אותו שופט נוקשה שבתוכך ,  מכיוון שעדיין אינך יודעת איך לעשות זאת בלעדיהם .
 נמשיך :  במרכז התמונה אנו רואים את הצמידות  ( בעיגול אדום )  בין הירח ,  הנפש ,  לבין אורנוס התזזיתי .  הירח הקשתי זקוק לחופש ומרחבים ,  והצמידות עם אורנוס גם מראה על חוסר סבלנות וקושי מסוים בקרבה ואינטימיות .  זווית של מתח בין הצמידות הזו ובין ונוס שזקוקה למינון גבוה מאוד של אינטימיות ,  מראה על קונפליקט עמוק בין שני חלקים שמאוד שונים זה מזה :  הנפש זקוקה לחופש ומרחבים ,  והצד הנשי הרגשי העמוק שלך זקוק לביטחון ומחוייבות .  
עקב כל אלה ,  הבחירות שלך מראות בדיוק את עצם הקונפליקט :  את בוחרת אנשים שלא ממש מעריכים אותך  ( סטורן מול מרקורי )  או שלא יכולים להעניק לך את הביטחון הרגשי שאת זקוקה לו  ( הקונפליקט בין הירח לסטורן ,  הזווית בין נפטון שליט בית הנישואים למרס ,  שמראה על דמויות לא ברורות של גברים שמתפוגגות תחת המילה  " מחוייבות ")  .  את בוחרת אותם ככה כיוון שאת צריכה לצאת  " בסדר "  עם עצמך מצד אחד ,  ובמקביל  להאשים את אלה שאת בוחרת בחוסר היכולת שלהם כביכול להעניק לך את ההכרה או הביטחון הרגשי שאת זקוקה להם :  כך את גם אוכלת את העוגה ,  היא גם נשארת שלמה ,  ואפשר אפילו להתלונן על הטבח .
 מה עושים ?  מבחינת יחסים הולכים סוף סוף לייעוץ או טיפול ,  פוגשים לעומק את כל נושא הדימוי העצמי שלך ועושים טיפול שורש בנושא :  עבודה אמיתית תשחרר אותך מכבלי הקונפליקטים ,  ותעזור לך לא רק להגדיר בדיוק מה את רוצה ,  אלא גם להגדיר אותך עצמך ואת הצרכים הרגשיים העמוקים שלך ,  כולל הקונפליקט שדיברתי עליו ,שלמרות הסבל שהוא גורם לך  הוא בהחלט משרת את מטרתו של ה"אני הפנימי "  שלך ומטרותיו הסותרות .
 הדבר נכון גם מקצועית :  עכשיו כשיצאת לדרך חדשה ,  עבודת עומק רגשית תעזור לך להוריד חלק מהעול של השופט הפנימי הנוקשה שדורש ממך יותר מאשר מעניק לך ,  תעזור לך לחזור לפרופורציות ,  ולהכיר לא רק בערך עצמך אלא גם בערך עבודתך והתגמול שמגיע לך עבורה .  לא קל ,  אבל אפשרי .. .בהצלחה ! 

מצב כוכבי השבוע
השבוע המתחיל ב-21.3.10 ימשיך להיות אינטנסיבי ולחוץ .  חשוב לתעל את האנרגיה הזו כדי שתהיה ממוקדת וחיובית

