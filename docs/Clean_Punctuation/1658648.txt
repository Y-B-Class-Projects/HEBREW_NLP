גלבאן נפצע ,  בספק למשחק מול מכבי חיפה
קשרה הארגנטינאי של בני יהודה נפגע באימון וסובל ממתיחה בשריר הירך האחורי .  בימים הקרובים יתבהר אם יהיה כשיר
קשרה הארגנטינאי של בני יהודה פדרו גלבאן נפצע היום  ( רביעי )  באימון הקבוצה והוא סובל ממתיחה חזקה בשריר הירך האחורי .  נכון לעכשיו ,  גלבאן נמצא בספק גדול למשחקה של הקבוצה ביום שני נגד מכבי חיפה בבלומפילד .  גלבאן נפגע במהלך האימון ,  טופל על ידי הצוות הרפואי של הקבוצה ובימים הקרובים יתבהר מצבו ויוחלט האם הוא יהיה כשיר .  
בתוך כל ,  ערכה הקבוצה היום אימון לקראת המשחק החשוב .  אחרי התיקו המאופס מול הפועל באר שבע בשבת ,  ינסו הזהובים לחזור למסלול הניצחונות במטרה לצבור כמה שיותר נקודות לקראת סיום הליגה הסדירה ותחילת הפלייאוף .  למעט גלבאן ,  צפוי לעמוד סגל מלא לרשותו של המאמן גיא לוזון ,  שייאלץ להסתדר ללא עוז ראלי ולירוי צעירי במשחקה הבא של הקבוצה נגד מכבי נתניה בעוד שבועיים .  השניים ירצו עונש הרחקה בגין צבירת חמישה כרטיסים צהובים .
 
גלבאן נפצע ,  בספק למשחק מול מכבי חיפה
קשרה הארגנטינאי של בני יהודה נפגע באימון וסובל ממתיחה בשריר הירך האחורי .  בימים הקרובים יתבהר אם יהיה כשיר

