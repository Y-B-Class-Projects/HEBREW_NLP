החיסכון לטווח ארוך של הציבור גדל בשנה האחרונה ב-14.5% והסתכם ב-516 מיליארד שקל
גידול של 18.4% בפוליסות משתתפות ברווחים התקזז עם גידול של 7.7% בלבד בקופות הגמל לתגמולים ופיצויים
סך נכסי החיסכון לטווח ארוך של הציבור גדלו בשנה האחרונה  ( עד חודש ספטמבר )  ב-14.5% ביחס לשנה שעברה והם מסתכמים ב-516.6 מיליארד שקל .  כך עולה מנתונים שמפרסם היום אגף שוק ההון ,  ביטוח וחיסכון של משרד האוצר .  נכסי החיסכון לטווח ארוך מורכבים מנכסי קופות גמל ,  למעט קרנות ותיקות וקופות גמל מרכזיות לפיצויים ,  ומנכסים המוחזקים על ידי קרן מבטחים .  העליות בהיקף הנכסים נובעות הן מהפקדות שוטפות של כספים חדשים על ידי הציבור והן מהתשואות שנושאות ההשקעות של הקופות והקרנות בשוק ההון.מטרת הפירוט אותו מפיץ משרד האוצר הוא לחשב את נתח השוק המקסימלי שרשאי אדם להחזיק משוק החיסכון ארוך הטווח .  על פי החוק ,  אדם יחיד לא יכול להחזיק יותר מ-15% מסך כל החיסכון ארוך הטווח של הציבור ,  כך שהשנה עומד הסכום המקסימלי לאדם יחיד על 77.5 מיליארד שקל.עלייה גדולה במיוחד נרשמה בתחום הפוליסות המשתתפות ברווחים כגון ביטוחי מנהלים .  בעוד שכאמור סך כל החסכונות ארוכי הטווח של הציבור גדלו ב-14.5% ,  פוליסות המשתתפות ברווחים ,  המהוות רבע מסך כל החסכונות ,  גדלו השנה ב-18.4% .  גידול זה מתקזז עם גידול מתון יותר בקופות הגמל לתגמולים ,  המהוות כשליש מסך כל החסכונות ארוכי הטווח ,  אשר גדלו ב-7.7% בלבד .  קרנות הפנסיה הכלליות המהוות חלק זעום מסך ההשקעות גדלו בשנה האחרונה בקרוב ל-40% והן מנהלות יותר ממיליארד שקל .
 
החיסכון לטווח ארוך של הציבור גדל בשנה האחרונה ב-14.5% והסתכם ב-516 מיליארד שקל
גידול של 18.4% בפוליסות משתתפות ברווחים התקזז עם גידול של 7.7% בלבד בקופות הגמל לתגמולים ופיצויים

