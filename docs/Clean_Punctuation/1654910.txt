3 חדרים בפתח תקוה ב-980 אלף שקל
עסקת השבוע
 >  >  בבניין שבתמונה ברחוב אחד העם במרכז פתח תקוה נמכרה השבוע דירת 3 חדרים ב-980 אלף שקל .  הדירה בת 75 מ"ר ,  וכוללת בנוסף מרפסת שמש בשטח 8 מ"ר וחניה צמודה .  הדירה ממוקמת בקומה השנייה מתוך ארבע קומות בבניין בן 15 שנה ,  עם מעלית .  רחוב אחד העם הוא רחוב מרכזי בעיר ,  אך הבניין ממוקם בחלק החד סטרי של הרחוב והדירה היא עורפית ושקטה .  לדברי עמית רוזנר מסוכנות רי/מקס עוצמה בפתח תקוה ,  שביצע את העסקה ,  הדירה היתה אטרקטיבית בשל היצע נמוך של דירות קטנות בעיר : " יש מעט מאוד דירות קטנות עם מעלית וחניה במרכז העיר .  המוכר היה לחוץ מאוד לקנות דירה גדולה יותר ,  שראה מחוץ לעיר ,  והקונה רכש את הדירה למטרת השקעה ".  לדברי רוזנר ,  דמי השכירות שניתן לקבל על הדירה הם 3,500 שקל לחודש ,  מה שמהווה תשואה של 4% בלבד לשנה .  כמו כן ,  הדירה שווקה במחיר של 1.08 מיליון שקל ,  אך לבסוף המוכר הסכים להתפשר על 100 אלף שקל . " מדובר בעסקה משתלמת לקונה ,  כאשר המוכר יכול היה לקבל מחיר מעט גבוה יותר ",  הוסיף רוזנר וציין כי המוכר בעצמו רכש את הדירה לפני 6 שנים ב-680 אלף שקל אלף שקל .
 
3 חדרים בפתח תקוה ב-980 אלף שקל
עסקת השבוע

