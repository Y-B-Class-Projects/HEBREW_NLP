קדחת הרפורמה 
התנהלות שלטונית
 >  >  באחרונה התבשרנו על רפורמה נוספת במיסוי ההטבות בגין ההפקדות בקופות הגמל .  כמה ימים לאחר מכן התקבלה הודעה על שינוי בשיעור המע"מ .  הרפורמות הללו לא התקבלו בזעזוע ,  משום שהשנים האחרונות היו עמוסות ברפורמות בתחומי מיסוי החיסכון הפנסיוני והמע"מ .  האם באמת צריך לערוך רפורמה במיסוי החיסכון הפנסיוני בכל שנתיים ?  האם יש צורך לשנות את שיעור המע"מ פעמיים בשנה ?  ואם כבר הוחלט לעשות זאת ,  מדוע בהתרעה של יומיים ?  הרפורמות התכופות מצביעות על כשל מובנה בהתנהלות השלטונית .  סביר להניח שאם הרפורמות היו נעשות ביסודיות ובמחשבה תחילה ,  לא היה צורך בשינויים בתדירות כל כך גבוהה .  העובדה שמועד ההודעה על השינוי כה קרוב לתאריך תחילת יישומו ,  מצביע על חוסר יכולת של הגורמים המתכננים לעמוד בלוחות זמנים .  עליהם לסיים עבודתם מספיק זמן מראש כדי לתת לציבור להתארגן .  איך זה משפיע עלינו הישראלים ?  זה הופך את הסביבה שבה אנו חיים להרבה פחות ודאית .  אזרחים ,  אנשי העסקים ,  יועצים וכל מי מושפע מההחלטות ומהשינויים ,  מפתחים יכולת גבוהה ,  יותר מהנמצא במדינות אחרות ,  לעבוד בתנאי אי-ודאות ולהגיב מהר לשינויים .  אנו פועלים בלי תכנון ארוך טווח ,  שכן הוא בלתי אפשרי בסביבה המשתנה שבה אנו חיים .  לכן אנו גם לא יודעים לתכנן לזמן ארוך .  זו הסיבה שאנחנו מצוינים בסטארט-אפים אך אנו לא מצליחים לבנות את ה"נוקיה הבאה ".  הסטארט-אפ דורש יכולת תגובה מהירה ,  מעוף והתקדמות בתנאי אי-ודאות .  לעומת זאת ,  חברה גדולה כמו נוקיה דורשת תכנון לטווח ארוך ,  מחשבה תחילה ונהלים מסודרים וברורים - להם ,  אנו כישראלים ,  לא רגילים .  אנו מצוינים בפעולות קומנדו ,  אבל פחות בניהול לחימה ארוכת טווח .  זו בעצם התגלמות הישראליות .  זו גם הביצה והתרנגולת .  מתכנני המדיניות הורגלו בעצמם לתכנון לטווח קצר .  פעולותיהם משפיעות על דור חדש של אנשי עשייה שמסגלים לעצמם שוב את היכולות הללו ולא מפתחים יכולת תכנון לזמן ארוך .  אנשי עשייה צעירים אלו יהיו קובעי המדיניות בעתיד .  לכן לא צפוי שבעתיד המצב יהיה שונה .  אם כך ,  האם נגזר עלינו לחיות בסביבה של אי-ודאות ?  כנראה שכן .  הדרך לשבור את המעגל הזה היא להנחיל תרבות ניהולית מסודרת הכוללת תכנון לזמן ארוך ויסודיות בעשייה .  וזה ,  מה לעשות ,  כל כך לא ישראלי .  הכותב הוא מנכ"ל קבוצת גוברמן ,  המתמחה בפתרונות בניהול כספי

קדחת הרפורמה 
התנהלות שלטונית

