הנרי טייק יקים מגדל מגורים ומלון ליד הים בת"א ב-750 מיליון ש'
הבעלים של מלון דויד אינטרקונטיננטל יקים מגדל מגורים ובית מלון ,  שניהם בגובה 25 קומות ,  צפונית למגדל האופרה בתל אביב
 >  >  עוד פרויקט מגורי יוקרה עומד להיבנות בקרוב בתל אביב ,  הפעם סמוך לחוף הים .  הבעלים של מלון דיויד אינטרקונטיננטל ,  הנרי טייק ,  הודיע במסיבת עיתונאים שהתקיימה אתמול במלון ,  כי חברת נ.ה.ל שבבעלותו ,  עומדת להקים שני מגדלים המחוברים במבנה זכוכית - האחד מגדל מגורים בן 25 קומות ובו 70 דירות ,  ובצמוד לו בית מלון ,  גם הוא בגובה 25 קומות .  מגדל המגורים ,  שייקרא david promenade residences ,  יוקם על מגרש בשטח 8 דונם ,  שנמצא בבעלות משפחתו של טייק כ-40 שנה ,  ממוקם צפונית למגדל האופרה ,  בין הרחובות הרברט סמואל ,  הירדן והירקון ,  ומשמש כיום חניון ציבורי .  הכניסה למגדל תהיה מרחוב הירקון .  גודל הדירות במגדל המגורים ינוע מ-100 מ"ר לדירות סטנדרטיות ועד 1,000 מ"ר לדירות דופלקס .  לכל דירה תהיה מרפסת של עד 12 מ"ר הפונה לים .  מחירי הדירות הסטנדרטיות יהיו 55-70 אלף שקל למ"ר .  היזמים ציינו כי הנוף הנשקף ממרפסות הדירות לא יוסתר על ידי המלון בשל בניית שני המגדלים באופן לא מקביל ,  כשמגדל אחד ממוקם מזרחית יותר מהשני .  לדברי היזמים ,  חלוקת הקומות תתבצע באופן גמיש ,  מפני שמתעניינים רבים מביעים עניין לקנות יותר מדירה אחת .  בין היתר ציינו היזמים כי יש מי שמעוניין לרכוש 6 דירות במגדל ,  ולכן הם מאמינים כי מספר הדיירים בבניין לא יעלה על 35 .  דיירי מגדל המגורים יוכלו לקבל שירותים מבית המלון ,  שייקרא david hotel ,  ובהם בריכת השחייה ,  שירותי חדרים ,  הזמנות למסעדות ומקומות בילוי .  במסגרת הפרויקט מתוכנן חניון תת-קרקעי ,  שבו יתאפשר מעבר ממגדל המגורים לבית המלון .  הקומה המסחרית של המלון ,  שגם ממנה יתאפשר מעבר למגדל המגורים ,  כוללת מרכז כנסים וספא .  היקף ההשקעה בכלל הפרויקט ,  שכולל בסך הכל 80 אלף מ"ר ,  מתוכם כ-30 אלף מ"ר שטחים עיקריים ללא חניות ,  מוערך ב-750 מיליון שקל .  את הפרויקט מתכנן משרד אדריכלים פייג'ין ,  שתכנן את מלונות רויאל ביץ' והנסיכה באילת ואת מגדל המגורים קינג דיויד ברחוב הירקון בתל אביב .  היזמים העריכו כי היתר הבנייה יתקבל בשבועות הקרובים ,  וכי הצפי לאיכלוס מגדל המגורים הוא במחצית השנייה של 2013 .  לדברי טייק ,  שמתגורר כיום בישראל ,  תוכנית בנייה על הקרקע ,  שנמצאת בבעלות משפחתו כבר עשרות שנים ,  לא קודמה לפני כן ,  מאחר שטרם הוקם החניון ,  ישבו במגרש מספר דיירים מוגנים ,  שהליך פינויים מהמקום ארך שנים רבות . " כבר בתחילת שנות ה-2000 חשבתי על הפרויקט הזה ,  אך הליך התכנון נמשך שבע שנים ",  אמר טייק . " החלטתי לשמור על מותג david גם בפרויקט זה ,  שכן זהו שמו של אבי ז"ל ". 

הנרי טייק יקים מגדל מגורים ומלון ליד הים בת"א ב-750 מיליון ש'
הבעלים של מלון דויד אינטרקונטיננטל יקים מגדל מגורים ובית מלון ,  שניהם בגובה 25 קומות ,  צפונית למגדל האופרה בתל אביב

