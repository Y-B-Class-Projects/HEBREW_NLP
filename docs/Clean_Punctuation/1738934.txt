חיים צוף : " יובל רן משך לפני ארבעה ימים את התביעה שהגיש נגד ישראמקו "
 בדיון בביהמ"ש המחוזי העיד אתמול צוף ,  מבעלי חברת קווי אשראי שקרסה ב-1997 תחת חובות של מאות מיליוני שקלים ,  כי שותפו לשעבר יובל רן משך את התביעה שהגיש נגד חברת ישראמקו האמריקאית שבשליטת צוף ,  רן וקובי מימון : " הייתי ביחסים טובים עם רן עד שהגיש תביעה נגדנו "
  >  >  יובל רן ,  מבעלי חברת קווי אשראי שקרסה ב-1997 ,  משך לפני ארבעה ימים את התביעה שהגיש בארה"ב נגד שותפיו לשעבר חיים צוף וקובי מימון וחברת ישראמקו שבשליטתם - כך העיד אתמול צוף ,  איש סודו של מימון ,  במסגרת דיון שנערך בבית המשפט המחוזי בתל אביב .  במאי פורסם כי משקיעים בישראמקו אינק ,  הנסחרת בנאסד"ק ,  הגישו תביעה במדינת טקסס נגד מנהלי החברה בגין עסקות פנימיות סודיות שביצעו לכאורה החברה ובכיריה עם צוף ,  מימון וגופים אחרים שבשליטתם .  התובע ,  כך התברר מכתב התביעה ,  היה רן - מי שהחזיק בחברת קווי אשראי ,  ונמלט מישראל ב-1997 בהותירו חובות המוערכים במאות מיליוני שקלים .  בתביעה הזדהה רן כבעל מניות בישראמקו .  הדיון שנערך אתמול עסק בבקשה להטלת עיקולים זמניים שהגיש מפרק חברת קווי אשראי ,  עו"ד יצחק מירון ,  על מניותיו של צוף בחברת יונייטד קינגסווי ,  חברת אחזקות המחזיקה בשרשור בחברות הגז והנפט ישראמקו אינק ויואל .  מירון ביקש לעקל את מניותיו של צוף בחברה ,  לאחר שלטענתו אירעו באחרונה שתי התפתחויות מרכזיות :  עזיבתו הפתאומית של קובי מימון את ישראל לגרמניה במאי 2010 והתפטרותו מכל הדירקטוריונים שבראשם עמד ,  והגשת התביעה הנגזרת  ( תביעת בעלי מניות מיעוט המבקשים לכפות על החברה להגיש תביעה נגד השולטים בה )  על ידי רן .  מימון ,  המתגורר בחודשים האחרונים בגרמניה ובצרפת ,  אמור היה להעיד אף הוא אתמול אך הוא הודיע ברגע האחרון כי לא יוכל להתייצב לדיון בעקבות סיבות רפואיות .  קווי אשראי הותירה ב-1999 חובות המוערכים כיום ב-800 מיליון שקל .  בספטמבר 2004 הגישו מפרקי החברה תביעה בסך 500 מיליון שקל נגד 19 גופים ונושאי משרה בקבוצה ,  בהם בעלי השליטה והדירקטורים יובל רן ,  קובי מימון וחיים צוף .  בתביעה נטען כי הנתבעים ביצעו עסקות שרוקנו את החברות מנכסיהן וגרמו לאובדן של כל הכספים שגייסו ב-93'-95' .  צוף ,  המחזיק בחברות אקוויטל ונפטא ובבעלותו גם מניות בקבוצת החברות ישראמקו עבר להולנד ,  ולכן התקשו המפרקים למסור לו את התביעה .  ואולם בשבוע שעבר דחה בית המשפט העליון את בקשתו לערער על החלטה של שופט בית המשפט המחוזי שקבעה כי התביעה נגדו הומצאה לו כדין .  יחסים טובים עם רן במהלך חקירתו של עו"ד מירון ,  שנערכה באולמה של הרשמת אסתר נחליאלי-חיאט ,  הכחיש צוף כי קובי מימון הוא שותפו וטען שמימון הוא שכיר שלו .  ביחס לרן העיד צוף כי  " נפגשתי אתו המון פעמים כל השנים .  הייתי ביחסים טובים אתו עד שהוא הגיש תביעה נגדנו ".  בתום הדיון התברר כי צוף ורן נמצאים בקשר אך צוף סירב להשיב לשאלת themarker מתי שוחח עם רן לאחרונה .  בהמשך שאל מירון את צוף : " האם אתה יודע שיובל רן הגיש תביעה נגדכם ?  צוף השיב : " לא ".  מירון תהה : " זו פעם ראשונה שאתה שומע על כך ?  "  צוף : " כן ".  כאשר נשאל לגבי תביעה נגד חברת ישראמקו העיד צוף : " הוא תבע את ישראמקו ואני יודע שהוא משך את התביעה לפני ארבעה ימים ".   " אי אפשר להעלים מניות ביום אחד"צוף טען כי אין בכוונתו למכור או להעביר את מניותיו בחברות חיפושי הנפט שבהן הוא מחזיק ולכן אין כל צורך בהטלת העיקולים הזמניים עליהן .  לדבריו , " אם ארצה לבצע העברה או מכירה של המניות אוודא קודם אם אני יכול לבצע זאת .  אני נמצא בהולנד ,  זו לא מדינת עולם שלישי ,  ומניות הן לא נכס שאפשר להעלים ביום ".  צוף טען כי ייגרם לו נזק אם תינתן החלטה האוסרת עליו לבצע העברת מניות : " העברת מניות זה לא אירוע פזיז .  זה אירוע מס אדיר .  כבעלים של המניות שיושב מול בנק הפועלים ולאומי הם נותנים לי מסגרת אשראי .  לי ולא לחברות ,  כי הם סומכים עלי .  אם יש עננה זה לא נוח לבנק .  מי שהביא את החברות האלה לשווי הנוכחי זה אני .  מה ההיגיון שלי להבריח את המניות ?  "  הרשמת הקשתה , " האם אתה מוכן להצהיר לפרוטוקול שלא תעשה שום שינוי במניות עד שיינתן פסק דין ?  "  על כך ענה צוף  " לא .  פסק דין סופי יינתן עוד 13 שנים ". 

חיים צוף : " יובל רן משך לפני ארבעה ימים את התביעה שהגיש נגד ישראמקו "
 בדיון בביהמ"ש המחוזי העיד אתמול צוף ,  מבעלי חברת קווי אשראי שקרסה ב-1997 תחת חובות של מאות מיליוני שקלים ,  כי שותפו לשעבר יובל רן משך את התביעה שהגיש נגד חברת ישראמקו האמריקאית שבשליטת צוף ,  רן וקובי מימון : " הייתי ביחסים טובים עם רן עד שהגיש תביעה נגדנו "
 
