אורי שנער יעניק ייעוץ אסטרטגי לרשת
נשיא קשת לשעבר חתם היום על הסכם מתן שירותי ייעוץ לעופר מדיה ,  בעלת השליטה בזכיינית המתחרה רשת .  מנכ"ל רשת אבי צבי : " רשת שנמצאת בתנופת שינוי ועשייה אדירים יכולה להשתמש בניסיונו "
 נשיא קשת לשעבר אורי שנער חתם על הסכם למתן ייעוץ אסטרטגי לחברת עופר מדיה שבבעלות קבוצת עופר ,  בעלת השליטה בזכיינית ערוץ 2 רשת .  שנער ,  בעל חברת האנימציה  " אניבום "  המתגורר בניו יורק ,  ייעץ משם לעופר מדיה בתחומי הניו מדיה ,  יזמות  ,  רגולציה ותוכן בכל החברות שבאחזקתה .  עופר מדיה מחזיקה ב-51% מרשת ,  שותפה בחברת התוכן הסלולרי לוגיה ומספר חברות סטארט-אפ בתחום המדיה .
 אורי שנער היה ממובילי הטלוויזיה המסחרית בישראל וכיהן כמנכ"ל ונשיא קשת בין השנים 1995-2005 .  במאי 2005 הודח שנער מתפקידו והגיש תביעה נגד קשת על סך 29 מיליון שקלים בטענה שהודח שלא כדין .  לפני כשנה הושגה פשרה בין הצדדים במסגרתה שילמה קשת לשנער תשעה מיליון שקל .
 אבי צבי ,  מנכ"ל רשת ועופר מדיה : " אני שמח מאוד על הצטרפותו של אורי שנער לצוות של עופר מדיה .  אנו מתכוונים להיעזר בכישרונו הרב של שנער לקבוצה ובכך גם לרשת .  אין ספק כי רשת שנמצאת בתנופת שינוי ועשייה אדירים יכולה להשתמש בניסיונו הרב של אורי בתחומי המדיה והטלוויזיה ". 

אורי שנער יעניק ייעוץ אסטרטגי לרשת
נשיא קשת לשעבר חתם היום על הסכם מתן שירותי ייעוץ לעופר מדיה ,  בעלת השליטה בזכיינית המתחרה רשת .  מנכ"ל רשת אבי צבי : " רשת שנמצאת בתנופת שינוי ועשייה אדירים יכולה להשתמש בניסיונו "
 
