פועלים סהר לגופים המוסדיים :  ממליצים להתנגד למתווה ההסדר המוצע בלידר השקעות 
" מאומדני השוויים כפי שעולה מתחשיבינו - ההסדר המוצע אינו מציע אללטרנטיבה כדאית למחזיקי האג"ח "
 חברת פועלים סהר ,  המתמחה במתן חוות דעות לגופים מוסדיים לגבי אופן ההצבעה באסיפות ,  ממליצה לגופים המוסדיים להתנגד למתווה ההסדר המוצע בלידר השקעות .  בסהר טוענים כי ההסדר במתכונתו הנוכחית ,  כשבסופו השליטה בחברה תועבר מידי שרם פודים גרופ  ( שרפ"ג )  של יצחק שרם ויאיר פודים לידי קרן השקעות ate ,  אינו כדאי .  בנק הפועלים ,  חברה האם של פועלים סהר ,  הינו אחד הנושים של לידר .  ate נמצאת בשליטת המיליארדר היהודי האיטלקי דן דויד ,  ותחת ניהולו של צחי אפלויג.בפועלים סהר כותבים : " מאומדני השוויים כפי שעולה מתחשיבינו ,  אנו מסיקים כי ההסדר המוצע אינו מציע אללטרנטיבה כדאית מובהקת עבור מחזיקי האג"ח .  להערכתנו ,  מאפייני ההסדר החדש אינם משקפים נאותה את רמת הסיכון של החוב  ( ריבית ,  בטוחות )  .  כמו כן הפוטנציאל לאפסייד אפשרי במרכיבים ההוניים של ההסדר הינו מוגבל ואינו מפצה באופן מספק על המחיקה המגולמת בהסדר ,  גם בהשוואה לחלופות ",  כותבים האנליסטים פרי שחר ואיתי מקמל.באחרונה סיכמו הצדדים המעורבים בהסדר את המתווה הסופי של הסדר החוב ,  שצריך לקבל אישור מבנק לאומי  ( אחד הנושים הגדולים של לידר )  ומאסיפת מחזיקי אג"ח מסדרה ד' של החברה .  במסגרת הסדר החוב ,  אמור דוד להזרים באמצעות הקרן ate כ-60 מיליון שקל תמורת הקצאה של 51% מהמניות.מחזיקי האג"ח של החברה יקבלו מניות של לידר .  בנק לאומי יקבל תמורת ויתור על חלק מהחוב 10% ממניות לידר .  שרם פודים גרופ תדולל מ-59% ל-15% .  כמו כן סוכם כי לידר תנפיק אג"ח בהיקף של כ-125 מיליון שקל :  55 מיליון שקל אג"ח שאינן ניתנות להמרה  ( סטרייט )  עם שעבוד של חברת הבת לידר שוקי הון וכ-70 מיליון שקל באג"ח להמרה .
 
פועלים סהר לגופים המוסדיים :  ממליצים להתנגד למתווה ההסדר המוצע בלידר השקעות 
" מאומדני השוויים כפי שעולה מתחשיבינו - ההסדר המוצע אינו מציע אללטרנטיבה כדאית למחזיקי האג"ח "
 
