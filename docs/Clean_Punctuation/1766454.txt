שלושה רבנים בשומרון זומנו לחקירה
הרבנים אליקים לבנון ,  דוד דודקביץ' ויהושע שמידט הודיעו כי לא יגיעו לחקירה שכן לטענתם מדובר ב"חקירת הפחדה פוליטית ".  ראש המועצה האזורית שומרון ביקש מהשר אהרונוביץ' לבדוק הנושא
שלושה רבנים מרכזיים וראשי ישיבות בשומרון זומנו לפני כשבועיים לחקירת משטרה במגרש הרוסים בירושלים .  השלושה זומנו לימי חקירה עוקבים ולטענתם בשלושת המכתבים לא נמסרה הסיבה לזימון .  הרבנים  אליקים לבנון ,  הרב האזורי בשומרון וראש ישיבת ההסדר אלון מורה ,  דוד דודקביץ' רב הישוב יצהר ,  והרב יהושע שמידט רב הישוב וראש ישיבת שבי שומרון  הודיעו כי הם לא יגיעו לחקירה ,  משום שלטענתם מדובר ב"חקירת הפחדה פוליטית ".  
" דלתנו פתוחה בפני כל חוקר שיבוא אל לשכתנו או אל ביתנו ויציג את העניין עליו הוא מעוניין לחקור אותנו ",  כתבו השלושה במכתב למפלג חקירות במשטרת ישראל . " הננו מצפים שבעתיד יהיה ברור לכל חוקר מהו הנוהל הנדרש לחקירות רבנים ".  שלושת הרבנים נחשבים לרבנים ותיקים ומוכרים בציונות הדתית וביו"ש .  תגובת משטרת ישראל לא התקבלה עד שעת פרסום הידיעה .
 זימון הרבנים לחקירה עורר זעם בקרב הימין .  ראש המועצה האזורית שומרון ,  גרשון מסיקה ,  שלח מכתב דחוף לשר לביטחון הפנים יצחק אהרונוביץ' ,  ובו כתב כי , " מדובר בצעד הנראה לא ראוי הן מצד מהותו ,  הנראה כניסיון הפחדה והולכת אימים פוליטית ,  והן מצד צורתו הלא מכובדת .  האם שוטר זוטר היה מרשה לעצמו ,  בזמנו החופשי ,  לזמן כך לחקירה ,  שופט מחוזי ,  ארכיבישוף או קאדי בכיר ?  אני מצפה מכבודו שיורה על בדיקת התנהלות חמורה זו ". 
גם חבר ועדת החוץ והביטחון של הכנסת ח"כ פרופ' אריה אלדד  ( האיחוד הלאומי )  הודיע כי יפנה לשר לביטחון הפנים בנושא . " הזמנת שלושת הרבנים לחקירה במשטרה מעלה חשד כבד לרדיפה פוליטית וניסיון הפחדה של ציבור שלם ",  אמר אלדד . " על השר לביטחון הפנים לבדוק האם זהו בנוהל השגרתי לזמן אישי ציבור לחקירה בלי לעדכנם על נושא החקירה ,  האם היועץ המשפטי לממשלה הורה לזמנם ואם כן את מי עוד ,  או שזו יוזמה מקומית של חוקרים במשטרה ?  ". 
לדברי ח"כ ניסים זאב  ( ש"ס )  , " אסור למדינה להתערב בענייני הלכה של העם היהודי .  ברגע שהדבר ייעשה אנחנו עלולים לאבד את המדינה היהודית .  גדולי ישראל עושים את המוטל עליהם ,  לפסוק הלכה ולהנהיג את הציבור .  על הרבנים לא להירתע מפני זימונים חמורים כאלו ואנו מחזקים את ידיהם ,  שעושים את תפקידם במסירות נפש למען כל עם ישראל ". 

שלושה רבנים בשומרון זומנו לחקירה
הרבנים אליקים לבנון ,  דוד דודקביץ' ויהושע שמידט הודיעו כי לא יגיעו לחקירה שכן לטענתם מדובר ב"חקירת הפחדה פוליטית ".  ראש המועצה האזורית שומרון ביקש מהשר אהרונוביץ' לבדוק הנושא

