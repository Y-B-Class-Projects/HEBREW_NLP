ניידות היברידיות ?  לא במשטרת ישראל
באגף הטכנולוגיה והלוגיסטיקה הוחלט לסגת מהנושא ,  לאחר שהניידות החדשות לא עמדו בביצועים הנדרשים .  לדברי המשטרה ,  צעד זה אינו קשור בהמלצת המשרד להגנת הסביבה
משטרה ירוקה ?  לא בשנה הקרובה .  לאחר ניסוי שנמשך למעלה משנה ובמהלכו בחנה משטרת ישראל את הרעיון להחליף את צי הרכב שלה לניידות היברדיות ,  הוחלט במשטרה לסגת מהנושא .  הרקע להחלטה לא להחליף את הניידות בניידות היברדיות נובע מהעובדה שהניידות ההיברדיות לא עומדות בביצועים הנדרשים לניידות משטרה .  בנוסף ,  דגמי הרכב שנוסו אינם נמצאים כלל במכרז מנהל הרכב הממשלתי ועל פי הגורם באגף הטכנולוגיה והלוגיסטיקה במשטרה  ( אט"ל )  הם לא צפויים להיכנס למכרז גם בעתיד .
 לפני כשלושה חודשיים פנה המשרד להגנת הסביבה לקברניטי המשטרה והמליץ להם לוותר על המעבר לניידות היברדיות בגלל החשש לערכים גבוהים של קרינה אלקטרומגנטית בתוך המכוניות .  בקרוב אמור המשרד להגנת הסביבה לפרסם דו"ח מיוחד שבוחן את רמות הקרינה במספר דגמים של מכוניות היברדיות שלאחריו יוצגו המלצות המשרד לציבור בנוגע לשימוש ברכבים היברדיים .
 בשיחה עם וואלה !  חדשות ,  מכחיש גורם בכיר באט"ל כי המלצת המשרד היא זו שהביאה את המשטרה להחלטה לוותר על הדגמים שנבדקו . " מה שעניין אותנו במהלך הניסוי זה האם הרכבים אלה מתאימים לביצועים של המשטרה ,  בעיקר מבחינת תאוצה .  במקרה בו יהיה הדבר אפשרי גם מבחינה מבצעית ,  המשטרה תאמץ כלי רכב שומרי סביבה וחוסכי עלות ." 

ניידות היברידיות ?  לא במשטרת ישראל
באגף הטכנולוגיה והלוגיסטיקה הוחלט לסגת מהנושא ,  לאחר שהניידות החדשות לא עמדו בביצועים הנדרשים .  לדברי המשטרה ,  צעד זה אינו קשור בהמלצת המשרד להגנת הסביבה

