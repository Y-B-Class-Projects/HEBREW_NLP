לימוזינה מהירה ועצבנית
סדנת הרכב 'אלפינה' השתילה לסדרה 7 החדשה מדרגת עוצמה שמעיפה אותה ל-100 קמ"ש ב-4.5 שניות .  הכבודה תקיא ? 
חברת אלפינה  ( ALPINA )  וב.מ.וו מזוהות לעתים כגוף אחד .  אם טרם הכרתם אותה נספר כי אלפינה היא הטיונרית הבלתי-רשמית של החברה ממינכן ;  אלא שהיא ערוכה מבלי לפגוע במקומן ובייחוסן המלכותי של סדנאות הבית  כפי ש-AMG היא עבור מרצדס וחטיבת M היא עבור ב.מ.וו .  סדרות האמצע של הבווארים ,  ה-3 וה-5 מסתדרות בכלל לא רע בחזקת ה-M3 וה-M5 .  אולם ,  דווקא סדרת הפאר של היצרנית ,  טרם זכתה לטיפול דומה .  כדי לסגור עניין ,  באה אלפינה ומציגה את ה-7 בי-טורבו סדאן ופותחת את החזית מול מרצדס מחדש .  
הבי-טורבו של אלפינה הוא הדור השני במסגרת הסדרה ,  לאחר שבין 2007 ל-2008 הוצעה המכונית בארה"ב בגרסתה הרגילה וארוכת הבסיס .  כמיטב המסורת השילה אלפינה רכיבים חיצוניים ופנימיים כדי להדגיש את נוכחותה על הכביש .  תא הנוסעים עוטה מושבי עור חובקים ,  ספי דלתות מוארים ,  ממשק מולטימדיה מיוחד וסמלוני החברה על ההגה וידית ההילוכים תורמים לאווירה הכללית .  מבחוץ העסק קצת יותר דינאמי מאשר קוסמטי ,  כנף קטנה מוטמעת על דלת תא המטען מחזקת את המשיכה לכביש וכך גם הספוילר הכבד בחזית .  
מדוע זקוקים לכל כך הרבה כוח הצמדה ?  מפני שמנוע ה-4.4 ל' טווין-טורבו V8 מנפק כאן מעל 71 קג"מ ו-500 כ"ס  ( 400 בסדרתית )  המתורגמים להנעה אחורית דרך תיבה אוטומטית בת ששה הילוכים ותפעול ידני מגלגל ההגה .  נתונים אלו משגרים את האלפינה בי-טורבו ל-100 קמ"ש בפחות מ-4.5 שניות .  
בכורה לאלפינה בי-טורבו 7 החדשה תערך בתערוכת שיקגו בעוד כחודש ימים ,  בדיוק בזמן להניע אח"מים בסערות ובגשמים הדרמטים של עיר הרוחות .  רק שלא יחשבו לבלוס איזו ארוחה חפוזה במושב האחורי ,  חבל על החליפה .
  .
 
לימוזינה מהירה ועצבנית
סדנת הרכב 'אלפינה' השתילה לסדרה 7 החדשה מדרגת עוצמה שמעיפה אותה ל-100 קמ"ש ב-4.5 שניות .  הכבודה תקיא ? 

