יבמ מנצחת את הגלובליזציה
הכלכלה האמריקאית מדשדשת ,  אך יבמ פורחת .  ענקית הטכנולוגיה מצליחה להתחרות היטב מול ההודים והסינים ,  מגדילה את המכירות לשווקים מתעוררים ומשפרת את הרווחיות .  בעלי המניות האמריקאים לא יכולים להיות מאושרים יותר
 >  >  החברות המובילות בתעשיית ההיי-טק - כמו אינטל ,  ג'נרל אלקטריק ויבמ - פירסמו בשבועות האחרונים דו"חות כספיים טובים מאוד שעוררו תקווה שכלכלת ארה"ב מייצרת ביקושים רבים מהצפוי .  עם זאת ,  מסתבר כי הדו"חות הרבעוניים של ענקיות התעשייה האמריקאית מצביעים בעיקר על טרנדים בכלכלה העולמית יותר מבכלכלה האמריקאית .  רוב המכירות של חברות טכנולוגיה אמריקאיות גדולות הן בדרך כלל מחוץ לארה"ב ,  והן נוטות יותר ויותר לכיוון של פעילות חוץ כדי לזכות בנתח מהשווקים הגדלים במהירות בסין ,  בהודו ובמדינות נוספות.גל הגלובליזציה הנוכחי ,  אומרים אנליסטים ,  שונה מבעבר .  עכשיו חברות גם מפזרות את העבודה והייצור ברחבי העולם כדי לשפר את הפרודוקטיביות והרווחים .  הנדידה אל מחוץ לארה"ב של מכירות ופעילויות שונות מסייעת גם להסביר מדוע תאגידים אמריקאיים מצליחים לשמור על מצב כלכלי טוב ,  בעוד שהכלכלה האמריקאית בכללותה נאבקת ,  ואחוזי האבטלה נותרים גבוהים .  האנליסטים מתקשים לאמוד את הגלובליזציה  " להצלחה של תאגידים גדולים שהמטה הראשי שלהם נמצא בארה"ב ,  יש פחות ופחות קשר להצלחה של הכלכלה האמריקאית ",  אמר רוברט רייך ,  פרופסור למדיניות ציבורית באוניברסיטת ברקלי שבקליפורניה .  הפעילות הבינלאומית של תאגידים גדולים רבים תורמת לעלייה של כ-35% על פי התחזיות ברווחים השנה בקרב חברות במדד 500 s & p .  בששת הרבעונים האחרונים אמדה וול סטריט בחסר את הרווחים של חברות 500 s & p בממוצע של 10% .  אדוארד ירדני ,  כלכלן עצמאי ,  אומר כי אנליסטים נאבקים לעמוד בקצב . " זה באמת קשה בשבילם להכניס לטבלאות שלהם את ההשפעה המלאה של הגלובליזציה ",  אמר ירדני .  יבמ נמצאת בחזית הגל החדש של הגלובליזציה .  בדיווחיה על תוצאות הרבעון השלישי שלה לפני שבוע ,  אמרה יבמ כי קיבלה תנופה מגידול חזק בשווקים מתפתחים גדולים ,  ובראשם סין ,  הודו ,  ברזיל ורוסיה ,  בהם ההכנסות קפצו ב-29% .  קטגוריה רחבה יותר שאותה יבמ מגדילה כשווקי צמיחה - הכוללים את דרום אפריקה ,  וייטנאם וצ'כיה - ראו עלייה של 16% בהכנסות .  קיצצה בארה"ב ,  גייסה בהודו  " ההצלחה הגדולה באמת ברבעון הזה היתה השווקים הצומחים ",  אמר מרק לורידג' ,  סמנכ"ל הכספים של יבמ .  בחודש שעבר הודיעה יבמ כי היא סגרה עסקה גדולה לאספקת הטכנולוגיה שמאחורי שירותים חדשים לטלפונים סלולרים .  מדובר בהסכם בן 10 שנים עם מפעילת הטלפוניה הסלולרית הגדולה בהודו ,  בהארטי איירטל ,  תהיה שווה עד 1.5 מיליארד דולר ,  מעריכים אנליסטים .  יבמ דיווחה על עלייה של 12% ברווחים עד לכדי 3.6 מיליארד דולר ,  בהשוואה ל-3.2 מיליארד ברבעון המקביל דאשתקד .  רווחים של 2.82 דולר למניה היו מעל הערכת האנליסטים בוול סטריט - 2.75 דולר .  ההכנסות היו 24.3 מיליארד דולר - עלייה של 3% - ומעט מעל תחזיות האנליסטים של 24.1 מיליארד .  יבמ העלתה את תחזית ההכנסות השנתית שלה לכדי  " לפחות 11.40 דולר "  למניה ,  לעומת התחזית הקודמת של  " לפחות 11.25 דולר ".  נוכח נתונים טובים אלה משייטת כיום מניית יבמ בשיא ,  ועדיין ,  חלק מהשיפור ברווחים הגיע ממיסוי נמוך יותר .  סך כל חוזי השירותים שנחתמו - סמן להכנסות עתידיות - היה חלש יותר מהצפוי .  יבמ אמרה כי חוזה אחד גדול שנחתם בתחילת אוקטובר היה מביא ,  לו היה נחתם כמה ימים קודם ,  את חתימת החוזים הרבעונית לכדי 12.7 מיליארד דולר ,  מעט מעל הערכות האנליסטים .  מרחיק הלכת ביותר מבין השינויים שעברו על יבמ הוא הפרישה העולמית של שירותיה ומוצרי התוכנה שלה ,  שכוללים כעת 80% מהכנסותיה .  השינוי היה בחלקו מתוך הכרח - כדי להתמודד עם האיום התחרותי של חברות מיקור חוץ הודיות כמו infosys ,wipro ו-tata .  בתחום השירותים ,  יבמ ראתה את אנשי מיקור החוץ ההודים כאתגר דומה לאתגר שעמד בפני עסקי המיינפריים שלה בתחילת שנות ה-90 .  הטכנולוגיה החדשה והזולה של מיקרו-מעבדים ,  המשתמשים במחשוב אישי ,  פגעה בעסקי המיינפריים ,  והורידה באופן משמעותי את הרווחים מהם .  במקרה המיינפריים ,  חוקרי יבמ ראו את הטכנולוגיה החדשה והזהירו מפניה כבר בשנות ה-80 ,  אבל שינוי בנקודה זו היה דורש שינוי עמוק במפעלים ופיטורי עובדים ,  בעוד שיבמ עדיין היתה רווחית לחלוטין . " ההנהלה חיכתה עד שהצונאמי היכה בנו לפני שנקטה פעולה ",  נזכר אירווינג וולדוובסקי-ברגר ,  מנהל לשעבר ביבמ .  תחת הנהגתו של סם פלמיסאנו ,  שמונה למנכ"ל החברה ב-2002 ,  יבמ היתה נחושה לפעול מהר יותר בתחום השירותים .  מתכנתים הודים עבדו תמורת שכר נמוך מאוד יחסית משכרם של מקביליהם באמריקה ואירופה ,  אז החברה התרחבה להודו .  ב-2003 היו לה 9,000 עובדים בהודו וכיום ,  אנליסטים מעריכים כי יש לה יותר מ-75 אלף עובדים בהודו .  קיצוץ עלויות היה צעד חיוני ,  אבל יבמ גם שינתה את מיקוד מעבדות המחקר שלה לשירותים .  יישום מדע ואוטומציית תוכנה לשירותים הגדיל את הפרודוקטיביות ואיפשר ליבמ לעשות עבודה יותר מתוחכמת עם שולי רווח גבוהים יותר . " בשירותים ,  הקדמנו בהרבה את כל השאר ",  אמר וולדוובסקי-ברגר ,  שפרש מיבמ ב-2007 .  המעבר לא הגיע בקלות .  יבמ מקצה כ-400 מיליון דולר בשנה לעלויות פיצויים כדי לקצץ כ-8,000 עובדים מדי שנה ,  מעריכים אנליסטים .  מאז 2003 קיצצה יבמ כ-30 אלף מעובדיה בארה"ב ,  עד לכדי כ-105 אלף עובדים .  יבמ גם שכרה אלפי עובדים בארה"ב ,  כדי להשתמש בכישורים חדשים כמו מדעני מידע ואנליסטים ,  תוך שהיא מקצצת במקומות אחרים .  הקיצוץ בימים אלה הוא תהליך יציב ואבולוציוני המבוצע על ידי חברה משגשגת - לא הניתוח המסוכן לחברה בצרות גדולות ,  כפי שהיתה יבמ בשנות ה-90 .
 
יבמ מנצחת את הגלובליזציה
הכלכלה האמריקאית מדשדשת ,  אך יבמ פורחת .  ענקית הטכנולוגיה מצליחה להתחרות היטב מול ההודים והסינים ,  מגדילה את המכירות לשווקים מתעוררים ומשפרת את הרווחיות .  בעלי המניות האמריקאים לא יכולים להיות מאושרים יותר

