האיטי :  סימנים ראשונים של חזרה לשגרה
כשבוע לאחר האסון שפקד את האיטי ,  חוזרת המדינה אט אט לחיים .  ראש משלחת פיקוד העורף לפורט או פראנס סיפר כי הצוות הישראלי יבצע בקרוב הערכה לגבי המשך הפעילות
 ( צילום :  רויטרס .  עריכה :  עידן גוראל ) 
האם האיטי מתאוששת ?  ראש משלחת פיקוד העורף לאזור האסון אומר כי ב-24 השעות האחרונות ניתן לראות ניצנים של חזרה לשגרה במדינה מוכת רעידת האדמה . " היום אפשר כבר לומר שאין פה רעב או תחושה של אי ביטחון ",  אמר תת אלוף שלום בן אריה , " השווקים מלאים בתוצרת חקלאית ,  הדלק חזר והעדות לכך היא פקקי התנועה שיש בעיר .  אחרי המחסור של הימים הראשונים ,  אנחנו רואים שגם בנושא המים חל שיפור ורואים זרימה מחודשת .  בנוסף אנו רואים גם חלק ממשרדי הממשלה שמצליחים לחזור לפעילות כמו פינוי אשפה ". 
לדברי תא"ל בן אריה ,  בימים הקרובים צפויה המשלחת הישראלית להתכנס ולהחליט האם בכוונתה להאריך בשבועיים את השהייה בהאיטי .  הסיבה להתלבטות :  התווספות של שלושה בתי חולים שצפויים לפעול בהאיטי בשבוע הבא . " ביום ראשון צפויים האמריקאים להפעיל בית חולים שדה גדול ,  אונייה של הצי האמריקאי תעגון ותשמש כבית חולים ובנוסף יוקם בית חולים שלישי של הצלב האדום .  אנו נראה כיצד מתבצעת קליטת האנשים ובהתאם לכך נקבל את ההחלטה ".   
" אם נממש את האופציה ",  המשיך תא"ל בן אריה , " אז כעבור שבועיים תתבצע החלפה של מרבית אנשי המשלחת .  המראות הקשים והתנאים כאן עושים את שלהם ויהיה צורך בהגעה של אנשים חדשים ". 
כחלק מסימני החזרה לשגרה ,  נמל הים של פורט או פראנס ,  שנפגע ברעידת האדמה החזקה ,  נפתח בצורה מוגבלת לקבלת משלוחי סיוע .  
אתמול דווח כי עד עתה חולצו 121 בני אדם על ידי הצוותים הבינלאומיים בהאיטי .  אליזבת ברייס ,  דוברת סוכנת האו"ם לתיאום עניינים הומניטריים ,  תיארה את המספרים כ"נס ". 

האיטי :  סימנים ראשונים של חזרה לשגרה
כשבוע לאחר האסון שפקד את האיטי ,  חוזרת המדינה אט אט לחיים .  ראש משלחת פיקוד העורף לפורט או פראנס סיפר כי הצוות הישראלי יבצע בקרוב הערכה לגבי המשך הפעילות

