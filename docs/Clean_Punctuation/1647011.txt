המשק בדרך לשביתה כללית ? 
לא רק בנק דיסקונט :  גם בבתי המשפט ,  במשרד הביטחון ,  בביטוח הלאומי ובמכס מאיימים להוריד את השאלטר על רקע עומס בעבודה ,  עצירת קידום לעובדים ושינויים מבניים
בעוד שהעיצומים שנוקטים עובדי בנק דיסקונט נמשכים ,  אישרה אתמול ההסתדרות סכסוכי עבודה בשורה של ארגוגים במגזר הציבורי :  בהנהלת בתי המשפט ,  במשרד הבטחון ,  במוסד לביטוח לאומי ,  באגף המכס והמע"מ ובכמה רשויות מקומיות .
 משמעות ההכרזה היא שבתום 14 ימי צינון יוכלו אלפי העובדים בארגונים אלה לפתוח בשביתה או בשיבושים .  סכסוך העבודה בהנהלת בתי המשפט הוכרז בטענה שהעובדים סובלים מ"עומס עבודה בלתי רגיל ".  
עובדי בתי המשפט אומרים כי בשנה האחרונה נקלטו בבתי המשפט שופטים ורשמים חדשים ,  בלא שנוספו עובדי מינהלה .  עילה אחרת לסכסוך היא היעדר הסכמה בין העובדים לבין הנהלת בתי המשפט בנוגע לדרישת העובדים לתוספת שכר .
 במשרד הבטחון הוכרז סכסוך עבודה בעקבות החלטת ההנהלה להפריט כמה יחידות ,  כגון יחידת אחזקת מכשירי הקשר .  העובדים גם מתנגדים לאיחוד בין מחלקות .  במוסד לביטוח לאומי הוכרז סכסוך עבודה בטענה שההנהלה נקטה במהלכים שיביאו לעצירת קידום העובדים בדרגות .
 סכסוך העבודה באגף המכס והמע"מ הוכרז הורכז בתגובה על כוונת ההנהלה להפעיל מערכת דיווח מקוון חדשה לחשבוניות מס פיקטיביות .  לטענת ועד העובדים , " הכנסת המערכת החדשה תגדיל את עומס העבודה ואנו דורשים פיצוי על כך ".  סכסוכי עבודה הוכרזו גם בעיריית קריית שמונה ,  בשירותי הכבאות באילת ובמועצות המקומיות דיר אל אסד ומג'אר .
 
המשק בדרך לשביתה כללית ? 
לא רק בנק דיסקונט :  גם בבתי המשפט ,  במשרד הביטחון ,  בביטוח הלאומי ובמכס מאיימים להוריד את השאלטר על רקע עומס בעבודה ,  עצירת קידום לעובדים ושינויים מבניים

