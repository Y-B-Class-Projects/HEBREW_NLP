פרוסינצ'קי מונה למאמן הכוכב האדום בלגרד
שחקן העבר האגדי ,  שזכה עם הקבוצה בגביע אירופה לאלופות ב-1991 ,  ינסה לערער על השליטה של פרטיזן בליגה הסרבית
רוברט פרוסינצ'קי הגדול ,  אחד מגדולי שחקני יוגוסלביה בכל הזמנים ,  מונה היום  ( חמישי )  למאמן הכוכב האדום בלגרד .  קשר העבר בן ה-41 זכה עם הכוכב האדום בגביע אירופה לאלופות  ( ליגת האלופות היום )  ב-1991 ולאחר מכן עבר לריאל מדריד .  כמו כן שיחק גם בברצלונה ,  סביליה ואחרות .  מ-2006 שימש כעוזרו של מאמן נבחרת קרואטיה ,  סלאבן ביליץ' והיום אמר : " אולי אין לי הרבה ניסיון ,  אבל אני מאמין בכשרון וביכולות שלי ". 
הכוכב האדום לא זכתה באליפות סרביה מאז 2006/7 ובשלוש השנים האחרונות ראתה את היריבה השנואה ,  פרטיזן בלגרד ,  מניפה את התואר .  פרוסינצ'קי מחליף בתפקיד את אלכסנדר קריסטיץ' והוא יהיה המאמן העשירי של הקבוצה מאז מאי 2006 .  
אחרי 15 מחזורים מדורגת הכוכב האדום במקום שני ,  חמש נקודות פחות מפרטיזן המוליכה ,  ופרוסינצ'קי הוסיף : " האתגר גדול והמטרה הראשונה שלי תהיה לבטל את היתרון של פרטיזן ולהיאבק על תואר האליפות .  הכוכב האדום העניקה לי הרבה ועכשיו אני רוצה להעניק בחזרה ".  
פרוסינצ'קי הוליך את נבחרת יוגוסלביה הצעירה לזכייה באליפות העולם ב-1987 והגיע עם הנבחרת הבוגרת לרבע גמר המונדיאל ב-1990 .  אחרי פירוק יוגוסלביה החל לייצג את נבחרת קרואטיה ,  לבש את מדיה 49 פעמים והגיע איתה למקום השלישי במונדיאל 1998 .
 
פרוסינצ'קי מונה למאמן הכוכב האדום בלגרד
שחקן העבר האגדי ,  שזכה עם הקבוצה בגביע אירופה לאלופות ב-1991 ,  ינסה לערער על השליטה של פרטיזן בליגה הסרבית

