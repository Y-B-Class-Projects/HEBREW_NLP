הפרקליט שהשתלח בשופטים יוצא לחופשה
עו"ד אורי קורב ,  סגן פרקליט מחוז ירושלים שאמר כי  " חלק גדול מהשופטים הם חמורים גדולים ",  הודיע לפרקליט המדינה כי בכוונתו לצאת לחופשה . " מבקש להביע צער על שימוש בלשון שלא היה לה מקום "
  ( וידאו :  הערוץ הראשון ) 
עו"ד אורי קורב ,  המשמש כסגן פרקליט מחוז ירושלים ,  הודיע אמש ( ראשון )  לפרקליט המדינה משה לדור על כוונתו לצאת לחופשה .  זאת על רקע הביקורה הקשה שהוטחה בו בעקבות דברים שנשא בהרצאה בפני סטודנטים לפיהם  " חלק גדול מהשופטים בישראל הם חמורים גדולים ". 
ביום שישי האחרון פורסם כי קורב מתח גם ביקורת על מערכת המשפט ,  על פרקליט המדינה עצמו ועל נשיאת המשפט העליון ,  דורית ביניש .  בפגישה שהתקיימה הערב בין לדור לבין קורב ,  מסר קורב כי הוא יוצא ל"חופשה קצרה "  בעקבות הפרסומים שלטענתו מכילים תכנים מסולפים רבים המכוונים נגדו .
" ביטאתי כבר בפניך ובכלי התקשורת צער כן ועמוק על הפגיעה שהסבתי כתוצאה משימוש בלשון שלא היה בו מקום .  בכוונתי למצוא את הדרך להבהיר את הדברים כבר בימים קרובים ולעשות כמיטב יכולתי לתקן את הרושם הקשה שהתקבל ",  אמר עו"ד קורב ללדור בפגישתם .
 במשרד המשפטים סירבו להתייחס לשאלת השפעת יציאתו של קורב לחופשה על משפטו של ראש הממשלה לשעבר ,  אהוד אולמרט ,  ששלב העדויות בו היה אמור להיפתח ביום שני הבא כאשר עו"ד קורב הוא אחד התובעים במשפט .
 
הפרקליט שהשתלח בשופטים יוצא לחופשה
עו"ד אורי קורב ,  סגן פרקליט מחוז ירושלים שאמר כי  " חלק גדול מהשופטים הם חמורים גדולים ",  הודיע לפרקליט המדינה כי בכוונתו לצאת לחופשה . " מבקש להביע צער על שימוש בלשון שלא היה לה מקום "
 
