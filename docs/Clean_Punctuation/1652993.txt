מספטמבר אצלנו :  מסכי טלוויזיה בתלת-מימד
חברת יורוקום הודיעה כי תחל לשווק מסכי טלוויזיה תלת מימדיים תוצרת פנסוניק בישראל .  מחיר המוצר ייקבע רק סמוך למועד ההשקה הרשמי
לאחר שסרטי התלת מימד התגלו כמנוע צמיחה משמעותי לבתי הקולנוע ,  הפורמט מגיע כעת לקולנוע הביתי של הצרכנים .  כחודש מאז ההשקה הרשמית ביפאן ומספר שבועות לאחר ההשקה בארה"ב ,  הודיעה היום יורוקום נציגת פנסוניק בישראל ,  על השקת מסך הטלוויזיה התלת מימד הראשון בארץ .  
סדרת המסכים ,  אשר צפויה להגיע למדפי חנויות האלקטרוניקה בספטמבר ,  תימכר בגדלים 50 ו-65 אינטש .  המערכת תכלול גם נגן בלו-ריי עם תמיכה בסרטי תלת מימד ומשקפי תלת מימד מותאמות .  תג המחיר של המערכת התלת מימד בישראל יקבע בסמוך למועד השקתה .  ביפן נמכרה המערכת ב-4,800 דולר ובארה"ב תג המחיר היה 3,000 דולר ,  כאשר עלות כל זוג משקפיים נוסף הוא כ-100 דולר .  
פנסוניק בחרו בטכנולוגיית פלזמה למסכי התלת מימד ולא ב-LCD ,  בעיקר בשל זמן התגובה האפסי של המסך ,  הנחוץ בשידור תכנים בתלת מימד .  המסך יכלול גם יחס ניגודיות אמיתי  ( לא דינמי )  ,  חסר תקדים של 1:5,000,000 .  המשמעות היא ,  שגווני האפור הרגילים בסצנות החשוכות ,  אמורות להפוך לדרגות של שחור מאוד עמוק .  כמו כן ,  טכנולוגיית ה- 600Hz המוכרת ,  תאפשר לחלק כל פריים בתמונה ל-12 שדות ביניים ולהכפיל בהם את קצב הצגת התמונות לשניה ,  מה שימנע ריצודים או מריחות בסצנות המהירות .  
בנוסף לטכנולוגיה האמורה להציע חוויית צפיה חדשה ,  פנסוניק ציידה את המסך החדש גם בפיצ'רים נוספים המאפיינים את המסכים ברמות כניסה ,  כגון חיבור אלחוטי לאינטרנט ,  חיבור למצלמת רשת ברזולוציה 1280x720 לביצוע שיחות וידיאו באיכות טובה ועוד .  
מהתנסות קצרה במסך החדש ,  נראה כי הוא אכן מספק חוויה חדשנית ומרהיבה ביחס לדור המסכים שהציגו תמונה דו מימדית .  ואולם ,  האתגר העיקרי עליו תצטרך פנסוניק להתגבר במקביל להשקת מסך התלת מימד ,  הוא בעיקר לשכנע את הצרכנים בארץ ובעולם כי יהיו מספיק תכנים בפורמט המתאים ,  שכן כיום הם עדיין מעטים מאוד יחסית .  
לשם כך ,  החלה פנסוניק לנקוט במספר מהלכים ,  בחודש שעבר הודיעה החברה על הקמת מרכז להפקת כותרי בלו-ריי בשלושה מימדים ,  בסמוך למעבדת המו"פ שלה בהוליווד .  לדברי מוטי אלמליח מנכ"ל יורוקום תקשורת דיגיטלית ,  רוב סרטי התלת מימד שייצאו לקולנוע ב-2010 יגיעו גם לפורמט הבלו-ריי .  בנוסף ,  בתערוכת CES חשפה החברה את שיתוף הפעולה שלה עם חברת Direct TV ,  שתשיק ביוני בארה"ב שלושה ערוצי טלוויזיה בתלת מימד .  אלמליח הוסיף כי קבוצת יורוקום עושה גם מאמצים לשדר בארץ בתלת מימד את משחקי המונדיאל שיתקיימו השנה .
 
מספטמבר אצלנו :  מסכי טלוויזיה בתלת-מימד
חברת יורוקום הודיעה כי תחל לשווק מסכי טלוויזיה תלת מימדיים תוצרת פנסוניק בישראל .  מחיר המוצר ייקבע רק סמוך למועד ההשקה הרשמי

