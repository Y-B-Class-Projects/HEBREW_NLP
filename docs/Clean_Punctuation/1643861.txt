יואב כץ : " כולנו טעינו בבניית הקבוצה ,  כולל אני ושלומי "
 הבעלים של הפועל חיפה לא יפטר את דורה : " לא הזמן לחפש אשמים ".  שחקן : " אין אופציה אחרת מלבד ששלומי יתפטר "
 למחרת התבוסה 3:0 לבני יהודה ,  נדמה שבהפועל חיפה מסרבים לצאת מהמשבר .  הקבוצה לא ניצחה בשמונת משחקי הליגה האחרונים שלה ,  ונראה כי למרות חיזוק הצוות המקצועי בניצן שירזי ,  אין מנוס מזעזוע של המערכת .  לפי שעה הבעלים יואב כץ אינו מתכוון לפטר את המאמן שלומי דורה ,  ואמר לוואלה !  ספורט בשיחה ממקום מושבו בארצות הברית : " כולנו טעינו בבניית הקבוצה ,  כולל אני ושלומי .  אנחנו צריכים לחפש פתרונות נוספים כי זה נראה ממש לא טוב .  אני מאוד מאוכזב מהיכולת של הקבוצה ,  אבל זה לא הזמן לחפש אשמים אלא לחפש פתרונות שיוציאו אותנו מהמשבר .  אני מקווה מאוד שעד סוף הסיבוב השלישי נצליח לחבר כמה ניצחונות ,  כי אני לא רוצה להיקלע למאבקי תחתית ". 
בקבוצה עצמה מתקשים למצוא פתרון שאינו כולל בתוכו התפטרות מצדו של דורה . " אי אפשר להחליף את כל השחקנים ",  אמר אחד משחקני הקבוצה , " לא נראה לי שיש אופציה אחרת חוץ מזו ששלומי יתפטר .  הקבוצה במשבר קשה וכרגע נראה שהעתיד רק יסתבך ".  בהפועל חיפה ינסו בימים הקרובים למצוא פתרונות ליכולת הקבוצתית ,  ודורה צפוי לערוך מספר שינויים בהרכב כדי להחזיר את הקבוצה למסלול הניצחונות .  
מעבר לזה ,  קיימת גם אכזבה בחיפה מהחיזוק בדמותם של לבאן חמלדזה ורוי לימה שהגיעו בחלון ההעברות .  למרות האכזבה מהשניים ,  לא מן הנמנע שהם ישולבו במשחקים הקרובים בהרכב .  הקשר בריאן חרסיסיץ' ,  שנפצע אתמול בפניו ,  עבר צילום ראש ואמור לנוח מספר ימים עד אשר יוכל לחזור לאימונים .  נראה כי הוא צפוי להיות כשיר למשחק נגד בית"ר ירושלים במחזור הקרוב .  שלא כמו חרסיסיץ' ,  עמרי אלון ,  שוערה השני של הפועל חיפה ,  אמור להיעדר כשבועיים עקב קרע בשריר הירך .
 
יואב כץ : " כולנו טעינו בבניית הקבוצה ,  כולל אני ושלומי "
 הבעלים של הפועל חיפה לא יפטר את דורה : " לא הזמן לחפש אשמים ".  שחקן : " אין אופציה אחרת מלבד ששלומי יתפטר "
 
