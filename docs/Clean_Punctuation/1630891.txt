רדיו גע גע
ה-iFM של גריפין ,  המאפשר לשמוע שידורי רדיו באייפון או באייפוד חוזר בגירסה חדשה
ה-iFM של גריפין חוזר ,  והוא נראה שונה לגמרי .  יש לא מעט מוצרים שיכולים לשדר את מה שהאייפון והאייפוד טאץ' משמיעים בתדר רדיו ,  כדי שתוכלו לקלוט את השמע במערכת של הרכב ,  אבל מקלטי רדיו למכשיר  מעטים הם .  ואפל ,  כידוע ,  התנגדה עד לא מכבר לרדיו מובנה באייפוד ,  כשגם עכשיו הוא מופיע רק בנאנו מהדור החדש .
 הפתרון ,  עד לפני כשנתיים ,  היה iFM מבית Griffin  מקלט רדיו לאייפודים עם מסך עליו הוקרן התדר ,  ועם איכות בניה מזעזעת .  המקלט הזה נעלם מחנויות לפני כשנה וחצי ,  ועכשיו מגיע התחליף :  הדור החדש של iFM .
 המכשיר החדש נראה הרבה יותר טוב ,  ותואם לערכי העיצוב של אפל .  אין כאן מסך חיצוני ,  רק מתאם קטן בין אייפון לאוזניות שמשמש גם כאנטנת רדיו .  אם תחברו אותו לאייפוד ישן ,  המקלט  " יעיר "  את תוכנת הרדיו הכלולה במכשיר ,  ואם תחברו אותו לאייפון או לאייפוד טאץ' ,  תוכלו לשלוט בהחלפת תחנות באמצעות אפליקציה חינמית .
 יצא לנו לשחק מעט עם המוצר בתערוכת CES האחרונה ,  והתרשמנו ממנו רבות .  הוא נראה יפהפה ,  קטן מספיק כדי לא להפריע לכם ,  בנוי היטב  ( בניגוד לקודמו )  וקל מאוד לשימוש .  ה-iFM החדש צפוי לצאת באפריל ,  ותג המחיר שלו עומד על 39.99 דולרים בארה"ב .
 
רדיו גע גע
ה-iFM של גריפין ,  המאפשר לשמוע שידורי רדיו באייפון או באייפוד חוזר בגירסה חדשה

