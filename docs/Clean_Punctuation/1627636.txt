הפועל רעננה - הפועל באר שבע :  להישאר על הגל
העולה החדשה תנסה להמשיך את השבוע המצוין ,  עדיין במערך התקפי .  מנגד ,  עזורי הזהיר את שחקניו מסטיבן כהן  ( ש' ,  19:00 ) 
עם ניצחון על מכבי פתח תקוה בשבוע שעבר והעפלה לחצי גמר גביע הטוטו באמצע השבוע ,  תנסה הפועל רעננה לסגור שמונה ימים חלומיים עם שלושה ניצחונות וליצור ,  לראשונה העונה ,  רצף של שני נצחונות ליגה ,  כשתארח את מחר  ( שבת ,  19:00 )  את הפועל באר שבע .  ברעננה יודעים כי ניצחון יכול להקפיץ אותם עד מקום העשירי ,  אך הפסד עלול להוריד אותם אל מתחת לקו האדום .
 בעולה החדשה אמנם חגגו השבוע ,  אך לוח המשחקים הצפוף יצר לפחות בעיה אחת ,  כשדודו ביטון ,  שנפצע במהלך המשחק מול בני יהודה ביום רביעי ,  עדיין בספק למשחק ורק מחר ,  סמוך לשעת המשחק ,  יתברר האם יהיה כשיר .  רז כהן יחליפו בהרכב אם לא יעבור את מבחן הכשירות .  איתי טואף ,  לעומתו ,  החלים מהפציעה ויפתח בהרכב .  
מאמן הקבוצה ,  אלי כהן ,  צפוי להמשיך עם ההרכב ההתקפי גם מול הקבוצה של גיא עזורי ,  כשלצד ביטון או רז כהן יפתחו כריסטיאנו דוס סנטו ואבי כנפו בחוד .  סטיבן כהן ימשיך להנהיג את הקבוצה בקישור לצד תמיר פור וגיל קופר ,  כשעמרי עטיה ,  אבי סופר ,  איתי טואף ורועי לוי ירכיבו את חוליית ההגנה .  שאול סמדג'ה הוותיק ימשיך בין הקורות .
 בקבוצה חגגו את העלייה ההיסטורית לחצי גמר גביע הטוטו עם ארוחה יוקרתית במסעדה ,  שם ביקשו קברניטי הקבוצה מהשחקנים לא לנוח על זרי הדפנה ולא לבוא שאננים לקראת המשחק מול באר שבע .  המאמן אלי כהן הזהיר את שחקניו מפני ההתקפה הבאר שבעית המהירה ,  וביקש להעניק תשומת לב מיוחדת למאור מליקסון .
 הרכב משוער :  שאול סמדג'ה ,  רועי לוי ,  איתי טואף ,  אבי סופר ,  עמרי עטיה ,  תמיר פור ,  גיל קופר ,  סטיבן כהן ,  אבי קנפו דודו ביטון  ( רז כהן )  ,  כריסטיאנו דוס סנטוס .
 מאמן הפועל באר שבע ,  גיא עזורי ,  ביקש מהנהלת הקבוצה לנסות לזרז את ההליך לאזרוחו של הבלם ריאן אדלי ,  ואם הוא יקבל בקרוב מעמד של תושב ארעי ,  המאמן עשוי לצרף זר אחד ולהשאיר את מרקוס גלארסה או דנילו מוריירה ,  כשכזכור אחד מהם היה אמור לקבל הודעת שחרור .  
כך או כך ,  המאמן ימשיך לתת קרדיט לאחרון בהרכב הקבוצה במשחק בכפר סבא ,  מול הפועל רעננה ,  כשהברזילאי יתופקד לצדו של נדב קידר .  שמעון הרוש ימשיך בעמדת המגן השמאלי .  גם בהתקפה עזורי לא מתכוון לערוך שינויים .  חנן פדידה ,  שכבש בשבועיים האחרונים ,  יפתח בהרכב לצידו של אוהד קדוסי .  בצוות המקצועי הזהירו את שחקני הקבוצה מסטיבן כהן ,  שהוא המוציא לפועל העיקרי בהתקפת רעננה .  ייתכן כי השחקן יזכה לשמירה אישית על ידי אחד הקשרים האחוריים .
 הקבוצה הוציאה אתמול הודעה רשמית לפיה היא החתימה את החלוץ הגנאי ,  ג'יימס ביסו  ( 19 )  שנחשב לכשרון גדול בגאנה ,  אלא שראשי הפועל פתח תקוה שוקלים כעת לתבוע מההתאחדות לבטל את העסקה בטענה שהם מחזיקים בהסכם לפיו הוא ישחק רק בהפועל פתח תקוה .  בפתח תקוה טוענים כי ההסכם נחתם באמצעות מאיר שמיר המקורב לקבוצה .  גורם בהפועל פתח תקוה אמר : " נוציא 'צו מניעה' נגד העסקה .  ביסו הוא שחקן שלנו .  מעולם לא התיימרנו לגנוב להפועל באר שבע שחקנים ".  
עזורי קיבל מספר קלטות של שחקנים מאירופה והוא בוחן את מועמדותם .  בינתיים לא נראה שהקשר הגנאי מוחמד אדמו יוחתם בקבוצה .
 הרכב משוער :  טברטקו קאלה ;  מרכוס גלארסה ,  נדב קידר ,  דנילו מוריירה ,  שמעון הרוש ;  אייל שן ,  יוסי אופיר ,  מאור מליקסון ,  דוד רביבו ;  אוהד קדוסי ,  חנן פדידה .
 
הפועל רעננה - הפועל באר שבע :  להישאר על הגל
העולה החדשה תנסה להמשיך את השבוע המצוין ,  עדיין במערך התקפי .  מנגד ,  עזורי הזהיר את שחקניו מסטיבן כהן  ( ש' ,  19:00 ) 

