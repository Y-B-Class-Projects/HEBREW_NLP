כתבי ה-BBC שבתו נגד קיצוצי פנסיה - הרשת נאלצה לשדר תוכניות מוקלטות
הכתבים מתכננים לשבות שוב במחאה על תוכניות ההנהלה ,  שנועדו להקטין גירעון של 1.5 מיליארד ליש"ט
כתבי רשת השידור הבריטית bbc שבתו בסוף השבוע האחרון במחאה על קיצוצי פנסיה ,  ואילצו את ערוצי הרשת לשדר תוכניות מוקלטות מראש ושידורים חוזרים.4,100 כתבי ה-bbc החברים באיגוד העיתונאים הלאומי בבריטניה שבתו במשך 48 שעות בימים שישי ושבת ,  במחאה על תוכנית ההנהלה לקצץ את הגירעון בקרן הפנסיה של הרשת ,  המוערך ב-1.5 מיליארד ליש"ט  ( 2.4 מיליארד דולר )  ,  באמצעות הגבלת העלאות מתוכננות בתשלומי הפנסיה.הכתבים מתכננים שביתה נוספת של 48 שעות החל מיום שני הבא ,  כך נכתב באתר האינטרנט של ה-bbc .  על אף השביתה ,  שידורי הבוקר בתחנות הרדיו והטלוויזיה של הרשת התקיימו היום כמתוכנן.מזכ"ל האיגוד ,  ג'רמי דיר ,  ציין בהצהרה שפורסמה באתר האינטרנט של ה-bbc כי השינויים במערכת הפנסיה  " מכשילים את צוות ה-bbc ".  הוא הוסיף כי  " עיתונאי ה-bbc לא מבקשים פנסיות גבוהות יותר .  הם מבקשים עסקה שתגן על מה שהובטח להם - ושעליו שילמו כבר ". 

כתבי ה-BBC שבתו נגד קיצוצי פנסיה - הרשת נאלצה לשדר תוכניות מוקלטות
הכתבים מתכננים לשבות שוב במחאה על תוכניות ההנהלה ,  שנועדו להקטין גירעון של 1.5 מיליארד ליש"ט

