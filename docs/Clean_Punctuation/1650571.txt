הרוצח הצעיר בבריטניה חזר לכלא בגלל פורנו
ג'ון ונבלס ,  שריצה שמונה שנות מאסר בכלא לאחר שרצח בילדותו ילד בן שנתיים ,  שוב נמצא מאחורי הסורגים בשל מה שהוגדר כ"עבירות של פורנוגרפיית ילדים "
 אחד הרוצחים הצעירים ביותר בתולדות בריטניה שוב נמצא מאחורי הסורגים ,  לאחר שהפר את תנאי שחרורו .  ג'ון ונבלס הורשע יחד עם חברו רוברט תומפסון ברצח הילד ג'יימס באלג'ר לפני 17 שנה .  השניים היו בני 10 בזמן שביצעו את הרצח ,  הרוצחים הצעירים ביותר בבריטניה במאה ה-20 .  הם שוחררו בשנת 2001 וקיבלו זהות חדשה ,  וכיום הם בני 27 .
 הידיעה על חזרתו של ונבלס לבית הסוהר התפרסמה בשבוע שעבר ,  ושר המשפטים ג'ק סטרו סירב לפרט את הנסיבות .  היום  ( ראשון )  מפרסם העיתון  " הסאנדיי מירור "  כי ונבלס נמצא מאחורי הסורגים עקב עבירות של פורנוגרפיית ילדים .  דובר משרד המשפטים הבריטי סירב להתייחס לידיעות על אופי העבירות של ונבלס .  
ההתפתחות האחרונה במקרה הרצח שזעזע את בריטניה העלתה שוב את הדיון במדינה על הפרטיות חסרת התקדים שלה זכו ונבלס ותומפסון לאחר שחרורם ,  ועל הליך שיקומם .  אמו של באלג'ר ,  דניס פרגוס ,  אמרה שוונבלס צריך לאבד את האנונימיות שלו אם הוא יועמד לדין בגין עבירות חמורות .  פרגוס צפויה להיפגש עם ג'ק סטרו במהלך השבוע הקרוב .  
נבלס ורוברט תומפסון היו בני 10 כשפיתו את ג'יימס באלג'ר בן השנתיים ללכת איתם ממרכז קניות סמוך לליברפול לפסי רכבת סמוכים והיכו אותו למוות .  הם ישבו שמונה שנים בבית סוהר ,לאחר שבית המשפט האירופי קבע כי הם זכו ל"יחס לא אנושי ומשפיל בבית משפט לבוגרים ",  וזכו לאנונימיות למשך כל חייהם לאחר שחרורם .  לפי תנאי השחרור ,  הם חייבים לעמוד בשורה של תנאים מחמירים כולל ,  איסור על יצירת קשר אחד עם השני ,  או שהייה בליברפול .  
בזמן המשפט ,  ונבלס נחשב לבעל סיכוי גבוה יותר להשתקם ,  מכיוון שהביע יותר חרטה משותפו .  אך לפי דיווחים בתקשורת מאז שחרורו הוא הפך למשתמש כבד בסמים ,  וסבל משורה של בעיות פסיכולוגיות ,  ואף הרגיש צורך לחשוף את זהותו האמיתית ,  גם בפני זרים .
 
הרוצח הצעיר בבריטניה חזר לכלא בגלל פורנו
ג'ון ונבלס ,  שריצה שמונה שנות מאסר בכלא לאחר שרצח בילדותו ילד בן שנתיים ,  שוב נמצא מאחורי הסורגים בשל מה שהוגדר כ"עבירות של פורנוגרפיית ילדים "
 
