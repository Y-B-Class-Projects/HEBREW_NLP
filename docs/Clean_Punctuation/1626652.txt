גוטמן : " כואב לי הלב על באדיר "
 מאמן הפועל תל אביב ריחם על הבלם ,  שאמר לחיים יעקב בסיום התיקו עם הפועל עכו :  עכשיו נתת את האליפות למכבי חיפה ".  המאמן הסביר את היכולת החלשה :  לא שיחקנו את הכדורגל שלנו .  נאתכו : " לא באנו שאננים ".  הוכנבוים :  אני המום מהתוצאה
צילום ועריכת וידאו :  נועם אשל
הפועל תל אביב איבדה הערב  ( שלישי )  נקודות חשובות מאוד במאבק על האליפות אחרי 1:1 גרוע מבחינתה נגד הפועל עכו ,  אבל לא פחות חשוב מכך ,  היא מבינה שהיכולת הזו בוודאי לא תספיק נגד בית"ר ירושלים ,  מולה היא תצטרך להסתדר ללא וואליד באדיר ,  שהורחק בסיום המשחק על ידי חיים יעקב .  השופט טען בסיום המשחק כי ההרחקה נבעה מכך שבאדיר תקף אותו מילולית בסיום וצעק לעברו : " אתה עכשיו נתת את האליפות למכבי חיפה ". 
הרוחות סערו מאוד בסיום המשחק באיצטדיון גרין בנצרת עילית ,  כאשר באדיר עצמו רץ באמוק לעברו של יעקב ,  וזעק מולו : " בחיים שלי לא ראיתי דבר כזה !  מה אמרתי ?  !  מה אמרתי ?  !  תגיד את האמת לגבי מה שאמרתי לך !  בילדים שלי אני נשבע שלא אמרתי לך !  ".  למרות הדברים ,  יעקב לא שינה את החלטתו והותיר את ההרחקה של באדיר .
 מאמן הפועל תל אביב ,  אלי גוטמן ,  סיפר כי הוא לא מבין את ההחלטה של יעקב ,  ואמר : " לא הבנתי למה הוא הוציא את האדום ,  הוא לא הסכים לומר לי .  כואב לי הלב שזה קרה כי אם יש שחקן שמסמן עבורי את המקצוענות וההגינות בכדורגל זה באדיר ". 
על המשחק עצמו אמר גוטמן : " היום לא שיחקנו טוב ,  התקשנו מול קבוצה ששמרה אישית ,  לא הנענו את הכדור ולא יצרנו מצבים חוץ מהשער .  באנו נחושים ומוכנים ,  אבל לא שיחקנו את הכדורגל שלנו היום .  אנחנו צריכים עכשיו לצאת לנוח ,  עברנו רצף משחקים לא פשוט ,  ונתכונן למשחק הבא ". 
ביברס נאתכו הוסיף : " לא חושב שבאנו שאננים ,  באנו באותה מוטיבציה של השבועות האחרונים .  היום הדברים לא הלכו לנו כרגיל ,  עכו הצליחה לשבש לנו את המשחק על מגרש שמאוד קשה לשחק עליו ".  נאתכו התייחס לחסרונות של באדיר ,  אניימה ויבואה במשחק מול בית"ר ירושלים ,  והוסיף : " בשביל זה יש לנו סגל גדול ,  יש לנו כמעט שבוע להתכונן ונעשה את המיטב .  אני מאמין שהשחקנים שיעלו במקומם יעשו את העבודה ". 
בהפועל עכו עדיין לא חגגו ניצחון ביתי ,  אבל התוצאה נגד האדומים נראתה כמו הישג לא פחות חשוב .  מאמן הקבוצה ,  ירון הוכנבוים ,  התקשה להסתיר את החיוכים בסיום ,  ואמר : " באמת הפועל תל אביב זו קבוצה גדולה ,  אני פשוט נפעם ומתרגש מהשחקנים שהם חוזרים מפיגור .  זה לא קל אחרי שלפני שלושה ימים הפסדנו לבאר שבע .  אני פשוט גאה בשחקנים ". 
על העובדה שקבוצתו מציגה יכולת מצוינת ומשיגה תוצאות טובות בשבועות האחרונים ,  הוסיף הוכנבוים : " כל משחק זו אופרה אחרת .  הייתה לנו פתיחה לא טובה ,  היו לנו כל מיני פצועים ואילוצים ,  זה יוצר לחץ עצום ,  לפעמים זה עובד ,  לפעמים לא .  אם היו אמורים לי שהפועל עכו עם זר אחד תהיה במקום עשירי בתום הסיבוב בלי זרים ,  הייתי אומר אין מצב ,  אבל אני פשוט המום ,  אני לא יודע איך להודות לשחקנים .  הם שחקנים ישראלים ,  לא מהשורה הראשונה ,  לא זרים ,  לא שחקני נבחרת .  בכל מקרה ננסה להביא חיזוק ,  אבל לא נפגע בישראלים שיש לנו ". 
שוער הפועל עכו ,  דודו גורש ,  שהצטיין : " משחק טוב שלי ,  משחק מלחמה של כל הקבוצה .  חששנו מהמשחק .  נתנו כבוד להפועל תל אביב אבל עם הזמן השתחררנו והראינו שגם אנחנו יכולים להוציא נקודות .  הפועל עכו גרמה להפועל תל אביב לא להיראות במיטבה .  השקענו הרבה על המגרש ".  על הפנדל שעצר לוינסנט אניימה ,  אמר גורש : " בלילה חשבתי על זה ,  כי הדבר הכי משפיל זה ששוער מבקיע לשוער ,  אבל אני שמח שהצלחתי לעצור .  אני כבר מכיר את הבעיטות שלו ,  ידעתי לאיזה פינה אני הולך ולקחתי לו את הפנדל .  פנינו להישארות בליגה ,  אבל אנחנו הפתעת הסיבוב ". 

גוטמן : " כואב לי הלב על באדיר "
 מאמן הפועל תל אביב ריחם על הבלם ,  שאמר לחיים יעקב בסיום התיקו עם הפועל עכו :  עכשיו נתת את האליפות למכבי חיפה ".  המאמן הסביר את היכולת החלשה :  לא שיחקנו את הכדורגל שלנו .  נאתכו : " לא באנו שאננים ".  הוכנבוים :  אני המום מהתוצאה

