פישר : " גוף עצמאי שהיו"ר שלו הוא נגיד בנק ישראל יכול להיות פיתרון טוב לפיקוח על המערכת הפיננסית "
 כך אמר פישר בכנס בנק ישראל באזל 2 שנערך היום ;   " מיסוי בנקים יכול להיות כלי יעיל להתמודדות עם משברים "
" לדעתי ,  גוף עצמאי שהיו"ר שלו הוא נגיד בנק ישראל יכול להיות פיתרון טוב לפיקוח על המערכת הפיננסית ",  כך הצהיר היום נגיד בנק ישראל סטנלי פישר בכנס שעורך בנק ישראל בנושא באזל 2.פישר ציין בדבריו כי  " יש מחלוקת על באזל 2 שלא הצליח למנוע את המשבר ,  כל מערכת פיקוח לא תהיה מושלמת ותדרוש שינויים .  המערכת הפיננסית תמיד נמצאת בתהליך של שינוי ותמיד נצטרך להיות על המשמר .  באזל 2 הוא לא המילה האחרונה .  עם זאת ,  מערכת באזל 2 מתמקדת בניהול סיכונים כמפתח ליציבות - זה הדגש הנכון .  זה מקור הבעיה במערכת בנקאית ובכל מערכת פיננסית ." משבר הוא דבר נורא לבזבז .  המשבר העלה כל מיני שאלות ,  בין היתר שאלת הפיקוח על יציבות המערכת הפיננסית .  יציבות המערכת זה משהו שאי אפשר להמעיט בחשיבותו וכל המדינות שלא היה להם משבר במערכת הפיננסית יוצאות מהמיתון מהר יותר לאחר המשבר העולמי האחרון ." הבעיה היא גם אם הבנק המרכזי מפקח ,  סיכון היציבות למערכת יכול להגיע מכיוון אחר .  למשל מהשוק החוץ בנקאי .  בשביל זה צריך לחשוב על מודל פיקוח על יציבות כל המערכת הפיננסית .  בעולם נכתבים עכשיו דו"חות בנושאים אלו ,  וגם בישראל אסור לבזבז זמן .  צריך להתחיל לעבוד על זה ולגבש גישה יעילה לבעיה זו שמתאימה למשק שלנו ". לדבריו של פישר ,  כללי באזל 2  ( כללים בינלאומיים לניהול סיכונים במערכת הבנקאית - א.א .)  מתייחסים לפיקוח ברמת המוסד הבנקאי ולא מתייחסים למערכת כולה : " עם זאת במהלך המשבר התחלנו להבין שאם אתה קובע כלים לפיקוח שעל פיהם כל מוסד נמצא במצב יחסית יציב ,  יכול להיות שטעינו במסגרת ההנחות על כל המערכת .  כעת מנסים לחשוב איך להיות יותר בטוח שההנחות שאנחנו מניחים לגבי מה שקורה במערכת כולה ,  הן עצמן לא סכנה ליציבותה ". פישר טען כי עד המשבר האחרון הגישה היתה שאם יש בועה באחד השווקים ,  צריך לחכות שהיא תתפוצץ ואז להתחיל בעבודת הניקוי .  אבל לטענתו ,  לפעמים התפוצצות הבועה יוצרת בעיות רציניות ,  ותהליך הניקיון לא נגמר מהר ,  אלא מביא לצורך להתמודד עם בנקים שפשטו רגל בעלויות ענקיות ,  במיוחד כשהבועה היא במערכת הפיננסית.פישר הוסיף שהבעיה היא שלבנק המרכזי יש כלי אחד להתמודדות עם משברים והוא הריבית .  כלי זה לא מספיק .  פישר ציין כי לדעתו ניתן להשתמש בהלימות ההון של הבנקים ובמתן אשראי על ידם ככלי אנטי מחזורי - כלומר ,  בימי גיאות להגדיל את דרישות ההון מהבנקים על מנת למנוע היווצרות בועות ,  ובימי שפל להקטין את דרישות הלימות ההון על מנת שיתנו יותר אשראי לשוק ." נצטרך כל פעם לשנות את הלימות ההון שאנו דורשים מהבנקים ,  והבנקים בפעילותם צרכים לקת את זה בחשבון .  למעשה זה כמו מיסוי על הבנקים ,  ומיסוי יכול להיות כלי יעיל להתמודדות עם משברים "  אמר פישר ורמז : " בעתיד נמצא את עצמנו במצב שבו נצטרך לעשות את זה ".  פישר ציין כי כלי אחר ,  אם כי קצת מיושן ,  הוא פיקוח ישיר על הלוואות לסקטורים מסויימים : " שוק הדיור למשל ,  יכול להיכנס בתחום זה .  כמעט כל משבר פיננסי בעולם היתה לו נגיעה לשוק הנדל"ן .  אם אנחנו חושבים שיש בועה בשוק מסוים - אפשר לכוון שינויים של הכללים הנדרשים מהבנקים ביחס לשוק זה ". 

פישר : " גוף עצמאי שהיו"ר שלו הוא נגיד בנק ישראל יכול להיות פיתרון טוב לפיקוח על המערכת הפיננסית "
 כך אמר פישר בכנס בנק ישראל באזל 2 שנערך היום ;   " מיסוי בנקים יכול להיות כלי יעיל להתמודדות עם משברים "
 
