תשדירי עמותת אפרת הוסרו מתחנות הרדיו האזורי
מנכ"ל הרשות השניה מנשה סמירה התנה את המשך שידור הפרסומת לעמותה המתנגדת להפלות ,  בכך שתוכנו ישונה והוא יהיה אינפורמטיבי
תשדיר עמותת אפרת המתנגדת להפלות הוסר מתחנות הרדיו האזורי בעקבות הנחיית הנהלת הרשות .  לוואלה !  ברנז'ה נודע ,  כי בשבוע שעבר הודיעה מנהלת אגף הרדיו ברשות עידית צ'רנוביץ למנהלי התחנות להפסיק לשדר את התשדיר החל מיום ראשון  ( אתמול )  בשעה 14:00 .  בפנייתה לתחנות כתבה צ'רנוביץ,כי התשדיר עוסק בנושא המצוי במחלוקת ציבורית ואינו אינפורמטיבי בלבד ,  אלא שיש בו הבעת דעה , " עדות אישית "  ולכאורה כלל אינו כולל היבט מסחרי .  בשל כך התשדיר אינו עומד במתכונתו הנוכחית בכללי הרשות השנייה .
 מנכ"ל הרשות מנשה סמירה התנה את המשך שידור התשדיר בכך שתוכנו ישונה והוא יהיה אינפורמטיבי בלבד ,  ועד אז להפסיק את שידורו .  בעקבות הנחייתו של סמירה פנתה עמותת אפרת באמצעות עורך הדין דרור שוסהיים בבקשה לערער על ההחלטה לחייב את שינוי נוסח התשדיר .  ועדת הערר של המועצה תדון בנשא ביום חמישי הקרוב אולם עד אז התשדיר פסול לשידור .
 כפי שפורסם בוואלה !  ברנז'ה ,  חבר הכנסת ניצן הורוביץ  ( מרצ )  פנה לרשות השנייה ולרשות השידור בדרישה להסיר את תשדירי עמותת אפרת הפועלת למניעת הפלות ,  מאחר שהם עוסקים בנושא השנוי במחלוקת שאסור בשידורי קול ישראל ובתחנות הרדיו האזוריות .
 
תשדירי עמותת אפרת הוסרו מתחנות הרדיו האזורי
מנכ"ל הרשות השניה מנשה סמירה התנה את המשך שידור הפרסומת לעמותה המתנגדת להפלות ,  בכך שתוכנו ישונה והוא יהיה אינפורמטיבי

