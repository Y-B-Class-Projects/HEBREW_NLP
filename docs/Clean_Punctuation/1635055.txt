1.03 מיליון שקל ל-4 חדרים בחולון 
ניתוח עסקה
העסקה :  דירת 4 חדרים בחולון נמכרה ב-1.03 מיליון שקל .  הנכס :  שטחה של הדירה הוא 100 מ"ר ,  והיא נמצאת בשכונת קרית בן גוריון ,  בהצטלבות הרחובות לנדאו ובן גוריון .  הדירה ממוקמת בקומה השישית בבניין בן 10 קומות שגילו 25 שנה .  צמודה לה חניה והיא נהנית משלושה כיווני אוויר .  ניתוח העסקה :  הדירה הוצעה ב-1.05 מיליון שקל ,  וכעבור פחות מ-24 שעות נמכרה ב-1.03 מיליון שקל .  פעילים בשוק הנדל"ן המקומי מספרים כי הדירה נמצאת באזור הישן והפחות מבוקש של השכונה .  בנוסף ,  רחוב בן גוריון הוא עורק תחבורה ראשי המחבר בין חולון לראשון לציון - והמיקום הרועש היה גם הוא שיקול בקביעת המחיר .  מחירן של דירות דומות ברחובות שקטים יותר בשכונה הוא כ-1.1 מיליון שקל .  בבניין סמוך נמכרה באחרונה דירת 3 חדרים ב-950 אלף שקל ,  דבר שמדגיש את כדאיות העסקה לקונים .  המוכרת היא אשה שביקשה לעבור להתגורר בבית פרטי בקיבוץ באזור הדרום ,  ואילו הרוכשים הם בני זוג עם שני ילדים שהתגוררו בשכונה בשכירות .  השורה התחתונה :  מיקום הדירה ברחוב רועש ובאזור הישן של השכונה הביא למחיר נמוך יחסית .  - עזרו בניתוח העסקה :  המתווך דודי כהן מסוכנות רי/מקס אביב בחולון ,  המתווך אורן כהן מסוכנות רי/מקס אקסלנס בחולון והמתווכת בלהה קציר מתיווך תיווכית נכסים

1.03 מיליון שקל ל-4 חדרים בחולון 
ניתוח עסקה

