 " כבר ארבע שנים אני מחפשת עבודה בישראל "
  >  >  ד"ר רונית ריצ'י החלה לחפש עבודה באקדמיה בישראל כבר ב-2006 ,  אז סיימה את התואר השלישי שלה בספרות השוואתית באוניברסיטת מישיגן בארה"ב .  מאז הספיקה לעבור לסינגפור כדי לעסוק בפוסט דוקטורט למשך שנתיים ,  ומכיוון שבארבע השנים האחרונות עדיין לא מצאה עבודה בישראל ,  התקבלה לעבודה באוניברסיטה הלאומית של אוסטרליה  ( anu )  ,  שם היא מועסקת כיום במסלול לקביעות .  כיום היא נמצאת בישראל בחופשה . " התואר שלי הוא בספרות השוואתית ,  אבל התמקדתי בתרבות והיסטוריה של אינדונזיה והתפתחות האיסלאם בה .  למדתי בחו"ל ,  כי אי אפשר ללמוד את זה בישראל .  האפשרויות שלי היו לימודים במרכזים הטובים בארה"ב ,  בהולנד או באוסטרליה .  אינדונזיה היא המדינה המוסלמית הגדולה בעולם ,  ולדעתי התחום הזה מאוד חשוב ומעניין ".   " בכל השנים האחרונות אני ממשיכה לחפש עבודה בישראל .  פניתי לאוניברסיטה העברית ולאוניברסיטת חיפה ותל אביב ,  אבל כרגע התחום עדיין לא מפותח בישראל ,  ונראה שאוכל להתקבל לעבודה רק אם אוניברסיטה מסוימת תחליט להרחיב את החוגים ללימודי מזרח-אסיה ",  היא אומרת . " אני רוצה לחזור לישראל ,  וזאת החלטה לא פשוטה ,  אבל אם היתה לי הזדמנות הייתי חוזרת ".  ריצ'י נשואה ואם לשלושה ילדים ,  ומשפחתה עברה עמה מישראל לארה"ב ,  לסינגפור ומשם לאוסטרליה . " זה מורכב מבחינת הילדים ,  וככל שהם גדלים זה הופך למורכב יותר ",  היא אומרת ומציינת כי היא מעוניינת שיגדלו בישראל .  ריצ'י רשומה גם היא במרכז הקשר של האקדמיה הלאומית ,  ומקווה כי בקרוב תוכל לחזור לישראל .

" כבר ארבע שנים אני מחפשת עבודה בישראל "
 nan
