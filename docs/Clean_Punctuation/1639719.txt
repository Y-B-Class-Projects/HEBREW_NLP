אבי לוזון ,  תלמד ! 
יו"ר התאחדות הכדורגל הסינית דורש שאם מאמן זר ימונה לנבחרת הוא יהיה בעל שם עולמי .  חוס הידינק כבר על הכוונת
לנשיא החדש של התאחדות הכדורגל הסינית ,  ווי די ,  נמאס ממאמנים זרים שלא מצליחים להוביל בגאון את הנבחרת להישגים ,  וכעת הוא דורש שאם ימונה מאמן זר נוסף לנבחרת ,  הוא יהיה אחד בעל שם עולמי .  ווי די נבחר בבחירות לנשיאות ההתאחדות בחודש שעבר ,  לאחר שהנשיא הקודם ,  נאן יונג ,  פוטר כיוון שנעצר בחשד להטיית משחקים .  עם זאת ,  בסין כרגע לא נוטים להחליף את המאמן הנוכחי גאו הונגבו .
 במידה והונגבו יפוטר ,  הרי שווי די רוצה להביא מאמן בעל שיעור קומה כאשר מי ששמו הוזכר הוא לא פחות מאשר חוס הידינק ,  מאמן נבחרות הולנד ודרום קוריאה לשעבר ומאמן נבחרת רוסיה כיום . " הגישה שלי כלפי מאמנים זרים היא שאנחנו לא צריכים להעסיק כאלה מדרגה שנייה והשלישית ",  אמר ווי די . " אם נחליט להביא מאמן זר ,  אנחנו צריכים אחד מהטופ העולמי .  זה לא יהיה זול ,  אבל אני מאמין שכסף הוא לא הבעיה ". 
המאמן הזר האחרון של הנבחרת הסינית היה ולדימיר פטרוביץ' הסרבי ,  שפוטר לאחר שהנבחרת בהדרכתו לא עברה שלב במוקדמות מונדיאל דרום אפריקה 2010 .  עם זאת ,  תחת מאמן זר אחר ,  גם סרבי ,  בורה מילוטינוביץ' ,  הצליחה הנבחרת הסינית להעפיל ,  בפעם הראשונה והאחרונה בינתיים בתולדותיה ,  למונדיאל .  זה מה שאבי לוזון מחפש ,  לא ? 

אבי לוזון ,  תלמד ! 
יו"ר התאחדות הכדורגל הסינית דורש שאם מאמן זר ימונה לנבחרת הוא יהיה בעל שם עולמי .  חוס הידינק כבר על הכוונת

