גרמניה :  קוראני ממשיך במרדף
שאלקה הציגה משחק חלש מול נירנברג מהתחתית ,  אבל שער של החלוץ בדקה ה-48 סידר לה ניצחון 0:1 וחזרה למקום השני
אחרי שראתה את חברותיה לצמרת שבות מהפגרה בכושר מצוין ואוספות שלוש נקודות ,  גם שאלקה רצתה לעשות זאת ולחזור למקום השני .  הקבוצה של פליקס מגאת' אירחה את נירנברג מהתחתית ,  שנוצחה בארבעת משחקיה האחרונים טרם הפגרה ,  וגברה עליה 0:1 כדי להתייצב במאזן של 37 נקודות ,  רק שתיים פחות מלברקוזן המוליכה .
 פר קלוגה ואדו ערכו בכורה בהרכבה של שאלקה ,  אבל הראשון נפצע בדקה ה-35 ונאלץ לפנות את מקומו .  דווקא האורחים ,  עם הבלם הברזילאי ברנו ,  המושאל מבאיירן מינכן ,  בהופעה ראשונה ,  היו טובים יותר במחצית הראשונה ,  אבל אלברט בוניאקו החמיץ פעמיים ואנגלוס חריסטאס פגש את הקורה .  נירנברג שילמה על כך בדקה ה-48 ,  כשקווין קוראני קיבל מסירה מג'פרסון פרפאן וכבש מקרוב .  למרות משחק מאכזב שלה ,  שאלקה שומרת על הבית ומשיגה ניצחון רביעי ברציפות .
 קלן - דורטמונד 3:2
הקבוצה של יורגן קלופ חזרה מהפגרה בדיוק כשם שהיא יצאה אליה ורשמה הערב ניצחון חמישי ברציפות ,  תוך שהיא מתבססת במקום החמישי ומצהירה על כוונות להיאבק גם על אחד משלושת המקומות הראשונים .  
הבלם מאטס המלס כבש צמד ,  הראשון בנגיחה אחרי קרן בדקה ה-28 והשני אחרי בעיטה חופשית בדקה ה-45 .  הזמן עבר ונראה היה שהאורחים נמצאים בדרכם הבטוחה לניצחון ,  אבל קלן התעקשה לכפות דרמה גדולה וצימקה בדקה ה-82 משער של קווין מק'קנה .  שתי דקות לסיום קבע יוסוף מוחמד 2:2 ,  אבל דורטמונד הייתה זו שאמרה את המילה האחרונה עם שער ניצחון של קווין גרוסקראוץ בדקה ה-90 .  

גרמניה :  קוראני ממשיך במרדף
שאלקה הציגה משחק חלש מול נירנברג מהתחתית ,  אבל שער של החלוץ בדקה ה-48 סידר לה ניצחון 0:1 וחזרה למקום השני

