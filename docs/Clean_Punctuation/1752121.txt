בית"ר ירושלים - הפועל פתח תקוה :  מתח גבוה
מלמיליאן הלחוץ שומר את שחקניו במתח ולא חשף את ההרכב לקרב התחתית  ( ש' ,  18:45 ,  ספורט 1 )  .  בפ"ת ,  דודו ביטון יפתח
בית"ר ירושלים :   בתולדות בית"ר ירושלים רשומים תשעה משחקי רדיוס ביתיים .  מתוכם ניצחה הקבוצה בשלושה ,  סיימה אחד בתיקו ונוצחה בחמישה .  סה"כ 35% הצלחה ,  לעומת 70% הצלחה במשחקי הבית בעשור האחרון .  אגב ,  הניצחון האחרון של בית"ר במשחק רדיוס ביתי היה נגד הפועל תל אביב בווינטר במשחק האליפות של עונת 2006/7 ,  משחק אותו ניצחו הירושלמים 1:2 משער ניצחון של דרק בואטנג בדקה ה-90 .  
הפועל פתח תקוה :  גם באופן יחסי למפגשים מול קבוצות צמרת ,  הפועל פתח תקוה אף פעם לא הרשימה במפגשים נגד בית"ר ירושלים .  מתוך 82 מפגשים ,  30 הסתיימו בתיקו ,  אבל הנתון הבאמת מדהים הוא שפתח תקוה כבשה עד היום 19 שערים ב-40 משחקיה בטדי ,  לעומת 63 שספגה .  הנתונים הללו הם חריגים ומושפעים כנראה מהעובדה שהיריבה החלה להתפתח בעידן שאחרי שרשרת האליפויות .  רוצים עוד נתון מדהים ?  הפועל פתח תקוה ניצחה עד היום שש פעמים בבירה ,  וכל הניצחונות היו בתוצאה זהה  0:1  (  !  )  .  הניצחון האחרון הושג בעונת 2005/6  ( אלנתן סלמי )  .  מתוך שלושת המפגשים האחרונים ,  אבירם ברוכיאן כבש מולה בשניים .
 בית"ר ירושלים :  
אורי מלמיליאן העדיף לשמור על מתח בקרב השחקנים בנוגע להרכב שצפוי לפתוח מחר .  מעבר לכך ,  המאמן בכל זאת מתכנן מספר שינויים בהרכב ,  כאשר השינוי הגדול ביותר צפוי דווקא במשחק ההגנה ,  שם צפויים לחזור להרכב תומר בן יוסף ואלי דסה .  בחוליית הקישור מלמיליאן מקווה שהספסול בשבוע שעבר יעיר את עידן טל ואבירם ברוכיאן והשניים יתחילו לקחת אחריות כפי שהוא מצפה מהם .  בהתקפה תרגל מלמיליאן גם את משה בן לולו וגם את חן עזריאל ונראה כי רק מחר יחליט המאמן מי מהשניים יפתח .
 הפועל פתח תקוה :
 אם יובל נעים נמנע עד כה לדבר על הספסול של דודו ביטון בהקשרים פוליטיים או מקצועיים  התשובה לכך התקבלה באימון הבוקר .  היישר מעומק הספסל ביטון נכנס ל-11 והחליף את עידו אקסברד ,  שהמאמן הגדיר כפוטנציאל גדול אחרי המשחק האחרון .  שחקן בקבוצה אמר עוד לפני האימון : " זה מביך ,  כנראה שאת המאמן לא מעניין איך זה נראה מבחוץ .  אם זה יעזור לנו לנצח אחרי המשחק זה לא יעניין אף אחד ".  
אחרי שיחה עם נעים ,  הוחלט שיגאל אנטבי לא ייכלל כנראה בסגל בגלל כושר משחק לקוי ,  כשניסן אלקלעי ימשיך לקבל את המושכות באגף שמאל .  גם אור בן חמו  ( סדק בבהן )  ,  עמירן שקלים ,  אייל שן ורפי דהן  ( מורחק )  לא בסגל .  המשמעות :  אין שינויים אחרים בהרכב .  המאמן הקרין קלטת עם ביצועי בית"ר ירושלים ואמר לחניכיו באסיפה המסכמת : " זה משחק חשוב כמו כל המשחקים האחרים שלנו ,  אבל הגיע הזמן שנכבוש .  בשבועיים שאני פה עדיין לא כבשנו ,  למרות שגם לא ספגנו יותר משער אחד .  אני מבקש לשחק מרגל לרגל ,  בלי כדורים ארוכים בטדי ". 
בית"ר ירושלים :  אורי מלמיליאן
עד היום ,  כל שחקן בבית"ר שהוצב בפינה זו היה חלש ובשבוע לאחר מכן סופסל  ( סטיבן כהן הוא הקורבן התורן )  .  מחר זהו כבר המבחן של מלמיליאן .  זה לא שאנחנו חושבים שבמקרה של הפסד הוא צריך ללכת הביתה ,  פשוט במקרה של הפסד או אולי תיקו ייתכן והלחץ יעשה את שלו והרבה ברירות לא יוותרו לסמל הירושלמי .
 הפועל פתח תקוה :  דודו ביטון
בלב המשחק יעמוד המבחן האמיתי של דודו ביטון .  אחרי הפרשה הגדולה שנוצרה בעקבות חשיפת חוזהו ,  בהפועל פתח תקוה עדיין לא יודעים איזה ביטון הם יקבלו בחזרה .  את אותו חלוץ רעב שהיה השחקן היחיד שכבש העונה בליגה ,  או חלוץ מפוחד שלא הצליח להתגבר על ההשפלה שעבר מול מכבי חיפה .  המבחן העיקרי של השחקן יהיה להוכיח שהוא לא נסחף אחר ההתלהמות של הקבוצה שלו אלא מחפש שוב את הרשת .  זה כנראה הדבר שהוא יודע לעשות הכי טוב .
 בית"ר ירושלים :  אריאל הרוש ;  אלי דסה ,  משה מישאלוב ,  תומר בן יוסף ,  אבי ריקן ;  עידן טל ,  דן איינבינדר ,  אבירם ברוכיאן ,  שי חדד ;  חן עזריאל ,  עמית בן שושן .
 הפועל פתח תקוה :  שניר דורי ;  איאד חטובא ,  גל כהן ,  דניאל אדו ,  ניסן אלקלעי ;  ג'ונתן אסוס ,  גיא דיין ,  ישראל זגורי ,  גיא צרפתי ,  ג'וניור ויסה ;  דודו ביטון .
 
בית"ר ירושלים - הפועל פתח תקוה :  מתח גבוה
מלמיליאן הלחוץ שומר את שחקניו במתח ולא חשף את ההרכב לקרב התחתית  ( ש' ,  18:45 ,  ספורט 1 )  .  בפ"ת ,  דודו ביטון יפתח

