מכללות :  כאן בוחרים אלופה
טקסס תפגוש את אלבמה בגמר  ( 3:00 ,  ESPN )  ,  כשקולט מק'קוי ינסה להוכיח למארק אינגראם למי באמת מגיע פרס
אוסטין ,  בירת מדינת טקסס והבית של הלונגהורנס ,  בטירוף לקראת המשחק מחר מול אלבמה על תואר אליפות הNCAA- .  ההייפ סביב הקבוצה נמשך לאורך כל העונה ,  ואי אפשר לומר שהעיר קפצה על העגלה רק עכשיו .  לכל אורך העונה אפשר לראות את הדגלים הכתומים עם השור המפורסם במרפסות הבתים של הסטודנטים ,  את מבצעי הספיישל בימים של משחקים ,  את השור בכניסה למקדונלדס ואת העובדה שאתה יכול להיכנס למסעדה ב-2 לפנות בוקר ,  מישהו שיכור יצעק  " טקסס "  וכל הסועדים במסעדה יצעקו  " פייט "  בלי שהם מכירים את הבן-אדם .  הפנאטיות הזאת של הסטודנטים מתבצעת בלי שום זכר לאלימות או חוליגניזם ,  למרות כמויות האלכוהול הרבות הנצרכות במהלך המשחק ,  משהו שאולי כדאי שנלמד מהם .
 ברחוב גוודלופה ,  אחד הרחובות המרכזיים באוסטין ,  נמצאת רשת הפאסט פוד  " פיתה פיט ",  שם מוכרים את ה"וינס יאנג ספיישל "  כהוקרה לק"ב של הלונגהורנס שזכה בתואר הארצי .  עכשיו נשאלת השאלה האם צריכים להכין את ה"קולט מק'קוי ספיישל ",  או שיסתפקו בזיכרונות הדרייב של יאנג מ-2006 .  
את מק'קוי ראינו השנה בשתי תצוגות לא משכנעות מול אוקלהומה ונברסקה ,  לעומת עונת שיא מול שאר הקבוצות  ( שרובם נמושות )  .  השיא שלו השנה נרשם בערב חג ההודיה ,  במשחק המסורתי מול טקסס A & M .  באותו ערב פוטבול מצוין ,  מק'קוי זרק ל-304 יארד ,  כולל ארבעה טאצ'דאונים ,  ורץ ל-175 יארד  ( כולל ריצה אחת של 65 יארד )  וט"ד אחד .  אחרי אותו משחק ,  כל פרשני ESPN דיברו רק על דבר אחד - פרס ההייזמן .  ואז הגיע משחק אליפות הביג 12 מול נברסקה .  זאת הייתה הפעם השנייה שבה טקסס פגשה יריבת הגנה ראויה וחזקה ,  בראשותו של הדיפנסיב תאקל ושחקן הגנה של השנה ,  נדאמוקונג סו .  באותו משחק ראינו את מקוי נלחץ ,  כשכבר בדרייב הראשון הוא זרק לחטיפה .  את אותו ערב מקוי סיים עם ט"ד אחד  ( בריצה )  ,  שלוש חטיפות ורק 184 יארד .  זה היה ערב ההכרעה לטובת מארק אינגראם בזכייה על ההייזמן .  מה שמוביל אותנו לאלבמה .
  הקרימזון טייד הם קבוצת הגנה מצוינת ,  ששיתקה באמצעות  " שיטת הכאוס "  את טים טיבו וההתקפה מספר 1 במדינה ,  ככה שמק'קוי חייב להוכיח שהוא עשוי מהחומר שהופיע למשחק מול A & M .  אלבמה חששה מחסרונו של הליינבקר רולנדו מקליין ,  משהו שיכול להקל על מק'קוי ,  אבל המאמן ניק סייבן אמר כי הוא מצפה שישחק .  בשביל מק'קוי ,  נוצרי אדוק  ( מה הקטע של ישו עם קוורטרבקים ?  )  ,  משחק זה יהיה מאוד קריטי ,  כי הוא יכול להשפיע בענק על מיקום הדראפט ,  שהשנה עמוס במיוחד בק"ב מצוינים .  הוא יקיים את משחקו האחרון במדים הכתומים של טקסס ,  וכמו יאנג ,  שלא זכה בהייזמן ,  מגיע למשחק האליפות מול מחזיק התואר כדי להוכיח משהו .  יאנג עשה את זה ובגדול ,  האם מק'קוי יצליח גם ?  נחכה ונראה .
 
מכללות :  כאן בוחרים אלופה
טקסס תפגוש את אלבמה בגמר  ( 3:00 ,  ESPN )  ,  כשקולט מק'קוי ינסה להוכיח למארק אינגראם למי באמת מגיע פרס

