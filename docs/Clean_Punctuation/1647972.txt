קאפלו : " טרי לא יהיה הקפטן כל עוד אני המאמן "
 מאמן אנגליה הבהיר שבלם צ'לסי לא יענוד את הסרט תחתיו בעקבות פרשת ברידג' ,  אבל הוסיף : " גם כך הוא יישאר מנהיג "
 באנגליה הקדישו ביממה האחרונה הרבה מאוד תשומת לב למפגש בין ווין ברידג' לג'ון טרי אתמול  ( שבת )  ,  לפני ובמהלך המשחק בין צ'לסי למנצ'סטר סיטי .  המגן השמאלי לא לחץ את ידו של הבלם לפני המשחק וגם מאמן נבחרת אנגליה ,  פאביו קאפלו ,  שנכח במשחק ,  התייחס שוב לעניין .
 כזכור ,  אחרי פרסום הרומן שניהל טרי עם חברתו לחיים של ברידג' ,  נישל המאמן האיטלקי את הבלם מסרט הקפטן וכעת הוא הוסיף : " מעכשיו ועד המונדיאל טרי לא יחזור להיות קפטן הנבחרת ..  .  הוא לא יקבל את הסרט שוב בזמן שאני מאמן .  אני תמיד מבקש מהקפטן לשמש דוגמה לילדים ולאוהדים ואמרתי את זה לג'ון .  דיברנו והייתי מאוד שמח כי הוא הבין הכל ". 
יחד עם זאת ,  קאפלו גם החמיא לבלם : " ג'ון טרי הוא מנהיג והוא יישאר כזה גם בלי הסרט על הזרוע .  אמרתי לו להישאר אותו דבר .  אני לא חושב שהשחקנים איבדו מהכבוד שהיה להם כלפיו .  אני מקווה שזה היה הסיפור האחרון מהסוג הזה .  בכל מקרה ,  בשום שלב לא שקלתי לנפות אותו מהסגל ". 
קאפלו התייחס גם להודעת הפרישה של ברידג' מהמדים הלאומיים בשבוע שעבר ואמר : " יש לנו שלושה חודשים עד המונדיאל לנסות לשנות את ההחלטה שלו .  פתחתי את הדלת בפני כל השחקנים ועכשיו היא פתוחה גם לווין ברידג' ". 

קאפלו : " טרי לא יהיה הקפטן כל עוד אני המאמן "
 מאמן אנגליה הבהיר שבלם צ'לסי לא יענוד את הסרט תחתיו בעקבות פרשת ברידג' ,  אבל הוסיף : " גם כך הוא יישאר מנהיג "
 
