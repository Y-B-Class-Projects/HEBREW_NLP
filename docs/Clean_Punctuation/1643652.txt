בעקבות הירידה במדד ינואר - הכלכלנים מעריכים :  בנק ישראל לא יעלה הריבית ;  המדד יירד גם בפברואר
מדד המחירים לצרכן לחודש ינואר ירד ב-0.7% לעומת ציפיות הכלכלנים לירידה של 0.3% בלבד
מדד המחירים לצרכן לחודש ינואר 2010 ירד ב-0.7% - ירידה חדה לעומת התחזיות שכן כלכלנים העריכו כי המדד ירד ב-0.3%-0.6% כאשר התחזית הממוצעת היתה לירידה של 0.4% והחציון עמד על 0.3% .  יעד האינפלציה הממשלתי עומד על 1%-3% .  ב-2009 הסתכמה האינפלציה ב-3.9% לאחר אינפלציה של 3.8% ב-2008 ואינפלציה של 3.4% ב-2007 .  בעקבות המדד הנמוך קטנים הסיכויים שבנק ישראל יבחר להעלות את הריבית שכן העלאת ריבית נחשבת לצעד שמטרתו לרסן אינפלציה.רונן מנחם :  הנתונים ימנעו העלאת ריבית בחודשים הקרוביםמנהל יחידת ההשקעות והאסטרטגיה בבנק מזרחי-טפחות ,  רונן מנחם ,  כותב כי המדדים הנמוכים הקרובים וצורך לחזק את הפעילות במשק ,  בפרט לנוכח ההאטה המסוימת בחו"ל ,  ימנעו העלאות ריבית גם בחודשים הבאים . " לא מן הנמנע שהריבית לא תעלה חודשים ארוכים קדימה ". רוב הגורמים תומכים בהותרת הריבית על כנה :  לפי נתוני סחר חוץ ,  נבלמת העלייה ביצוא הטכנולוגיה העלית ויש האטה בשאר הטכנולוגיות .  השכר למשרת שכיר ירד 2.4% בחודשים ספטמבר-נובמבר 2009 .  מדד המחירים לצרכן היה שוב נמוך בהרבה מהמשוער .  התאוששות המשק לא גוררת לחץ מחירים :  המדד ללא מזון ואנרגיה  ( שמחירם תלוי בסחורות בחו"ל )  עלה ב-1.1% פחות מהמדד הכללי בשנה החולפת .  הריביות במדינות אחרות לא תשתנינה בקרוב  ( אמנם ברובן קצב האינפלציה נמוך מאשר בארץ ) .רפי גוזלן :  ההפתעה הגדולה של המדד- הירידה במחירי הדיוררפי גוזלן ,  אסטרטג המקרו של לידר שוקי הון ,  שצפה ירידה של 0.4% במדד המחירים ,  אמר בעקבות פרסום המדד כי  " המדד לחודש ינואר הוא בהחלט הפתעה כי הקונצנזוס היה על ירידה של 0.3%-0.4% ,  אך ברמה השנתית ההפתעה היא פחותה .  הערכתי היא שהאינפלציה ב-2010 כולה תעמוד על 1.6% בלבד ,  נמוך מההערכה המקובלת בשוק ".   " ההפתעה הגדולה של המדד ואחת הסיבות העיקריות לירידה ,  מעבר להשפעות ידועות מראש כגון הורדת המע"מ ,  העונתיות של מחירי ההלבשה וההנעלה ,  וירידה של 10% במחירי המים ,  היא הירידה במחירי הדיור .  הם ירדו בשיעור של 1% וזהו הסיפור הגדול של המדד הזה ",  אמר גוזלן . " סעיף הדיור היה אחד הגורמים העיקריים לאינפלציה בשנים האחרונות .  הציפיה היא להתמתנות משמעותית בסיף הדיור .  זהו חודש שני ברציפות שמחירי הדיור יורדים .  קשה היה לתזמן מתי תתבטא הירידה במחירים במדד ,  אך צפיתי כי היא תקרה השנה ". לגבי מדד פברואר ,  אמר גוזלן כי הוא מעריך שיהיה שלילי ,  ויעמוד על 0.3%-0.4% . " האינפלציה במונחי 12 החודשים האחרונים תחזור לגבולות היעד  ( 1%-3% )  כבר במארס-אפריל להערכתי .  מדובר בחדשות טובות לבנק ישראל .  זה ימתן את ציפיות האינפלציה ויעניק לבנק מרווח בטיחות שהוא מאוד זקוק לו .  סביבת האינפלציה לא תלחץ עליו והוא לא ייאלץ להעלות את הריבית .  הבנק לא מעוניין ללחוץ לייסוף שער החליפין של השקל ,  שייגרם בעקבות העלאת ריבית ,  ולכן הציפיות האינפלציוניות עושות עבורו את העבודה ". אמיר כהנוביץ :  המדד ירד גם בפברואראמיר כהנוביץ ,  כלכלן מקרו הראשי של כלל פיננסים ,  העריך כי המדד ימשיך לרדת גם בחודש פברואר ,  מה שיאפשר לבנק ישראל להמתין עוד עם העלאת הריבית .  כהנוביץ הוסיף כי באופן עקבי ,  מדד ינואר הוא הנמוך מבין המדדים החודשיים ,  זאת בעיקר מסיבות עונתיות בניהן :  תחילת מכירות סוף העונה בהלבשה ובהנעלה ,  ירידה עונתית בסעיף הדיור ,  בסעיף החינוך והבידור ובמספר סעיפים נוספים באופן מתון .  בממוצע של 5 השנים האחרונות ירד מדד ינואר בכל שנה ב-0.3% כשבינואר 2009 הוא ירד ב-0.5% .  גורמים נוספים השפיעו השנה על מדד ינואר הם הפחתת מחיר הבנזין אוקטן 95 ב-0.9% בחודש ינואר וירידה בסעיף הדיור לאחר עלייה רצופה של 10 חודשים מפברואר ועד דצמבר 2009 .
 
בעקבות הירידה במדד ינואר - הכלכלנים מעריכים :  בנק ישראל לא יעלה הריבית ;  המדד יירד גם בפברואר
מדד המחירים לצרכן לחודש ינואר ירד ב-0.7% לעומת ציפיות הכלכלנים לירידה של 0.3% בלבד

