שערי ריבית הפסידה בקרב המשפטי על שירות הציטוטים
קבוצת שווי הוגן תספק את השירות בשנים הקרובות ;  שערי ריבית תישא בהוצאות המשפט - בסכום של מאה אלף שקל
סאגת שירות ציטוטי הריביות ושערוכי האג"ח לגופים המוסדיים הסתיימה לפני זמן קצר כשקבוצת שערי ריבית ,  אשר סיפקה את השירות בחמשת השנים האחרונות ,  הפסידה בעתירה שהגישה לבית המשפט .  קבוצת שווי הוגן ,  שהוכרזה על ידי האוצר לפני שלושה חודשים כזוכה במכרז ,  היא זו שתספק את השירות בשנים הקרובות .  בית המשפט מתח ביקורת על שערי ריבית והטיל עליה לשאת בהוצאות המשפט בהיקף של מאה אלף שקל .  בחברת שערי ריבית שוקלים לערער על פסק הדין לבית המשפט העליון.חברת שערי ריבית ,  שהפסידה במכרז שערך האוצר ,  טענה שהפיקוח באוצר טעה בחישוב אחד ממרכיבי הציון שקיבלה במכרז ,  ובכך איפשר לקבוצת שווי הוגן לעקוף אותה בציון הסופי .  בנוסף ,  טוענה שערי ריבית כי הליך המכרז שביצע האוצר היה נגוע בניגודי אינטרסים משמעותיים ,  בשל היכרות וקשרים מעמיקים בין קבוצת שווי הוגן לבכירי אגף הפיקוח שערכו את המכרז.אחת הטענות של שערי ריבית הופנו נגד ניסים כהן ,  אחד מהעומדים בראש קבוצת שווי הוגן הזוכה .  בחברה טענו כי לא ייתכן שניסים כהן ,  שמתוקף תפקידו בעבר באגף הפיקוח היה זה שערך את המכרז הקודם שבו זכתה שערי ריבית - יישב כיום באחת הקבוצות המתמודדות . " מלבד העובדה שכהן מקושר עם בכירי האגף כיום ,  הוא גם נחשף למודלים של הגופים השונים שהתמודדו אז במכרז ,  כשבכללם נמצא גם המודל של חברת שערי ריבית שזכתה אז במכרז ",  אמרו אתמול בקרב המתמודדים שהפסידו.בשערי ריבית ערערו בתחילה על תוצאות המכרז בפני האוצר ,  וכשהאוצר דחה את הערעור החליטו בחברה להגיש עתירה על כך לבית המשפט .  שווי הוגן היתה אמורה להחליף את שערי ריבית בשירות כבר ב-1 באוקטובר ,  אולם בשל עתירתה הוצא צו ביניים שעיכב את כניסתה של שווי הוגן לשירות .  עם קביעת בית המשפט ,  תתחיל שווי הוגן לספק את השירות בתחילת 2011 כשעד אז תמשיך לספק אותו שערי ריבית.במכרז התמודדו בין היתר מול שערי ריבית חברת הדירוג מידרוג וקבוצת שווי הוגן של פרופ' צבי וינר מהאוניברסיטה העברית .  וינר מייעץ לרשות ניירות ערך ,  והוא מקורב של המפקח על הביטוח עודד שריג ,  ומכיר אותו תקופה ארוכה עוד מימיו כאיש אקדמיה.ככל הידוע ,  בשל הקשר עם וינר פסל שריג את עצמו מלהיות מעורב בתהליך בחירת הזוכה במכרז .  מלבד וינר ,  שותפים בקבוצת שווי הוגן ניסים כהן ,  שהיה בעבר סגן ממונה בכיר למפקח על שוק ההון ,  וחברת הישגים תוכנה של חברת טריפל אי ,  הפועלת כספקית מידע פיננסי .  משערי ריבית נמסר : " אנחנו בטוחים בצדקתנו ושוקלים את הצעדים הבאים "
 
שערי ריבית הפסידה בקרב המשפטי על שירות הציטוטים
קבוצת שווי הוגן תספק את השירות בשנים הקרובות ;  שערי ריבית תישא בהוצאות המשפט - בסכום של מאה אלף שקל

