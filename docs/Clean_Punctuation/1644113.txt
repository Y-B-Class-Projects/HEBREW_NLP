הפעם ,  הגדולים כבר השתלטו על הביאתלון
מגדלנה נויינר הגרמניה ניצחה בקטגוריית המרדף לנשים ,  בעוד שהשבדי הגבוה ביורן פרי ניצח בגברים .  טורניר ההוקי יצא לדרך
היום החמישי של אולימפיאדת החורף בונקובר יצא לדרך ,  כאשר סופת שלגים דחתה שוב את תחרות הסקי האלפיני ,  הפעם זו הייתה התחרות המשולבת לגברים שהועברה למועד אחר .  לעומת זאת ,  תנאי מזג האוויר לא ממש הפריעו למירוצי הביאתלון ,  שלאחר הזינוקים שלהם השמיים כבר התבהרו .  
היום התחרו בקטגורייה השניה בביאתלון שהיא המרדף .  כאן היה יתרון גדול למנצחי קטגוריית הספרינט ,  מכיוון שהם אלו שיצאו ראשונים ,  כאשר המתחרים שסיימו אחריהם ,  גם יצאו אחריהם בהפרשי זמנים הזהים לסיום תחרות הספרינט .  תחילה התקיים המירוץ לעשרה קילומטרים לנשים ,  כשמגדלנה נויינר הגרמניה הצליחה למחוק פיגור של שניה וחצי מהסלובקית המפתיעה אנסטסיה קוזמינה ,  ולנצח בזמן של 30:16:00 דק' .  קוזמינה ,  שנשואה למאמנה הישראלי דניאל קוזמין ,  סיימה שניה ,  כאשר גם היא וגם נויינר החטיאו שתיים מעשרים המטרות אליהן ירו לאורך כל המירוץ .  גם הפעם מדליית הארד הלכה לצרפת ,  אלא שמי שקטפה אותה הייתה מארי לור ברונה .  
התחרות לגברים הייתה הרבה יותר צמודה והפכפכה .  וינסנט ג'יי הצרפתי יצא ראשון בהפרש של 12.2 שניות מסבנדסן הנורבגי ,  כאשר אולה איינר ביורנדאלן נותר הרחק מאחור בגלל הופעה נוראית במקצה הספרינט .  ג'יי פתח מצויין ולא החטיא בשתי עמדות הירי הראשונות .  כשההחטאות הראשונות שלו הגיע החל מהעמדה השלישית שהייתה בעמידה ,  הסדר בצמרת החל להשתנות ובשלב מסויים ,  ביורנדאלן דווקא ירה מצויין עד למטרה האחרונה ,  מצא את עצמו במקום השלישי - וזאת למרות שהחל את התחרות באיחור של יותר מדקה וחצי מהיוצא הראשון .  לצערו של הנורבגי ,  שעדיין מחפש מדליה בונקובר ,  הוא רשם את ההחטאות הראשונות של בעמדת הירי הרביעית והכל כך חשובה .  ביורן פרי השבדי ,  שנחשב אמנם לביאתלט בכיר בזירה הבינלאומית אבל לא משתייך ממש לצמרת הגבוהה ,  ניצל את ההחטאות של רוב מתחריו כדי לתפוס את המקום הראשון בתום עמדת הירי האחרונה .  הוא ניצל את כישוריו כגולש קרוס קאנטרי מצויין כדי לשמור על המקום הראשון ,  בעוד שגם כריסטוף שומן האוסטרי עשה זאת כדי לעקוף את ג'יי בדרך למדליית הכסף .  הצרפתי שכבר זכה בזהב הסתפק הפעם במדליית הארד ,  בעוד שביורנדאלן סיים את המירוץ במקום השביעי .  לנורבגי הענק הזה יהיו עוד שלוש הזדמנויות להשיג מדליות בתחרויות הביאתלון .
 טורניר ההוקי קרח לגברים יצא היום לדרך ,  כאשר 12 נבחרות מחולקות לשלושה בתים ,  ובסיום ליגה בת סיבוב אחד יעלו ארבע הנבחרות הטובות ביותר לרבע הגמר ,  והשאר יתמודדו על עוד ארבעה כרטיסים בפלייאוף .  
המשחק הראשון הפגיש בין ארצות הברית לשוויץ בבית א' ,  והאמריקאים ניצחו 1:3 .  האמריקאים שלטו במשחק והובילו 0:3 כבר בשליש השני משערים של בובי ריאן  ( אנהיים דאקס )  ,  דייויד בקס  ( סנט לואיס בלוס )  וריאן מאלון  ( טמפה ביי לייטנינג )  .  השוויצרים הצליחו להשיג שער כבוד בשליש האחרון ,  כשהאחראי עליו היה רומן וויק .  במשחק השני בבית הזה הביסה קנדה את נורבגיה 0:8 כשדני היטלי מסן חוזה שארקס כבש צמד .
 זכייתה של גרמניה בשתי מדליות הלילה העלתה אותה לראש טבלת הדירוג .  
1 .  גרמניה - 3 מדליות זהב ,  4 כסף ,  2 ארד
2 .  ארצות הברית - 2 ,  2 ,  4
3 .  צרפת - 2 ,  1 ,  4
4 .  קנדה - 2 ,  2 ,  1
5 .  קוריאה - 3 ,  1 ,  0

הפעם ,  הגדולים כבר השתלטו על הביאתלון
מגדלנה נויינר הגרמניה ניצחה בקטגוריית המרדף לנשים ,  בעוד שהשבדי הגבוה ביורן פרי ניצח בגברים .  טורניר ההוקי יצא לדרך

