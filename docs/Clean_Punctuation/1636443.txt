תכנית השלבים של נמני
למה מכבי ת"א צריכה לכוון למקום השני ,  מה עדיף לבוזגלו ,  איפה עטר ומחפוד טועים ומי הפסיד במשחק העונה .  חמי אוזן סוגר מחזור
הדיון המוכרע מראש בשאלה האם מכבי תל אביב יכולה להצטרף מתישהו למאבק האליפות ,  מסיט את הפוקוס משאלה קצת יותר רצינית שהולכת ומתחדדת לאחרונה :  האם מכבי תל אביב צריכה לכוון למקום השני  שזה אומר פתאום ציפיות ולחץ ,  אבל גם צעד משמעותי בשאיפות של המועדון הנבנה מחדש .  לא ,  ממש לא מדובר במשהו לא ריאלי .  היתרון האיכותי הבולט של הפועל תל אביב יכול לבוא לידי ביטוי רק במשחקי הדרבי ,  ואם מכבי תל אביב תמשיך לייצר הרבה נקודות לאורך שאר העונה ,  יש לה סיכוי סביר לעקוץ מעמדת זו שלא סופרים אותה .  אפשר לפעמים לגרום לטבלה לשקר .  בכל מקרה ,  לפחות צריך לנסות .  
הניסיון הזה ,  גם אם לא יצליח ,  יכול לבגר עוד קצת את הקבוצה הצעירה של אבי נמני .  הוא יכול להוסיף דלק בהרבה משחקים שלא מאתגרים את מכבי הלא יציבה ,  אבל בעיקר להתחיל לחנך את הסגל לסמן מטרות ברורות יותר ולהבין איך מגיעים אליהן .  מעין שלב ביניים בתהליך מנטאלי-מקצועי ,  לפני שמתחילים לדרוש הצהרות אליפות .  לנמני יש הרבה יותר מה להרוויח מהצבת יעד שכזה ,  גם כי כמו שבני יהודה נראית המקום השלישי לא בסכנה אמיתית וגם כי אתגר כזה יכול לפתור הרבה בעיות מקצועיות וחריקות טקטיות .  חוץ ,  כמובן ,  מעמדת החלוץ  אותה כדאי לנסות לפתור כבר עכשיו .
 1 .  לא פחות משמכבי חיפה תלויה ביניב קטן ,  היא תלויה גם באייל גולסה .  גולסה הוא העומק של הקישור החיפאי ,  הוא מעבר טוב יותר מהגנה להתקפה ,  הוא קמצוץ החופש שיניב קטן צריך בזמן ששמים עין גם עליו ,  הוא סכנה לשער מאזורים שונים במגרש ,  הוא הגיוון והגשר בין שחקני החלק הקדמי והאחורי .  איתו ,  כולם הרבה יותר משוחררים .  בלעדיו ,  הדברים פחות זורמים והרבה יותר מקרטעים .  גולסה ,  יותר מכל אחד אחר ,  הוא השחקן שמכבי חיפה צריכה לשמור לפחות לעונה נוספת ,  כי מכירה שלו תתחיל תהליך של נסיגה במועדון .  משחק העונה מול הפועל תל אביב הוכיח איזה נכס הוא מהווה ומי בעצם היהלום האמיתי של הקבוצה ,  לצד קטן .
 2 .  את הפספוס של הפועל תל אביב בקרית אליעזר אפשר היה בעיקר לחוש בסיום המשחק ,  כשתגובות ראשונות התחילו לזרום מכיוון הקבוצה .  תגובות שרמזו על סיפוק ודיברו על משחק עונה מוצלח מבחינתם .  הפועל נפלה למלכודת הזו מהר מדי והסתפקה במחמאות מעצם העליונות שגילתה על מכבי חיפה ,  במקום להבין גם בסיום המשחק וגם במהלכו שהיא קיבלת הזדמנות חד פעמית להפוך את העונה הזו ולחזור עם ניצחון אדיר מחיפה .  העליונות של הפועל תל אביב בלטה לאורך כל 90 הדקות ,  חבל רק שהקבוצה הסתפקה בזה ולא הבינה שהיא צריכה ללחוץ עוד קצת על הגז .  יכול להיות שהמתח המנטאלי שלפני הביקור באצטדיון בו היא בדרך כלל מושפלת והחשש הבסיסי ממי שמובילה עליך ב-10 נקודות ,  הוביל את הפועל תל אביב להתנחם ביתרון על הדשא .  אבל בדיוק בשביל מצבים כאלה יש מאמן .
 שהפועל תל אביב שוקלת לשחרר את מיגל הויוס וממשיכה לעשות בלגן בסגל .
 תחתית צפופה של שמונה קבוצות היא לא בדיוק מחמאה לליגת ה-16 של אבי לוזון .  שוויון שכזה לא מלמד על מתח ,  אלא על עליבות אחידה .  מה שמדהים כאן הוא בעיקר חוסר היכולת של הפועל פתח תקווה להתרומם מעל כל העולות החדשות .  במשך חודשים המלאבסים דיברו על תכנית השיפוצים של ינואר שתתקן את הטעויות שנעשו בתחילת העונה ,  אבל בפועל כל הטעויות חזרו על עצמן .  הפועל פתח תקווה כמעט ולא שיפרה את עצמה ,  וחמור מכך :  לא ניצלה את היתרון הכלכלי שלה על פני היריבות .  המילים לתיאור הפארסה נגמרו .  איך אפשר להתייחס ברצינות לקבוצה שמחתימה שחקן לשבוע אחד וחוזרת על הגימיק שבוע נוסף אחר כך .  כמה זרים עברו בהפועל פתח תקווה בחודש האחרון ,  מישהו יכול להגיד לי ?  מישהו בכלל ספר ?  נדמה שכל יבשת אפריקה היתה אמורה לבוא להיבחן בקבוצה של אלי מחפוד בשבועות האחרונים .  בתחתית העלובה הזו עדיין לא ברור מי תרד ,  להפועל פתח תקווה יש יתרון בולט אחד וזו היסטוריה שלה ,  אבל ההיסטוריה לא תחזיק את הפועל פתח תקוה זמן רב מדי בליגת העל .  העונה היא אולי לא תרד ,  אבל זה יקרה בעונות הבאות .
 הפועל עכו - מכבי תל אביב
אם אפשר עדיין להכניס בינה בראשו של מאור בוזגלו ,  מומלץ לו לבחור בדרך שאבי נמני מציע לו ולא בזו של אבא שלו .  ההספק של משפחת בוזגלו מאז שהבן החל לחזור מהפציעה אמור להדאיג את הילד .  הוא צריך לחזור לאט ,  בטוח ובטח שלא מהר .  נמני עובד איתו נכון :  הוא לא מראה לקבוצה שיש שחקן אחד שהוא מעל כולם ,  הוא מסביר לשחקן שהוא חייב לקנות את המקום שלו כמו כל אחד אחר ולא מבטל בשבילו את כל מה שנעשה עד היום .  נמני מדגים לבוזגלו שאין קיצורים בדרך להיות היהלום של מכבי ,  לא דרך דיבורים ולא דרך מעמד כזה או אחר בתקשורת .  
הפועל תל אביב  מכבי נתניה
לראובן עטר יש את כל האיכויות להפוך למאמן הכי טוב בארץ ,  אם רק לא יסתפק במה שהשיג עד היום וישתפר בתחומים שהוא חלש יותר מול מאמנים כמו אלי גוטמן .  הכוונה בעיקר לבחירת הזרים שלו ,  שהיא משל כולל ליסודיות והמדעיות שהוא מביא למקצוע .  בשבוע שעבר עטר מיהר לקלוט שחקן שהפועל תל אביב בקושי הספיקה לבחון ,  פבריסיו קבראל ,  שהצטרף לדייויד גומז שהגיע מבית"ר ירושלים .  במקרה הזה ,  עוד אפשר להבין את עטר ,  שמתמודד עם בעלים שלא מוכן להשקיע כסף ,  אבל לא יכול להיות שמאמן ברמתו יחיה משאריות של מאמנים אחרים .  עטר חייב לשלוט הרבה יותר טוב בשוק העולמי ,  לעקוב אחרי זרים שהוא גילה לאורך זמן ,  להיעזר בתוכנות מחשב ,  באתרי סקאוטינג ,  לצאת לחו"ל ולעקוב אחרי מציאות שעלו בחכתו .  אם עטר ייקח על עצמו את האתגר הזה בשנים הקרובות ,  הדרך שלו לקביעות בקבוצות הצמרת תהיה הרבה יותר קצרה .
 
תכנית השלבים של נמני
למה מכבי ת"א צריכה לכוון למקום השני ,  מה עדיף לבוזגלו ,  איפה עטר ומחפוד טועים ומי הפסיד במשחק העונה .  חמי אוזן סוגר מחזור

