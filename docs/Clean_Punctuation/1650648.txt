טפירו : " לוקחים כל ניצחון שייתן לנו אוויר "
 רכז ראשל"צ היה מאושר אחרי שהביס את חולון : " עשינו את זה דרך ההגנה ".  בית הלחמי : " זה ניצחון גדול ,  הליגה הזו משוגעת "
 זה לקח הרבה זמן ,  אבל הערב  ( ראשון )  חובבי הכדורסל ראו את מכבי ראשון לציון מציגה את משחקה הטוב ביותר העונה ,  במחזור ה-16 בליגת העל ,  כשהביסה בביתה 74:93 את הפועל חולון ,  שעד הערב דווקא נראתה לוהטת .  במשחק תחתית חשוב הציגה הפועל עפולה יכולת התקפית נפלאה כדי להביס את עירוני רמת גן 80:101 ,  בעוד עירוני אשקלון עשתה צעד נוסף אל עבר הבטחת מקום בפלייאוף העליון ,  לאחר שניצחה 74:85 את עירוני נהריה .
 מאיר טפירו ,  שהיה נפלא עם 15 נקודות ו-12 אסיסטים ,  הוסיף : " אני חושב שזו פעם ראשונה ששמרנו ברמה מאוד גבוהה לאורך 40 דקות ,  ואני שמח שעשינו את הניצחון דרך ההגנה הטובה .  התקפית יש לנו את זה כל השנה ,  הגנתית לא היה לנו את זה עד היום .  אנחנו לוקחים כל ניצחון שיכול לתת לנו אוויר .  אני שמח שאני יכול להחזיר לקהל הנפלא ולהנהלה שעושה לילות כימים ומקווים שנמשיך ביכולת הזאת ".  
על שיתוף הפעולה המחודש עם אוגונה אוניקווה אמר הרכז הוותיק : " אם יש לי גבוהים טובים ,  הרבה יותר קל לי לשחק .  שיחקתי עם אוגונה ,  הוא מכיר אותי ,  ואני מדבר איתו עם העיניים .  זה התחיל היום ואני מקווה שזה ימשיך במשחקים הבאים ,  קל לי יותר לשחק ככה ". 
מאמן ראשון לציון ,  אפי בירנבוים ,  היה מרוצה מהניצחון הגדול : " ידענו שיש לנו את הכישרון ההתקפי .  מה שעשה לנו את המשחק זה ההגנה ,  הרבה זמן לא זכור לי להחזיק קבוצה על 4 נקודות ברבע ".  בירנבוים דיבר על הרכש החדש ,  ואמר : " אוגונה ידוע בתור שחקן הגנה ,  ברגע שיכולנו לקבל אותו ,  וזה לא היה קל ,  אז זה שיפר לנו את ההגנה ". 
מנגד ,  ליאור ליפשיץ היה מדוכדך מתבוסת קבוצתו : " אין לי תשובות לרבע הראשון .  כולם ראו את הפתיחה הנוראית שלנו .  ברגע שאתה נותן לקבוצה כמו מכבי ראשון את הביטחון ומכניס את השחקנים הדומיננטיים שלהם לעניינים ,  זה קשה .  כל הפסד מרחיק אותנו מהפלייאוף העליון ,  הכנסנו את עצמנו לסיטואציה לא טובה .  אנחנו אנשים מאמינים ואני מאמין שבסוף יהיה בסדר ".  
ליפשיץ דיבר על השמועות בנוגע לעזיבה אפשרית ,  ואמר : " אני לא מתייחס לפרסומים ,  זה מועדון שנתן לי את הבמה ולקחתי איתו גביע .  אני מתעסק עם המועדון הזה בלבד ". 
אשקלון ,  כאמור ,  לא ממש התקשתה לנצח את נהריה 74:85 ,  במה שעזר לה להתקרב להבטחת מקום בפלייאוף העליון .  מאמן הקבוצה ,  אריאל בית הלחמי ,  היה מרוצה בסיום . " ניצחנו קבוצה עם סגל זרים מצוין ,  בזמן שאנחנו היינו בהרכב תלאים .  שאפו גדול מגיע לשחקנים הישראלים שלנו .  זה ניצחון גדול עבורנו ואני מקווה שנמשיך בקצב הזה גם בשבוע הבא .  הליגה הזאת משוגעת וצריך לזכור שקבוצות עשו שינויים לא קטנים בסגל ".  לגבי איש המשחק ,  עומאר סניד ,  אמר המאמן : " עומאר הוכיח היום כמה הוא מנהיג ,  כשמורן רוט ובריאן טולברט היו בינוניים ".  
מנגד ,  ג'רון רוברטס ,  שהיה רק אחד משחקניה החלשים של נהריה הערב ,  אמר : " קשה לנו לנצח כשאנחנו לא משחקים טוב בהגנה .  בשביל לנצח אנחנו חייבים לשפר את משחק ההגנה שלנו .  זה הפסד קשה ,  אבל אני לא חושב שהמיקום שלנו בליגה משקף את המציאות ,  אנחנו בטוח לא בין אחת משתי הקבוצות הגרועות בליגה ואני בטוח שנישאר בסוף העונה בליגה ". 
ייתכן שהקבוצה המרוצה מכולן אחרי משחקי הערב היא הפועל עפולה .  אחרי שהושפלה במחזור הקודם מול נהריה השיגה הערב הקבוצה של אלי רבי ניצחון 80:101 חשוב מאוד על עירוני רמת גן בקרב התחתית ,  ושיפרה את מצבה הלא פשוט . " כשאתה ברצף של הפסדים אתה מאבד את האמונה ביכולת שלך ,  ואני התעסקתי בשבועות האחרונים בלתת ביטחון לשחקנים ולתת להם להבין שהחבר'ה האלה עשו הופעות טובות השנה .  היום שיחקנו הרבה יותר טוב ממשחק הקודם וניצחנו ",  אמר רבי ,  שמעמדו ערב המשחק לא היה יציב במיוחד .  
על אופציית החיזוק שעומדת כרגע בפני הקבוצה ,  הוסיף המאמן : " מהאימון הראשון יש דיבורים על חיזוק ,  נכון לכרגע אנחנו לא מצרפים .  במידה ויתאפשר ,  נשמח .  קבוצה עם שחקן פנים אמיתי ,  ריבאונדר ,  חוסם ,  תהיה קבוצה חזקה בהרבה ". 

טפירו : " לוקחים כל ניצחון שייתן לנו אוויר "
 רכז ראשל"צ היה מאושר אחרי שהביס את חולון : " עשינו את זה דרך ההגנה ".  בית הלחמי : " זה ניצחון גדול ,  הליגה הזו משוגעת "
 
