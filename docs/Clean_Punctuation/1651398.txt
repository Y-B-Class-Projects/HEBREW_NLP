שאול פסטרנק תובע את המנהלים המיוחדים של הכי ישיר :  הפשרה שאליה הגיעו עם כלל ביטוח היתה רשלנית
ביוני 2009 הסתיים הסכסוך בין כלל ביטוח לפסטרנק ,  לאחר שבבוררות נפסק כי כלל תשלם להכי ישיר 11.7 מ' ש'
שאול פסטרנק ,  בעליה של חברת הביטוח  " הכי ישיר "  שקרסה ב-2006 ,  הגיש היום לבית המשפט המחוזי בתל אביב בקשה להעביר מתפקידם את המנהלים המיוחדים של החברה ,  עוה"ד רונן מטרי ועו"ד פגי שרון ולאפשר הגשת תביעה נגדם בשל רשלנות בביצוע תפקידם .  כן מבקש פסטרנק למנות מנהל מיוחד חדש לחברה.לטענת פסטרנק ,  מטרי ושרון התרשלו בתפקידם ,  והחליטו על דעת עצמם להתפשר בתביעה על סך 206 מיליון שקל שהגישה הכי ישיר נגד חברת כלל ביטוח תמורת סכום מזערי של 4 אחוזים מסכום התביעה.ביוני 2009 הסתיים הסכסוך בין כלל ביטוח לבין פסטרנק ,  לאחר שבבוררות שניהלו הצדדים נפסק על ידי הבורר השופט בדימוס שלום ברנר ,  כי על כלל לשלם להכי ישיר 11.7 מליון שקל .  לאחר מתן פסק הבורר אמר פסטרנק ל-themarker  : " אני שמח שתביעת כלל נדחתה .  לצערי ,  איני מרוצה מהסכום שהכי ישיר תקבל ". התביעה עסקה בטענת הכי ישיר כי בינה לבין כלל ביטוח נחתם הסכם שלפיו תשווק הכי ישיר את פוליסות ביטוחי המשכנתאות של כלל ,  וכלל הפרה אותו באופן שיטתי עד שלבסוף ביטלה את ההסכם באופן חד צדדי .  כלל הגישה תביעה שכנגד על סך 26 מיליון שקל.בבקשה שהגיש היום פסטרנק ,  באמצעות עוה"ד שמוליק קסוטו ודוד יצחק ,  טוען פסטרנק כי גם בהערכה שמרנית ביותר לפיה שוויה של הכי ישיר לפני הפירוק עמד על סך של 74 מיליון שקל ,  כפי שהוערך בחוות דעת של פרופ' ברנע שניתנה במסגרת הבוררות .  הסכם הפשרה מפצה רק על כ-12% מהנזק שנגרם לחברה . " בנסיבות אלה ברור כי הסכום שהוסכם במסגרת הפשרה עם כלל ביטוח הינו אבסורדי והוא אינו משקף את הנזקים האמיתיים שגרמה כלל ביטוח להכי ישיר ".  לכן  ,  נטען ,  המנהלים המיוחדים פעלו ברשלנות ובניגוד לטובת החברה וטובת נושיה ,  תוך פגיעה בקופת הפירוק.לפי פסטרנק ,  גם בהערכה שמרנית ביותר לפיה שוויה של הכי ישיר לפני הפירוק עמד על סך של 74 מיליון שקל כפי שהוערך בחוות דעת של פרופ' ברנע שניתנה במסגרת הבוררות .  הסכם הפשרה מפצה רק על כ-12% מהנזק שנגרם לחברה . " בנסיבות אלה ברור כי הסכום שהוסכם במסגרת הפשרה עם כלל ביטוח הינו אבסורדי והוא אינו משקף את הנזקים האמיתיים שגרמה כלל ביטוח להכי ישיר ". לכן  ,  נטען ,  המנהלים המיוחדים פעלו ברשלנות ובניגוד לטובת החברה וטובת נושיה ,  תוך פגיעה בקופת הפירוק .  לטענת פסטרנק ,  המנהלים המיוחדים החליטו במכוון שלא לפנות לבית המשפט בבקשה להתיר להם את להתפשר בסכום האמור ,  לפני שהגישו את הסכם הפשרה במסגרת הבוררות ,  וזאת בניגוד מפורש להוראות פקודת החברות.פסטרנק טוען כי לאורך כל המגעים לפשרה בין הצדדים התחייבו מטרי ופגי בפניו כי יקבלו את אישור בית המשפט שדן בפירוק לפשרה המוצעת ,  בטרם יוגש הסדר הפשרה לבורר .  כן אמרו לו כי תהיה לו הזדמנות להעלות את טענותיו נגד הפשרה אם ירצה ,  לפני בית המשפט .  אלא שבסופו של דבר ,  נטען ,  הגישו המנהלים המיוחדים את ההסכם הפשרה לבורר והשמיטו ממנו את ההוראה שבה צוין כי ההסכם מחייב את אישור בית המשפט מראש.עוד נטען כי המנהלים המיוחדים הסתירו מבית המשפט גם את העובדה שעו"ד מטרי הפך בזמן המשא והמתן להיות בניגוד עניינים עם חברת כלל ,  לאחר שזו החלה להעביר לטיפולו תיקים גדולים ,  למרות מעמדו כמנהל מיוחד בחברה שתובעת את כלל ביטוח בתביעת ענק.המנהלים המיוחדים מסרו בתגובה : " סכום התביעה שנפסק כנגד כלל ,  נפסק במסגרת הליכי בוררות על ידי הבורר שלום ברנר כאשר פעולת המנהלים המיוחדים בהקשר זה בוצעה בפיקוחו של בית המשפט של פירוק .  בתחילה תמך מר פסטרנק במהלך אך מאוחר יותר הוא חזר בו ,  ככל הנראה לאחר שהמנהלים המיוחדים סירבו להכניס לנושא עניינים אישיים שלו על חשבון טובת נושי החברה .  טענות ניגודי האינטרסים כביכול ,  הינן 'טענות צבע' כוזבות וממוחזרות שמעלה פסטרנק כדי לנסות ולקדם אינטרסים אישיים על חשבון טובתם של נושי החברה .  המנהלים המיוחדים פועלים למיקסום קופת החברה ובגדר כך שואפים להגיע לתוצאה לפיה החברה תפרע את מלוא חובותיה לנושיה ". פש"ר 1216/06

שאול פסטרנק תובע את המנהלים המיוחדים של הכי ישיר :  הפשרה שאליה הגיעו עם כלל ביטוח היתה רשלנית
ביוני 2009 הסתיים הסכסוך בין כלל ביטוח לפסטרנק ,  לאחר שבבוררות נפסק כי כלל תשלם להכי ישיר 11.7 מ' ש'

