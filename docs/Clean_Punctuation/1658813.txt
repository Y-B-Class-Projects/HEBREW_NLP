יורוקאפ :  גם קצורין ובלאט לא יהיו בפיינל פור
נימברוק וקצורין לא הצליחו למחוק את הפער מההפסד מול בילבאו ,  ולנסיה הביסה את בלאט ואריס בדרך אל הפיינל פור
לאחר שקבוצת ישראלים אחת הודחה מהיורוקאפ  ( הפועל ירושלים )  ניסו שני ישראלים אחרים למצוא את דרכם אל הפיינל פור .  נימברוק של מולי קצורין ניסתה להפוך את תוצאת המשחק הראשון מול בילבאו  ( הפסד 59:47 )  וידעה שמדובר במשימה לא פשוטה כלל ,  בייחוד שהגומלין משוחק בחוץ .  הצ'כים הגיעו קרוב ,  אבל לא הצליחו למחוק את יתרון 12 הנקודות ,  וניצחו רק 46:52 .  שתי הקבוצות הוכיחו במשחק הקודם שהתקפה היא לא הצד החזק שלהן ,  וכך גם היה הערב .  
ברבע השני נתקעה בילבאו על 5 נקודות בלבד  (  !  )  ונימברוק ניצלה זאת כדי לעלות ליתרון מבטיח ,  אבל רבע שלישי של 10:17 לזכות המארחים ,  הפך את משימתו של קצורין לקשה עוד יותר .  נימברוק עוד הצליחה ברבע האחרון לפתוח יתרון 8 ,  אבל לא הגיעה ליותר מכך ,  ונאלצה להיפרד מהעונה האירופאית שלה ,  שלמרות הטון הצורם בסיום ,  היתה מוצלחת מאוד .  מרקו באניץ' הוליך את קלעי בילבאו עם 12 נקודות ו-5 ריבאונדים ,  בעוד אלכס מומברו הוסיף 10 .  לנימברוק :  לי ארתור 12 ,  פטר בנדה 10 ו-8 ריבאונדים .
 גם דייויד בלאט וקבוצתו ,  אריס סלוניקי לא יהיו בויטוריה ,  אחרי שהובסו הערב 85:67 מול ולנסיה החזקה .  היוונים הגיעו עם סיכויים נמוכים למשחק החוץ אחרי ההפסד במשחק הראשון 64:71 .  כבר מהפתיחה תפסו הספרדים את השליטה על המשחק ,  ופתחו פער מבטיח מאוד של 19 נקודות במחצית .  אריס ניסתה לחזור ,  אבל גם הם ידעו שההפרש גדול מדי בכדי שיצליחו למחוק אותו ,  ובכך קבעו כי לא יהיה אף ישראלי בפיינל פור של היורוקאפ .  תומאס קלטי הוליך את קלעי ולנסיה עם 18  ( 4 מ-5 לשלוש )  בעוד מאט נילסן הוסיף 13 משלו .  לאריס :  מאט וולש 15 .  
במשחק נוסף שנערך בשלב רבע הגמר ניסתה פאנליניוס היוונית לשמור על יתרון 11 הנקודות שלה מהמשחק הקודם מול גראן קנריה  ( 70:81 )  ,  אבל נאלצה לעבוד קשה ולהזיע לא מעט כדי לעשות כן .  המארחים הספרדים הוליכו מהפתיחה ולמחצית ירדו ביתרון 7 .  שלוש דקות לסיום עוד הוליכה גראן קנריה ב-14 נקודות הפרש והיתה בעמדת עלייה לפיינל פור ,  אבל סמית' ובלייקני נגסו בהפרש ,  והורידו ל-7 .  ג'ייסי קרול בסל ועבירה עשה את זה 10 ,  אבל בלייקני וקלאיציס דייקו מהקו ,  הפסידו רק 75:68 ,  והעלו את קבוצתם ל-4 האחרונות .  בלייקני הוליך את קלעי פאנליניוס עם 15 ,  כריס אוונס הוסיף 13 .  לגראן קנריה :  ג'ייסי קרול 17 .
 
יורוקאפ :  גם קצורין ובלאט לא יהיו בפיינל פור
נימברוק וקצורין לא הצליחו למחוק את הפער מההפסד מול בילבאו ,  ולנסיה הביסה את בלאט ואריס בדרך אל הפיינל פור

