סערה בתקשורת הבריטית : " המוסד גנב זהות "
 הכותרות הראשיות בתקשורת הבריטית הוקדשו לשימוש בדרכונים בריטיים בזמן חיסול מחמוד אל מבחוח בדובאי .  שם כבר בטוחים מי אחראי למבצע : " חוליית המוות של המוסד גנבה דרכונים "
 עיתוני בריטניה סוערים .  הדיווחים על שימוש בדרכונים בריטיים מזוייפים בעת חיסול בכיר חמאס מחמוד אל מבחוח כבש את הכותרות הראשיות במרבית עיתוני הממלכה המאוחדת .  הדיילי טלגרף דיווח הבוקר  ( רביעי )  כי  " בריטניה וישראל מתקרבות במהירות לתקופה דיפלומטית רגישה ביותר בעקבות השימוש בדרכונים בריטיים מזוייפים .  משרד החוץ הבריטי יבדוק כיצד נעשה שמוש בזהותם של שישה בריטים - שלפחות שלושה מהם מתגוררים בישראל - בזמן החיסול בדובאי ",  נכתב .
 גם אתר הגארדיאן דיווח על הסיפור הכותרתו הראשית ,  וציין כי על פי משרד החוץ הבריטי ,  מוקדם עדיים לקבוע מי יכול היה לגנוב את זהויות הבריטים .  בדיווח מצוטט פרופסור מיכאל לוי ,  קרימינולוג בריטי ,  שהעריך כי הדרכונים ששימשו את המבצעים הונפקו לפני שהחלו להשתמש בסימנים ביומטריים . " אם זה המקרה ",  העריך , " לא קשה לזייף אותם .  ארגון שמוסגל לבצע התנקשות כזאת ,  מסוגל לבצע את השינויים האלה ". 
הדיילי מייל הזדרז לקבוע כי המוסד הוא זה שעומד מאחורי ההתנקשות .  תחת הכותרת הראשית  " למה בחרו בנו ?  שאלו בריטים שזהותם נגנבה על ידי המוסד ",  נכתב כי התמונות מציגות את המתנקשים כשחלקם מחייכים וחלקם מרכיבים משקפיים- בניגוד למותר בזמן צילום לדרכון בריטי או אירי .
 האינדיפנדנט הבריטי קבע כי לחיסול יש את  " כל המאפיינים הקלאסיים של פעולה ישראלית ".  נכתב כי שיטות הפעולה תואמות את אלו של ארגון הביון הישראלי ,  ולישראל יש את מירב המוטיבציה להוציא מבצע כזה אל הפועל .
 והטיימס הלונדוני דיווח כי פרטי דרכונים בריטיים נגנבו על ידי  " חוליית המוות של המוסד ".  על פי הכתבה ,  משרד החוץ בודק חשד שהפרטים הושגו על ידי פקידי הגירה או פקידי קבלה במלון ,  שעה שבעליהם החוקיים טיילו בעולם .
 
סערה בתקשורת הבריטית : " המוסד גנב זהות "
 הכותרות הראשיות בתקשורת הבריטית הוקדשו לשימוש בדרכונים בריטיים בזמן חיסול מחמוד אל מבחוח בדובאי .  שם כבר בטוחים מי אחראי למבצע : " חוליית המוות של המוסד גנבה דרכונים "
 
