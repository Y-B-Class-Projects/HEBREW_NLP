נשים :  רמת השרון נקמה בהפועל תל אביב
האלופה ,  שהפסידה במפגש הקודם בין השתיים ,  הביסה בקלות 77:105 ושמרה על הפסגה .  רמת חן ניצחה את בנות השרון
המחזור ה-18 בליגה לנשים יצא הערב  ( שני )  לדרך ,  ומי שלא נתקלה בבעיות מיוחדות לשמור על הפסגה היא האלופה ,  אלקטרה רמת השרון ,  שהביסה את הפועל תל אביב 77:105 ,  ולמעשה סיימה את העונה הסדירה בראש הטבלה .  מכבי רמת חן העמיקה את המשבר של בנות השרון כשניצחה אותן 83:89 ,  בעוד אליצור רמלה מחצה את מתנ"ס תל כביר 54:103 .  אליצור חולון ניצחה את אליצור מכבי נתניה אחרי הארכה 74:78 .
 אלקטרה רמת השרון - הפועל תל אביב 77:105
המוליכה ,  שרשמה רק שני הפסדים העונה ,  זכרה כי אחד מהם היה בפעם שעברה שהיא פגשה את הפועל תל אביב .  עם זאת ,  הערב יחסי הכוחות כבר היו ניכרים ,  ועוד איך ,  כאשר רבע ראשון של 15:35 למעשה סגר עניין ,  והפך את המשך המשחק לגאברג' טיים אחד ארוך .  הבנות של אורנה אוסטפלד קיבלו 27 נקודות אמברוסיה אנדרסון ,  כאשר קטיה לויצקי סיימה משחק מצוין של 23 ו-8 ריבאונדים .  מנגד ,  את הפועל תל אביב הובילה אריקה וויט עם 21 נקודות שלא הספיקו לקבוצת התחתית ,  שממשיכה להיות ממוקמת במקום האחד לפני האחרון .  רמת השרון ,  מנגד ,  שומרת על הפסגה .
 אליצור רמלה - מתנ"ס תל כביר 54:103
לא כוחות .  נועלת הטבלה רשמה הערב את הפסדה השמיני ברציפות ,  ואיזה הפסד זה היה .  אחרי רבע ראשון צמוד ,  רמלה ,  שמנסה להיצמד לאשדוד ורמת השרון בפסגה ,  התפוצצה עם רבע שני מדהים של 8:38 ,  מה שהוביל אותה לניצחון הקליל .  
בנות השרון - מכבי רמת חן 89:83
משהו לא טוב עובר על הבנות של שיקי פלח ,  שרשמו הערב את הפסדם השלישי ברציפות .  מנגד ,  רמת חן התאוששה מההפסד לחולון במחזור הקודם ,  ותקווה שניצחון החוץ היקר יהיה בסיס ליצירת מומנטום עתידי .  טיפני ג'קסון סיימה משחק מצוין של 27 נקודות עבור המנצחות ,  כאשר מנגד 20 של אוליניקה סאני לא הספיקו לשרוניות .  
אליצור חולון - אליצור מכבי נתניה 74:78  ( אחרי הארכה ) 
אחרי פתיחת העונה הרעה ,  לפתע הופכת אליצור חולון לאחת הקבוצות החמות בליגה .  הקבוצה של טל נתן רשמה את נצחונה השלישית ברציפות הערב .  חולון הובילה ברוב שלבי המשחק ,  כאשר יכולת מצוינת של ראשנדה מקנטס עזרה לה לפתוח יתרון דו-ספרתי ברבע השלישי והרביעי .  אלא שנתניה הצליחה לצמק ,  להשוות ,  ולשלוח את המשחק להארכה .  עם זאת ,  חולון התעשתה בחמש הדקות הנוספות ,  והשיגה את הניצחון החשוב .  מקנטס הובילה עם 27 ,  כאשר קרי גארדין הוסיפה 24 .  מנגד קלעה אוקישה הווארד 27 לנתניה .
 מכבי אשדוד - אס"א ירושלים 76:78
רצף הנצחונות של אס"א ירושלים נעצר על שלושה ,  אחרי שהבנות של בועז טייב פספסו הזדמנות פז להשיג ניצחון חוץ באחד האולמות הקשים בליגה .  המשחק הזה הלך צמוד-צמוד עד הסיום ,  ועל אף שירושלים כבר הובילה בפער של 5 ,  חצי דקה לסיום ,  אלא שאשדוד ביצעה קאמבק גדול ,  ניצלה את הטעויות של יריבתה הצעירה ,  ושלשה גדולה של לנה מוסטפינה ,  7 שניות לסיום ,  קבעו את תוצאת המשחק .  קריסטי תומאס הצטיינה בשורות אשדוד עם 13 נקודות ו-17 ריבאונדים .
 
נשים :  רמת השרון נקמה בהפועל תל אביב
האלופה ,  שהפסידה במפגש הקודם בין השתיים ,  הביסה בקלות 77:105 ושמרה על הפסגה .  רמת חן ניצחה את בנות השרון

