מחסור בשוטרים ?  לא בגדה המערבית
לפי נתונים שהוצגו בכנסת ,  ביהודה ושומרון משרתים יותר שוטרים מאשר בכל מחוז אחר בארץ .  ארגון זכויות האדם ביש"ע :
" זו אכיפת יתר ,  חסרת פרופורציות וסבירות "
 ארגון זכויות האדם ביש"ע מבקש להעביר שוטרים המשרתים ביהודה ושומרון למחוזות אחרים בארץ .  זאת בעקבות נתונים שמסר השר לביטחון פנים יצחק אהרונוביץ' לוועדת הפנים של הכנסת ,  לפיהם באופן יחסי המשטרה מקצה מספר שוטרים גדול יותר עבור המתנחלים מאשר לשאר המחוזות בישראל .  לפי הנתונים ,  ביהודה ושומרון משרתים בממוצע 3.8 שוטרים על כל אלף אזרחים ,  לעומת 3.2 בלבד בשאר חלקי הארץ .  
חשיפת הנתונים באה בעקבות מכתב ששלח ארגון הזכויות לפני מספר חודשים ,  על רקע אירועי האלימות הקשים ,  בו טענו כי קיימת אכיפה סלקטיבית של משטרת ישראל נגד מתנחלים ,  בשל מספר השוטרים הגבוה ביהודה ושומרון .  הנתונים אינם כוללים את שוטרי מג"ב ,  מה שמעלה את מספרם הממוצע של השוטרים בגדה .  הסיבה למספר הגבוה של השוטרים ,  לפי במכתבו של אהרונוביץ ,  היא כי הדבר נובע  " ממדיניות המשטרה להתמודדות עם אוכלוסייה ופשיעה יחודיות ",  כהגדרת השר לביטחון פנים במכתבו ליו"ר וועדת הפנים בכנסת . 
" המסקנה העיקרית מנתונים אלה היא שרב מאד המרחק בין הסיסמאות והקלישאות המופרחות בתקשורת ובשיח הציבורי על אכיפת החוק ביהודה ושומרון ,  ובין המציאות ",  אומרת יו"ר ארגון זכויות האדם ביש"ע אורית סטרוק . " המציאות העולה מהנתונים מלמדת על אכיפת-יתר חסרת פרופורציה וסבירות ,  על השקעת משאבי משטרה בקנה מידה עצום ,  תוך רמיסת זכויות האזרח של המתיישבים מחד ,  ועל חשבון אזרחי ישראל במחוזות אחרים מאידך .  נשאלת השאלה מהי ההצדקה החוקית והחוקתית לכך ?  ומדוע מוסתרת מעיני הציבור לאורך שנים התמונה האמיתית של אכיפת החוק ביהודה ושומרון ,  ומדוע מוצגת במכוון ,  לאורך שנים ,  תמונה שאין לה דבר וחצי דבר עם המציאות .  אנו מקווים שהכנסת תדע לדרוש מבכירי מערכת האכיפה תשובה לשאלות אלה ". 

מחסור בשוטרים ?  לא בגדה המערבית
לפי נתונים שהוצגו בכנסת ,  ביהודה ושומרון משרתים יותר שוטרים מאשר בכל מחוז אחר בארץ .  ארגון זכויות האדם ביש"ע :
" זו אכיפת יתר ,  חסרת פרופורציות וסבירות "
 
