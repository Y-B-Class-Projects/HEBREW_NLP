ירידות במניות מגזר הסחורות באירופה ;  בורסת אתונה יורדת ב-0.9%
בורסת טורקיה עולה ב-1% לאחר שעד כה השבוע השלימה ירידה של 7%
מגמה מעורבת נרשמת בבורסות אירופה ,  ירידות במניות מגזר הסחורות בעקבות ירידת מחירי הנפט .  בורסת לונדון יורדת ב-0.1% ,  בורסת פאריס יורדת ב-0.3% .  בורסת אתונה יורדת ב-0.9% .  בורסת פרנקפורט נסחרת בעליות קלות ובורסת טורקיה עולה ב-1% לאחר שרשמה ירידה של 7% עד כה השבוע .  מחיר הנפט יורד בניו יורק לאחר שסוכנות דירוג האשראי מודי'ס הצטרפה להערכתה של סטנדרד אנד פורס כי דירוג האשראי של יוון עלול לרדת פעם נוספת .  ההערכות העלו את חששות המשקיעים מפני האטה בצמיחה העולמית ,  ובביקוש לסחורות .  מחירי החוזים על הנפט למסירה בחודש אפריל יורדים ב-0.4% ונסחרים ב-79.61 דולר לחבית במסחר האלקטרוני בבורסת הסחורות של ניו יורק .  מניית בריטיש פטרוליום יורדת ב-0.3% .  מניית  חברת הנפט הצרפתית  יורדת ב-1% .  מניית bhp ביליטון ,  חברת הכרייה הגדולה בעולם ,  יורדת ב-0.9%.סוכנות דירוג האשראי מודי'ס הצטרפה הבוקר לעמיתתה סטנדרד אנד פורס והודיעה כי היא עלולה להוריד את דירוג האשראי של יוון בתוך חודשים מספר אם המדינה לא תצליח לעמוד בהורדת הגירעון התקציבי . " אם בתוך מספר חודשים אנחנו נראה כי ישנן סטיות משמעותיות מהתוכנית הממשלתית להקטנת הגירעון ביוון ,  אז קרוב לוודאי שנוריד את דירוג האשראי בהתאם ",  אמר פייר קאילטו ,  בכיר בחברת דירוג האשראי בראיון לבלומברג בטוקיו ,  והוסיף : " אנחנו אפילו עלולים להוריד את הדירוג בכמה רמות ".  חברת דירוג האשראי סטנדרד אנד פור'ס  ( s & p )  הזהירה אתמול כי ייתכן שתשוב ותוריד את דירוג האשראי של יוון כבר החודש ,  וכי ייתכן שההורדה תהיה בשתי דרגות . " לפי דעתנו ,  הורדת דירוג נוספת בדרגה אחת או שתיים אפשרית בתוך חודש ",  העריך אנליסט האשראי של s & p ,  מרקו מרסניק .  החברה כבר הורידה את דירוג האשראי של יוון לרמתו הנוכחית באמצע חודש דצמבר .  מניית רויאל בנק אוף סקוטלנד עולה ב-5% לאחר שהבנק דיווח על הפסדים קטנים מתחזיות האנליסטים .  הבנק דיווח על הפסד קטן מהצפוי בשנת 2009 .  rbs דיווחה על הפסד של 3.6 מיליארד ליש"ט  ( 5.5 מיליארד דולר )  בשנת 2009 לעומת הפסד של 24.3 מיליארד ליש"ט שנה קודם לכן  כך דיווח הבנק בהודעה רשמית .  אנליסטים ציפו כי הבנק ירשום הפסד של 6.01 מיליארד ליש"ט ,  לפי בלומברג .
 
ירידות במניות מגזר הסחורות באירופה ;  בורסת אתונה יורדת ב-0.9%
בורסת טורקיה עולה ב-1% לאחר שעד כה השבוע השלימה ירידה של 7%

