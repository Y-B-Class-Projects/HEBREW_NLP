חוקי גואל רצון : " רק אני אחליט מה הנשים יעשו "
 רצון ,  שלפי החשד התעלל בבני ביתו ,  החתים את נשותיו על  " ספר המשפחה ",  ובו רשימה של חוקים נוקשים שעליהן לקיים .  כך ,  למשל ,  נכתב בספר כי אישה שתתנשא מעל רצון תחויב בקנס של 2,000 שקל
 ( צילום :  יותם רונן ,  עריכת וידאו :  יאיר דניאל ,  קריינות :  אילן שניג ) 
גואל רצון ,  החשוד בביצוע עבירות חמורות של התעללות בילדיו ונשותיו ,  החתים לפי החשד את נשותיו על  " ספר המשפחה ",  שבו מפורטת מערכת חוקים הנאכפת באמצעות קנסות ועונשים .  בספר ,  שחשפו חוקרי המשטרה ,  נכתב בין היתר כי  " אף אחת לא תתנשא ולא תתקוף מילולית ופיזית .  מי שאלמוני יתפוס אותה ,  העונש הוא קנס של 2,000 שקל לקופת המשפחה ;  לא לשבת ולשוחח בחדרים בין אנשים ,  אלא אך ורק בסלון ולא לדבר שטות - קנס של 200 שקלים ;  לאף אחת מהנשים אסור לשבת בבית בחוסר מעש ". 
עוד נכתב ב"ספר המפשחה "  של רצון כי  " יש לבצע משימות כגון ניקיון ,  שטיפת כלים ושמירה על הילדים .  מי שאלמוני תופס אותה מתבטלת - קנס של 200 שקלים ;  לא לשאול את אלמוני עם מי הוא נמצא והיכן .  אלמוני מחליט מי באה איתו ולאן ומי לא - קנס של 300 שקל ". 
אתמול  ( רביעי )  האריך בית משפט השלום בתל אביב ב-12 יום את מעצרו של רצון ,  הנחשד בביצוע עבירות חמורות של התעללות בילדיו ונשותיו ,  החזקה בתנאי עבדות ועבירות מין - לרבות עבירות מין בתוך המשפחה .  לרצון  ( 50 )  ,  17 נשים וכ-40 ילדים המתגוררים בדירות שונות ברחבי תל אביב ,  וכבר בשנת 2000 נחקר בימ"ר תל אביב חשד נגדו בגין ביצוע עבירות מין בנשותיו ,  בעקבות תלונה שהוגשה במשטרה .  תיק זה נסגר מחוסר ראיות מאחר ואף אחת מנשותיו של רצון באותה עת לא היתה מוכנה להתלונן נגדו במשטרה .
 רצון נמצא בקשר עם עשרות נשים ,  כשרבים מכנים את הקשר המדובר כ"כת של גואל ".  מחקירת הימ"ר עלה ,  כי נשותיו של רצון דיווחו על עצמן כעל אימהות חד-הוריות ,  וכך זכו בקצבאות ביטוח לאומי .  מכיון שרצון אינו נשוי רשמית לאף אחת מנשותיו ,  לא ניתן היה להאשימו בפוליגמיה .  הנשים עובדות ומפרנסות את עצמן ואת ילדיו של גואל ומחלקות ביניהן את עבודות הבית .  
לפי עדות שמסר רצון ב-2009 ,  יש לו 32 נשים ו-89 ילדים .  פרסומים אודות המתרחש בביתו של רצון ונשותיו חשפו כי הנשים חייבות לעמוד בכללים מפורטים ביותר שקבע רצון במסמך סודי הנקרא  " ספר המשפחה ".  לרוב נשותיו של רצון אין קשר עם משפחותיהן ,  זאת משום שהמשפחות מתקשות לקבל את אורח החיים שבנותיהן סיגלו לעצמן בעקבות הליכתן אחרי רצון .  חלק מהמשפחות אף שכרו שירותים של חוקרים פרטיים והגישו תלונות במשטרה נגד רצון ,  אך עד עתה לא היו לכך תוצאות .
 לטענת משרד הרווחה ,  עד לחודש יוני האחרון לא הגיע לידיהם דיווח ממי מקרובי המשפחה של הנשים שהצדיק פנייה למשטרה .  במשרד הרווחה ,  אשר עובדיו חקרו את ילדיו הקטינים של רצון ,  טוענים כי לאורך השנים פקידות סעד של אגף הרווחה בעיריית תל אביב ליוו את ילדי משפחת רצון ,  אך לטענתם לא מצאו כל ראייה שתצדיק פנייה לערכאות משפטיות ,  מאחר ויצר בין נשותיו וילדיו  " קשר של שתיקה תחת שלטון של טרור והפחדה ".  
במשרד הרווחה מספרים כי נעשו כל הבדיקות האפשריות ,  ביניהם ביקורים של פקידות סעד בבתי הספר וגנים של הילדים ,  שהעידו כי הילדים  " מגיעים לבית הספר בקביעות ,  נקיים ומטופלים ולא היה סימן מוחשי מעבר לתחושות שיוכל להעיד שהינם קורבן להתעללות או הזנחה ".  לדברי גורמים במשרד , " המשפחה הזאת ,  עד כמה שהיא מעוותת ,  זאת עדיין משפחה ". 
עדכון ראשון :  11:51

חוקי גואל רצון : " רק אני אחליט מה הנשים יעשו "
 רצון ,  שלפי החשד התעלל בבני ביתו ,  החתים את נשותיו על  " ספר המשפחה ",  ובו רשימה של חוקים נוקשים שעליהן לקיים .  כך ,  למשל ,  נכתב בספר כי אישה שתתנשא מעל רצון תחויב בקנס של 2,000 שקל

