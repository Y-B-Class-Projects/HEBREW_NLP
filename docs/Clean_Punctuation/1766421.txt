שבדיה :  הרוג בפיצוץ מכונית בשטוקוהלם
אדם אחד נהרג ושניים נוספים נפצעו קל לאחר שמכונית התפוצצה בלב מרכז קניות שוקק בשטוקהולם .  לפני הפיצוץ התקבלה התראה : " אל תבזו את הנביא מוחמד "
 אדם נהרג הערב  ( שבת )  לאחר שמכונית התפוצצה בשטוקהולם ,  בירת שבדיה .  שני בני אדם נוספים נפצעו קל כתוצאה מהפיצוץ ,  שאירע בלב מרכז קניות שוקק .  דקות לפני הפיצוץ התקבלה התראה בה נאמר : " הפסיקו את השפלת הנביא מוחמד ". 
דוברת המשטרה המקומית ,  פטרה סולנדר ,  אמרה כי באירוע היו כמה פיצוצים עוקבים ,  קודם ברכב ולאחר מכן במקום נוסף וכי המקום היה עמוס בהמוני אנשים שהגיעו לערוך קניות במהלך סוף השבוע .  סולנדר סירבה לומר מה הייתה סיבת הפיצוץ ורק אמרה כי  " איננו רוצים לעסוק בספקולציות ,  ולקבוע האם זה פיצוץ מכוון או תאונה ".  
" אין סכנה שיהיו פיצוצים נוספים ",  הוסיפה סולנדר .  המכונית שהתפוצצה נשלחה לבדיקות ,  בכדי לקבוע מה גרם לפיצוץ הקטלני .  מספר עדי ראייה סיפרו כי ראו אנשים נמלטים מהמקום ,  לאחר סדרת הפיצוצים ,  אולם עדי ראיהי אחרים טוענים כי ראו זיקוקי דינור ברכב שהתפוצץ .
 סוכנות הידיעות השבדית TT דיווחה כי עשר דקות לפני שאירע הפיצוץ היא קיבלה התראה באמצעות הדואר האלקטרוני .  לפי סוכנות הידיעות ,  בהודעה היה קובץ קול בשפה הערבית ובשבדית ,  ובו נאמרו דברים בגנות שתיקתה של שבדיה לנוכח קריקטורות מאת האמן לארס וילקס ,  שביזו את הנביא מוחמד . " פעולותנו ידברו בעד עצמן ,  כל עוד לא תפסיקו את מלחמתכם המטופשת נגד האיסלם ,  את ההשפלה של הנביא ,  ואת תמיכתם המטופשת בחזיר וילקס ",  נאמר בהתראה .
 עדכון ראשון :  21:36

שבדיה :  הרוג בפיצוץ מכונית בשטוקוהלם
אדם אחד נהרג ושניים נוספים נפצעו קל לאחר שמכונית התפוצצה בלב מרכז קניות שוקק בשטוקהולם .  לפני הפיצוץ התקבלה התראה : " אל תבזו את הנביא מוחמד "
 
