לתת יד
עפר שכטר ,  חני נחמיאס ושאר הקאסט של 101 דלמטים מזמינים אתכם ביום שבת הקרוב לבוא לפגוש אותם ועל הדרך לאמץ כלב .  אתם כבר שם ? 
עמותת תנו לחיות לחיות ,  תקיים יום אימוץ מיוחד לכלבים ,  בשיתוף כוכבי ההצגה 101 כלבים דלמטים :  עפר שכטר ,  עדי הימלבלוי ,  חני נחמיאס ,  ציפי שביט וחנה לסלאו .
 ההצגה תעלה בחנוכה ותספר את סיפורם המפורסם של 101 הכלבים הדלמטיים ,  אשר נחטפים על ידי חובבת הפרוות המרושעת ,  קרואלה דה ויל  ( אותה חנה לסלאו תגלם )  .  לעזרתם של הגורים יוצאים בעליהם האוהבים  ( עדי הימלבלוי ועפר שכטר )  וזוג אמניות חביבות  ( ציפי שביט וחני נחמיאס )  .  לקראת ההצגה ,  מבקשים השחקנים להעלות את המודעות לאימוץ כלבים ומגיעים אל כלביית תנו לחיות לחיות .  
חני נחמיאס מספרת על האהבה הגדולה שלה לבעלי חיים : " אני בנאדם של חתולים .  יש לי 3 מקסימים .  אני דואגת לעקר ולסרס את החתולים שלי ,  וגם לעקר ולסרס את החתולים בסביבת הבית שלי .  חשוב לי לפעול נגד ההתרבות המיותרת של חתולי הרחוב .  כשהם מגיעים לשם ,  תוחלת החיים שלהם מאוד קצרה ורווית סבל ".  
" אני חושבת שכל אימא צריכה לחשוב יותר ברצינות על אימוץ של בעל חיים .  הוא נותן משהו שלא לומדים בשום מסגרת אחרת .  לא בבית הספר ולא בגן .  הוא נותן אחריות וחמלה לילדים .  אני בטוחה שילד שמגדל בעל חיים לא יפגע באף בעל חיים אחר .  מזעזע אותי לקרוא על התעללויות .  להביא בעל חיים לבית זה לקנות שלווה ."  האירוע יתקיים בשבת הקרובה ,  6.11 ,  החל מ 11:30 ,  בבית המחסה של עמותת תנו לחיות לחיות .  בית המחסה של העמותה נמצא באזור מושב תלמי מנשה ,  על כביש 44 ,  בכניסה הצפונית לעיר רמלה .
 
לתת יד
עפר שכטר ,  חני נחמיאס ושאר הקאסט של 101 דלמטים מזמינים אתכם ביום שבת הקרוב לבוא לפגוש אותם ועל הדרך לאמץ כלב .  אתם כבר שם ? 

