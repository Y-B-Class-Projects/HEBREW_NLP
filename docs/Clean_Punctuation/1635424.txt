מכללות :  יוקון אונו
קונטיקט גברה 74:88 על מוליכת הדירוג טקסס ,  קנטאקי טיפסה למקום הראשון .  דיוק ניצחה את קלמזון ,  סירקיוז גברה על מרקט
אחרי 17 ניצחונות רצופים מתחילת העונה ,  איבדה טקסס בתחילת השבוע את מאזנה המושלם עם הפסד חוץ 71:62 לקנזס סטייט ,  כך שהלונגהורנס ידעו שהם ייאלצו להיפרד מהמקום הראשון בדירוג בו החזיקו שבועיים בלבד .  מה שלא היה בתכניות שלהם היה הפסד גם לקונטיקט המאכזבת הלילה  ( בין שבת לראשון )  ,  אבל יוקון חזרה לעצמה ללא מאמנה החולה ג'ים קלהון ורשמה ניצחון מרשים 74:88 הודות לתצוגת שיא של ג'רום דייסון שהפגיז 32 נקודות .
 בפתיחה היה נדמה שטקסס הגיעה נחושה להשאיר את ההפסד במנהטן מאחוריה ודמיון ג'יימס  ( 23 נקודות )  העלה את הכתומים ליתרון דו ספרתי במחצית הראשונה ,  אבל אחרי ההפסקה השתלטו ההאסקיז על העניינים ,  כשדייסון יורה מכל פינה ונעזר בקמבה ווקר המסחרר  ( 19 נקודות ,  10 אסיסטים ,  6 חטיפות )  וסטנלי רובינסון היעיל  ( 17 נקודות ו-12 ריבאונדים )  כדי לשמח את קואץ' קלהון ,  שלקח פסק זמן בלתי מוגבל מהקווים בגלל סיבות בריאותיות .
 מי שנהנתה מהמעידות של טקסס היא קנטאקי ,  שנותרה הבלתי מנוצחת היחידה  ( מאזן 0:19 )  אחרי 70:101 קליל על ארקנסו החלשה ,  בעזרת 16 נקודות של ג'ון וול ודמרקוס קאזינס .  החבורה הצעירה והמפוצצת בכישרון של ג'ון קאליפרי עלתה לראשונה העונה לפסגת הדירוג ,  עליו תוכל לשמור לאורך זמן אם תדע לנצל את לוח המשחקים הלא קשה שלה בשלושת השבועות הקרובים .
 במשחק קשוח ולא אופייני ל-ACC רשמה הלילה דיוק ניצחון חוץ יקר עם 47:60 בקלמזון ,  שהחזיר את השדים הכחולים לתלם אחרי המעידה מול צפון קרוליינה סטייט .  הנמרים שחגגו בשבוע שעבר מול צפון קרוליינה רצו להשלים סוויפ על אריות החטיבה אבל נקלעו ליום התקפי מחריד  ( 18 מ-48 מהשדה )  ונכנעו ל-22 נקודות של נולאן סמית המתאושש .
 גם מוליכות הביג איסט עמלו קשה הלילה ,  כשוילאנובה הזיעה עם ניצחון71:81 על סנט ג'ון הודות ל-19 נקודות של סקוטי ריינולדס ,  וסירקיוז גירדה ניצחון 71:76 על מרקט עם 22 נקודות ו-15 ריבאונדים של ווסלי ג'ונסון .  מישיגן סטייט נחלצה מהפסד במינסוטה עם 64:65 דרמטי ,  בעוד שטנסי הובכה בג'ורג'יה עם תבוסה 78:63 ,  וקנזס סטייט איבדה את כל המומנטום מהניצחון על קנזס עם הפסד ביתי 73:69 לאוקלהומה סטייט .  האלופה צפון קרוליינה נפרדה סופית מהדירוג עם הפסד שלישי ברציפות ,  הפעם 82:69 לוויק פורסט .
 1 .  קנטאקי2 .  קנזס3 .  וילאנובה4 .  סירקיוז5 .  מישיגן סטייט6 .  טקסס7 .  ג'ורג'טאון8 .  דיוק9 .  ווסט וירג'יניה10 .  פרדו11 .  קנזס סטייט12 .  BYU13 .  גונזאגה14 .  טנסי15 .  טמפל16 .  וויסקונסין17 .  פיטסבורג18 .  מיסיסיפי19 .  קונטיקט20 .  אוהיו סטייט21 .  ואנדרבילט22 .  ג'ורג'יה טק23 .  ניו מקסיקו24 .  ביילור25 .  UAB

מכללות :  יוקון אונו
קונטיקט גברה 74:88 על מוליכת הדירוג טקסס ,  קנטאקי טיפסה למקום הראשון .  דיוק ניצחה את קלמזון ,  סירקיוז גברה על מרקט

