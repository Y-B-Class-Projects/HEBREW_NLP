פרקליטי אולמרט יוצאים לקרב נגד עו"ד קורב
עו"ד אורי קורב ,  ששב לעבודתו בפרקליטות ,  טען השבוע כי האשמת פרקליטי רה"מ לשעבר לפיה התביעה ניסתה להטעות את בית המשפט  " הזויה ".  על כך הגיבו היום הפרקליטים : " לא נראה לנו כי הוא האיש המתאים להטיף "
 פרקליטי ראש הממשלה לשעבר אהוד אולמרט שיגרו הבוקר  ( רביעי )  מכתב חריף לפרקליט מחוז ירושלים אלי אברבנאל נגד עו"ד אורי קורב .  זאת בתגובה למכתב של קורב ,  בו הוא קבע כי טענת פרקליטי אולמרט ,  לפיה התביעה ניסתה להטעות את בית המשפט היא  " מוזרה ".  קורב גם כתב במכתב לפרקליטים ,  כי  " צר לנו על הסגנון שבו אתם נוקטים במכתבכם ועל העובדה שאתם מוצאים לנכון להעביר הודעות מכפישות לתקשורת בטרם קיבלתם מענה למכתבכם ". 
במכתב לפרקליט מחוז ירושלים אברבנאל ,  שנשלח היום ,  כתבו עורכי הדין אלי זהר ונבות תל צור ,  המייצגים את אולמרט במשפטו : " לא נראה לנו כי האיש המתאים להטיף על סגנון ועל דרך התבטאות הוא דווקא עו"ד אורי קורב ". 
מוקדם יותר השבוע טענו פרקליטי אולמרט כי התביעה ניסתה להגיש לבית המשפט מסמכים הקשורים לחקירה בנושא  " חשבוניות כפולות ",  שהסתיימה בזיכוי לפני זמן רב .  על כך השיב עו"ד אורי קורב בשם הפרקליטות כי הקלסרים שנמסרו לשופטים הועברו לעיון הסנגוריה כבר לפני כשבועיים . " לכל אורך הדרך התביעה מבקשת מכם להגיע ולעיין בחומרים ",  כתב , " ובחירתכם שלא לעשות זאת אינה מובנת ורק מכבידה על התנהלות בית המשפט ".  בתגובה כתבו היום פרקליטי אולמרט : " תמוה הדבר שדווקא עו"ד קורב ,  שלא נכח בדיון מיום 25.2.10 ,  נטל על עצמו לשחזר את השתלשלות העניינים שהתרחשה באולם בית המשפט באותו יום ,  בנושא הגשת הודעות הנאשם .  לגופו של עניין ,  מעולם לא ניתנה הסכמה להגשת הודעות עתיקות יומין של מר אולמרט ,  שנגבו בשנים 1989 ,  1990 ו-1991 בחקירה אחרת ,  שהובילה לכתב אישום ממנו זוכה מר אולמרט ". 
עורך הדין אורי קורב שב השבוע לעבודה בפרקליטות ,  לאחר חופשה בעקבות התבטאויותיו נגד בית המשפט והשתלחותו בשופטים .  קורב צפוי לעמוד לדין משמעתי ,  בכפוף לשימוע ,  ובזמן הקרוב לא יופיע בבית המשפט .
 
פרקליטי אולמרט יוצאים לקרב נגד עו"ד קורב
עו"ד אורי קורב ,  ששב לעבודתו בפרקליטות ,  טען השבוע כי האשמת פרקליטי רה"מ לשעבר לפיה התביעה ניסתה להטעות את בית המשפט  " הזויה ".  על כך הגיבו היום הפרקליטים : " לא נראה לנו כי הוא האיש המתאים להטיף "
 
