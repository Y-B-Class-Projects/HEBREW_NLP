ש"ס מציעה :  עמותות ייהנו מפטור מס עד 2 מיליון שקל בשנה על יבוא מוצרים מחו"ל
מגישי ההצעה : " נצטרך לפעול על מנת שלא ישתמשו בהטבה זו לעמותות ,  לצרכי מסחר על ידי שיטות שונות "
 עמותות חברתיות ייהנו מתשלום מס על יבוא מוצרים שהתקבלו כתרומה מחו"ל עד לגובה של 2 מיליון שקל בשנת המס ,  במידה שהן נועדו לפעילות קהילתית שוטפת - כך עולה מהצעת חוק שאושרה אתמול בוועדת הכספים לקראת הגשתה להצבעה בקריאה הראשונה.הצעת החוק הוגשה על ידי הח"כים אברהם מיכאלי ואמנון כהן  ( ש"ס )  .  מיכאלי אמר כי המדינה גובה מס על סחורות המיובאות לארץ אך בין הסחורות המיובאות החייבות במס ,  נמצאות גם סחורות שמגיעות כתרומה לעמותות שונות שמסייעות לאזרחים .  מיכאלי הוסיף כי במצב הכלכלי העולמי מנסים בעמותות השונות לגייס תרומות ,  אך רבים בחו"ל מעדיפים לשלוח ישירות מצרכים שונים לנזקקים כמו נעליים ,  אך המדינה גובה על הסחורה הזאת מס .  לדבריו , " הצעת החוק פוטרת את העמותות מתשלום מס על סחורות אלו המיובאות מחו"ל ,  אך עם זאת נצטרך לפעול על מנת שלא ישתמשו בהטבה זו לעמותות ,  לצרכי מסחר על ידי שיטות שונות ". סמנכ"ל רשות המסים ,  בועז סופר ,  אמר כי ישנם מספר קריטריונים שאם ייכנסו לחוק - רשות המסים תתמוך בו .  לדבריו , " התנאי הראשון הוא שהמוצרים המיובאים יהיו רק על ידי העמותה עצמה ולא יגיע לארץ דרך יבואנים שונים .  כמו כן ,  יש לקבוע שהחוק יחול רק על ציוד רפואי ,  ציוד לנכים ,  הלבשה והנעלה .  זאת מאחר ואלו רוב התחומים הנוגעים לעמותות ." בנוסף ,  הפטור ממס יהיה רק עד ארבעה משלוחים בשנה ,  שהערך הכולל של התרומות יהיה עד 2 מיליון שקל ". סופר הוסיף כי  " אנו חוששים מזליגה לפן המסחרי ולכן נקבעו הקריטריונים הללו ,  כאשר התנאי הנוסף והטבעי הוא שהעמותה מתנהלת לפחות שלוש שנים כראוי ובניהול תקין ". יו"ר הוועדה ,  ח"כ הרב משה גפני  ( יהדות התורה )  ,  ביקש מרשות המסים לשקול הקמת ועדה למקרים חריגים ,  שבהם יהיה צורך ביבוא מוצרים כתרומות מעל 2 מיליון שקל .  גפני אמר כי התנאים של רשות המסים הגיוניים לחלוטין כדי למנוע שימוש בחוק לצרכי מסחר , " המדינה הסירה את אחריותה מהעמותות ועלינו לעשות הכול לסייע להם .  אחד הכלים הוא באמצעות החוק החשוב הזה ,  ונפעל לקדם יוזמות נוספות לטובתם ". ד"ר ירון סוקולוב ממנהיגות אזרחית אמר כי  " התרומות שהיו לארגונים אשר היקפן כעשרה מיליארד שקל שהגיעו בכסף במזומן ,  לא יבואו שוב בשנים הקרובות בגלל המשבר הכלכלי .  הדרך החלופית לקבל עזרה היא על ידי מוצרים שיגיעו לארץ לטובת העמותות .  גם במלחמות שהיו בישראל וגם באסון הנוכחי בהאיטי שולחים מוצרים מכל העולם ,  אך במקרים רבים הם נתקעים במכס כי נדרשים לשלם תמורתם מס .  עם זאת ,  אין ספק שצריכה להיות אכיפה ובקרה ". 

ש"ס מציעה :  עמותות ייהנו מפטור מס עד 2 מיליון שקל בשנה על יבוא מוצרים מחו"ל
מגישי ההצעה : " נצטרך לפעול על מנת שלא ישתמשו בהטבה זו לעמותות ,  לצרכי מסחר על ידי שיטות שונות "
 
