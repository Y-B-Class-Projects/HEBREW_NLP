ניסאן :  חשמל לכל מטרה
היצרנית היפנית תשיק בשלוש השנים הבאות סדרה של כלי-רכב מונעים בחשמל .  המטרה :  כיבוש השטח העירוני והחדרת הליף למשקי הבית
עד שנת 2014 תחשוף ניסאן עוד שלושה כלי-רכב  ( לפחות )  החמושים בהנעה חשמלית .  כך בהודעה שמפרסמת היצרנית היפנית מהמטה הפורטוגלי בליסבון .  המכונית הראשונה שעומדת בחזית המתקפה האקולוגית היא הליף אשר תוצג לשוק האמריקני בתחילת דצמבר ,  ולאחר מכן תגיע לפורטוגל ,  הולנד ,  ואירלנד .  ישראל אמנם על הכוונת ,  אבל היבואנית טרם נקבה במועד הגעתה .  
לצידה של הליף ,  שואפת ניסאן להתרחב לסגמנטים נוספים ,  בראשם השטח העירוני וסגמנט הפנאי .  ולצורך כך ,  היא פתחה שתי חזיתות נפרדות :  כלי רכב חשמליים המבוססים על קונספטים מהפכניים  ( כמו הלנד-גליידר מתערוכת טוקיו אשתקד )  ,  ואילו את הבשורה היוקרתית תנפק אינפיניטי ,  זרוע הפאר והספורט של המותג היפני שתצייד את סדרות ה-EX במערכות הנעה אקולוגית עמוסות בעוצמה .  עוד נאמר ,  הפעם מפי פרנסואה בייקון ראש מנהל הפרויקטים בניסאן ,  כי החברה תציג רכב קומפקטי קטן-מידות וחשמלי המבוסס על הג'וק .  
איתות ראשון על כוונותיה של ניסאן נחשף בדמותה של הטוויזי הקטנה  תאומתה של הרנו החשמלית השותפה לה .  זהו כלי-רכב דו-מושבי בתצורת ישיבה טאנדם  ( אחד מאחרי השני )  מצויד במנוע חשמלי בעל 20 כ"ס שמהירותו המרבית 75 קמ"ש ,  וטווח הנסיעה עומד על 100 ק"מ בין טעינות .  
ברנו-ניסאן מתמקדים בסוף שנת 2011 כמועד השקה רשמי לשתי המכוניות .  ביניהן ,  תשקענה סכום שנע בין 5 ל-6 מיליארד יורו כדי לייצר ולשווק כ-8 כלי-רכב חשמליים בפריסה גאוגרפית של חמישה מוקדים עירוניים ,  לרבות בירות צפופות .  התחזית הוא לייצר כחצי מיליון יחידות ב-3 שנים .  בארה"ב בכל אופן ,  ממתינים לקוחותיה של ניסאן לקבלת הליף בתמורה לכ-30 אלף דולרים ליחידה ,  לפני החזר מס ממשלתי לרכב אקולוגי בשיעור של 5,000 דולר .  תמריצים יש ,  מהפכות תהיינה ?  

ניסאן :  חשמל לכל מטרה
היצרנית היפנית תשיק בשלוש השנים הבאות סדרה של כלי-רכב מונעים בחשמל .  המטרה :  כיבוש השטח העירוני והחדרת הליף למשקי הבית

