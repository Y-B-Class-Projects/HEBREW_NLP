סטימצקי דורשת תשלום על שירותי אחסון והפצה 
עד כה הפיצה הרשת את הספרים לסניפיה ללא תשלום מהמו"לים .  איגוד המו"לים :  יש בהחלטה משום ניצול כוח מונופוליסטי .  מנכ"ל סטימצקי : " אנו דורשים 4% - הפצה עצמאית תעלה לספקים פי שלושה "
  >  >  רשת הספרים סטימצקי פותחת חזית מול ההוצאות לאור והספקים .  בימים האחרונים הפיצה הרשת מכתב לספקיה ,  בהם מו"לים של הוצאות ספרים ,  שבו היא כותבת כי תדרוש מעתה עמלה של 4% על שירותי הפצה ואחסון - שירות שאותו העניקה עד כה בחינם .  רשת סטימצקי מפעילה מחסן מרכזי שאליו שולחים המו"לים את הספרים שלהם וממנו היא מפיצה את את הספרים לסניפיה .  במכתב שהעבירה סטימצקי לספקים מצוין כי החל בפברואר יוכלו המו"לים להעביר בעצמם את הספרים לסניפים ,  בתיאום עם הרשת . " לחלופין ",  מציין המסמך , " תשמח חברת סטימצקי לספק שירותי אחסון והפצה למו"לים שיחפצו בכך .  בעבור שירות זה תגבה 4% מערך המשלוחים ".  על המכתב חתום סמנכ"ל תפעול ולוגיסטיקה בסטימצקי .  חנויות הספרים האחרות - בהן המתחרה הגדולה ביותר של סטימצקי ,  צומת ספרים - לא מציעות שירותי אחסון והפצה .  עם זאת ,  המו"לים טוענים כי עובדה זו אינה מקנה לסטימצקי את הזכות לגבות עמלה עבור השירות משום שעלותו כבר מגולמת ,  לדבריהם ,  בהנחות שמקבלת הרשת מהמו"לים . " סטימצקי נותנת שירותי לוגיסטיקה מאז ומתמיד ובהנחה שהיא מקבלת - הגדולה בשוק - משוקלל גם הטיפול בלוגיסטיקה .  אנחנו בודקים כעת אם יותר משתלם לנו להפיץ לבד או דרך סטימצקי ",  מסר גורם בכיר באחת מהוצאות הספרים .  גם ירון סדן ,  יו"ר התאחדות הוצאות הספרים ,  הביע תמיהה בעקבות הודעת סטימצקי : " שירותי האחסון וההפצה שנותנת סטימצקי הם חלק בלתי נפרד מהיחסים המסחריים שלה מול המו"לים .  לכן בהודעה החד-צדדית הזו יש משום ניצול כוח מונופוליסטי מול המו"לים .  אני מעריך שכל מו"ל יבחר לעצמו בין הורדת ההנחה לסטימצקי לבין הפצה ישירה .  מה שברור הוא שהמו"לים לא יוכלו לספוג עלויות נוספות מעבר להנחות הגבוהות שהם בלאו הכי נותנים לרשתות ".  מו"ל נוסף שקיבל את המכתב מסטימצקי הוסיף כי  " השערורייה התחילה כבר לפני שנתיים ,  אז זכתה סטימצקי במכרז על החנות בנתב"ג וכיוון שהגישה הצעה עם דמי שכירות גבוהים מאוד היא העמיסה את ההוצאה על כתפי המו"לים ,  שצריכים לשלם עמלה מוגדלת של 13%-15% אם נמכר ספר בחנות - זה סכום עתק ".  מנכ"ל סטימצקי ,  איריס בראל ,  מסרה בתגובה : " יש לנו מחסן מרכזי ואנחנו מקבלים את הספרים ,  שמים מדבקות ,  אורזים ושולחים לחנויות ובחזרה .  אני מאוד אשמח אם המו"לים ישלחו את הספרים ישירות לחנויות - זה יפחית לנו את העבודה במחסן המרכזי .  בשביל זה גם התחברנו לחברת התוכנה סגמנט שתאפשר למו"לים לראות את רמת המכר והחוסרים של הספרים שלהם מדי יום . " כבר שנתיים שרוב הספקים משלמים לנו בעבור שינוע ,  חלקם יותר מ-4% וחלקם פחות ,  ואם הם יעשו את זה לבד זה יעלה להם פי שניים או שלושה - ידוע שבישראל מפיצים מרוויחים 14%-16% .  לגבי רמת ההנחה שהרשת מקבלת מהספקים ,  היא ניתנת לרוב לפי רמת המכר והגודל וללא קשר לעלויות תפעול ולוגיסטיקה ". 

סטימצקי דורשת תשלום על שירותי אחסון והפצה 
עד כה הפיצה הרשת את הספרים לסניפיה ללא תשלום מהמו"לים .  איגוד המו"לים :  יש בהחלטה משום ניצול כוח מונופוליסטי .  מנכ"ל סטימצקי : " אנו דורשים 4% - הפצה עצמאית תעלה לספקים פי שלושה "
 
