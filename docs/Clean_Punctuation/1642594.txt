באשקלון מתכננים להביא 2,000 אוהדים לגביע
בצל איומי המשטרה לבטל את חצי הגמר ,  1,500 אשקלונים כבר רכשו כרטיסים .  בית הלחמי מסרב לשחרר את טל דן מהקבוצה
בעירוני אשקלון ממשיכים לעקוב בדאגה אחרי מצבו של אביו של ג'ימי באקסטר .  לפני כשבוע וחצי קיבל באקסטר את הידיעה על החמרה במצבו של אביו ,  החולה בסרטן ,  וטס מיידית לארצות הברית לשהות לצד אביו .  רק שעות בודדות לפני תחילת המשחק מול הפועל חולון בתחילת השבוע ,  חזר באקסטר ואף שיחק מצויין כשתרם 15 נקודות .  באקסטר נמצא בקשר יום יומי עם משפחתו בשביל להתעדכן במצבו של אביו ,  כשבקבוצה חוששים שייתכן ובכל רגע יצטרך השחקן לטוס חזרה לארצות הברית .
 בצל האיומים מצד המשטרה על ביטול חצי גמר גביע המדינה ,  באשקלון ממשיכות ההכנות לקראת יום שני .  כ-1,500 כרטיסים מכרה הקבוצה עד כה ,  כשהצפייה היא למכור לפחות עוד 500 עד למשחק עצמו .  25 אוטובוסים יצאו ביום שני מרחבת מגרש הכדורגל באשקלון אל עבר היכל נוקיה .  אוהדי אשקלון ,  שבשבילם זו הפעם הראשונה במעמד זה ,  מבטיחים לעשות שמח בהיכל נוקיה ,  כשבין השאר יחולקו בין האוהדים 1,000 צעיפים ו-1,000 חולצות .
 טל דן ביקש להשתחרר מהקבוצה בשל מיעוט דקות ,  וביקש לעבור למכבי אשדוד מהליגה הלאומית .  לעת עתה ,  מאמן הקבוצה ,  אריאל בית הלחמי ,  מסרב לשחרר את השחקן .
 
באשקלון מתכננים להביא 2,000 אוהדים לגביע
בצל איומי המשטרה לבטל את חצי הגמר ,  1,500 אשקלונים כבר רכשו כרטיסים .  בית הלחמי מסרב לשחרר את טל דן מהקבוצה

