הדרך להשקיע באג"ח :  תעודות סל או קרנות של אלטשולר שחם 
קרנות האג"ח של בית ההשקעות אלטשולר שחם השיגו עבור המשקיעים בהן את הביצועים הטובים ביותר מבין כל קרנות האג"ח ,  ותשואותיהן גבוהות גם משל המדדים .  הנה עוד כמה תובנות העולות מדירוג קרנות האג"ח של TheMarker ל-2009
1 .  קרנות האג"ח הן מכשיר ההשקעה הישיר החשוב והגדול ביותר של הציבור הישראלי בשוק ההון .  מתוך 133 מיליארד שקל שמושקעים בקרנות הנאמנות בישראל ,  102 מיליארד שקל מנוהלים בקרנות האג"ח .  2 .  הציבור מאמין באג"ח - ובצדק .  הנתונים מלמדים שזהו אפיק יציב יחסית .  בכל אחת משלוש ,  חמש ושמונה השנים האחרונות הניבו מדדי האג"ח תשואה נטו - לאחר דמי ניהול תיאורטיים בשיעור של 0.5% - של 5.33%-5.97% .  בהתחשב בטלטלה שעברה על שוק האג"ח בשנתיים האחרונות ,  זוהי תשואה יציבה ונוחה .  3 .  לעומת זאת ,  קרנות הנאמנות המתמחות באג"ח הניבו למשקיעים בהן תשואות נמוכות משמעותית .  בחישוב ממוצע ,  הקרנות הניבו למשקיעים תשואה שנתית של 4.3% - תשואה לא רעה ,  אבל הרבה פחות משכנעת מה-5.7% שהניבו מדדי שוק האג"ח .  4 .  ההסבר העיקרי לפיגור של הקרנות אחר המדדים טמון בדמי הניהול הגבוהים שגובים מנהלי הקרנות - כ-1.5% בממוצע .  זאת ,  אף שמדובר בקרנות שאמורות להיות פשוטות וסולידיות .  5 .  מילא התשואה ,  אבל הנתון הבעייתי ביותר בהתנהלות של קרנות האג"ח הוא הסיכון שטמון בהן .  בממוצע ,  קרנות האג"ח רשמו הפסד מרבי של 13.6% במפולת של 2008 ,  לעומת הפסד מרבי של 7.7% שרשמו מדדי האג"ח .  האם יכול להיות שהפער נובע ממשקל יתר של מניות בקרנות האג"ח ?  6 .  למה בכלל יש מרכיב של מניות בקרנות של איגרות חוב ?  הערבוב של שני האפיקים מסייע למנהלי הקרנות בתקופות של גאות ,  מכיוון שהעליות במניות מקפיצות את רווחי הקרנות ותורמות לשיווקן .  את המחיר שילמו המשקיעים במפולת ,  כאשר הם גילו לפתע שקרן האג"ח שלהם מפסידה כמו קרן מנייתית .  הגיע הזמן ששוק ההון הישראלי יתבגר ,  ויתמקד בקרנות אג"ח טהורות .  7 .  בגלל הערבוב בין התחומים ,  ועוד יותר בגלל דמי הניהול הגבוהים ,  חייבים להסתייג מההישגים של ענף קרנות האג"ח .  יש בנמצא כלים טובים בהרבה להשקיע בשוק האג"ח - באמצעות תעודות סל ,  קרנות סל או קרנות מדדיות .  כל הכלים האלה גם לא גובים כמעט דמי ניהול ,  וגם נותנים את מדד האג"ח בלי קונצים ,  ובלי תוספת של מניות .  8 .  אם בכל זאת החלטתם להשקיע בקרן אג"ח ,  מומלץ לבחור בקרן של אלטשולר שחם .  הקרנות של בית ההשקעות ,  שמנוהל על ידי גילעד אלטשולר ורן שחם ,  הניבו תשואות גבוהות ממדדי האג"ח בשמונה השנים האחרונות .  הישג זה מלמד שמדובר בקבוצה שהתמחתה באג"ח ,  ויש סיבה להאמין שהיא מסוגלת לייצר ערך למשקיעיה גם בעתיד .
 
הדרך להשקיע באג"ח :  תעודות סל או קרנות של אלטשולר שחם 
קרנות האג"ח של בית ההשקעות אלטשולר שחם השיגו עבור המשקיעים בהן את הביצועים הטובים ביותר מבין כל קרנות האג"ח ,  ותשואותיהן גבוהות גם משל המדדים .  הנה עוד כמה תובנות העולות מדירוג קרנות האג"ח של TheMarker ל-2009

