ראגבי :  גם צרפת במנצחות 
" לה בלו "  ניצחו כצפוי את סקוטלנד 9:18 ,  במשחק הפתיחה שלהם ב"שש האומות ".  מת'יו בסטארו הצעיר בלט
צרפת ניצחה היום  ( ראשון )  את סקוטלנד בתוצאה 9:18 ,  במשחק השלישי של המחזור הראשון בטורניר שש האומות .  כוכב המשחק היה מאתיו בסטארו ,  שהשכיח את שערורית התקיפה מלפני חצי שנה עם צמד טריים שהיו גולת הכותרת של משחק מצוין שלו .
 את הטריי הראשון שלו הניח בסטארו בדקה ה-13 לאחר שנותר פנוי כ-10 מטרים מקו הטריי .  הטריי השני כבר היה מרשים יותר ,  כשבאמצעות מהירות ,  זריזות והטעיה יפה הצליח בסטארו לעבור בין כל שחקני סקוטלנד עד לקו .  זו היתה הופעתו החמישית בלבד של בסטארו בנבחרת עקב גילו הצעיר  ( 21 )  ,  ושערוריית התקיפה מלפני חצי שנה .  אולי צרפת מצאה היום את כוכב העל שהיא מחפשת .
 במחצית הראשונה שלטו החלוצים הסקוטים המאסיביים בסקראמים ובראקים ,  והתישו את החלוצים של צרפת ,  שחלקם הוחלפו בשלבים מוקדמים יחסית של המחצית השניה .  השחקנים הרעננים שנכנסו במקומם הצליחו לאזן את המצב בשלבים המאוחרים של המשחק .
 8 הנקודות הנוספות לצרפת הגיעו מבעיטת המרה אחת ומשתי בעיטות עונשין של מורגן פארה ,  בן 21 אף הוא .  את תשע הנקודות לטובת סקוטלנד השיג כריס פאטרסון ,  שוודאי מצטער שלא נולד במדינה אחרת ,  בשלוש בעיטות עונשין .
 
ראגבי :  גם צרפת במנצחות 
" לה בלו "  ניצחו כצפוי את סקוטלנד 9:18 ,  במשחק הפתיחה שלהם ב"שש האומות ".  מת'יו בסטארו הצעיר בלט

