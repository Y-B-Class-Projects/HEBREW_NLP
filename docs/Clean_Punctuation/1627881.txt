בריטניה וארה"ב יוצאות למלחמה בטרור בתימן
שתי המדינות החליטו לממן כוח מיוחד ,  שייאבק בטרור של אל קאעדה בתימן .  זאת לאחר שהתברר שהמחבל שניסה לפוצץ מטוס בדטרויט קיבל הכשרה בשלוחה התימנית של הארגון
ארצות הברית ובריטניה מגבירות את מאמציהן נגד איום הטרור מתימן ומסומליה .  בכירים משתי המדינות מסרו שתוקם יחידת משטרה לסיכול טרור בתימן ,  זאת נוכח ניסיון הפיגוע הכושל במטוס דלתא בשבוע שעבר .  
בהודעה ממשרד ראש הממשלה גורדון בראון נמסר שמאז ניסיון הפיגוע ,  בריטניה וארצות הברית דנו בהגברת הפעילות המשותפת ,  והסכימו לממן יחידת משטרה מיוחדת לסיכול טרור בתימן .  כך דיווחה סוכנות הידיעות הצרפתית .  בראון ואובמה אף ידחקו במועצת הביטחון של האו"ם להגדיל את הכוח לשמירת שלום בסומליה .  
אתמול אישר נשיא ארצות הברית אובמה ,  לראשונה מאז ניסיון הפיגוע ,  כי החשוד במעשה הינו ככל הנראה פעיל אל קאעדה שקיבל הכשרה בתימן .  בנוסף ,  אובמה שלח את מפקד הצבא הבכיר במזרח התיכון ,  הגנרל דייויד פטראוס ,  להיפגש בצנעא עם נשיא תימן .  
בשבוע שעבר גורדון בראון קרא לקיים בהמשך החודש שיחות בינלאומיות בדרג בכיר כדי להחליט על דרכים להתמודד עם גורמים קיצוניים בתימן .  לדבריו ,  נחוצה גישה בינלאומית כדי להתמודד עם השפעת ארגון אל קאעדה בתימן .  אל קאעדה נטל אחריות על פיגוע המטוס הכושל .
 
בריטניה וארה"ב יוצאות למלחמה בטרור בתימן
שתי המדינות החליטו לממן כוח מיוחד ,  שייאבק בטרור של אל קאעדה בתימן .  זאת לאחר שהתברר שהמחבל שניסה לפוצץ מטוס בדטרויט קיבל הכשרה בשלוחה התימנית של הארגון

