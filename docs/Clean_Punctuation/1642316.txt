האיחוד האירופי חילץ את יוון ממשבר החוב
בכירי האיחוד האירופי הגיעו להסדר לפיתרון משבר החוב של יוון ,  על רקע חששות כי תגיע לחדלות פירעון בעקבות גירעונותיה העצומים
בכירי האיחוד האירופי הגיעו להסדר לפיתרון משבר החוב של יוון ,  על רקע חששות כי תגיע לחדלות פירעון בעקבות גירעונותיה העצומים  כך אמר היום נשיא הנציבות האירופית ,  ז'וזה בארוסו . " ישנו הסכם ,  נכריז עליו בקרוב ",  אמר בארוסו לפני תחילתה של פסגת מנהיגי האיחוד האירופי היום בבריסל .  בארוסו לא סיפק פרטים נוספים על הסיוע ליוון .  
נשיא האיחוד האירופי ,  הרמן ואן רומפוי ,  אמר גם הוא כי מנהיגי האיחוד הסכימו על מתן סיוע ליוון ,  במטרה למנוע משבר שעשוי להתפשט לשאר מדינות גוש היורו . " יש הסכם ",  אמר ואן רומפוי לאחר פגישה עם ראש ממשלת יוון ,  יורגוס פאפאנדראו ,  נשיא צרפת ניקולא סרקוזי וקנצלרית גרמניה אנגלה מרקל .  
פגישת מנהיגי האיחוד האירופי ,  אשר כוללת גם את נשיא הבנק המרכזי של אירופה ז'אן קלוד טרישה ,  תסתיים במסיבת העיתונאים הסופית בענין תתקיים ב-16:45 שעון בריסל  ( 17:45 שעון ישראל )  .  
גרמניה וצרפת הכינו את השטח לוועידת בריסל על ידי כך שבחנו אפשרויות כמו מתן עירבונות להלוואות ,  כל עוד ראש ממשלת יוון יורגוס פפאנדריאו יצליח להתמודד עם המחאות ברחוב היווני ולהעמיק את הקיצוצים במטרה להקטין את הגירעון התקציבי הגדול באיחוד האירופי . 
" אני מנהל מספר דיונים בימים אלה כדי שנוכל להעניק תשובות שיספקו את השוק ",  אמר ראש ממשלת לוקסמבורג ז'אן קלוד יונקר ,  המכהן גם יו"ר פורום שרי האוצר של גוש היורו ,  לעיתון  " לוקסמבורג וורט ".  
מנהיגי האיחוד האירופי נפגשו בעקבות קריאתו של ואן רומפוי ,  והם צפויים לעבוד על אסטרטגיה ל-10 שנים .  הפסגה הפכה למעין תרגיל לניהול משברים אשר יבחן את יכולתה של אירופה להמשיך ולהנהיג מטבע אחד ל-16 מדינות בעלות מדיניות פיסקאלית שונה ,  לפי בלומברג .  
מאותה סיבה החליט האיחוד האירופי שלא לפנות לקרן המטבע הבינלאומית  ( IMF )  ולבקש סיוע ליוון .  מנהיגי האיחוד הביעו חשש כי אם יפנו לגורם חיצוני הם יחשפו חוסר יכולת להתמודד עם קשיים מבית ,  כך דיווחה בלומברג .  
בחודש האחרון גברו החששות כי יוון תיקלע לחדלות פירעון ,  למרות שגייסה ב-18 בינואר 8 מיליארד יורו בהנפקת אג"ח ממשלתיות ,  ועל אף ניסיונותיה של הממשלה ושל בכירי האיחוד האירופי וה-G7 להרגיע את חששות המשקיעים .  
הגירעון של יוון הוא בשיעור של 12.7% מהתמ"ג שלה - יותר מפי ארבעה מהגבול המותר על ידי האיחוד האירופי - בשל ירידה בהכנסות הממשלה וגידול בהוצאותיה .  חובותיה של יוון מסתכמים ב-300 מיליארד יורו  ( 440 מיליארד דולר )  ,  וב-2010 צפוי היחס בין החוב של יוון לתמ"ג שלה להגיע ל-125% - הגבוה ביותר מכל 16 המדינות בגוש היורו .
 
האיחוד האירופי חילץ את יוון ממשבר החוב
בכירי האיחוד האירופי הגיעו להסדר לפיתרון משבר החוב של יוון ,  על רקע חששות כי תגיע לחדלות פירעון בעקבות גירעונותיה העצומים

