 " הייתי מת לקצת שגרה "
 מוש בן ארי יפתח את החורף בהופעה מיוחדת עם מיכה שטרית .  בראיון הוא מספר על האלבום הבינלאומי בתימנית ,  האלבום הישראלי עם פילוני ועל החיים בגיל 40
מוש בן ארי יסגור את סיבוב ההופעות הקיצי שלו עם הופעה מיוחדת בה יארח לראשונה את מיכה שטרית מהחברים של נטאשה .  בהופעה  ( 13 בנובמבר ,  רדינג 3 בתל אביב )  ,  יבצעו השניים שירים מהרפרטואר הנרחב של שניהם ,  כשעבור בן ארי לפחות ,  מדובר בהזדמנות להחזיר טובה ליוצר שתמיד אהב : " גדלתי על החברים של נטאשה ",  הוא מספר בשיחה עם וואלה !  תרבות . " לשם שינוי ,  מדובר במפגש שקורה ממש לצורך המופע ,  בעוד אמנים אחרים שאירחתי ,  דוגמת ברי סחרוף ,  ניגנו איתי ממילא .  זה הולך להיות רענן וטרי לגמרי ".  
ההופעה הזו היא גם הזדמנות עבור בן ארי להסתכל אחורה על סיבוב ההופעות של הדיסק  " אנשום ",  שהתחיל באופן די גדול בהאנגר 11 ועבר לאחר מספר הופעות לפורמט אקוסטי שזכה להצלחה . " ההתחלה היתה מאוד גדולה ",  אומר בן ארי , " אבל כמו שעושים באלבומים מצליחים ,  מחליפים פורמט כדי להמשיך הלאה .  הסתבר לי שהפורמט האקוסטי ,  שבו אני אארח את מיכה ,  הוא המוצלח ביותר שעשינו אי פעם ".  
" כי ההופעה הזו מוציאה ממני דברים אחרים .  בהתחלה היה לי מוזר מאוד להופיע בישיבה ,  אבל הפורמט יצר אצלי הקשבה מאוד נדירה .  בניגוד להופעות השעתיים לתת בראש ,  שאגב ,  לשם אנחנו מגיעים בהופעה הנוכחית ,  יש דרך יפה ומסקרנת ,  יש מתח עם השירים ". 
אחרי ההופעה הזו ,  ייצא בן ארי לטור קטן ,  במהלכו יקליט את אלבום האולפן הבא שלו ,  עם לא פחות מפילוני . " האלבום הבא יהיה איתו ועם הרבה מוזיקאים שאני מכיר כמו יוסי פיין ועוד כל מיני שמות שיהיו מעורבים יותר מבעבר ",  אומר בן ארי . " אני חייב להגיד שקורים דברים מעניינים באלבום הבא  אני חושב שהצלחתי למזג את הטקסטים של 'לנשום' עם החוצפה של 'מסע ומתן' ,  האלבום שלפניו .  אני חושב שהאלבום הזה ישלב בין סוגי המעריצים ,  יעשה ביניהם גשר ".  
" אנחנו עובדים על אלבום שהוא מוזיקה תימנית ,  שהוא כנראה יהיה ההפקה הגדולה בחיים שלי ומעורבים בזה המון אנשים והוא יוקלט ברובו בחו"ל .  זה אלבום חיים ממש ,  לא אלבום שאתה עושה חצי שנה-שנה .  אני מאמין שזה יהיה משהו גדול ".  
" משהו כזה ". 
אם כל אלו לא מספיקים ,  בספטמבר האחרון חגג בן ארי יום הולדת 40 .  עבור המוזיקאי שכל הקריירה שלו ,  מלהקת שבע ועד אלבומי הסולו המצליחים ,  ממילא נראית כמו מסע ,  נראה שגם ציון הגיל לא עשה לו הרבה . " רוקרים לא חווים את גיל 40 כמו אנשים אחרים ",  הוא מסביר . " אין אצלנו שגרה של בית ,  של לחזור מהעבודה ולקום אליה בבוקר .  המשבר שלנו הוא שונה  הדבר הכי נורמלי ובורגני שעשיתי בגיל 40 זה לקנות משק .  אין לי שגרה ,  לפעמים הייתי מת שתהיה לי כזו ".  

" הייתי מת לקצת שגרה "
 מוש בן ארי יפתח את החורף בהופעה מיוחדת עם מיכה שטרית .  בראיון הוא מספר על האלבום הבינלאומי בתימנית ,  האלבום הישראלי עם פילוני ועל החיים בגיל 40

