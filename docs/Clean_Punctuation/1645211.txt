בני יהודה ניצחה 1:2 את הפועל עכו
לאחר תקופה לא טובה ,  חיברו הכתומים ניצחון שני ברצף על הקבוצה המדרדרת מהצפון .  הוכנבוים : " סיפור המשחק זה גלבאן "
 בני יהודה קיוותה לצאת אחרי הניצחון המצוין שלה בשבוע שעבר  ( 0:3 בחוץ על הפועל חיפה )  לדרך חדשה ,  והקבוצה של גיא לוזון הצליחה לעשות זאת כאשר חיברה ניצחון שני ברציפות ,  עם 1:2 באצטדיון בלומפילד על הפועל עכו במסגרת המחזור ה-23 של ליגת העל .
 הכתומים ניצלו את הלחץ הגדול בו נמצאת הקבוצה של ירון הוכנבוים שגם הגיעה לאחר מכת פציעות שפקדה את הקבוצה .  לאחר שהעיפו אותם מהגביע עם ניצחון בסיבוב ח' ,  השיגה הקבוצה מהשכונה שלוש נקודות שמחלצות אותה מהמשבר שפקד אותה לאחרונה .  הניצחון ממשיך למצב את בני יהודה במקום הרביעי והדרך לפלייאוף העליון מתקצרת .
 הפועל עכו פתחה טוב את העונה והגיעה לשיאה עם התיקו הביתי מול הפועל תל אביב ,  אלא שהקבוצה הצפונית לא השיגה ניצחון ב-10 משחקיה האחרונים ,  כאשר בשבעה מתוכם היא נוצחה .  עם מספר הניצחונות הכי נמוך בליגה  ( שניים בלבד )  לעכו והוכנבוים יהיה קשה מאוד לשרוד בליגת העל .
 בני יהודה שלטה ותקפה הרבה יותר במגרשה הביתי .  לאחר חצי שעה של משחק משה ביטון קצת השכיח את חסרונו של אלירן עטר ,  שכזכור ספג אדום במשחק הקודם לאחר שהתגרה באוהדי הפועל חיפה ,  כשכבש את הראשון .  11 דקות מתחילת המחצית השנייה ,  הוכנבוים פגע בינגו עם החילוף שלו ,  כשרועי דיין איזן .  אבל השוויון החזיק מעמד 17 דקות ,  עד הדקה ה-73 ,  אז שלח פדרו גלבאן ,  שהיה מצוין במשחק ,  כמו גם כפיר אדרי ואסי בלדוט ,  כדור מצוין לחיבורים של דודו גורש מבעיטה חופשית .  הכתומים עם ניצחון שני ברצף וגיא לוזון יכול לשאוף אנחת רווחה .  קלה .
 דקה 3 - לירוי צעירי בעט חזק מ-16 מטרים ,  גורש הדף לרגליים של משה ביטון ,  שניסה שוב ,  אבל הרמת דגל לנבדל של ביטון קטעה את הניסיון של הזהובים .
 דקה 9 - אובודו אוקוצ'ה ניצל רפיון של הגנת בני יהודה ובעט שטוח וחזק מ-18 מטרים ליד הקורה והחוצה .
 דקה 23 - מהראן ראדי הכניס כדור עומק מצוין למשה ביטון ,  שהחליק על הדשא אך הצליח להשתלט על הכדור ולבעוט ,  אלא שגורש הדף לקרן .
 דקה 30 - גול !  פדרו גלבאן בפריצה סוחפת באגף ימין ,  חלף על פני שני שחקני הגנה ,  בעט משמונה מטרים אלכסונית לקורה ,  משה ביטון היה זריז מכולם ,  לדחוק משני מטרים פנימה ,  0:1 לבני יהודה .
 דקה 35 - שחר סימנטוב ניסה להפתיע את איינוגבה בבעיטה חופשית מ-35 מטרים והדביק את הכדור למשקוף והחוצה .
 דקה 48 - שחר סימנטוב ניסה להגביה לרחבה ,  הכדור הלך אל עבר החיבורים ,  דלה איינוגבה הדף לקרן .
 דקה 50 - דאבל פס בין זנדברג לגלבאן ,  שפרץ היטב לרחבה ופספס את השער בסנטימטרים .
 דקה 51 - פספוס ענק נוסף של גלבאן ,  שהפעם קיבל מסירה מאדרי ,  חדר לרחבה ,  הקפיץ 'קטנה' מעל גורש ,  אלא שהכדור פגע בקורה וניתז החוצה .
 דקה 56 - גול !  איינוגבה יצא מחוץ לשערו ופספס את הכדור מול אובודו אוקוצ'ה ,  שהצליח להשתלט על הכדור ולהעביר רוחב למחליף רועי דיין ,  שגלגל מ-10 מטרים לרשת החשופה .  עכו איזנה ל-1:1 .
 דקה 72 - אדרי הכניס כדור טוב לרחבה ,  ראדי הגיע לכדור מהאוויר ,  אבל בעט חלש לידיים של גורש .
 דקה 73 - גול !  שער ענק של פדרו גלבאן .  שחקן בני יהודה סובב בעיטה חופשית מ-25 מטרים לחיבורים של גורש ,  הכתומים חזרו להוביל ,  1:2 .
 דקה 78 - התקפה מצוינת של בני יהודה ,  בסיומה הכניס כפיר אדרי רוחב לפדרו גלבאן ,  שהדביק את הכדור למשקוף .
 דקה 79 - מתפרצת של עכו הסתיימה בבעיטה טובה של רועי דיין מ-14 מטרים ,  איינוגבה התעופף והדף לקרן .
 הרכב בני יהודה :  דלה איינוגבה ,  עוז ראלי ,  איבן גארידו ,  דין מורי ,  כפיר אדרי ,  מהראן ראדי ,  סיניסה ליניץ' ,  לירוי צעירי  ( עמרי אפק ,  70 )  ,  מיכאל זנדברג  ( אסי בלדוט ,  58 )  ,  פדרו גלבאן ,  משה ביטון  ( איציק עזוז ,  86 )  .
 הרכב הפועל עכו :  דודו גורש ,  ליאור לוי ,  גבע ברקאי ,  רון בן נחום  ( בן מרטין ,  76 )  ,  עמנואל אמנגואה ,  ג'וני טננבוים ,  אבי אלפסי ,  איברהים עבדול ראזק  ( איציק כהן ,  58 )  ,  אדק מ'בה  ( רועי דיין ,  46 )  ,  שחר סימנטוב ,  אובודו אוקוצ'ה .
 בבני יהודה שמחו כמובן על הניצחון השני שהקבוצה הצליחה לחבר לאחר התקופה הלא טובה שעברה הקבוצה . " במחצית הראשונה ,  ובטח בשנייה יצרנו מצבים ,  יכולנו גם לכבוש 7-8 שערים וזו לא הגזמה ",  אמר המאמן גיא לוזון . " זה אומר ששיחקנו חכם בהתקפה ,  הרבה שחקנים נעו לעומק .  אם לא היינו מנצחים זה היה עוול גדול מאוד .  היינו שווים ניצחון בהפרש של כמה שערים .  היינו מאוד איכותיים ,  נצטרך להמשיך בצורה כזו והניצחונות יגיעו .  יצאנו מזמן מהתקופה הלא טובה ואנחנו רושמים שלושה נצחונות רצופים עם כדורגל טוב ".  על חסרונו של עטר אמר לוזון : " בני יהודה זו לא קבוצה שמבוססת על שחקן כזה או אחר ,  אלא מבוססת על הקבוצתיות שלה ". 
כובש השער הראשון אלי ביטון אמר : " השוער של עכו דודו גורש תפס יום גדול ומנגד קיבלנו גול שלא קשור למשחק ,  אבל הכי חשוב שניצחנו ".  על ההחמצות שלו אמר : " אין מה לעשות .  זה חלק מהכדורגל .  אנחנו רוצים להבקיע יותר מכולם ולא תמיד זה הולך ". 
מן העבר השני ,  אמר מאמן הפועל עכו ירון הוכנבוים : " לא נכנסנו טוב למשחק ,  סחבנו פיגור והצלחנו להשוות .  ניסינו לסגור את המשחק ,  אבל מצב נייח שבר לנו את כל הסדר במשחק .  סיפור המשחק הוא שיש בבני יהודה שחקן גדול  ( גלבאן - ר.ב .)  ולא היתה לנו תשובה אליו ". 
על השוער גורש ,  שהציל את עכו מתבוסה אמר המאמן : " אין ספק .  הוא שוער מצוין וזאת לא הפעם הראשונה שהוא מצטיין .  עם זאת ,  צריך לקחת בחשבון ובלי להמעיט בערכו של דודו שבני יהודה הגיעו למצבים שלהם כשאנחו הפקרנו את ההגנה ושיחקנו התקפי  ,  אבל זה היה טבעי כשהיינו בפיגור כ-20 דקות לסוף .  למרות שלושת החלוצים שהעלתי לא הגענו ליותר מדי מצבים ובני יהודה ניצלה את המצבים שלה .
" נצא מהמצב הזה רק עם ניצחון ",  הוסיף הוכנבוים . " ניצחון אחד והכול יסתדר .  יש תקופות בהן הכול הולך ויש תקופות שגם כשאתה מצליח לחזור מפיגור וזה לא קל ,  אתה חוטף ממצב נייח ופשוט לא הולך לנו .  אני מאמין בניסיון שלי שהכל יסתדר בסוף .  הרקע החברתי כאן מצוין ,  ונסדר את העניינים גם מבחינה מקצועית ". 

בני יהודה ניצחה 1:2 את הפועל עכו
לאחר תקופה לא טובה ,  חיברו הכתומים ניצחון שני ברצף על הקבוצה המדרדרת מהצפון .  הוכנבוים : " סיפור המשחק זה גלבאן "
 
