האם פחתו סיכוייו של עמוס עוז לזכות בפרס נובל ? 
על פי סוכנויות ההימורים ,  הידרדרו סיכוייו של הסופר הישראלי לזכות בפרס נובל לספרות השנה והם עומדים על יחס של 1 ל-25 .  ההכרזה על הזוכה תתקיים ביום חמישי הקרוב
ההכרזה על הזוכה בפרס נובל לספרות לשנת 2010 תתקיים ביום חמישי הקרוב  ( 7 באוקטובר )  ובורסת ההימורים גועשת ורועשת .  כמדי שנה מפרסמת סוכנות ההימורים הבריטית לדברוקס את סיכויי המועמדים לפרס .  אם להסתמך על המהמרים אזי סיכוייו של הסופר הישראלי עמוס עוז לזכות הידרדרו משמעותית השנה .  עוז ממוקם במקום ה-22 מתוך 70 המועמדים לפרס עם סיכויים של 1 ל-25 לזכייה בפרס .  
אמנם מדובר במקום בהחלט מכובד ,  אולם יש לזכור כי בשנה שעברה היה עוז המועמד המוביל ברשימת המועדפים על המהמרים .  מי שזכתה בסופו של דבר בפרס היתה הסופרת הגרמניה הרטה מולר .  ישראלים נוספים שנמצא ברשימת המועמדים הם הסופר והפילוסוף שלמה קאלו הנמצא במקום ה-41 עם יחס של 1 ל-45 .  וא.ב יהושע במקום ה-46 עם יחס של 1 ל-50 .
 המועמד המוביל השנה לזכייה בפרס על פי סוכנויות ההימורים הוא הסופר והמשורר השבדי תומאס טראנסטרמר עם סיכוי של 1 ל-4 לקחת את הפרס .  יש לציין שהאקדמיה השבדית היא זו שבוחרת את הזוכה בפרס וכי מאז 1974 לא זכה נציג שבדי בפרס הנכסף .  במקום השני עם יחס של 1 ל-8 נמצא הסופר הפולני אדם זגייבסקי עם סיכוי של 1 ל-8 .  הסופר היפני חביב הישראלים הרוקי מורקמי נמצא במקום השישי עם יחס של 1 ל-11 .  מי שסוגר את הרשימה הוא לא אחר מאשר בוב דילן עם יחס של 1 ל- 150 .
 פרס נובל לספרות מוענק מדי שנה ,  החל מ-1901 ,  לסופר שיצר את  " היצירה יוצאת הדופן ביותר בעלת נטייה אידאליסטית ",  על פי הגדרת הנהלת הפרס .  הכרזה על הזוכה השנה תיערך ,  כאמור ,  ב-7 באוקטובר .  יש לציין כי במהלך שני העשורים האחרונים מרבית הזוכים הגיעו ממדינות אירופה .  בין היתר ,  זכו בפרס הסופרת הבריטית דוריס לסינג ,  הרולד פינטר הבריטי ,  חוזה סאראמגו מפורטוגל ,  דאריו פו מאיטליה ,  גאו שינג'יאן מצרפת וגינתר גראס מגרמניה .
 
האם פחתו סיכוייו של עמוס עוז לזכות בפרס נובל ? 
על פי סוכנויות ההימורים ,  הידרדרו סיכוייו של הסופר הישראלי לזכות בפרס נובל לספרות השנה והם עומדים על יחס של 1 ל-25 .  ההכרזה על הזוכה תתקיים ביום חמישי הקרוב

