ייצוגית נגד חברות התקשורת :  זמן השימוש בכרטיסי החיוג נמוך ב-50% מזה הרשום על גבי הכרטיס
בתביעה שהוגשה נגד בזק בינלאומי ,  נטוויז'ן וסמייל 012 נטען כנגד ניצול חולשת העובדים הזרים לשם רווחים
בית המשפט המחוזי בתל אביב אישר אתמול בקשה לדיון להכיר בתובענה שהוגשה כנגד בזק בינלאומי ,  נטוויז'ן וסמייל 012 ,  כתובענה ייצוגית .  עניינה של התביעה הינה כרטיסי חיוג לחו"ל המשווקים באופן ייחודי לאוכלוסיית העובדים הזרים ,  אשר משתמשים בכרטיסים לצורך ביצוע שיחות טלפון למשפחותיהם ,  במדינות מוצאם.במסגרת התובענה טוענים התובעים שהחברות הנתבעות ניצלו את חולשתה של אוכלוסיית העובדים הזרים ,  על מנת לגרוף רווחים על חשבונם .  כך לדוגמא ,  משך הזמן בו ניתן לעשות בפועל שימוש בכרטיסי החיוג הנכללים בתביעה ,  נמוך בממוצע בכ-50% מן הזמן המוצג בפני רוכשי הכרטיסים בפרסומי החברות ועל ידי ההודעה הקולית המושמעת בתחילת כל שיחה המבוצעת באמצעות הכרטיס .  בנוסף לכך ,  מובטחים ללקוחות דקות בונוס אם יבצעו שיחות באורך מסוים אך דקות הבונוס האלה לא ניתנות בפועל .  בנוסף ,  נטען כי מן הכרטיסים הופחת זמן אויר גם כאשר בוצעו נסיונות התקשרות למדינת היעד שלא נענו.לפי התביעה ,  החברות השתמשו בשיטות שונות על מנת ליצור בלבול בקרב רוכשי הכרטיסים ,  על מנת להקשות עליהם להבין את משך הזמן בו ניתן לעשות שימוש בכרטיסים .  כך לדוגמא ,  על גבי הכרטיסים מופיע ציון של  " יחידות חיוג "  ולא של דקות שיחה .  אין כל דרך לדעת מה מייצגת כל  " יחידה "  כזו ואין אחידות ביחס שבין מספר יחידות החיוג למספר הדקות שבכרטיסים.החברות מצידן לא הכחישו את דבר דקות השיחה המפוחתות אך הציעו כי המידע שניתן ,  הן בפרסומים והן במענה הקולי לגבי משך השיחות האפשרי באמצעות הכרטיסים ,  מתייחס למשך הזמן הניתן בניצול המירבי של הכרטיס ,  כלומר - כולל כל הבונוסים ובשימוש אופטימאלי בכרטיס.לחיזוק טענתן הן הצביעו על כך שעל גבי הכרטיסים מצויין מספר טלפון לשירות לקוחות .  לשיטתן ,  אין זה הגיוני שהמבקשים רכשו אלפי כרטיסים בטרם פנו ,  ולו פעם אחת ,  למרכז שירות הלקוחות על מנת לקבל הסבר מפורט לגבי דרך החיוב בכרטיס . " ה'בונוס' וה-'free' בכרטיס לא פורשו על ידי המשיבות ,  ובמענה הקולי הן פורשו שלא בלשון האדם הסביר ,  אלא תוך התחכמות ",  כתבה השופטת דרורה פלפל.במסגרת התביעה מבוקש להשיב לחברי הקבוצה או בפיצוי לתועלת הציבור את כל הרווחים שהפיקו הנתבעות כתוצאה מהטעיה זו ,  וכן לגרום לכך שהנתבעות יחדלו מהתנהלותם המטעה בעתיד .  התובעים הינם 11 עובדים זרים מהפיליפינים ,  נפאל ותאילנד ,  השוהים ומועסקים בארץ במגוון עבודות סיעודיות .  התובעים מיוצגים על ידי עוה"ד מיכאל בך ורון לדרמן ממשרד מיכאל בך ושות' ." אין ספק שהמבקשים נמנים עם סוגי אוכלוסיה המתקשים לפנות לבית המשפט ככלל - הן כיחידים והן כקבוצה ומן הראוי לסייע בידם ,  ובמקרה הצורך - עד כדי 'מתן סעד הולם לנפגעים מהפרט הדין' "  קבעה פלפל .
 
ייצוגית נגד חברות התקשורת :  זמן השימוש בכרטיסי החיוג נמוך ב-50% מזה הרשום על גבי הכרטיס
בתביעה שהוגשה נגד בזק בינלאומי ,  נטוויז'ן וסמייל 012 נטען כנגד ניצול חולשת העובדים הזרים לשם רווחים

