הראלי נמשך :  עליות באסיה ,  ציפיה חיובית בת"א
התחזקות ביטחון המשקיעים שולחת את טוקיו ושנחאי לעליות שערים הבוקר .  בת"א ייפתח המסחר על רקע פרסום דו"חות טבע והירידה החדה במדד המחירים לצרכן .
 בורסות אסיה רושמות הבוקר עליות שערים ,  בפעם החמישית בתוך שישה ימים ,  בהובלת מגזר הסחורות ובעקבות סימנים כי ההתאוששות הכלכלית העולמית מחזקת את ביטחון המשקיעים .  טוקיו עולה ב-0.4% ,  שנחאי מוסיפה 1% ,  סיאול עולה ב-0.5% .  סידני עולה ב-0.4% .  הונג קונג יורדת ב-0.1% .
 מגזר הכרייה מוביל את עליות השערים ,  על רקע עלייה במחירי המתכות .  מניית פוסקו ,  יצרנית הפלדה הגדולה באסיה ,  עולה ב-2.7% בסיאול .  מניית ריו טינטו ,  חברת הכרייה השלישית בגודלה בעולם ,  מוסיפה 0.7% .
 מניית ווסטפאק ,  הבנק השני בגודלו באוסטרליה ,  מזנקת ביותר מ-6% לאחר שהבנק דיווח על זינוק של 33% ברווחיו ברבעון הראשון של שנת הכספים ,  בעקבות עלייה בפעילות ההלוואות וירידה בשיעור החובות האבודים .
 המסחר באחד העם ייפתח הבוקר על רקע הירידה המפתיעה של 0.7% במדד המחירים לצרכן בחודש ינואר והסיכוי להעלאת הריבית במשק על ידי בנק ישראל שהולך ופוחת עקב כך .
 כמו כן ,  תרכז עניין פגישתם של שרי האוצר באיחוד האירופי ,  הדנים בימים אלה בצעדי התמודדות עם משבר החוב של יוון .  בארה"ב לא התקיים אמש המסחר עקב חופשת יום הנשיאים ,  כמו גם בהונג קונג וסין ,  שם חגגו שנה חדשה .
 מדד תל אביב 25 שעלה אתמול ב-0.8% ייפתח הבוקר ברמה של 1,160.02 נקודות ומדד תל אביב 100 אשר הוסיף 0.7% לערכו ייפתח ברמה של 1,090.53 נקודות .  מחזורי המסחר משיכים להישאר נמוכים השבוע לאחר שהסתכמו אתמול בכ-1.6 מיליארד שקל ,  פחות מהממוצע מתחילת השנה .
 הלשכה המרכזית לסטטיסטיקה הודיעה אתמול על ירידה מפתיעה של 0.7% במדד המחירים לצרכן לחודש ינואר 2010 .  מדובר בירידה חדה לעומת התחזיות שכן כלכלנים העריכו כי המדד ירד ב-0.3%-0.6% כאשר התחזית הממוצעת היתה לירידה של 0.4% והחציון עמד על 0.3% .  
היום ,  צפויה חברת הדגל של ישראל ,  ענקית התרופות טבע ,  לפרסם את תוצאות הרבעון הרביעי ולאחר מכן תקיים כנס משקיעים .  קונסנזוס האנליסטים צופה כי תציג רווח נקי של כ-880 מיליון שקל .  על פי פסגות בית השקעות ,  תוצאות הרבעון צפויות להמשיך ולהתאפיין בצמיחה אל מול התקופה המקבילה ,  צמיחה לה היינו עדים לאורך השנה כולה .  מלבד תרומת באר  ( בנטרולה מעריכים בפסגות צמיחה של כ-8% ברבעון )  ,  מקורות הצמיחה ממשיכים להיות מכירות תרופות המקור ובראשן הקופקסון ,  הצפוי להציג צמיחה של כמעט 28% בהכנסות ,  בהובלת עלייה בכמויות ,  כמו גם העלאות מחירים בארה"ב ושיפור בשערי המטבעות בשאר העולם .
 
הראלי נמשך :  עליות באסיה ,  ציפיה חיובית בת"א
התחזקות ביטחון המשקיעים שולחת את טוקיו ושנחאי לעליות שערים הבוקר .  בת"א ייפתח המסחר על רקע פרסום דו"חות טבע והירידה החדה במדד המחירים לצרכן .
 
