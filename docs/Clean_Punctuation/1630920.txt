 " ירידה של 22% בביקוש לעובדים ב-2009 "
 כך נמסר מחברת מנפאואר ,  שהוסיפה כי הדרישה לעובדים חדשים בחודש דצמבר 2009 דווקא עלתה ב-6% לעומת נובמבר באותה השנה
ב-2009 חלה ירידה בביקוש לעובדים של 22.7% בהשוואה לביקוש בשנת 2008 בכל הענפים ,  כך נמסר היום  ( שני )  מחברת ניהול הקריירה וההשמה מנפאואר ישראל .
 על פי מדד החברה לסך הביקוש לעובדים בכלל ענפי המשק הישראלי ,  הדרישה לעובדים חדשים בחודש דצמבר 2009 עלתה ב- 6% לעומת נובמבר 2009 וירד בשיעור של 1.3% בהשוואה לחודש דצמבר אשתקד .  זאת על פי מדד הדרושים של החברה ,  המבוסס על מודעות  " דרושים "  המתפרסמות בעיתונות הכתובה .
 עוד נמסר מהחברה ,  כי הביקוש לעובדים חדשים על פי ענפי המשק עלה בדצמבר 2009 בכל הענפים בהשוואה לנובמבר ,  מלבד ירידה של 11.7% בביקוש עובדים בענף החינוך .  העלייה החדה ביותר בביקוש לעובדים חדשים היא בענף משאבי אנוש בשיעור של 21.2% .  
במנפאואר מציינים כי חודש דצמבר התאפיין בגיוס מוגבר של רכזי כוח אדם מהנדסי תעו"נ ומהנדסי מכונות .  גם ענף השיווק זוכה לעדנה ולאחרונה יש ביקוש גובר למנהלות שיווק ומנהלות מותג .  העלייה המזערית ביותר בביקוש לעובדים חדשים היא בענף המסחר בשיעור של 0.6% .
 מנכ"ל מנפאואר אורנה סגל ,  אמרה כי  " העליות המתונות בביקוש עובדים בכל ענפי המשק בחודש דצמבר 2009 מחזקות את מגמת ההתייצבות המאפיינת את החציון השני של שנת 2009 .  אני אופטימית לגבי שנת 2010 וצופה כי הביקוש ימשיך לגדול בכל הענפים ".  

" ירידה של 22% בביקוש לעובדים ב-2009 "
 כך נמסר מחברת מנפאואר ,  שהוסיפה כי הדרישה לעובדים חדשים בחודש דצמבר 2009 דווקא עלתה ב-6% לעומת נובמבר באותה השנה

