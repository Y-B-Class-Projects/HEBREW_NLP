ח"כים :  ליברמן מזיק ,  צריך להחליף אותו
חברי כנסת תקפו בחריפות את שר החוץ וסגנו בעקבות השפלת השגריר הטורקי .  א-סנע : " זו בריונות דיפלומטית ".  בן-סימון : " על נתניהו לזמן את ליברמן ולהושיב אותו על כיסא נמוך "
 שיחת הנזיפה שערך סגן שר החוץ דני איילון לשגריר טורקיה בישראל אחמט אוגוז צ'ליקול ,  ממשיכה לעורר הדים .  ח"כ טלב א-סנע  ( רע"מ-תע"ל )  שוחח היום  ( שלישי )  עם השגריר הטורקי וחיזק את ידו בעקבות  " שיחת הנזיפה ".  ח"כ א-סנע גינה בחריפות את  " ההתנהלות המבזה והמבישה של סגן שר החוץ "  והגדיר אותה  " בריונות דיפלומטית ".  ח"כ א-סנע הביע עוד הערכה והוקרה למדיניותה של ממשלת טורקיה  " למאמציה לקדם את השלום ולהתנגדותה התקיפה לכיבוש הישראלי ". 
גם ח"כ אחמד טיבי  ( רע"מ-תע"ל )  גינה את התנהגותו של סגן שר החוץ אילון וכינה אותה  " מבישה ופוגענית ".  לדבריו , " אם הייתי במקום ראש ממשלת טורקיה רג'יפ טייפ ארדואן ,  הייתי מחזיר את השגריר לאות מחאה על היחס הוולגרי וההשפלה הפומבית מול צלמים ועיתונאים ". 
ח"כ רונית תירוש  ( קדימה )  תקפה אף היא את התנהלות סגן שר החוץ .  לדבריה , " המיצג המיותר של סגן שר החוץ לא תרם דבר למעמדה של ישראל בעולם .  בגסות לא בונים דיפלומטיה ,  וגובה הכסא לא ישפר את מעמדנו הבינלאומי .  אני ממליצה למר אילון לקחת קורס בנימוסים והליכות של חנה בבלי לפני הפגישה הבאה עם שגריר כלשהו ". 
ח"כ דניאל בן סימון  ( העבודה )  קרא לראש הממשלה להתערב בנושא ולהחליף את שר החוץ אביגדור ליברמן .  הוא אמר כי הוא  " קורא לראש הממשלה בנימין נתניהו לזמן את שר החוץ אביגדור ליברמן ולהושיב אותו על כיסא נמוך ,  כדי להדגיש את הנמיכות אליה ירדה הדיפלומטיה הישראלית .  אני מציע לראש הממשלה להחליף את שר החוץ הפיקטיבי אביגדור ליברמן באדם ראוי יותר ,  לפני שייגרם נזק חמור יותר למעמדה הדיפלומטי של ישראל בעולם .  לא זכור מצב שבו הדיפלומטיה הישראלית ירדה נמוך כל כך כפי שאירע לה בעידן האומלל מאז מונה ליברמן לתפקיד שר חוץ ". 

ח"כים :  ליברמן מזיק ,  צריך להחליף אותו
חברי כנסת תקפו בחריפות את שר החוץ וסגנו בעקבות השפלת השגריר הטורקי .  א-סנע : " זו בריונות דיפלומטית ".  בן-סימון : " על נתניהו לזמן את ליברמן ולהושיב אותו על כיסא נמוך "
 
