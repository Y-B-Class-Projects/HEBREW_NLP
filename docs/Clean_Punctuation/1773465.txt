קלנר : " אני לא מתכוון לרכוש את התכוף ;  די לבחון את המאזנים שלה "
 ביהמ"ש אישר צו הקפאת הליכים ליצרנית הכבאיות .  לחברה חובות של יותר מ-150 מיליון שקל ,  ובקופתה נותרו 300 אלף שקל בלבד
 >  >  בית המשפט המחוזי בנצרת אישר בתחילת השבוע מתן צו הקפאת הליכים להתכוף ,  יצרנית כלי הרכב הממוגנים והכבאיות שבשליטת דוד אורון .  את הבקשה להקפאת ההליכים הגישו הבנקים הנושים ,  אגוד ודיסקונט .  בנימוקיו להוצאת הצו ,  ציין השופט האשם חטיב את חובות החברה לשני הבנקים המגיעים ל-90 מיליון שקל - 55 מיליון שקל לדיסקונט ו-35 מיליון שקל לאגוד - והדגיש את החשיבות של המשך פעילותה ל-150 עובדיה .  השופט הזכיר כי חובות החברה מסתכמים ביותר מ-150 מיליון שקל .  זאת בעוד שמדו"חות הרבעון השלישי עולה כי בקופת התכוף נותרו 300 אלף שקל בלבד .  צו הקפאת ההליכים מעניק להתכוף הגנה מפני נושים ומקפיא את חובותיה .  בתקופת הצו ,  60 יום ,  לא ניתן לפתוח הליך משפטי מול החברה - והיא אינה רשאית לשלם חובות בלא אישור בית המשפט מחשש להעדפת נושים .  מניית התכוף צנחה שלשום ב-6.5% .  בתחילת החודש ,  לאחר השריפה בכרמל ,  המניה זינקה ב-15% במחזור חריג של יותר מ-2 מיליון שקל .  הערכת המשקיעים אז היתה כי יצרנית הכבאיות תקבל הזמנות רבות כחלק מתוכנית ההבראה של מכבי האש .  במהלך המסחר אתמול המניה רשמה ירידה של 4.6% .  התכוף נתונה במשבר זה זמן רב .  בדו"חותיה הכספיים האחרונים הוצמדה הערת  " עסק חי ",  המטילה ספקות באשר להמשך קיומה .  רו"ח עליזה שרון מונתה על ידי בעלי המניות ,  ובהסכמת דיסקונט ואגוד ,  לנהל את המו"מ להצלת החברה ולמכירתה .  לפני כשבועיים הודיעה החברה כי הבנקים אגוד ,  דיסקונט והפועלים הגדירו את חשבונותיה  " מוגבלים בנסיבות חמורות "  - משמע ,  החברה אינה יכולה לחתום על צ'קים ולא תוכל להזמין פנקסי צ'קים חדשים בשנתיים הקרובות .  מצב זה נחשב אטרקטיבי במיוחד עבור מי שמעוניין לרכוש חברה בדיסקאונט משמעותי .  בין היתר התעניינו בהתכוף קרן המנוף אוריגו ,  שבשליטת גבי טרבלסי ,  וקבוצת ויזר שבשליטת בועז ויזר - אבל המגעים עמם לא נשאו פרי .  מאז ממשיכה שרון באיתור משקיע פוטנציאלי ,  ואף מונתה כנאמנה בהליך הקפאת ההליכים .  בתוך כך ,  בתחילת השבוע הכחיש אביגדור קלנר דיווח שלפיו הגיש הצעה לרכישת התכוף .  בשיחה עם themarker הוא הדגיש כי רכישת החברה אינה עומדת על הפרק ,  וציין כי די לבחון את המאזנים של החברה ואת חובותיה לבנקים כדי להבין את עמדתו .  בתגובה לצו הקפאת ההליכים מסרה התכוף : " מדובר בבקשה חסרת כל היגיון ,  מכיוון שלבנקים הוצגה תוכנית הבראה לחברה ,  שכוללת הכנסת משקיע שהתחייב להזרים לחברה את הכספים הדרושים להמשך פעילותה .  יתרה מכך ,  בשבוע האחרון הסכימו בעלי השליטה להצעות הבנקים הכוללות פתרונות המבוססים על משקיעים שהביאו הבנקים ,  למרות שבעלי השליטה הציעו פתרונות טובים יותר לחברה ולעובדיה .  התוכנית ,  כאמור ,  הוצגה לבנקים ונדחתה מסיבות שאינן ברורות ,  ואף מעוררות שאלות קשות על התהליך .  החברה ובעל השליטה צפויים להתנגד לבקשה להקפאת הליכים ". 

קלנר : " אני לא מתכוון לרכוש את התכוף ;  די לבחון את המאזנים שלה "
 ביהמ"ש אישר צו הקפאת הליכים ליצרנית הכבאיות .  לחברה חובות של יותר מ-150 מיליון שקל ,  ובקופתה נותרו 300 אלף שקל בלבד

