חברת מובייל סוליד של מורי ארקין נסגרת ו-20 עובדיה פוטרו
קורן הרשקוביץ' ל-TheMarker : " אנחנו מנסים למכור את החברה או לגייס כסף כדי לאפשר את הפעלתה מחדש "
 חברת מובייל סוליד נסגרת וכל 20 עובדיה פוטרו ,  כך נודע ל-themarker .  מובייל סוליד פיתחה טכנולוגיה שמאפשרת טעינת אפליקציות ג'אווה בתלת מימד למכשירי סלולר .  החברה פיתחה שירות הקרוי ume ,  המבוסס על דמות תלת מימדית הרוקדת ומבצעת פנטומימה בכל פעם בו הטלפון הסלולרי מצלצל או כאשר מתקבלת הודעת sms.בחודש ינואר האחרון החברה חתמה על הסכם שיתוף פעולה עם מכבי אלקטרה תל אביב .  מובייל סוליד ציינה אז כי הטכנולוגיה שלה מאפשרת חיקוי של פניה של הדמות ,  כאשר זו מגיבה בריקוד המותאם לרינגטון בו משתמש בעל הטלפון וכן מגיבה להודעות sms בסדרה של תנועות המותאמות לתוכן ההודעה.שירות נוסף שהחברה הציעה הוא הורדה של דמויות תלת מימדיות משעשעות ואופציה של  " עשה זאת בעצמך ",  בה יוכלו המנויים לשירות להפוך דמויות מסביבתם הקרובה לדמויות תלת מימד ולהתקין אותם בטלפון שברשותם  .  החברה היתה אמורה להציע אפליקציות סלולאריות נוספיות אבל לא מימשה את חזונה ונסגרה.קורן הרשקוביץ' ,  אחד ממייסדי החברה ,  אמר ל-themarker : " החברה אכן נסגרה וכל עובדיה פוטרו .  אנחנו מנסים בימים אלה למכור את החברה או לגייס כסף כדי לאפשר את הפעלתה מחדש .  במידה ונצליח נגייס עובדים חדשים ,  אך ייתכן שמובייל סוליד תיכנס לסטטיסטיקה העגומה של חברות שנסגרו ".  לפי חברת המחקר ivc-online ,  אחד המשקיעים בחברה הוא מיליונר ההיי-טק ואיש העסקים משה  ( מורי )  ארקין .
 
חברת מובייל סוליד של מורי ארקין נסגרת ו-20 עובדיה פוטרו
קורן הרשקוביץ' ל-TheMarker : " אנחנו מנסים למכור את החברה או לגייס כסף כדי לאפשר את הפעלתה מחדש "
 
