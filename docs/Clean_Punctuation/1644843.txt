טיל שיוט
מה קורה שסדנת AMG מתחברת לקבוצת סירות מירוץ אמריקנית ומחנכת אותה על תכני מהירות ,  עוצמה ופדנטיות ?  פילוסופיה מעולם אחר
מה פתאום ספינת מירוץ במדור וואלה !  רכב ?  שאלה במקום .  התשובה מחברת שתי יצרניות ספורט ,  כל אחת על משטח שונה ,  למפגש פסגה עילאי במסגרת השקה בינלאומית בעולם הספורט המוטורי .  סדנת AMG נדדה לאחרונה עד מיאמי ארה"ב ,  כדי לפגוש בקבוצת סירות המירוץ 'סיגרט רייסינג 46'  ( Cigarette Racing 46 )  ושיתפה עימה פעולה בכדי לייצר את הרקטה התחרותית שלהם לשנים הקרבות -'46 ריידר AMG'  ( גם )  כאות ציון ל-40 שנותיה על מים סוערים .  
לא על חשיפת הסירה בגפה נופל הביקור ,  משום ש-AMG מנצלת את הבמה כדי למנף באמריקה את מכירות מכונית המרצדס SLS עליה הרחבנו בכמה מועדים .  צוותי ההנדסה של כל אחת מהחברות החליפו מידע ביניהם ,  והשתתפו בסיורים במרכזי השירות ובמתחמים המסקרנים ביותר עבורם .  כך למשל למדה קבוצת סיגרט על אופן הצביעה המיוחד של AMG על מכוניותיה ,  ואילו החברים על ארבעה גלגלים הפיקו את המקסימום מהטכנולוגיה האווירודינמית של הסירות והתחזקו בתחומים אחרים .  
בשלב הביצוע המעשי ,  שתיהן ניטרו את התקדמות הפרויקט מקרוב ,  אולם כל אחת עסקה בהתמחותה המיוחדת על פי הצרכים .  AMG הדגישה את הקפדתה על איכויות הצביעה ,  תוך פירוט על טכנולוגית הננו המוקרנת על טקסטורת הסירה והדגימה פינישים בצביעה בגדלים זעירים של עד 50 ננומטר .  גם מתחת למעטה יש מה לראות ;  בתוך הקוקפיט של הנווט והקברניט הנועז ,  מופיעים לוגואים מבית שתי הסדנאות ,  אולם סיגרט נותנת עדיפות לרכיביה מטעמים פטריוטים מובנים .  
מה משיט את הגרמניה המחודדת על המים ?  במרכז הספינה התקינה AMG שני מנועים מסדרת 'מרקורי רייסינג' בנפח 9.0 ל' שמונה צילינדרים כפולי מגדשי-טורבו ,  המפיקים במצטבר כ-2,700 כ"ס .  עוד הגדילה לעשות על ידי הגבלת אסטרטגית ההתקנה השגרתית ,  כך שהסירה תייצר פחות התנגדות לאוויר וכן תגזול פחות דלק ותדרוש פחות טיפולים תכופים .
  המהירות המרבית שלה על המים אגב היא כ-200 קמ"ש שאולי אינם נשמעים מסעירים לעומת ה-338 קמ"ש של ה-SLS ,  אבל בתחומה היא נחשבת לאחת הספינות המתקדמות ביותר בעולם ,  בתודה ל-AMG כמובן .
  .
 
טיל שיוט
מה קורה שסדנת AMG מתחברת לקבוצת סירות מירוץ אמריקנית ומחנכת אותה על תכני מהירות ,  עוצמה ופדנטיות ?  פילוסופיה מעולם אחר

