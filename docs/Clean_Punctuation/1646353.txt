ההורים הזעיקו את השוטרים  והיכו אותם
ההורים ,  שבתם ננעלה בתוך הבית ,  הזעיקו את המשטרה וכשהגיע צוות השוטרים הם התנפלו עליהם ,  חבטו בהם ,  וניסו לחנוק אותם .  המשטרה : " נחמיר עם המרימים יד כנגד אנשי החוק "
 משטרת אשדוד עצרה היום  ( שלישי )  זוג הורים בעיר לאחר שאלה תקפו צוות משטרה שהגיע לבקשתם לחלץ את בתם הפעוטה .  ההורים יצאו יחדיו לקניות בעיר כשהם משאירים את דלת ביתם פתוחה  כששבו הביתה ,  גילו שדלת הבית נטרקה ובתם ננעלה בפנים .  הם הזעיקו את המשטרה על מנת שתסייע להם לפרוץ אל תוך הבית ולהגיע אל הפעוטה .
 כשהגיעו השוטרים ,  התנפלו עליהם ההורים בטענה כי לקח להם יותר מדי זמן להגיע והחלו לחבוט בהם :  האב חטף לידיו קסדה של קצין צוות כיבוי אש שהוזעק אף הוא למקום כדי לפרוץ את הדלת וניסה להשליכה על אחד מאנשי צוות המשטרה .  כמו כן ניסו השניים לחנוק את אחד השוטרים ומשכו בשערותיו של שוטר אחר .  ההורים נלקחו לחקירה במשטרה .
 סגן מפקד משטרת אשדוד ,  רב פקד שי ברש ,  אמר לוואלה !  חדשות בעקבות האירוע כי בכוונתם להחמיר את הענישה כלפי אזרחים התוקפים שוטרים : " מי שמנסה להרים יד על אנשי החוק צריך לדעת שמאחוריהם עומדת מדינה שלמה ". 

ההורים הזעיקו את השוטרים  והיכו אותם
ההורים ,  שבתם ננעלה בתוך הבית ,  הזעיקו את המשטרה וכשהגיע צוות השוטרים הם התנפלו עליהם ,  חבטו בהם ,  וניסו לחנוק אותם .  המשטרה : " נחמיר עם המרימים יד כנגד אנשי החוק "
 
