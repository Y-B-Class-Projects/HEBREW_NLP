בכיר באמ"ן :  סנקציות נגד אירן לא יעילות
להערכת קצין בכיר באגף המודיעין של צה"ל , " האפקטיביות של הסנקציות תהיה מוגבלת ,  והן לא ישפיעו על תוכנית הגרעין ,  אלא על אירן כמדינה "
 קצין בכיר באמ"ן התייחס היום  ( שני )  בוועדת החוץ והביטחון של הכנסת לאפשרות ,  לפיה יוחרפו הסנקציות על אירן .  לדבריו , " יש גרסאות שייקח שבועות או מספר חודשים להטלת הסנקציות .  ההערכה שלנו היא שהאפקטיביות של הסנקציות תהיה מוגבלת ,  והן לא ישפיעו על תוכנית הגרעין ,  אלא על אירן כמדינה ". 
מוקדם יותר היום התייחס גם שר הביטחון אהוד ברק לסוגיית הגרעין האירני והעריך כי  " אירן לא מהווה כיום איום קיומי על מדינת ישראל ".  עם זאת ,  לטענתו ,  יש לה פוטנציאל להתפתח לכך ואנחו פועלים למנוע זאת ". 
הבכיר באגף המודיעין של צה"ל התייחס גם לאירועים האלימים בהר הבית ,  שפרצו בעקבות ההכרזה על אתרי המורשת .  לדבריו , " ייתכן שחמאס עומד מאחורי אירועי הר הבית .  אין מוטיבציה לרשות הפלסטינית לעודד אירועים מסוג זה ".  הוא הבהיר כי הרשות מתמקדת בצעדי מחאה לא אלימים במוסדות הבינלאומיים .  
בהתייחסו לתהליך המדיני עם הפלסטינים אמר : " יש רוח גבית לאבו מאזן .  גם הליגה הערבית וגם הוועד הפועל של אש"ף אישרו את שיחות הקירבה ".  
הקצין הבכיר הוסיף כי הגדר בגבול מצרים תהיה יעילה במלחמה במסתננים .  לדבריו , " ב- 2009 היו 4,500 מסתננים .  היום ,  חודשיים מתחילת 2010 הגיעו כבר ל- 2,500 .  מצרים ממשיכה את המאמצים מול ההברחות .  בניית הגדר אמורה להסתיים ב- 2011 .  הגדר היא המכשול ,  והיא תהיה מכשול יעיל ". 

בכיר באמ"ן :  סנקציות נגד אירן לא יעילות
להערכת קצין בכיר באגף המודיעין של צה"ל , " האפקטיביות של הסנקציות תהיה מוגבלת ,  והן לא ישפיעו על תוכנית הגרעין ,  אלא על אירן כמדינה "
 
