יוסאין בולט פתח את העונה בקינגסטון
ויש גם סימן מעודד ,  בולט קבע 45:86 שנ' בריצת ה-400 המסורתית שלו לעומת 46:35 שנ' לפני שנה בדיוק
צילום :  רויטרס 
עריכה :  גדי וינסטוק 
יוסאין בולט ,  האיש המהיר בעולם ,  פתח עוד עונת אתלטיקה ,  וכנראה שרק הוא יודע באילו שיאים חדשים ומטורפים הוא יוכל להפתיע אותנו .  בולט לא ישתתף באליפות העולם באולמות שתתקיים בחודש הבא בקטאר ,  כך שהתחרות הראשונה שלו הייתה כבר באצטדיון פתוח בבירת ג'מייקה קינגסטון .  בולט פתח שם את העונה גם בחורף שעבר ,  אז קבע 46:35 שנ' בריצת 400 מטרים .  
הפעם ,  בולט עצר את השעונים בזמן של 45:86 שנ' ,  שאמור לעודד גם רצי 400 מקוריים בשלב כל כך מוקדם של העונה .  בכל מקרה ,  ההערכות הן שבולט עדיין לא מתכוון להוסיף את ריצת ה-400 לתחרויות הגדולות שבהן ישתתף ,  אולי בעתיד היותר רחוק .  אגב ,  שיאו האישי של בולט בריצת ה-400 עומד על 45:28 שנ' והוא נקבע ב-2007 .  
מאמנו של בולט ,  גלן מילס ,  אמר לקראת עונת 2010 : " האימונים מתנהלים מצוין ונראה שמצבו הפיזי טוב .  השנה הזאת לא אמורה להיות אינטנסיבית במיוחד ".  בולט עצמו אמר : " המאמן שלי קובע את לוח הזמנים והתחרויות שלי והוא מקדיש לזה המון מחשבה .  האמת היא שאני עדיין לא יודע מתי ארוץ לראשונה ל-100 מטרים השנה .  בכל מה שקשור ל-400 מטרים ,  לא נראה לי שאני עוד ארוץ למרחק הזה השנה .  כרגע אני רק מתרכז בהכנות לאליפות העולם ב-2011 ולאולימפיאדת לונדון 2012 ". 

יוסאין בולט פתח את העונה בקינגסטון
ויש גם סימן מעודד ,  בולט קבע 45:86 שנ' בריצת ה-400 המסורתית שלו לעומת 46:35 שנ' לפני שנה בדיוק

