בטר פלייס שכרה את דידי לחמן-מסר כיועצת של החברה מול המדינה
המשנה לשעבר ליועץ המשפטי לממשלה היתה אחת הבולטות בקביעת הרגולציה בענפים השונים במשק
 >  >  רכש חדש ומפתיע למיזם תשתית המכונית החשמלית של עידן עופר ושי אגסי :  ל-themarker נודע כי חברת בטר פלייס שבבעלות השניים שכרה באחרונה את שירותיה של המשנה ליועץ המשפטי לממשלה לשעבר ,  עו"ד דוידה  ( דידי )  לחמן-מסר .  זאת ,  כדי לייעץ לה באשר לדיונים המתנהלים מול משרדי הממשלה בטוויית הרגולציה לתשתית כלי הרכב החשמליים .  לחמן-מסר פרשה מתפקידה לפני כשנתיים בתום 12 שנות כהונה כמשנה ליועץ המשפטי לממשלה בתחום הכלכלי-פיסקאלי .  במשך 26 שנותיה בשירות הציבורי עסקה בתחום המשפטי הכלכלי ,  לרבות בקביעת הרגולציה בענפים השונים ,  וכן בתחומי החברות הממשלתיות והליכי הפרטתן .  היא נחשבה לאחת הדמויות הדעתניות והחריפות במגזר הממשלתי .  לאחר פרישתה הרבתה להתבטא בנושאי המעורבות הציבורית בשוק ההון ,  ובאחרונה החלה במתן שירותי ייעוץ לחברות שונות .  יש לציין ,  כי אין זו הפעם הראשונה שבה מגייסת בטר פלייס יוצא המגזר הציבורי למערך המשפטי שלה .  זאת ,  לאחר שגייסה אל המחלקה המשפטית בחברה גם את עו"ד ערן זיני ,  יועצו לענייני חקיקה של שר המשפטים לשעבר ,  פרופ' דניאל פרידמן .  בטר פלייס מקדמת זה כשנתיים הליכים רגולטוריים שיאפשרו לחברה להקים ולתפעל נקודות טעינה בחשמל לכלי הרכב החשמליים שהיא מתעתדת לייבא בעוד כשנה .  בין היתר ,  המדובר בקביעת הליכים סטאטוטוריים פרטניים להקמת עמדות לטעינת כלי הרכב בחשמל וכן לתחנות החלפת הסוללות  ( בעתיד )  .  הליכים אלה נדרשים בתיקון חוק התכנון והבנייה .  כמו כן דנה ועדה בין-משרדית בראשות מינהל החשמל שבמשרד התשתיות בסוגיית רישוי הנחת קווי החשמל לעמדות הטעינה  ( רישיון טעינה חדש או רישיון אספקת חשמל )  וכן בשאלת זהות מניח התשתית בשטחים הציבוריים  ( חברת החשמל )  ,  אופן גביית התשלום מחברת הטעינה ואופן סליקת הכספים .  בתגובה נמסר מחברת בטר פלייס : " עו"ד לחמן-מסר משמשת יועצת חיצונית לחברה בסוגיות משפטיות ". 

בטר פלייס שכרה את דידי לחמן-מסר כיועצת של החברה מול המדינה
המשנה לשעבר ליועץ המשפטי לממשלה היתה אחת הבולטות בקביעת הרגולציה בענפים השונים במשק

