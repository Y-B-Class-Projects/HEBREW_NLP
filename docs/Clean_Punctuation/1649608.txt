 " בני השרון מפעילה מסע לחצים מסוכן "
 מכבי חיפה הביעה בפני וירובניק חשש כי הביקורת של בני השרון תשפיע על השיפוט במשחק ביניהן .  אקוניס : " פרנויה וחוצפה "
 הנהלת מכבי חיפה העבירה הבוקר  ( חמישי )  מכתב ליו"ר איגוד השופטים ,  ראובן וירובניק ,  כשבמרכזו עומדת הקריאה לעמוד בלחץ הפסיכולוגי שיוצרות טענותיה של הנהלת בני השרון כלפי השופטים במשחק ההפסד שלה להפועל ירושלים .  כזכור ,  את משחק ההפסד של בני השרון לירושלים סיימה סדרת שריקות מעוררת מחלוקת מצד צוות השופטים . 
" בימים האחרונים ניתן לקרוא בכל מקום אפשרי כמעט כתבות נרחבות אודות טענותיה של קבוצת בני השרון ,  היו"ר שלה מר אלדד אקוניס והבעלים ,  מר לני רקנאטי ,  כנגד השופטים והשיפוט ",  נכתב במכתב , " בכירי בני השרון בחרו שלא לבקר טעות שיפוט כזו או אחרת באופן ספציפי ,  ואף לא תצוגת שיפוט במשחק מסוים ,  אלא בחרו לטעון באופן בוטה ומפגיע לשיפוט כללי מגמתי כנגד קבוצתם ,  כתופעה .  מסע תקשורתי מאורגן ומתואם זה של בני השרון עלול בין במודע ובין שלא לגרום ללחץ פסיכולוגי על השופטים להמשך העונה בכלל ולמשחקה הקרוב של בני השרון בפרט ,  ולכך מכוונת בני השרון .  מכתבנו זה אליך בא על מנת למנוע תוצאה בלתי רצויה זו ובעיקר על מנת שלמשחק הליגה הקרוב בו תארח מכבי חיפה את בני השרון תשובץ על ידך שלישית שופטים ותיקה ,  מנוסה ,  בכירה וכזו שתוכל להתמודד ללא מורא עם מסע הלחצים והמאבק הפסיכולוגי שמנהלת בני השרון "
 הנהלת מכבי חיפה הזכירה לוירובניק כי גם במשחק בו התארחה מכבי חיפה בירושלים והפסידה במלחה ,  השופטים קיפחו ברגע הסיום ,  לטענתם ,  את הקבוצה מהכרמל . " למרות טעות שיפוט קשה ,  לא היה ניתן לקרוא באמצעי התקשורת כל הודעה או טענה או אפילו תגובה מצד מאן דהוא במכבי חיפה כנגד השיפוט .  עוד נציין כי גם למכבי חיפה ,  כמו בוודאי לקבוצות נוספות ,  טענות לעיתים כנגד השיפוט ,  וזה טבעי ואף חלק מהמשחק ,  אולם מסע לחצים פסיכולוגי כפי שמנהלת בני השרון בימים אלו אין לו תקדים והוא אף מסוכן .  יכולתם של שלישיית השופטים במשחקה הקרוב של בני השרון והיותם נטולי פניות ומשוחררים מכל לחץ פסיכולוגי תקשורתי כזה או אחר ,  יהווה מדד למקצועיותם ומקצועיות האיגוד שבראשו הנך עומד ,  ועל כן נבקשך לשבץ למשחק זה שיבוץ בכיר בהתאם ". 
יו"ר בני השרון ,  אלדד אקוניס ,  לא נשאר חייב ופרסם תגובה למכתבה של מכבי חיפה . " ממכתבה של מכבי חיפה ליו"ר איגוד השופטים מריח ריח חזק של פרנויה ולחץ ,  שלא לדבר על חוצפה ,  בעיקר כשזה מגיע מקבוצה שלפני הפיינל פור בשנה שעברה יצאה בהשתלחות חסרת תקדים בכל אמצעי התקשורת כנגד שיבוץ השופטים למשחק חצי הגמר שבהשתתפותה ".  
" טענתם של אנשי חיפה כי קולם לא נשמע אחרי ההפסד לירושלים היא שקרית ",  אמר אקוניס , " כאשר פורסמה תגובה של חיפה ש'מדובר בשערוריה' ו'אנחנו עוד לא יודעים מה נעשה עם זה' .  הפוסל במומו פוסל ,  ורצוי שבמכבי חיפה יסתכלו על עצמם קודם כל ".  
" בני השרון אינה מנסה להפעיל שום מסע לחצים ומעולם לא ביקשה או דרשה טובות שיפוט או ביקרה שיבוץ שופטים לפני משחק בפומבי כמו שמכבי חיפה ,  בחוצפתה ,  עשתה ועוד מעיזה לגנות קבוצות אחרות בנושא ",  הוסיף אקוניס , " לנו לא משנה מי יהיו השופטים ,  כל עוד הם יהיו כאלו שיעבירו את המשחק בצורה הטובה ,  החלקה וההוגנת ביותר ,  ככה שהקבוצה הטובה על המגרש תנצח .  כולנו תקווה שלא אנחנו ולא הקבוצות שנשחק נגדם יצטרכו להתמודד עם בעיות וטעויות שיפוט ,  כי בניגוד למכבי חיפה ,  את ההרגשה של ההפסד בגלל טעויות שיפוט חמורות או שיפוט מגמתי כמו שחווינו בתקופה האחרונה ,  אנחנו לא מאחלים לאף קבוצה ,  גם לא לאלו שאנחנו משחקים נגדם ".  

" בני השרון מפעילה מסע לחצים מסוכן "
 מכבי חיפה הביעה בפני וירובניק חשש כי הביקורת של בני השרון תשפיע על השיפוט במשחק ביניהן .  אקוניס : " פרנויה וחוצפה "
 
