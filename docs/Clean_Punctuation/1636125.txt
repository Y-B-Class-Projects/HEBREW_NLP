משרד התחבורה מצא גם את זה :  30 תיבות הילוכים גנובות
משרד התחבורה והמשטרה ערכו היום מבצע אכיפה נגד מוסכים בלתי חוקיים במשולש
משרד התחבורה והמשטרה ערכו היום מבצע אכיפה נגד מוסכים בלתי חוקיים במשולש .  הממצאים העיקריים הם חלפים שמקורם במכוניות גנובות .  באחד המוסכים נמצאו 30 תיבות הילוכים גנובות ,  באחר התגלה אופנוע החשוד כגנוב.מוסכים אחרים תיקנו מכוניות ללא היתר ורישיון .  אחד מהם מתעלם מארבעה צווי סגירה של בית המשפט .  במוסך אחר ,  חוקי ,  היתה מחלקה לשיפוץ תיבות הילוכים שפעלה ללא היתר ,  ותחת הסוואה.שר התחבורה ,  ישראל כץ ,  ציין כי משרדו הגביר באחרונה את האכיפה על מוסכים ומכוני רישוי הפועלים בניגוד לתנאי הרישיון והחמיר עם בעלי מוסכים שאינם עומדים בקריטריונים של משרד התחבורה.מנתוני אגף הרכב עולה כי בשנת 2009 הוגשו תביעות משפטיות כנגד כ-300 מוסכים בלתי חוקיים שפעלו ללא היתר משרד התחבורה .  יחידת הפיקוח של אגף הרכב רשמה במהלך השנה האחרונה מאות דו"חות כנגד מוסכים שהפרו את תנאי הרישיון .  סך הקנסות שהוטלו על בעלי המוסכים בשנת 2009 הסתכם בכחצי מיליון שקל .
 
משרד התחבורה מצא גם את זה :  30 תיבות הילוכים גנובות
משרד התחבורה והמשטרה ערכו היום מבצע אכיפה נגד מוסכים בלתי חוקיים במשולש

