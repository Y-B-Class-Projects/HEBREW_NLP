ארה"ב הטילה סנקציות על חברות בשליטת חמאס
מחלקת האוצר בארה"ב הטילה סנקציות על הבנק האיסלמי הלאומי שסיפק לחברי חמאס שירותים כלכליים ועל תחנת הטלוויזיה אל אקצא  " הקוראת לילדים להתגייס ולהפוך למחבלים מתאבדים "
 המשבר עם ישראל אולי תופס את הכותרות בארצות הברית אך כשהדבר מגיע למעשים ,  ארצות הברית פועלת נגד חמאס .  מחלקת האוצר של ארצות הברית הודיעה היום  ( חמישי )  כי הטילה סנקציות על שתי חברות בעזה בשל קשריהן לחמאס .  הסנקציות הוטלו על הבנק האיסלמי הלאומי ועל טלוויזית אל אקצא .  
כל הנכסים שיש לחברות הללו בארצות הברית יוקפאו ,  והסנקציות אוסרות על אזרחים וחברות אמריקאים לעשות עסקים עימן .  מחלקת האוצר של ארצות הברית הגדירה את ארגון החמאס כ"ארגון טרור גלובלי ".  
הסנקציות הוטלו על הבנק האיסלמי הלאומי ,  אשר הוקם בידי החמאס באפריל 2009 ,  בשל אספקה של שירותים כלכליים לחברי החמאס ולעובדי הארגון ,  בהם חברי הזרוע הצבאית של הארגון .  לדברי מחלקת האוצר הבנק לא קיבל רישיון מרשות הכספים הפלסטינית ופועל מחוץ למערכת הכלכלית הלגיטימית .  
תחנת הטלוויזיה אל אקצא מקבלת את מימונה מחמאס אשר גם שולט בה .  מחלקת האוצר של ארצות הברית הוסיפה כי הסנקציות הוטלו על תחנת הטלוויזיה בשל היותה אמצעי התקשורת הראשי של החמאס דרכו הוא משדר תוכניות  " שנועדו לגייס ילדים להפוך ללוחמים של חמאס ולמחבלים מתאבדים ". 

ארה"ב הטילה סנקציות על חברות בשליטת חמאס
מחלקת האוצר בארה"ב הטילה סנקציות על הבנק האיסלמי הלאומי שסיפק לחברי חמאס שירותים כלכליים ועל תחנת הטלוויזיה אל אקצא  " הקוראת לילדים להתגייס ולהפוך למחבלים מתאבדים "
 
