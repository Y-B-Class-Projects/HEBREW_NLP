שברת שילמת ,  גירסת בית"ר ירושלים 
בית הדין של ההתאחדות הורה לבית"ר לפצות את מכבי תל אביב ב-80 אלף שקל על השחתת הכסאות בבלומפילד 
אם לא די בגרעון שצברה עד כה בית"ר ירושלים העונה ,  כעת תאלץ הקבוצה להוסיף לטור ההוצאות עוד 80,360 שקלים שחויבה לשלם למכבי תל אביב .  זאת ,  כפיצוי על השחתת הכסאות ביציע שאכלס את אוהדיה בבלומפילד במהלך המשחק בין הקבוצות  ( 4:3 )  .  דיין בית הדין של ההתאחדות קיבל את טענת אנשי מכבי תל אביב כי האחריות היא של בית"ר ולא שלהם ,  והורה למחזיקת הגביע להעביר את הסכום בהתאם להערכת דו"ח שמאי חיצוני .
 כשהודעת משפחתו של גומא אגייאר על הפסקת התמיכה בבית"ר ירושלים עדיין מטילה ערפל כבד על עתיד המועדון ,  בחנו היום  ( רביעי )  בצוות המקצועי את דור העתיד במשחק אימון של הקבוצה הבוגרת נגד קבוצת הנוער .  כמעט כל המשחק נערך תחת גשם שוטף ,  אך הבדלי הרמות בין הבוגרים לילדים היו ברורים ,  כאשר המשחק הסתיים ב-1:4 לטובת הקבוצה של יצחק שום .  המאמן פתח בהרכב החזק ביותר שלו עם מספר שינויים קטנים ,  כשסבסטיאן ואסקז תופקד בהרכב כקשר אחורי ,  פאולו דה לה האסה כמגן ימני וחן עזריאל כחלוץ .  אבירם ברוכיאן החלים מפציעתו ופתח בהרכב  ( והוחלף במחצית על ידי אחיו הצעיר ,  אביתר )  ,  כשטוטו תמוז המשתקם גם כן נכנס בפתיחת המחצית השנייה .  בדקה ה-10 ברוכיאן הבכור העלה את הבוגרים ל-0:1 ,  בדקה ה-25 ברק יצחקי הכפיל את התוצאה בפנדל ,  בעוד סמוך לשריקה למחצית צחי אלירן מהנוער צימק ל-2:1 .  בפתיחת המחצית השנייה העלה טוטו תמוז את הבוגרים ליתרון 1:3 בבעיטה מ-25 מטרים לחיבור .  סמוך לסיום הבקיע גם סבסטיאן ואסקז בבעיטה מחוץ לרחבה ,  וקבע את תוצאת המשחק .  בתוך כך ,  הסיר היום בית המשפט את צו איסור הפרסום בנוגע למצבו הבריאותי של גומא אגייאר ,  לאחר שבשבועיים האחרונים נאסר על התקשורת לדווח על מצבו או על היכן הוא מאושפז . " ואף שהוצא נגד גומא צו אשפוז כפוי ,  גומא לא הוכרז פסול דין ואשתו אינה מייצגת אותו ",  קבע השופט בפסק הדין .  במשפחתו שוקלים כעת להגיש בקשה לבית המשפט שתכריז על אגייאר כפסול דין על מנת שיוכלו לקבל החלטות בשמו בשעה שהוא אינו במצב נפשי תקין .
 עדכון ראשון :  3/2 16:36 

שברת שילמת ,  גירסת בית"ר ירושלים 
בית הדין של ההתאחדות הורה לבית"ר לפצות את מכבי תל אביב ב-80 אלף שקל על השחתת הכסאות בבלומפילד 

