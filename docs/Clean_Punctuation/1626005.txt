קלוד פואל לא שמע על שאיפות
מאמן ליון ,  המרוחקת 13 נקודות מהצמרת ,  היה חותם על המקום השני . " הקבוצה חייבת ללמוד להילחם ,  להיות חזקה ועקבית יותר "
 האם קלוד פואל לא שאפתן או פשוט אדם מציאותי ?  יש כאלה שיחשבו אחת ויש כאלו שיחשבו אחרת ,  לפי דבריו האחרונים של מאמן ליון . " אני לוקח את המקום השני או השלישי בשתי ידיים ",  אמר פואל ,  די במפתיע .
 ליון מדורגת שישית בליגה הצרפתית לאחר מחצית העונה  ( 19 מחזורים )  ,  במרחק לא קטן של 13 נקודות מהאלופה והמוליכה ,  בורדו ,  וכפי שהיא נראית כרגע סיכוייה להדביק את הפער באמת נראים נמוכים ,  אבל ממאמן ,  ובטח של קבוצה שזכתה בשבע אליפויות רצופות  ( 2002-2008 )  זה נשמע אולי קצת תמוה .
 פואל ביאר את דבריו : " ההפסד שלנו לסושו  ( 2:0 )  והתיקו עם גרנובל  ( 1:1 )  חקוקים במוחי .  לא עשינו את העבודה במשחקים הללו .  היינו שאננים .  כך לא מתנהגת קבוצה שרוצה להתקדם במעלה הטבלה ". 
ליון יצאה לפגרת החורף עם מאזן גרוע בשמונת משחקיה האחרונים - ניצחון אחד בלבד ושלושה הפסדים .  פואל מקווה ששחקניו יחזרו נחושים מהחופשה . " הקבוצה הזאת חייבת ללמוד כיצד להילחם ,  לכתוב את הסיפור שלה מחדש ,  להיות חזקה ועקבית יותר .  יש לנו דרך ארוכה ללכת ". 

קלוד פואל לא שמע על שאיפות
מאמן ליון ,  המרוחקת 13 נקודות מהצמרת ,  היה חותם על המקום השני . " הקבוצה חייבת ללמוד להילחם ,  להיות חזקה ועקבית יותר "
 
