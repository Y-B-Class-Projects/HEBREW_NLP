קאופמן : " לא נוסעים לדובאי בשביל הגימיק "
 מאמן נבחרת השחייה מתכונן לאליפות העולם בבריכות קצרות : " מקווה שכולם יהיו בשיא ".  ברנע : " מדהים שאנחנו נוסעים "
 צילום ועריכת וידאו :  קובי אליהו
איגוד השחייה קיים הבוקר  ( שישי )  מסיבת עיתונאים לקראת הנסיעה של נבחרת ישראל לאליפות העולם בבריכות קצרות בדובאי .  המשלחת הישראלית לאליפות תכלול את השחיינית עמית עברי והשחיינים גל נבו ,  גיא ברנע ,  יהונתן קופלב ואלון מנדל .  המשלחת ,  בראשות המאמן לאוניד קאופמן ,  תצא לדרך ביום ראשון לפנות בוקר .
 מאמן הנבחרת לאוניד קאופמן התייחס למטרות ,  בלי לשכוח את הדרך שעברו השחיינים עד הנסיעה : " אני כבר נסעתי ארבע פעמים ולא נסעתי חמש פעמים בחודש האחרון .  היו מאמצים גדולים ,  מקצועיים ופוליטיים של איגוד השחייה ברמה הבינלאומית והם הביאו אותנו לדובאי .  השחיינים שיושבים פה הם הכי טובים שיש בישראל .  אנחנו רוצים להיות טובים בתחרות הזו ולהוכיח שאנחנו לא נוסעים לדובאי רק בשביל גימיק .  אנחנו רוצים להופיע שם טוב ושכל שחיין יגיע למיטב יכולתו ". 
השחיין גיא ברנע התייחס לנסיעה לדובאי : " כל השחיינים די מתרגשים וגם ההכנות מבחינה מקצועית היו מעט שונות כי לא ידענו אם אנחנו נוסעים .  זה דבר מדהים שדרך הספורט אנחנו זוכים להגיע למדינה כזאת .  הספורט פותח דלתות שלישראלים אחרים לא נפתחו .  התחרות היא לא הכי חשובה ,  אך זו תחרות מטרה לאליפות העולם וכל הופעה בחצי גמר או גמר או אפילו להתקרב למדליה תהיה הישג גדול לכל אחד מהשחיינים שנוסעים ". 
גל נבו הוסיף : " עצם זה שאנחנו נוסעים יש לנו פריבילגיה לנסוע למקום הזה ,  שרוב הישראלים כנראה לא יגיעו לשם כל החיים .  בשבילי זו תחרות ראשונה השנה ,  אני הייתי בחוץ לארץ בסבב התחרויות של המכללה ורק התאמנתי מאז אליפות העולם ואני מקווה שיהיה טוב "
 עמית עברי הייתה תמציתית : " זו תהיה הכנה חשובה בשבילי לקראת אליפות העולם והמטרה שלי היא להגיע לשני גמרים ". 

קאופמן : " לא נוסעים לדובאי בשביל הגימיק "
 מאמן נבחרת השחייה מתכונן לאליפות העולם בבריכות קצרות : " מקווה שכולם יהיו בשיא ".  ברנע : " מדהים שאנחנו נוסעים "
 
