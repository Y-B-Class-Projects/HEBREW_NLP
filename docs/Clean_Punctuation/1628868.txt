 " צווי המעצר פוגעים ביחסינו עם בריטניה "
 סגן שר החוץ נועד עם התובעת הבריטית הכללית והביע בפניה את המחאה הישראלית בעקבות הוצאת צווי מעצר נגד ישראלים בבריטניה . " הדבר יקשה על קיום יחסים דיפלומטים נורמלים "
 סגן שר החוץ ,  דני אילון ,  והתובעת הכללית של בריטניה הברונית מסקוטלנד נועדו היום בצהרים  ( שלישי )  .  השניים דנו בתופעה הגוברת בבריטניה בה מוציאים צווי מעצר נגד בכירים ישראלים וקציני צה"ל המתכננים לבקר במדינה .  בפגישה הביע סגן שר החוץ מחאה בשם ישראל על הוצאת צווי המעצר נגד הישראלים .  
הבוקר פורסם כי משלחת של קציני צה"ל ביטלה ביקור מתוכנן בבריטניה מחשש שיוצא נגדם צו מעצר בשל חלקם במבצע  " עופרת יצוקה ".  אילון הבהיר לתובעת כי  " דבר זה יקשה על קיום היחסים הנורמליים בין שתי המדינות ". 
היא מצידה ,  התייחסה בהרחבה לנושא ,  וציינה שהיא מודעת לחשיבות פתרון הנושא בדחיפות ,  והוסיפה כי הבריטים שוקלים בימים אלו את המשך צעדיהם לפתרון הבעיה .  
לדברי לשכתו ,  סגן השר עמד בפגישה על  " המשמעות החמורה בעת הזו של עליית המדרגה בפעילותם של ארגונים העויינים את ישראל המנצלים את החוק הבריטי נגד ישראל ".  כמו כן הדגיש אילון כי  " האבסורד הוא שרוב אזרחי המדינה הם יוצאי צבא ועל כן לא יוכלו לבקר בבריטניה  ,  דבר שיפגע גם באינטרסים הבריטיים ".  

" צווי המעצר פוגעים ביחסינו עם בריטניה "
 סגן שר החוץ נועד עם התובעת הבריטית הכללית והביע בפניה את המחאה הישראלית בעקבות הוצאת צווי מעצר נגד ישראלים בבריטניה . " הדבר יקשה על קיום יחסים דיפלומטים נורמלים "
 
