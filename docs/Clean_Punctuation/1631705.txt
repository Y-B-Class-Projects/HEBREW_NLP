הקשחת המדיניות המוניטרית בסין מובילה את אסיה לירידה ראשונה זה 4 ימים ;  הונג קונג יורדת ב-2.2%
שנחאי יורדת ב-2.3% בהובלת מגזר הפיננסים ;  מניית ICBC נחלשת ב-3.9%
ירידות נרשמו באסיה לראשונה זה 4 ימים ,  לאחר שסין הגדילה את דרישות הלימות ההון מהבנקים במדינה בניסיון למנוע בועות בשווקים המקומיים .  מדד msci אסיה פסיפיק יורד ב-1.9% לאחר 3 ימי עליות .  טוקיו יורדת ב-0.8% ;  הונג קונג יורדת ב-2.2% ;  סיאול יורדת ב-1.3% ;  שנחאי יורדת ב-2.3%.הבנק המרכזי של סין הגדיל את דרישות הלימות ההון שלו עבור הבנקים ב-0.5% ,  בניסיון למנוע בועות במחירי המניות ובשוקי הנדל"ן המקומיים ,  באמצעות הגבלת ההשקעות .  כלכלנים לא צפו מהלך שכזה לפני אפריל .  המהלך הוביל לירידות במגזר הפיננסי באסיה .  בנק icbc הסיני נחלש ב-3.9% בשנחאי וב-3.3% בהונג קונג .  צ'יינה קונסטרקשן בנק נחלש ב-3.2% בשנחאי ;  hsbc נחלש ב-1.1% בהונג קונג ;  בטוקיו נחלש בנק מיצובישי ufj ב-1%.ירידות במחירי הסחורות הובילו גם לירידות במניות האנרגיה והכרייה .  מחיר הנפט הגולמי ננעל אתמול בירידה של 2% למחיר 80.79 דולר לחבית בניו יורק .  מחיר הנחושת ירד ב-2.7% בניו יורק למחיר 3.3495 דולר לליברה .  חברת הנפט היפנית אינפקס יורדת ב-1.3% .  פטרוצ'יינה הסינית יורדת ב-3.7% בהונג קונג.יצרנית המכוניות הסינית byd ,  בה מחזיק המשקיע הנודע וורן באפט ב-10% ,  יורדת ב-4.6% .  byd הודיעה אתמול כי היא עשויה להתחיל לשווק מכוניות חשמליות בארה"ב כבר השנה .
 
הקשחת המדיניות המוניטרית בסין מובילה את אסיה לירידה ראשונה זה 4 ימים ;  הונג קונג יורדת ב-2.2%
שנחאי יורדת ב-2.3% בהובלת מגזר הפיננסים ;  מניית ICBC נחלשת ב-3.9%

