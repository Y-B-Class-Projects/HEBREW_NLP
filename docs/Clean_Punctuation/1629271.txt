בינתיים זה רק נראה קשה
הנין עשתה צעד נוסף בקאמבק שלה עם ניצחון 4:6 ,  3:6 על קראנטצ'בה בבריסביין ,  שהעלה אותה לרבע הגמר .  גם רודיק ניצח
זה ברור שזה רק עניין של זמן עד שהיא תחזור לצמרת ,  אבל בינתיים ז'סטין הנין המשיכה להוכיח גם היום  ( רביעי )  שהיא לא שכחה לשחק טניס .  אחרי שחלפה על פני נדיה פטרובה בסיבוב הראשון של טורניר בריסביין ,  אוסטרליה  ( פרסים בסך 220 אלף דולר )  ,  הבלגית המתקאמבקת התגברה גם על ססיל קראנטצ'בה מקזחסטאן  ( 132 בעולם )  .
 הנין ,  שחזרה לסבב בטורניר הזה ,  שברה פעמיים את ההגשות של יריבתה במהלך המערכה הראשונה ,  אותה היא ניצחה 4:6 ובמערכה השנייה היא שברה ארבע פעמים וניצחה 3:6 ,  במשחק שנמשך שעה ורבע .  בשלב הבא תמתין להנין מלינדה צ'ינק ההונגריה או לוסי הראדקה הצ'כית .
 דניאלה האנטוחובה התגברה די בקלות על אגנס שבאיי גם כן בסיבוב השני של הטורניר אחרי 3:6 ,  1:6 וניצחה בפעם הראשונה בקריירה את יריבתה ההונגריה ,  לה הפסידה עד היום פעמיים .  אלכסנדרה ווז'ניאק ,  לעומתה ,  נכנעה ללוסי ספארובה 6:3 ,  6:1 ,  והודחה .
 אצל הגברים ,  לא נרשמו הפתעות מיוחדות כשאנדי רודיק ,  שהגיע מדורג ראשון לטורניר ,  התקשה אמנם במערכה הראשונה נגד קארסטן בול האוסטרלי וניצח רק 6:7 ,  אבל במערכה השנייה הוא התעשת והשלים 3:6 מול היריב שמדורג 134 בעולם .
 גם המדורג שני בטורניר ,  ראדק סטפאנק ,  הזיע במיוחד אחרי שהפסיד 7:5 במערכה הראשונה לאולכסנדר דולגופולוב  ( 131 בעולם )  ,  אבל 6:7 ,  2:6 בהמשך סידרו לו מקום ברבע הגמר .  גאל מונפיס  ( 3 בטורניר )  הפסיד אף הוא במערכה הראשונה לבן ארצו ,  פלורן סרה 7:6 ,  אבל בהמשך ניצח 6:7 ,  1:6 ועלה גם הוא לשלב הבא .
 
בינתיים זה רק נראה קשה
הנין עשתה צעד נוסף בקאמבק שלה עם ניצחון 4:6 ,  3:6 על קראנטצ'בה בבריסביין ,  שהעלה אותה לרבע הגמר .  גם רודיק ניצח

