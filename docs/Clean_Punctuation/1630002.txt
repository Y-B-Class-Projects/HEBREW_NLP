שלוש שנים של חלמאות בכבישים
הפקקים בדרך לעבודה לא רק מעצבנים ,  הם גם יקרים מאוד למשלמי המסים .  השבוע נודע כי בשל כשלים תכנוניים לא ייפתח הנתיב המהיר לתל אביב במועדו .  וזו לא הפעם הראשונה  ?  מסילה שנשכחה ,  אתרי קבורה שנחשפו ואומדן שגוי של עלויות גררו תביעות עתק ועיכבו את פתיחת הכבישים  ?  ה
אופס ,  צריכה לעבור כאן רכבת הנתיב המהיר לתל אביב .  מעטים מודעים לכך ,  אבל אחד הכבישים המרכזיים בישראל - כביש מס' 1  ( תל אביב-ירושלים )  - סלול בסמוך למחלף קיבוץ גלויות בניגוד לחוק .  הכל החל בשנות ה-70 ,  אז בנייה בלתי חוקית בשכונת עזרא שבתל אביב הביאה להזזת תוואי הכביש מערבה - שהרי בישראל קל יותר להזיז כביש מאשר לאכוף חוקי בנייה .  אלא שהזזה זו של הכביש המתוכנן לוותה בטעות ,  שהביאה לסלילתו דווקא על תוואי קווי הרכבת העתידיים שבין תל אביב ללוד ,  וכן על תוואי המסילה הרביעית באיילון .  30 שנה טואטא המחדל תחת השטיח ,  כך שגם מתכנני פרויקט הנתיב המהיר לתל אביב לא גילו את הטעות ההיסטורית ,  והשאר - היסטוריה .  המדינה יצאה למכרז לביצוע פרויקט הנתיב המהיר ולהפעלתו למשך 25 שנה ,  בחרה זוכה  ( חברת שפיר )  ,  וכמה ימים לפני החתימה על הסגירה הפיננסית גילתה שלא תוכל לתת לזוכה את 600 המטרים האחרונים של הנתיב .  כל פתרון יצירתי נשלל על ידי אחד ממשרדי הממשלה ,  ולכן כשתצא תוכנית הרכבת העתידית לפועל ,  תיאלץ המדינה למצוא פתרון הנדסי מורכב  ( גשר ,  מנהרה )  בעלות של עשרות מיליוני שקלים ,  או להפסיק את פרויקט הנתיב המהיר ולפצות את הזכיין בהתאם .  סכום הפיצוי עבור כל שנה אבודה לזכיין הוא כ-40 מיליון שקל .  בינתיים כבר פרצה בין המדינה לבין שפיר והמממנים מחלוקת על ההשלכות של קיצור הנתיב על תזרים ההכנסות הצפוי מהפרויקט .  המחלוקת הגיעה לשיאה השבוע בבקשת שפיר לבטל את הפרויקט .  אם לא די בכך ,  במסגרת הסכם הזיכיון קיבלה שפיר גם את הזיכיון לסלילת הנתיב המהיר בכניסה לירושלים .  עיריית ירושלים מתנגדת לפרויקט בתקיפות ,  וביטולו עלול לחשוף את המדינה לתביעות נוספות בסכומי עתק .  העלות :  400 מיליון שקל לפחות - הפיצוי לזכיינית במקרה של ביטול הפרויקט קברו את הכביש כביש 431 .  2.5 מיליארד שקל ושלוש שנות עבודה השקיעה חברת דניה סיבוס בכביש הרוחב הארוך בישראל  ( 22 ק"מ )  - כביש 431 ,  המחבר בין ראשון לציון למודיעין .  ואולם החברה לא היתה יכולה לשער את שצפוי לעמוד בדרכה .  כמה קברים שהתגלו באזור רמלה נחשדו מיד על ידי קבוצות חרדים כקברי יהודים ,  והביאו לעיכוב ממושך במסירת האתר לדניה סיבוס ולחשיפת המדינה לתביעת ענק .  יתרה מזאת ,  מחלוקות שונות עיכבו את כריית אגם הניקוז והביאו לסכנת הצפה באזור ראשון לציון ;  ושינויים שבוצעו בתוכניות הפרויקט ,  לצד היעדר מנגנוני גידור על התשומות ,  אילצו את דניה סיבוס לרשום הפסדי עתק ,  שמחקו כמעט כליל את הונה העצמי .  לאחר שהכביש כבר נפתח ,  התברר כי טעויות שילוט כמעט גרמו לשורת תאונות דרכים - והמשטרה מיהרה לסגור כמה קטעים בכביש .  זאת ,  כשבמקביל התברר כי חלק ממעקות הבטיחות בכביש לא הותקנו על ידי מתקין מורשה ולא אושרו על ידי היצרן ,  ודניה סיבוס נדרשה להחליפם .  החברה רשמה עד כה הפסד גולמי של 220 מיליון שקל ,  ובמקביל הגישה נגד המדינה תביעות מצטברות בסך 700 מיליון שקל .  אגב ,  הקטע האחרון של הכביש ,  המחבר בין כביש 1  ( מחלף ענבה )  למודיעין ,  בוצע דווקא על ידי חברת נתיבי איילון - והושלם רק באחרונה באיחור של כמעט שנה .  העלות :  700 מיליון שקל היקף התביעה של דניה סיבוס נגד המדינה כביש המרוצים החדש כבישי השומרון .  4,000 איש בלבד מתגוררים בין ההתנחלויות בית אריה ועופרים שבשומרון ,  אבל דווקא שם החליטה המדינה לפרוש רשת כבישים באורך כולל של 20 ק"מ .  אלא שרשת כבישים זו נותרה כיום מיותמת :  החלטת הממשלה על הקמת גדר ההפרדה קטעה את הפרויקט והותירה בשטח  " פיל לבן ".  בכירים בצה"ל טענו אשתקד כי יש כאלה המנצלים את הכבישים למטרות אחרות לגמרי :  שיירות צעירים המסתננים לכבישים אלה בלילות כדי לערוך מירוצי מכוניות .  בכל מקרה ,  ההשקעה האדירה הפרויקט ירדה לטמיון .  העלות :  200-250 מיליון שקל - השקעה מוערכת של המדינה בכבישים ובגדר שכחו את ההיסטוריה בית הביל"ויים .  ראשוני הביל"ויים שכרו ב-1882 שני חדרים בבית אנטון איוב ,  הניצב בין מחלף חולון למחלף וולפסון - מה שהספיק להופכו לאתר מורשת ציוני ,  שהוכרז ב-1964 כאתר לשימור והגנה .  אלא שלרשויות התכנון היו כוונות אחרות ,  והן בחרו להאריך את נתיבי איילון דרומה ואת קו הרכבת ראשון לציון-תל אביב דווקא על האתר המוגן .  בעקבות לחץ ציבורי הוחלט בשנות ה-90 לשמר את המבנה .  נתיבי איילון הזמינה חברה גרמנית לבדיקת ישימות העתקת המבנה ממקומו ,  ושילמה 30 אלף יורו כדי לשלול את הרעיון .  לבסוף הוחלט כי הכביש יוסט ימינה  ( צפונה )  ,  נתיב מסילת הרכבת יוסט שמאלה ,  ובמובלעת שתיווצר בין הכביש למסילה יוצב בית הביל"ויים .  זאת ,  כשתחת גבעה זו תיכרה מנהרה באורך 280 מטר ובעלות של כ-50 מיליון שקל .  העלות :  50 מיליון שקל - עלות כריית המנהרה גשר על גלגלים גשר הולץ .  בתחילת שנות ה-80 תיכננו במשרד התחבורה ובחברת נתיבי איילון את המשכם של נתיבי איילון דרומה .  ואולם המתכננים ,  מתברר ,  שכחו לכלול בתוכניותיהם את תוואי מסילת הרכבת שאמור לעבור במקום .  התוצאה :  גשר חיל השריון  ( הולץ )  שבדרום תל אביב נבנה בדיוק על תוואי הרכבת המתוכננת מתל אביב לראשון לציון .  בנתיבי איילון תירצו בעבר את מעשה החלמאות בכך שבשנות ה-80 ההיתכנות למסילת רכבת בתוואי היתה אפסית ,  ולכן לא נכללה בתוכניות .  אלא שלפני כשנתיים נאלצה החברה להעתיק את הגשר ממקומו לכיוון מזרח ,  לפנות את בית הספר הולץ ולהקים גשר חדש לרכבת .  העלות :  73 מיליון שקל - עבודות השיקום והזזת הגשר כביש המריבה חוצה ישראל  ( קטע צפוני )  .  שלושה קברים שהתגלו בסמוך למושב אליקים הביאו למאבק ממושך ומתוקשר בין החרדים ,  המדינה וזכיינית הפרויקט - קבוצת דרך ארץ .  החרדים דרשו לשנות את תוואי הכביש באמצעות פתרון שעלותו נאמדה ב-150-200 מיליון שקל ,  ואילו כל יתר המעורבים סיכמו על פתרון זול בהרבה ,  של כ-12 מיליון שקל בלבד .  במשך שנה ניסו שרי התחבורה והאוצר ,  ואף לשכת ראש הממשלה ,  לשכנע את החרדים להגיע לפשרה - אך לשווא .  בחלוף כשנה וחצי ,  בסוף 2007 ,  הגיע לבסוף הפתרון ,  כשתוואי הכביש הוסט ואחת מתומכות גשר מתוכנן פורקה .  הכביש נפתח ב-2009 לתנועה ,  עוקף את הקברים ויכלול בקטע המריבה שני נתיבים בלבד ,  ללא אפשרות הרחבה עתידית .  העלות :  כ-140 מיליון שקל - נזק ישיר ועקיף מהעיכובים ומבניית המעקף ביהמ"ש אסר לגזור את הסרט כביש 9  ( הכניסה החדשה לירושלים )  .  יממה לפני הטקס החגיגי לחנוכת כביש הכניסה החדש לירושלים  ( כביש 9 )  נאלצה במאי 2007 חברת התשתיות העירונית מוריה להודיע על ביטולו .  זאת ,  לאחר שבית המשפט המחוזי בירושלים הוציא צו ארעי האוסר את פתיחת הכביש ,  בעקבות עתירת החברה להגנת הטבע .  האחרונה טענה כי לא הושלם השיקום הנופי והתגלו חריגות בביצוע הפרויקט .  לאחר ההקפאה המביכה ,  התברר כי מוריה התעלמה לכאורה מאזהרות בדבר הפרת התוכניות ומיהרה לפתוח את הכביש כדי שיהיה מוכן לחגיגות  " יום ירושלים ".  הדבר הביא לפתיחתה של מערכה רוויית אגרסיות ומאבקי אגו בין משרד התחבורה ,  אגף התקציבים באוצר ומינהל התכנון - שהגיעה רק בחלוף חודשיים של תכתובות עוקצניות אל סופה .  העלות :  13 מיליון שקל - הערכות הנזק שנגרם מהעיכוב בפתיחה הפקק השתחרר ,  אבל לאט מחלף גלילות-מזרח .  באוקטובר 2006 החלו עבודות שדרוג בחלקו המזרחי של מחלף גלילות ,  במטרה לדלל מעט את פקקי התנועה האדירים באזור .  המטרה היתה לאפשר לבאים מדרום  ( נתיבי איילון )  נסיעה צפונה  ( לכביש 4 )  או מזרחה  ( על כביש 5 )  .  אלא שבאופן שגרתי למדי ,  התברר כי העבודות ,  שעלותן נקבעה תחילה על כ-50 מיליון שקל ,  התייקרו במהלך ביצוען .  בין משרדי האוצר ,  התחבורה ועיריית תל אביב פרצה מיד מחלוקת באשר לחלוקת כיסוי החריגה הכספית ,  ובדצמבר 2007 הופסקו העבודות באתר .  רק בחלוף חמישה חודשים הצליחו שלושת הצדדים להגיע לכדי סיכום ,  והעבודות חודשו .  אלא שאז התברר כי קבלן העבודות דורש פיצוי בסך 10 מיליון שקל בגין עיכוב העבודות .  כמובן שדרישה זו גררה מחלוקת נוספת בין הצדדים באשר לכיסוי התקציבי הנוסף ,  ולעצירה נוספת של העבודות .  הפרויקט הסתיים לבסוף באיחור של חצי שנה ובפיצוי של כ-10 מיליון שקל לזכיין .  העלות :  10 מיליון שקל - פיצוי המדינה לזכיין

שלוש שנים של חלמאות בכבישים
הפקקים בדרך לעבודה לא רק מעצבנים ,  הם גם יקרים מאוד למשלמי המסים .  השבוע נודע כי בשל כשלים תכנוניים לא ייפתח הנתיב המהיר לתל אביב במועדו .  וזו לא הפעם הראשונה  ?  מסילה שנשכחה ,  אתרי קבורה שנחשפו ואומדן שגוי של עלויות גררו תביעות עתק ועיכבו את פתיחת הכבישים  ?  ה

