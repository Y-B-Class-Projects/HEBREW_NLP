בריטניה : " הפצצה הייתה יכולה להפיל את המטוס "
 שרת הפנים הבריטית הבהירה כי הפצצה שהועברה מתימן ללונדון בדרכה לארצות הברית הייתה עלולה להפיל את המטוס שנשא אותה .  כוחות הביטחון בתימן זיהו 26 חבילות חשודות נוספות לקראת שליחתן 
" חבילת הדואר הממולכדת שנתפסה בנמל התעופה באנגליה הייתה עלולה להתפוצץ במטוס שנשא אותו ",  כך חשפה אחר הצהריים  ( שבת )  שרת הפנים הבריטית ,  תרזה מיי .  מיי הבהירה כי  " יכול להיות שהמטרה של המטען הייתה המטוס עצמו .  אם הוא היה מתפוצץ במטוס ,  הוא היה עלול להפילו .  איננו סבורים שמי שאחראי לפצצה ידעו מה יהיה מיקומה כשהיא הייתה אמורה להתפוצץ ". 
מיי הבהירה עוד כי אין מידע שמעיד על כוונה להחדיר פצצה נוספת למדינה ,  אך הכריזה כי  " כל הטיסות מתימן שעוברות דרך או מגיעות אל בריטניה ללא ליווי - הושעו ".  בתוך כך ,  דיווחה סוכנות הידיעות הצרפתית מפי גורמים המקורבים לחקירה כי כוחות הביטחון בתימן זיהו ובוחנים בשעה זו 26 חבילות חשודות שנשלחו לארצות הברית .  הבדיקה נעשתה לאחר שמשרד התחבורה האמריקאי עצר אמש את העברתן של חבילות שמקורן בתימן .  כל חברות המשלוחים הפועלות בארצות הברית עצרו את משלוחי החבילות הללו בהתאם להוראה .  
נשיא ארצות הברית ,  ברק אובמה ,  שוחח אחר הצהריים בטלפון עם מלך סעודיה עבדאללה ועם ראש ממשלת בריטניה דיוויד קמרון ,  בנוגע לפיגוע הטרור שסוכל בסיוע שירותי המודיעין של שלוש המדינות ,  כך נמסר מהבית הלבן .  אובמה שיבח את שיתוף הפעולה בין המדינות ,  שהוביל לכך שהמטענים חשודים שנשלחו מתימן ויועדו למוסדות יהודיים בשיקגו נתפסו בטרם הופעלו באמירויות ובבריטניה .
 ראש ממשלת בריטניה קמרון אמר לאחר מכן לכתבים כי  " אנו מאמינים שהמטען היה מיועד להתפוצץ על המטוס .  אנו לא יכולים להיות בטוחים לגבי התיזמון של מועד הפיצוץ המתוכנן .  אין עדויות לכך שהפיצוץ היה אמור להתרחש מעל אדמת בריטניה ,  אבל כמובן שלא ניתן לשלול זאת ".  לדבריו הוא שוחח עם נשיא תימן עלי עבדאללה ואמר לו כי  " יש לעשות הרבה יותר בכדי לפגוע ולגדוע את הסרטן של אל קאעדה בתימן ובחצי האי ערב ".  גם יועץ נשיא ארה"ב אובמה למלחמה בטרור ,  ג'ון ברנן ,  אמר כי ארצו הציעה לנשיא תימן סיוע במאבקו באל קאעדה במדינה .
 
בריטניה : " הפצצה הייתה יכולה להפיל את המטוס "
 שרת הפנים הבריטית הבהירה כי הפצצה שהועברה מתימן ללונדון בדרכה לארצות הברית הייתה עלולה להפיל את המטוס שנשא אותה .  כוחות הביטחון בתימן זיהו 26 חבילות חשודות נוספות לקראת שליחתן

