בקרוב :  טאטא ההודית ולאדה הרוסית חוזרות לישראל ;  ישווקו מכוניות מיני זולות
השיווק יחל ב- 2011 ;  טאטא תשווק את דגם פרימה עם מנוע בנפח 1.6 ליטר ;  לאדה את דגם קאלינה
בקרוב יוקמו בישראל אולמות תצוגה לשני מותגים עממיים וזולים במיוחד .  טאטא ההודית ולאדה הרוסית עתידות להימכר בישראל ,  על ידי שתי חברות חדשות במועדון יבואני הרכב .  בתערוכת דלהי שנערכה בתחילת החודש ,  הציגה טאטא מכוניות תצוגה שהן למעשה קדימונים לדגמים חדשים ,  שבקרוב ייראו על כבישי ישראל.ראשונה מהן היא פרימה ,  משפחתית-קומפקטית שעוצבה על ידי סטודיו פינינפארינה האיטלקי .  לפרימה בסיס גלגלים ארוך של 270 ס"מ ,  דומה לזה של רנו פלאונס .  המנוע מיועד להיות בנפח 1.6 ליטר ותיבת ההילוכים תהיה אוטומטית .  השנייה היא אינדיקה ev .  מדובר בגרסה חשמלית לדור הבא של האינדיקה ,  מכונית קטנה שמימדיה מקבילים לאלה של מאזדה 2 .  לגרסה החשמלית טווח נסיעה של 200 ק"מ והיא תזנק למאה קמ"ש תוך פחות מעשר שניות .  עם זאת ,  עיקר המכירות בישראל יהיו של גרסת הבנזין שתוצג בקרוב .  היבואנית של טאטא תהיה חברת ההשכרה אלדן ,  והשיווק יתחיל במחצית השנייה של 2011 .   מותג נוסף שיחזור לישראל הוא לאדה .  חברת  " אוטו-חן ",  שנמצאת בבעלות האחים בליליוס ,  שיווקה בעבר את מכוניות מרצדס ,  וכעת קיבלה את הזיכיון ללאדה .  לישראל יובאו שני דגמים- קאלינה ,  מכונית קטנה המקבילה ליונדאי אקסנט ופריורה המשפחתית .  שני הדגמים ישווקו כאן במרכבי האצ'בק ,  סדאן וסטיישן ,  ועם תיבת הילוכים ידנית בתחילה .
 
בקרוב :  טאטא ההודית ולאדה הרוסית חוזרות לישראל ;  ישווקו מכוניות מיני זולות
השיווק יחל ב- 2011 ;  טאטא תשווק את דגם פרימה עם מנוע בנפח 1.6 ליטר ;  לאדה את דגם קאלינה

