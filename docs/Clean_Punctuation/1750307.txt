ילדה תאומים ומתה כעבור יממה מרעלת
צעירה בת 22 ילדה זוג תאומים בניתוח קיסרי בביה"ח הדסה עין כרם בירושלים .  כיממה לאחר הלידה ,  התפתחה אצל היולדת רעלת הריון שהובילה למותה .  משרד הבריאות הקים ועדת בדיקה
צעירה בת 22 מתה הבוקר  ( שני )  בבית החולים הדסה עין-כרם בירושלים ,  כיממה לאחר שילדה תאומים בניתוח קיסרי .  מדובר באישה חרדית חסידת ברסלב ,  תושבת בית"ר עילית שנשואה במשך שלוש השנים האחרונות .  משפחתה מסרה כי מדובר בלידה הראשונה שלה .
 היולדת סבלה מרעלת הריון והיתה מאושפזת להשגחה ולטיפול ביחידה לטיפול נמרץ בבית החולים מיד לאחר לידתה .  מצב התאומים טוב והם נמצאים בהשגחה .  הודעה בנושא נמסרה למשרד הבריאות ,  שמינה ועדה לבדיקת המקרה .
 מנהל חדר לידה ומיון בבית חולים איכילוב ,  ד"ר אריאל מני ,  הסביר לוואלה !  חדשות כי  " רעלת הריון מתרחשת בדרך במחצית השנייה של השליש האחרון .  המשמעות ברעלת ,  היא עליית לחצי הדם לערכים שמעל 140/90והופעה של חלבון בשתן בכמויות חריגות ". 
קרובת משפחתה של הנפטרת ששהתה עמה במהלך יום השבת ספרה לוואלה !  חדשות כי  " במהלך השבת הכל היה בסדר ,  בלילה היא הרגישה קצת צירים ,  ולקחו אותה לבית חולים ".  לטענתה ,  כל ההיריון עבר בצורה תקינה והיולדת אף לא היתה בשמירת הריון . " בגלל שהיא ילדה ניתוח קיסרי לא רצינו לנסוע אתמול ,  רצינו שתנוח קצת ואז לבוא היום ",  ספרה קרובת המשפחה .  מדובר בלידה ראשונה עבור היולדת ,  שילדה בן ובת ,  שהם הנכדים הראשונים במשפחה . " באיזה שמחה הודיע לנו הסבא שאלה תאומים ",  סיפרה הקרובה , " זו היתה הפתעה ,  לא ידענו שזה תאומים ".  
רעלת חמורה מאופיינת בלחצי דם גבוהים במיוחד ,  בהפרעה בתפקודי הכבד ,  הפרעה בתפקודי הקרישה ודימומים ,  וכן פגיעה בתפקודי הכליות . " במצבים מסוימים יש פגיעה במוח היולדת הגורמת לפרכוסים ",  הסביר ד"ר מני .  
נשים שנמצאות בהריון עם תאומים או שזה הריונן הראשון ,  נמצאות בסיכון לחלות ברעלת הריון .  כמו כן ,  נשים הנוטות לסבול מיתר קרישת דם ,  יתר לחץ דם טרם ההיריון או יתר לחץ דם שהתפתח במהלך ההיריון ,  נשים החולות במחלות כליה ,  סכרת קדם הריונית והשמנת יתר ,  נתונות אף הן בסיכון לרעלת הריון .   לדברי ד"ר מני ,  רעלת הריון פוגעת ב-5% מכלל ההריונות .  כ-10,000 נשים בשנה בישראל לוקות ברעלת הריון בדרגות שונות .  ממשרד הבריאות נמסר בתגובה למקרה ,  כי  " בעקבות המקרה בהדסה תמונה ועדת בדיקה בנושא מטעם משרד הבריאות ". 

ילדה תאומים ומתה כעבור יממה מרעלת
צעירה בת 22 ילדה זוג תאומים בניתוח קיסרי בביה"ח הדסה עין כרם בירושלים .  כיממה לאחר הלידה ,  התפתחה אצל היולדת רעלת הריון שהובילה למותה .  משרד הבריאות הקים ועדת בדיקה

