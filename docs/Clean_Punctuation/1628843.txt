תחזית :  מספר התיירים בניו יורק יעלה השנה ב-3.2% ויגיע ב-2012 ל-50 מיליון
ניו יורק ,  שהתיירות בה ירדה השנה באופן פחות חד מערים אחרות ,  תהיה היעד התיירותי המבוקש ביותר בארה"ב
התיירות בעיר ניו יורק ,  שנפגעה בשנה שעברה בעקבות המשבר הכלכלי ,  צפויה לשוב ולהתאושש ב-2010 ,  וניו יורק צפויה להיות היעד התיירותי הפופולרי ביותר בארה"ב - כך צופים גורמים בענף התיירות בעיר .  ב-2012 צפוי מספר התיירים בעיר להגיע לשיא של 50 מיליון.על פי התחזית ,  צפוי מספר התיירים המבקרים בניו יורק לעלות ב-3.2% ב-2010 ,  ולהסתכם ב-46.7 מיליון ,  לאחר שירד ב-3.9% ב-2009 .  בשנה שעברה נפל מספר התיירים בניו יורק ל-45.25 מיליון .  התיירים הוציאו ב-2009 סכום כולל של 28 מיליארד דולר בעיר ,  2 מיליארד פחות מאשר ב-2008.עם זאת ,  ניו יורק היתה אחת הערים בארה"ב שנפגעו בצורה הכי פחות קשה מהמשבר הכלכלי ,  והיא עקפה את אורלנדו ,  פלורידה ,  כיעד התיירותי המבוקש ביותר בארה"ב ,  לתיירים מקומיים ,  לאחר 20 שנה בהן היתה אורלנדו - ביתו של פארק השעשועים דיסני וורלד - הפופולרית ביותר .  עבור תיירים זרים ,  נותרה ניו יורק היעד הפופולרי ביותר - 8.6 מיליון תיירים מרחבי העולם ביקרו בעיר ב-2009 ,  פי שניים מהעיר שדורגה במקום השני - לוס אנג'לס ." בתקופה החלשה עבור השוק ,  ניו יורק חוותה ירידה פחות חדה ממקומות אחרים ",  וביקרו בה תיירים מקומיים שלולא המשבר היו נוסעים למדינות מחוץ לארה"ב ,  אמר טים טומקינס ,  נשיא טיימס סקוור אליינס ,  ארגון הפועל לקידום התיירות בניו יורק .
 
תחזית :  מספר התיירים בניו יורק יעלה השנה ב-3.2% ויגיע ב-2012 ל-50 מיליון
ניו יורק ,  שהתיירות בה ירדה השנה באופן פחות חד מערים אחרות ,  תהיה היעד התיירותי המבוקש ביותר בארה"ב

