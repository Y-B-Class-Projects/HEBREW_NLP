Diworsification 
משחק מלים בין diversification  ( גיוון או פיזור )  ל-worse  ( רע יותר או הרעה )  ,  שמשמעו הקטנת הגיוון והפיזור בתיק השקעות .  פיזור וגיוון בתיקי ההשקעות נועדו להקטין את הסיכון שנלווה אליהם .  הדרך הנכונה לעשות זאת היא להרכיב את התיק מנכסים פיננסיים שהמתאם ביניהם נמוך .  את המתאם נהוג לבטא ביחידות מספריות - בין 1 ל-1- .  הערך 1 מבטא מתאם מושלם בין נכסים .  בין מניות באותו ענף יש בדרך כלל מתאם גבוה שקרוב ל-1 .  הערך 1- מבטא מתאם שלילי מושלם :  כשנכס אחד עולה ב-3% ,  הנכס השני יורד ב-3% .  אלא שאין טעם להכניס שני נכסים בעלי מתאם שלילי מושלם לתיק ,  משום שהם יבטלו זה את זה .  לדוגמה ,  מניית טבע ואופציית מכר על טבע הן נכסים בעלי מתאם שלילי שמתקרב ל-1-  ( תלוי במנוף של האופציה )  .  גיוון יעיל נעשה בין נכסים שהמתאם ביניהם קרוב ל-0 .  בשוק הישראלי המתאם בין שוק המניות לשוק האג"ח הוא בערך 0.3-0.4 ,  לכן נכון להחזיק את שני סוגים הנכסים האלה יחדיו בתיק .  כשמחירו של נכס אחד יעלה ,  ייתכן שמחירו של הנכס השני יירד או יישאר במקום .  אם בתיק שיש בו מניות ואג"ח יחדיו מבוצעת מדי פעם פעולה של איזון מחדש ,  התנודתיות הכוללת שלו תהיה נמוכה יחסית .  גם למזומן יש מתאם נמוך עם מניות ואג"ח ,  ולכן הגיוני להחזיק חלק מהנכסים בתיק במזומן .  ומהי diworsification ?  נניח ,  למשל ,  שמשקיע החזיק בתיק שלו מניות ישראליות ומניות זרות במשקל שווה  ( 50:50 )  .  לאחר שנה הוא גילה ששוק המניות התל אביבי עלה ,  ואילו שוקי המניות בחו"ל ירדו .  בתגובה לכך הוא החליט למכור את כל רכיב המניות בחו"ל ,  ולהתרכז במניות ישראליות .  מדובר כמובן בחוכמה שבדיעבד .  אף אחד הרי לא יכול לדעת מה צופן העתיד ומהם הסיכונים האמיתיים שטמונים בו .  הגדלת משקל המניות בישראל על חשבון המניות בחו"ל מייצרת סיכון גבוה יותר בתיק מפני שבישראל יש הרבה סיכונים פנימיים - פוליטיים ,  ביטחוניים וכלכליים .  העובדה שאף אחד מהסיכונים האלה לא התממש בשנה האחרונה לא אומרת שהם לא יכולים לצוץ פתאום ולחבל בתיקי ההשקעות המקומיים .  ginzburg@themarker.com.ami

Diworsification 
nan
