איך נפלו תנורים
עופרי זוטא מספידה את התנור הקשיש שלה ,  ומכינה לזכרו אנטיפסטי קליל ומלא ירקות
השעה הייתה 06:30 .  כהרגלי בבקרים שכאלו ,  דבר ראשון ניגשתי אליו .  אחרי כמה דקות הרחתי ריח מוזר .  חזרתי על צעדי וגיליתי שזהו .  הוא החזיר נשמתו לבורא .  הוא לא איתנו עוד .
 אני מדברת על התנור שלי .  תנור האפייה הישן והטוב שליווה אותי שנים .  אמא של החצי רצתה לזרוק אותו לפח במעבר הדירה האחרון שלהם ,  ואני הגנתי עליו בגופי . " מה פתאום לזרוק ?  תנורים כאלה לא זורקים ".  הוא שייך לדור הישן והטוב .  אמין ,  חזק והכי חשוב ,  עושה את עבודתו נאמנה .  מבלי לחרוק ,  מבלי להתעטש .  היו ימים שהוא עבד 12 שעות ברציפות .,  חלק בלתי נפרד משגרת האירועים שלי .
 אתם בטח לא מבינים לאן כל זה מוביל .  הנה אנחנו כאן ,  בבוקרו של יום ראשון ואני מבכה את לכתו בטרם עת של ה"סאוטר "  הלבן שלי .  מציצה לכיוונו ולא מסכימה להיפרד ממנו . " שיעמוד במקומו ,  אולי הוא יתחרט וישוב אלינו "  אני ממלמלת .  לא ממש רוצה להגיד לו שלום ולא להתראות וחוששת למצוא משהו אחר שיחליף אותו .  יחליף ,  בטח יחליף ,  אבל השאלה האם יהווה תחליף ראוי .
 התנור הזה ,  שהיה בערך בן 30 ,  היה תותח עבודה .  הדבר שאהבתי מכל ליצור בו היה אנטיפסטי בשלל צבעים ומינים .  אנטיפסטי פירושו  " לפני הארוחה "  והוא מורכב משלל מרכיבים צלויים .  יש אלפי סוגים של אנטיפסטי ,  ובוודאי מאות סוגים של אנטיפסטי ירקות ,  כי השמים הם בהחלט הגבול .  אני אוהבת את הבסיסיים ,  שאותם אפשר כמובן לקשט ולתבל בכל פעם באופן שונה ולערוך התנסויות עם עשבי תיבול שונים לפי הטעם האישי .
 ירקות טריים בתנור ,  בפשטות ובלי שום סוד .  מעט שמן זית ,  פלפל גרוס טרי  ( לא חובה )  ומלח גס .  אל תוותרו על המלח הגס ,  פשוט כי הוא עושה את העבודה .  הם יכולים ,  כשמם ,  להוות מנה ראשונה ,  לצד לחם טוב ,  או אפילו בלעדיו ,  הם יכולים לשבת בשמחה לצד כל סלט ,  וגם לשאת בגאווה את תפקיד תוספת הירקות  ( שלפחות בקיבוץ ,  אי אפשר בלעדיה )  .  הם יכולים להיות כל מה שתרצו ואפילו קצת יותר :  אם נותרתם עם שאריות אנטיפסטי  ( ובכלל לא בטוח שישארו כאלו )   שלבו אותן עם פסטה קצרה ורוטב עדין ,  והרי לכם מעדן מקורי ,  משביע וטעים .
 הדליקו את התנור שלכם לחום גבוה ,  כ-220 מעלות ,  והרימו כוס לחייו משביעי הרצון של הסאוטר האהוב שלי .  הוציאו את הירקות מהמקרר ובואו ליצור חגיגה של ירקות בתנור ובבטן .  ההצלחה מובטחת .  כמה דברים ,  לפני שאתם הולכים לירקות שלכם :  
 - הגשה :  מומלץ להגיש כל ירק בנפרד ,  ואם אתם עורכים ארוחה לתפארת ,  סדרו על צלחת או מגש גדול ירק לצד ירק ותקבלו אפקט צבעוני מרהיב .
  - כללי אצבע לאנטיפסטי מושלם :  תנור לוהט ,  תבנית מחופה נייר אפייה ,  חיתוך נאה ,  צליית כל ירק בתורו  ( או לפחות בתבנית נפרדת )  וכאמור ,  מלח גס .
  - ניסוי וטעימה :  לכל ירק משתדכים טעמים קצת שונים .  אני שמחה לשתף אתכם בחיבורים שלי ,  ואם לא תחששו ,  הניסיון שלכם יוביל לטעם שאתם הכי אוהבים .
 חומרים:1 כרוביתשמן זיתמלח גסמיץ מחצי לימוןזסטים  ( רצועות קליפה )  מתפוז או לימוןמעט פטרוזיליה קצוצה  ( כף פחות או יותר ) 
אופן ההכנה:1 .  מפרקים את הכרובית לפרחים  ( אני נוהגת לבצוע אותה ידנית ,  אתם יכולים לנסות גם עם סכין )  .  מניחים את הפרחים על תבנית מחופה נייר אפייה .  מזליפים מעט שמן זית  ( אפשר אפילו בלי ,  לחוסכים בקלוריות )  וזורים מלח גס .  מתחילים בחצי כפית מלח גס על כרובית שלמה ,  ומתקנים תיבול אחר כך ,  אם יש צורך .  
2 .  מוציאים מהתנור כשהכרובית צלוייה דיה ,  כלומר עדיין מעט קריספית ונגיסה  ( כ-20-25 דקות ,  תלוי בתנור )  .
 3 .  מצננים מעט .  מוסיפים מיץ לימון  ( כמה ?  לפי הטעם )  ,  זסטים ופטרוזיליה קצוצה .  מערבבים בעדינות .
 העדיפו קישואים קטנים וקשים .  קישואים קטנים אני חותכת לאורך .  ניתן כמובן לחתוך לפרוסות ,  בעובי של כ-1.5 ס"מ .
 חומרים:20 קישואים חתוכיםמעט שמן זית ,  מלח גס ופלפל שחורחופן נענע קצוצה½ כפית בלסמי  ( או ¼ כפית בלסמי + ¼ כפית סויה ) 
אופן ההכנה:1 .  אם הקישואים חתוכים לאורכם ,  מניחים אותם על גבם ,  זה לצד זה .  אם הם פרוסים ,  שימו לב שהם מסודרים פחות או יותר בשכבה אחת .
 2 .  מזליפים שמן זית ,  זורים מלח גס ופלפל שחור ומכניסים לתנור ל-20 דקות בערך .  מדי פעם מציצים .
 3 .  מצננים ומתבלים בנענע ובבלסמי .
 אופציה נוספת :  מוסיפים עלים או גבעולים של טימין בזמן הצלייה ,  ומוותרים על התיבול בבלסמי ונענע .
 חומרים:7 בטטות צרות עם הקליפהכף שמן זיתחופן עלי רוזמריןמלח גס ופלפל שחור
אופן ההכנה:1 .  מקרצפים היטב את קליפת הבטטות ופורסים אותן לפרוסות בעובי של ½ ס"מ .  מניחים בקערה ומערבבים עם שמן זית ,  עלי רוזמרין ,  מלח גס ופלפל שחור .
 2 .  מפזרים בתבנית מחופה נייר אפייה ,  ומשתדלים מאוד שהפרוסות יהיו מונחות זו לצד זו ולא אחת על השנייה .
 3 .  צולים כ-15 דקות .  בודקים בעזרת סכין חד אם הן רכות מספיק ,  ונזהרים מצלייה ממושכת שתניב בטטה סמרטוטית .
 
איך נפלו תנורים
עופרי זוטא מספידה את התנור הקשיש שלה ,  ומכינה לזכרו אנטיפסטי קליל ומלא ירקות

