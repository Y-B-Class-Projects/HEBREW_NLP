הפרקליטות :  הנאנסת מאשקלון נקברה בחיים
לאה דרנקין בת ה-15 ,  שנאנסה ונרצחה סמוך לקיבוץ ניצנים ,  הייתה ככל הנראה בחיים בזמן שנקברה בחולות .  כך עולה מבקשת התיקון לאישום של ניקולאי דורושב בפרשה .  המידע החדש הגיע בעקבות חוות דעת של המכון לרפואה משפטית
הפרקליטות במחוז הדרומי ביקשה מבית המשפט המחוזי בבאר שבע לתקן את כתב האישום נגד ניקולאי דורושב ,  המואשם ברצח הנערה לאה דרנקין בת ה-15 סמוך לקיבוץ ניצנים .  התיקון התבקש לאחר שחוות דעת מהמכון לרפואה משפטית שהגיעה לפרקליטות גילתה כי דרנקין נקברה בעודה בחיים .  
מומחים מהמכון לרפואה משפטית הגיעו למסקנה זו בעקבות הבדיקות שנערכו בגופה והתקבלו בימים האחרונים .  הבקשה לתיקון כתב האישום הוגשה פני שבוע לבית המשפט אולם עד עתה בית המשפט טרם נתן תגובתו לנושא .  פרטי האישום לא שונו ודרושב מואשם באינוס ורצח הנערה .  
בכתב האישום מתואר כיצד דורושב בן ה-26 אנס את דרנקין בעת שהייתה שיכורה וחסרת הכרה ,  וכיצד רצח אותה לאחר שהתעוררה בעת האונס .  עוד מפורט כי דורושב השליך את גופתה של דרנקין לאחר הרצח ,  ודרס אותה עם מכוניתו .
 מכתב האישום עולה שהשניים שהו במסיבה ליד היכל הספורט באשקלון שם הם שתו משקאות משכרים .  דרנקין ,  שחשה ברע ,  ניגשה לנוח ברכבו של דורושב .  לאחר שדורושב פיזר את משתתפי המסיבה שנסעו עימו בבתיהם הוא החליט לנצל את מצב החולשה בו הייתה הנערה ונסע אל מחוץ לאשקלון ,  לאזור גבעה 69 ליד קיבוץ ניצנים שם אנס אותה .  
עוד עולה מכתב האישום כי במהלך האונס התעוררה דרנקין והחלה להיאבק עימו ולצרוח שהיא רק בת 15 ושהיא תתלונן נגדו במשטרה .  בשלב הזה הבין דורושב שהוא עלול להיות מאושם באינוס והחליט לרצוח אותה .  הוא כיסה את פיה ואפה בידו האחת וחנק אותה בידו השנייה עד שגרם ,  בכיבול ,  למותה .  אח"כ השליך אותה על הגבעה ,  כיסה אותה בחול ודרס אותה ברכבו .
 
הפרקליטות :  הנאנסת מאשקלון נקברה בחיים
לאה דרנקין בת ה-15 ,  שנאנסה ונרצחה סמוך לקיבוץ ניצנים ,  הייתה ככל הנראה בחיים בזמן שנקברה בחולות .  כך עולה מבקשת התיקון לאישום של ניקולאי דורושב בפרשה .  המידע החדש הגיע בעקבות חוות דעת של המכון לרפואה משפטית

