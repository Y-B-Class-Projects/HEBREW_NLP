 " גרנט שיקם את גאוות פורטסמות "
 ב"טלגרף "  החמיאו למאמן הישראלי  ( "לא ישברו את רוחנו ")  אחרי ההעפלה לחצי גמר הגביע : " גרנט הוציא את המיטב משחקניו "
 בתקופה האחרונה אברהם גרנט מקפיד להציג חזית נחושה ולהטמיע בשחקני פורטסמות אמונה ותקווה כי הם יכולים להציג כדורגל טוב ,  שאולי לא ישאיר אותם בליגה ,  אבל בהחלט יוסיף לגאווה המקצועית שלהם .  למרות הורדת הנקודות ,  למרות המצב הכלכלי הקשה ,  למרות אי הבהירות שנוגע לבעלות על המועדון ,  פורטסמות ניצחה בשבת את בירמינגהאם 0:2 ברבע גמר גביע אנגליה ועלתה כדי צעד קטן מהמשחק על התואר .  גרנט התרגש מהניצחון ,  שנוכח המציאות במועדון היה הרואי .
 אבל לא רק גרנט ואוהדי פומפי התרגשו מההישג . " גרנט שיקם את גאוות פורטסמות ,  גרנט מואר באור הרואי בפראטון פארק ",  כתב בטורו פרשן  " טלגרף "  הנרי ווינטר , " פורטסמות שלחה מסר ובו היא קבוצה שחיה ובועטת ,  והוכיחה ששווה לקנות אותה .  גרנט גרם לשחקנים לשחק ,  גרם להם להתקדם ,  ועשה זאת על ידי מסגרת טקטית שהוציאה את המיטב מטל בן חיים ,  ג'יימי אוהרה ,  מייקל בראון ופרדריק פיקיון ".  
" זה משחק של תשוקה ",  אמר גרנט לאחר הניצחון הגדול , " אני מנסה לשים את עצמי בצד ולהיזכר איך כשהייתי ילד עודדתי את הקבוצה שלי .  האוהדים שלנו זכאים למישהו שיילחם עבורם .  אפשר לשבור הרבה דברים ,  אבל לא את הרוח שלנו .  אחרים אולי חשבו שנישבר ,  אבל איש לא ישבור אותנו ".   
" זה יותר מכדורגל ",  הוסיף גרנט , " כל השחקנים והאוהדים שמחים ,  אני גאה ,  המועדון הזה ראוי יותר מכולם להגיע לוומבלי ,  כי השחקנים והאוהדים הם קורבן לטעויות שנעשו על ידי אחרים .  אני אחזור על זה שוב ושוב ,  עד שמישהו יקשיב ".  
בינתיים אוהדי פורטסמות מתכוננים לגרוע מכל .  אם הקבוצה תפורק לגמרי ,  היא עלולה לרדת לליגה הנמוכה ביותר ,  והאוהדים יודעים שכדי למחוק את החובות אולי על המועדון יהיה למכור את איצטדיון פראטון פארק . " ברור שאנחנו רוצים להישאר בפראטון פארק ,  אבל אף אחד לא יודע אם מישהו יקנה את הקבוצה וימחק את חובותיה ",  אמר ברנדון בון ,  מראשי אוהדי הקבוצה ,  שהקימו קרן לתמיכה בה .

" גרנט שיקם את גאוות פורטסמות "
 ב"טלגרף "  החמיאו למאמן הישראלי  ( "לא ישברו את רוחנו ")  אחרי ההעפלה לחצי גמר הגביע : " גרנט הוציא את המיטב משחקניו "
 
