רשיון ליוטיוב כבר יש לכם ? 
הממשל באיטליה מנסה להעביר החקיקה שתדרוש מכל מי שירצה להעלות סרטון לרשת לקבל אישור ממשרד התקשורת במדינה
הממשל האיטלקי ינסה לדרוש מכל אדם שירצה להעלות וידאו לרשת לקבל רישיון שידור ממשרד התקשורת במדינה .  החקיקה החדשה מתבססת על פרשנות של הוראת האיחוד האירופאי ,  אשר מנסה להסדיר שידורים מקוונים ,  אך האופוזיציה במדינה טוענת כי מדובר בפרשנות לא נכונה שמטרתה לייצר צנזורה ולהגביל את חופש הביטוי .
 סעיף 4 בחקיקה החדשה אומר כי הפצה מקוונת של  " תמונות נעות ,  בין אם הן כוללות צליל או לא "  דורשת אישור של משרד התקשורת ,  מה שפוגע לא רק בבלוגרים ואנשים שמעלים סרטונים ליוטיוב ואתרי שיתוף אחרים אלא גם באמצעי התקשורת במדינה .  אלה ,  נכון לעכשיו ,  לא נדרשים לקבל רישיון שידור .
 כמו כן ,  לדברי האופוזיציה ,  החקיקה היא חלק מהניסיון של ראש הממשלה האיטלקי  סילביו ברלוסקוני ,  לפגוע ביריביו העסקיים .  ברלוסקוני ,  חוץ מהיותו ראש ממשלת איטליה ,  הינו גם טייקון התקשורת הגדול במדינה .
 

רשיון ליוטיוב כבר יש לכם ? 
הממשל באיטליה מנסה להעביר החקיקה שתדרוש מכל מי שירצה להעלות סרטון לרשת לקבל אישור ממשרד התקשורת במדינה

