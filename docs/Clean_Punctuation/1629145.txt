טלוויזית ה-LED החדשה של LG 
בדקנו
 >  >  lg מצטרפת ליצרניות המסכים האחרות ומוציאה דגמי טלוויזיות lcd עם תאורת led ,  ועושה זאת בסטייל .  הדגם החדש ,  47sl90qr ,  זכה לעיצוב ש-lg מכנה borderless  ( ללא גבולות )  ,  שבו המסך והמסגרת נתונים באותו מישור ומאחורי זכוכית אחידה והמסך דקיק במיוחד - תכונות המקנות לו אלגנטיות רבה .  המסך ,  בגודל 47 אינץ' ,  כולל רזולוציית full hd ,  יחס ניגודיות של 3,000,000:1 ,  זמן תגובה של 2 מילי-שניות ,  מנגנון החלקת תנועה 100hz ונגן מולטימדיה מובנה .  איכות התמונה מעולה ,  עם צבעים ריאליסטיים ,  חדות גבוהה אך לא מוגזמת ,  ותמונה טובה למדי בשידורי טלוויזיה רגילים .  למרות שכיול המסך טוב מאוד באופן כללי ,  הבחנו שגווני פנים אנושיים לעיתים קצת חיוורים ,  כאילו איפרו את השחקן יותר מדי .  הדבר ניתן כמובן לטיפול בתפריט .  הציפיות הראשונות שלנו ממסך led הן רמת שחור מעולה ,  ואת הציפייה הספציפית הזו המסך לא לגמרי ממלא  ( אם כי הוא מציג שחור טוב יותר ממסכי lcd סטנדרטיים )  .  מנגנון החלקת התנועה עושה בדרך כלל עבודה טובה ,  ומחליק בחן את הריצוד בתנועת המצלמה ,  אך מפעם לפעם הוא מרצד לרגע ,  כאילו לא הספיק לעמוד בקצב ההתרחשויות שעל המסך .  המסך כולל כניסת usb שמאפשרת לחבר דיסק-און-קי ולהציג ממנו על גבי המסך תמונות ,  מוסיקה וסרטים .  הצלחנו להריץ סרטים וסדרות בפורמט avi ,  ולשמחתנו יש אפילו תמיכה בהצגת כתוביות מקובץ נפרד .  גימיק חביב הוא קישורית bluetooth שמאפשרת הצגת תמונות באופן אלחוטי מהסלולרי או האזנה באמצעות אוזניות אלחוטיות  ( באיכות מונו בלבד )  .  בעד :  איכות צפייה טובה מאוד ,  החלקת תנועה 100hz ,  כניסת usb עם נגן מולטימדיה פנימי ,  bluetooth ,  עיצוב אלגנטי ודק במיוחד ,  תפריטים נוחים בעברית .  נגד :  רמת שחור מעט חלשה מול מסכי led אחרים ,  מנגנון החלקת התנועה לא מושלם ,  איכות שמע בינונית ,  אין scart .  שורה תחתונה :  איכות צפייה כללית טובה ,  עיצוב מרהיב ונגן מולטימדיה נוח .  הסאונד במסך שטוח וחסר עומק ,  וסביר להניח שתזדקקו למערכת שמע ייעודית .  ציון :  8.7 15,990 שקל - אתר wisebuy.co.il מסייע בקבלת החלטות קנייה באמצעות מדריכי קנייה ,  סקירת מוצרים והשוואת מחירים

טלוויזית ה-LED החדשה של LG 
בדקנו

