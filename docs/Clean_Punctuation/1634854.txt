 " עובדים זרים לא חוקיים לא יוכרו במס "
 שר האוצר יובל שטייניץ אשר נאם בכנס התעשיינים ,  הוסיף כי בישיבת הממשלה הקרובה תוצג חבילת צעדים להתמודדות עם ההגירה הלא חוקית לישראל
 ( צילום :  אבי כהן עריכה :  עידן גוראל ) 
דו"ח קרן המטבע הבינלאומית ,  שעומד להתפרסם בימים אלה ,  נפתח בשבחים להתמודדות ישראל עם המשבר הגלובלי .  כך אמר היום שר האוצר ,  יובל שטייניץ בכנס התעשיינים .  לדבריו ,  הדו"ח מציין משולש שווה צלעות שחילץ את המשק מהמשבר :  המדיניות המוניטרית הנכונה של הבנק המרכזי ,  המדיניות התקציבית הנכונה של הממשלה ומציין לשבח את המצב בו נכנסנו למשבר - כלכלה חזקה ותעשיית היי טק עוצמתית . 
" אכן ,  אם מדינת ישראל נחשבת כמדינה שהטיבה מרוב המדינות להתמודד עם המשבר ,  כל שלוש הצלעות ובראש ובראשונה מיגזר עסקי חזק וגמיש שמאמין בעצמו - חייבות היו לתפקד כהלכה ",  אמר שטייניץ .  בכך רמז לביקורת המתמשכת של שרגא ברוש ,  נשיא התאחדות התעשיינים ,  שתוקף ללא הרף את משרד האוצר על שלא נקט מדיניות פיסקלית לפיצוי היצואנים על קריסת שער הדולר מול השקל .  
שטייניץ אמר לתעשיינים ,  כי  " הצורה בה התמודדה התעשייה עם נקודת השפל של קריסת 32% ביצוא היא אות מופת לכלכלה הישראלית .  תפקידנו כממשלה ובנק מרכזי אינו להחליף אתכם אלא לתת לכם רוח גבית .  שמעתי לאחרונה שהבנק הפסיק להתערב - אין שום הצהרה לא שעומדים להמשיך ולא להפסיק להתערב ".   
" שרדנו את המשבר בצורה סבירה - הממשלה ובנק ישראל נתנו את הרוח הגבית אבל מי שאיפשר את כל זה זה בראש ובראשונה המיגזר הפרטי וההתאוששות המופלאה בתעשיות וביצוא ,  והצורה המכובדת והמרשימה בה עמדתם במפולת מסוף 2008 .  לא נחליף אתכם אלא נסייע בשיקול דעת איפה שאפשר ",  אמר שטייניץ .  
שטייניץ ציין כי בישיבת הממשלה הקרובה ביום ראשון תוצג חבילת צעדים להתמודדות עם ההגירה הלא חוקית לישראל .  בהם ,  ציין ,  תהיה חקיקה שלא תכיר לצרכי מס בהוצאות בגין העסקת עובדים זרים לא חוקיים . 
" גיבשנו רפורמה במדיניות ההגירה לישראל שמטרתה צמצום ניכר במספר העובדים הבלתי חוקיים ב-2010 .  זו מדיניות ברורה ותקיפה הכוללת צעדי ענישה אפילו דרקונים על מי שיעבור על החוק .  הכנסנו לתוקף החלטה של מס הכנסה ,  ואני מודיע עליה כאן ,  שמ-2010 לא יוכרו לצרכי מס הוצאות העסקה של פועלים לא חוקיים .  ביום ראשון תאמץ הממשלה חבילת צעדים שנועדו לצמצם דרמטית את מספר השוהים ועובדים באופן לא חוקי בישראל ",  אמר שטייניץ .

" עובדים זרים לא חוקיים לא יוכרו במס "
 שר האוצר יובל שטייניץ אשר נאם בכנס התעשיינים ,  הוסיף כי בישיבת הממשלה הקרובה תוצג חבילת צעדים להתמודדות עם ההגירה הלא חוקית לישראל

