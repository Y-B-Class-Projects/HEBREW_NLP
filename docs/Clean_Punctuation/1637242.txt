נקודות ירוקות בשלג
באמצע השלג ותוך כדי נסיעה ,  הילה קריב לא מצליחה להתאפק ,  קונה תפוחים ומכינה טארט טאטן מפנק ליום שישי
בדרך הביתה מטיול משפחתי מושלג אנחנו עוברים על פני כמה חוות ושדות מעובדים .  חלק מהחוות מעמידות דוכן בחזית ומוכרות את מרכולתן לעוברים ושבים .  אני מתעלמת מהדוכן הראשון והשני ,  מהורהרת בשלישי ,  ברביעי מחליטה שאני ממש ,  אבל ממש לא צריכה שומדבר ,  בחמישי מרחמת על הילדים שתקועים באוטו כבר חמש שעות רצוף ורוצים הביתה ובשביעי אומרת לאיש 'תעצור ! ' בחיי ,  רק משהו קטן .
 לעומת שפע הפירות הצבעוניים שגודשים את הדוכנים הללו בקיץ ,  דוכני העונה מקדמים את פניך בקרירות - פקעות ,  מיני ירוקים ,  קצת פירות הדר ותפוחים .  אנחנו מגיעים הביתה עם שקית שהיו בה קלמנטינות ועכשיו יש רק קליפות ,  כמה תפוזים ושקית של תפוחים ירוקים .  אני יודעת ,  מטיול שלגי קפוא אמורים לחזור הביתה עם חשק למרק מהביל ותבשילי קדירות .  אני דווקא חוזרת עם רצון מטורף לטארט טאטן שהתחיל אם לומר את האמת ,  כבר לפני כמה חודשים והגיע לשיאו ברגע בו נחו עיניי על ארגז התפוחים הירוקים והחמצמצים האלו .
 את שישי המלכה קיבלנו בזרועות פתוחות ופיות מלאים בתפוחים מקורמלים .  בגרסה הזו שהנפיק מטבחי ,  הבית מתמלא בריח עדן תפוחים והבצק יוצא יציב ומתפצפץ ושומר על גו זקוף גם ביום המחרת ,  למרות משא התפוחים הכבדים והשחמחמים .  במתכון עתיק יומין בו נתקלתי לאחרונה ,  מכינים מאפה שלם כולו רק תפוחים מקורמלים ושקפקפים ללא בצק .  הנה לנו רעיון ליום שישי אחר .
 לתבנית בקוטר 24 ס"מ:לתפוחים:40 גרם חמאה ללא מלח3/4 כוס סוכר חום1/8 כפית קינמון4-5 תפוחי גרני סמית' גדולים
לבצק:120 גרם חמאה קרה - חתוכה לקוביות1/2 1 כוסות קמחקורט מלח1/2 כפית סוכר1/4 כוס+2 כפות מים קרים *  כפית סוכר מעורבת ב- 1/2 כפית של קינמון
אופן ההכנה:1 .  מחממים תנור ל- 190 מעלות .
 2 .  מתחילים בתפוחים :  קולפים ,  חותכים לרבעים ומסירים את הליבה .  במחבת ,  תבנית או כלי אחר שיכול להכנס לתנור  ( קוטר 24 ס"מ )  ממיסים את החמאה ,  מוסיפים את הסוכר והקינמון ומערבבים היטב .  
3 .  כשמתחיל לבעבע ,  מוסיפים את התפוחים ,  חלקם הפנימי כלפי מעלה ומבשלים 2-3 דקות .  הסדר כרגע לא חשוב ,  העיקר שכולם יצליחו לשבת בפנים ושיהיו צפופים מאחר ובהמשך הם יאבדו מעט מנפחם .  הופכים אותם לצידם השני  ( כעת חלקם הרחב פונה מטה )  ומסדרים כך שכולם יהיה מקום .  מבשלים כחמש דקות נוספות בבעבוע עדין .  מסירים מהאש ומניחים בצד .
 4 .  כעת עוברים להכנת הבצק :  במעבד מזון מאחדים את הקמח ,  הסוכר והמלח עם קוביות החמאה .  מעבדים בפולסים קצרים עד שגודל גושוני החמאה כגודל אפונים .  
5 .  מוסיפים את המים ומעבדים רק עד לקבלת פירורים אחידים .  מועכים מעט בין האצבעות על-מנת לוודא שהעיסה מספיק רטובה ומתאחדת לבצק .  אם לא ,  מוסיפים עוד כף או שתיים של מים .  זה בסדר גמור אם יש חתיכות חמאה נראות לעין .  מעבירים למשטח עבודה ומאחדים עם הידיים לגוש .  מרדדים את הבצק לקוטר של כ- 25 ס"מ וחותכים קצוות טורדניים .  
6 .  כעת התפוחים התקררו מעט וזה הזמן להשקיע בסידורם - שימו לב לצופף אותם למרכז .  מעל מניחים את הבצק המרודד ,  מהדקים בעדינות בצדדים ומעל ,  מורחים במעט חלב או שמנת מתוקה ומפזרים את תערובת הסוכר והקינמון .
 7 .  אופים כ- 35-40 דקות ,  עד אשר הבצק מזהיב וניחוחות משכרים עולים ברחבי הבית .
 8 .  מוציאים מן התנור ,  מחכים כחמש דקות והופכים את המחבת על גבי צלחת רחבה .  זהירות !  חם !  
9 .  אוכלים פושר או קר עם גלידת וניל או קצת קרם פרש .
 הילה קריב הגיעה לניו יורק בעקבות בן זוגה והחלה ללמוד ב- French Culinary Institute .  בין היתר הספיקה לעבוד שם במקומות מוכרים ומובחרים כמו :  Balthazar bakery ,  Union Square Cafe ו-Bouchon Bakery .  כיום ,  חיה בברקלי שבקליפורניה והספיקה לעבור גם במסעדת Chez Panisse המפורסמת .
 
נקודות ירוקות בשלג
באמצע השלג ותוך כדי נסיעה ,  הילה קריב לא מצליחה להתאפק ,  קונה תפוחים ומכינה טארט טאטן מפנק ליום שישי

