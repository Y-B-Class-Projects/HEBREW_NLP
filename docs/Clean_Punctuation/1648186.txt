באיגוד הטניס מעריכים : " המפגש עם צ'ילה יתקיים כרגיל "
 למרות רעש האדמה בצ'ילה ,  נראה כי המפגש יתקיים כמתוכנן .  הקפטן אייל רן : " אלה לא אותם תנאים ,  ממתינים להתפתחויות "
 יממה לאחר רעש האדמה שפקד את צ'ילה ,  נראה שלמרות הנזק שנגרם ברחבי המדינה ,  מפגש גביע הדייויס נגד ישראל בסוף השבוע הקרוב יתקיים כמתוכנן .  המרחב האווירי בסנטיאגו לפי שעה נותר סגור ,  אך ברגע שהוא ייפתח ,  מתוכננת הנבחרת ,  שנחתה אתמול  ( שבת )  במיאמי ,  להגיע לצ'ילה ולהתחיל בהכנות למפגש במסגרת הבית העליון .
" המפגש יתקיים כרגיל ",  מעריך יושב ראש איגוד הטניס ,  מיכאל קליין ,  למרות ההתפתחויות של 24 השעות האחרונות . " באתר התחרות ,  שלא נפגע ,  מכינים את היציע וברגע שהמרחב האווירי ייפתח ,  אפשר יהיה להטיס את כולם לשם .  נכון לעכשיו אנדי נמצא בצ'ילה לבד ". 
הנבחרת ,  שמרבית חבריה שוהים כעת במיאמי ,  מנסה להתחיל למרות הכל בהכנות וקיימה בשעות האחרונות אימונים על חימר ירוק בכדי לשמור על הכושר . " איגוד הטניס הבינלאומי מנסה לברר מה המצב ",  סיפר הקפטן ,  אייל רן . " אנחנו עורכים אימונים .  אלה לא אותם תנאים ,  אבל אנחנו עושים זאת כדי לשמור על כושר ולשחק טניס .  אנחנו ממתינים להתפתחויות ". 

באיגוד הטניס מעריכים : " המפגש עם צ'ילה יתקיים כרגיל "
 למרות רעש האדמה בצ'ילה ,  נראה כי המפגש יתקיים כמתוכנן .  הקפטן אייל רן : " אלה לא אותם תנאים ,  ממתינים להתפתחויות "
 
