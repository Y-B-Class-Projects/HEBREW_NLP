שנה פ33ה ! 
במקום הסיכומשבוע הרגיל ,  סער מסכם את שנת 2011 .  הטרגדיות ,  הפשלות וגם רגעי הנחת :  כולנו היינו שם
אנחנו בדרך כלל אוהבים לסכם שבוע ,  אלא שהשבוע ,  כמה אירוני ,  נגמרת שנה .  לאור זאת לקחנו על עצמנו בסוף השבוע הזה מטלה מעט יומרנית :  לקבוע לעצמנו את 10 האירועים שהיו פס הקול והמראה של השנה הלועזית החולפת ,  שהייתה מלאה באירועים ,  זיכרונות ,  תמונות ורגעים שנאפסן לעצמנו לנצח במחסן הגדול של החיים .
 כשהשריפה ליד המזבלה בעוסאפייה פרצה לפני כחודש בגלל בדל סיגריה או נרגילה ,  אף אחד לא תיאר לעצמו שהיא תגבה את חייהם של 44 אנשים ,  ותהפוך את הירוק של הצפון לפיח מטלטל .  מאות כבאים ,  עשרות מטוסים וסופר טנקר אחד ניסו לחסל את האש שגרמה לנו להבין ,  אולי לראשונה ,  שהעולם דווקא יודע לאהוב אותנו כשצריך .  ארבעה ימים של שריפת ענק עשו את זה ,  העלו את השאלות שאף אחד לא טרח לשאול לפני ובעיקר צרבו בחייה של המדינה הזו עוד אסון לאומי,שסידרו לה חודש אחרון של 2010 עגום ,  שרוף וחבול מאי פעם .
 לא רבים זוכרים מה הייתה יריית הפתיחה של הפרשה שמלווה לנו כותרות העיתונים מאז 2006 .  משה קצב הגיע למשרדו של מני מזוז ,  אז היועץ המשפטי ,  והתלונן שסוחטים אותו .  ארבע שנים אחר-כך ,  יומיים לפני 2011 ,  הורשע מי שהיה הנשיא העממי והחם עם ה-ר' שקיבל אזרחים בסוכת הנשיא בירושלים ,  בשני מעשי אונס ,  בהטרדה מינית ובמעשה מגונה .  בית המשפט קבע שאחד מנשיאי ישראל לדורותיה ,  הוא גם עבריין מין .  וגם בפרספקטיבה של יממה ,  אפשר להבין שאין דרך עצובה מזו לסגור שנה .
 2010 הייתה השנה שבה לצד המשברים התדמיתיים וההברזות האמנתיות  ( מישהו אמר אלביס קוסטלו ?  )  ,  היו פה גם כאלה שגרמו לנו להרגיש חלק .  אלטון ג'ון הגיע עם המשקפיים והפסנתר .  ריהאנה הקפיצה בני נוער מתנדבים בבלומפילד ,  בעוד מטאליקה פוצצו את רמת גן בהדי מוזיקה שחורים .  הלו תל-אביב ,  נתראה נקסט איייר .
 הוובוזלות .  החשש ממעשי הביזה .  הרמה הלא איי איי ,  ושוב הוובוזלות .  לכמה רגעים היה נדמה שהמונדיאל של 2010 יירשם בספרי הימים כאירוע שלא מימש את הפוטנציאל שלו ,  ושלא עמד בציפיות של כולם .  אלא שבדיוק ברגע הזה הדברים הצליחו להתחבר לידי האטרקציה של השנה :  פול התמנון ניחש 8 מ-8 ,  גרמניה נתנה שואו עם 4-0 ענק על ארגנטינה ושער ניצחון מולטי דרמטי הובקע בהארכה .  דליקטס .
 בדיוק באמצע המרתונים בבית ספר שניסו לגרום לנו להבין מה תחום ההגדרה ,  זה תפס אותנו .  בשנייה שהכי לא היינו מוכנים אליה ,  משרד החינוך הבין שקיבל את המכה לה הכי לא ציפה .  הבגרות במתמטיקה הודלפה ,  שוחברה מחדש ,  התחילה באיחור ולבסוף גם זיכתה אותנו בפקטור .  הכי 2010 .
 קרבות הסער-אלירז וזכיית המן-תפילה קורסת של דיאנה גולבי ניסו להוכיח בשנה החולפת לכל מי שכבר הספיד את הז'אנר שזה היה טו מאץ' מוקדם .  שיאי רייטינג שוב פוצחו ,  האח הגדול כבר בעונתה השלישית וכוכב מתכוננת לתשיעית ,  ומעבר לכולם ,  נראה שהם יצאו שוב הזוכים הכי גדולים .
 שחר פאר חוותה משבר אישי ומקצועי גדול מימדים ב-2009 .  היא נדחקה עמוק אל מחוץ לטופ ,  הפסידה לשחקניות שהיו ממש ממש מחוץ לטופ ,  והרהורים על כך שזהו סוף פרק הטניס של חייה חלפו בראש .  אלא שאת 2010 סיימה שחר בשיא העוצמה ,  כשהיא במקום ה-13 בעולם ,  ומרחק נגיעת מחבט מהטווח שתמיד רצתה להגיע אליו ולא הספיקה :  הטופ 10 .
 גם זה קרה השנה :  הראל סקעת יצא מהארון ,  וגם יהודה פוליקר .  שניהם עשו את זה בפורמט דומה של סרטים טלוויזיונים ,  והחליטו ללכת עם האמת שעד השלב הזה התחבאה משיקולים השונים .  את השנה החדשה שניהם פותחים עם שיר חדש בלב ,  ועם שד שכבר הספיקו להוציא משם .
 מי תיאר לעצמו שפתיחה של היכל תרבות תיכנס בכבוד לאחד מאירועי השנה ?  מי חשב שאריאל ,  אולי לראשונה בחייה ,  תעמוד במרכז הכותרות ?  סערת אריאל עוררה אנשי במה שמחו נגד הופעה שם ,  את לימור לבנת שיצאה נגדם ואת רשימת האמנים הנגדית ,  שטענה שתופיע בכל מקום ,  מול כל האנשים .  כל אלה העלו כמה סימני שאלה מוסריים ,  והכל תוצרת בית של 2010 .
 קראו לזה הסתבכות בלב ים ,  אלא שפרשת אניית המרמרה ,  הברדק הימי ,  מבצע הקומנדו ,  החיילים שהוכו והפעילים שנהרגו הצליחו יותר מכל להוות עבורנו עוד נקודה לא רצויה בדרך ,  עוד עוגמת נפש מעציבה ומעצבנת ובעיקר ,  תקלה שהצליחה להקים עוד וועדת חקירה ממלכתית .  נקווה שב-2011 כבר יצא ממנה משהו .
 
שנה פ33ה ! 
במקום הסיכומשבוע הרגיל ,  סער מסכם את שנת 2011 .  הטרגדיות ,  הפשלות וגם רגעי הנחת :  כולנו היינו שם

