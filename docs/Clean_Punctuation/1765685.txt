ח"כים בוועדת העבודה :  יש ברשות הסדרי שכר שהם ניצול 
 >  >  בדיון בוועדת העבודה אתמול האשימו חברי כנסת את רשות השידור בכך שהסדרי השכר שבהם היא נוקטת מהווים ניצול המנוגד לחוק של עובדיה .  איתי לנדסברג ,  מנהל מחלקת התעודה בערוץ 1 ועורך  " מבט שני ",  סיפר בדיון : " אני בן 56 ושכר היסוד שלי הוא 6,500 שקל בחודש .  התחקירנים שלי מרוויחים 3,800 שקל .  מקצוע העיתונות נהפך להיות מלצרות .  ברגע שהצעירים צוברים ניסיון הם עוברים לערוץ 2 ,  שמציע להם יותר . " אם חלילה תיחתם הרפורמה ,  רשות השידור תחוסל ;  שלא יספרו שאין כסף - מקימים ערוץ הסברה בתקציב אדיר על חשבון תקציב העובדים וחותמים עם ההתאחדות לכדורגל על חוזה שידור בסך 15 מיליון שקל .  אבל בשבילנו ,  העובדים שמסיימים את היום באחת בלילה ,  לא נשאר כסף לשעות נוספות ".  ח"כ שלי יחימוביץ'  ( העבודה )  אמרה בתגובה : " התיקון לחוק הגנת השכר שיזמתי אוסר על העסקה בשעות נוספות מבלי לשלם עליהן ,  גם בשכר גלובלי .  בתי הדין קבעו שזה מותר רק במקרים של שכר גבוה במיוחד .  להעסיק עובד ב-5,600 שקל ולחייב אותו לעבוד לילות כימים זו עבירה וניצול ".  גם יו"ר הוועדה ,  ח"כ חיים כץ  ( ליכוד )  ,  הצטרף וקרא להסדרי השכר  " ניצול המנוגד לחוק ".  כץ אמר בדיון כי על הרשות לאפשר לעובדים שמעוניינים לפרוש לעשות כן ,  במנותק מהרפורמה . " אני מציע להנהלת הרשות לגשת לאוצר ולהציע להם לאפשר לעובדים המעוניינים לפרוש מרצון לעשות כן ,  מבלי שהאוצר יתנה את המהלך באישור הרפורמה כולה ",  יו"ר ועד טכנאי הרדיו ,  רן אפרתי ,  הצטרף לקריאתו של כץ .  מרשות השידור נמסר בתגובה : " חלק מהוועדים לא מרוצים מהגופים המייצגים אותם ,  אך אנחנו נאמנים לגופים היציגים שאנו עובדים מולם .  עבודתנו ביחס להסכמי השכר נעשית בצמוד ליועץ המשפטי והפרקליטות ,  לא נפר חוק וכמובן שההסכם תואם לרוח החוק ". 

ח"כים בוועדת העבודה :  יש ברשות הסדרי שכר שהם ניצול 
nan
