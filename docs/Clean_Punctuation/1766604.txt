מישהו מופתע ?  :  שלום תקווה על הדשדוש של מכבי ת"א
החזקת הכדור המיותרת של בוזגלו ,  עטר ,  ישראלביץ' ואלברמן גורמת למשחק של מכבי ת"א להיות איטי ולא מפתיע ,  ומכאן גם מאוד קל לסיכול על ידי לא מעט קבוצות .  שלום תקווה מסכם את סופ"ש
בואו נאמר את האמת  מכבי תל אביב חילצה אמש  ( מוצ"ש )  נקודה ממכבי פתח תקוה .  לולא הפגיעה הרשלנית של עומר דמארי בניבאלדו ,  קשה לראות איך מכבי תל אביב משווה את המשחק .  העמידה הטקטית של מכבי פתח תקוה ביטלה את התקפת מכבי תל אביב וסיכנה לא אחת את השער של לירן שטראובר .  והנה ,  שוב מתברר לנו שמכבי תל אביב עדיין לא קבוצה טובה ובטח לא קבוצה מחוברת .  אבל זה יותר מזה .  
לא פעם אנחנו רואים קבוצות קטנות שסוגרות ועוקצות ,  אבל במקרה של מכבי תל אביב זו בעיה של ממש ולא של משחק נקודתי :  המשחק של הקבוצה פשוט לא שוטף והוא סובל מאוד מהחזקת כדור מיותרת ומוגזמת של שחקני החלק הקדמי .  כולם מוכשרים ,  כולם טכניים ,  אבל לאורך עונה שבה צריך להביא תארים היכולת שלהם יכולה לבוא לידי ביטוי רק דרך הקבוצה ולא דרך הברקות אישיות .  התוצאה ,  ולא רק מול מכבי פתח תקווה :  המשחק של מכבי תל אביב לא מהיר ולא מפתיע .  
להחזקת הכדור המיותרת של שחקני החלק הקדמי יש השלכות על הרבה דברים .  חוסר היציבות שנוצר מכך לא תורם לשקט של המועדון ,  ומכאן כמובן לשקט של השחקנים ושל הצוות המקצועי .  החזקת כדור צריכה להתבצע במקומות הנכונים ,  ברגע שמתבצעת חטיפת הכדור .  הראייה לכך היא השער של מכבי פתח תקווה ,  שהגיע אחרי שלוש-ארבע מסירות מהירות בנגיעה אחת .
 גם ישראלביץ ,  גם עטר ,  גם בוזגלו ,  גם אלברמן  כולם מצוינים כיחידים ,  אבל הטיפול שלהם בכדור הוא יתר על המידה .  לכן גם מאוד קל לסגור את מכבי תל אביב .  הקבוצה פשוט לא מפתיעה וכבר בתחילת המשחק שחקני היריבה לומדים את ההתקפות שלה .  לא ראיתי שחקן אחד בחלק הקדמי של מכבי תל אביב שמשחק בנגיעה .  
עטר ובוזגלו יכולים לגמור משחק בנגיעה ,  אבל הם לא נותנים מספיק למכבי תל אביב .  פשוט לא מספיק .  הם מבליחים במשחק אחד ונעלמים בשני ,  בגלל אותו סגנון משחק אינדיבידואלי .  הבעיה של מכבי תל אביב שזה לא רק הם ,  אלא כל החלק הקדמי .  יש יותר מדי נגיעות בכדור בהתקפה של מכבי תל אביב ומשחק איטי .  כשמשחקים נגדך טקטי ,  אתה לא יכול להיות איטי ושבלוני .  ככל שהמשחק שלהם יהיה מהיר יותר ,  ככל שהיציאה שלהם קדימה תהיה מהירה יותר ,  כולם  יחידים וקבוצה  ירוויחו .   השאלה המרכזית היא מתי זה יקרה .  אנחנו כבר במחזור ה-14 ועדיין מדברים על החיבור במכבי תל אביב .  אחרי כל כך הרבה מחזורים ,  אנחנו עדיין לא יודעים מה אנחנו רואים שם ואיזו מכבי נקבל במחזורים הבאים .  כמו שכבר נכתב כאן בעבר ,  זו שנה מאוד לא פשוטה למכבי תל אביב ,  עקב לגיון הזרים שהגיע בבת אחת .  זה התפקיד של הצוות המקצועי לחבר את החבילה הזו ,  אבל אני לא רואה איך מכבי מתחברת בהמשך .  אלא אם כן היא תפתיע את כולנו ,  זו השנה שבה שחקני הרכש שהגיעו למועדון אמורים לשלם את שכר הלימוד .  כל דד ליין אחר ,  בטח לאור מה שאנחנו רואים ,  הוא על סף הבלתי אפשרי .
 1 .  סוגית הניהול :  אני מאוד מקווה שבאשקלון לא חושבים הבוקר שהם ניצחו בגלל הקדמת המשכורות לשחקנים .  כמו שלא אהבתי את הענישה הקולקטיבית בשבוע שעבר ,  אין שום ערך בפרס הקולקטיבי .  אל תשלמו לפני ואל תשלמו אחרי  גם אם יש צדק מסוים בהחלטות מהסוג הזה באותו רגע .  אתם צריכים את אותם שחקנים להמשך העונה .  
2 .  הפועל עכו ביטלה בסופ"ש את בית"ר ירושלים .  להזכירכם ,  זו אותה בית"ר שהיתה בכושר טוב עד עכו .  למען הצדק הספורטיבי ,  מותר לקוות שהמשחק הזה שם חותמת סופית שעכו היא לא הפתעה .  עכו היא קבוצה עם ביטחון ,  קבוצה מאוד קטלנית במתפרצות שלה וכזו שמביאה נחת לתושבי הצפון .  הפתעה ?  מהיום אתם רשאים לחפש הגדרה עדכנית יותר .
 
מישהו מופתע ?  :  שלום תקווה על הדשדוש של מכבי ת"א
החזקת הכדור המיותרת של בוזגלו ,  עטר ,  ישראלביץ' ואלברמן גורמת למשחק של מכבי ת"א להיות איטי ולא מפתיע ,  ומכאן גם מאוד קל לסיכול על ידי לא מעט קבוצות .  שלום תקווה מסכם את סופ"ש

