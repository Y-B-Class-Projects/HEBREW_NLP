ילדי הצל
בין אלה שחווים רנסנס ואלה שעדיין נותרים אלמוניים ,  אסף רביץ מגיש לכם את חמשת השחקנים הכי פחות מוערכים ב-NBA
עונת ה-NBA כל כך ארוכה שנדמה שיש מספיק זמן להתרשם מכל השחקנים שמגיע להם .  מי שנותן עונה טובה ,  מתישהו נשים לב לזה וניתן לו את הקרדיט .  ובכל זאת ,  כל שנה נשארים כמה שחקנים שנופלים בין הכיסאות ,  חלקם מוכרים שלא מקבלים מספיק קרדיט וחלקם נשארים אלמוניים כמעט לחלוטין למרות שהם מהווים גורם משמעותי בליגה .  השבוע החלטנו לתת כבוד לשחקנים האלה  האנדרייטדים הגדולים ביותר של העונה .  קדימה ,  לאגור חופן של הערכה ,  ויאללה  יוצאים לדרך .
 מסוג השחקנים שנוטים להופיע ברשימות מהסוג הזה ,  ובכל זאת לא מדברים עליו מספיק .  הייז מתפקד השנה על תקן הסנטר הפותח ביוסטון במקום יאו מינג ,  עם הבדל פצפון בין השניים :  הוא נמוך מהסיני ב-31 סנטימטרים שוליים .  ממרומי המטר-תשעים-ושמונה שלו ,  הייז שומר על סנטרים רציניים ואפילו עושה זאת בהצלחה .  הוא נחשב לשומר הראוי היחיד בין שחקני הפנים של הרוקטס ומשחקים רבים מחזיק אותם מבחינה הגנתית .
 צריך לעשות יותר עניין מהתופעה הזאת - שחקן בגובה 1.98 שלא יודע לכדרר ,  לקלוע או למסור מתפקד כסנטר הפותח ומשחק יותר מ-20 דקות למשחק בקבוצה ראויה לחלוטין ב-NBA .  אפילו אם מתעלמים מהפיקנטריה של הגובה והכשרון הלא קיימים ,  הייז מצליח לעבור מתחת לרדאר של רוב הפרשנים והאוהדים .  הוא שומר יעיל מאוד על שחקני פנים ומסוג השחקנים שקונטנדריות מאוד ישמחו לשלב ברוטציה .  כשהוא יסיים חוזה בקיץ הבא ,  אני ארגיש הרבה יותר טוב אם חצי ליגה תרדוף אחריו .  אל תתפלאו אם זה באמת יקרה .
 אין מה להגיד ,  בוזר עבד קשה מאוד על המעמד הרעוע שלו .  בעבר הוא הספיק למצב את עצמו כשחקן בעייתי ,  לא אמין ואחד שחושב קודם כל עצמו ורק אחר כך על הקבוצה שהוא במקרה נמצא בה .  מהקיץ שעבר לא היה ברור אם הוא בכלל יגמור את העונה ביוטה .  אחרי עונה בה היה פצוע ובינוני ,  קל היה לפטור אותו כשחקן גמור שעדיף להתרחק ממנו .  אבל השנה בוזר חוזר ,  ובגדול ,  כדי להוכיח שכדורסל לא חסר לו ,  ושהוא אחד משחקני הפנים הטובים בליגה ,  לא פחות .
 העונה הזאת לא נופלת מהשנים הגדולות שלו ביוטה .  מבחינה קבוצתית ,  הג'אז נמצאים חזק במאבק על המקום השני במערב ובלי לשים לב בדרך לאחת משתי העונות הטובות ביותר שלהם בעשור האחרון .  בוזר מייצר נקודות בצבע לא פחות טוב מאף אחד  ( 19.6 נקודות ב-55.4 אחוזים )  ,  מדורג שישי ב-NBA בריבאונדים  ( 11.1 )  ומוסר הרבה יותר טוב משנדמה  ( שיא קריירה של 3.3 אסיסטים לערב )  .  לכל אחד אחר זה היה מספיק כדי להפוך לאולסטאר ולאחד השמות החמים בקיץ הקרוב ,  אבל לא בשביל בוזר ,  שראה את כריס קיימן ,  זאק רנדולף ופאו גאסול נכנסים על חשבונו לאולסטאר על מנת להותיר אותו עם היותו מעין פרס ניחומים לא מנחם בקיץ .  זאת כנראה טעות .  בוזר בן 28 ובשיא הקריירה ,  ואל תטעו :  הוא בהחלט יכול להיות שחקן הפנים שחסר לקונטנדרית .
 האמת ?  התלבטי כאן בין מספר שחקנים של הווריירס וחשבתי גם לשים את כולם .  אם אנתוני רנדולף לא היה גומר את העונה הוא בטח היה נכנס לרשימה ,  אנתוני מורו נשאר בחוץ רק כי יצר לעצמו הייפ מסוים ואת רשימת האנתונים סוגר אנתוני טוליבר ,  שעדיין אין לי מושג איך להתייחס אליו .  המשותף לכולם  ( תנסו לעקוב אחרי כאן )  הוא שהם סובלים תדמיתית מכך שהם נהנים מהשיטה של דון נלסון בגולדן סטייט ,  בזמן שלא מתייחסים מספיק לכך שהם גם ..  .  ובכן ,  סובלים מהשיטה של דון נלסון בגולדן סטייט .
 היחס לגולדן סטייט כרגע הוא כאל עולם נפרד משאר ה-NBA עם חוקים משלו .  בצדק ;  קשה מאוד לשפוט שחקנים של הווריירס באותו קנה מידה כמו בקבוצות נורמליות .  אך הגיע הזמן לתת קרדיט לכמה משחקני המשנה שיכולים לשחק 48 דקות לילה אחד ,  6 דקות בלילה שאחריו ,  לא לראות פרקט שבוע ואז שוב לקבל 48 דקות .  מבין החבורה הזאת ,  ווטסון עושה רושם של שחקן NBA איכותי שנתקע בסיטואציה הזויה שלא מאפשרת לדעת מה הוא שווה באמת .  הוא אקספלוסיבי ,  יודע לייצר נקודות ,  חוטף נהדר ועושה קצת גם משאר הדברים .  הוא יכול להתפתח לקומבו גארד האלטימטיבי .  כבר שנתיים שהוא עושה יופי של עבודה בגולדן סטייט ,  ובכל זאת אף אחד לא ממש מדבר עליו .  בקיץ הוא הופך לשחקן חופשי ,  מעניין אם ידברו עליו בלי להזכיר את המילים  " גולדן "  ו-"סטייט "  באותו משפט מזלזל .
 מסוג השחקנים שקל מאוד לשכוח את קיומם .  דנג התחיל את קריירת ה-NBA בהתקדמות הדרגתית ,  הגיע לפאתי האולסטאר ואז פתאום חווה תקופת פציעות ודעיכה .  השנה הוא חוזר ,  הבעייה היא ששכחו לספר לנו .  מבחינת מספרים ,  דנג משחזר השנה את העונה הטובה בקריירה שלו מלפני שלוש שנים .  הוא קטלני מחצי מרחק ,  יודע להגיע לטבעת ומגלה ניצנים של קליעה משלוש שאם יפתח אותם הוא יהפוך לאחד הסמול פורוורדים הטובים בליגה .  הוא שומר טוב מאוד ,  לא לוקח כלום בכוח ,  לא עושה טעויות ובאופן כללי רק נותן בלי לקחת .
 מבחינה קבוצתית ,  הבולס ממשיכים לתפקד על תקן קבוצת פלייאוף לגיטימית למרות שמהחמישייה המקורית נשארו לה שניים וחצי שחקנים והראש של כולם נמצא בקיץ .  דנג משמש כמספר 2 לדרק רוז  ( גם הוא כבר סוג של אנדרייטד )  ועושה את חלקו על הצד הטוב ביותר .  למרות זאת ,  הוא נחשב לשחקן שאף קבוצה לא רוצה לגעת בו בגלל חוזהו  ( כ-50 מליון דולר בארבע השנים הקרובות )  ,  חוזה שנראה הרבה פחות מופרך כרגע .  בשנה הבאה ,  אם הבולס יצליחו להביא שחקן משמעותי ,  דנג ייכנס לתפקיד הקלאסי בשבילו - מספר 3 בקונטנדרית פוטנציאלית .  אין הרבה שחקנים שהייתי מעדיף לסיטואציה הזאת .
 ככל הנראה השחקן הכי אנדרייטד בליגה כרגע .  כמה קל לצחוק על סנטרים לבנים שנבחרים במקום הראשון בדראפט ,  כמה קל להתעלם מאוסטרלים שמשחקים במילווקי ,  כמה קל ,  אם כבר שמים לב למילווקי ,  להתייחס רק לברנדון ג'נינגס ,  שנראה כמו כוכב NBA טיפוסי .  אז הנה צ'ק מהמציאות :  למרות שג'נינגס מוצא דרך להמשיך לרדת באחוזי השדה כל חודש ,  מילווקי היא אחת הקבוצות החמות בליגה עם 13 נצחונות ב-17 המשחקים האחרונים ,  ששמים אותה במקום השישי הלא ממש הגיוני במזרח .  והסיבה העיקרית לכך מגיעה מאוסטרליה .
 בוגוט חווה בקלות את העונה הטובה בקריירה שלו וסוף סוף מסביר מה גרם לבאקס לבחור אותו ראשון באותו דראפט של 2005  ( שהביא לליגה את כריס פול ודרון וויליאמס )  .  הוא דומיננטי ,  מייצר נקודות  ( 16 למשחק )  ומספק הגנה ברמה גבוהה מאוד  ( 10.3 ריבאונדים ו-2.4 גגות - שני רק לדוויט הווארד )  .  אבל עזבו מספרים ;  ככל שהעונה מתקדמת ,  בוגוט נראה טוב יותר .  צריך להתאמץ כדי לחשוב על שלושה סנטרים קלאסיים שמשחקים טוב יותר ממנו כרגע ,  ובכל זאת קשה למצוא מישהו שמדבר על הסנטר בן ה-25 בתור אחד הכוחות העולים בליגה .  אז הנה ,  הגיע הזמן להתחיל .
 
ילדי הצל
בין אלה שחווים רנסנס ואלה שעדיין נותרים אלמוניים ,  אסף רביץ מגיש לכם את חמשת השחקנים הכי פחות מוערכים ב-NBA

