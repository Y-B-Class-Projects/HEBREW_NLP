הקניונים בצפון שנפגעו בעקבות השריפה יוצאים במבצעים להחזיר את אווירת החג
המכירות בקניון חיפה מתחילת השבוע אפילו גבוהות בעשרה אחוזים ממה שציפו לו בקניון לקראת חג החנוכה
קניון חיפה ,  מקבוצת קניוני עזריאלי ,  שספג את הפגיעה הגדולה ביותר במכירות עקב השריפה עקב מיקומו הבעייתי - חמישה ק"מ מטירת הכרמל - החליט להעניק הטבה בשווי מעל 100 שקלים למשפחות מהישובים שפונו  ( עין הוד ,  ניר עציון ,  עוספיה ,  מגדים ,  בית אורן ,  דניה ,  טירת הכרמל ,  החותרים ,  כפר גלים ) .בימים שלישי ורביעי השבוע מעניק הקניון לאותם תושבים כניסה חינם לקרטינג ,  בשווי 53 שקל ,  וארוחת בוקר חינם בקפה מנדרין או קפה גרג בשוי של כ-50 שקל .  בנוסף ,  ממשיכות פעילויות לחג החנוכה ,  כמו פסטיבלים והפעלות ,  שהיו אמורות להיגמר היום  ( ג' )  ליומיים נוספים.לדברי פאר נדיר ,  מנכ"ל קבוצת קניוני עזריאלי ,  ביום שישי ירד מספר המבקרים בקניון ב-50% .  ביום ראשון עדיין היתה ירידה במסר המבקרים בקניון ,  שעמדה לדבריו על כ-20% .  אולם כעת ,  הוא מספר ,  חזר מספר המבקרים לימים כהרגלם.גם מול זכרון ,  המרוחק יותר ממוקד השריפה בצומת פורדיס ,  מציע ביחד עם מספר רשתות הנחות שונות .  ההנחות ,  שניתנות בנוסף למבצעי סוף העונה של הרשתות ,  תקפות עד סוף החודש לתושבי הישובים שפונו .  כך ,  ללין תעניק 15% הנחה ,  קפה גרג יעניק 10% הנחה פרט לארוחות בוקר ,  הום סנטר תעניק מפזר חום מתנה ,  גלי 15% ,  צומת ספרים 10% ועוד.גם לדברי עופר שחטר ,  מנכ"ל חברת 'אריאל פרומול' לניהול קניונים ומרכזי מסחר ,  בסוף השבוע של השריפה חלה ירידה של כ-30% במכירות בקניון אולם כעת חזרו המכירות והמבקרים.בחוצות המפרץ בחיפה נרתמו שוכרים שונים עם הטבות - משחקיית הילדים תיפתח חינם לכל חודש דצמבר לנפגעי השריפה ולמשפחות הכבאים .  סניף אמפוריו בחוצות המפרץ מחלק 1,000 זוגות נעליים ופרטי לבוש שונים לילדים ולמבוגרים ,  סניף דלתא תורם פרטי הלבשה תחתונה ועוד .  לדברי מנכ"ל הקניון ,  חיים חורש ,  עד יום שבת היתה ירידה של 20% בכמות המבקרים אבל אתמול  ( ג' )  המצב השתפר וכעת אפילו רואים תנועה ערה יותר מהצפוי ." חזרנו מהר לשגרה ",  מספר חורש . " אנשים באים כדי לקנות ולא סתם בשביל להסתובב .  ביום חמישי היתה אווירה מאוד רעה ומגרשי החנייה היו ריקים .  במוקדי הסלולר אומנם היו אנשים כי זה משהו שאנשים צריכים אבל בשאר היתה ירידה של 25% וכך גם בהמשך סוף השבוע .  אולם ביום ראשון כבר ראינו שאנחנו חוזרים ליום רגיל והיום ואתמול זה ממש כמו יום חג רגיל וכמו כל שנה ". יש הטוענים כי גם מעז יצא מתוק ושהקניונים ושטחי המסחר בצפון 'יהנו' בהמשך : " שטחי המסחר באזור ,  כמו דליית אל כרמל ועוספיה ,  רק יהנו מזה שתיווצר 'תיירות שריפה' של אנשים שיבואו לראות מה שקרה .  בנוסף ,  בקניונים באותם יומיים סביר שהיו יותר נמוכות אבל הכל חוזר מהר מאוד לשגרה והיומיים האלה לא ישאחרו אפקט של השפעה על הקניונים ומרכזי המסחר באזור ". לדברי נדיר ,  המכירות בקניון חיפה מתחילת השבוע אפילו גבוהות בעשרה אחוזים ממה שציפו לו בקניון לקראת חג החנוכה . " אנשים שישבו בבתים מפצים את עצמם ויוצאים כעת .  בנוסף ,  יש תיירות סקרנים של אנשים שמגיעים ,  גם כדי לראות מה קרה וגם מתוך הזדהות .  גם החורף שהגיע לחיפה עוזר למכירות ". 

הקניונים בצפון שנפגעו בעקבות השריפה יוצאים במבצעים להחזיר את אווירת החג
המכירות בקניון חיפה מתחילת השבוע אפילו גבוהות בעשרה אחוזים ממה שציפו לו בקניון לקראת חג החנוכה

