טבע נערכת להנפקה של פרוטיאולוג'יקס לפי שווי של 30-40 מיליון דולר
 >  >  חברת הסטארט-אפ פרוטיאולוג'יקס בוחנת אפשרות לגיוס הון בהנפקה ראשונה של מניות בבורסה של תל אביב .  השווי הצפוי של החברה לצורך ההנפקה הוא 30-40 מיליון דולר לפני הגיוס .  מדובר בשווי נמוך יחסית לסכום של 33 מיליון דולר שהושקע עד כה בחברה .  כלל פיננסים חיתום תוביל את ההנפקה ,  שצפויה להיות על בסיס הדו"חות הכספיים של פרוטיאולוג'יקס ל-2009 .  פרוטיאולוג'יקס הוקמה ב-99' על בסיס מחקר של פרופ' אברהם הרשקו ופרופ' אהרון צ'חנובר ,  שזכו בפרס נובל על מחקר זה יחד עם המדען האמריקאי אירווין רוז .  צ'חנובר והרשקו זיהו את המערכת ubiquitin ,  שהיא מערכת של פירוק חלבונים בתאים לא חיידקיים ,  שמתפקדת כווסת של פעילות התא ומנטרת שיעור ניכר מהתקלות בו .  המערכת מזהה ומסמנת חלבונים המיועדים לפירוק ,  מעבירה אותם לאברון בתא ,  שמפרק אותם וממחזר את החומרים שהחלבונים הישנים עשויים מהם .  פרוטיאולוג'יקס עוסקת בזיהוי e3 ,  שהוא חלבון שמצמיד את היוביקיוטין לחלבון המטרה .  טבע השקיעה 5 מיליון דולר במאי 2005 תמורת 20% מהחברה ,  ומאז גדל הנתח שלה ל-50% .  ההשקעה של טבע בפרוטיאולוג'יקס חורגת ממנהגה להשקיע בחברות בשלב מאוחר יחסי של פיתוח קליני ,  בניגוד לחברות שמפתחות פלטפורמה טכנולוגית .  טבע כבר השיגה זכויות שיווק ומסחור על חלק מהמולקולות שפרוטיאולוג'יקס החלה לפתח ,  וזו כנראה הסיבה לרצון של טבע לגייס הון לחברה .  פרוטיאולוג'יקס וטבע מפתחות במשותף שלוש תוכניות לזיהוי חלבוני מטרה לצורך טיפול במחלות סרטניות ,  כשהמתקדמת בהן נמצאת בשלב הניסויים הפרה קליניים  ( בעכברים )  .  פרוטיאולוג'יקס אמורה להתחיל בקרוב בשתי תוכניות לזיהוי רכיבים במערכת היוביקיוטין ,  שיספקו דרכים לפיתוח תרופות חדשניות לסוגים שונים של סרטן .
 
טבע נערכת להנפקה של פרוטיאולוג'יקס לפי שווי של 30-40 מיליון דולר
nan
