חשד :  נמלט מהשוטרים - ונטש את בנו ברכב
תושב שפרעם חשוד שניסה להימלט משוטרים שסימנו לו לעצור בצד ,  לאחר שנהג ללא רישיון .  על פי החשד ,  בעת ההימלטות הוא נטש מאחור את בנו בן ה-7 .  האיש הוכרז כעבריין נמלט
תושב שפרעם בן 30 חשוד שנהג בזמן פסילת רישיון ונמלט כאשר התבקש לעצור על ידי השוטרים .  בעת ההימלטות ,  השאיר האיש מאחוריו את רכבו וכן את בנו בן השבע ששהה עמו ברכב .  האיש הוכרז כעבריין נמלט ויובא בפני שופט כאשר ייעצר .
 האיש ,  שמעולם לא הוציא רישיון נהיגה ,  כבר נעצר בעבר בעודו נוהג .  המעצר התבצע במסגרת פעילות ממוקדת של בלשי היחידה המרכזית באגף התנועה נגד נהגים שאין ברשותם רישיון או שנוהגים בפסילת רישיון .
 לדברי המשטרה ,  צוות בלשי הימ"ר ביצע תצפית על ביתו של החשוד .  הבלשים הבחינו כי הוא יוצא מביתו ומתחיל לנהוג - וסימנו לו לעצור בצד הדרך .  החשוד עצר ופתח במנוסה .  בנו של החשוד אישר לשוטרים את זהותו של אביו ,  ואלה המתינו עמו עד הגעת אמו למקום .
 
חשד :  נמלט מהשוטרים - ונטש את בנו ברכב
תושב שפרעם חשוד שניסה להימלט משוטרים שסימנו לו לעצור בצד ,  לאחר שנהג ללא רישיון .  על פי החשד ,  בעת ההימלטות הוא נטש מאחור את בנו בן ה-7 .  האיש הוכרז כעבריין נמלט

