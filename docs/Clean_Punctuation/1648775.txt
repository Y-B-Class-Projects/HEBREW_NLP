מראדונה : " ארגנטינה רוצה גיבורים חדשים "
 בעוד 100 ימים יפתח המונדיאל ,  ומאמן האלביסלסטה יודע שאחרי 24 שנים הגיע הזמן לזכות .  פאסטורה מופתע מזימונו
היכונו ,  היכונו .  הספירה לאחור החלה .  ב-11 ביוני יפתח המונדיאל בדרום אפריקה וזה בדיוק בעוד 100 ימים מהיום ,  כך שכבר אפשר להכין את טבלאות הייאוש לקראת האירוע המכונן של השנה ושל הכדורגל העולמי .  חגיגות השמחה של נבחרת איטליה בקושי הספיקו להתפוגג מאז המונדיאל הנהדר בגרמניה 2006 ,  וכבר אנחנו בפתחו של טורניר חדש .
 נבחרת ארגנטינה ,  כמו תמיד ,  מכוונת גבוה ,  כלומר זכייה בגביע העולם לאחר שלא עשתה זאת מאז 1986 .  אז כזכור ,  מי שהוליך אותה לזכייה היה לא אחר מאשר דייגו מראדונה ,  על המגרש ,  וכעת הוא רוצה לעשות זאת מהקווים .
 ארגנטינה מתכוננת למשחק הידידות שלה נגד גרמניה ,  ומראדונה ממשיך לצאת בהצהרות מפוצצות ,  מבלי שהוא שוכח כמובן להתייחס לחבריו העיתונאים : " המטרה שלנו היא לזכות בגביע .  העם תומך בנו ,  אנחנו צריכים להשאיר את העיתונאים מאחורינו ,  וזה ייתן לנו כוח רב ,  כפי שקרה לנו במקסיקו 1986 .
" אני רוצה שלנבחרת ארגנטינה יהיו גיבורים חדשים .  אני רוצה להחזיר את הגביע למדינה שלנו כי כבר לא עשינו זאת 24 שנים ",  הוסיף המאמן העגלגל ,  שאף הצהיר כי  " 80 אחוז מהסגל של הנבחרת למונדיאל כבר סגור ,  בעוד ה-20 אחוז הנוספים ייקבעו בקרוב ". 
מי שהיה מאוד מופתע מזימונו לסגל האלביסלסטה למשחק הידידות שלה נגד גרמניה הוא חאבייר פאסטורה  ( 20 )  .  עם זאת ,  שחקנה של פאלרמו אינו יודע אם הוא ישחק במשחק .
" אני יודע שאני בכושר טוב כרגע ",  אמר פאסטורה , " אבל לא ציפיתי לקבל זימון לנבחרת עדיין .  הייתי אומר שהסיכויים שלי לשחק הם 50 אחוזים .  אני מקווה לשכנע את המאמן דרך משחקי ההכנה הללו .
" עבורי ,  זה יהיה משחק החיים שלי ,  אבל אני מקווה להיות רגוע ולעשות את מה שאני יודע בצורה הכי טובה שאפשר .  אחר כך אני אדע בצורה טובה יותר אם יש לי סיכוי להיכלל בסגל למונדיאל ",  חתם הארגנטינאי הצעיר את דבריו .
 
מראדונה : " ארגנטינה רוצה גיבורים חדשים "
 בעוד 100 ימים יפתח המונדיאל ,  ומאמן האלביסלסטה יודע שאחרי 24 שנים הגיע הזמן לזכות .  פאסטורה מופתע מזימונו

