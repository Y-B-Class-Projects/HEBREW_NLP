פסגת ה-G7 : " מתחייבים להמשיך בתמריצים למרות הגירעונות בתקציב "
 משבר החוב של יוון בראש סדר היום בפסגת שרי האוצר ונגידי הבנקים המרכזיים של מדינות ה-G7 בקנדה
שרי האוצר ונגידי הבנקים המרכזיים של מדינות ה-g7 ,  המתכנסים בקנדה בסוף השבוע ,  התחייבו להמשיך בתמריצים הממשלתיים לכלכלותיהם למרות החששות מהתרחבות הגירעונות התקציביים ,  דיווחה סוכנות הידיעות בלומברג . " העמדה של מרבית המדינות היא לתמוך בכלכלות עכשיו ,  ולצמצם את הגירעון בתקציב כאשר הכלכלה תתאושש ",  אמר ביום שישי שר האוצר של בריטניה ,  אליסטר דרלינג ,  בראיון לבלומברג . " אתם תראו נחישות מצד מדינות ה- g7לעשות זאת ",  הוסיף . " כולנו הסכמנו כי המשך התמריצים הוא חיובי ",  אמר שר האוצר של קנדה ,  ג'ים פלהרטי ,  לכתבים . " ישנה דאגה לגבי רמת הגירעונות ,  וכאשר התמריצים יסתיימו ,  לגבי איך לצאת מהמצב ",  הוסיף . " עדיין לא התגברנו על המשבר ",  אמר שר האוצר של גרמניה ,  וולפגנג שויבלה . " העניין הוא למצוא את אסטרטגיית היציאה הנכונה .  אירופה אינה היחידה שסובלת מבעיות תקציביות ",  הוסיף . " העניין בספרד ,  פורטוגל ,  ומיוחד יוון הוא גדול משציפיתי ",  אמר אתמול שר האוצר של יפן ,  נאוטו קן ,  לכתבים אתמול בתום ארוחת ערב משותפת של שרי ה-g7 .  העיתון  " וול סטריט ג'ורנל "  דיווח כי בשיחות לא רשמיות שקיימו שרי האוצר ביום שישי בערב ,  היה מצבה של יוון הנושא המרכזי .  שרי אוצר ונגידי הבנק המרכזיים של מדינות ה-g7 מתכנסים בבירה של המחוז הצפוני ביותר של קנדה ,  נונאווט ,  הנמצאת במרחק של כ-300 ק"מ מהחוג הארקטי .
 
פסגת ה-G7 : " מתחייבים להמשיך בתמריצים למרות הגירעונות בתקציב "
 משבר החוב של יוון בראש סדר היום בפסגת שרי האוצר ונגידי הבנקים המרכזיים של מדינות ה-G7 בקנדה

