אם הילדים במשפטו של חן : " לא מפחדת ממנו "
 עדותה של מ' ,  אימם של הילדים שאליאור חן חשוד כי התעלל בהם ,  פתחה את שלב ההוכחות במשפטו .  מחוץ לאולם בית המשפט סיפרה האם כי העידה  " בשביל הילדים "
 שלב ההוכחות במשפטו של  " הרב המתעלל "  אליאור חן ,  החל הבוקר  ( שלישי )  בבית המשפט המחוזי בירושלים עם עלייתה לדוכן העדים של מ' ,  אימם של הילדים שחן חשוד בהתעללות בהם .  בהפסקת הדיון ,  המתנהל בדלתיים סגורות אמרה האם שהיא  " לא מפחדת "  מחן והוסיפה שהיא מעידה  " בשביל הילדים ".  מ' חתמה לא מכבר על הסכם עדת מדינה עם הפרקליטות והעידה כבר במשפטם של ארבעת הנאשמים הנוספים בפרשה .
 באחרונה הוגש כתב אישום נגד פרקליטו של חן ,  עורך הדין אריאל עטרי בגין הטרדת עד ושיבוש הליכי משפט .  זאת על רקע פגישתו עם מ' בחודש יוני 2008 בכלא נווה תרצה שם היתה כלואה .  עטרי אמר לה שעל פי חומר החקירה ,  הבדיקות אינן חד משמעיות וכי ייתכן שהפגיעות בילדים נגרמו על ידי אדם אחר .
 בכתב האישום נטען שבמהלך הביקור אמר לה עטרי שבעלה וילדיה סילפו את העובדות וניפחו את הפרשה מעבר לכל פרופורציה כאשר פנו לתקשורת .  הוא הוסיף ,  כי חבל שהאם היתה מבולבלת כאשר התלוננה בפני חברתה על הכוויה שנגרמה לאחד הילדים והובילה לחשיפת הפרשה .  
פרשת החשדות החמורים נגד אליאור חן נחשפה במרץ 2008 .  חן מואשם בשמונה אישומים של התעללות חמורה בקטין או בחסר ישע ותקיפת קטין או חסר ישע הגורמת חבלה חמורה .  עם חשיפת הפרשה נמלט חן לקנדה ומשם עבר לברזיל .  המשטרה הוציאה באפריל 2008 צו מעצר בינלאומי נגד חן ,  אשר הוסגר לישראל והוגש נגדו כתב אישום חמור .
 
אם הילדים במשפטו של חן : " לא מפחדת ממנו "
 עדותה של מ' ,  אימם של הילדים שאליאור חן חשוד כי התעלל בהם ,  פתחה את שלב ההוכחות במשפטו .  מחוץ לאולם בית המשפט סיפרה האם כי העידה  " בשביל הילדים "
 
