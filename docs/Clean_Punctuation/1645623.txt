ח"כ אורון :  יש לכנס ועדות הכספים לדיון בגובה דמי ניהול הפנסיה
אורון : " כל המאמצים להגברת התחרות והניוד לא הצליחו להוריד את המחיר הגבוה של דמי הניהול "
 בעקבות תחקיר themarker ,  ח"כ חיים אורון  ( מרצ )  דורש לכנס את ועדות הכספים והעבודה והרווחה לדיון מיוחד בגובה דמי הניהול שמשלמים העמיתים לקופות הגמל וקרנות הפנסיה .  הוא תובע לזמן לדיון את הממונה על שוק ההון והביטוח פרופ' עודד שריג.גם ח"כ ועדת הכלכלה כרמל שאמה ,  ביקש לכנס בעניין זה גם את ועדת הכלכלה ,  בשל ההשלכות על משקי הבית ,  שהם לדבריו הנפגעים העיקריים מדמי הניהול הגבוהים הנגבים על ידי קופות הגמל וקרנות הפנסיה.אורון ציין בפנייתו כי יש לכנס את הוועדות  " בעקבות הפרסום בעיתון themarker מיום ה' ,  ה-18 בפברואר ,  ממנו עולה כי דמי הניהול שמשלמים החוסכים דרך קבע ,  מדי חודש ,  לגופים המנהלים את כספי החיסכון שלהם ,  'נוגסים' בשיטתיות בחלק גדול מכספי הפנסיה שנחסכו ". לדבריו , " מהבדיקה שבוצעה עולה כי דמי הניהול המצטברים שמשלם חוסך ישראלי במשל שנות עבודתו נעים בטווח של מאות אלפי שקלים ועד מיליוני שקלים .  כך ,  לדוגמא ,  חוסך שהשתכר בממוצע 30 אלף שקל בחודש במשך 37 שנות עבודה ,  ובחר להפריש את כספי התגמולים והפיצויים שלו לקופת גמל ,  ישלם דמי ניהול מצטברים של 1.5 מיליון שקל ,  שהם יותר מרבע ממה שהחוסך יזכה לקחת הביתה בגיל 67 .  אם כן ,  מהתחקיר עולה כי דמי הניהול הגבוהים שנגבים מהציבור מביאים להכנסה בטוחה של קרנות הפנסיה וקופות הגמל מחד ,  ולשחיקה בכספי הפנסיה מאידך ". אורון הוסיף כי  " עוד עולה כי כל המאמצים להגברת התחרות והניוד לא הצליחו להוריד את המחיר הגבוה של דמי הניהול אותם משלמים החוסכים ". זאת ועוד ,  לדבריו ,  במחקר שפרסם מרכז אדוה בדצמבר 2009 עולה גם כן כי חלק משמעותי של החיסכון הפנסיוני ,  קרוב לחמישית ,  נגרע מדי חודש ומדי שנה בצורה של דמי ניהול ,  הגבוהים כיום לאין שיעור ממה שהיו לפני מכירת קרנות הפנסיה החדשות לחברות הביטוח.פרשתם לאחר 37 שנות עבודה ?  כך  " זוללות "  לכם חברות הביטוח ,  הקרנות והקופות מיליוני שקלים 

ח"כ אורון :  יש לכנס ועדות הכספים לדיון בגובה דמי ניהול הפנסיה
אורון : " כל המאמצים להגברת התחרות והניוד לא הצליחו להוריד את המחיר הגבוה של דמי הניהול "
 
