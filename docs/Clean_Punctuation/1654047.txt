כוכב הרוק הארגנטינאי צ'רלי גרסיה יופיע בישראל
גרסיה ,  אחד מגדולי הזמרים בתולדות המדינה הדרום האמריקאית ובעל עבר עשיר של פרובוקציות ושערוריות ,  יופיע באמפיתיאטרון קיסריה ב-12 במאי
צ'רלי גרסיה ,  מגדולי היוצרים בתולדות ארגנטינה ,  מגיע להופעה ראשונה בישראל .  גרסיה בן ה-58 יופיע ב-12 במאי באמפיתיאטרון של קיסריה .  מכירת הכרטיסים למופע אמורה לצאת לדרך בימים הקרובים ,  באמצעות משרד הכרטיסים  " הדרן ".  
גרסיה נודע הן בשל להיטי הפופ והרוק הרבים שיצר במהלך חייו ,  מאז החל את הקריירה בשנות ה-70 בהרכבים כמו Sui Generis ,  Porsuigieco ו-La Máquina de Hacer Pájaros .  בתחילת שנות ה-80 פצח בקריירת סולו מצליחה שנמשכת עד היום ,  במסגרתה הוציא למעלה מ-20 אלבומים .  
בנוסף להצלחתו המוזיקלית ,  נודע גרסיה בשל היותו הילד הרע של המוזיקה הלטינית .  בעברו ניתן למצוא שימוש בסמים קשים ,  גמילה ,  תקיפת עיתונאים ואפילו עימות עם ברוס ספרינגסטין ,  לו אמר גרסיה  " כאן ,  בארגנטינה ,  אני הבוס ".  במעין אחווה בין משתמשים בסמים ,  גרסיה אף הקדיש לכדורגלן דייגו מראדונה שיר בשם  " The Maradona's Blues ".  כשמראדונה השתתף בקמפיין נגד שימוש בסמים ,  גרסיה שינה כיוון ולעג לו בפומבי .  

כוכב הרוק הארגנטינאי צ'רלי גרסיה יופיע בישראל
גרסיה ,  אחד מגדולי הזמרים בתולדות המדינה הדרום האמריקאית ובעל עבר עשיר של פרובוקציות ושערוריות ,  יופיע באמפיתיאטרון קיסריה ב-12 במאי

