נאמן :  דברי קורב הביאו לפגיעה ברכב השופטת
שר המשפטים יעקב נאמן התייחס לניקוב צמיגי רכבה של השופטת אנה שניידר ,  והשליך את המקרה לעו"ד אורי קורב : " במצב בו פרקליט מחוז י-ם מתבטא בצורה לא הולמת כלפי שופטים ,  נוצרה תחושה בציבור שהדבר מותר "
 שר המשפטים יעקב נאמן תקף הבוקר  ( ראשון )  את פרקליט מחוז ירושלים עו"ד אורי קורב .  בהתייחסו לתקרית שבה נוקבו צמיגי רכבה של השופטת אנה שניידר בירושלים ,  אמר השר נאמן כי  " התופעה של תקיפה ואלימות כלפי שופטים ומערכת המשפט היא מעשה שלא יעשה ,  וצריך לטפל בנושא במלוא חומרת הענישה .  במצב בו גם פרקליט מחוז ירושלים מתבטא בצורה לא הולמת כלפי השופטים נוצרת בציבור תחושה שהדבר מותר ,  אלו דברים חמורים ". 
עם זאת ,  השר נאמן הוסיף כי הוא לא מעוניין להתייחס באופן ספציפי לדברים שאמר עו"ד קורב במהלך שיעור שהעביר לסטודנטים .  נאמן הסביר כי הוא מעדיף להימנע מהתייחסות ספציפית מפני שענייניו של עו"ד קורב נמצאים עדיין בטיפול של נציבות שירות המדינה .  קורב עצמו אמר לפני מספר שבועות במהלך הרצאה שהעביר לסטודנטים במכללת  " שערי משפט "  כי  " חלק גדול מהשופטים הם חמורים גדולים .  הם משחקים טטריס בזמן הדיונים ".  
במהלך הלילה נוקבו צמיגי רכבה של שופטת בית משפט השלום אנה שניידר בירושלים ועל פגוש רכבה נכתב  " את וביניש=רצח ".  אירוע זה מצטרף למספר מקרים קודמים של אלימות נגד שופטים במהלך החודשים האחרונים .  בתחילת החודש הוצתה מכוניתו של שופט בית המשפט המחוזי בחיפה ,  משה גלעד ,  שעה שהרכב חנה סמוך לבית השופט בעכו .  כשבוע לפני כן הגיע תושב ירושלים בן 52 לדיון בבית המשפט העליון ,  השליך את נעליו לעבר נשיאת בית המשפט העליון ,  דורית ביניש ופגע בראשה .
 
נאמן :  דברי קורב הביאו לפגיעה ברכב השופטת
שר המשפטים יעקב נאמן התייחס לניקוב צמיגי רכבה של השופטת אנה שניידר ,  והשליך את המקרה לעו"ד אורי קורב : " במצב בו פרקליט מחוז י-ם מתבטא בצורה לא הולמת כלפי שופטים ,  נוצרה תחושה בציבור שהדבר מותר "
 
