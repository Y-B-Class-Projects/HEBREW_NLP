החל שיווק רומסטר TSI
צ'מפיון מוטורס החלה בשיווק הרומסטר המחודש מצוייד במנוע 1.2 ל' TSI .  ישודך לתיבה ידנית או רובוטית ,  החל מ-99 אלף שקלים
מספר חודשים לאחר שפגשנו בו לראשונה ביוון ,  נוחת הרומסטר המעודכן בישראל .  יבואנית סקודה 'צ'מפיון מוטורס' תחל השבוע בשיווק הרכב בארבע גרסאות שונות ,  כולל דיזל מעודכן ,  כשגולת הכותרת מתיחת פנים וחימושו במנוע ה-1.2 ל' TSI החדש .  בכך מפסיקה היבואנית את שיווקו של מנוע ה-1.6 ל' בנזין הוותיק .  
יחידת ה-TSI הקטנה משותפת לכל מכוניותיה של פולקסווגן ,  כאשר רובן נמכרות בישראל מזה כשנה .  המנוע מחלץ מנפח זעיר של 1.2 ל' את אותו ההספק של מנוע ה-1.6 ל' היוצא - 105 כ"ס ב-4,800 סל"ד ,  ומומנט עדיף של 19.7 קג"מ ב-1,500 סל"ד .  השידוך הוא לתיבה ידנית 5 מהירויות או לרובוטית כפולת מצמדים  ( DSG )  לה שבעה יחסי העברה .  פרט למספר שינויים חיצוניים ופנימיים קלים מאוד  ( לוח שעונים חדש בין היתר )  אין הבדלים בולטים בין הדגם המחודש ליוצא .  
ההיצע הנכנס מורכב מארבעה מפרטים שונים .  הזול שבהם הוא ה-1.2 ל'TSI ידני ברמת אבזור 'סטייל' ומחירו יעמוד על 99 אלף שקלים .  מעליו האופציה הרובוטית במפרט דומה ומחירה 117 אלף שקלים בגרסת 'סטייל' או 122 אלף שקלים בגרסת 'סקאוט' המאובזרת יותר .  גרסת הדיזל 1.6 ל' TDI מצויידת ב-90 כ"ס תיבה ידנית ומפרט 'סטייל' ומתומחרת בכ-120 אלף שקלים .
 
החל שיווק רומסטר TSI
צ'מפיון מוטורס החלה בשיווק הרומסטר המחודש מצוייד במנוע 1.2 ל' TSI .  ישודך לתיבה ידנית או רובוטית ,  החל מ-99 אלף שקלים

