גביע צרפתי :  בורדו רוצה דאבל
האלופה ב-1/8 הגמר אחרי 1:5 קל מול אז'קסיו .  קולמאר מהליגה הרביעית הדהימה את ליל עם 9:10 בפנדלים ,  גם מונפלייה בחוץ
בצרפת פינו את סוף השבוע לטובת משחקי הגביע ,  כאשר חלק מהקבוצות כבר קיימו את הסיבוב הרביעי ,  כשבורדו עלתה בקלות עם 1:5 על אז'קסיו ,  ואחרות השלימו את משחקיהן במסגרת הסיבוב השלישי ,  שם נרשמו הפתעות גדולות עם הדחתן של ליל ומונפלייה .  
בורדו ,  כאמור ,  לא התקשתה עם 1:5 בהרכב משני בסטאד שבאן דלמאס מול אז'קסיו מהליגה השנייה .  ירוסלאב פלאסיל פתח את מסכת הכיבושים בדקה השנייה ,  וונדל הבקיע את השני בדקה ה-37 ופרננדו קבנאגי שלח בעיטה חופשית אל הרשת בדקה ה-40 .  במחצית השנייה כל שנותר לאלופה הוא להעביר את הזמן ולהימנע מפציעות מיותרות בדרך לרבע הגמר ,  כשלודוביק גריירו צימק בדקה ה-55 וקבנאגי ענה שתי דקות לאחר עם השני שלו וחגג שלושער בדקה ה-84 .
 הפתעה גדולה הגיעה ממגרשה של קולמאר הקטנטנה ,  המשחקת בליגה הרביעית בצרפת .  ליל ,  שעד לפני שבוע עשתה שמות בקבוצות הליגה הבכירה ורשמה שבעה ניצחונות רצופים ומרשימים ,  הגיעה בהרכב משני ושילמה על כך ביוקר .  120 דקות הסתיימו בתיקו מאופס ,  ובדו קרב הפנדלים ניצחו השחקנים החביבים של קולמאר 9:10 וגרמו למבוכה רבה בקרב אנשי ליל .
 גרנובל ,  נועלת הטבלה בליגה שהשיגה רק ניצחון אחד העונה ,  הראתה שלגביע חוקים משלו ,  כאשר ניצחה 2:3 לאחר הארכה את המדורגת שנייה מונפלייה .  ויקטור הוגו מונטאניו הקולומביאני העלה את מונפלייה ליתרון בפנדל  ( 39 )  ,  אבל דייסוקה מטסוי  ( 45 )  ודניאל ליובויה  ( 82 )  ביצעו מהפך ,  רק כדי לראות את קארים איט פאנה משווה דקה לאחר מכן .  14 דקות בתוך ההארכה הגיע שער הניצחון ,  כשנאסים אקרור הוותיק סגר עניין עבור המארחים .
 גם לאנס וסושו העפילו לשמינית הגמר .  לאנס נהנתה משער של החלוץ טופילו מאולידה בדקה ה-40 כדי לנצח 0:1 את קומפיין החובבנית .  סושו ניצחה באותה תוצאה את סנט לואי משער של סלואן פריבה .
 
גביע צרפתי :  בורדו רוצה דאבל
האלופה ב-1/8 הגמר אחרי 1:5 קל מול אז'קסיו .  קולמאר מהליגה הרביעית הדהימה את ליל עם 9:10 בפנדלים ,  גם מונפלייה בחוץ

