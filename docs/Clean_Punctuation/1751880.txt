שגריר סין בישראל :  היעד הוא הקמת מדינה פלסטינית
בראיון מיוחד לוואלה !  חדשות אומר שגריר סין שארצו תפעל לקדם הקמת מדינה פלסטינית על בסיס יוזמת השלום הערבית .  לדבריו ,  הסחר בין ישראל לסין והדמיון התרבותי הם מפתח לשיתוף פעולה פורה
וואלה !  חדשות פותחת בסדרת ראיונות עם שגרירים בישראל ,  והאורח הראשון הוא ג'או ג'ון ,  שגריר סין בישראל .  ג'ון סבור ששילוב של המוח היהודי עם השוק הסיני הוא מתכון מנצח לידידות מוצלחת וארוכות שנים .
" אני עובד במשרד החוץ של סין במשך שלושים השנים האחרונות וכמחצית מחיי המקצועיים ביליתי במדינות זרות .  הרפובליקה של מלטה היתה מדינה הראשונה שבה הוצבתי ,  ולאחר מכן כיהנתי כיועץ פוליטי בשגרירות בבריטניה וכסגן השגריר .  כשחזרתי לבייג'ינג מוניתי למנהל מחלקת אירופה במשרד החוץ ובמאי 2006 היה לי הכבוד להתמנות לשגריר סין במדינת ישראל .  אני שמח שהשנה אנו מציינים את השנה ה-18 לכינון היחסים הדיפלומטיים בין ישראל לסין .  יש לי ביטחון מלא שנראה מערכת יחסים הרבה יותר טובה ב-18 השנים הבאות ".  
" ישראל הרשימה אותי כמדינה מיוחדת ,  עם היסטוריה מיוחדת ועם מיוחד .  בסין העם היהודי נחשב לאחד העמים האינטליגנטים ביותר בעולם ,  וכיום ,  ההישגים של ישראל בתחומי המדע והטכנולוגיה ,  וכד' ,  הם באמת מדהימים ."   
" במהלך שהותי ושירותי כאן ,  למדתי יותר על הארץ ,  התרבות שלה ,  והיתרונות הבולטים שלה בתחומים רבים .  לדוגמא ,  הטכנולוגיה הישראלית בתחום השקיה בטפטפות ,  ושל חיסכון במים באופן כללי ,  היא מאוד מתקדמת .  אני מאחל למדינה שגשוג ושאזרחיה ייהנו מחיים מאושרים ".  
" השגרירות הסינית בישראל היא משלחת חשובה במזרח התיכון .  היא חשובה בגלל הידידות ארוכת השנים בין ישראל לעם היהודי ,  כמו גם בגלל חשיבות יחסי סין-ישראל בזמנים המודרניים .  חשיבות יחסי סין-ישראל לא באה לידי ביטוי רק בזירה הפוליטית ,  אלא גם בתחומי מסחר ,  טכנולוגיה ותרבות .  הנכונות לשתף פעולה משני הצדדים חזקה מתמיד .  לדוגמא ,  היקף הסחר בין שתי המדינות גדל פי 120 מאז כינון היחסים הדיפלומטיים ב-1992 .  אני בטוח שהפוטנציאל לשיתוף הפעולה בינינו עדיין לא מוצה ."  
" אנו נחושים להתקדם עם פיתוח הקשרים בין המדינות והידידות בין העמים .  אנו עובדים כדי לחזק את ההבנה והאמון ההדדי .  שתי הציוויליזציות הן מהעתיקות בעולם ,  והעמים שלנו מעוניינים ללמוד אחד על השני .  לדוגמא ,  סינית ועברית הן שפות מאוד עתיקות בעלות היסטוריה של אלפי שנים . 
" משימה חשובה נוספת היא לקדם את הסחר בין שני הצדדים .  שיתוף הפעולה המסחרי הינו לתועלת שתי המדינות ועדות רצינית לחוזקה של מערכת היחסים שלנו .  ב-1992 ,  שנה לפני כינון היחסים הדיפלומטיים ,  היקף הסחר הדו-צדדי היה בסך הכל 50 מיליון דולרים .  לעומת זאת היום ,  הוא יותר מחמישה מיליארד דולרים .  זה הופך את סין לשותפת הסחר הגדולה ביותר באסיה של ישראל ,  והשלישית בעולם .  במחצית הראשונה של השנה הנוכחית ,  היקף היבוא והיצוא בין ישראל וסין כבר הגיעה ל-3.1 מיליארד דולרים .  בין היתר ,  היצוא מישראל לסין גדל ביותר מ-125% והגיע לשיא של 914 מיליון דולרים .  היקף הסחר השנה צפוי להיות יותר משישה מיליארד דולרים ".  
" כשמדברים על הישגים ,  תמיד אפשר לעשות יותר .  אם הייתי צריך לבחור תחום אחד ,  אז אני רוצה לדבר על קשרי התרבות בין המדינות .  בשנה שעברה ,  השגרירות ארגנה בהצלחה מיזם תרבותי גדול בשם  " חווים את סין בישראל ",  שמשך אלפי מבקרים במהלך שבוע .  השנה ,  אני שמח לארח את הזמרת הסינית הידוע חה חוי ,  שתופיע בקונצרט מוזיקה סינית מסורתית באמפיתיאטרון העתיק בבית שאן . 
" ההשפעה של קשרי התרבות היא כמו מים ,  רכה אך נמשכת זמן רב וחודרת עמוק .  זהו חלק אינטגרלי של מערכת היחסים שלנו ,  ובסיס איתן לידידות .  השגרירות הסינית תמשיך במאמציה להציג תכניות תרבות סינית חדשות לקהל בישראל ".  
" השגרירות הסינית עוקבת מקרוב על סוגיות מקומיים ואזוריים ,  וממלאת תפקיד קונסטרוקטיבי לפתרונן .  כחברה קבועה במועצת הביטחון של האו"ם ,  סין מאז ומעולם תמכה בתהליך השלום במזרח התיכון .  העמדה העקבית של סין היא שהצדדים הרלוונטיים במזרח התיכון צריכים לפתור את המחלוקת ביניהם בצורה נאותה באמצעות משא ומתן על בסיס החלטות או"ם רלוונטיות ,  עקרון  " שטחים תמורת שלום ",  יוזמת השלום הערבית ,  ומפת הדרכים לשלום במזרח התיכון ,  כשהתוצאה הסופית היא הקמתה של מדינה פלסטינית עצמאית והשגת נורמליזציה ביחסים בין ישראל וכל מדינות ערב ."  
" משא ומתן פוליטי היא הדרך היחידה שתוביל לפתרון סוגיית המזרח התיכון .  אנו מקווים שהפלסטינים וישראל יישארו מחויבות למשא ומתן ולקידום שיחות השלום בצורה כנה ואחראית .  סין תעבוד יחד עם הקהילה הבינלאומית לפתרון צודק וכולל שיאריך ימים לסוגיית המזרח התיכון .  השליח הסיני המיוחד למזרח התיכון ,  השגריר וו סיקה יבקר באזור בקרוב .  לעניין העובדים הזרים ,  מספר העובדים הסינים בישראל הוא כ-7,000 .  רבים מהם עובדים בענף הבנייה .  אני מקווה ששיתוף הפעולה בתחום זה ישתפר ויתרום יותר לקשרים הדו-צדדיים ". 

שגריר סין בישראל :  היעד הוא הקמת מדינה פלסטינית
בראיון מיוחד לוואלה !  חדשות אומר שגריר סין שארצו תפעל לקדם הקמת מדינה פלסטינית על בסיס יוזמת השלום הערבית .  לדבריו ,  הסחר בין ישראל לסין והדמיון התרבותי הם מפתח לשיתוף פעולה פורה

