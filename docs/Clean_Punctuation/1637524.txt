הגביע האיטלקי :  יובה באמת צריכה תרופא 
בעוד התקשורת באיטליה מדווחת על אפשרות כי בניטז יגיע ליובה העונה ,  הביאנקונרי הפסידו לאינטר 2:1 והודחו מהגביע 
בצל שרשרת ההפסדים בליגה שהובילה לשמועות בלתי נגמרות על מועמדים להחליפו ,  הדריך הערב  ( חמישי )  צ'ירו פרארה את מה שעשוי להתברר כמשחקו האחרון ביובנטוס .  הביאנקונרי הגיעו לסן סירו למפגש ברבע גמר הגביע האיטלקי וסיימו אותו עם עוד אכזבה ועוד תואר שהולך לאיבוד .  אינטר נזקקה לשער דרמטי כדי לנצח 1:2 ולהעפיל לחצי הגמר שם תפגוש את פיורנטינה .  רומא ואודינזה יתמודדו במשחק השני .  
דווקא יובנטוס עלתה ראשונה על הלוח כשדייגו המושמץ בעט כדור חלש שחלף מתחת לידיו של פרנצ'סקו טולדו הוותיק וחדר לרשת כבר לאחר 10 דקות של משחק .  אינטר לחצה והשוותה בצדק בדקה ה-71 כשלוסיו המשיך פנימה לאחר כדור חופשי של ווסלי סניידר .  שער הניצחון הגיע בדקה ה-89 .  טיאגו מוטה בעט ממרחק ,  בופון הדף לא טוב ומריו באלוטלי דחק פנימה ושלח את פרארה לקבל דיווח על השמועה האחרונה .  
תוך כדי המשחק דיווחה רשת  " סקיי איטליה "  על פגישה בין נציגי יובנטוס לעורכי דינו של רפא בניטז ,  בה הוצא לספרדי להגיע לטורינו מיידית .  על פי הדיווח ,  נשיא יובנטוס ז'אן קלוד בלאן טס לליברפול במטרה לדון במעברו של המאמן המושמץ שחוזהו באנפילד יסתיים רק בעוד ארבע שנים .  עוד קודם לכן ,  הועלו שמותיהם של קלאודיו ג'נטילה ,  ג'ובאני טרפאטוני ,  אלברטו זאקרוני וחוס הידינק כמועמדים לרשת את פרארה .  

הגביע האיטלקי :  יובה באמת צריכה תרופא 
בעוד התקשורת באיטליה מדווחת על אפשרות כי בניטז יגיע ליובה העונה ,  הביאנקונרי הפסידו לאינטר 2:1 והודחו מהגביע 

