מאיוקה צפוי להיכלל בסגל לדרבי
חלוצה הפצוע של מכבי ת"א הגביר את קצב האימונים ביומיים האחרונים .  ברחבי המועדון נתלו שלטים עם ציטוטי שחקני הפועל
בשורות טובות לאוהדי מכבי תל אביב לקראת הדרבי ?  החלוץ הזמבי עמנואל מאיוקה ,  שסובל מקרע קטן בשריר הירך ,  הגביר ביומיים האחרונים את קצב האימונים וקיים סיכוי שבסופו של דבר הוא יכלל בסגל הקבוצה למשחק המסקרן ביום שני .  החלטה סופית תתקבל רק סמוך למשחק ,  אולם בצוות המקצועי שוקלים את האפשרות שהחלוץ יהיה בסגל ,  ובמידת הצורך יקבל דקות משחק .  
הקבוצה ערכה הבוקר  ( שישי )  אימון נוסף כאשר הבלם הבוליביאני רונלד ראלדס שוב השלים אימון מלא וצפוי לפתוח בהרכב בעמדת הבלם ,  ליאור ז'אן יוסט לקישור האחורי לצידו של אנדריי קומאץ .  פצוע נוסף שהתאמן היום עם הקבוצה הוא הקשר איביצ'ה אילייב ,  שהפתיע את הצוות הרפואי בקצב החלמתו לאחר שטופל בשבוע האחרון בפציעה בברכו .  על פי התרגול הטקטי נראה שמאור בוזגלו ותמיר כחלון מתחרים על חולצת ההרכב בקישור .  כ-1,000 אוהדים צפויים להגיע לאימון ביום שבת כדי להביע את תמיכתם בשחקנים לקראת הדרבי היוקרתי .
 ראשי הקבוצה והצוות המקצועי פיזרו בכל רחבי המועדון ובחדר ההלבשה של השחקנים שלטים ועליהם ציטוטים של שחקני הפועל תל אביב ,  שהופיעו בתקשורת אחרי משחקי הדרבי הקודמים .  המטרה :  להטריף את השחקנים לקראת יום שני .  בין השלטים שנתלו : " אנחנו לא חושבים שיש מישהו במכבי שיכול להיכלל בהרכב הפועל "  וגם  " כששחקני מכבי רואים אותנו ,  רועדות להם הרגליים ". 

מאיוקה צפוי להיכלל בסגל לדרבי
חלוצה הפצוע של מכבי ת"א הגביר את קצב האימונים ביומיים האחרונים .  ברחבי המועדון נתלו שלטים עם ציטוטי שחקני הפועל

