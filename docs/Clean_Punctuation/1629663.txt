 " המחבל שהרג סוכני CIA זעם בשל המבצע בעזה "
 אחיו של המחבל הירדני שפוצץ עצמו בבסיס CIA באפגניסטן ,  סיפר כי הוא הוא כעס על פעולות צה"ל ברצועה .  אל קאעדה :  הפיגוע הוא נקמה על ההפצצות האמריקאיות בפקיסטן
ארגון אל קאעדה באפגניסטן הודיע הבוקר  ( חמישי )  כי הפיגוע בבסיס ה-CIA בשבוע שעבר ,  בו נהרגו שבעה סוכני ביון אמריקאים וקצין מודיעין ירדני ,  הוא תגובה להפצצות האוויריות שמבצעת ארצות הברית בפקיסטן .  באתר אינטרנט המזוהה עם אל קאעדה באפגניסטן נכתב כי מבצע הפיגוע ,  מולאל חליד אל בלאווי ,  החליט שהוא יוצא לפעולה כדי לנקום את דמם של קורבנות ההפצצות האמריקאיות בתקופה האחרונה ,  בהן נהרגו מספר בכירים בארגון אל קאעדה .
 אחיו של המחבל הירדני אמר לעיתון  " אל קודס אל ערב ",  כי אחיו היה מלא כעס על פעולות צה"ל ברצועת עזה וניסה מספר פעמים להתנדב ,  באמצעות איגוד הרופאים הירדני ,  להגיע לעזה ולהגיש שם סיוע לנפגעים .  לדברי האח ,  אל-בלאווי הודיע במהלך חודש פברואר לבני משפחתו כי הוא נוסע לטורקיה כדי לפגוש את אשתו ,  אולם האישה סיפרה כי הוא כלל לא הגיע לטורקיה ולא יצר עמה קשר . " כל הזמן חשבנו שהוא נמצא ברצועת עזה ",  אמר האח.לאחר הפיגוע התברר כי אל בלאווי ,  רופא שגויס על ידי המודיעין הירדני כדי לסייע במלחמה נגד אל קאעדה ,  שימש למעשה כסוכן כפול עבור ארגון הטרור .  בשנה בה סייע ל-CIA נחשב אל בלאווי למקור המודיעיני הטוב ביותר שהיה בשנים האחרונות לאמריקאים בכל הקשור לאל קאעדה .  
ה"טיימס "  הלונדוני דיווח ,  כי במערכת הביטחון האמריקאית חוששים כי הפיגוע תוכנן על ידי מקורבים למנהיג אל קאעדה ,  אוסמה בן לאדן ,  במה שמעיד על התחזקות מחודשת של מנהיג אל קאעדה בתוך ארגון הטרור .  גורמי ביטחון אמריקאים העריכו כי אל בלאווי לא היה יכול לבצע את הפיגוע ללא שיתוף פעולה עם שבט חכאני האפגני ,  שעל פי הערכות מודיעין משמשים כמאבטחיו של בן לאדן .

" המחבל שהרג סוכני CIA זעם בשל המבצע בעזה "
 אחיו של המחבל הירדני שפוצץ עצמו בבסיס CIA באפגניסטן ,  סיפר כי הוא הוא כעס על פעולות צה"ל ברצועה .  אל קאעדה :  הפיגוע הוא נקמה על ההפצצות האמריקאיות בפקיסטן

