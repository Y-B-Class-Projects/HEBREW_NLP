מת מזכיר המדינה לשעבר אלכסנדר הייג
אלכסנדר הייג ,  מזכיר המדינה האמריקאי בממשל רייגן ומי שבמשך שנים נחשד כ"גרון העמוק "  בממשל ניקסון מת בגיל 85 בבית חולים במרילנד .  נחשב לאוהד גדול של ישראל
מזכיר המדינה האמריקאי לשעבר אלכסנדר הייג מת היום  ( שבת )  בבית החולים ג'ון הופקינס במרילנד .  הייג היה בן 85 במותו .  הוא שהה בבית החולים מאז אישפוזו ב-28 לינואר .
 הייג היה מזכיר המדינה בתקופת נשיאותו של רונלד רייגן .  הוא נחשב לאחד ממזכירי המדינה האוהדים ביותר את ישראל ואף הגדיר אותה כ"נושאת המטוסים האמריקאית הגדולה ביותר בעולם ,  שאי אפשר להטביעה ,  שאין על סיפונה ולו חייל אמריקאי אחד ,  והממוקמת באזור חיוני לביטחון הלאומי האמריקאי ". 
בשנות ה-70 שירת הייג בממשלו של ריצ'ארד ניקסון בתור ראש סגל הבית הלבן .  במשך השנים נקשר שמו מספר פעמים לפרשת  " ווטרגייט ".  למרות הכחשותיו עלתה הסברה כי הוא  " הגרון העמוק "  שהדליף את פרטי הפרשה לעיתונות .  רק עם התבררות זהותו של המדליף האמיתי מרק פלט הוסר החשד מהייג .
 
מת מזכיר המדינה לשעבר אלכסנדר הייג
אלכסנדר הייג ,  מזכיר המדינה האמריקאי בממשל רייגן ומי שבמשך שנים נחשד כ"גרון העמוק "  בממשל ניקסון מת בגיל 85 בבית חולים במרילנד .  נחשב לאוהד גדול של ישראל

