פוטבול :  מייק נולאן הולך למיאמי
מתאם ההגנה של דנבר קיבל הודעה על שחרורו ונחת בדולפינס .  דוס מקאליסטר פורש .  סופית :  גיילי מאמן בפאלו
למייק נולאן לא לקח יותר מדי זמן לדאוג למקום עבודה חדש .  נולאן ,  ששימש מתאם הגנה בדנבר ברונקוס וקיבל מהמאמן ג'וש מקדניאלס על שחרורו ,  חתם במיאמי דולפינס ויחליף את פול פסקלוני ,  שפוטר לאחר סיום העונה .  היונקים ספגו 390 נקודות ,  הסכום השלישי הגבוה ב-NFL העונה .  הדולפינס הביאו את ג'ים שרידן ,  שפוטר מהג'איינטס לאחר שנה אחת מתפקידו כמתאם הגנה ,  כמאמן הליינבקרים ,  ובכך ערכו רמונט כליל בצוות האימון ההגנתי .  
בשבוע שעבר החתימה ניו אורלינס את דוס מקאליסטר ,  הרץ האחורי הוותיק ,  כדי שישמש כקפטן של כבוד במשחק מול אריזונה קרדינלס .  לאחר ההתמודדות הודיע מקאליסטר בן ה-31 על פרישה ,  בעקבות קריירה רוויית פציעות .  
חדשות נוספות :  צ'ן גיילי הוא רשמית המאמן החדש של בפאלו . " כל מה שאני יכול לומר הוא שאני רוצה לעזור לבילס לנצח משחקים ",  אמר גיילי בן ה-57 ,  שהקריירה שלו ב-NFL לא הייתה הצלחה מסחררת עד כה .  וייד פיליפס יישאר בדאלאס לא רק העונה ,  אלא עד 2013 ,  לאחר שחתם על הארכת חוזה מול ג'רי ג'ונס .  
 GM חדש לסיאטל - ג'ון שניידר בן ה-38 ,  שיגיע לקדנציה שניה במועדון ,  בו עבד בתפקיד זוטר יותר ב-2000 .  שניידר שימש מנהל מקצועי בגרין ביי .
 
פוטבול :  מייק נולאן הולך למיאמי
מתאם ההגנה של דנבר קיבל הודעה על שחרורו ונחת בדולפינס .  דוס מקאליסטר פורש .  סופית :  גיילי מאמן בפאלו

