הנושאים החשובים שראוי לכלול בהסכם מייסדים
הסכמי מייסדים יכולים להיות שונים האחד מהשני ,  בהתאם לאופי וסוג הפעילות של העסק אותו מתכוונים לייסד השותפים ,  ובהתאם לרצונם המשותף ■ יחד עם זאת ,  כלל הסכמי המייסדים יכילו מרכיבים משותפים המתייחסים לנקודות העיקריות ,  המהווים מעין רשימת מלאי ■ רצוי ל
חשיבותו המרכזית של הסכם מייסדים היא העובדה כי ההסכם מגדיר לצדדים השותפים בעסק כללי התנהגות ,  ובעזרת עורך הדין אשר מנסח את ההסכם ,  מאפשר למצוא פתרונות למצבים שונים שעשויים להתרחש בתהליך הקמתו ופעילותו של העסק המשותף .  ביכולתו של הסכם מייסדים טוב ומקיף למנוע חיכוכים ולמנוע סכסוכים עתידיים בין השותפים.הסכמי מייסדים יכולים להיות שונים מאוד האחד מהשני ,  הכל בהתאם לאופי העסק וסוג הפעילות של העסק אותו מתכוונים לייסד השותפים ,  ובהתאם לרצונם המשותף .  יחד עם זאת ,  כלל הסכמי המייסדים יכילו מרכיבים משותפים המתייחסים לנקודות העיקריות ,  המהווים מעין רשימת מלאי .  רצוי לוודא כי קיימת התייחסות לנקודות עיקריות אלו ,  ולכל הפחות כי הובאו לידיעת הצדדים להסכם ,  גם אם בסופו של דבר הצדדים החליטו שלא לשלב חלק מהם בהסכם .  הגדרת העסק המשותף ואופי פעילותו בדומה לתקנוני חברות המוקמות על פי חוק ,  תחילה ועיקר יש להבהיר בהסכם מהו העסק ומה תהיה פעילותו .  בהמשך ההסכם ,  יקל הדבר בהגדרת המחויבות שלוקח על עצמו כל שותף ,  בהתחייבותו להשקעת פרק זמן מסוים מזמנו או בהחלטה להימנע מעיסוקים בתחומים נוספים ,  וכו' .  להגדרת הפעילות של העסק המשותף חשיבות נוספת ,  כאשר רוצים להגביל את יכולתו של שותף שפרש מהעסק ,  להתחרות בעסק ,  במשך תקופה מסוימת לאחר פרישתו  ( סעיף אי תחרות ,  אשר יפורט בהמשך הדברים )  .  חלוקת הוצאות ורווחים נושא חשוב נוסף שיש להגדיר במסגרת הסכם מייסדים הינו חלוקת ההוצאות וחלוקת הרווחים בין השותפים .  לא במקרה צוינו ההוצאות לפני הרווחים .  חשוב לזכור כי הקמת עסק ,  מכל סוג ,  דורשת השקעה כספית לא מבוטלת .  כאשר מדובר בשני שותפים ,  החלוקה היא בדרך כלל שוויונית .  כלומר ,  כל שותף אחראי להביא חצי מהעלויות הדרושות להקמתו ולפעילותו של העסק ,  וכפועל יוצא זכאי לחצי מרווחי העסק .  כמובן שניתן גם לקבוע חלוקה אחרת .  כאשר שותף אחד לוקח על עצמו את המימון ,  והשותף השני הינו חסר יכולת מימון ,  ידרוש בדרך כלל השותף המממן לקבל אחוזים גבוהים יותר מהרווחים .  זכויות חתימה חשוב להגדיר בהסכם המייסדים ,  מה תהיינה זכויות החתימה בעסק החדש .  הדבר יהיה רלוונטי גם לבנק שבו ינוהל החשבון של העסק ,  אשר לרוב יבקש לקבל העתק מהפרוטוקול הקובע את זכויות החתימה .  במקרים רבים ,  מקובל לקבוע שעד לסכום מסוים ,  נניח 5,000 שקלים ,  מספיקה חתימתו של אחד השותפים ,  ועל סכום גבוה יותר ,  דרושות שתי חתימות .  גם בנושא זה ,  חשוב מאוד לנסח בפשטות אך יחד עם זאת בדייקנות את ההסכם .  אם לצורך משיכת צ'ק בסך 5,000 שקלים מספיקה חתימה אחת ,  עלול להיווצר מקרה של שותף שמושך 500,000 שקלים מהחברה תוך מספר ימים ,  באמצעות 100 צ'קים .  מימון הקמת העסק ופעילותו זהו אחד הנושאים החשובים ביותר בפעילותו של כל עסק ,  ועל כן ,  שמור לו מקום של כבוד גם במסגרת הסכם המייסדים .  ההסכמות בנושא מימון תלויות לרוב במצבו הכלכלי של כל אחד מהשותפים וביכולתו להשקיע בעסק .  כאשר שני השותפים הם בעלי יכולת כלכלית ,  ניתן לקבוע שהם ישאו בחלקים שווים במימון הוצאות העסק.לעתים ,  מגיע שלב בפעילות העסק שבו נדרשת השקעה כספית גדולה ,  למשל כאשר רוצים להגדיל את נפח הפעילות ,  לרכוש ציוד ,  או להנפיק ערבות להגשת מכרז .  תיתכן סיטואציה שבה לאחד השותפים יש את היכולת לגייס את חלקו בסכום הדרוש ,  או אפילו את מלוא הסכום ,  והשותף השני אינו מסוגל .  מה ניתן לעשות במצב שכזה ?  האם יש לראות את הסכום שהביא שותף א' כהלוואה ?  האם יש לראות את הסכום כהשקעה של שותף א' בחברה ,  אשר מקנה לו את הזכות להיות בעל יותר מ- 50% מהחברה ?  הגדלת חלקו של שותף א' בחברה על חשבון חלקו של שותף ב' נקראת בשפה המשפטית  " דילול ".  זוהי רק דוגמא אחת מיני רבות לסיטואציה העשויה להתרחש ,  ועל עורך הדין המנסח את ההסכם ,  לבחור את האפשרות שמתאימה לאופי השותפים ולאופי העסק ,  ולנסח אותה בדייקנות בהסכם ,  על מנת לאפשר שצדדים יידעו בוודאות כיצד עליהם לנהוג בעתיד .  מינוי רואה חשבון ועורך דין לעסק נושא מחלוקת נוסף הוא דבר מינוי היועצים המתאימים על דעת שני הצדדים .  אם השותפים לא יחליטו ,  במסגרת הסכם המייסדים ,  מי יהיו רואה החשבון ועורך הדין של העסק ,  סביר להניח שזה יהיה הנושא הראשון לויכוח שלהם כשותפים .  זו נטייה ברורה של כל אחד להביא לעסק את רואה החשבון שהוא מכיר במשך שנים וסומך עליו ,  או את עורך הדין קרוב משפחתו .  התחייבות של הצדדים לסודיות ולאי תחרות חשוב לקבוע בהסכם כי שותף אשר פורש מהעסק ,  לא יעשה שימוש בסודות המסחריים של העסק ולא יגלה אותם לאחרים .  כמו כן ,  מקובל לקבוע ששותף אשר פורש מהעסק ,  יהיה מנוע מלהקים עסק מתחרה .  את ההתחייבות לאי תחרות ניתן להגביל לאזור גיאוגרפי מסוים ,  בהתאם לאופי העסק ,  ולשם שמירה על זכותו של האחד לעסוק בענייניו ,  מקובל גם להגביל את תקופת האיסור על תחרות .  פירוק השותפות טוב יעשו המייסדים אם יקבעו ,  כבר במסגרת הסכם המייסדים ,  את המנגנון לפירוק השותפות ,  למקרה שבעתיד מי מהם יחליט על רצונו לפרוש מהשותפות או לפרקה .  קביעת המנגנון מראש יאפשר לצדדים לפרק בעתיד את העסק המשותף תוך הימנעות מסכסוכים מיותרים והליכים משפטיים יקרים .  ניתן ורצוי לקבוע מנגנון אשר באמצעותו יחושב שווי העסק .  רצוי לקבוע מראש האם מישהו מהצדדים יהיה זכאי ,  לאחר הפירוק ,  לעשות שימוש בשם העסק ,  ובהתאם גם במוניטין שנבנה .  האם מי מהשותפים יהיה רשאי להמשיך ולהשתמש במספר הטלפון של העסק ?  להעביר לידיו את רשימת הלקוחות שנצברו ?  להשתמש בלוגו ובצבעיו ?  כל אלו שאלות שבעת הקמת העסק אף אחד לא מקדיש להן תשומת לב ,  אולם לאחר מספר שנים ,  מספר הטלפון של העסק למשל ,  אשר הלקוחות כבר יודעים אותו בעל פה ,  הופך להיות נכס יקר ערך .  מנגנון לפתרון סכסוכים ניתן לקבוע בהסכם מייסדים מנגנונים שונים לפתרון סכסוכים עתידיים .  צריך לזכור שפניה לבית משפט איננה האופציה היחידה .  ניתן לקבוע שכל סכסוך בין השותפים יובא להכרעת בורר ,  וניתן להחליט מראש על זהותו של הבורר .  הבורר יכול להיות דמות אשר מוכרת ומוערכת על ידי הצדדים להסכם .  הצדדים גם יכולים לקבוע שבמידה ואכן נתגלע סכסוך ביניהם ,  עליהם לפנות תחילה למגשר בכדי להימנע מהליכים משפטיים .  נושאים נוספים בעלי חשיבות ניתן לשלב בהסכם מייסדים נושאים נוספים ,  כגון ביטוחי חיים לצדדים ,  התנהלות ודרכי פעולה במקרה של פציעה או מחלה של אחד השותפים אשר מונעת ממנו לתפקד בעסק ,  סיכומים בדבר פטירת אחד השותפים ,  והרשימה ארוכה .  הכותב הוא עו"ד  ,  מתמחה במשפט תעסוקתי ובמשפט סביבתי

הנושאים החשובים שראוי לכלול בהסכם מייסדים
הסכמי מייסדים יכולים להיות שונים האחד מהשני ,  בהתאם לאופי וסוג הפעילות של העסק אותו מתכוונים לייסד השותפים ,  ובהתאם לרצונם המשותף ■ יחד עם זאת ,  כלל הסכמי המייסדים יכילו מרכיבים משותפים המתייחסים לנקודות העיקריות ,  המהווים מעין רשימת מלאי ■ רצוי ל

