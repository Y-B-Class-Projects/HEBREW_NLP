שוברי קופות :  הדרקון הראשון במקום הראשון 
" הדרקון הראשון שלי "  הדיח את  " אליס בארץ הפלאות "  מפסגת הטבלה עם פתיחה מצוינת . " אליס "  עדיין במקום השני , " Hot Tub Time Machine "  במקום השלישי
מהפך בטבלת שוברי הקופות :  אחרי שלושה שבועות של שליטה בלתי מעורערת , " אליס בארץ הפלאות "  של טים ברטון יורד מהפסגה לטובת סרט תלת-מימד אחר , " הדרקון הראשון שלי "  שכבש את הפסגה עם הכנסות של 43 מיליון דולר . " אליס "  הניב רק 17.2 מיליון דולר בסוף השבוע הרביעי להקרנתו ,  נפילה של 49.4% ברווחיו .  
במקום השלישי נמצא  " Hot Tub Time Machine "  בכיכובם של ג'ון קיוזאק וצ'בי צ'ייס ,  שהכניס 13.65 מיליון דולר בסוף השבוע הראשון להקרנתו בארצות הברית . " אקסית במצור "  ממשיך להניב מספרים בינוניים ,  כשהפעם נרשמו לזכותו בקופות רק 12.4 מיליון דולר ,  שהספיקו לו כדי לעקוף את הפתעת השבוע שעבר , " יומנו של חנון "  שהכנסותיו הגיעו ל-10 מיליון דולר בסוף השבוע .  
הקומדיה הרומנטית  " She's Out of My League "  הניבה בסוף השבוע 3.52 מיליון דולר והיא מתמקמת מעל  " Green Zone "  בכיכובו של מאט דיימון ,  שאולי פורגן בקרב איגוד הסינמטקים ,  אבל בקופות הוא רושם מספרים מאכזבים ביחס למעמדו - רק 3.35 מיליון דולר בסוף השבוע .
" שאטר איילנד "  מרשים למדי ביציבותו בטבלה ובשבוע השישי להקרנתו הוא רושם הכנסות נאות של 3.17 מיליון דולר .  עבור מותחן פסיכולוגי לא קל לעיכול ,  120 מיליון הדולר שלו בארצות הברית בלבד הן הישג טוב מאד לסקורסזה ודיקפריו . 
" Repo Men "  בכיכובו של ג'וד לאו לא הצליח להתרומם או להתייצב ,  עם נפילה של 50% בהכנסותיו לעומת השבוע שעבר והכנסות בגובה 3.04 מיליון דולר בלבד . " Our Family Wedding "  סוגר את הטבלה עם 2.2 מיליון דולר בטור ההכנסות והכנסות של 16.7 מיליון דולר בסך הכל בשלושת השבועות בהם הוא מוקרן .  
טבלת 10 הסרטים המכניסים ביותר בארצות הברית נפרדה השבוע מחברת מועדון ותיקה שהיה נדמה כי תישאר לנצח שם .  אחרי ששבר כמעט את כל השיאים , " אווטאר "  הכניס השבוע רק 2.01 מיליון דולר ,  כתוצאה מכניסתם של סרטי תלת-מימד חדשים למעגל ההקרנות .  סכום זה דחק אותו לראשונה זה 15 שבועות מחוץ לטבלה .
 
שוברי קופות :  הדרקון הראשון במקום הראשון 
" הדרקון הראשון שלי "  הדיח את  " אליס בארץ הפלאות "  מפסגת הטבלה עם פתיחה מצוינת . " אליס "  עדיין במקום השני , " Hot Tub Time Machine "  במקום השלישי

