המלצה להנהלת מרצ :  איחוד עם מפלגות אחרות
הוועדה לבדיקת מצבה של מפלגת מרצ שהתכנסה בעקבות התוצאות העגומות בבחירות לכנסת ,  מציעה איחוד עם פורשי העבודה ,  פורשי קדימה ו/או פורשי חד"ש .  אופציה נוספת - תנועת שמאל חדשה
הוועדה לבדיקת מצבה של מפלגת מרצ הציעה לראשיה לבחון אפשרות של איחוד עם מפלגהאחרת - העבודה קדימה או חד"ש .  כך עולה מדו"ח שהגישה הערב  ( שלישי )  ועדת תמר הרמן לחברי הנהלת מרצ .  הוועדה שהוקמה על רקע התוצאה העגומה של מרצ בבחירות האחרונות לכנסת ,  בהן זכתה בשלושה מנדטים בלבד ,  רומזת כי הפתרון המועדף עליה הוא שמירת מותג המפלגה .  יחד עם זאת ,  הוועדה ממליצה לבחון גם את האפשרות של מיזוג עם גופים פוליטיים אחרים .  
הוועדה ממליצה לבחון איחוד עם פורשים ממפלגת העבודה ,  עם פורשים ממפלגת קדימה ו/או עם פורשים ממפלגת חד"ש ,  כמו למשל ח"כ דב חנין .  אופציה נוספת שעליה ממליצה הוועדה היא כינון תנועת שמאל חדשה ,  בדומה לזאת שנוסתה לקראת הבחירות האחרונות ,  כאשר גרעין השליטה בה יהיה של מרצ ,  תוך ויתור על המותג .  עם זאת ,  בדו"ח מצוין כי נכון לעכשיו ,  ההערכה היא שהסיכוי למהלכי החבירה הללו נמוכים .
 עוד נכתב בדו"ח כי  " בנסיבות הנוכחיות  ( המצב של מרצ בעקבות הבחירות לכנסת  פ"ו )  אפשר להצביע על שני כיווני פעולה אסטרטגיים אפשריים :  שמירה על המותג 'מרצ' ,  תוך הכנסת שינויים רעיוניים ,  מבניים ותהליכיים שיאפשרו מיצוב מחדש של מרצ כשחקן תחרותי במערכת ;  ומציאת שותף מתאים למיזוג ויצירת מערך מפלגתי שמאלי חדש ,  כלומר ויתור מודע על המותג 'מרצ' ,  תוך שמירה מרבית על ערכי היסוד של המפלגה ". 
במקרה שבו הנהלת מרצ תכריע באופציית חיזוק המותג ,  ועדת הרמן ממליצה לבצע בראש ובראשונה 'תיקון רעיוני' . " להערכתנו ,  מרצ צריכה לאמץ הגדרה עצמית של 'מפלגת נישה' או 'מפלגת בוטיק' קטנה ,  עם ייצוג פרלמנטרי קטן ,  המודעת מראש למגבלותיה בגיוס המצביעים ומתמקדת בפניה לקבוצות מובהקות בציבור הישראלי .  זאת על ידי הצגת תפיסת עולם חדה וברורה ,  במיוחד נוכח הביקורות המוצדקות לדעתנו ,  על טשטוש רעיוני מתמשך ". 

המלצה להנהלת מרצ :  איחוד עם מפלגות אחרות
הוועדה לבדיקת מצבה של מפלגת מרצ שהתכנסה בעקבות התוצאות העגומות בבחירות לכנסת ,  מציעה איחוד עם פורשי העבודה ,  פורשי קדימה ו/או פורשי חד"ש .  אופציה נוספת - תנועת שמאל חדשה

