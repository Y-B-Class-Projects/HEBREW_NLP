נחשפה :  אודי RS5
אודי משחרת לטרף עם גרסת העל לקופה הספורטיבית במשפחת ה-A5 .  האם 450 כ"ס ממנוע V8 יכולים לאיים על ה-M3 ? 
אודי תחשוף בתערוכת הרכב בז'נבה את האודי RS5 קופה ,  דור ההמשך ל-RS4 ותוצר ישיר לסדרת ה-A5 .  כמו בכל מאבקי הדורות המתמודדות הספורטיביות דרוכות לסיבוב נוסף ,  ומסתמן שהפעם עקומת הכוח מתפרעת בלי הבחנה .  המתחרות הישירות שלה תהיינה כמובן הב.מ.וו M3 ממינכן ,  ומרצדס על בריאותיה הספורטיביות מסדנת AMG .  
האודי RS5 קופה חמושה במנוע בנזין V8 בנפח 4.2 ל' המייצר 450 כ"ס ב-8,200 סל"ד ,  קרוב משפחה ישיר למנוע ה-R8 .  כמו ב.מ.וו ,  אודי בוחרת להשאיר את מנוע ה-V8 שלה משוחרר מכל גדישות ,  על אף שכמעט כל הקונצרן לובש מפוח כזה או אחר על הפרונט .  ליחידה זו מומנט שופע ונמרץ של כ-44.5 קג"מ בין 4,000 ל-6,000 סל"ד .  
הסחיפה נשלחת אל כל הגלגלים  ( קוואטרו )  כאשר תיבת ההילוכים הרובוטית לה 7 יחסי העברה  ( אין גיר ידני )  מסוגלת לתרגם כמעט 85 אחוזים מהכוח לסרן האחורי או לחילופין ,  70 אחוזים לסרן הקדמי בסיוע מנגנון נעילה לתיבה ודיפרנציאל מוגבל החלקה .  הביצועים על הכביש טעונים לשיגור מהמקום ל-100 קמ"ש ב-4.6 שניות ועד מהירות של 250 קמ"ש המוגבלת על ידי האלקטרוניקה .  
מבחינה חיצונית מובדלת ה-RS5 מבנות ביתה על ידי מראה אגרסיבי יותר בחזיתה וגובה מופחת בכמה ס"מ זעומים .  על דלת תא המטען מושתלת כנף אלקטרונית  ( בלעדי ל-RS5 )  לסיוע לאחיזה במהירות שבין 90 ל-120 קמ"ש ,  בעוד על הבלימה הופקד סט בילום קרמי מלא .  עוד על המפלס הקוסמטי חישוקים בקוטר 19 או 20 אינטש והטבעות תדמיתיות בתוך תא הנוסעים להכלאת האווירה הספורטיבית .  
בשורותיה של ה-A5 ישנן שתי ואריאציות ספורטיביות בדמותן של ה-S5 קופה וקבריולה .  אולם עולה כי אודי נערכת לשלוף מהן את מנועי ה-V8 לטובת מנועי V6 חסכוניים מוגדשי-'על' .  מכאן שה-RS5 תהיה למעשה המכונית החזקה ביותר של אודי בסדרות הקופה ספורט האלגנטיות ,  שעה שמחירה יעמוד על כ-77 אלף יורו ,  שהם כ-430 אלף שקלים לפני מסים .  המכונית כאמור תחשף בז'נבה ואלינו היא תגיע באפריל כפי שנמסר לנו מהיבואנית צ'מפיון מוטורס .  עלותה הרשמית בארץ תפורסם בסמוך להשקתה המקומית .
  .
 
נחשפה :  אודי RS5
אודי משחרת לטרף עם גרסת העל לקופה הספורטיבית במשפחת ה-A5 .  האם 450 כ"ס ממנוע V8 יכולים לאיים על ה-M3 ? 

