ארגוני העובדים ביוון בשביתה בת 24 שעות :  שיבושים בתחבורה ,  בשירותי הרפואה ובחינוך
העובדים שובתים במחאה על כוונת הממשל להקפיא את המשכורות וגיוסי העובדים ,  ולקצץ את הבונוסים
ארגוני העובדים ביוון השביתו הבוקר את שירותי התחבורה ,  השירותים הרפואיים ומתקני החינוך למשך 24 שעות .  זאת ,  במחאה על כוונת ראש הממשלה יורגוס פפאנדריאו ,  לערוך קיצוצים כדי להקטין את הגירעון הגדול באיחוד האירופי.פקחי שדות התעופה ביוון ,  עובדי המכס והמסים ,  נהגי האוטובוסים והרכבות ,  רופאים בבתי חולים ממשלתיים ומורים ,  שובתים היום במחאה על כוונת הממשל להקפיא את המשכורות וגיוסי העובדים ,  ולקצץ את הבונוסים .  גם העיתונאים ביוון הצטרפו לשביתה ,  ועיכבו את הדיווחים העיתונאיים לתושבי המדינה ." האנשים ברחובות יעבירו את המסר לממשלה ,  אבל בעיקר לאיחוד האירופי ,  לשווקים ולשותפים שלנו באירופה .  הצרכים שלהם לא נמצאים בעדיפות נמוכה יותר מצורכי השוק ",  אמר יאניס פנאגופולוס ,  נשיא איגוד העובדים במגזר הפרטי gsee ,  לערוץ הטלוויזיה net tv אתמול . " אנחנו לא אלה שיצרו את המשבר ",  הוסיף.זוהי השביתה השנייה החודש שנערכת ביוון .  ב-10 בפברואר שבתו עובדי המגזר הציבורי למשך 24 שעות .  היום הם יצטרפו לעובדי המגזר הפרטי ,  הכולל 2 מיליון עובדים ,  לאחר שהאיחוד האירופי קבע כי על ממשלתו של פפאנדריאו להעלות את המסים ולערוך קיצוצים נרחבים יותר בתקציב.חברים בארגוני סחר ביוון חסמו אתמול את הגישה לבורסת המניות באתונה ,  במחאה על הקיצוצים עליהם הודיעה ממשלת יוון במטרה להקטין את הגירעון התקציבי .  יורגוס פרוס אחד ממארגני השביתה ,  אמר כי הממשלה היוונית פוגעת בבעלי ההכנסות הנמוכות ביוון בצורה בלתי הוגנת.השביתה היא הפרק הנוכחי בסיפור ארוך .  שנים של בזבוז פרוע ,  הלוואות בריבית נמוכה ,  אי ביצוע רפורמות פיננסיות ושחיתות עמוקה ,  הותירו את יוון חשופה לנזקי המשבר הכלכלי .  הממשלה הסוציאליסטית בראשות יורגוס פפנדריאו ,  ירשה חלק גדול מהמשבר עם עלייתה לשלטון באוגוסט ,  אך כמעט לא עשתה דבר לתיקון המצב .  זאת ,  מאחר שהסוציאליסטים הבטיחו במסע הבחירות לא שלקצץ בהוצאות הממשלה .  כעת נאלץ פפנדריאו להפר את ההבטחה .  הוא העלה את המסים על הדלק ,  הטבק והאלכוהול ואת גיל היציאה לפנסיה בשנתיים ,  הודיע על קיצוצי שכר במגזר הציבורי ועל תקנות חדשות ונוקשות נגד משתמטים מתשלום מסים .
 
ארגוני העובדים ביוון בשביתה בת 24 שעות :  שיבושים בתחבורה ,  בשירותי הרפואה ובחינוך
העובדים שובתים במחאה על כוונת הממשל להקפיא את המשכורות וגיוסי העובדים ,  ולקצץ את הבונוסים

