ליגת העל :  הפועל ת"א ניצחה את מכבי נתניה 1:3
האלופה יצאה סוף סוף מהמשבר ,  הודות לשערים של תמוז  ( 11 )  ,  סהר  ( 70 )  ושכטר  ( 82 )  .  דג'אני רק צימק מהנקודה הלבנה  ( 87 ) 
זה לקח יותר זמן ממה שראשיה בוודאי היו מקווים ,  אבל הפועל תל אביב סוף סוף יצאה הערב  ( שבת )  מהמשבר .  אחרי ארבעה הפסדים רצופים בכל המסגרות שבה האלופה לנצח ,  כשגברה על מכבי נתניה 1:3 בקופסא משערים של טוטו תמוז ,  שפתח בהרכב ,  בן סהר ,  שהחליפו במהלך המחצית השנייה ,  ואיתי שכטר המצוין .  היכולת עדיין לא אותה יכולת של העונה שעברה ,  אבל המטרה מקדשת את האמצעים ,  ואולי מכאן הפועל תל אביב סוף סוף תחזור לדרך הישר .
 הפתיחה של האדומים היתה מצוינת ,  כאשר כבר בדקה ה-11 שיתוף הפעולה בין איתי שכטר וטוטו תמוז נשא פרי ,  כאשר הראשון בישל לשני ,  שהבקיע את שער הליגה השני שלו בקבוצתו החדשה .  תמוז פתח על חשבון בן סהר והיה לא רע הערב ,  כאשר בשלהי המחצית השניה החליף גוטמן את השניים ,  ושתי דקות אחרי שנכנס כבש סהר את שער הליגה הראשון שלו .  לאחר שמכבי נתניה כבר הרימה ידיים בא גם שכטר על שכרו ,  כשקבע את השלישי בדקה ה-82 .
 למרות שמצאה את הרשת שלוש פעמים הערב ,  התוצאה די משקרת מבחינתה של הפועל תל אביב .  האלופה אכן הייתה טובה יותר במחצית הראשונה ,  אלא שב-20 הדקות הראשונות עם היציאה מחדרי ההלבשה היתה רק קבוצה אחת על המגרש ,  ושמה מכבי נתניה .  החבורה הצעירה והנאיבית משהו של ראובן עטר הגיעה לאינספור מצבים ,  אך החמצות רבות מנעו ממנה להשוות ,  ואפילו לבצע מהפך .  
בסופו של דבר נתניה מצאה שער מצמק מהנקודה הלבנה ,  אך היא תישאר עם המחמאות בלבד ,  כאשר גם הצגת שיפוט בינונית למדי של איתן תבריזי ,  שמנע מהנתנייתים פנדל ברור במחצית הראשונה ,  השפיעה על מהלך המשחק .  להפועל תל אביב כל זה כמובן לא משנה ,  ובהחלט ייתכן כי המשחק הערב היה בדיוק מה שאלי גוטמן ושחקניו היו צריכים כדי לשים את התקופה הרעה מאחוריהם .
 דקה 11 - גול !  ההגנה של נתניה התקשתה להסתדר עם שכטר ,  שמסר ימינה לתמוז והחלוץ שהחליף את בן סהר הפציץ לחיבורים ולא השאיר לאריאס סיכוי .  0:1 להפועל תל אביב .
 דקה 15 - חן עזרא שלח פצצה מ-20 מטרים ,  הכדור נהדף רק על ידי המשקוף .  
דקה 32 - דדי בן דיין הגביהה מהאגף השמאלי ,  ערן זהבי נגח כדור שחלף סנטימטרים מהקורה .  
דקה 39 - שכטר השתחרר מצוין ובעט חזק מחוץ לרחבה ,  הכדור חלף מעל המשקוף .  
דקה 43 - נתניה שוב לא הצליחה להרחיק כראוי כדור קרן ,  זהבי בעט חזק אך אריאס הדף היטב .  
דקה 45 - קובי דג'אני עבר שני שחקנים והימר על פצצה מ-25 מטרים ,  הכדור פגש רק את הרשת החיצונית .  
דקה 51 - חן עזרא פרץ באגף ימין ושלח כדור רוחב ,  באדיר המשיך אותו לא טוב בנגיעה אחת וכמעט השווה בשער עצמי .  
דקה 56 - ניר נחום פרץ לרחבה והוכשל על ידי פרנסמן ,  תבריזי העדיף לשלוף לו כרטיס צהוב בגין התחזות .  
דקה 58 - אי הבנה מדהימה בין באדיר ,  פרנסמן ואניימה השאירה את סבע לבד מול השוער ,  אלא שהחלוץ בזבז הזדמנות אדירה כשבעט לרשת החיצונית .  
דקה 61 - דגני בעט יפה מ-25 מטרים ,  אניימה הדף .  אסור המשיך את הריבאונד מעל השער .  
דקה 65 - אחמד סבע הגיע ראשון לקרן מימין ונגח אל הדשא ומעל השער .  
דקה 70 - גול !  ורמוט פרץ מצוין ושלח כדור מוצלח לבן סהר ,  שבעט כדור אלכסוני מוצלח שהכניע את אריאס ,  שתי דקות אחרי שנכנס .  0:2 להפועל תל אביב .  
דקה 82 - גול !  סהר פרץ מימין ומסר לורמוט ,  שהכניס כדור עומק לאיתי שכטר ,  והחלוץ המצוין הסתובב היטב והכניע בבעיטה אלכסונית חזקה את אריאס .  0:3 להפועל תל אביב .  
דקה 88 - גול !  אופיר עמרם פרץ נהדר והוכשל ברחבה על ידי אניימה .  דג'אני בעט את הפנדל לחיבורים .  1:3 להפועל תל אביב .  
דקה 90 + 2 - חן עזרא הכניס מצוין לצ'חטיאני ,  החלוץ המחליף הפציץ את הרשת החיצונית .  
הרכב מכבי נתניה :  קרלוס אריאס ,  אוראל דגני ,  עמרי בן הרוש ,  ליאוניד קרופניק ,  טל מעבי ,  קובי דג'אני ,  דלה ימפולסקי  ( גאגה צ'חטיאני ,  76 )  ,  חן עזרא ,  מאור אסור ,  ניר נחום  ( אופיר עמרם ,  75 )  ,  אחמד סבע .
 הרכב הפועל תל אביב :  וינסנט אניימה ,  עמרי קנדה ,  וואליד באדיר ,  ביוואן פרנסמן ,  דדי בן דיין ,  אביחי ידין ,  שי אבוטבול ,  גילי ורמוט ,  ערן זהבי  ( יוסי שבחון ,  57 )  ,  איתי שכטר ,  טוטו תמוז  ( בן סהר ,  68 )  .
 
ליגת העל :  הפועל ת"א ניצחה את מכבי נתניה 1:3
האלופה יצאה סוף סוף מהמשבר ,  הודות לשערים של תמוז  ( 11 )  ,  סהר  ( 70 )  ושכטר  ( 82 )  .  דג'אני רק צימק מהנקודה הלבנה  ( 87 ) 

