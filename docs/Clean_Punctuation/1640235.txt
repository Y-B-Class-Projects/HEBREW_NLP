פוטבול :  מנגבים את הזיעה
מיאמי הלחה תארח בלילה שבין ראשון לשני  ( 1:30 ,  ESPN ,  METV ו-FOX )  את הסופרבול .  ניו אורלינס או אינדיאנפוליס ? 
זהו ,  יום ראשון הגדול הגיע .  אפשר להתחיל להפשיר את הבשר ,  לקרר את הבירות ,  להכין את השלט ומערכת הסאונד המרשימה שיש לכם בבית או בפאב ,  לשלוח את האישה והילדים ליומיים אצל חמותכם ,  לשים רגליים ולהתענג על אירוע הספורט הגדול בעולם .  השידורים בערוצי הספורט הזרים  ( ESPN ופוקס ספורט )  יחלו כבר בשעות הצהריים של יום ראשון ,  ויפתחו רשמית את חגיגות  " סופר סאנדיי ".  אמריקה כולה לובשת בגדי חג ומתגנדרת לקראת המשחק בגדול מכולם ,  וגם אצלנו במדור אנו לא טומנים ידינו בצלחת ומתקשטים לקראת החג הלאומי שלנו .  התחזיות מנבאות שהמשחק השנה ישבור את שיאי הרייטינג של כל הזמנים בסופרבול ,  כך שהציפיות אכן בשמיים .  אבל לפני הכול ,  בואו נראה מי נגד מי ומה נגד מה .  אתם יודעים  בואו נעשה את זה מסודר ,  כמו שצריך ,  רגע לפני שהבלגן מתחיל . " מריחים את הגביע ",  אם תרצו .  יאללה ,  ניתוח אחרון לעונה ,  ובינינו  אם סבלתם כאן כל העונה ,  לא תסבלו גם בגמר ?  קדימה  סופרבול 44 יוצא לדרך .
 מאזן בעונה הסדירה :  2:14
מאמן :  ג'ים קאלדוול  ( עונה ראשונה כמאמן ראשי ) 
שחקנים בולטים :  רג'י וויין  ( תופס )  ,  דאלאס קלארק  ( טייט אנד )  ,  ג'ף סאטרדיי  ( סנטר )  ,  ג'וזף אדאיי  ( רץ אחורי )  ,  דווייט פריני  ( דפנסיב אנד ,  בספק )  ,  רוברט מאת'יס  ( דפנסיב אנד )  ,  מאט סטובר  ( בועט )  וגם איזה אחד ,  פייטון מאנינג  ( ק"ב )  .
 מספרים :  הקולטס מביאים למשחק את התקפת הריצה הגרועה בליגה  ( 80.9 יארד למשחק )  ,  התקפת המסירה השנייה בטיבה בליגה  ( 282.2 יארדים למשחק )  ,  התשיעית בליגה ביארדים  ( 363.1 )  והשביעית בנקודות  ( 26 )  .  מנגד ,  לקולטס יש את אחת מהגנות הריצה הגרועות בליגה  ( מקום 24 עם 126.5 יארדים למשחק )  ,  הגנת מסירה סבירה  ( 14 ,  212.7 יארדים למשחק )  ,  סבירה פחות בספיגת יארדים  ( 18 ,  339.2 יארדים למשחק )  אך עם הגנת רד-זון מצוינת  ( מקום 8 בליגה בספיגת נקודות ,  עם 19.2 נקודות למשחק )  .
 אינדיאנפוליס מגיעה למשחק הזה כפייבוריטית קלה ,  לאחר ניצחונות פלייאוף מרשימים על בולטימור והג'טס ,  תוך שהם מנטרלים כמעט לחלוטין את משחק הריצה הדומיננטי של שתי הקבוצות ,  ועם סגל יחסית צעיר :  ג'רוד פאוורס ,  ג'ייקוב לייסי ,  דונלד בראון ,  פאט מקאפי ,  אוסטין קולי ,  פייר גארסון ,  מלווין בוליט וקלינט סשן הם רק חלק מהשמות של שחקני הקולטס שיעלו למגרש כשבאמתחתם לא יותר משלוש עונות בליגה  ( למעשה ,  פרט ל-12 שחקנים ,  אין לקולטס אף שחקן המשחק בליגה יותר מחמש עונות )  .  זוהי גם עונתו הראשונה של קאלדוול כמאמן ראשי ,  לאחר שירש במהלך הפגרה את הקבוצה בעקבות עזיבתו של טוני דאנג'י ,  שכבר תויג כמאמן ששתי קבוצותיו הגיעו לסופרבול מיד לאחר שעזב אותן  ( טמפה ב-2002 )  ,  ואולי אף לזכות בגביע .  אך אין עוררין  זוהי עדיין קבוצתו של דאנג'י ,  שבנה קבוצה לתפארת ,  ויותר מכך  זו עדיין קבוצתו של פייטון מאנינג .
 ה-MVP של הליגה ,  בפעם הרביעית בקריירה ,  מגיע למשחק הזה כשנראה שהוא רק משתבח עם השנים .  לאחר שאיבד את ידידו הטוב ביותר של המוסר  הרסיבר מארווין האריסון ,  הצליח להנהיג מאנינג את הקולטס הצעירים לעונה כמעט מושלמת ,  לאחר שבמאזן 0:14 החליטה הנהלת הקבוצה להוריד את הפותחים ,  מה שהביא לשני הפסדים רצופים ולשלל ביקורות קשות  ( יש כבר שקוראים להחלטה זו  " פוליאן-גייט ")  .  עם זאת ,  הגיע הפלייאוף והקולטס ,  על אף החסרונות היחסיים שלהם  ( קבוצה צעירה ,  בלי משחק ריצה או הגנת ריצה ,  נתנה לפותחים לנוח יותר מדי וכו' )  ,  התעלו על עצמם כמעט כמו ב-2006 והציגו יכולת מעולה בפלייאוף ,  הרבה בזכות המשחק המשובח של מאנינג ,  שהוכיח השנה שלא רק שלא כדאי להשאיר לו שתי דקות על השעון ,  אלא שגם 50 שניות זה כנראה מספיק זמן בשביל להנהיג דרייב עם נקודות .  אבל בסופרבול ,  ביום ראשון הקרוב במיאמי ,  הם הולכים לפגוש קבוצה שהם עדיין לא פגשו העונה ,  וספק אם יפגשו אי פעם  הם הולכים לפגוש את המראה של עצמם .
 מאזן בעונה הסדירה :  3:13
מאמן :  שון פייטון  ( עונה רביעית כמאמן ראשי ) 
שחקנים בולטים :  דרו בריס  ( ק"ב )  ,  רג'י בוש  ( רץ אחורי )  ,  ג'רמי שוקי  ( טייט אנד )  ,  דוורי הנדרסון  ( תופס )  ,  רוברט מיצ'ם  ( תופס )  ,  ג'ונתן וילמה  ( ליינבקר )  ,  דארן שארפר  ( סייפטי )  ,  מרקז קולסטון  ( תופס )  ,  פייר תומאס  ( רץ אחורי )  .
 מספרים :  הסיינטס מביאים למשחק את ההתקפה הטובה בליגה  מקום ראשון ביארדים  ( 403.8 )  ,  מקום ראשון בנקודות  ( 31.9 )  ,  מקום רביעי במסירה  ( 272.2 יארדים למשחק )  ומקום שישי בריצה  ( 131.6 יארדים למשחק )  ,  ולצידה הגנה חלשה לכאורה :  21 נגד הריצה  ( 122.2 )  ,  26 נגד המסירה  ( 235.6 )  ,  25 ביארדים  ( 357.8 )  ו-20 בספיגת נקודות  ( 21.3 )  .  למה לכאורה ?  כי הגנת הסיינטס נמצאת בטופ של הליגה בכל הקשור לחטיפות כדור ,  בין אם על הקרקע  ( 17 השתלטויות על 19 כפיות ,  3 ט"ד )  ובין אם באוויר  ( 29 חטיפות מתוכן 5 הוחזרו לט"ד )  .
 הסיינטס מגיעים למשחק בתור חביבי אמריקה  ( למעט אוהדי אינדי ,  אטלנטה ,  קרוליינה וטמפה ביי )  ,  הן משום שהם האנדרדוג במשחק הזה והן משום שכולם עדיין זוכרים את אסון קטרינה מ-2005 ,  בו נפגעה ניו אורלינס קשות .  הסיינטס ,  שמעולם לא הגיעו לסופרבול ,  באים כדי לעשות קצת נחת לתושבי העיר ,  לאחר שב-2006 היו קרובים משחק אחד מהגעה לסופרבול ,  אך הוכו קשות בידי הדובים משיקגו בגמר ה-NFC  ( הברס לבסוף נסעו למיאמי ,  למשחק מול הקולטס ,  שם הפסידו לפייטון מאנינג )  .  שון פייטון ,  שהביא את דרו בריס לניו אורלינס ,  הביא בשנה שעברה את גרג וויליאמס לתפקד על תקן מתאם ההגנה  ( שהייתה החלק החלש של הסיינטס )  ,  והתוצאות כבר ניכרות  הסיינטס מצליחים לגרום לאיבודי כדור ואף להיכנס חזק בק"ב של היריבה  ( רק תשאלו את ברט פארב וקורט וורנר )  .  למעשה ,  אם נוציא מהמשוואה את ההפסדים לקרוליינה וטמפה ביי בשבועיים האחרונים של העונה הסדירה ,  ההפסד לדאלאס הינו ההפסד היחידי של הסיינטס העונה  ( כמעט כמו הקולטס ,  כבר אמרנו ?  )  .
 עם זאת ,  הסיינטס  למרות ניצחון מוחץ על אריזונה  נראו רע מאוד בניצחון על מינסוטה .  5 איבודי כדור של הויקינגים והמון עבירות כנגדם ,  ועדיין מינסוטה היו בתמונה .  ניו אורלינס נזדקקו לשריקות גבוליות שהלכו לטובתם והרבה מזל בשביל לנצח בהארכה ,  ומול אינדי זה לא יהיה אותו דבר ,  כי הקולטס לא מאבדים את הכדור יותר מדי ומציגים קווי הגנה והתקפה ממושמעים מאוד ,  אבל אנחנו קופצים קצת קדימה מדי .  לאורך רוב העונה הסיינטס נראו כקבוצה הכי טובה בליגה ,  עם ניצחונות מרשימים על הפטריוטס ,  פילדלפיה ,  הג'איינטס וכאמור הקרדינלס .  בכל משחק חשוב הצליחה הקבוצה של בריס להתעלות על עצמה ולהציג התקפה אימתנית ו-ורסטילית ,  לצד הגנה אופורטוניסטית ,  ולתת ליריבותיה בראש .  הסיינטס רוצים להראות שהם הקבוצה של המשחקים הגדולים ,  וביום ראשון יש להם  לראשונה בהיסטוריה  הזדמנות להוכיח זאת רשמית ,  אם יזכו בגביע הנכסף .
 טוב ,  אחרי שראינו מיהן הקבוצות שתשחקנה ביום ראשון במיאמי ,  הגיע החלק העיקרי  מה כל קבוצה צריכה לעשות בכדי לנטרל את תוכניות היריבה ולנצח :
 בסופו של דבר ,  תכנית המשחק של הקולטס צריכה להיות פשוטה  לשחק כפי שהם שיחקו עד עכשיו .  קו ההתקפה של הקולטס יהיה חייב לעמוד בפרץ המתקפות של הסיינטס ,  שכבר הודיעו לכולם שהם הולכים להיכנס במאנינג ,  בכדי לאפשר לפייטון לשחק את המשחק שלו .  הגנת הריצה של הסיינטס היא מהגרועות בליגה ,  ואם אדאיי ,  בראון  ( ואולי גם הארט וסימפסון )  יצליחו לשמור על הכדור ולרוץ איתו קצת  ( כפי שהיה במשחק מול הג'טס )  ,  השליטה של מאנינג בשעון תהיה הרבה יותר אפקטיבית ,  וזה לא דבר של מה בכך מול קבוצה שיכולה גם היא לשים נקודות כמעט בכל רגע נתון .  פייטון יהיה חייב לא רק לשמור על עצמו מפני פגיעות קשות מצד הגנת ניו אורלינס ,  אלא גם להישמר מזריקות לא אחראיות  כבר ציינו את זה :  הגנת הסיינטס טובה מאוד בלקיחת כדורים מהתקפת היריב ולתרגם אותן לנקודות .  משחק שקול של התקפת הקולטס ,  עם וויין ,  קלארק ,  קולי וגארסון  ( וגם אדאיי במהלכי סקרין )  יתורגם לשליטה בשעון ,  במגרש ,  וכנראה גם לנקודות .  התופסים של הקולטס ,  שעד כה הרשימו מאוד הן במהלך העונה והן בזמן הפלייאוף ,  יצטרכו להיות מתואמים עם מאנינג ולצמצם את מספר הטעויות למינימאלי  הסקונדרי של הסיינטס יודע מתי לקפוץ לקחת את הכדור ,  אך גם הרבה פעמים נשרף בגלל זה .  אפשר לסמוך על מאנינג שיצליח לקרוא אותם בשלב כזה או אחר של המשחק ולהתחיל את  " ריקוד התרנגולות "  הידוע שלו עם הגנת היריב .
 הגנת הקולטס ,  מהצד השני של הכדור ,  חייבת להפעיל לחץ מאסיבי על בריס .  התקפת הריצה של הסיינטס ,  בשילוב עם התקפת המסירה שלה ,  הן משהו שהקולטס עדיין לא ממש פגשו העונה  ( עם כל הכבוד ל-MVP של הפרו-בול ,  מאט שאוב )  .  שלישיית הרצים של ניו אורלינס ,  בוש-תומאס-בל ,  יכולה לשים הרבה נקודות על הלוח ולמנוע מפייטון להחזיק את הכדור ולשלוט בשעון ,  אך גם קבוצת הרסיברים המאולפת של בריס  שוקי ,  הנדרסון ,  מיצ'ם וקולסטון  יכולה לשרוף את הקורנרים הצעירים של הקולטס .  במשחק הזה גארי בראקט יהיה חייב לפענח את המהלכים של בריס בכדי לדעת אם לרוץ קדימה לחסום את הריצה או לסגת אחורה בכדי לסגור את אופציות המסירה ,  וזה לא יהיה פשוט .  בקו הקדמי של ההגנה ,  יש לנו את צמד הפאס-ראשרים הטובים בליגה  דווייט פריני ורוברט מאת'יס .  על פריני כבר קראתם בכתבה של וקסמן ,  ובאמת שאין יותר מדי מה להרחיב על החיה הרעה של הגנת אינדי ,  אבל אם הוא לא ישחק בגלל הפציעה ,  הלחץ יהיה כפול ומכופל על מאת'יס .
 רוברט מאת'יס ,  למי שלא מכיר ,  הוא כנראה שחקן ההגנה הכי אנדרייטד בליגה .  הוא במקום החמישי בליגה בסאקים  ( אחרי פריני ,  ג'וליוס פפרס ,  דמרקוס וור וג'רד אלן )  ,  אבל במקום הראשון בכפיית פאמבלים ,  כל זאת למרות שהוא מרוויח סכום זעום לעומת שאר החמישייה .  אחד היתרונות הגדולים שיש לו הוא העובדה שהוא משחק מן העבר השני של פריני ,  בו לרוב מתרכזים קווי ההתקפה של היריבות ,  מה שמאפשר למאת'יס  " ליפול בין הכיסאות "  ולתת אימפקט רציני על המשחק .  ללא פריני בסגל ,  יוכל קו ההתקפה של הסיינטס להתמקד במאת'יס ,  וכך לעקר את הלחץ של הקולטס על בריס .  אבל גם הסקונדרי של הקולטס יצטרך לתת פוש מיוחד .  אמנם הגנת המסירה של אינדי לא נופלת בהרבה מזו של הסיינטס בכל הנוגע לחטיפות כדור ,  אבל העובדה שהקורנרים של אינדי הינם צעירים וחסרי ניסיון  ( ועקב כך עלולים להישרף הרבה ,  כפי שקרה במשחק מול הג'טס בשני המהלכים של הט"ד (  הינה בעוכריהם .  בת'יאה ובוליט יצטרכו מצד אחד לשים עין על שני הרסיברים הנוספים שבריס יכניס למערכה ומצד שני לעזור לקורנרים בסגירות שלהם .  היתרון שלהם ,  עם זאת ,  הינו המהירות הטובה שלהם והעובדה שהם לא נשרפים יותר מדי בפספוסי תאקלים .
 והסיינטס ?  ובכן ,  דרו בריס יצטרך לשמור על עצמו מפני שני הפאס-ראשרים של אינדי ,  ובמידה וקו ההתקפה שלו יצליח לנטרל אותם  השמיים הם הגבול .  כלים התקפיים לא חסרים לו ,  כשיש לו בסגל את מיצ'ם ,  הנדרסון ,  שוקי ,  קולסטון ,  בוש ,  בל ותומאס ,  אבל התקפת הסיינטס תצטרך לעבוד בכל הצילינדרים  מול מינסוטה הם היו צריכים שריקות גבוליות של השופטים והרבה עבירות של קווי ההתקפה וההגנה של מינסוטה בשביל לנצח ,  וזה למרות יחס האיבודים העצום שהיה להם .  אם בריס ישתהה יותר מדי עם הכדור  פריני ומאת'יס יהרגו אותו .  אם ימסור קצת לא בכיוון ,  הסקונדרי של הקולטס יפיל את הכדור או יחטוף אותו ,  ואם לא יסווה את הריצה ביעילות מספיקה ,  ההגנה של בראקט תחנוק את נושאי הכדור ,  תוציא את בריס מהמשחק ותיתן למאנינג את הכדור .  בנוסף ,  חייבים הסיינטס לשים נקודות בכל פעם שהכדור בשליטתם .  פתיחת פער של לפחות שני טאצ'ים במחצית הראשונה של המשחק תביא לכך שמאנינג ייאלץ לרדוף אחרי בריס לאורך כל המשחק ,  וזה המצב ששון פייטון מעדיף .  לא שמאנינג לא יכול לחזור מפיגור  ( הוא כבר הוכיח זאת השנה לא פעם ולא פעמיים ,  אלא 8 )  ,  אבל בואו נודה בזה  בריס הוא לא מאנינג ,  והסיינטס עדיין לא ממש הוכיחו העונה שהם יכולים לחנוק את היריבות שלהן ולחזור מפיגור גדול .
 בהגנה ,  חייבים הסיינטס ללכת על הכדור בשתי דרכים אפשריות  להפיל אותו או לחטוף אותו .  ללכת על התיקול לא יהיה אפקטיבי מספיק מול ההתקפה של הקולטס ,  שהראו השנה שגם כשכולם יודעים שמאנינג הולך למסור הוא עדיין משיג את הדאון הראשון כצריך .  למאנינג לוקח בדרך כלל בין רבע לשניים להבין את ההגנה הניצבת מולו ,  וזה יקרה גם במשחק הזה .  בדיוק בגלל זה הגנת הסיינטס חייבת גם להגיע אליו כמה שיותר פעמים  ( בגמר ה-AFC ,  ברגע שהג'טס לא הצליחו יותר ללחוץ אותו ,  הוא קרע אותם )  ,  גם לעצור אותו בתחילת המשחק ולתת להתקפה לשים נקודות ,  וגם לחטוף כמה שיותר כדורים שהוא מוסר  ( או כשהרצים של אינדי עם הכדור )  .  מול וורנר ומול פארב הצליחה ההגנה של הסיינטס לשלוט במשחק ,  והם חייבים להיות אפילו יותר אפקטיביים ופיזיים מול מאנינג ושות' ,  כי מאנינג לא ימסור את הכדור ליריב יותר מדי פעמים ,  ותחת לחץ הוא יזרוק החוצה או יאכל את הסאק .  מעבר לכך ,  הסקונדרי של הסיינטס  בראשות דארן שארפר  חייב לעמוד בקצב של הרסיברים של אינדי .  לגארסון יש מבערים באחוריו ,  קולי יכול לתפוס כמעט כל כדור שנזרק לעברו ,  דאלאס קלארק יכול להופיע משום מקום ,  אדאיי הוא הנשק האולטימטיבי במהלכי סקרין ורג'י וויין הוא רג'י וויין .  גם הקורנר הטוב בליגה  דארל ריוויס  לא הצליח לשתק את חוליית התופסים של הקולטס ,  וללא חטיפות ,  כפיות פאמבלים ועצירה בטווח 5 היארדים הראשונים ,  הם לא יוכלו לעמוד בבליץ האווירי של אינדיאנפוליס .  אחרי כל ההצהרות הלוחמניות שהשמיעו השבוע שחקני ומאמני ההגנה של ניו אורלינס ,  הגיע שלב ההוכחה .  משחק  " רך "  מדי שלהם ,  והמשחק הזה מחוץ לשליטתם .
 אינדיאנפוליס- רוברט מאת'יס .  כבר ציינו למעלה מדוע הוא הבורג המרכזי של הגנת הקולטס ,  שחייבת להגיע לבריס ולמנוע ממנו להפעיל את ההתקפה האווירית שלו באופן אפקטיבי .  מאת'יס יהיה חייב לתת משחק גדול ,  בין אם פריני ישחק ובין אם לא ,  להוציא את הכדור מהידיים של בריס או הרצים שלו ולהראות על הבמה הגדולה בעולם למה מגיעים לו מיליונים .  פאס-ראש טוב יוציא את התקפת הסיינטס משיווי משקל ,  וכפי שראינו העונה  ( בעיקר מול דאלאס ומינסוטה )   זו הדרך היחידה לנטרל את ניו אורלינס .
 ניו אורלינס  דארן שארפר .  הסייפטי של הסיינטס ,  שהוביל את הליגה בחטיפות אוויריות ,  יהיה חייב לתת משחק גדול מהחיים ולחטוף כמה שיותר מסירות של מאנינג .  אמנם מאנינג הוא לא אדם שאיבודי כדור יהרגו לו את המומנטום ,  אבל בלי איבודי כדור מצד הקולטס ,  לסיינטס יהיה יום קשה מאוד במשרד ,  כפי שראינו בגמר החטיבתי ,  ומול הרסיברים של הקולטס ,  לא מספיק לחכות לזריקות המפוזרות  צריך להשיג את החטיפות ,  ליצור איבודים ,  ובזה שארפר מצטיין .
 כן ,  בסופו של דבר ,  למרות כל ההייפ על הקרב בין שני הק"בים הגדולים הללו ,  מי שייתן את הטון יהיה שחקן הגנה .  מי שיצליח להשיג את המהלכים הגדולים מול הק"ב שמולו ,  ינצח .
 הימור :  טוב ,  זה קשה מאוד .  בכל זאת ,  מדובר בשתי קבוצות שהן כמעט קופי אחת של השנייה ,  והמשחק הזה יכול להיגמר על חודו של המהלך האחרון ,  כלומר שמי שיחזיק בכדור אחרון יהיה זה שינצח .  מצד שני ,  אנחנו עלולים לחזות בנפילה ,  כשיותר מדי פעמים בהיסטוריה של המשחק ,  אכזב הסופרבול את מי שציפה למשחק מותח ומרתק ,  כך שההיסטוריה בהחלט נגד משחק שייגמר כמו זה של אשתקד עם סקור של המשחק בין אריזונה לגרין ביי .  אבל גם זה עוד יכול להיות .
 אז מי ינצח ?  ובכן ,  עם כל הסימפטיה שיש לי כלפי דרו בריס והסיינטס ,  הם עדיין חרקו כשהם התמודדו מול קבוצות עם פאס-ראש אפקטיבי ,  בדיוק מהסוג שאינדי מביאה למשחק .  בריס תחת לחץ הוא לא מאנינג תחת לחץ ,  ואני לא רואה איך הסיינטס מוציאים את מאנינג מהמשחק ,  בטח לא אם ההגנה  ( החלשה יחסית )  לא תייצר  שוב  חמישה איבודי כדור .  הגנת הקולטס התעלתה על עצמה עד כה בפלייאוף ,  והיכולת של הגנת הסיינטס מתמקדת בעיקר בפיזיות ובכניסה שלהם בק"ב  משהו שלא צפוי לקרות יותר מדי במשחק הזה ,  בין אם כי השופטים יתחילו לשרוק ובין אם בגלל שמאנינג ישחרר את הכדור מהר מדי או יקבל הגנה מספיק טובה .  וזה עוד מבלי לדבר על יכולת קריאת ההגנות שלו .  על העונה הזאת רשום פייטון מאנינג ,  וגם על הסופרבול הזה .  ניצחון למאנינג ,  שיצית מחדש את הדיון אודות הק"ב הטוב בליגה ובהיסטוריה .
 
פוטבול :  מנגבים את הזיעה
מיאמי הלחה תארח בלילה שבין ראשון לשני  ( 1:30 ,  ESPN ,  METV ו-FOX )  את הסופרבול .  ניו אורלינס או אינדיאנפוליס ? 

