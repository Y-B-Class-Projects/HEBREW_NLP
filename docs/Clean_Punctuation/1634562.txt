השרים אישרו הקלות בהליכי התכנון והבנייה
ועדת שרים מיוחדת אישרה את הרפורמה במוסדות התכנון והבנייה .  עם זאת ,  בהתאם לדרישת הארגונים הסביבתיים ,  לא תבוטל הוועדה לשמירה על הסביבה החופית
ועדת השרים ,  בראשות ראש הממשלה בנימין נתניהו ,  אישרה הערב  ( רביעי )  את הרפורמה במוסדות התכנון והבנייה .  עם זאת ,  ראש הממשלה הורה לא לבטל את הוועדה לשמירה על הסביבה החופית .  זאת בעקבות בקשתו של השר להגנת הסביבה גלעד ארדן .  במסגרת הרפורמה תופסק פעילותה של הוועדה לשמירה על הקרקע החקלאית והשטחים הפתוחים .
 מטרתה של הרפורמה היא להקל על היזמים בהליך לאישור תוכניות בנייה ולקצר הליכי תכנון שנמשכים לעתים שנים רבות ומעכבים פרויקטים בתחומי הבנייה בישראל .  במסגרת הרפורמה ,  יחוזקו הוועדות ברשויות המקומיות על חשבון כוחן של הוועדות המחוזיות ושל המועצה הארצית .  
שינוי נוסף במסגרת הרפורמה ,  שעליו הוחלט הערב ,  הוא תגבור הוועדות המקומיות בערים בנציג נוסף שייבחר על ידי המשרד להגנת הסביבה והארגונים הסביבתיים .  לפי ההצעה המקורית ,  היו אמורים להצטרף לוועדות המקומיות שני חברים נוספים כנציגי ציבור .  כעת ,  בעקבות השינוי ,  יהיו שלושה נציגי ציבור שאחד מהם כאמור הוא נציג סביבתי .  למרות השינויים ,  הצביע השר גלעד ארדן נגד הרפורמה .  לטענתו ,  הרפורמה פוגעת בסמכויות המשרד להגנת הסביבה .
 ההחלטה לא לבטל את הוועדה לשמירה על הסביבה החופית  ( הולחו"ף )  באה בניגוד להצעה שגובשה על ידי צוות מומחים ומנכ"ל משרד ראש הממשלה אייל גבאי .  מספר ארגונים הסביבתיים התנגדו לביטול הוועדה ,  שחלק ממטרתה היא לשמור על הסביבה מכרישי נדל"ן שמעוניינים לבנות על קו החוף ..  בכוחה של הוועדה למנוע אישור תוכניות בנייה בתחום הסביבה במרחק של עד 300 מטר מקו המים .  זאת אם לטענת הוועדה מסתמנת פגיעה בטבע ובאינטרסים של הציבור הרחב .
 
השרים אישרו הקלות בהליכי התכנון והבנייה
ועדת שרים מיוחדת אישרה את הרפורמה במוסדות התכנון והבנייה .  עם זאת ,  בהתאם לדרישת הארגונים הסביבתיים ,  לא תבוטל הוועדה לשמירה על הסביבה החופית

