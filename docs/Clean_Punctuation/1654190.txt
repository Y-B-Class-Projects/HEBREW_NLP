העולם משחק בונקר
לאור הקושי למצוא אפיקי השקעה אטרקטיביים ,  משקיעים זהירים מעדיפים כיום להשאיר עתודות נזילות לקראת ימי הבהלה שעוד יבואו 
" אין במה להשקיע ".  התלונה הזאת נשמעת לאחרונה יותר ויותר מפי משקיעים בכל העולם ,  מסיבות ברורות .  השקעות חסרות סיכון או בסיכון נמוך ,  כמו חוב ממשלתי של ממשלות אחראיות ,  אג"ח של חברות בדירוגים גבוהים או פיקדונות בנקאיים ,  מניבות תשואות אפסיות .  כשמדובר בעולם ,  לא פעם הן שליליות במונחים ריאליים.ואם מוכנים לקחת יותר סיכון כדי לקבל תשואה גבוהה יותר ,  מגלים שגם חוב של חברות לא מדורגות כבר אינו מניב תשואות גבוהות במיוחד - ומחירי המניות ,  לאחר הריצה של השנה האחרונה ,  גם הם אינם נמוכים ולעתים אפילו גבוהים מדי .  זה משאיר למשקיעים שתי אפשרויות :  לא להשתתף במשחק ,  להתבצר בנכסים חסרי סיכון או בעלי סיכון נמוך ולהפנים שלא צפויים להם רווחים מהשקעותיהם ;  או להשתתף במשחק ההשקעות ולהבין שהם נוטלים על עצמם סיכונים .  אלא שבעבר ,  נכסים בטוחים הניבו תשואה נמוכה אך חיובית ,  ולחלק מהמשקיעים זה היה טוב מספיק .  כיום ,  כשנכסים כאלה מניבים תשואה אפסית או ריאלית שלילית ,  אותם משקיעים נדחפים לסיכונים שלא בהכרח מתאימים להם.הסיבה לתופעה הזאת ברורה .  העולם מוצף בנזילות ,  הבנקים המרכזיים העמידו את ריביות הבסיס על קרוב לאפס - ובכך משכו את כל תשואות הנכסים כלפי מטה .  זו התמונה בעולם הפיננסי ,  אבל היא אינה מלאה אם לא נבחן במקביל את המצב בעולם הריאלי .  ושם ,  עולם שבו חברות ועסקים אינם משקיעים בניירות אלא בנכסים ריאליים - כמו מכונות ,  ציוד ,  נדל"ן או מו"פ - המצב אינו שונה באופן מהותי.ההשקעות הריאליות הן אלה שמניעות את הכלכלה ,  תורמות לגידול בתוצר ומגייסות כוח אדם - לא המסחר בניירות ערך בשוק המשני .  אלא שמה שקורה בעולם הפיננסי ,  שבו יש עודף נזילות המחפש השקעות - מתרחש גם בעולם הריאלי .  חברות ואנשי עסקים רבים יושבים על הררי מזומנים ,  ולא מוצאים מה לעשות אתם.בימים נורמליים הם היו מחפשים השקעות להגדלת פעילות - עוד קו ייצור ,  עוד השקעה במו"פ וכך הלאה .  אבל זה אינו המצב כיום .  כשבודקים מה עושות חברות עם המקורות שבידיהן מגלים שבחלק גדול מהמקרים הן מתבצרות במזומנים .  לא מעט חברות מגייסות חוב לזמן ארוך אך ורק כדי למחזר חוב קיים או כדי לצבור מזומנים .  השקעות הוניות של חברות ירדו באופן משמעותי בשנה הקודמת ,  ורק מעט חברות הודיעו שבכוונתן להגדיל אותן משמעותית בקרוב .  כחלק מתהליכי הקיצוץ בהוצאות ,  חברות רבות צימצמו את תקציבי המו"פ.למה זה קורה ?  הרי ההשקעות של היום אמורות להיות הרווחים והצמיחה של מחר .  הסיבה היא שגם בעולם הריאלי ,  בדיוק כמו בעולם הפיננסי ,  יש עודף כסף שרודף אחרי מעט מדי הזדמנויות השקעה.מחכים בסבלנות למשבר הבאאם נבחן את גלי ההשקעות הגדולים של העשור הקודם ,  נגלה כמה מגזרים שאליהם הופנו סכומים גדולים .  מגזר התקשורת היה אחד המובילים שבהם .  פרישעה נרחבת של רשתות תקשורת והצעת מגוון רחב של שירותי תקשורת ,  כמו סלולר ואינטרנט מהיר ,  הביאו לתוצאה המקווה - גידול בפעילותהכלכלית ויצירת מיליוני מקומות עבודה.אלא שבמקומות רבים בעולם המערבי ,  כולל ישראל ,  התהליך הזה הגיע למיצוי ,  פחות או יותר .  התוצאה :  חברות אינן משקיעות עוד מעבר לפחת הטבעי ואינן קולטות עוד כוח אדם - ולכן אין בכך תרומה לצמיחה בתוצר ,  אלא בעיקר שמירה על הקיים .  החברות גם אינן זקוקות לכל תזרימי המזומן שהן מייצרות ,  ולכן מה שנשאר זה רק העברות בעלות בשוק המשני ,  הממומנות תוך הסתמכות על כושר ההחזר העתידי שלהן .  לאחרונה ראינו שתי דוגמאות כאלה אצלנו ,  כשהתחלפה הבעלות על פרטנר ובזק.גם חברות אחזקה וקרנות השקעה נמצאות במצב דומה .  מקורות ומזומן יש ;  הזדמנויות השקעה במיזמים עסקיים חדשים - לא כל כך .  מה שנשאר זה רק לקנות עסקים קיימים .  זה אולי נחמד ,  אבל פעילות כלכלית נוספת זה לא מייצר .  השקעות בתעשייה כבר מזמן עברו למזרח הרחוק ,  ובעיקר לסין ,  שגם בה יש לפי הדיווחים עודף כושר ייצור גדול .  כמעט בכל מגזר תעשייתי שאליו תפנו עיניים אין כיום מחסור ביכולת ייצור ,  ולכן היקף ההשקעות בתעשיה ומספר מקומות העבודה שנוצרים נמוכים מקצב שחיקת ההשקעות הטבעי בענף .  נטו ,  בעולם המערבי ,  מגזר התעשייה פולט יותר עובדים מאשר הוא קולט.מגזרים אחרים ,  הדורשים השקעות גדולות וידועים בכושרם לקלוט מספר עובדים גדול ,  סובלים בשנים האחרונות מעודפים משמעותיים .  פרויקטים אדירים בתחום התיירות ,  מלאס וגאס עד דובאי ומקאו ,  הדורשים הון רב מצד אחד וכוח אדם רב מצד שני ,  הסתיימו .  לא פעם מתגלה שיש בהם עודפים .  תופעה דומה מתגלה בתחומי התעופה והספנות ,  ועל השקעות היתר שבוצעו בנדל"ן אין טעם להרחיב.גם מגזר המסחר והקמעונות ,  שקשור בטבורו לנדל"ן המסחרי ,  אינו סובל ממחסור בנפח פעילות - וזאת בלשון המעטה .  הפרדוקס הוא שבמדינות שבהן יש לצרכן כוח קנייה יש במקרים רבים עודף שטחי מסחר ,  ובמדינות שבהן אין שטחי מסחר אין לצרכן כוח קנייה .  מכיוון שיכולת ההשקעה גדולה מהצרכים בפועל ,  נדחפים משקיעים רבים וחברות רבות להשקעות בעלות אפיוני סיכון וסיכוי גבוהים .  מדובר במגזרים כמו ביוטכנולוגיה ,  הייטק ,  אנרגיה אלטרנטיבית או חיפוש נפט.חשוב להדגיש כי לכולם יש מקום בחלק מסוים של עולם ההשקעות ,  אך בגלל אי הוודאות הכפולה הקיימת לגבי הצלחתם העתידית - הן היישומית  ( האם זה בכלל יעבוד ?  )  והן הכלכלית  ( האם זה ירוויח ?  )  - אלה תחומים שונים מאוד מהשקעות סטנדרטיות יותר.מאפיין זה אינו קיים בקו ייצור תעשייתי או במבנה ,  שבו ברור כי ההקמה עצמה תעלה יפה - ומה שנתון בחוסר ודאות הוא אך רק ההצלחה הכלכלית .  בכל מקרה ,  קשה להטיל את כל משימת הגידול והצמיחה בתוצר ובתעסוקה רק על מגזרי קצה אלה .  המסה העיקרית של הפעילות הכלכלית הרי לא יכולה להיות שם ,  וצורכי כוח האדם שלהם מצומצמים מאוד וספציפיים.אז מה נשאר לעשות ?  ראשית ,  צריך להתאים ציפיות .  גם המשקיעים בשווקים הפיננסיים וגם משקיעים ריאליים צריכים להבין שהם חיים בעולם של תשואות נמוכות ,  ומי שרוצה להגדיל תשואה צריך לקחת יותר סיכון .  וסיכון ,  מעצם טבעו ,  נוטה מדי פעם להתממש.שנית ,  ראוי להחזיק עתודה כספית זמינה ,  גם אם היא כמעט שאינה נושאת תשואה .  בעולם שבו מחירי הנכסים גבוהים יחסית ,  ולכן התשואות הגלומות בהן נמוכות והצמיחה הכלכלית נמוכה גם היא ,  יתעוררו לא פעם גלי בהלה .  זו דרכו של עולם .  כך היה בעבר וכך יהיה גם בעתיד .  מי שיהיו לו סבלנות ויכולת להחזיק עתודה פיננסית כזו לימי בהלה ,  ויהיה לו גם עוז להשתמש בה בימים שבהם הבהלה מתפרצת ,  הוא זה שיוכל לשפר את התשואה ארוכת הטווח על נכסיו.הכותב הוא מנכ"ל פסגות קומפס השקעות ומנהל מחקר חו"ל בפסגות .  אין לראות במאמר המלצה לקנייה או למכירה של ני"ע .
 
העולם משחק בונקר
לאור הקושי למצוא אפיקי השקעה אטרקטיביים ,  משקיעים זהירים מעדיפים כיום להשאיר עתודות נזילות לקראת ימי הבהלה שעוד יבואו

