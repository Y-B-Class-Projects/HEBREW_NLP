בריטניה נלחמת באבטלה :  מפחיתה את אשרות העבודה לזרים
הרקע להקטנת המכסה :  אבטלה ,  מצבה הכלכלי הקשה של אירלנד והאווירה האנטי איסלמית של תנועות קיצוניות שונות
בריטניה תפחית משמעותית את מספר הזרים בעלי הכישורים המקצועיים שיורשו לעבוד בה .  הדבר ישפיע ,  בין היתר ,  על חברות ישראליות ,  לרבות היי-טק ,  הנוהגות להציב עובדים מטעמם במדינה זו.לדברי עו"ד צבי קן תור ,  מומחה בתחום הצבת עובדים בחו"ל  ( רילוקיישן )  ,  הוועדה לייעוץ בתחום ההגירה הפועלת בבריטניה ,  פירסמה בימים אלה הנחיות שצפויות להפחית את מספר האזרחים הזרים הנכנסים למדינה זו לצורך עבודתם כמומחים ,  החל מאפריל 2011 .  הוועדה המליצה להפחית את המכסה השנתית של האשרות לעובדים מומחים ל-40 אלף בשנה לעומת 50 אלף כיום ,  ולשקול בעתיד קיצוץ נוסף במכסת האשרות.מדי שנה שנה מתירה רשות ההגירה הבריטית לכ-50 אלף עובדים המוגדרים כ"בעלי כישורים מעל הממוצע ",  להיכנס לשטחה ולעבוד באמצעות אשרות מקבוצת tier 1 או מקבוצת tier 2 .  מטרת ההמלצות היא להשיג הפחתה משמעותית של ההגירה לבריטניה ממדינות זרות ,  כדי להקטין את הנטל על השירותים הציבוריים ,  ובעיקר שירותי הרווחה ,  נושא שעלה בבחירות האחרונות לפרלמנט.לדברי עו"ד קן-תור ,  400-500 עובדים ישראלים  ( לא כולל ישראלים בעלי דרכון אירופי )  בעלי מקצועות נדרשים מוצבים כיום בבריטניה ,  מהם שליש אנשי היי-טק ,  רבע אנשי טלוויזיה ,  בידור ,  תיאטרון ומוסיקה והיתר עובדי פיננסים בתחום הביטוח ,  בתי השקעות וקרנות גידור ." פרסום הנחיות הוועדה יחייב את החברות הישראליות השולחות עובדים לבריטניה ,  לכלכל את צעדיהן אחרת ",  טוען עו"ד קן תור .  לדבריו ,  החברות יצטרכו להתחיל בהליך של בקשת האישור לעובדיהם לעבוד בבריטניה במועד מוקדם יותר ,  מכיוון שלנוכח ההחניות החדשות ,  המכסה השנתית של האשרות תמוצה במהירות רבה יותר .  לדבריו ,  הבריטים ימשיכו לתת פטור מהמכסה ליזמים שיוכיחו כי הם משקיעים בעסק  ( או עסקים )  במדינה לפחות 800 אלף ליש"ט ,  ספורטאים ,  אנשי דת ועובדי חברות בין לאומיות בעלי אשרת עבודה לתקופה של פחות משנה אחת.דו"ח הוועדה מציין שהמטרה המוצהרת של ממשלת בריטניה היא להגיע עד שנת 2014 למספר מהגרים שנתי נמוך מ-10 אלפים בשנה לשם כך הוועדה הוסיפה עוד כמה הנחיות ,  כגון קביעת רף מינימלי שרק מעליו ניתן יהיה לשלם שכר לעובד.לדברי קן תור ,  הרקע להקטנת המכסה של העובדים המקצועיים בבריטניה הוא הגידול באבטלה ,  מצבה הכלכלי הקשה של אירלנד השכנה והאווירה האנטי איסלמית שמפיצות תנועות קיצוניות שונות .
 
בריטניה נלחמת באבטלה :  מפחיתה את אשרות העבודה לזרים
הרקע להקטנת המכסה :  אבטלה ,  מצבה הכלכלי הקשה של אירלנד והאווירה האנטי איסלמית של תנועות קיצוניות שונות

