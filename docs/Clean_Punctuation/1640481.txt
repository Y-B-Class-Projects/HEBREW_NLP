ארגנטינה :  חגיגת שערים
בוקה ג'וניורס נוצחה 4:2 ע"י ניואל'ס אולד בויס ,  ארחנטינוס הדהימה את לאנוס בחוץ 3:6 .  ולז ראשונה אחרי 1:2 על חימנסיה
טורניר הקלאוסורה בארגנטינה לא עוצר מלכת ,  כאשר המחזור השלישי כבר יצא לדרך בסוף השבוע האחרון .  בארבעת המשחקים הראשונים שפתחו את המחזור נפלו לא פחות מ-22 שערים .  המשחק הפורה ביותר היה כשארחנטינוס ג'וניורס הביסה בחוץ את לאנוס בתוצאה המדהימה 3:6 .  תוצאה גדולה אחרת הייתה של ניואל'ס אולד בויס ,  שגברה בביתה 2:4 על בוקה ג'וניורס .  ולז סארספילד ניצחה 1:2 את חימנסיה לא פלאטה ,  בעוד טיגרה וקולון נפרדו בתיקו 2:2 .
 ניואל'ס אולד בויס - בוקה ג'וניורס 2:4
משחק ענק ברוסאריו בו נפלה שישה שערים .  הקבוצה של רוברטו סנסיני פתחה מצוין את המשחק עם כיבוש כבר אחרי שתי דקות של חואן אינסאוראלדה .  חורחה אצ'וקארו  ( 16 )  ומאורו פורמיקה  ( 18 )  הדהימו את הקבוצה של אבל אלבס .  מרטין פאלרמו צימק בפנדל בדקה ה-35 .  עד הדקה ה-87 לא נרשם כיבוש נוסף ,  כשאז לוקאס ויטארי ,  שנכנס כמחליף ,  הבקיע עוד אחד לבוקה .  לוקאס ברנרדי דאג לסגור את הסיפור בתוספת הזמן .  ניואל'ס עם ארבע נקודות ,  כמו בוקה ,  שחווה הפסד ראשון העונה וכנראה מאוד שלא אחרון .
 משחק שנופלים בו תשעה שערים הוא תמיד גדול ,  גם אם הרמה לא גבוהה במיוחד .  הפתיחה הייתה דווקא של המארחים ,  שכבשו שני שערים תוך דקתיים  ( מרקוס אגירה ,  10 וסנטיאגו סלסדו ,  12 )  .  מהדקה ה-24 החל המהפך המדהים של האורחים .  רודריגו ארמוספה  ( שער עצמי ,  24 )  ,  ניקולס פבלוביץ'  ( 44 ,  56 )  ,  איסמעל סוסה  ( 63 )  ,  נסטור אורטיגוזה  ( פנדל ,  69 )  ואמיליאנו הרננדז  ( 79 )  היממו וחבטו במקומיים .  לאונדרו דיאז  ( 81 )  רק צימק .  לאנוס עם הפסד שני .
 ולז סארספילד - חימנסיה לה פלאטה 1:2
האורחים הגיעו אחרי הניצחון היוקרתי בדרבי של לה פלאטה ,  אבל הקבוצה של ריקרדו גארקה הראתה להם שלא כל יום חג .  אלבארו אורמנו  ( שער עצמי ,  7 )  ופרננדו טוביו  ( 25 )  כבשו לוולז .  מרקו פרז רק צמצם  ( 40 )  .  ולז מובילה את הטבלה לפי שעה עם שבע נקודות .
 טיגרה - קולון 2:2לטיגרה :  נסטור אז'אלה  ( 18 ,  ו-64 בפנדל )  ,  לקולון :  אנדרס ריוס  ( 4 )  ,  כריסטיאן פלראנו  ( 49 )  .
 
ארגנטינה :  חגיגת שערים
בוקה ג'וניורס נוצחה 4:2 ע"י ניואל'ס אולד בויס ,  ארחנטינוס הדהימה את לאנוס בחוץ 3:6 .  ולז ראשונה אחרי 1:2 על חימנסיה

