ה"טיימס "  צבר 50 אלף מנויים למהדורה הדיגיטלית מאז שהחל לגבות תשלום עבור תוכן באינטרנט
מספר הגולשים שביקרו באתרי  " טיימס "  ו"סאנדיי טיימס "  ברבעון השלישי נפל ב-42% עקב תחילת גביית תשלום
ענקית המידה ניוז קורפ שבבעלות רופרט מרדוק מסרה היום כי הצליחה למשוך עד כה 105 אלף לקוחות בתשלום למהדורות הדיגיטליות של העיתון  " טיימס "  ו"סאנדיי טיימס "  הלונדוניים ,  מאז החל לגבות תשלום גלישה לאתרי האינטרנט של שני העיתונים בחודש יוני.החברה מסרה כי כמחצית מהלקוחות הם מנויים קבועים ופעילים של אתרי האינטרנט של העיתונים ,  יישום האייפד שלהם או מהדורת העיתונים של קורא הספרים האלקטרוני קינדל .  שאר הלקוחות רק ביצעו רכישות של ידיעות מעת לעת .  כ-100 אלף קוראים נוספים הפעילו חשבונות דיגיטליים חינמיים שנכללים במנוי למהדורות הדפוס של העיתונים ,  מסרה ניוז קורפ.אנליסטים בתחום המדיה ומפרסמים עוקבים מקרוב אחרי המעבר של ניוז קורפ לגביית תשלום עבור גלישה לאתרי הטיימס וסאנדיי טיימס מכיוון שמדובר בעיתונים היומיים הכלליים הבולטים הראשונים שהחלו לגבות תשלום עבור תוכן דיגיטלי .  עיתונאים אחרים אף הם מתכננים להתחיל לגבות תשלום עבור תוכן מקוון לאחר שתקוותיהם כי הכנסות מפרסום באינטרנט יצליחו לפצות על הירידה בהכנסות מפרסום בעיתונות המודפסת ,  התבדו ." הנתונים הללו מראים בבירור כי מספר גדול של אנשים מוכן לשלם עבור עיתונות איכותית בפורמט דיגיטלי ",  אמרה רבקה ברוקס ,  מנכ"לית ניוז אינטרנשונל - הזרוע הבריטית של ניוז קורפ שמוציאה לאור את עיתוני הטיימס.ניוז קורפ ,  אשר כבר גובה תשלום עבור גישה לאתר האינטרנט של העיתון  " וול סטריט ג'ורנל ",  הרחיבה האחרונה את תוכניותיה לגבות תשלום עבור תוכן דיגיטלי - מהלך שאותו מוביל מנכ"ל החברה ,  רופרט מרדוק - כאשר החלה לגבות תשלום עבור תוכן של עיתון בריטי נוסף ,  הצהובון  " ניוז אוף דה וורלד ". הדעה הרווחת בקרב אנליסטים בתחום המדיה עד כה ,  היתה כי יהיה קשה לשכנע קוראים לשלם עבור תוכן חדשות כללי באינטרנט ,  לאור שפע התוכן החדשותי החינמי ברשת .  לעומת זאת ,  עיתונים המתמחים בתחומים צרים יותר כמו עסקים ופיננסים כבר רשמו הצלחה מסוימת בגביית תשלום עבור תוכן דיגיטלי.כך למשל ,  העיתון  " פייננשל טיימס "  הצליח לדבריו למשוך 189 אלף לקוחות בתשלום לאתר האינטרנט שלו ,  שמודל התשלום שלו מאפשר לקוראים לקרוא מספר מוגבל של מאמרים מדי חודש בטרם הם נדרשים להתחיל לשלם עבורם .  ניו יורק טיימס ,  המו"לית של  " אינטרנשונל הראלד טריביון ",  מתכננת להשיק מודל תשלום דומה בשנה הבאה.בעת שניוז קורפ עברה למודל בתשלום בחודש יוני ,  העריכה החברה כי מספר הגולשים שיבקרו באתר  " טיימס "  ו"סאנדיי טיימס "  צפוי לצנוח ב-90% .  בפועל ,  הירידה במספר הגולשים היתה מתונה מעט יותר .  מספר המבקרים הייחודיים החודשי הממוצע בבריטניה שביקר באתרי שני העיתונים ירד ב-42% ,  ל-1.78 מיליון ,  ברבעון השלישי לאחר תחילת גביית התשלום ,  לפי נתוני חברת המחקר נילסן.עם זאת ,  גולשים רבים אינם ממשיכים מעבר לעמוד הבית של העיתונים ,  שהכניסה אליו היא חינם .  למרות זאת ,  ניוז קורפ טוענת כי העיתונים צפויים להרוויח מהמהלך ,  למרות הירידה במספר הגולשים לאתריהם ,  מכיוון שכך תוכל למכור פרסם ממוקד יותר ,  כמו גם ליהנות ממקור הכנסות חדש ממנויים .
 
ה"טיימס "  צבר 50 אלף מנויים למהדורה הדיגיטלית מאז שהחל לגבות תשלום עבור תוכן באינטרנט
מספר הגולשים שביקרו באתרי  " טיימס "  ו"סאנדיי טיימס "  ברבעון השלישי נפל ב-42% עקב תחילת גביית תשלום

