רוצים נישואים יציבים ?  אין סקס עד החתונה
מחקר חדש קובע :  זוגות שלא קיימו יחסי מין לפני החתונה נהנים מחיי נישואים מאושרים יותר .  הזוגות הסבלניים דירגו את הנישואים שלהם כיציבים יותר ב-22% מאלה שלא כבשו את יצרם
הסבלנות משתלמת :  עיתון ה"טלגרף "  הבריטי פרסם אתמול  ( שלישי )  את נתוניו של מחקר חדש אשר נערך על ידי אוניברסיטת BYU במדינת יוטה שבארה"ב ,  ובמסגרתו נשאלו כ-2,000 זוגות נשואים על היבטים שונים בזוגיות שלהם .
 מהמחקר עלה ,  כי הזוגות שלא מימשו את אהבתם עד ליל הכלולות דירגו את הקשר ביניהם כיציב ב-22% יותר מהזוגות שלא עמדו בפיתוי .  בנוסף ,  הזוגות שכבשו את יצרם דיווחו על סיפוק גדול יותר מהנישואים בהיקף הגדול מ-20% מהזוגות האחרים .  עוד עולה כי הזוגות שלא שכבו לפני החתונה דיווחו על תקשורת טובה יותר בינם בהיקף של 12% יותר מהאחרים .  כמו כן ,  בקרב זוגות אלה היתה שביעות רצון גדולה יותר מחיי המין ב-15% מאשר בקרב הזוגות שלא המתינו .
 על פי מומחים שצוטטו במחקר ,  הממצאים הם תוצאה של תקשורת טובה שהתפתחה עקב היעדר האינטימיות הפיזית ביחסים . " גילינו שאלו שהמתינו היו בסופו של דבר מרוצים יותר מחיי המין בזוגיות שלהם .  בעיני ,  הממצא הוא כזה משום שהזוגות למדו לדבר זה עם זה ופיתחו את המיומנויות הנכונות לפתור חיכוכים ",  אמר פרופסור דין באסבי ,  יוזם המחקר .  באסבי הוסיף כי ההמתנה אינה צריכה לנבוע דווקא מטעמים דתיים . " התקשורת הטובה שמפתחים בני הזוג מסייעת ליציבות הקשר ותורמת לסיפוק ממנו לאורך זמן ",  הוסיף .
" זוגות שלא קיימו יחסים לפני החתונה פשוט למדו להביע חיבה בדרכים אחרות ולאו דווקא פיזיות ,  ולדבר על הרגשות על הרצונות שלהם "  טוענת הסקסולוגית פאולה הול שלקחה גם היא חלק במחקר . " אין צורך בכלל לציין שיחסי מין טובים מבוססים קודם כל על תקשורת טובה ". 
 ( עדכון ראשון :  28.12.2010 ,  22:24 ) 

רוצים נישואים יציבים ?  אין סקס עד החתונה
מחקר חדש קובע :  זוגות שלא קיימו יחסי מין לפני החתונה נהנים מחיי נישואים מאושרים יותר .  הזוגות הסבלניים דירגו את הנישואים שלהם כיציבים יותר ב-22% מאלה שלא כבשו את יצרם

