מהבוקר :  שיבושים בתנועת הרכבות בשל השריפה
רכבת ישראל תצמצם באופן משמעותי את מספר הרכבות שהיא מפעילה ,  בעקבות ההחלטה להוציא משימוש קרונות מהסוג שבו פרצה השריפה בשבוע שעבר .  רשימת הקווים שפעולתם תשובש - בפנים
רכבת ישראל תצמצם החל מהבוקר  ( ראשון )  ועד להודעה חדשה את מספר הרכבות שהיא מפעילה באופן משמעותי ,  לאחר שהוחלט להוציא משימוש את הקרונות מהסוג שבו פרצה השריפה בשבוע שעבר .  
עקב ההחלטה ,  יופעלו 220 רכבות ביממה ,  במקום 340 .  לפיכך ,  חלק מהקווים לא יפעלו כלל ולא תתאפשר נסיעה בקווים אשר יוצאים מהתחנות הבאות או מגיעים אליהן :  הוד השרון סוקולוב ,  כפר סבא נורדאו ,  ראש העין צפון ,  פ"ת סגולה ,  פ"ת קריית אריה ,  בני ברק ,  ראשל"צ הראשונים ,  רמלה ,  בית שמש ,  ירושלים גן החיות התנ"כי ,  ירושלים מלחה ודימונה .  בנוסף ,  רכבות פרבריות בקו חיפה חוף הכרמל - קריית מוצקין לא תופעלנה ,  והרכבת היוצאת מתחנת מודיעין מרכז בשעה 07:56 ,  לכיוון ת"א והוד השרון - מבוטלת  ( רכבת מס' 1646 )  .  נוסעים אשר רכשו כרטיסי נסיעה מסוג 'חופשי חודשי' או 'חופשי שבועי' בקווים בהם יחולו שינויים ,  יוכלו להגיע אל קופות תחנות הרכבת ולקבל את כספם בחזרה .
 קווי הרכבת הבאים ימשיכו לפעול כסדרם ,  בשני הכיוונים:נהריה/חיפה - ת"א - באר שבע ,  נהריה/חיפה - נתב"ג - מודיעין ,  בנימינה  אשקלון ,  נתניה - רחובות .
 ההחלטה התקבלה בעקבות מסקנות ועדת הבדיקה המיוחדת שמינה מנכ"ל רכבת ישראל יצחק ישראל .  הוועדה שללה את האפשרות שהשריפה פרצה עקב קצר חשמלי ,  ומצאה כי ישנה תקלה מכנית בכל הקרונות מהסוג בו פרצה האש .  
ביום שלישי פרצה שריפה בשניים מקרונות רכבת שהייתה בדרכה מנהריה לתל אביב .  כתוצאה מהשריפה נפצעו חמישה בני אדם באורח בינוני ו-111 נפצעו באורח קל . " הנפגעים סבלו בעיקר משאיפת עשן ומחבלות וחתכים משברי החלונות שנופצו ,  כשנמלטו מהקרונות ",  נמסר ממד"א .
 
מהבוקר :  שיבושים בתנועת הרכבות בשל השריפה
רכבת ישראל תצמצם באופן משמעותי את מספר הרכבות שהיא מפעילה ,  בעקבות ההחלטה להוציא משימוש קרונות מהסוג שבו פרצה השריפה בשבוע שעבר .  רשימת הקווים שפעולתם תשובש - בפנים

