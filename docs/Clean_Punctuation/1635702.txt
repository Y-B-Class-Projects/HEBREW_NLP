משרד התחבורה מכניס מערכת אזהרה מפני חטיפות מטוסים ;  איגוד הטייסים הארצי :  המערכת לא יעילה
לטענת איגוד הטייסים והארגון הבינלאומי של חברות תעופה סדירות בישראל ,  הכנסת המערכת תפגע בבטיחות הטיסה
עימות חזיתי בין משרד התחבורה לבין האיגוד הארצי של הטייסים ויאט"א  ( הארגון הבינלאומי של חברות תעופה סדירות בישראל )  נחשף אתמול לאחר ששני הגופים הביעו התנגדות לשימוש במערכת חדשה ,  שנועדה להזהיר מפני חטיפות מטוסים  ( "קוד פוזיטיבי ")  לפני הנחיתה בנתב"ג .  שני הגופים התריעו ,  כי המערכת  " לא יעילה ותפגע בבטיחות הטיסה ". משרד התחבורה מתכנן להכניס את המערכת לשימוש מבצעי החל מה-1 במארס ,  לאחר שחברת אלביט תיקנה את הליקויים שהתגלו במהלך ניסוייה ב-2009 .  בסוף השבוע שעבר הסתיימה סדרה של תדריכים בנושא ,  למנהלי חמש חברות התעופה הזרות שפועלות בישראל ,  ואשר תהיינה ראשונות להשתמש בה ." איגוד הטייסים הישראלי ,  כמו גם הפדרציה הבינלאומית של איגודי הטייסים ifalpa - מוטרדים מאוד מהפעלת מערכת 'הקוד הפוזיטיבי' ,  גם אם מדובר בהפעלה מוגבלת .  לעמדתנו ,  תרומתה של המערכת לביטחון שולית ביותר ,  אם בכלל .  בניגוד למה שמנסים להציג ,  יכולתה למנוע חטיפות מטוסים מוטלת בספק גדול .  המערכת יוצרת שורה ארוכה של בעיות אחרות ,  הן בתחום הביטחון והן בתחום בטיחות הטיסה .  בנוסף ,  עולה חשש כבד ,  כי במצבי קיצון יביא השימוש במערכת להפלת מטוס תמים על יושביו ",  אמר לדה מרקר ,  יו"ר האיגוד הארצי של הטייסים בישראל ,  קברניט בועז חטיבה ,  לקראת הפעלתה של המערכת החדשה.מערכת ההתרעה  - " קוד פוזיטיבי ",  פותחה על ידי חברת אלביט .  היא פועלת באמצעות כרטיס אלקטרוני חכם ,  בו מצוייד כל טייס .  לקראת הנחיתה בישראל ,  אמור הכרטיס לשדר למרכז בקרה שהוקם בבית דגן ,  אות זיהוי אישי לכל טייס .  חמש חברות התעופה הראשונות אשר יחלו לעשות שימוש מבצעי במערכת הן :  אייר קנדה ,  קונטיננל איירליינס ,  דלתא איירליינס ,  יו.אס אייר ואתיופיאן איירליינס ." תחלואי המערכת ,  אמינותה הנמוכה ונקודות כשל נוספות נחשפו עוד במהלך הניסויים שנערכו לקראת הפעלתה ,  בשנים 2007-2009 .  בולטים במיוחד בהקשר זה :  יירוט מטוס קונטיננטל איירליינס  ( לפני הנחיתה בנתב"ג )  באפריל 2007 ויירוט מטוס חברת התעופה דלתא איירליינס באפריל 2009 - אירועים בהם באו לידי ביטוי הכשלים מפניהם התריע איגוד הטייסים במלוא חומרתם ",  אמר יו"ר האיגוד הארצי של הטייסים.משרד התחבורה הפסיק ב-15 באפריל 2009 את הניסוי במערכת הקוד הפוזיטיבי שנועדה להתריע על חטיפת מטוסים ופיגועי טרור .  ההודעה על השלמת הניסוי נשלחה לחברות התעופה ,  יומיים בלבד לאחר שימוש כושל של קברניט חברת דלתא איירליינס ,  בכרטיסו האלקטרוני האישי.הניסוי החל ב-1 בדצמבר 2009 והשתתפו בו שלוש חברות תעופה זרות :  דלתא איירליינס ,  אייר קנדה ואתיופאן איירליינס -סך של כ-2,000 טייסים ו-450 טיסות .  במשרד התחבורה ניתחו את תוצאות הניסוי והתגלה כשל בכרטיס האלקטרוני .  חברת אלביט תיקנה את הליקויים והכניסה שיניים בכרטיס החכם ,  לקראת הפעלתה מחדש של המערכת ." איגוד הטייסים - הישראלי והבינלאומי - הבהירו את עמדתם בסדרת מכתבים מפורטים שנשלחו לשר התחבורה ובסדרת דיונים עם גורמי משרד התחבורה ,  המופקדים על המערכת .  בעקבות פעילות האיגודים נעשו אמנם נסיונות לתיקון הליקויים ואולם ככל הידוע לנו רק חלק מהליקויים תוקן ,  חלקם טרם תוקנו ויתרתם כלל אינה ניתנת לתיקון ",  אמר עוד קברניט חטיבה.לדבריו ,  על רקע עובדות אלו ,  עמדת איגוד הטייסים היא כי  " הכנסת המערכת לשימוש מבצעי הינה שגויה ,  בלשון המעטה .  השיקולים שבבסיס שאיפת גורמי הביטחון להפעילה ,  כפי שהוצגו בפנינו ,  אינם מצדיקים את הכנסת המערכת לשימוש .  עם זאת ,  איגוד הטייסים מצפה להמשך הדיאלוג עם גורמי משרדי התחבורה ביחס למערכת ". יאט"א הביע אף הוא התנגדות ליישום הפעלת המערכת החדשה .  מנכ"ל הארגון הבינ"ל בארץ ,  קובי זוסמן ,  פנה למשרד התחבורה ולחברות התעופה הזרות אשר פועלות בישראל ,  והודיע להן על הסתייגותו של הארגון מהכנסת המערכת לשימוש מבצעי.מנהל אגף בכיר להסברה ויחסים בינלאומיים במשרד התחבורה ,  אבנר עובדיה ,  אמר בתגובה ,  כי  " מערכת ההתראה - קוד פוזיטיבי - אושרה על ידי כל הרשויות הרלוונטיות ובכלל רשות התעופה האזרחית הישראלית ומינהל התעופה האזרחי האמריקאי .  המערכת נוסתה בהצלחה ועברה את כל הבחינות הנדרשות .  לאחרונה הוחלט להפעילה באופן מבצעי בקרב מספר חברות תעופה גדולות בעולם .  עד כה בוצעו למעלה מ-3,200 טיסות עם הקוד הפוזיטיבי .  מספר הזנקות המטוסים לעבר מטוסים שהשתתפו בניסוי ירד לאפס ". 

משרד התחבורה מכניס מערכת אזהרה מפני חטיפות מטוסים ;  איגוד הטייסים הארצי :  המערכת לא יעילה
לטענת איגוד הטייסים והארגון הבינלאומי של חברות תעופה סדירות בישראל ,  הכנסת המערכת תפגע בבטיחות הטיסה

