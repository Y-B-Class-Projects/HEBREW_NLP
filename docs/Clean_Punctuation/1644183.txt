בוסטון ,  יש לנו בעיה 
בעוד מכשירים עוקבי מדד גייסו 140 מיליארד דולר בארה"ב ב-2009 ,  הקרנות המנייתיות המנוהלות סבלו מפדיונות של 37 מיליארד דולר .  הקרנות מבוסטון ,  שהיו פעם סמל להצלחה ולמוניטין של תעשיית ניהול ההשקעות ,  מתקשות להתאושש מהמשברים של העשור האחרון
שלוש קרנות נאמנות מבוסטון שהצליחו להתברג בעשירייה המובילה בארה"ב ב-1999 פתחו את 2010 עם נתח שוק קטן יותר .  פידליטי ,  פוטנם ו-mfs החזיקו בדצמבר ב-12% משוק קרנות המניות והאג"ח ,  שהיקפו המוערך הוא 6.9 טריליון דולר .  לפי נתוני חברת מחקר הקרנות מורנינגסטאר ,  מדובר בירידה חדה - לפני עשור החזיקו הקרנות האלה 21% מהשוק .  פידליטי איבדה את המקום הראשון בדירוג קרנות הגידור הגדולות ,  וירדה למקום השלישי .  פוטנם צנחה מהמקום הרביעי למקום ה-26 .  mfs ,  שהקימה ב-1924 את קרן הנאמנות הראשונה בארה"ב ,  ירדה שישה מקומות - למקום ה-16 .  העשור האחרון ,  שבו ירד מדד 500 s & p ב-9%  ( כולל דיווידנדים )  ,  היה קשה במיוחד עבור מנהלי הקרנות הגדולים בבוסטון .  זאת ,  מכיוון שמשקיעים פרטיים נהרו לתחום הקרנות העוקבות אחר מדדים ואג"ח - שבו הם אינם חזקים ,  ושבו העמלות נמוכות יותר מאשר בקרנות מנייתיות שבהן הניהול אקטיבי . " הימים שבהם היינו מעלים את בוחרי המניות המוצלחים על נס הגיעו לסיומם ",  אומר אדוארד ריילי ,  המנהל קרנות בבוסטון מאז 1967 ,  בהן זרוע הקרנות של בנק סטייט סטריט .  כיום ריילי הוא סמנכ"ל ההשקעות של חברת ריילי אסט מנג'מנט .  ואולם הנזק אינו רק למוניטין - חברות הקרנות של בוסטון פיטרו עובדים והעבירו משרות מחוץ למדינת מסצ'וסטס כדי לצמצם עלויות .  שתי מרוויחות גדולות הנהנות הגדולות מהשינוי בעולם הקרנות הן ונגארד גרופ ,  המתמחה בקרנות מדדיות זולות ,  ופימקו - שקרן טוטאל ריטרן שלה נהנתה מהעניין המחודש באג"ח והיתה לקרן האג"ח הגדולה בעולם .  לפי נתוני מורנינגסטאר ,  ונגארד ,  הנמצאת בבעלות משקיעי הקרן ,  משכה השקעות בסך 440 מיליארד דולר בעשור - הסכום הגדול ביותר מקרב מנהלי קרנות המניות והאג"ח .  הקרן הגדולה ביותר של ונגארד ,  היושבת בפנסילווניה ,  היא קרן ונגארד טוטאל סטוק מרקט אינדקס ,  ששווייה כ-107 מיליארד דולר ,  ושעוקבת אחר תשואות מניות של 1,300 החברות הגדולות בארה"ב ,  לפי שווי שוק .  פימקו ,  היושבת בקליפורניה ונמצאת בבעלות חברת הביטוח הגרמנית אליאנץ ,  משכה השקעות בסך 210 מיליארד דולר .  פימקום טוטאל ריטרן ,  המנוהלת על ידי  " מלך האג"ח "  ביל גרוס ,  החזיקה 32% מנכסיה באג"ח ממשלתיות אמריקאיות נכון לסוף נובמבר ,  ו-17% במשכנתאות .  הקרנות של ונגארד ופימקו נמצאות במקום אחר לחלוטין לעומת פידליטי מגלן ,  שצמיחתה תחת הנהלת פיטר לינץ' ב-1977-1990 מיסדה את מעמדה של בוסטון כמרכז עולמם של מנהלי קרנות המתמחים בבחירת המניות .  לינץ' ,  עם רעמת השיער הלבנה הידועה שלו ,  דגל ברכישת מניות של חברות שהמשקיעים מכירים ומבינים .  הוא ביצע חלק גדול מהמחקר שלו בעצמו באמצעות פגישות עם מנהלים ,  לקוחות וספקים .  בתקופת לינץ' ,  מגלן רשמה תשואות של 29% בשנה ,  לעומת תשואה של 15% של מדד 500 s & p וספר ההמלצות שלו למשקיעיםו מ-1989 ,  היה רב-מכר .  איתור מנהלי קרנות  " שיכולים לבחור ביעילות מניות מנצחות היה דרך טובה למשקיעים להגדיל את הונם ,  ולדעתי זה יהיה נכון גם בעתיד ",  כתב לינץ' במייל לערוץ בלומברג ניוז .  לינץ' הוא כיום סגן יו"ר זרוע ניהול הקרנות של פידליטי ,  ומשמש כמנטור לאנליסטים שלה ,  לדברי סקוט ביירל ,  דובר החברה .  לדברי דון פיליפס ,  דירקטור במורנינגסטאר ,  השווקים הדוביים של 2000-2002 ו-2007-2009 ,  פגעו בתהילה של סגנון ניהול הקרנות של לינץ' . " מנהלי ההשקעות בקרנות המנייתיות לא הצליחו לחמוק משתי הבועות שהיו באחרונה ",  אמר פיליפס בראיון טלפוני . " פחות אנשים מוכנים להאמין שהם יצליחו לעשות זאת בעתיד ".  המשקיעיים הזרימו סכום שיא של 357 מיליארד דולר לקרנות אג"ח ב-2009 בעקבות ירידה של 37% במדד 500 s & p ב-2008 ,  לפני נתוני מורנינגסטאר .  הם הזרימו 36 מיליארד דולר לקרנות העוקבות אחר מדדי המניות והשקיעו 104 מיליארד דולר בתעודות סל  ( etf )  .  קרנות מנייתיות מנוהלות ,  לעומת זאת ,  סבלו מפדיונות בסך 37 מיליארד דולר .  מבין חברות ניהול ההשקעות בארה"ב ,  פוטנאם סבלה מהפדיונות הגדולים ביותר .  לקוחותיה משכו 108 מיליארד דולר מקרנות המניות והאג"ח במשך עשר שנים ,  והותירו אותה עם נכסים של 49 מיליארד דולר .  mfs ניהלה נכסים בסך 68 מיליארד דולר ב-31 בדצמבר ,  לאחר פדיונות בסך 2 מיליארד דולר .  פידליטי זכתה לפיקדונות בסך 101 מיליארד דולר וסיימה את 2009 עם נכסים בסך 738 מיליארד דולר .  העשור האבוד של בוסטון  " זה היה העשור הכמעט אבוד של החברות מבוסטון ",  אומר ג'ים לוול ,  עורך עלון החדשות העצמאי fidelityinvestor.com .  הבולטות של בוסטון כמוקד לניהול נכסים נובע מהחלטתו של השופט סמואל פוטנאם מ-1830 ,  שהעניקה לנאמנים חופש פעולה נרחב להשקיע את כספם של לקוחותיהם האמידים .  לאחר mfs נכנסה לשוק קרנות הנאמנות גם סטייט סטריט ב-1924 וב-1930 גם פידליטי הלכה בעקבותיהם .  ב-1970 הרחיבה פידליטי את הקונצפט והחלה למכור קרנות ישירות לציבור ,  באמצעות פרסומות .  תעשיית הקרנות סייעה לחלץ את העיר מקשייה הכלכליים בשנות ה-80 ,  ונותרה אחד ממנועי הצמיחה העיקריים של כלכלתה .  זאת ,  אף שלדברי אלן קלייטון-מת'יוז ,  כלכלן באוניברסיטת נורת'-איסטרן בבוסטון השפעתה נחלשה עם השנים .  השכר השנתי הממוצע של עובד במגזר ההשקעות במסצ'וסטס היה 214 אלף דולר ב-2008 ,  פי ארבעה מהממוצע של שאר העובדים במדינה .  באותה שנה נפל מספר המועסקים במגזר ל-46 אלף לעומת 55 אלף ב-2001 .  בעקבות הנפילה בשוק המניות בארה"ב ב-2008 קיצצה פידליטי 3,000 משרות ,  פוטנאם קיצצה 360 ו-mfs קיצצה 90 .  פקיעתה של בועת הטכנולוגיה ב-2000 פגעה בחברות בבוסטון ,  שנודעו בכך שהשקיעו בחברות שהכנסותיהן ורווחיהן צמחו במהירות גבוהה יותר מהממוצע בשוק .  קרן ניו אופורטיוניטיז של פוטנאם ,  וקרן גרואת' של mfs נפלו שתיהן ביותר מ-70% בין מארס 2000 לאוקטובר 2002 ,  לעומת נפילה של 47% במדד 500 s & p באותה תקופה .  שתי החברות גם הואשמו על ידי הרגולטורים בכך שהתירו פעולות מסחר לא חוקיות לחלק מלקוחותיהן - חלק משערורייה שהובילה להסדר בסך יותר מ-4.4 מיליארד דולר ששילמו החברות כדי להסדיר את האישומים נגדן .  עוברים לתעודות סל המשבר הפיננסי ב-2008 גרם למשקיעים להימלט משוק המניות ,  וכשחזרו העדיפו להשקיע באג"ח ובקרנות מדדיות . " החברות הגדולות בבוסטון מעולם לא פיתחו מוניטין משמעותיים בתחומים אלה ,  ולכן נקשרו בתודעת הציבור להשקעה במניות ",  אומר לוול .  בריאן הוגן ,  נשיא חטיבת המניות של פידליטי ,  אומר כי המאבק למשוך משקיעים לקרנות המניות משקף את התקופה הקשה שעברה על השווקים ,  ולא חשפה חולשה בגישת ההשקעות של החברה . " אם נצליח להניב ביצועים עקביים נראה גם את ההשקעות זורמות פנימה ",  אמר .  קרנות האג"ח של פידליטי משכו השקעות בסך 21 מיליארד דולר בשנה שעברה ,  לפי מורנינגסטאר .  ג'ואל טילינגאסט ,  שמנהל את קרן priced stock fund-- fidelity low שמנהלת 27 מיליארד דולר ,  עלה על ביצועיהם של כל מנהלי קרנות הנאמנות המגוונות ב-20 השנה האחרונות ,  עם תשואות שנתיות של 14% .  קרן fidelity contrafund של ויליאם דאנוף ,  בסך 61 מיליארד דולר ,  הניבה תשואה שנתית של 12% באותה תקופה והובילה לדירוגו במקום התשיעי מבין מנהלי הקרנות .  בתגובה לתשואות של קרנותיה המנייתיות ,  הגדילה פידליטי את צוות המחקר שלה ב-60% .  מאז 2005 גייסה יותר אנליסטים מנוסים ופתחה משרדים בלונדון ,  הונג קונג ,  טוקיו ומיאמי .  בשנה שעברה עלו ביצועיהן של קרנותיה המנייתיות על אלה של 57% מיריבותיהן .  עם זאת ,  פידליטי התעלמה מהצלחתן של תעודות הסל .  החברה מחזיקה בנתח של פחות מ-0.1% משוק ה-etf בארה"ב ,  שגודלו 776 מיליארד דולר .  לדברי ג'רמי סיגל ,  פרופסור למימון בבית הספר למינהל עסקים וורטון שבאוניברסיטת פנסילווניה ומחבר הספר stocks for the long run ,  תעודות סל משכו השקעות שהיו מופנות בעבר לקרנות מנוהלות . " אנשים מבינים שמנהלי קרנות לא מכים את השוק ",  אמר סיגל ,  המסייע לוויזדום-טרי אינווסטמנטס ,  שמוכרת תעודות סל .  יו"ר mfs רוברט פוזן ,  שהיה בכיר בפידליטי ב-1987-2001 ,  אומר כי נהירת המשקיעים לקרנות אג"ח בשנה שעברה היתה תוצאה של פאניקה בעקבות המשבר . " העניין בקרנות מדדיות עולה ויורד ",  הוא אומר .  גאוף בוברוף ,  יועץ לקרנות נאמנות ברוד איילנד ,  אומר ששנה אחת של שיפור בתשואות לא תספיק כדי לחדש את עניין המשקיעים בחברות מבוסטון . " ברגע שאיבדת קהל נאמן יידרשו שנים לפני שתוכל לזכות בו בחזרה .  הביצועים הגרועים שרשמו הקרנות לתקופה מסוימת שרפו הרבה גשרים ". 

בוסטון ,  יש לנו בעיה 
בעוד מכשירים עוקבי מדד גייסו 140 מיליארד דולר בארה"ב ב-2009 ,  הקרנות המנייתיות המנוהלות סבלו מפדיונות של 37 מיליארד דולר .  הקרנות מבוסטון ,  שהיו פעם סמל להצלחה ולמוניטין של תעשיית ניהול ההשקעות ,  מתקשות להתאושש מהמשברים של העשור האחרון

