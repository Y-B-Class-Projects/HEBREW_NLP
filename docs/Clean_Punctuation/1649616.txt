מלחמת אין ברירה
עינב שיף ממש לא רוצה את אלירז שדה כחבר .  הוא יצביע לו רק כדי למנוע את האפשרות מעוררת הפלצות שהישראליות הדוחה של סער תנצח
אחת הסיבות להזדהות עם מתמודדים בתוכניות ריאליטי ,  היא איזה רצון לאמץ אותם לחיק המציאות של עצמך .  לא מעט אנשים רוצים חבר כמו אלירז ,  כי בחיים יש להם חברים כמו אלירז  קצת אנוכיים ,  קצת קריזיונרים אבל מאלו שאם תתקשר אליהם כשאתה במצוקה הם יבואו ,  אבל רק אחרי שיבינו שממילא לא יתפסו אף אחת הערב .  גם מתכונות אלו אפשר להרכיב סוג של חבר ובהתחשב בהרכב גמר  " האח הגדול "   כנראה גם החבר הטוב ביותר שניתן למצוא שם .   אבל אני לא רוצה את אלירז כחבר שלי .  האמת ,  לא משנה לי כהוא זה אם ינצחו את הגמר אלירז או אלין ואפילו גואל ,  רק כדי לראות את הפרצוף של הקולגות כשהן מחכות לו עם הסכין היפנית .  אלירז לא פחות תחמן ומניפולטור  כנדרש  מכל מתמודד אחר בבית .  בניגוד למיניות האהבלית של אלין והוירטואוזיות של גואל ,  הוא עוד בן אדם שהשתתף בתוכנית ריאליטי ובישראל כבר לא חסרים כאלו .
 אם אלירז לא חבר וגם לא כוסית ואפילו לא חכם במיוחד ,  למה להצביע רק לו ?  כי בדומה לאמונה במפץ הגדול ,  גמר  " האח הגדול "  הוא מפגש כוחות נטול הסבר מהותי בו הציבור ,  אותו גוף נעלם עם רצונות משל עצמו ,  בחר את נבחריו .  במפגש הזה ,  ציבור א' סימן את אלירז וציבור ב' סימן את סער .  מכאן ,  אין אפשרות לבזבז את הקול על מפלגות בוטיק .  מכאן צריך לצאת קול ברור ומהדהד שאומר - אסור שסער יזכה .  אסור שהטיפוס נאלח ,  העילג ,  המריר והמיליטריסטי הזה יזכה לשלושים שניות התהילה שלו ובטח לא לשקל אחד מגוף קפיטליסטי ,  שמפנטז על צופים שמסתובבים עם בליטה אימתנית של זקפה לאומית במכנסיים .  אסור שאדם שבגד בחברתו מול עשרות מצלמות טלוויזיה  ( אבל לא שכב איתה ,  כי לא נעים )  יזכה ללגיטימציה של מיליוני SMSים ,  רק כי הוא טוען ששירת בצבא בתפקיד קרבי .   אלירז יכול מצידי לבזבז את כל כספי הזכייה בבלק ג'ק ,  לקנות חומוסיה ולקרוא לה  " חומוס יצאתי "  ואפילו לנקנק חבר בעת צרה כי בלונדינית קרצה לו .  משום מה ,  עם תכונות כאלו ,  התפתחה לה תיאוריה כאילו אלירז מייצג איזושהי ישראליות אותנטית ,  בגלל הסמי-ערסיות והכאילו חוכמת רחוב .  אשכרה סברס כזה ,  עם הקוצני והמתוק וכל הקשקוש המעייף הזה של מבקרי תרבות מרוטים ,  שבנו קריירה מניתוח פסוודו אינטלקטואלי של דמויות אזוטריות במסווה של  " דיון ציבורי ".  ובכן ,  אלירז הוא לא הישראלי האמיתי ,  פשוט כי אני מתקשה לראות אותו מצביע לליברמן ,  מין קטע שהתחיל כבדיחת פורים והפך למדיניות הרשמית של ישראל .
 לי דווקא נראה שהישראלים נראים כיום כמו סער  שוביניסטים ,  אופורטוניסטים בלי טיפת קלאסה ,  בטוחים שהשמש זורחת מתעודת החוגר שלהם ,  בטוחים שאסור למארינה מקסימיליאן בלומין להופיע בפני חיילים ,  כי היא לא עשתה צבא ושהמדינה זה הם .  בעצם ,  בחלק האחרון הם צודקים  נראה כרגע שהמדינה זה הם ,  ולכן עלינו להוכיח ההיפך .  אם המחיר שצריך לשלם הוא להצביע בלב לא שלם לאלירז  שיהיה אלירז .  ממילא אף אחד לא יקום לתוכנית הבוקר שלו .
 
מלחמת אין ברירה
עינב שיף ממש לא רוצה את אלירז שדה כחבר .  הוא יצביע לו רק כדי למנוע את האפשרות מעוררת הפלצות שהישראליות הדוחה של סער תנצח

