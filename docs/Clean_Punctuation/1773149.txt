טרי : " אם הגרמני הגדול היה משחק ,  היה לנו יותר קל "
 דאלאס נעדרה את נוביצקי רוב המשחק מול הת'אנדר ,  חברו החמיא לו .  מקמילן בונה על אולדריג' ,  סופרמן הגיע לניו ג'רזי
דאלאס קצרה הלילה  ( בין שני לשלישי )  ניצחון שישי ברציפות אחרי שגברה 93:103 על אוקלהומה סיטי ת'אנדר בחוץ ,  זאת למרות שהיא נעדרה ברוב שלבי המשחק את הסקורר הגדול שלה דירק נוביצקי ,  שנפצע בקרסולו כבר בתחילת הרבע השני . " אם הגרמני הגדול היה נמצא על הפרקט ",  אמר חברו של נוביצקי ג'ייסון טרי , " היה לנו הרבה יותר קל .  זה היה מפחיד לראות אותו נוחת כך ונאנק מכאבים ,  אבל כשראינו אותו בהפסקה מחייך ,  שאל אותנו מה התוצאה ואומר לנו :  'תנצחו אותם' ,  קיבלנו הרבה ביטחון ". 
 *  פורטלנד השיגה ניצחון חוץ מצוין על יוטה 91:96 ,  הרבה בעזרתו של למרקוס אולדריג' שטרף את הפרקט עם 26 נקודות והוריד 7 ריבאונדים . " היינו צריכים את הניצחון הזה ",  אמר בסיום מאמן הבלייזרס נייט מקמילן . " אולדריג' הוא שחקן מתפתח ,  הוא בדרך להיות 'האיש הזה' ,  בדרך להיות האיש שאליו הולכים ברגעי ההכרעה .  הוא שיחק עם הרבה ביטחון .  הוא חדר הרבה לצבע ,  רוב הניסיונות שלו היו בצבע ,  הוא קיבל החלטות טובות ". 
 *  אורלנדו השיגה ניצחון חוץ מול הנטס 88:104 ,  והקבוצה של סטן ואן גנדי מתחילה להראות ניצוצות טובים של חיבור אחרי הטרייד שהנחית אצלה מספר תותחים כבדים . " היה לנו קשה להגיע למשחק ",  אמר סופרמן דוויט הווארד לאחר שהאוטובוס שלקח את המג'יק מהמלון נתקע בשלג הכבד שנערם בניו ג'רזי . " אבל התאקלמנו טוב במשחק בכל זאת ". 

טרי : " אם הגרמני הגדול היה משחק ,  היה לנו יותר קל "
 דאלאס נעדרה את נוביצקי רוב המשחק מול הת'אנדר ,  חברו החמיא לו .  מקמילן בונה על אולדריג' ,  סופרמן הגיע לניו ג'רזי

