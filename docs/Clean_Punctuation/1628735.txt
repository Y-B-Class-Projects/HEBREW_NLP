5 כוכבי לכת התגלו מחוץ למערכת השמש
טלסקופ החלל קפלר ,  המחפש כוכבי לכת הסובבים שמשות ,  גילה לראשונה 5 כוכבי לכת .  ככל הנראה לא נוכל ליישב אותם בעתיד מכיוון שהטמפרטורה עליהם מגיעה ל-1,300 מעלות
טלסקופ החלל קפלר של נאס"א ,  שמטרתו לגלות כוכבי לכת בגודל של כדור הארץ הסובבים כוכבים הדומים לשמש ,  גילה את חמשת כוכבי הלכת הראשונים שלו ,  כך הודיעו אמש  ( שני )  בסוכנות החלל האמריקאית .  כוכבי הלכת החדשים מכונים בינתיים קפלר 4b ,  5b ,  6b ,  7b ו-8b .  
העיתון  " USAToday "  דיווח ,  כי כל חמשת כוכבי הלכת שהתגלו גדולים יותר מכדור הארץ ,  והם שייכים לסוג כוכבים שנקרא  " צדקים חמים ",  בשל המסה הגדולה שלהם והטמפרטורה הגבוהה המשתרעת על פני השטח שלהם .  הם מקיפים את השמשות שלהם במשך זמן של בין 3.3 ל-4.9 ימים .  הטמפרטורות המשוערות על פניהם מגיעה ל-1,000 עד 1,300 מעלות צלזיוס .
 טלסקופ החלל קפלר ,  שעלותו נאמדת ב-591 מיליון דולר ,  שוגר לחלל ב-6 במרץ 2009 והוא אמור לצפות בו זמנית ביותר מ-150 אלף כוכבים . " מאוד מרגש לראות את הגילויים הראשונים של קפלר יוצאים לפועל ",  אמר ג'ון מורס ,  מנהל חטיבת האסטרופיסיקה במטה נאס"א בוושינגטון . " ציפינו לכך שצדקים חמים יהיו הראשונים שקפלר יוכל לאתר .  זו רק שאלה של זמן לפני שתצפיות נוספות שלו יובילו לכוכבי לכת קטנים יותר ,  בעלי מסלולים ארוכים יותר ,  ואנו מתקרבים יותר ויותר למצוא תאום ראשון של כדור הארץ ." 
בנוסף ,  הוכיח הטלקסופ שאנחנו לא יודעים עדיין את הכול על החלל ,  כאשר גילה שני גרמי שמים ,  החמים יותר מהכוכב אותו הם מקיפים .  בנאס"א אומרים כי הגרמים הללו חמים מדי מכדי להיות כוכבי לכת ובגודל הלא נכון ובמאסה הלא מתאימה בכדי להיות כוכבים ננסים .  צוות המדענים שחשף את התגלית אמר כי לא ברור מהם הגרמים הללו ,  אולם הם מתכננים לנתח את הממצאים שמגיעים מהטלקסופ .
 המדען הראשי של צוות הטלסקופ ,  ביל בורקי מנאס"א ,  אמר כי גרמי השמיים הללו חמים יותר במאות מעלות מהכוכבים אותם הם מקיפים ומגיעים לטמפרטורות של כ-14 אלף מעלות . " היקום ממשיך להציג לנו דברים מוזרים יותר ממה שאנו מסוגלים לדמיין ",  אמר בורקי שהסביר כי גרמי השמיים הללו אינם דומים לאף גרם שמימי המוכר למדעני הארץ ,  ועד כה אין להם הגדרה ולכן בנאס"א קוראים להם  " חברים חמים ".  מומחי חלל מעריכים ,  כי ייתכן שמדובר בכוכבי לכת שזה עתה נולדו  ( כלומר לפני 200 מיליון שנים )  או כוכבים ננסים לבנים שגוססים ומשילים מעליהם שכבות חיצוניות ומתכווצים .
 
5 כוכבי לכת התגלו מחוץ למערכת השמש
טלסקופ החלל קפלר ,  המחפש כוכבי לכת הסובבים שמשות ,  גילה לראשונה 5 כוכבי לכת .  ככל הנראה לא נוכל ליישב אותם בעתיד מכיוון שהטמפרטורה עליהם מגיעה ל-1,300 מעלות

