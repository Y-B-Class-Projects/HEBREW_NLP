נזקי השטפונות - כיצד לפעול באופן נכון
החורף כבר פה ובימים האחרונים מכה במלוא העוצמה .  גם אם נערכת כראוי ודאגתם לרכושכם ,  רבים אינם יודעים לפעול נכונה במקרה ונגרם נזק .  עו"ד ערן יעקבוביץ נותן כמה עצות 
החורף כבר פה ובימים האחרונים אף מכה במלוא עוצמתו .  גם אם נערכתם מבעוד מועד ודאגתם לבטח את ביתכם ורכושכם מפני פגעי מזג האוויר ,  רבים אינם יודעים כיצד לפעול נכונה במידה ונגרם נזק ,  ולא פעם ,  עלולה פעולה שגויה להביא להקטנת הפיצוי לו זכאים .  להלן שורה של היבטים עליהם יש לתת את הדעת :
 בהתאם לתנאי הפוליסה התקנית שנקבעה ע"י המפקח על הביטוח ,  הרי שנזקי סערה לרבות גשם ,  שלג וברד שבאו בשעת סערה ,  מכוסים ,  ועל חברת הביטוח לפצות את מבוטחיה עבור הנזקים .  חרף זאת ,  חשוב לזכור ,  כי חדירת מים מבעד לקירות או מבעד לתקרה וספיגתם בהם בין בשעת סערה ובין שלא אינם מכוסים .
 נזק אופייני לימות החורף הוא נזק קרה ,  המוביל לא פעם להתפוצצות של קולטי שמש או להבקעות צנרת אינסטלציה.חרף הישנות מקרים מהסוג הזה ,  המציאות הביטוחית מלמדת כי הפוליסה לרוב ,  אינה נותנת כיסוי לנזקים אלו .
 לרוב ,  כאשר הוחלט בחברות הביטוח להעניק פיצוי למבוטחים ,  הרי שזה קרה לאור התבססות על סעיפים בפוליסה שקשורים בנזקי צנרת מים ונוזלים אחרים הנרכשים ע"י המבוטח בתוספת פרמיה ולא לפגעי מזג האוויר .
 בכל מקרה ,  המדובר בנזק שדבר כיסויו שנוי במחלקות וסביר להניח שגם החורף נראה דיון משפטי סביב ההחלטה האם לפצות את המבוטח .  על מנת למנוע מראש הסיכון מומלץ לרכוש כיסוי מתאים אשר ממילא תקף גם לנזקי צנרת אחרים בבית .
 היבט נוסף עליו יש לתת את הדעת הינו היעדר הכיסוי לגדרות ולשערים .  חרף העובדה כי מדובר בנזק קלאסי שאינו מבוטח ,  רוב הציבור נמנע מלחזק את הגדרות והשערים קודם להגיעו של החורף ,  מהלך אשר עשוי במקרים רבים למנוע את קריסת השער והגדר .
 יש להבחין בין מקרה למקרה ובין רכבי שטח שמיועדים לנהיגה בשטח לבין רכבים פרטיים .  בכל הנוגע לרכבים פרטיים ,  הרי שמצופה מהמבוטח שינהג באופן סביר ולא יכנס למקומות שבהם קיים סיכוי בסבירות גדולה כי לא יצא כלעומת שנכנס .  
על בעל הרכב לנהוג ברכבו בזהירות כאילו אין זה מבוטח ,  ומצופה ממנו כי ישאל עצמו האם היה מכניס את הרכב לערוץ הנחל אם לא הייתה מבטחת שנושאת בחובת תשלום הנזק ,  במקרה בו הרכב יושבת .
 במידה והמבוטח נקלע לכביש עירוני מוצף ,  הרי שעפ"י הפסיקה  ,  בית המשפט מוצא פעולה זו כסבירה ,  אולם דורש מהמבוטח כי יעריך קודם לכן את הסיכוי שיוכל לצלוח את המעבר בשלום.מוצע כי היכן שקיימת התלבטות ,  הרי שעדיף שלא להעמיד את הרכב בסיכון של אי מעבר וגרימת נזק שלא יכוסה ע"י המבטחת .
 באשר לרכבי השטח  ,  הרי שניתן להיכנס עמם לשטח ,  אולם יש לנהוג בסבירות ,  ולנסוע רק בשבילים מוכרים של רשות שמורות הטבע ,  ולא באתרים בהם היו הצפות ואזהרות שלא להיכנס אליהם .  במידה והמובטח נסע בשבילים שמוכרים ע"י הרשות להגנת הטבע ,  הרי שבמידה ונגרם לו נזק - יוכר הכיסוי ביתר קלות כי המקום הוכשר ,  נבדק ואושר לנסיעת כלי רכב 4X4 .
 ניתן להגיש דרישה כספית לרשות המקומית בבקשה לקבלת פיצוי עבור הנזקים .  בשלב ראשון יש לדרוש כי תתקן את המפגע כך שהדליפה או כניסת הביוב תיפסק .  לאחר התגבשות הנזקים ויבוש המקום הפגוע  יש להגיש בקשה לפיצוי לפי הערכת שמאי .
 במידה והרשות המקומית סירבה לפצות את בעל הרכוש שניזוק ,  אפשר להגיש תביעה נזיקית כנגד הרשות .  לרוב ,  מעלות הרשויות באופן אוטומטי את הטענה כי כמות משקעים  " חריגה ",  בגדר כח עליון ,  אותה לא ניתן היה לצפות היא שגרמה להצפה ,  ועל כן היא פטורה מחובתה לפצות את התושבים עבור נזקיהם .  
במצב כזה ,  על התובע לדעת  ,  כי בפסיקה נכתב שיכולתה של הרשות המקומית לצפות כי ירד מבול של גשם אינה תלויה באם הדבר התרחש בעבר ,  ודי בידיעה שקיים סיכוי כי ייגרם נזק ,  על מנת שהיא תידרש לפעול על מנת למנוע אותו .
 טענה נוספת ומגוחכת של הרשות הינה כי על בעלי הבתים המתגוררים מתחת למפלס פני המדרכה ,  למגן את ביתם ולבנות קירות מגן וסכרים כדי להגן על רכושם .  לעניין זה קבע בית המשפט ,  כי אין הם מחויבים להשקיע כספים למניעת סכנה שכזו .  
מסכת הטענות של הרשויות המקומיות במטרה להתחמק מאחריות ,  כללה אף טענה ,  כי מקורן של הסתימות במערכת הביוב העירונית היא בהתנהגות התושבים שהשליכו חפצים שונים לבתי השימוש .  כמובן שבית המשפט לא קיבל את הטענה וקבע ,  כי העירייה היא האחראית ,  מכוח החוק ,  לתפעולה ,  שמישותה ותקינותה של מערכת הביוב שבתחום שיפוטה ,  כמו גם לשמירת ניקיונם ועבירותם של הרחובות אשר בתחום זה .
 על התובע להרים את נטל ההוכחה ולשכנע את בית המשפט כי העירייה היא זו שהתרשלה .  על אף זאת ,  במקרים לא מעטים ,  הופך בית המשפט את סדר הדברים וקובע כי הניזוק נדרש להוכיח רק כי נגרם לו נזק ועל העירייה מוטלת החובה לשכנע את בית המשפט כי היא פעלה באופן סביר .  מדובר בניואנס מהותי שעשוי בהחלט להקל על מהלך התביעה ולסלול את הדרך בפני הניזוק לקבל פיצוי .
 הכותב הוא עו"ד ,  מומחה לדיני ביטוח ונזיקין ממשרד צבי יעקובוביץ' ושות' .
 
נזקי השטפונות - כיצד לפעול באופן נכון
החורף כבר פה ובימים האחרונים מכה במלוא העוצמה .  גם אם נערכת כראוי ודאגתם לרכושכם ,  רבים אינם יודעים לפעול נכונה במקרה ונגרם נזק .  עו"ד ערן יעקבוביץ נותן כמה עצות 

