הדליק להם נואה אדומה
הפיסטונס ספגו הפסד תשיעי רצוף ,  98:87 לשיקגו ,  כשג'ואקים נואה מככב עם 15 נק' ו-21 ריב' .  יוסטון - דאלאס 94:97
ליל משחקי ערב השנה החדשה ב-NBA נפתח עם עוד ערב עגום בדטרויט ,  כשהפיסטונס ספגו את הפסדם התשיעי ברציפות ,  הפעם 98:87 לשיקגו ,  והמשיכו את הצניחה הכואבת שלהם לתחתית המזרח .  בהמשך הלילה  ( בין חמישי לשישי )  נערכו ארבעה משחקים נוספים ,  כשיוסטון אירחה את דאלאס לדרבי טקסני לוהט וניצחה 94:97 .  מיאמי הגיעה למדינת הכוכב הבודד למפגש מול סן אנטוניו וספגה תבוסה כואבת 108:78 .  יוטה התארחה אצל אוקלהומה סיטי וראתה את ניק קוליסון מדייק פעמיים מקו העונשין ומבטיח לת'אנדר ניצחון 86:87 .  פילדלפיה המשיכה את מסע משחקיה במערב בביקור בסטייפלס סנטר ,  בו נוצחה על ידי לוס אנג'לס קליפרס 104:88 .
 תוצאות משחקי הלילה :  
יוסטון  ( 13:20 )  - דאלאס  ( 10:22 )  94:97סן אנטוניו  ( 11:19 )  - מיאמי  ( 14:16 )  78:108אוקלהומה סיטי  ( 14:18 )  - יוטה  ( 14:18 )  86:87לוס אנג'לס קליפרס  ( 18:14 )  - פילדלפיה  ( 23:9 )  88:104דטרויט  ( 21:11 )  - שיקגו  ( 17:12 )  98:87
הצרות במישיגן לא נגמרות ,  והעובדה שהבולס זכו להמשיך בהתאוששות שלהם על חשבון יריבתם מהבית המרכזי לא תורמת לתחושה ביציעי הפאלאס .  אחרי מחצית ראשונה צמודה יחסית ,  שהסתיימה ב-39:44 לאורחים משיקגו ,  נבלמו קלעי הפיסטונס לחלוטין ברבע השלישי בו ברחו השוורים ברבע השלישי ל-64:83 בהנהגת דרק רוז המצוין וג'ואקים נואה האגרסיבי ,  שהריצו את חבריהם לניצחון שלישי ברציפות והשאיר את מאמנו ויני דל נגרו בתפקידו לפחות עוד כמה ימים .
 רוז סיים עם 22 נקודות ,  נואה היה קרוב לטריפל דאבל משוגע עם 11 נקודות ,  21 ריבאונדים ו-8 איבודים ,  וטיירוס תומאס עזר עם 19 משלו .  מנגד ניסה בן גורדון להפריע לקבוצתו לשעבר ללא הצלחה עם 21 נקודות ורודני סטאקי קלע 22 נקודות אבל בערב בו טיישון פרינס קולע 11 נקודות  ( 5 מ-16 מהשדה )  וריפ המילטון מגרד רק 7 נקודות  ( 2 מ-13 מהשדה )  ,  לבוכנות אין מה לחפש .
 יוסטון  ( 13:20 )  - דאלאס  ( 10:22 )  94:97
שלשה גדולה של שיין באטייה ,  2:11 לסיום ,  שברה את השוויון ,  העניקה רוח גבית לרוקטס והכריעה את הדרבי הטקסני .  מי שצריך לקבל מאוהדי יוסטון כובע בוקרים משובח הוא ארון ברוקס ,  שלהט עם 30 נקודות  ( 11 מ-26 מהשדה )  ,  ואמר בסיום : " אני מרגיש שעשינו עבודה גדולה ,  אני מתכוון להמשיך לשחק חזק ולזרוק כל עוד אני חופשי ".  ברוקס הוסיף שלשה גדולה משלו 1:35 דקות לסיום ,  פתח יתרון 6 וגם ניסיון של ג'ייסון קיד  ( 14 נק' ,  5 אס' )  לשנות משהו לא הצליח לקלקל לרוקטס את חגיגת השנה החדשה .  ברוקס קיבל עזרה מקארל לאנדרי  ( 15 נק' מהספסל )  ,  קייל לאורי  ( 12 נק' מהספסל )  ולואיס סקולה שתרם 12 ו-13 ריבאונדים .  שון מריון הוליך את המאבס עם 16 ו-9 ריב' ,  דירק נוביצקי היה חלש עם 11 בלבד ב-3 מ-12 מהשדה ,  וגם עזרה מהספסל מצד ג'ייסון טרי  ( 20 נק' )  וג'וש הווארד  ( 16 נק' )  לא הועילה .
 סן אנטוניו  ( 11:19 )  - מיאמי  ( 14:16 )  78:108
חודש עבר מאז שהספרס ניצחו קבוצה עם מאזן חיובי ,  והפעם הם עשו זאת בסטייל .  טים דאנקן קלע 23 והוריד 10 ריבאונדים ,  מאנו ג'ינובילי הוסיף 18 מהספסל ,  טוני פארקר תרם 15 ו-9 אסיסטים ודוואן בלייר קלע 14 בדרך לניצחון עשירי בשניים-עשר המשחקים האחרונים . " עבר הרבה זמן ",  אמר ג'ינובילי בסיום , " אני מאמין שיש לנו עוד הרבה להשתפר כדי להיות מועמדים לאליפות ,  אנחנו לא יציבים העונה ,  אבל אנחנו בדרך הנכונה ".  מיאמי קלעה רק עשרה סלי שדה במחצית השנייה ,  וככה אי אפשר לצאת עם ניצחון .  מייקל ביזלי היה נהדר עם 26 ו-8 ריבאונדים ,  דווין וויד היה פושר עם 16 נקודות ,  6 אסיסטים ו-7 איבודים וג'רמיין אוניל היה חלש עם 6 נקודות .
 אוקלהומה סיטי  ( 14:18 )  - יוטה  ( 14:18 )  86:87
ניק קוליסון הוא השחקן היחיד בסגל ת'אנדר ,  ששיחק בקבוצה בפעם האחרונה בה השיגה רצף של חמישה ניצחונות ,  לפני כארבע שנים .  אחרי שלקח ריבאונד קריטי ודייק בזריקות מהקו 4.5 שניות לסיום ,  חבריו הנוכחיים לקבוצה יכולים להרגיש מה הוא הרגיש אז ,  כשהקבוצה רשמה רצף כזה . " אנחנו מוצאים את הדרך לנצח משחקים ",  אמר קוליסון בסיום , " יש לנו כישרון ואנחנו מנצחים גם אם אנחנו לא משחקים טוב ".  קווין דוראנט קלע 31 ,  אסף 8 ריבאונדים ומסר 5 אסיסטים ,  ואוקלהומה סיטי התגברה על 19 האיבודים שלה במשחק וה-3 מ-11 מחוץ לקשת .  קרלוס בוזר הוליך את יוטה עם 17 נקודות ,  דרון וויליאמס ו-ווסלי מתיוס הוסיפו 14 כל אחד .
 לוס אנג'לס קליפרס  ( 18:14 )  - פילדלפיה  ( 23:9 )  88:104
הקליפרס ,  ללא מאמנם מייק דאנליבי הסובל מפריצת דיסק ושפעת ,  נהנו מניצחו של העוזר טוני בראון ,  ועלו ליתרון בסיום הרבע הרביעי בו ניצחו 14:29 .  ברבע הרביעי הקליפרס המשיכו להכתיב את הקצב ,  סיימו את המשחק עם 55 אחוז מהשדה ו-10 מ-16 מחוץ לקשת ,  ובעיקר - עם ניצחון ביד . " קיבלנו את ההודעה על העדרותו בהתראה קצרה ",  אמר טוני בראון בסיום , " דיברתי עם מייק והוא מאוד שמח על הניצחון ".  כריס קיימן הצטיין בקליפרס עם 26 נקודות ו-10 ריבאונדים ,  בארון דייויס הוסיף 20 ו-7 אסיסטים ,  ראסל באטלר ומרכוס קמבי  ( 10 ריב' )  הוסיפו 14 כל אחד .  לואיס וויליאמס הוליך את פילדלפיה עם 19 נקודות ,  אלטון ברנד הוסיף 17 מהספסל ואלן אייברסון תרם 7 נקודות ו-6 אסיסטים ב-29 דקות משחק .
 
הדליק להם נואה אדומה
הפיסטונס ספגו הפסד תשיעי רצוף ,  98:87 לשיקגו ,  כשג'ואקים נואה מככב עם 15 נק' ו-21 ריב' .  יוסטון - דאלאס 94:97

