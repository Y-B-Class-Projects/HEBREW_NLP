הסופרבול - התוכנית הנצפית ביותר אי פעם בארה"ב
לאחר 27 שנים נשבר השיא של פרק הסיום של  " מ.א.ש "   ( 105.97 מיליון צופים )  ,  כש-106.5 מיליון איש צפו במשחק
הסופרבול שהתקיים בלילה שבין ראשון לשני והסתיים בניצחון ניו אורלינס סיינטס על אינדיאנפוליס קולטס 17:31 הוא לא רק הסופרבול הנצפה ביותר בהיסטוריה ,  אלא גם תוכנית הטלוויזיה עם הכי הרבה צופים .  לראשונה מזה 27 שנים נשבר השיא שהוצב על ידי פרק הסיום של  " מ.א.ש ."  ,  כש-106.5 מיליון איש חזו במשחק ,  לעומת 105.97 מיליון שצפו ב"מ.א.ש ."  .  
שתי סיבות עיקריות היו להייפ סביב ההתמודדות .  האחת - הסיפור סביב סופת  " קטרינה "  והכמיהה של ניו אורלינס לגאולה ,  והשניה הייתה ניסיונו של הקוורטרבק הפופולארי פייטון מאנינג מאינדיאנפוליס לזכות בטבעת אליפות שניה בקריירה . " זה היה אחד הרגעים הקסומים אי פעם בספורט ",  אמר שון מקמאנוס מ-CBS ,  הרשת שהעבירה את ההתמודדות .  
עם זאת ,  הנתון הזה רק מחזק את ההישג של  " מ.א.ש ."  ,  בהתחשב בהבדל העצום בין כמות מכשירי הטלוויזיה שיש היום לבין זו שהייתה ב-1983  ( 30 מיליון מכשירים )  .  מקמנוס הסביר כי היו גם גורמים אובייקטיביים שעזרו לשידור להתרומם : " מזג האוויר הגרוע בצפון מזרח המדינה יחד עם מזג האוויר הנוח בפלורידה היו קומבינציה טובה עבורנו ". 

הסופרבול - התוכנית הנצפית ביותר אי פעם בארה"ב
לאחר 27 שנים נשבר השיא של פרק הסיום של  " מ.א.ש "   ( 105.97 מיליון צופים )  ,  כש-106.5 מיליון איש צפו במשחק

