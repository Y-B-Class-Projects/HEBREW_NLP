קצרים / דלק נדל"ן ממשיכה לממש :  מכרה בניין מגורים בקנדה תמורת 172 מיליון שקל 
 >  >  חברת דלק נדל"ן ,  שבשליטת יצחק תשובה ,  ממשיכה ליישם את אסטרטגיית המימושים שאותה מוביל המנכ"ל ערן מיטל ,  בכדי לעמוד בהתחייבויות לבעלי האג"ח והבנקים .  דלק נדל"ן דיווחה אתמול כי חברה הנכדה דלק גלובל ריאל אסטייט  ( dgre )  חתמה על ההסכם למכירת בניין מגורים במונטריאול שבקנדה בשם  " place elgin "  תמורת כ-47.5 מיליון דולר קנדי  ( כ-172 מיליון שקל )  .   הבניין מתנשא לגובה של 14 קומות וכולל 290 דירות .  שווי הבניין בספרי dgre נכון לסוף ספטמבר 2009 עמד על כ-45.8 מיליון דולר קנדי ,  כשיתרת ההלוואה על הנכס היתה כ-32 מיליון דולר קנדי  ( כ-116 מיליון שקל )  .  עד כה מימשה דלק נדל"ן בעיקר נכסים בישראל תמורת יותר מ-600 מיליון שקל לפי מחירים הדומים לשוויים בספרים .  המימוש הנוכחי מצביע כי החברה מצליחה לממש נכסים גם בחו"ל במחירי ספרים ,  אם כי בדומה לישראל הפגיעה בשוק הנדל"ן הקנדי היתה יחסית מינורית .  בבריטניה וביתר מדינות מערב אירופה ,  שם מוחזקים מרבית הנכסים של דלק גלובל ,  הפגיעה בנדל"ן במשבר העולמי היתה גדולה יותר .  דלק נדל"ן נסחרת לפי שווי שוק של כ-702 מיליון שקל ואג"ח של החברה נסחרות בתשואה לפדיון של עד 13% .
 
קצרים / דלק נדל"ן ממשיכה לממש :  מכרה בניין מגורים בקנדה תמורת 172 מיליון שקל 
nan
