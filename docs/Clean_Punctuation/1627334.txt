הכי טוב לאהוב
אם אתם קוראים ZONE אז העשור האחרון הוא העשור היחיד שאתם מכירים  שני צור מפרגנת לעשר שנים של נטוורקינג ואהבה
עברו חלפו להם 10 שנים .  היו אלה 10 השנים הראשונות של המאה ,  ויותר מזה  10 השנים הראשונות של המילניום .  אחסוך במילים כעת כדי לשפוך אותן מטה ,  הנה כל הסיבות לזכור את עשר השנים האחרונות :
 כי אי אפשר להתעלם מהנתח המשמעותי ביותר בחיינו בעשור האחרון .  שני דברים מרכזיים הוליד העשור מבחינה טכנולוגית :  הראשון הוא הנטוורקינג ,  שהתחיל דרך המייספייס  ( שעת השין ואז שוקס ,  בישראל )  ,  היום זה הפייסבוק הבינלאומי ,  ומקושרים כאן בציון .  סיפורי אהבה רבים פרחו דרך האינטרנט ,  ומאידך גם נפתחה הדלת לפדופילים ,  פושעים ו ..  סתם משועממים למיניהם שביססו את המונח  " ספאם ".  הנטוורקינג הוכיח את עצמו כמבטיח למדי בכל הנוגע למוצא אחרון לאיבוד הבתולים ,  ולסתם שעשועים .  
השני הוא דור 3 וכל גרורותיו .  תחילה היו אלה הפלאפונים שהתהדרו בטייטל  " דור שלישי "   ( מה ,  כאילו ,  היו שני דורות שפספסנו ?  אני לא מבינה את זה )  ,  ואז דור 3.5  (  ?  )  והיום יש בלאקברי ואייפון .  אליהם מתלווים אמ.פי.3 ו-4  ( שוב פוסחים על שתי ספרות )  ואייפוד .  בקיצור קיבלנו אגרוף-תרבות-צריכה ישירות אל הפרצוף החמדני שלנו ,  ששופט אנשים על פי השנה שבה נולד המכשיר הסלולרי שלהם .  אבל יודעים מה ?  אני מפרגנת ,  ועדיין עורגת אל הבלאקברי השחור ההוא שמציץ אליי מחלונות הראווה .
 כאילו ,  המחסור במוזיקה .  מוזיקה טובה ,  לפחות .  לא עוד ביטלס ,  לד זפלין ,  הסקס פיסטולס ונירוונה .  שום דבר לא נשאר מלבד כמה נקבות בביקיני שמפזזות בקליפים גרועים של שירים גרועים של אמנים גרועים .  נותר רק לשמוח שמוזיקת האינדי זוכה להכרת תודה על העובדה שהיא מצילה אותנו מאבדון מוזיקלי של גניחות ,  צרחות ונביחות למיניהן .  
עם זאת ,  אני מחסלת את המרמור שבי ומצדיעה גם למיינסטרים שליווה אותי בגלגל"צ של גיל ההתבגרות  בריטני ,  כרסטינה ,  בלאק אייד פיז ,  מיי כמיקל רומאנס ,  והרשימה ארוכה ,  ארוכה .  וכן ,  אני יודעת שרימיתי וחלקם נולדו בסוף המילניום הקודם .  בגזרה הארצישראלית אני מודה שנחשפנו ליכולות מוזיקליות טובות ,  ולאו דווקא אלה שנולדו בריאליטי של צביקה הדר .  אביב גפן המשיך לפעול ולתת בראש  ( בערך ,  בכל זאת הוא נושק ל-40 )  ,  גילינו את אריק ברמן ,  קרן פלס ושאר יוצאי  " רימון ",  והרכבים מצוינים כמו  " מטרופולין "  ו"איטליז ".  זכינו גם לפסטיבלים איכותיים של מוזיקה ,  אירועים מפוארים ,  והמדינה שלנו על המפה בכל הנוגע להופעות מיובאות .  מבחינה מוזיקלית אנחנו לעולם לא נפסיק להתקדם ,  השאלה היא  לאן ? 
שדווקא רצוי לשבח .  פגשנו סדרות מצוינות כמו  " תרגיע ",   " ניפ/טאק ",   " איך פגשתי את אמא ",  וכמובן  " איש משפחה "  ו"סאות'פארק "  שנותנים לגיטימציה להעביר ערוץ אם אתם שונאים צהוב  סימפסון .  
עוד כיבדו אותנו בנוכחותם האלמותיים והעל-אנושיים למיניהם .  הארי פוטר המשיך להעמיס ירוקים על ירוקים ,  ונתנו לו פייט מכובד בשנתיים האחרונות עם  " דמדומים ".  ספיידרמן שבר את כל השיאים בקופות . " על טבעי ",   " דם אמיתי "  ו"סמולוויל "  עוד מנעימים את לילותינו .
 אבל אין ספק שהטרנד של המאה הוא הריאליטי . " הישרדות "  האמריקאי בטח נמצא בעונה ה-15 ,  אבל אנחנו זכינו לחזות בתופעה רק ב-2003 עם זכייתה של הנינה ב"כוכב ".  מאז אנשים בעלי מוזרויות ואופי ספונטני ולא צפוי מעטרים את המסך ,  וכעת המודלים לחיקוי הם אנשים אמיתיים שמגיעים אלינו באריזה פגומה ותוכן טעון-שיפור ,  אבל אנחנו מתים על זה כי לא צריך להסתכל השמיימה ,  אל הכוכבים כדי לראות אותם .  
ולבסוף ,  ציון לשבח מקבלת ישראל על עשור מדהים של יצירה .  סדרות מקור ,  סרטים עם מועמדות לאוסקר ושחקנים מהשורה הראשונה הפציעו בעשור האחרון  ( מסתבר שאושרי כהן דווקא כן היה בצבא .  בשני סרטים )  .  אמנים חדשים וקומיקאים שמוכיחים כל פעם שליהודים יש כישרון בלהצחיק  ( סשה ברון-כהן ולארי דיוויד ככהני הקומדיה בעולם כיום )  וטלוויזיה ישראלית שנמצאת על גבול הגאונות .  כל הכבוד .
 הכול התחיל בבאג 2000 ,  שניסה לחרוץ את גורלנו ,  ואם אני זוכרת נכון העולם היה אמור להיכחד לפחות 5 פעמים בעשר השנים האחרונות ,  ובכל זאת אנחנו כאן ,  הורגים איש את רעהו בהתקפות טרור  * נאנחת בייאוש כאחרונת הפולניות *  .  חוץ מזה נתגלו תופעות חדשות ,  כמו למשל מחלות עם שמות של חיות :  הפרה המשוגעת ,  שפעת העופות ,  שפעת החזירים שכעת מטילה אימה ומכירה לנו מחדש את המושג  " קבוצת סיכון ". 
פיתחנו גם מודעות לכל הנושא של כדור הארץ ושל הבעיות של עם עצמנו ועם כל הסובבים  גזענות ,  עוני ,  סמים ,  מחלות נפש והפרעות אכילה שגורמת תרבות המערב לכל מי שלא מתאים עצמו אליה .  הכדור הופך ירוק יותר ,  החברה מפולגת יותר והתרבות משתנה משנייה לשנייה .  אני לא מצליחה לעקוב !  תורידו אותי מהרכבת !  חזרה למאה ה-18 לרכב על חמורים אל האגם ,  להתחתן בגיל שמונה וללבוש שמלות מתנפנפות מבדי קנבס מגרדים .
 כי הכול מתחיל ונגמר כאן .  באהבה .  אפלטונית או רומנטית .  זו שבינו לבינה ,  ובעזרת המודעות גם בינו לבינו ובינה ולבינה ,  וזה מה שנפלא  שהיום לכולם מותר לאהוב  ( לפחות לאלה מבינינו שהתקדמו עם המודרנה ומקבלים את האדם כמו שהוא )  ,  לכולם מותר להרגיש .  אני חושבת שאיבדנו את עצמנו בתוך המלחמות ,  החמדנות ,  השנאה ,  הוויכוחים והפוליטיקה .  ולכן אני קוראת לכולם לצאת אל הרחובות ולתת לעצמכם לאהוב  תהיו מי שאתם ,  הומואים ,  לסביות ,  סטרייט ,  חברים או זוגות ,  אבל מקבלים ואוהבים .  סך הכול אם אתם קוראים כאן אתם צעירים ויפים ,  רעננים ,  אנרגטיים ,  חסרי דאגות  תאהבו את זה ,  תאהבו אנשים אחרים ואל תשכחו לאהוב את עצמכם .  צאו לרחוב ונשקו את אהובכם !  אני מבטיחה לא לעשות פרצוף נגעל .  צאו ותחיו ,  ואל תתעסקו במרמור ,  בטינה ,  בשנאה  פיס אנד לאב ,  בייבי ,  פיס אנד לאב .
 כי בסופו של דבר ,  מה עוד יש לנו ?  לחגוג את שנות האלפיים ולהסתכל אחורה בחיוך אל שנות התשעים העליזות ,  עם ערוץ 6 וסוג אחד של ארטיק שוקולד .  מרבית הקוראים בילו את רוב חייהם בעשור הנוכחי ,  שייסגר בעוד שנייה .  אז ..  .  זוכרים את המשקפיים ההם שמחלקים בכל מקום ,  שכתוב שתיים-אפס-אפס-משהו ,  ואז אתם מרכיבים אותם ומרגישים מגניבים ?  אז זהו ,  זה נגמר .  ברוך שפטרנו .  הנה ההיסטוריה אל מול עיניכם ,  מתובלת בהצהרות שנויות במחלוקת שרק קוראות לכם לטקבק אליי בזעם .  שנה טובה ,  אל תשתכרו יותר מידי בסילבסטר  ( כאילו ,  תשתכרו ,  אבל לא יותר מידי )  ,  ותעשו חיים משוגעים .
 
הכי טוב לאהוב
אם אתם קוראים ZONE אז העשור האחרון הוא העשור היחיד שאתם מכירים  שני צור מפרגנת לעשר שנים של נטוורקינג ואהבה

