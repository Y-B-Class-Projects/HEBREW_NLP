הבנק הפדרלי עשוי לאפשר לבנקים החזקים להעלות את הדיבידנד
על מנת לזכות באישור הרגולטורים ,  יידרשו הבנקים להתוות תכנית לעמידה ביעדי הלימות ההון תחת הסכמי באזל 2
הבנק הפדרלי של ארה"ב צפוי בקרוב לאפשר לכמה בנקים חזקים בעלי רמות הון טובות להעלות את תשלומי הדיבידנד ,  כך לפי גורמים המקורבים לנושא.עדכון מדיניות הפד צפוי להתפרסם בשבועות הקרובים .  הבנק הפדרלי צפוי לנקוט גישה שמרנית בהחלטה אילו בנקים יוכלו להעלות את תשלומי הדיבידנד ולהעריך כל בנק בנפרד ,  אמר אדם המקורב לנושא.כיום ,  מעוניינים הבנקים להגדיל את הדיבידנדים ,  אך הרגולטורים מסרבים להעניק את אישורם ,  על רקע חוסר הוודאות לגבי התחזית הכלכלית וכללי הלימות ההון החדשים.ביום חמישי ,  זינק מדד מניות הבנקים kbw בוול סטריט ב-3.6% .  מדד דאו ג'ונס טיפס ב-2%.הבנק הפדרלי אינו מעוניין למנוע מבנקים שנתפסים כחזקים במיוחד להגדיל את חלוקת הדיבידנדים ,  אמר אחד המקורות .  לפי אנליסטים ,  הבנקים האמריקאיים מחזיקים ברמות הון גבוהות יחסית ,  כשהגדולים שבהם מחזיקים ברמות ההון הגבוהות ביותר מזה שנים .  בהתאם לכללי הסכם באזל החדשים ,  יידרשו הבנקים להחזיק בהון באיכות גבוהה בסך של 7% מנכסיהם נושאי הסיכון ,  פי יותר משלושה לעומת השיעור הנוכחי ,  על מנת לשפר את היכולת שלהם להתמודד עם האטה כלכלית ועם זעזועים כלכליים .  עם זאת ,  הבנקים קיבלו תקופת הסתגלות ארוכה לדרישות החדשות  עד 2015.על מנת לקבל אישור להגדיל את הדיבידנדים ,  לא יידרשו הבנקים לעמוד בדרישות הסכם באזל ,  אך יתבקשו להציג תוכנית מפורטת לאופן שבו יגיעו לכך ,  מסר אחד המקורות .  כמו כן יידרשו הבנקים לפרט כיצד יעמדו בדרישות הרפורמה הפיננסית בארה"ב  ( חוק דוד-פרנק )  .
 
הבנק הפדרלי עשוי לאפשר לבנקים החזקים להעלות את הדיבידנד
על מנת לזכות באישור הרגולטורים ,  יידרשו הבנקים להתוות תכנית לעמידה ביעדי הלימות ההון תחת הסכמי באזל 2

