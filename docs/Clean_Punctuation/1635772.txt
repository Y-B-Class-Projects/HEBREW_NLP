לא כל חברה מוכנה למדיה חברתית
שתי שאלות שיסייעו לקבוע אם מנהלי החברה שלכם מוכנים לפלטפורמות של מדיה חברתית ומבינים את משמעותה
 >  >  האם אתם תוהים אם החברה שלכם צריכה להשתמש במדיה חברתית ?  לפני שתחליטו לעודד את המנהלים בחברה לכתוב בלוג ,  או שתתחילו לבחון פלטפורמות לרשתות חברתיות פרטיות ,  בחנו את שני התרחישים הבאים ושאלו את עצמכם כיצד המנהלים בחברה שלכם היו מגיבים .  תרחיש ראשון :  מנהלת מפרסמת את רשומת הבלוג הראשונה שלה ,  שמיועדת בעיקר לעובדיה ,  אך פתוחה לציבור .  מתוך רצון אמיתי שהבלוג יסייע לשורדי גל הפיטורים האחרון ,  היא כותבת שאלו שעזבו את החברה הם עובדים מוכשרים ,  ושהשורדים צריכים לעשות דברים שימלאו אותם במרץ מחודש .  אשתו של עובד שפוטר ,  שולחת מכתב למנכ"ל החברה ובו היא דורשת את פיטורי אותה מנהלת ,  משום שבעיניה הפיסקה שעוסקת בחידוש המרץ של העובדים היא מטופשת וחסרת רגישות .  מה צריך המנכ"ל שלכם לעשות ?  תרחיש שני :  חברה הטמיעה פלטפורמת רשת חברתית פנימית ,  שמאפשרת דירוג וכתיבת הערות על מוצרים ועל שירותים .  שירות חדש ,  שמציעה מחלקת משאבי אנוש ,  זוכה לדירוג נמוך ולהערות שליליות ,  שלא מתוך כוונת זדון .  ראש מחלקת משאבי אנוש מבקש להסיר את ההערות ואת הדירוגים מהאתר .  האם החברה שלכם היתה מאשרת בקשה זאת ?  האופן שבו מנהלים בחברה שלכם היו מגיבים לשני תרחישים אלה ,  עשוי לנבא את הצלחתן או כשלונן של התכניות להטמעת מדיה חברתית בחברה .  אם כבר הטמעתם מדיה חברתית כדי לחזק את הקשר עם לקוחותיכם ,  כיצד מגיבים מנהלים בחברה שלכם לשפע המידע ?  האם הם מגיבים גם כשהמשובים גרועים ,  או שהם דורשים לבצע סינון כדי ליצור שיח מקובל יותר ?  למדיה החברתית יש יכולת לבצע דמוקרטיזציה של מידע ולספק משוב משמעותי בזמן אמת על מוצרים ושירותים .  האם מאפיינים אלו יסייעו לכם לקצר את זמן הפיתוח ,  לשפר את החדשנות וליצור מעורבות בקרב הלקוחות שלכם ,  או שאתם יותר חוששים מפני איומים למבנה ההנהלה ,  לביטחון המידע ולנהלים ההיררכיים ?  אז כיצד הגיבו המנהלים בדוגמות שלעיל ?  המנכ"ל בסיפור הראשון ,  בלוגר בעצמו ,  שלח את המסר הבא למנהלת הזוטרה בצירוף האימייל של אשת העובד המפוטר הזועמת : " ראשית כל ,  חשוב לי לציין שאני מאוד אוהב את הבלוג שלך .  הוא אנושי ,  כתוב היטב - ושולח מסר ,  את המסר הנכון ,  לעובדים שרוצים שמי שמוביל אותם יבין ויכבד אותם .  רציתי שתראי תגובה של אחת הקוראות ,  ואולי תקחי בחשבון את נושא התזמון ברשומות הבלוג הבאות שלך ".  שימו לב לנימה המעודדת ,  למרות מה שהיה עשוי להיתפס כשיקול דעת מוטעה .  המנהלת המשיכה לכתוב את הבלוג שלה ,  ולמדה מהניסיון .  במקרה השני ,  הבעלים של אתר המשוב סירב להסיר את הדירוגים ואת ההערות על המוצר המדובר ,  משום שבעיניו זהו מעשה בלתי הוגן ,  אך הוא עבד עם ראש מחלקת משאבי אנוש כדי לטשטש את הדירוגים הישנים ,  כאשר המחלקה החליטה להשיק גרסה משופרת של אותו שירות .  הכותבת היא יועצת עבודה ולמידה וכותבת הבלוג newlearningplaybook .  ווילירד היא סמנכ"לית הדרכה בסאן מיקרוסיסטמס  *  *  *  הסוגיה :  האם החברה שלכם באמת מוכנה להשלכות שיש לשימוש במדיה כמו בלוגים אישיים של מנהלים או שיתוף הקהל בפיתוח ?  הפתרון :  הטרנד קובע שכן ,  המציאות מוכיחה שלא תמיד הדרך :  בדקו אם המנהלים שלכם מוכנים לקבל ביקורת ולהיחשף ברמה האישית וברמת הביצועים harvard business monday morning מפרסומי בית הספר למינהל עסקים של אוניברסיטת הרווארד

לא כל חברה מוכנה למדיה חברתית
שתי שאלות שיסייעו לקבוע אם מנהלי החברה שלכם מוכנים לפלטפורמות של מדיה חברתית ומבינים את משמעותה

