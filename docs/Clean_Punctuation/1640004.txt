מזג האוויר :  גשם מקומי ,  בערב שלג בהרים
המערכת החורפית נמשכת :  הטמפרטורות בבוקר נשארו נמוכות ,  מלוות בגשם מקומי ברחבי הארץ .  השלג שירד בחרמון והרי הצפון עשוי להתפשט בערב להרי המרכז ולהר הנגב .
  ( צילום :  גדעון צנטנר ,  אדריאן הרבשטיין ,  עריכה :  גדי וינסטוק ,  קריינות :  אילן שניג ) 
הסערה שפוקדת את אזורנו ממשיכה היום  ( שישי )  וגשם מקומי יורד מדי פעם מצפון הארץ ועד הנגב ,  מלווה בטמפרטורות נמוכות מהרגיל בעונה .  בדרום גשום ,  אך לא נחסמו צירי תנועה מרכזיים .  בחרמון יורד שלג ולקראת שעות הערב ייתכן שלג קל בפסגות הגבוהות של הרי הצפון ,  המרכז והר הנגב .  
ביום שבת יהיה מעונן חלקית וקר מהרגיל ,  בבוקר ייתכן גשם מקומי קל בעיקר בדרום ובלילה חשש לקרה במקומות המועדים .  ביום ראשון המערכת צפויה לעבור ,  תורגש עלייה בטמפרטורות וירידה בלחות וביום שני תחול עלייה נוספת במעלות החום .
 ברמת הגולן הטמפרטורות הלילה ירדו עד ל-0 מעלות ובמהלך היום יעלו ל-7 מעלות ,  בגליל העליון הלילה תשרור מעלה אחת בלבד וביום הן יגיעו ל-4 בלבד ,  בחיפה המעלות ינועו בין 6 בלילה ל-14 ביום ,  בתל אביב 14-7 ,  בירושלים הטמפרטורות יהיו קרות כאשר במהלך היום הן צפויות לעלות ל-8 ובלילה לצנוח ל-0 מעלות ולכן קיים סיכוי לשלג בבירה ,  במצפה רמון יהיו 7 מעלות ביום ו-0 בלילה ובאילת הטמפרטורות ינועו בין 17 ביום ל-7 בלילה .
 המערכת החורפית שנכנסה לאזור ביומיים האחרונים הביאה עימה שלג שירד בחרמון ,  ברמת הגולן ,  בהרי הגליל הגבוהים ואף שלג קל ירד אמש בירושלים .  במהלך ליל אמש ירדו חמישה עד שבעה סנטימטרים של שלג ביישובי צפון רמת הגולן והלימודים באזור בוטלו .  בחלקו העליון של אתר החרמון הצטבר שלג בגובה של חצי מטר ולדברי מנהל האתר ,  מנחם ברוך ,  אם השלג יימשך יפתח האתר לסקי .  גשם ירד בחלקים רבים בארץ והרוחות התחזקו עד למהירות של 50 עד 80 קמ"ש .
 עדכון ראשון :  06:01

מזג האוויר :  גשם מקומי ,  בערב שלג בהרים
המערכת החורפית נמשכת :  הטמפרטורות בבוקר נשארו נמוכות ,  מלוות בגשם מקומי ברחבי הארץ .  השלג שירד בחרמון והרי הצפון עשוי להתפשט בערב להרי המרכז ולהר הנגב .
 
