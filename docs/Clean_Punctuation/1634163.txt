הרפורמה במינהל תקועה - בגלל קשיים במגעים עם העובדים
ועדת הכלכלה של הכנסת דנה ברפורמה .  ח"כ כרמל שאמה : " על הצדדים לסיים בשבועיים הקרובים את המו"מ ,  המתארך מעבר לצפוי "
  >  >  בזמן שראש הממשלה בנימין נתניהו מקדם בכל הכוח את הרפורמה במוסדות התכנון ,  הרפורמה במינהל מקרקעי ישראל ,  שאושרה לפני כמה חודשים בכנסת ,  רחוקה מלהיות מיושמת בשטח .  במקביל לאישור הרפורמה ,  נקבע כי המינהל יפסיק לתפקד במתכונתו הנוכחית ורשות המקרקעין החדשה תחל לפעול ב-1 לינואר 2010 .  הסיבה לעיכוב ביישום נעוצה בעובדה שעד כה לא הושגה הסכמה בין הנהלת המינהל לבין העובדים לגבי תנאי עבודתם .  על פי סעיף בחוק הרפורמה לפיו  " רשות מקרקעי ישראל לא תחל לפעול אלא לאחר שנחתם הסכם קיבוצי המסדיר את זכויות עובדי המינהל "   ( סעיף 49ג )  .  ל-themarker נודע כי במינהל מבקשים לשחרר 300 מתוך 700 העובדים ,  כחלק מהמעבר לרשות מקרקעין בהסכמי פרישה מרצון .  בחודשים האחרונים מקיים ועד עובדי המינהל מו"מ מול ראשי המינהל ופקידי האוצר ,  בתיווך ההסתדרות ,  אלא שעד כה הפגישות לא הביאו להסכמים שמניחים את הדעת מצד העובדים .  אתמול קיימה ועדת הכלכלה של הכנסת דיון מיוחד בנוגע לרפורמה במינהל ,  בראשות ח"כ כרמל שאמה ,  שהנחה את הצדדים לסיים את המו"מ בתוך שבועיים : " המצב כיום הוא שיחסי העבודה במינהל הם החסם הראשי להפעלת רשות מקרקעי ישראל חדשה .  בעת חקיקת הרפורמה דאגתי באופן אישי להכניס תיקון לחוק המתנה את פעילות הרשות בהשגת הסכם קיבוצי לעובדים .  אני ממליץ לאוצר לנהל מו"מ תכליתי עם העובדים כאילו הסעיף הנ"ל הוא חוק יסוד .  אך עם זאת ,  המלצתי לעובדים לכלכל את מעשיהם כאילו הסעיף הוא זמני . " יש לי רגישות יתרה לנושא העובדים ,  ועל שני הצדדים - העובדים והאוצר - לסיים בשבועיים הקרובים את המו"מ ,  שמתארך מעבר לצפוי .  על משרד האוצר לשפר את ההצעה לעובדים ולהשוות את ההצעה לתנאים שהציעו לעובדי רשות השידור ,  ועל העובדים להיות מאוזנים בדרישותיהם ולא לעכב ולהתנות את נושא העברת הבעלות כחלק מהמו"מ ".  מקורות במינהל ציינו כי ייתכן שהמו"מ יתארך מעבר לשבועיים ,  בשל פערים גדולים בין הצדדים .  עם זאת ,  מנכ"ל המינהל ,  ירון ביבי ,  ציין בדיון שהתקיים בוועדת הכלכלה כי אף שהמינהל ממשיך לתפקד במתכונתו הישנה ,  בפועל הרפורמה כבר מיושמת : " ניתן לראות כבר כיום את השפעות הרפורמה על שוק מחירי הדירות :  ככל שהיצע גדל המחיר קטן ,  הגענו לסיכום עם הטאבו לגבי קצב העברת הבעלות ואני מעריך שעד סוף שנה נוכל לסיים העברת בעלות של 30 אלף חוכרים שהבעלות ניתנה להם בחינם ". 

הרפורמה במינהל תקועה - בגלל קשיים במגעים עם העובדים
ועדת הכלכלה של הכנסת דנה ברפורמה .  ח"כ כרמל שאמה : " על הצדדים לסיים בשבועיים הקרובים את המו"מ ,  המתארך מעבר לצפוי "
 
