למעלה ממחצית מחברי הפרלמנט בבריטניה נדרשים להחזיר 1.8 מיליון דולר בפרשת החזרי ההוצאות
במאי נחשפה הפרשה ,  בה קיבלו חברי פרלמנט החזרים על הוצאות פרטיות כמו נברשות ,  פורנוגרפיה ומשכנתאות
למעלה ממחצית מחברי הפרלמנט בבריטניה התבקשו להחזיר למדינה סכום כולל של למעלה ממיליון ליש"ט בעקבות פרשת החזרי ההוצאות שנחשפה בשנה שעברה ,  כך עולה מדו"ח שפורסם היום בבריטניה.תומאס לג ,  אשר עמד בראש הוועדה שחקרה את פרשת החזרי ההוצאות ,  אמר כי 392 חברי פרלמנט וחברים לשעבר נדרשים לשלם סכום כולל של 1.12 מיליון ליש"ט  ( 1.77 מיליון דולר )  ,  שלקחו לכיסם כהחזרים על הוצאות פרטיות .  הסכום הראשוני שדרש לג היה 1.3 מיליון ליש"ט ,  אולם בעקבות קבלת ערעורם של 44 חברי פרלמנט הופחת הסכום.במאי 2009 חשף ה"דיילי טלגרף "  אלפי סעיפים של החזרי הוצאות של חברי הפרלמנט .  אלה כללו תשלומים על קניית נברשות ,  פורנוגרפיה ,  תחזוקת אחוזות כפריות והחזרי הוצאות משכנתאות .  שכר חברי הפרלמנט ב-2008 היה 65 אלף ליש"ט בשנה  ( 8,125 דולר בחודש )  .  סך ההוצאות שהוחזרו ל-646 המחוקקים היה 93 מיליון ליש"ט ,  כלומר 143 אלף ליש"ט בממוצע לחבר פרלמנט בשנה - יותר מכפליים משכרם.השערוריה פגעה במפלגות מכל הקשת הפוליטית ,  והעיתוי שבו פרצה - כשהכלכלה הבריטית צונחת ,  מאות אלפים מאבדים את עבודתם ושווי בתיהם של מיליונים הולך ומתאדה - ערער את מעמדה של ממשלת גורדון בראון .  נשמעו תגובות ציבוריות זועמות כמו  " הפרלמנט נהפך לבדיחה של העולם "  ו"לא התפוח רקוב ,  אלא העץ כולו ",  וכן נשמעו קריאות להקדמת הבחירות.בעקבות הפרשה התפטרו והושעו מספר חברי פרלמנט ,  ו-150 אחרים אינם מתכוונים להתמודד במערכת הבחירות הקרובה ,  שתיערך ביוני .  שישה מחברי הפרלמנט נחקרים בימים אלה על ידי המשטרה בנוגע לפרשה ,  ועלולים לעמוד בפני תביעה .  בראון אמר באוקטובר כי יחזיר 12,415 ליש"ט ,  אותם קיבל כהחזרי הוצאות על ניקיון ושירותי כביסה .  מנהיג המפלגה השמרנית ,  דיוויד קמרון ,  החזיר 947 ליש"ט ביוני עבור גיזום עצים ,  החלפת ברזים והחלפת נורות בביתו .  ברברה פולט ממפלגת הלייבור היתה חברת הפרלמנט שקיבלה את הסכום הגדול ביותר - 42,458 ליש"ט - אותו לקחה עבור אבטחה ,  מצלמות במעגל סגור ואזעקה נגד פורצים .
 
למעלה ממחצית מחברי הפרלמנט בבריטניה נדרשים להחזיר 1.8 מיליון דולר בפרשת החזרי ההוצאות
במאי נחשפה הפרשה ,  בה קיבלו חברי פרלמנט החזרים על הוצאות פרטיות כמו נברשות ,  פורנוגרפיה ומשכנתאות

