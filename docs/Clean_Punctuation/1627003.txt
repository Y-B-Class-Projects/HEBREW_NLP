 " עובדי המדינה מהווים מכשול בפני כל התקדמות וכל שיפור "
 איתן דיבר בכנס המרכז הישראלי לניהול ;  הזוכים בפרס למצוינות בשירות :  ביטוח ישיר ,  מכבידנט ובזק בינ"ל 
" עובדי המדינה נחשבים היום מכשול בפני כל התקדמות וכל שיפור ",  כך אמר מיכאל איתן ,  השר המופקד על שיפור השירות הממשלתי לציבור ,  בגמר תחרות פרס המי"ל  ( המרכז הישראלי לניהול )  למצוינות בשרות .  איתן : " אני מאמין שאנחנו יכולים להגיע לשיתוף פעולה - המטרה היא לא להגיע לפיטורי עובדים .  הבעיה היא במיליוני המשתמשים שמבזבזים שעות עבודה על המתנה לשירות ". איתן הוסיף כי הצליח להעביר החלטה על הקמת גוף ממשלתי שיהיה אחראי על השירות הממשלתי לציבור ועבורו גויסו כבר כ-6 מיליון שקל .  לדבריו ,  הגוף יכלול שלושה מסלולים מרכזיים :  מסלול טכנולוגי שיכלול שיתופי פעולה בין חברות פרטיות לעסקיות ;  קביעת מדדים של איכות השירות שיפורסמו בציבור ובכך תקודם שקיפות ;  קידום שיתופי פעולה בין הממשלה לציבור הרחב .  במהלך האירוע הוכרזו הזוכים בתחרות פרס המי"ל למצוינות בשירות .  בקטגוריית  " שירות לקוחות כשותף עסקי אסטרטגי ומוביל שינויים בארגון "  זכתה במקום הראשון חברת ביטוח ישיר עבור הפרוייקט  " האוסקר של השירות ".  במקום השני זכתה חברת מכבידנט ,  ובמקום השלישי זכתה חברת מירס תקשורת.בקטגוריית  " חדשנות ומקצוענות בשירות לקוחות "   ( עד 500 עובדים )  זכתה במקום הראשון חברת פמי פרימיום בפרויקט :  שירות פרימיום .  במקום השני זכתה חברת משקר ,  ובמקום השלישי זכתה חברת להבות שירותים.בקטגוריית  " חדשנות ומקצוענות בשירות לקוחות "  זכתה במקום הראשון חברת ביטוח ישיר עבור הפרויקט  " שירות המא"ה בביטוח ישיר ".  במקום השני זכה בנק מזרחי טפחות .  ובמקום השלישי זכתה חברת אלקטרה מוצרי צריכה  ( 1951 )  בע"מ .  בקטגוריית  " חווית לקוח "  זכתה במקום הראשון חברת בזק בינלאומי עבור הפרויקט  " מהפכה בחווית לקוח כתוצאה מתהליך פיננסי ".  במקום השני זכתה חברת פז נפט בע"מ/yellow ,  ובמקום השלישי זכתה חברת לאומי קארד.עם פרסום הזוכים ,  אמרה פנינה שנהב ,  מנכ"ל המי"ל : " למרות המשבר הכלכלי ,  כמות ואיכות העבודות שהוגשו מוכיחות שיותר ויותר חברות רואות בשירות ערך אסטרטגי .  השוק הישראלי מצליח יותר ויותר לעמוד בסטנדרטים בינלאומיים ". הפורום הבכיר לשירות לקוחות של המי"ל ,  שבראשו עומד חיים רומנו ,  מנכ"ל אל על ,  מקיים את תחרות פרס המצוינות בשירות זו השנה השמינית במטרה להכיר בארגונים וחברות שביצעו מהלכים יוצאים מן הכלל בתחום השירות .  הכנס השנה יוחד לנושא החדשנות והיצירתיות בשירות לקוחות והיווה במה למהלכים ופרויקטים ייחודיים כמו גם שימוש בכלים טכנולוגיים שהביאו לשינוי מהותי בחוויה עם הלקוח .

" עובדי המדינה מהווים מכשול בפני כל התקדמות וכל שיפור "
 איתן דיבר בכנס המרכז הישראלי לניהול ;  הזוכים בפרס למצוינות בשירות :  ביטוח ישיר ,  מכבידנט ובזק בינ"ל

