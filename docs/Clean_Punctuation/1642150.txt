שוק ההון מפנים את תחזית 2010 - והאג"ח מזנקות
אחרי חודש של ירידות חדות ,  שוק האג"ח רשם עליות חדות בחודש וחצי האחרונים .  מה גרם לינואר ,  ובינתיים גם לתחילת פברואר ,  להיות תמונת הראי של דצמבר ? 
 >  >  איך שגלגל מסתובב לו .  אם השקעתם בשוק האג"ח המקומי בדצמבר ,  נבהלתם מהירידות ויצאתם החוצה - החמצתם את כל התיקון של ינואר .  החודש הראשון של 2010 אולי היה רע לשוק המניות ,  אך בשוק האג"ח הישראלי הוא היה תמונת ראי כמעט מושלמת לירידות של דצמבר ,  שלא רק נמחקו בינואר ,  אלא אף יותר מכך .  בשבוע הראשון של פברואר המגמה הזאת רק נמשכה ,  כך שדצמבר נשאר זיכרון רחוק .  העולם לא השתנה עד כדי כך בתוך חודשיים והמצב הכלכלי לא התהפך בן ליל .  אם כך ,  איך אפשר להסביר את המהפך ?  שינוי מצב הרוח בשוקי האג"ח  ( העולמי והמקומי )  נובע מההפנמה של השוק את קצב ההתאוששות הכלכלית ואת המצב הכלכלי הצפוי ב-2010 .  אחרי סדרת נתוני מקרו חיוביים בתחילת דצמבר ,  תמחר שוק האג"ח ציפייה ליציאה מהירה מהמיתון ,  צמיחה מהירה יותר מ-2% בשנה בשווקים המפותחים והערכה כי עליית הריבית הראשונה בארה"ב תצא לפועל כבר בתחילת הרבעון השני של 2010 .  אין פלא כי האפיק האטרקטיבי של שוק האג"ח בדצמבר היה הגילונים .  כך קרה שבעוד שכמעט כל שוק האג"ח ירד בחדות ,  הגילונים הפגינו ביצועים נאים :  ממשלתי משתנה 817 עלתה בדצמבר ב-0.9% - תשואה חודשית פנומנלית לאג"ח ממשלתיות בריבית משתנה ,  שמצטיינות בתשואה נמוכה יחסית בדרך כלל .  2010 נפתחה בתחושה שההתאוששות בעיצומה :  שוקי המניות גאו ושוקי האג"ח דאבו .  ואולם כבר בסוף השבוע הראשון של השנה החדשה התהפכה המגמה .  הטריגר היה נתוני שוק העבודה והדיור בארה"ב לדצמבר .  למרות צפי השוק שארה"ב תפסיק לאבד משרות  ( בהמשך לנתוני נובמבר )  ,  בדצמבר המשיכה כלכלתה לאבד אלפי משרות ושיעור האבטלה התייצב על רמה של 10% .  מניתוח הנתונים עלתה תמונה מטרידה בחזית שיעור ההשתתפות בכוח העבודה ,  שירד לרמה הנמוכה ביותר ב-24 השנים האחרונות .  אם כוללים בחישוב האבטלה את העובדים במשרות חלקיות שמעוניינים במשרות מלאות ,  מתקבלת אבטלה בשיעור של 17.3% .  בנוסף ,  נתוני ענף הנדל"ן הראו כי ההתאוששות אטית מהצפוי .  לשוק נדרש סוף שבוע שלם כדי להפנים את משמעות הנתונים :  הריבית לא הולכת לעלות בקרוב ,  הצמיחה לא תגיע כל כך מהר וגם העלייה ברווחיות החברות לא תוכל להמשיך בקצב של הרבעון השלישי והרביעי .  ואם הכלכלה לא תתאושש כל כך מהר ,  החששות מהאג"ח הממשלתיות התמעטו ,  הפחד מהקונצרניות המדורגות התפוגג ומה שגבר הוא דווקא החשש משוק המניות .  הגלגל הסתובב והנהירה לשוק האג"ח הממשלתיות בריבית קבועה התחדשה .  התיקון היה חד ומהיר בכל המח"מים ,  אם כי במח"מ הבינוני הוא היה החזק ביותר .  האג"ח הממשלתיות שקליות 313  ( לפדיון ב-2013 )  שירדו בדצמבר ב-1.5% ,  זינקו בינואר ב-1.94% ;  ממשלתיות שקליות 219  ( פדיון ב-2019 )  שצנחו בדצמבר ב-2.35% עלו בינואר ב-1.92% .  האפיק המנצח של דצמבר ,  הגילונים ,  נהפך לאפיק שהניב את התשואה העלובה ביותר בינואר  ( 0.89% בדצמבר ,  לעומת 0.66% בינואר )  .  מפתיע היה לראות כי גם באפיקים הקונצרניים היה תיקון ,  שהיה חד אף יותר :  התל בונד 20 ,  שירד ב-1.58% בדצמבר ,  זינק ב-2.27% בינואר .  התל בונד 40 ,  שירד ב-0.35% בלבד בדצמבר ,  זינק ב-2.52% בינואר .  ההפתעה נבעה מכך שבדרך כלל יש מתאם חיובי בין אג"ח הקונצרניות לשוקי המניות ,  ומאחר ששוקי המניות רשמו ירידות אפשר היה לצפות שבסיכום חודשי גם האג"ח הקונצרניות ירשמו ירידות .  להערכתנו ,  הנתק בין שוק המניות לשוק הקונצרני לא יוכל להימשך לאורך זמן .  אם שוק המניות ימשיך לרדת ,  גם האג"ח הקונצרניות בדירוגים הנמוכים יותר  ( פחות מ-aa )  יתחילו לרדת .  בעולם ,  המגמה הזו כבר החלה ,  ומזה כמה שבועות כבר רואים את האפיק הקונצרני בעקבות המנייתי .  אם לשפוט לפי ניסיון העבר ,  הטרנד הזה יגיע גם לישראל ,  אם המגמה העולמית תימשך .  כל המגמות האלה נמשכו גם בתחילת פברואר ,  לפחות עד עתה .  באג"ח השקליות ,  במיוחד הבינוניות והארוכות ,  התיקון המשיך להיות חזק והושפע במידה רבה משוק האג"ח האמריקאי .  המשך הנתונים הפושרים בכלכלה האמריקאית ונתוני התעסוקה של ינואר ,  שפורסמו בסוף השבוע האחרון ,  רק תרמו להמשך המגמה .  היחידים ששינוי כיוון בפברואר היו הגילונים .  אחרי הירידות החדות שרשמו בינואר וכן הירידה בציפיות לעליית הריבית ,  כפי שהן משתקפות מהשוק ,  חזרו הגילונים להיות מעניינים יותר .  אין פלא כי איגרת ממשלתית משתנה 817 עלתה מתחילת פברואר ב-0.3% - עלייה שמחקה כמעט מחצית מהירידות של ינואר .  ומה בנוגע להמשך ?  להערכתנו ,  השוק כיום מגלם באופן סביר את עליית הריבית הצפויה ,  ובמקרה כזה ייתכן היגיון בגילונים ,  אם כי אין בהם יתרון משמעותי .  לבנות תיק לפי שיקול של מקסום התשואה את המסקנה העיקרית שלהערכתנו אפשר להסיק מהתנהגות השווקים בחודשיים האחרונים אנו שבים ואומרים מזה כמה חודשים .  מומלץ לבנות את תיקי האג"ח ל-2010 על פי שיקול של מקסום התשואה הפנימית המשוקללת ,  ולא על פי ציפיות לרווחי הון .  מי שהיה בכל התקופה הזו בשוק האג"ח קיבל את התשואה הפנימית המשוקללת לאותה תקופה ,  אם כי תוך תנודתיות מוגברת .  מי שיצא ונכנס קיבל הרבה פחות .  התנודתיות החזקה של החודשיים האחרונים משקפת ,  להערכתנו ,  את המצב שישרור בשוק רוב השנה .  - הכותבים הם מנהלי קרנות בהראל פיא .  אין לראות במאמר שיווק השקעות או תחליף לייעוץ מס עצמאי

שוק ההון מפנים את תחזית 2010 - והאג"ח מזנקות
אחרי חודש של ירידות חדות ,  שוק האג"ח רשם עליות חדות בחודש וחצי האחרונים .  מה גרם לינואר ,  ובינתיים גם לתחילת פברואר ,  להיות תמונת הראי של דצמבר ? 

