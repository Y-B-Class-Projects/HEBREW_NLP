ניגריה :  500 בני אדם נטבחו למוות
מאות בני אדם נהרגו על רקע של אלימות דתית במרכז ניגריה .  המהומות פרצו לאחר שמוסלמים פשטו על שני כפרים והחלו לירות לכל עבר .  עדי ראייה דיווחו כי הקורבנות נתפסו ברשתות ונשחטו
 ( צילום :  רויטרס ,  עריכת וידאו :  גדי וינסטוק ) 
עוד מקרה חמור של אלימות אתנית בניגריה :  כוחות הביטחון במרכז המדינה העלו הבוקר  ( שני )  את רמת הכוננות לאחר שמאות בני אדם נהרגו במהומות על רקע דתי באזור .  על פי גורמים רשמיים ,  מניין ההרוגים עלה מ-100 לכ-500 ,  רובם נשים וילדים ,  לאחר שמוסלמים תקפו באמצעות רובים וסכיני מאצ'טה את תושביהם הנוצרים של שני כפרים סמוך לעיר ג'וס .  
לפי עדי ראייה ,  הקורבנות נתפסו במלכודות של חיות ורשתות דייג בזמן מנוסתם . " היריות נועדו כדי להוציא את האנשים מבתיהם ,  ואז כשהם יצאו הם התחילו לחתוך אותם עם המאצ'טות ",  אמר אחד מהתושבים .  
יועץ לממשלה המקומית מסר לסוכנות הידיעות הצרפתית AFP כי עד כה נאסרו 95 בני אדם בשל מעורבותם באירוע .  בהודעה מטעם משרדו של הנשיא בפועל ג'ונתן גודלאק נמסר כי הנשיא  " הורה לכוחות הביטחון לנקוט ביוזמות אסטרטגיות על מנת להתעמת ולהביס את חבורות הרוצחים ".  
במרכז ניגריה ישנה היסטוריה ארוכה של יריבות אתנית ,  והתוקפים אמרו כי הרציחות הן נקמה על מותם של מאות בני אדם בינואר .  מאז אותו אירוע האזור נמצא תחת עוצר בשעות הלילה ,  לאחר שמאות בני אדם נהרגו בעימותים בין קבוצות אתניות ודתיות יריבות בעיר ג'וס .
 
ניגריה :  500 בני אדם נטבחו למוות
מאות בני אדם נהרגו על רקע של אלימות דתית במרכז ניגריה .  המהומות פרצו לאחר שמוסלמים פשטו על שני כפרים והחלו לירות לכל עבר .  עדי ראייה דיווחו כי הקורבנות נתפסו ברשתות ונשחטו

