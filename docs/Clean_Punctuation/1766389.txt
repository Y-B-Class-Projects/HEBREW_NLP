בסיסטית מסכמת :  השירים הגדולים של 2010 ,  חלק א'
למרות יותר מדי אינדי פלצני ופחות מדי הצלחות מסחררות ,  דנה קסלר עדיין מצאה 40 שירים מעולים שיצאו השנה ,  ביניהם של פיל קולינס ,  הוט צ'יפ ועוד .  חלק א'
ושוב הגענו לסוף השנה ולסיכומים שאיתו .  אם תשאלו אותי ,  היתה שנה לא משהו ,  עם הרבה יותר מדי להקות אינדי שחושבות שזה רעיון טוב לשיר בפלסטו  ( זה לא )  .  ובכל זאת ,  יצאו השנה לפחות 40 שירים מעולים .  לכן ,  בלב כבד על כל השירים הטובים שפספסנו ולא זכינו להכיר ,  יוצא המדור למסע סיכום השנה המסורתי שלו .  הנה חלק א'  מקומות 40-21 ברשימת השירים  ( לא האלבומים ,  ולא בהכרח הסינגלים ,  פשוט השירים )  האהובים מהשנה החולפת .
" The Courage of Others ",  האלבום השלישי של מידלייק ,  מחזיר אותך לכפר האנגלי ,  למרות שהם בכלל מטקסס .  זהו אלבום מלנכולי ,  קודר ,  מהורהר וחורפי ,  שכולו מחווה לפולק-רוק הבריטי וללהקות כמו Fairport Convention ו-Pentangle .
 אחרי שנים בתור ה-It Girl של מועדוני האנדרגראונד ,  יצא השנה אלבום הבכורה של אפי - כוכבנית האלקטרו האמריקאית שפועלת בפריז .  Sex Dreams and Denim Jeans הוא המוצר שאמור היה להוציא את אפי מהמועדונים למיינסטרים .  זה לא ממש קרה ,  אבל זה אלבום מגניב של סינתים וביטים ,  שמכיל שירים ישנים יותר וגם חדשים .  כמו למשל זה  הסינגל השני מתוך האלבום ,  בו מתארח פארל וויליאמס מהנפטונז .
 נכון שהשיר מתחיל כמו קולדפליי ,  אבל ברגע שקול הבריטון של מאט ברנינגר נכנס ,  לא נשאר ספק שמדובר בלהקת האינדי האמריקאית הרצינית דה נשיונל .  זה אחד השירים היפים באלבומם החמישי , " High Violet ". 
בשנים האחרונות חזר לבמות אליל הגראז' הפסיכדלי רוקי אריקסון ,  מי שהנהיג בשנות ה-60 את ה-13th Floor Elevators ,  אחרי שנים של חוסר תפקוד בהן סבל מסכיזופרניה והתגורר אצל אימו .  השנה קרה הלא ייאמן ואריקסון בן ה-63 הוציא אלבום חדש בשם  " True Love Cast Out All Evil ",  ביחד עם להקת Okkervil River מאוסטין .  
אחד השירים היפים באלבום הוא שיר ישן של אריקסון בשם  " Goodbye Sweet Dreams ",  שזוכה כאן לגירסה חדשה .  את אותו שיר שר אריקסון למטפלת שלו במרפסת ביתו של אחיו ,  שלקח אותו תחת חסותו ושיקם אותו ,  באחת הסצינות היפות בסרט התיעודי עליו ,  You're Gonna Miss Me .
 אחד מאלבומי האינדי החמודים שיצאו השנה הוא  " Nothing Hurts ",  אלבום הבכורה של הלהקה הלונדונית Male Bonding ,  שחתמה בלייבל סאב-פופ מסיאטל .  ו-"Weird Feelings "  הוא ממש להיט אינדי כמו פעם !  בניינטיז ! 
השנה הוציאה טרייסי ת'ורן ,  מחצית הצמד Everything but the Girl ,  את אלבום הסולו השלישי שלה ,  Love and Its Opposite .  הוא נפתח בשיר היפה והעצוב הזה ,  שמתחיל בואלס נוגה המנוגן בפסנתר ומקבל עיבוד תזמורתי עשיר לקראת סופו .  ת'ורן מתארת בו את מגפת הגירושין כמו רולטה אכזרית שעלולה ליפול על כל זוג נשוי ביום מן הימים ,  מה שגורם לה לבחון את חייה שלה : " אני בוחנת את לבי ,  לראות היכן הוא עומד .  אני תוהה האם הוא עדיין נמצא בידיים בטוחות ". 
דה קוראל ,  מומחי הרטרו-סיקסטיז הבריטיים וממשיכי דרכם של ה-Las ,  הוציאו השנה אלבום בשם  " Butterfly House "  בהפקת ג'ון לקי האגדי ,  שהפיק את אלבום הבכורה של הסטון רוזס .  זה השיר הסוגר את האלבום ומציע שש דקות של פולק ופסיכדליה סיקסטיזית טהורה .
 דה לייק הן להקה די מעצבנת של בנות-של שכבר שנים מנסות לפרוץ ולא ממש מוצאות זהות .  השנה הן הוציאו את אלבומן השני , " Release Me ",  בהפקת מרק רונסון .  כל העסק רדוד ולא אמין  ( במיוחד כשהן הולכות על קטע של להקת בנות מהסיקסטיז )  ,  אבל אין להכחיש שהאלבום מכיל כמה להיטים טובים .  אחד מהם הוא  " Fair Game ",  שנשמע כמו שיר ישן של קירסטי מק'קול ,  ובאמת שאין מחמאה גדולה מזו .
 בנוסף לזרעים הרעים מחזיק ניק קייב בשנים האחרונות גם פרויקט גראז'-בלוז בשם גריינדרמן ,  בו במקום לנגן בפסנתר הוא מנסר על גיטרה .  השנה הם הוציאו את אלבומם השני , " גריינדרמן 2 ",  ואיתו את השיר הזה ,  שללא ספק מגיע לו התואר קליפ השנה .
 אחרי שמונה שנים בהם לא הוציא אף אלבום ,  הוציא פיל קולינס השנה את  " Going Back "  - אסופה של קאברים לשירי מוטאון ,  חברת התקליטים השחורה האגדית מדטרויט .  בבואו לבצע קלאסיקות סול מהסיקסטיז הקפיד קולינס לשמור על הסאונד המקורי של השירים .
 אחד הלהיטים הגדולים שהוא מבצע באלבום הוא  "  ( Love Is Like a )  Heat Wave "  של מרתה אנד דה וונדלס .  את האהבה הגדולה של קולינס לסול של הסיקסטיז שומעים בכל צליל ,  ואי אפשר שלא להידבק בהנאה שלו .
 באלבומם השני ,  Surfing the Void ,  נטשו הקלאקסונז הלונדוניים את הסטיק-לייטים ,  ובמקום הניו-רייב שפרסם אותם בחרו ללכת לכיוון מוזיקלי אחר  מסיבתי פחות ,  דרמטי ואגרסיבי יותר .  זה השיר הכי יפה באלבום וכמעט אפשר לדמיין אותו במסיבת דארק-אייטיז .
 Plan B הוא ראפר ,  סינגר-סונגרייטר ושחקן לונדוני צעיר בשם בן דרו .  האלבום השני שלו ,  The Defamation of Strickland Banks ,  הוא אלבום קונספט עם עלילה והשפעה חזקה של מוטאון וסיקסטיז-סול .  הסינגל השלישי , " Prayin' ",  החזיק השנה את כל מי שהתגעגע לאיימי וויינהאוס .
 המג'יק נאמברז הם להקה בריטית שמושפעת מפולק-רוק סיקסטיזי וסאנשיין-פופ קליפורני .  אלבומם השלישי , " The Runaway ",  לא היה משהו ,  אבל יש בו שני שירים נהדרים  - " Throwing My Heart Away "  ובמיוחד  "  ? Why Did You Call "  - שנשמעים כמו שילוב בין פליטווד מק לפריפאב ספראוט בתקופת  " סטיב מקווין ". 
טיטוס אנדרוניקוס ,  הנקראים על שם הטרגדיה של שייקספיר ,  הם להקת רוק מניו ג'רזי .  אלבומם השני ,  The Monitor  אלבום קונספט שמדבר על מלחמת האזרחים האמריקנית כאנלוגיה למצב הנוכחי של האומה - נפתח ב  " A More Perfect Union"המעולה שמשלב פאנק-רוק עם ציטוטים של ברוס ספרינגסטין - הרוקר המוביל של ג'רזי .
 ואם נשארים באותה השכונה ,  אז גם Gaslight Anthem הוציאו השנה אלבום חדש ,  American Slang ,  שמוכיח שוב את אהבתם של פאנק-רוקרים מקועקעים מניו ג'רזי לספרינגסטין ולג'ו סטראמר .
 השנה היתה שנה ממש טובה לאוזי .  קודם כל שמעתי שהוא מאוד נהנה בהופעה בארץ  ( כך סיפרה בתו קלי לצ'לסי הנדלר בChelsea Lately !  )  ,  שזה טוב כי גם אני מאוד נהנתי .  וחוץ מזה הוא הוציא את אלבום הסולו העשירי שלו ,  Scream ",  שהיה לגמרי לא רע .  בין התקפות מטאל בומבסטיות וגרנדיוזיות ,  ראויה לציון גם הבלדה המרגשת  " Life Won't Wait ". 
האלבום הרביעי של הוט צ'יפ , " One Life Stand ",  הגיע בתחילת השנה ,  ואיתו להיט האלקטרו-פופ הרומנטי הזה שמדבר בשבח המונוגמיה .  זה סינגל ענק עם הפקה מדויקת ,  שכל סאונד בו יותר מענג מהשני .
"  ( It's Not War  ( Just the End of Love ",  הסינגל הראשון מהאלבום האחרון של המאניק סטריט פריצ'רז , " Postcards From a Young Man ",  הוא המנון אצטדיונים גרנדיוזי ומרשים ,  אבל השיר שאני הכי אוהבת באלבום הוא  " A Billion Balconies Facing the Sun ",  בו המאניקס חוזרים להשפעת הגאנס נ' רוזס מימי האלבום הראשון ,  Generation Terrorists .  כולל סולו גיטרה מעולה ודאף מק'קייגן מגאנס על הבאס .
 אפשר להוריד את הכובע בפני אדם גרין .  מי שהתחיל בתור הילד בלהקה המעצבנת מולדי פיצ'ז  ההרכב הבולט בסצינת האנטי-פולק הניו יורקית  הפך לסינגר-סונגרייטר פורה עם דיסקוגרפיה הולכת ותופחת .  השנה הוציא גרין את אלבומו השישי , " Minor Love ",  ממנו יצא הסינגל הקולי  " באדי בראדלי ",  שהוא אחד השירים הכי טובים שלו .
 די אנטוורד ,  סנסציית הראפ-רייב של קייפטאון ,  אחראים לאחד הלהיטים המעצבנים/נהדרים/ממכרים ביותר של השנה .  קשה לעמוד בפני הקסם החולני של Enter the Ninja ,  בו אם.סי נינג'ה מדגים את נפלאות הראפ במבטא דרום אפריקאי ויו-לנדי הקטנה שובה לב כל פדופיל .  מדובר בשלמות טראשית כמוה לא נשמעה מאז המצעדים של תחילת הניינטיז .
 

בסיסטית מסכמת :  השירים הגדולים של 2010 ,  חלק א'
למרות יותר מדי אינדי פלצני ופחות מדי הצלחות מסחררות ,  דנה קסלר עדיין מצאה 40 שירים מעולים שיצאו השנה ,  ביניהם של פיל קולינס ,  הוט צ'יפ ועוד .  חלק א'

