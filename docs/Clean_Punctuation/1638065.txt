בלדוט : " רוצים להשאיר את החודש השחור הזה מאחורינו "
 עטר נחבל ,  בלדוט נפצע ,  בני יהודה רשמה משחק חמישי ללא ניצחון והקפטן יודע : " הכל הולך קשה ".  הנחמה :  זנדברג משתלב 
" קשה להסביר את מה שקורה לנו בזמן האחרון ,  אנחנו באמת רוצים להשאיר את החודש השחור הזה מאחורינו ",  כך אמר הבוקר  ( ראשון )  קפטן בני יהודה אסי בלדוט ,  אחרי שהקבוצה סיימה אמש בתיקו 1:1 עם הפועל פתח תקווה והשלימה משחק חמישי ברציפות ללא ניצחון .  בלדוט עצמו ,  שכבש את השוויון בפנדל בדקה ה-52 ונפצע בעת כיבוש השער ,  סובל ממתיחה חזקה במפשעה ואף קיים חשש לקרע שעלול להשביתו למספר שבועות . 
" הכל הולך קשה במשחקים האחרונים ,  אין לי שום הסבר הגיוני לזה .  אנחנו לא כובשים ממצבים שפעם היינו נותנים מהם גול ,  ומצד שני מקבלים גולים מחצאי מצבים של היריבות שלנו .  זו תקופה כזו ששום דבר לא הולך ",  הוסיף הקפטן .
 גם אתמול נאלץ המאמן גיא לוזון לבצע חילוף מוקדם ,  וזאת בשל פציעתו של החלוץ אלירן עטר ,  שנפגע באזור הגב התחתון לאחר התנגשות עם יוסי שקל ,  שוער הפועל פתח תקוה ,  כבר בדקה העשירית .  על פי אבחנת הצוות הרפואי ,  סובל עטר מחבלה בשרירי האגן ובגב התחתון ,  ונראה שהוא צפוי לקבל מספר ימי מנוחה בכדי להכשירו למשחק הבית הבא של הקבוצה ,  בשבת נגד בית"ר ירושלים בבלומפילד .  הקשר לירן כהן שוחרר מהקבוצה והצטרף לבני סכנין .
" גם הפציעות וההרחקות הן חלק מחוסר המזל שעובר עלינו בתקופה האחרונה ",  הוסיף בלדוט . " נצטרך לקחת ניצחון אחד בכוח ,  גם אם זה לא יהיה בצורה הכי יפה כדי לצאת מהתקופה הזו .  הרי מדובר באותם שחקנים שעשו תוצאות יפות מאוד בתחילת העונה .  היו אתמול דקות ששיחקנו טוב והכדור פשוט לא נכנס ,  וחבל .  אני מקווה שנצא מהתקופה הזו כמה שיותר מהר ",  סיכם הקפטן הפצוע .
 בצוות המקצועי היו מרוצים מהשתלבותו של קשר הרכש מיכאל זנדברג ,  שערך אמש את הופעת הבכורה שלו במדים הזהובים . " רואים שמיכאל עדיין חלוד קצת ,  ואני מאמין שהוא יילך ויישתפר ככל שיעבור הזמן ",  אמר לוזון , " אין ספק שזה שחקן שיוסיף לנו המון ".  
ארגון האוהדים  " אריות יהודה ",  שפתח במחאה כנגד הנהלת הקבוצה ,  החרים אמש את המשחק .  חלק מהאוהדים החליטו להישאר מחוץ לאצטדיון ,  בעוד אחרים בחרו שלא להגיע כלל למשחק .
 
בלדוט : " רוצים להשאיר את החודש השחור הזה מאחורינו "
 עטר נחבל ,  בלדוט נפצע ,  בני יהודה רשמה משחק חמישי ללא ניצחון והקפטן יודע : " הכל הולך קשה ".  הנחמה :  זנדברג משתלב

