ברק נפגש עם מזכ"ל האו"ם : " לחזור למו"מ ישיר "
 בפגישתו בניו יורק עם מזכ"ל האו"ם באן קי מון קרא שר הביטחון לחידוש מהיר של המשא ומתן הישיר עם הפלסטינים . " צריך להתגבר על מכשול ההקפאה ולדון על נושאי הליבה "
 שר הביטחון ,  אהוד ברק ,  נועד אמש  ( חמישי )  עם מזכ"ל האו"ם באן קי מון בבניין האו"ם בניו יורק .  במהלך הפגישה דנו השניים בצורך בצורך לחדש את המו"מ עם הפלסטינים כדי להגיע להסדר מהר ככל הניתן .
 במהלך הפגישה אמר ברק לבאן כי  " לאו"ם יש תפקיד מרכזי בהנעת המו"מ עם הפלסטינים .  גם לפלסטינים יש אחריות שזה יקרה ואנחנו חייבים לשבת ביחד ולפתור ביחד את כל הנושאים שבמחלוקת .  אני אופטימי שאפשר לעשות זאת ואין ספק שהמו"מ בינינו לבין הפלסטינים צריך להתחיל מהר ככל שניתן ".  השניים דנו גם במצב ברצועת עזה ובצורך להביא לשחרורו של החייל גלעד שליט .
 " אני מאמין שעלינו להתגבר על מכשול ההקפאה ולחזור למשא ומתן ישיר על סוגיות הליבה על מנת להתקדם ",  אמר ברק . " אנחנו מקווים שנוסחה להתקדמות כזו תימצא כבר בשבועות הקובים ". 
ברק התייחס בפגישה גם לנושא אירן ואמר לבאן כי  " אירן ממשיכה לשטות בעולם באופן ערמומי וממשיכה לחתור לעבר נשק גרעיני .  ויקיליקס לימד אותנו לאחרונה שמדינות ערב מאוד מוטרדות מפני נשק גרעיני בידי אירן .  אירן היא איום על כל העולם ". 

ברק נפגש עם מזכ"ל האו"ם : " לחזור למו"מ ישיר "
 בפגישתו בניו יורק עם מזכ"ל האו"ם באן קי מון קרא שר הביטחון לחידוש מהיר של המשא ומתן הישיר עם הפלסטינים . " צריך להתגבר על מכשול ההקפאה ולדון על נושאי הליבה "
 
