אפקט H מקפיץ את המתחרים
קצב המכירות בסניף החדש של רשת האופנה השוודית בתל אביב לא הואט לאורך כל סוף השבוע :  יותר מ-24 אלף לקוחות השאירו בקופות החנות יותר מ-3 מיליון שקל  ?  ברשתות האופנה המתחרות בקניון עזריאלי מדווחים על גידול של עשרות אחוזים במכירות אבל מתעקשים :  אף שמדובר במותג חזק
 >  >  רשת האופנה h & m סיימה את היומיים הראשונים לפעילותו של הסניף הראשון שלה בישראל עם פדיון של 3 מיליון שקל ו-24 אלף מבקרים - כך מעריכים בענף .  ביום הפתיחה הגיעו לסניף שבקניון עזריאלי בתל אביב כ-15 אלף מבקרים שהשאירו בקופות פדיון של 2 מיליון שקלים .  ביום השני לפעילות ,  יום שישי - שבו שעות פתיחת החנות מצומצמות יותר - ביקרו בחנות 9,000 לקוחות והפדיון היה של כמיליון שקל .  גם אמש ,  ביום השלישי לפעילותו של הסניף ,  לא נרגעה ההתלהבות ותורים ארוכים נרשמו מחוץ לחנות עם צאת השבת .  בינתיים נדמה כי גם חנויות האופנה האחרות בקניון עזריאלי נהנו ממבול המבקרים שפקד את הקניון לרגל פתיחת הסניף של h & m .  זאת ,  לאחר שמבקרים רבים שנואשו מהעומס בכניסה לחנות ,  בקופות ובתאי המדידה ,  עברו לחנויות אחרות בקניון ותרמו לגידול של עשרות אחוזים במכירותיהן .  עם זאת ,  למרות הגידול במכירות - ואולי משום שבחנויות האופנה יודעים כי מדובר בשגשוג זמני בלבד - ברשתות האופנה המקומיות מתקשים לפרגן לרשת השוודית שנכנסה לחייהן .  מנכ"ל רשת האופנה רנואר ,  סרג' דרעי ,  מספר ל-themarker כי סניף הרשת בעזריאלי רשם גידול של עשרות אחוזים במכירות בסוף השבוע האחרון .  על אף הפדיון המשופר בזכות פתיחת הסניף החדש של הרשת המתחרה ,  דרעי מותח ביקורת על הטיפול שהעניקה התקשורת הישראלית ל-h & m . " התקשורת עשתה מזה היסטריה מוגזמת ",  הוא אומר . " בינתיים אנחנו עובדים מצוין ,  גם בעזריאלי וגם בקניונים אחרים ,  אבל היינו שמחים אם התקשורת היתה נותנת לרשתות המקומיות בשנה את כמות הפרגון והחשיפה שנתנה ל-h & m בשבוע . " בשביל לקבל חשיפה כזו אנחנו צריכים להוציא עשרות מיליוני שקלים .  עם כל הכבוד ,  יש שם רק סחורה .  נכון שמדובר במותג חזק עם חנויות גדולות ,  אבל הם לא המציאו את הגלגל ",  אומר דרעי .  בתשובה לשאלה אם הרשת שבניהולו תוריד מחירים ,  אומר דרעי : " המחירים שלנו מצוינים למוצר שאנחנו נותנים ,  ובאופן כללי המחירים בישראל מעולים .  אנחנו כבר שנים מוכרים שלושה טישירטים וגופיות ב-100 שקל ;  אנחנו מוכרים ג'ינסים ב-200 שקל ותמיד יש לנו מבצעים על מכנסיים ".  להערכתו של דרעי ,  כניסתה של h & m לישראל תשפיע על הענף פחות ממה שנהוג להעריך כיום . " אני בטוח שאנחנו נמשיך לעבוד טוב מאוד ",  הוא אומר . " גם בעולם רשתות אופנה אחרות יושבות ליד h & m וממשיכות להצליח .  לאופנה יש המון פרמטרים מלבד המחיר ".  עם זאת ,  הוא מודה כי רנואר לא נותרת אדישה לשינויים בענף , " אנחנו חברה עירנית עם היד על הדופק שמתעדכנת ומתחדשת מדי יום .  החברות הישראליות יכולות למכור מחר בבוקר מוצרים במחיר נמוך יותר גם בלי לפגוע ברווחים ,  אבל אז הן יאלצו לפגוע באיכות של המוצר .  בשורה התחתונה ,  אנחנו תמיד נהיה רנואר ולא h & m ".  גם הבעלים של רשתות האופנה ml וג'אמפ ,  אבי מלכה ,  דיווח על גידול במכירות סוף השבוע לעומת יום רגיל - בג'אמפ המכירות הוכפלו ,  ב-ml נרשם גידול של 30% וב-ml men גדלו המכירות ב-40% . " זה היה ברור .  כל הזמן אמרתי שבמקומות ש-h & m יפתחו הפדיון יעלה ",  אומר מלכה . " כנראה שהקהל יעבור בהתחלה מקניונים אחרים לעזריאלי ואז זה יתמתן ".  מלכה לא מסתיר את ההתלהבות המעטה שעוררה בו הסחורה של רשת האופנה השוודית : " ממש לא התלהבתי מהמוצר .  לדעתי ,  הבגדים של החברות הישראליות טובים הרבה יותר והסחורה מותאמת יותר מבחינת הגזרות ,  חומרי הגלם והצבעים למה שהישראלים אוהבים .  נכון ש-h & m טובים יותר מבחינת המחיר ,  אבל זה לא כזה סיפור לשלם 20 או 40 שקל נוספים על בגד שאתה אוהב ".   " הם היו צריכים לפתוח עם קלאסה ,  כמו זארה"מהקרקס בעזריאלי נהנו בעיקר ,  וצפויים להמשיך ליהנות ,  בתי קפה ,  מסעדות וחנויות וסניפי רשתות שאינן עוסקות בלעדית באופנה .  עופר גבירצמן ,  סמנכ"ל שיווק ופיתוח עסקי של רשת קפה ג'ו ,  מספר על עלייה של 50% במכירות מאז פתיחת הסניף החדש של h & m בקניון עזריאלי . " בשישי ב-12 בצהריים נגמרה לנו הסחורה בסניף עזריאלי והיינו צריכים להביא סחורה נוספת מהמפעל ומסניפים אחרים ".  מנכ"ל המשביר לצרכן ,  אסף בן-דב ,  אמר ל-themarker כי ביום חמישי חל גידול של 25% במכירות לעומת יום רגיל . " הרבה אנשים הגיעו לקניון ואנחנו ניצלנו את ההזדמנות בכדי למנף את זה לטובתנו .  הצבנו דיילים שחילקו ברחבי הקניון פליירים להנחות וכדומה ",  הוא אומר .  בן-דב מאמין כי h & m שגתה כשהשקיעה סכומי כסף גדולים בפרסום .  לדבריו ,  הצרכנים הישראלים היו מגיעים לפתיחת הסניף בכל מקרה ,  והפרסום הרב יצר עומס מבקרים שהרס את חוויית הקנייה . " היה שם בית משוגעים ואנשים לא נהנו לקנות ",  הוא אומר . " הם היו צריכים לא לפרסם ולעשות את הפתיחה ביותר קלאסה ,  בדומה למה שזארה עשו בזמנו ".  בניגוד לכניסת h & m ,  אומר בן-דב ,  את השפעת הכניסה של גאפ לקניון לפני כשבועיים הוא עדיין לא מרגיש . " ראינו עלייה של 15%-25% במכירות בשתי החנויות שלנו בקניון ",  אמר ל-themarker אריק בן זינו ,  מנכ"ל אלביט מסחר וקמעונאות ,  בעלי הזיכיון לגאפ ומנגו בישראל . " גם בחנויות בקניונים אחרים הלך לנו טוב יותר מתקופה רגילה .  האינדיקטור האמיתי יהיה בעוד כחודש וחצי-חודשיים .  צריך לעבור את פסח ,  שמאופיין בעלייה במכירות בכל מקרה ,  ואחרי שכל הפתיחות יסתיימו ,  אז ניתן יהיה לבחון את התופעה כמו שצריך ".  לדברי אופק קאירי ,  מבעלי רשת האיפור מאדינה מילאנו , " מה שהיה בקניון עזריאלי עבר את גבול הטעם הטוב .  לנו זה היה טוב כי אין לנו תחרות עם h & m .  הכפלנו את מחזור המכירות שלנו והיתה תנועה בקניון כאילו זה יום בחירות ".  לדברי קאירי ,  מאז כניסת גאפ לקניון חלה עלייה של כ-20% במכירות וכניסת h & m הביאה לזינוק גדול אף יותר במכירות . " רשתות האופנה ימכרו יפה בטווח הקצר אבל בטווח הרחוק הן יפגעו .  ככל ש-h & m תפתח חנויות בקניונים רבים יותר ,  כך הפגיעה ברשתות האופנה האחרות תגבר ",  מעריך קאירי .  לפי קאירי ,  מי שכבר רושם את הרווח הגדול מפתיחת הסניף של h & m הוא קניון עזריאלי . " זה הדבר הכי טוב שקרה לו ",  הוא אומר . " עזריאלי לא היה קניון תל אביבי אלא נהנה מהעוברים והשבים באזור .  עכשיו ,  עם h & m וגאפ ,  הוא נהפך לקניון שתל אביבים ילכו אליו במקום דיזנגוף סנטר וקניון רמת אביב ".  מנכ"ל קבוצת עזריאלי : " מספר המכוניות בחניונים היה גדול יותר מאשר בפורים ">  >  גם קניון עזריאלי עצמו נהנה מחגיגות פתיחת הסניף החדש של h & m . " ביום חמישי היו בקניון 60 אלף איש לעומת 40 אלף ביום רגיל ,  וביום שישי הגיעו כ-30 אלף לעומת 10,000 ביום רגיל ",  אומר מנכ"ל קבוצת קניוני עזריאלי ,  פאר נדיר .  לדבריו , " גם לעסקים האחרים הלך טוב .  מספר המכוניות בחניונים ביום חמישי היה גדול יותר מאשר בחג הפורים .  יכול להיות שבהמשך אנשים יבואו לקניונים שיש בהם חנות של h & m ואז הפדיון של חנויות בקניונים אחרים יכול להיפגע .  אבל זה עוד לא הזמן - כרגע יש עדיין בלאגן וכולם נהנים .  זה עדיין השלב של העלייה לרגל ".  ביום פתיחת הסניף של h & m אמר מנכ"ל מרכז עזריאלי ,  ארנון תורן כי הוא מצפה לעלייה של 20% בממוצע במחזור הקניון ב-2010 וכי עד אחרי פסח מצפה הקניון להכפלה של מספר המבקרים בו - מ-40 אלף ל-80 אלף בממוצע ביום .  לדברי נדיר ,  העלייה במספר המבקרים בעזריאלי הגיעה על חשבון קניונים אחרים מקבוצת עזריאלי באזור . " ביום חמישי היתה ירידה של 10% בכמות המבקרים בקניון גבעתיים ,  אבל ביום שישי זה חזר למצב הרגיל ",  הוא אומר .  עם זאת ,  קניונים אחרים באזור ,  שלא זכו לארח את פצצת הרייטינג ,  משדרים בינתיים עסקים כרגיל . " לא ניכר בקניון רמת אביב שינוי ובכל מקרה ,  מניסיון העבר ,  אם ההמולה של עזריאלי היתה מתרחשת בקניון רמת אביב זה לא היה עושה טוב לקניון ",  אומר משה רוזנבלום ,  מנכ"ל קבוצת מליסרון ,  המונה גם את קניון רמת אביב .  לדבריו , " אנשי קניון רמת אביב אוהבים לקנות בשקט וברוגע .  כשנפתח חנות של h & m בקניון ,  במידה שנפתח ,  סביר להניח שהחנות תהיה שונה משאר החנויות של הרשת בישראל ,  ממש כמו שזארה שונה אצלנו ".   " זה לא השפיע עלינו כהוא זה ",  אמר איתן גולדמן ,  מנכ"ל דיזנגוף סנטר . " לא היתה לפתיחה השפעה ,  לא למעלה ולא למטה וכך לדעתי זה יישאר .  גם אם זה ישפיע - זה יהיה בשוליים .  קניון עזריאלי עושה סיפור מהמספרים שלו .  אלינו נכנסים 50 אלף אנשים ביום ,  אז קשה לרגש את הסנטר .  בכל מקרה ,  אנחנו מברכים על כניסת h & m לישראל ומברכים על התחרות ". 

אפקט H מקפיץ את המתחרים
קצב המכירות בסניף החדש של רשת האופנה השוודית בתל אביב לא הואט לאורך כל סוף השבוע :  יותר מ-24 אלף לקוחות השאירו בקופות החנות יותר מ-3 מיליון שקל  ?  ברשתות האופנה המתחרות בקניון עזריאלי מדווחים על גידול של עשרות אחוזים במכירות אבל מתעקשים :  אף שמדובר במותג חזק

