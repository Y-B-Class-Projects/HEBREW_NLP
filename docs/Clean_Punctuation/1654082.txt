זוהר גושן :  נזיפה זה לא מספיק
לאחר שהחוק להרחבת סמכויות האכיפה של רשות ני"ע בוועדת הכספים צבר התנגדויות ,  אמר גושן כי  " לא מזמן חברת ניהול תיקים שהפסידה לעמיתיה מחצית מהחסכונות קיבלה נזיפה "
 " אם עוצר אותך שוטר ושולל לך את הרישיון מינהלית ל-30 יום ,  האם אתה מבקש ששופט בדימוס יבוא ויעשה את זה ולא השוטר ?  "  - כך אמר יו"ר רשות ניירות ערך ,  זוהר גושן ,  כמענה לדרישה שהאכיפה על שוק ההון תבוצע על ידי שופט בדימוס .  את הדברים אמר גושן ביום עיון שערכה אתמול לשכת עורכי הדין .  
הדברים נאמרו לאחר שהצעת חוק להרחבת סמכויות האכיפה המינהלית של רשות ניירות ערך שנידונה אתמול בוועדת הכספים של הכנסת צברה התנגדויות .  לדברי גושן , " כל מי שאומר שיש בעיית הפרדת רשויות בחוק זורה חול בעיני הציבור .  כך עובדת אכיפה מינהלית .  לבנק ישראל יש סמכות להטיל קנס של 5 מיליון שקל על יחיד .  מישהו אומר שיש בזה בעיה של הפרדת רשויות ?  איפה היו המתנגדים שנתנו את הסמכות לבנק ישראל ?  "  
גושן טען כי  " יש מודל דומה לחלק מהפרות החוק לפי חוק הייעוץ .  אבל זה לא יעיל ,  הפרוצדורה מסורבלת .  ולא מזמן חברת ניהול תיקים שהתנהלה באופן בעייתי והפסידה לעמיתיה מחצית מהחסכונות הפנסיוניים קיבלה נזיפה .  מי שרוצה ועדה של שופטים בדימוס אומר שניתן לחברות המפרות את החוק נזיפה ונאסור עליהן לראות טלוויזיה שבוע ".  
בועדת הכספים אתמול נשמעו התנגדויות לחוק . " יש טענות רבות על הצעת החוק להגברת האכיפה המינהלית על ידי רשות ני"ע ,  שמאפשרת ליו"ר הרשות להיות שליט ובעל כוח עצום ,  שלא היה עד כה ",  אמר בדיון יו"ר הוועדה ,  ח"כ משה גפני  ( יהדות התורה )  .  לדבריו , " ייתכן שזה נחוץ על אף שכיום אין לכך תקדים באף מסגרת אחרת ,  אבל ניתן להבין את הביקורת ".  
גפני חשף כי מופעלים עליו לחצים מכל עבר בעניין : " האוצר מבקש שאעביר את החוק כמו שהעברנו את חוק בנק ישראל במהירות ,  אך זה לא יקרה .  נדון בנושא בכובד ראש ובקצב שלנו .  ח"כ שלי יחימוביץ'  ( עבודה )  אמרה כי  " שוק ההון מתפקד כמו ג'ונגל אכיפתי ורגולטורי ,  אנו חייבים לתת בידי הרגולטור שיניים כדי לגונן על ציבור ענקי של חוסכים ".  
יחימוביץ' הזכירה את הורדת דירוג האשראי של פרטנר וציינה כי לו היו לגושן שיניים ,  הוא היה מתערב במשיכת הדיווידנד בחברה וכך היתה נמנעת הורדת הדירוג .  
המשך הדיונים בהצעת החוק יתחדשו לאחר הפסח .  בכנסת העריכו שלנוכח ההתנגדות להצעת החוק - שמגיעה מצד איגוד החברות הנסחרות בבורסה ,  איגוד הבנקים ,  לשכת עורכי הדין ,  לשכת רואי החשבון וגופים נוספים - תכניס ועדת הכספים שינויים בהצעת החוק שיקטינו את כוחה של רשות ני"ע .
 
זוהר גושן :  נזיפה זה לא מספיק
לאחר שהחוק להרחבת סמכויות האכיפה של רשות ני"ע בוועדת הכספים צבר התנגדויות ,  אמר גושן כי  " לא מזמן חברת ניהול תיקים שהפסידה לעמיתיה מחצית מהחסכונות קיבלה נזיפה "
 
