האחים והאחיות
יותר שפויה מארז !  יותר מכשפה משרה !  יותר מאגניבה מסער !  שני צור הבינה כמה דברים על החיים 
" איזו תמונה "  אמר אלירז לחבריו בצהרים חמימים באחד הימים בשבוע האחרון  " פותנה על הגדר ".  למי שפספס- סער והמאגניבים שלו ישבו בחוץ ועישנו ,  דומים קצת לילדי הברזלים של הניינטיז רק זוהרים הרבה יותר ,  ומאיימים פי כמה וכמה .  ובתוך הבית ,  ליד הבריכה ,  ישבו אלירז והדחויים שלו בתוך הבית ,  ליד הבריכה ,  ודי שקשקו מהמחשבה של לצאת החוצה ולהתמודד עם הבחורה העליזה והיפה ההיא על הספסלים .  ובאמצע- פותנה ,  מחוץ לבית ,  ליד קיר הזכוכית שמצדו השני ישב החלק הפחות מקובל של בית האח הגדול ,  רק מחכה שמישהו יעיז להפר את הפסקת האש שהיא כפתה על הדיירים .  אבל האח הגדול ,  מה אכפת לו ?  הוא משתעשע .
 כי בתחילת השבוע הוא הטיל עליהם משימה שיכולה להטריף את הנפש .  איילה קראה לכולם לסלון  ( רק אני שמתי לב שהיא הקריאה את כל מכתבי המשימות השבוע ?  האם יש בה יכולות ווקאליות כלשהן שפשוט שפספסתי ?  )  והקריאה את המכתב שקורא להם להיכנס לחדר המשימות ולפתור את המשימה שאף אחד לא יודע איך פותרים .  החדר המשימות היו קלטות מפורקות ,  תמונה של מוהוק ומכונת גילוח ,  כיתוב סיני ועוד שלל סטנדים מלאים בכל טוב שגרמו לחדר להיראות כמו אגף במוזיאון המדע .  בזמן שהילה זללה פופקורן ואלירז חיבר את הקלטות ,  עדנה-הארדקור החליטה שהיא מוכנה שיעשו לה גאלח .  
מה שלא באמת היה נחוץ כי מי שבדיעבד נרשם בחוליה החלשה במשימה הוא גואל ,  שהחליט לנסות ולפענח את הכיתוב הסיני ולא באמת הלך לו ,  ולא כי הוא לא חכם- הוא לא היה מרוכז .  כנראה כי הוא לא עישן כבר די הרבה זמן .  כי הוא לא יכול .  כי הוא מנודה ומוקצה עד להודעה חדשה מהאיזור המגניב של המחששה .  והאמת היא שהאיזור הזה די מעפן ,  אבל זה לא כאילו שלסער אכפת .  ואם כבר סער- מזל שהוא לא יודע על הטעות של גואל ,  הוא היה צולב אותו .  ומצד שני ,  גם גואל לא יודע על הטעות של גואל .
 אפרופו צליבה ,  אז לסער יש מספיק חומר עליהם בכל מקרה .  המשימה השנייה הייתה משימה בין ,  איך נקרא לזה , " החדרים "   ( כן ,  אה ?  )  .  בפועל האח הגדול סתם ניסה להוציא מכולם את החלק התחרותי ,  ומה לעשות שסער-אני-גבר-גבר יותר תחרותי מיוסיין בולט על כדורים ממריצים בגמר האולימפי .  ואם כבר בסער עסקינן ,  הבחור סובל ממקרה קשה ביותר של רצון בלתי-נשלט לתשומת לב .  אחת לכמה דקות הוא מתעצבן על איילה ומפסיק לדבר איתה .  מה קרה ?  היא שואלת .  את יודעת מה קרה ,  הוא עונה בקול עצבני וסמכותי .  אני מניחה שלאיילה יש דדי-אישיוז רציניים אם היא לוקחת אותו כל כך קשה ,  אבל אני לא נכנסת לזה יותר מידי כי זה כבר מזמן הפסיק להיות מעניין .
 בכל מקרה ,  סער ומאגניביו זכו במשימת הנשימה מתחת למים ,  ובמהרה גילינו מה היה פשר הקרב ההזוי הזה .  במקום מובי נייט עם מלא סרטי בנות לאיילה ולתומר ,  הוצגו כל תעודות הזהות של הדיירים .  זה היה אמנם חדש לדיירים ,  אבל סוג של רענון לנו הצופים .  והלוואי והיינו יכולים לשמוע מה הם אומרים ,  אבל שרה לא הפסיקה לדבר .  הפולנייה שבה זוללת כל חלקה טובה ומשתלטת על גופה של שרה עם היגדים כמו  " נו ,  בטח מכשפה ",   * קול המום ומזועזע וצקצוק בשיניים * "אני לא מאמינה !  ",  ובקיצור ,  הא לך שרה- זו הסיבה שהבוקר את כבר מחוץ לבית האח הגדול.הם התלבטו בינם לבין עצמם אם לשחרר הכול ,  אבל מה זה משנה ?  הרי ברגע שהם יצאו החלו הקבוצות להתנצח .  סער ,  בחוסר רגישות מוחלט ,  לא חסך מאף דייר את דעתו עליו .  מצטערת ,  אני לא מסוגלת לרחם על עו"ד גברי בן 37 כשהוא אומר שקשה לו .  פשוט לא .
 הקואופרטיב היחידי השבוע היה משימת המכונית- להכניס 11 ליצנים לתוך מיני- מיינור היפית ומצועצעת .  אחרי המשימה המוצלחת נשארו אלירז וגואל בתוך האוטו לעשות צחוקים .  האמת היא ,  שהם קצת מזכירים לי את הילדים הדחויים של הכיתה שמנסים לעשות כמה שיותר רעש ,  לצחוק כמה שיותר ,  שכולם ייראו כמה הם מאושרים וכמה טוב להם .  בפועל ,  אלירז בעצמו הודה שהוא וגואל והחבורה כולה מפחדים להתקרב לאיזור סער-איילה-שרה .
 טוב ,  עכשיו נשארו רק שני אוכלי-אדם להתמודד עמן ,  משום ששרה יצאה מהבית .  האמת היא שתמיד תהיתי איך היא נשארת כל כך הרבה זמן ,  אבל מתוך המועמדים היא הייתה השחקן החלש ביותר ,  כי רק שנייה של מחשבה גורמת לנו להבין שהנה ,  הגיע זמנה ללכת .  
די אהבתי את שרה בתחילה ,  למרות החיבה האבסורדית שלה למעיין חודדה .  שרה הייתה כמו אמא ויועצת ,  וכמו חברה ,  אבל גם היא בן אדם- מתלוננת ,  נפגעת ,  מתאכזבת ,  ודואגת לומר את זה .
 שרה אמרה בריאיון לאחר ההדחה שהיא חושבת שמי שינסה להשכין בבית שלום הוא ארז .  אני חושבת שצריך לתת לארז משימה סודית בשיתוף עם אסי עזר  ( נכון שכשאתם קוראים את זה אתם רואים בעיניי רוחכם את ארז צועק לטלפון  " אסי עסר !  אקסייט !  נכון ?  )  ,  או לפחות משימה סודית שתתן לו למצות את יכולות הנינג'ה שלו .  ועד אז ,  כמה עצוב ,  ארז כנראה יישאר האדם השפוי ביותר בבית .
 
האחים והאחיות
יותר שפויה מארז !  יותר מכשפה משרה !  יותר מאגניבה מסער !  שני צור הבינה כמה דברים על החיים

