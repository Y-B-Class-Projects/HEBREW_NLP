דיווח :  אבו מאזן ייפגש תוך ימים עם משעל
לדברי מקורות באש"ף ייפגש יו"ר הרשות הפלסטינית אבו מאזן עם ראש הלשכה המדינית של חמאס חאלד משעל בימים הקרובים .  אבו מאזן יוועד גם עם בשאר אסד
האם צפויה בקרוב פריצת דרך בניסיונות לגבש פיוס פנים-פלסטיני בין חמאס לפתח ?  מקורות בכירים באש"ף מסרו הערב  ( שישי )  לעיתון היוצא לאור באיחוד האמירויות כי בימים הקרובים צפוי יו"ר הרשות הפלסטינית אבו מאזן להיפגש עם ראש הלשכה המדינית של חמאס ,  במהלך ביקורו של אבו מאזן בדמשק . " הפגישה בין השתיים חשובה מאד למאמצי הפיוס בין הארגונים ",  מסרו .
 לדברי המקורות ,  תוך ימים ספורים צפוי אבו מאזן לבקר בדמשק ולהיפגש עם נשיא סוריה בשאר אסד .  לטענתם ,  סוריה הצליחה לארגן פגישה בין אבו מאזן לבין משעל ומנהיגים נוספים של פלגים פלסטינים הנמצאים בדמשק .  על פי המקורות ,  למרות שהפגישה שתיערך בדמשק ,  החתימה על הסכם הפיוס בין חמאס לפתח תיערך בקהיר ,  כפי שנקבע .
 אתמול נועד שר החוץ הסורי וואליד מועלם בדמשק עם משלחת חמאס בראשות חאלד משעל ודן עימם בכל ההתפתחויות האחרונות בזירה הפלסטינית ובמאמצים לקדם הסכם פיוס בין פתח לחמאס .  מקורות בחמאס מסרו לעיתון כי משעל עדכן את מועלם בתוצאות ביקוריו במספר מדינות ערביות ואסלאמיות כגון תימן ,  אירן ,  בחריין וערב הסעודית .  מועלם ,  מנגד ,  עדכן את משעל בפגישתו השבוע עם שר החוץ הסעודי ,  סעוד אל-פייסל .
 
דיווח :  אבו מאזן ייפגש תוך ימים עם משעל
לדברי מקורות באש"ף ייפגש יו"ר הרשות הפלסטינית אבו מאזן עם ראש הלשכה המדינית של חמאס חאלד משעל בימים הקרובים .  אבו מאזן יוועד גם עם בשאר אסד

