הטכנאים בקול ישראל קיבלו שכר מקוצץ - ובנק יהב הגדיל להם את האשראי
 >  >  טכנאי הרדיו של רשות השידור התאכזבו לגלות שלשום שהמשכורת שנכנסה לחשבונותיהם נמוכה באופן משמעותי מזו הממוצעת .  הסיבה לכך היא שטופסי השעות שלהם לא הוחתמו ,  בשל העיצומים והקיצוצים שנוקטים הצדדים במשבר רשות השידור - הטכנאים מחד וההנהלה מנגד .  הרשות אמרה שתשלים את ההפרש המגיע להם עד 10 במארס .  יו"ר ועד טכנאי הרדיו ,  רן אפרתי ,  פנה לבנק יהב בבקשה להתחשב במצב .  הוא הסביר כי  " לרוב העובדים יש חשבון עובר ושב ביהב .  ביקשתי מהבנק להגדיל את האשראי של העובדים עד שיקבלו את כל השכר ".  הבנק נעתר לבקשה והסכים להגדיל את מסגרת האשראי ללא עלות עד לקבלת יתרת השכר .  מהבנק נמסר כי  " הנהלת בנק יהב החליטה לבוא לעזרת לקוחותיה ,  עובדי רשות השידור ,  כפי שעשתה זאת בעבר לעובדי רשות השידור ולקבוצות עובדים אחרות במגזר הציבורי ".  בתוך כך ,  התקיים אתמול כנס תמיכה ברשות השידור בהשתתפות מאות עיתונאים וכן עמותות שונות .  היו"ר הנכנס של אגודת העיתונאים בירושלים ,  דני זקן ,  אמר ל-themarker כי  " הוקם מטה מאבק משותף שמטרתו ללחוץ על מקבלי ההחלטות לקבל את ההחלטות הנכונות .  לפי התכנון הנוכחי ,  החל מיום ראשון ננקוט צעדי מחאה מול ישיבת הממשלה ".  היום צפויים להיפגש הוועדים השונים עם מנכ"ל משרד ראש הממשלה ,  אייל גבאי ,  וכן עם נציגי האוצר ,  בניסיון להתקדם ברפורמה .
 
הטכנאים בקול ישראל קיבלו שכר מקוצץ - ובנק יהב הגדיל להם את האשראי
nan
