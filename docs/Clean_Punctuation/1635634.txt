גביע אנגלי :  סטוק הדהימה את ארסנל
הכניעה את התותחנים ,  שפתחו עם סול קמפבל ,  1:3 ,  ועלתה ל-16 האחרונות .  גם מנצ'סטר סיטי עלתה עם 2:4 על סקאנתורפ
אחרי שהפכה פיגור 2:0 לניצחון 2:4 באמצע השבוע על בולטון על מנת לטפס לפסגת הפרמיירליג לראשונה מאז חודש נובמבר ,  התארחה הערב  ( ראשון )  ארסנל באצטדיון הבריטניה אצל סטוק ,  בסיבוב הרביעי של הגביע האנגלי .  לאחר שאמש לא קיבלנו הפתעות רבות או מרעישות במיוחד במפעל ,  הערב קיבלנו את המנה הדרושה של דרמה בגביע האנגלי ,  כשסטוק הוכיחה לארסנל ונגר שהרכב צעיר במיוחד לא תמיד יכול לעבוד במתכונת הזו .  המאמן הצרפתי המוערך העלה ,  כמיטב המסורת ,  חבורה של ילדים בהרכב ,  שכלל בין היתר את קרייג איסטמונד  ( 19 )  ,  פרנסיס קוקלין  ( 18 ,  לו היתה זו בכורה העונה )  וג'יי עמנואל-תומאס  ( 19 )  .
 אלא שבין שלל היהלומים של ונגר ,  ניתן היה למצוא שם חדש-ישן שקשה לייחס לו את שם התואר  " צעיר ".  סול קמפבל ,  בן ה-35 ,  ערך הערב את הופעת הבכורה החדשה-ישנה בקבוצה החדשה-ישנה שלו ,  כשפתח במרכז ההגנה הלונדונית . " הסיבה שהוא הצטרף אלינו היא שהוא יעזור לנו לנצח משחקים ,  זה עד כדי כך פשוט .  כשהוא בקרב ,  אתה יכול לסמוך עליו וזה חשוב במשחק גביע כמו היום ",  החמיא לבלם הוותיק ונגר .
 אלא שעם כל הדיבורים ותשומת הלב לארסנל ,  היתה גם קבוצה נוספת הערב במשחק ,  והיא ראויה לכל המחמאות .  סטוק פתחה בסערה ,  כאשר כבר בדקה השניה הוציא רורי דלאפ את אחת מהוצאות החוץ המפורסמות שלו ,  וריקרדו פולר ניצל יציאה רעה של פביאנסקי על מנת לנגוח פנימה ולקבוע 0:1 למארחת .  ארסנל חזרה לעניינים לקראת הירידה להפסקה ,  כשדנילסון בעט היטב מחוץ לרחבה ואיזן ל-1:1 .  אלא שהערב החלומי של סטוק ופולר נמשך ,  ובדקה ה-78 שוב היה זה ראשו של החלוץ הג'מייקני שמצא את הרשת ,  הפעם לאחר בישול מצוין של ממאדי סידיבה מהאגף הימני .  את הדובדבן על הקצפת שמה סטוק בדקה ה-86 ,  כשדין ווייטהד שוב חשף את ההגנה המבולבלבת של ארסנל וקבע את תוצאת המשחק - 1:3 מרשים לחבורה הסימפטית של טוני פוליס .
 מנצ'סטר סיטי התארחה אצל סקאנתורפ יונייטד ,  ולא מעדה אחרי שניצחה 2:4 .  הפתיחה היתה של האורחים ,  שעלו ל-0:1 בדקה ה-3 ,  לאחר חילופי מסירות שהסתיימו במסירה של רוביניו למרטין פטרוב ,  שבעט פנימה .  בדקה ה-29 הגיע שוויון מפתיע של האורחים ,  כשפול הייס הרשית בבעיטת יעף .  על הסף השריקה למחצית סיטי החזירה לעצמה את היתרון משער של נדום אונואה .  בדקה ה-57 סיטי הגדילה את יתרונה ל-1:3 משער של סילביניו ,  אבל ספגה את השני שלה שלה משער עצמי של דריק בויטה בדקה ה-69 .  לבסוף היה זה רוביניו ,  אולי במשחקו האחרון בתכלת ,  שכבש בדקה ה-84 והבטיח ניצחון 2:4 לסיטי ומקום בשלב הבא .
 
גביע אנגלי :  סטוק הדהימה את ארסנל
הכניעה את התותחנים ,  שפתחו עם סול קמפבל ,  1:3 ,  ועלתה ל-16 האחרונות .  גם מנצ'סטר סיטי עלתה עם 2:4 על סקאנתורפ

