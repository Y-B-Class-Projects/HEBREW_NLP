ארגון ההגנה
במכבי ת"א חלקו שבחים לראלדס על הביטחון הרב שהוא משרה ,  מחמאות גם לשטראובר ושבחון .  בקבוצה מאמינים בסגל הקיים
צילום ועריכת וידאו :  יותם רונן
שביעות רצון גדולה נרשמה במכבי תל אביב אחרי הניצחון אמש  ( שבת )  0:1 על בני יהודה בבלומפילד במסגרת המחזור ה-18 של ליגת העל .  שלוש הנקודות שהושגו עשויות להתברר כמשמעותיות ,  כיוון שבינתיים הקבוצה התבססה במקום השלישי והגדילה את הפער מבני יהודה שבמקום הרביעי לשש נקודות .
 למרות שהקבוצה לא הציגה כדורגל גדול ברוב דקות המשחק ,  במועדון אהבו את הלחימה ואת האנרגיות שהשקיעו השחקנים .  מי שקיבל את מרבית המחמאות היה הבלם הבוליביאני רונאלד ראלדס ,  שהיה כמעט בכל פינה בהגנה והצליח ליירט שלושה כדורים שיכלו להסתיים בשער לזכות היריבה .  ראלדס משרה המון ביטחון על ההגנה ועל השחקנים שלידו ,  ואין ספק שהוא אחד הגורמים הישירים לכך שהקבוצה לא ספגה שער בשלושת משחקי הליגה האחרונים .
 גם השוער לירן שטראובר קיבל מחמאות על העצירה שלו בדקות הסיום את הנגיחה של לירוי צעירי .  שטראובר שוב סבל במהלך המשחק מכאבים חזקים בשרירי הירך ,  וביומיים הקרובים הוא יקבל מנוחה ויעבור טיפולים .
 כובש שער הניצחון יוסי שבחון כבש אמש את שערו החמישי העונה ,  והפך בכך למבקיע המצטיין של מכבי העונה עם חמישה כיבושים .  אחרי פתיחת עונה קצת צולעת ,  חוזר לעצמו הקשר ובמחזורים האחרונים הוא מצדיק את האמון ודקות המשחק שנותנים לו המנג'ר אבי נמני והצוות המקצועי .
 במכבי ממשיכים לבחון אופציות לחיזוק הקבוצה ,  אולם כפי שכבר הסתמן בעבר - בהחלט ייתכן שהקבוצה תוותר על רכש ותישאר עם הסגל הקיים .  בהנהלת המועדון מרוצים מאוד מחזרתו של הקשר מאור בוזגלו לעניינים ,  ומאמינים שיחד עם שיקום הביטחון של איליה יברויאן אפשר לעשות דברים יפים גם עם הסגל הקיים .
 בכל מקרה ,  לצוות המקצועי נותרו עוד שבועיים כדי לנסות למצוא חלוץ לחיזוק ,  אולם גם אם לא יימצא אחד כזה ,  בקבוצה מאמינים שאפשר להיות בצמרת הגבוהה גם עם השחקנים הנמצאים כרגע בקבוצה .
 
ארגון ההגנה
במכבי ת"א חלקו שבחים לראלדס על הביטחון הרב שהוא משרה ,  מחמאות גם לשטראובר ושבחון .  בקבוצה מאמינים בסגל הקיים

