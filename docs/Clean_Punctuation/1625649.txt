האחים ראובן מתכוונים להנפיק את חברת המחשוב גלובל סוויץ' לפי שווי של 2.7 מיליארד ליש"ט
בעבר האחים שקלו כבר פעמיים להנפיק את החברה ,  ששוויה עלה במיליארד ליש"ט בשנה האחרונה
האחים דיוויד וסיימון ראובן שוקלים להנפיק את חברת מרכזי הנתונים שלהם ,  גלובל סוויץ' ,  לפי שווי של 2.7 מיליארד ליש"ט - כך דיווח העיתון הבריטי  " סאנדיי טיימס ".  לפי הדיווח ,  האחים נמצאים במגעים עם ברקליס ,  hsbc ,  דויטשה בנק וקרדיט סוויס ,  בנוגע להנפקת החברה ברבעון השלישי של 2010.שווי גלובל סוויץ' זינק ביותר ממיליארד ליש"ט בשנה האחרונה ,  מה שהופך את החברה לאחת ההשקעות הרווחיות ביותר של האחים ראובן .  האחים שקלו כבר פעמיים בעבר להנפיק את החברה - פעם אחת לפני יותר משנה ,  אז הוערך שוויה ב-1.5 מיליארד ליש"ט ,  ופעם נוספת במאי השנה ,  אז הוערך שוויה ב-1.9 מיליארד ליש"ט.בעת ההנפקה האחרונה ,  דווח כי האחים היו במגעים עם קרן הגידור סטיל פרטנרס ,  למכירת 15%-20% מגלובל סוויץ' תמורת כ-430 מיליון דולר .  הנפקה מוצלחת כעת תסייע לאחים לשפר את מצבם הפיננסי ,  שנפגע בעת משבר האשראי .  לפי דירוג עשירי בריטניה האחרון של  " סאנדיי טיימס ",  הונם של האחים הצטמצם ב-1.8 מיליארד ליש"ט ל-2.5 מיליארד ליש"ט במהלך המשבר ,  אך הם שמרו על המיקום התשיעי ברשימה.גלובל סוויץ' מחזיקה מרכזי נתונים בלונדון ,  אמסטרדם ,  פאריס ,  פרנקפורט ,  מדריד ,  סידני וסינגפור ,  בשטח כולל של למעלה מ-260 אלף מ"ר ,  מתוכם 87% מושכרים .  שוק השרתים נהנה מצמיחה מרשימה בביקוש ,  בעיקר הודות לדרישות הרגולטוריות שמגדילות את הצורך בגיבוי כל המידע העובר בחברה ,  והצורך בגיבוי במסגרת התמודדות עם פגעי טבע .  שוק השרתים צפוי לצמוח באופן משמעותי בשנים הקרובות ,  על רקע הביקוש הגדל לשירותים מקוונים והמעבר של תוכנות רבות לצורה מקוונת .  מדובר בשוק הפונה בעיקר לחברות ענק ,  ביניהן יבמ ,  bp ומיקרוסופט .  לפי חברת המחקר idc ,  בארה"ב לבדה יש יותר מ-7,000 מרכזי מחשוב כאלה ,  ובכל מרכז מספר גדל של שרתים - אותם מחשבים רבי עוצמה המפצחים ומספקים נתונים .  בארה"ב צפוי מספר השרתים לצמוח ל-15.8 מיליון עד 2010 - פי 3 לעומת 2000 .  האחים ראובן עשו את הונם בעיקר הודות לפעילות במגזר המתכות הרוסי .  ב-2007 רכשו ,  בין היתר ,  את שדה התעופה של העיר אוקספורד תמורת 40 מיליון ליש"ט .  שנה קודם לכן ,  רכשו האחים את רשת בתי האבות האנגלית mccarthy & stone בשיתוף עם hbos ,  תמורת 1.1 מיליארד ליש"ט ,  ואת נורתרן רייסינג תמורת 65.9 מיליון ליש"ט .  גלובל סוויץ' נחשבת לאחת ההשקעות המצליחות ביותר שלהם .  ב-2010 צופה החברה רווח בסך של 175 מיליון ליש"ט .  ב-2011 צופה החברה רווח של 235 מיליון ליש"ט .
 
האחים ראובן מתכוונים להנפיק את חברת המחשוב גלובל סוויץ' לפי שווי של 2.7 מיליארד ליש"ט
בעבר האחים שקלו כבר פעמיים להנפיק את החברה ,  ששוויה עלה במיליארד ליש"ט בשנה האחרונה

