טריק ישן ,  סוד ידוע
מה עושים כדי להמריץ קבוצה שלא מפסיקה לנצח ואיך מגיבים פתאום לגל של פציעות .  הבלוג של שלף עם הפילוסופיה האדומה
מי לעזאזל הם אותם האנשים שאמרו שנפסיד במשחק הזה ,  שאל אותי אדריאן יוטר ,  השחקן האמריקאי שלנו ,  באוטובוס חזרה לתל אביב אחרי משחק הליגה האחרון שלנו נגד הפועל עפולה .  חייכתי אליו במבוכה .  הוא לא הבין והמשיך לשאול בפליאה מי יגיד דבר כזה ולמה .  בדרך כלל לא מסגירים סודות מדינה כאלו ,  מהסיבה הפשוטה שלא היו מעולם אנשים כאלו וצריך לשמור על תרגיל המוטיבציה העתיק הזה בשביל המשחקים הבאים .  אבל אני נשברתי ,  כי היה נראה שהוא לקח את זה באופן אישי .  זה שהמאמן אמר לכם שאנשים מדברים על זה שאנחנו הולכים להפסיד בפעם הראשונה ,  לא אומר שבאמת היו דיבורים כאלו ,  עניתי לו ,  היינו בהרכב חסר והוא בסך הכל רצה להדגיש לכם את החשיבות של המשחק הזה .  וחוץ מזה ,  אבוי לקבוצה שנבוא לשחק נגדה והיא לא תאמין שהיא יכולה לנצח אותנו .  כולם רוצים לנצח אותנו .  מסתבר שזה עזר .  אדריאן היה כל כך מוטרד מכך שמישהו טען שאנחנו הולכים להפסיד ונתן את המשחק הכי טוב שלו העונה .  
המשחק הזה היה יכול להיות המשחק הכי חשוב שלנו עד כה העונה .  קבוצה שלא מפסיקה לנצח ממשיכה לעשות זאת משתי סיבות עיקריות :  ראשית ,  מכיוון שהיא בדרך כלל יותר מוכשרת מיריבותיה ,  ושנית ,  כי ככל שגדל רצף הניצחונות כך גם יורד אצל הקבוצות היריבות מפלס הביטחון ביכולת שלהם לעקוץ .  עפולה התגברו על אפקט ההרתעה ,  האמינו שהם יכולים לנצח ,  כך לפחות לפיו דבריו של שרון אברהמי המאמן שלנו .  זה הדיבור שרץ לדבריו בחדרי האוכל שבקיבוצי העמק בשבוע שקדם למשחק .  חסרונם של מתן נאור וטוהר חיימוביץ' הפצועים ,  שני שחקני חמישייה מובילים ,  גרם לאנשים לחשוב שאנחנו פגיעים .  לכן המשחק נגד עפולה היה יכול להיות המשחק החשוב ביותר שלנו העונה .  רצינו לראות האם אנחנו באמת  " קבוצה ",  כי  " קבוצה "  לא נפגעת מחסרון של שחקן אחד או שניים ,  ב"קבוצה "  אין ואקום ,  שחקנים עולים מהספסל ומשחקים כשחקני חמישה לכל דבר ושאר השחקנים הבכירים מעלים את הרמה שלהם וכך קורה שדווקא במשחק בו אנשים חשבו שיתכן ונפסיד בפעם הראשונה ,  אנחנו נותנים את המשחק הכי טוב שלנו העונה .  זה יכול היה להיות גם המשחק הכי חשוב שלנו עד כה אלמלא עפולה הייתה נותנת תצוגה עלובה כל כך .  מבחן אמיתי לסגל החסר שלנו זה לא היה ,  וחבל .
 ביש מזל גדול יש לנו השנה עם פציעות .  לפחות עד סוף הסיבוב נחסר את טוהר ומתן ,  כך שהמבחנים האמיתיים שלנו עוד לפנינו .  הרבה קבוצות היו מתחזקות במצב כזה .  ההשקפה שלי היא שצריך לסמוך על מי שיש ולא להנחית להם מישהו חדש על הפרצוף .  חסרונם של שחקנים מובילים גורם לשחקנים אחרים לקחת אחריות ונותן אפשרות לשחקנים שלא משחקים בדרך כלל לקבל דקות משחק ולהוכיח את עצמם .  זה מעלה את רמת החיבור והשייכות שלהם לקבוצה ובטווח הארוך נוכל רק להרוויח מזה .  איך אמרו חכמים ?  ממשברים יוצאות קבוצות מחוזקות יותר .
 
טריק ישן ,  סוד ידוע
מה עושים כדי להמריץ קבוצה שלא מפסיקה לנצח ואיך מגיבים פתאום לגל של פציעות .  הבלוג של שלף עם הפילוסופיה האדומה

