יום הקשיש :  על האוכלוסייה הנזקקת ביותר לרופאים
נתונים שפורסמו לרגל יום הקשיש שחל בסוף השבוע מעידים כי קשיש מבקר בממוצע 16 פעמים בשנה אצל רופא . " השנים עושות את שלהן והגוף נחלש ",  מספרים הרופאים ,  שמעידים כי בשנים האחרונות גברה המודעות למעקב רפואי צמוד
יום הקשיש חל בסוף השבוע ובאופן לא מפתיע אוכלוסיית הקשישים בישראל היא זו הנזקקת לשירותים הרפואיים הרבים ביותר .  מנתונים שהתפרסמו לרגל היום עולה כי קשיש מבקר בממוצע 16 פעמים בשנה אצל רופא ,  כשנשים מבקרות יותר מגברים .  
רבע מהביקורים אצל רופא הם של בני 65 ומעלה ולמעלה ממחצית הגמלאים בישראל מדווחים על חולי כלשהו .  התסמינים הנפוצים הם :  יתר לחץ דם  ( 53% )  ,  סכרת  ( 23% )  ,  מחלות לב  ( 14% )  ,  אוטם בשריר הלב  ( 13% )  ,  סרטן  ( 8% )  ,  חרדות או דכאון  ( 8% )  .  כ-20% מהקשישים בישראל סובלים ממוגבלות בתפקוד היומיומי .  120 אלף קשישים נעזרים בטיפול סיעודי מהם 10% גרים עם מטפל צמוד .  כרבע מיליון קשישים נעזרים בשירותי לחצן מצוקה צמוד .
" השנים עושות את שלהן והגוף נחלש ",  מסביר לוואלה !  חדשות ,  ד"ר גרגורי קפלוביץ' ,  המנהל הרפואי של מלר"ם . " בשנים האחרונות גוברת המודעות למעקב רפואי צמוד ,  לאורח חיים בריא ולרפואה אלטרנטיבית אבל עדיין ,  כשהולכים לקופת חולים תמיד תשב אישה מבוגרת על הספסל .  זה לא ישתנה ".   
" פעם לחצן מצוקה היה שם נרדף לחולי ופחד ,  היום זו הוצאה טבעית ומתבקשת עבור אנשים בריאים ופעלתנים שרוצים שתהיה להם כתובת למקרה חירום מבלי להזדקק לעזרה מהילדים או מהשכנים ",  אומר אריק אופיר ,  מנכ"ל מוקד אנוש . " חלק ניכר מהפניות שאנחנו מקבלים בכלל לא קשור לנושאים רפואיים .  מתייעצים איתנו על כל דבר ועניין ,  החל מנושאים אישיים וכלה במקומות לבילוי עם הנכדים .  מי שמחזיק לחצן מצוקה לא מתבייש להרגיש חולשה או כאב .  אם אתה צריך לצלצל לילדים שלך בשלוש בלילה כי יש לך לחץ בחזה אתה חושב על זה עשר פעמים .  לא רוצה להפריע ,  לא רוצה להיות נטל ,  חושש שאם יתגלה שאין לך שום דבר רציני הם יכעסו .  במקרים כאלה מדובר בסכנת חיים .  כשיש לחצן מצוקה ,  זה אך טבעי שתקרא לנו כשיש לך לחץ בחזה ,  ואם זה שום דבר  לא קרה כלום ". 

יום הקשיש :  על האוכלוסייה הנזקקת ביותר לרופאים
נתונים שפורסמו לרגל יום הקשיש שחל בסוף השבוע מעידים כי קשיש מבקר בממוצע 16 פעמים בשנה אצל רופא . " השנים עושות את שלהן והגוף נחלש ",  מספרים הרופאים ,  שמעידים כי בשנים האחרונות גברה המודעות למעקב רפואי צמוד

