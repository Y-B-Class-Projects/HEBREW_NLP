גבעות מכחישה הפרסומים כי ניהלה משא ומתן עם משקיעים 
גבעות : " פנה אלינו אדם ,  שהתבקש להציע הצעה בכתב ;  הצעה לא התקבלה וממילא לא מנוהל מו"מ "
  מכחישה את הפרסומים שנפוצו אתמול כי היא מנהלת משא ומתן עם משקיעים המעוניינים לקנות אל חלקו של השותף הכללי .  היום בבוקר הודיעה גבעות למשקיעי הבורסה כי  " פנה אל השותף הכללי אדם שהציג עצמו כמי שמסוגל להביא משקיע להשקעה בהיקף גדול מאוד בשותף הכללי .  אותו אדם התבקש להגיש הצעה בכתב .  הצעה בכתב כאמור לא התקבלה וממילא גם לא היה מו"מ כלשהו ". אתמול נפוצו בשוק הערכות לפיהן דחו שני חברי דירקטוריון את הצעתו של איש עסקים מתחום הנדל"ן ,  המייצג קבוצת משקיעים ,  לרכוש 25% מהשותף הכללי תמורת סכום אסטרונומי ביחס לשווי השוק של השותפות.גבעות עולם נסחרת בבורסה בשווי שוק של כ-360 מיליון שקל .  לשותף הכללי 4.44% ממניות גבעות ,  אך עם זאת ,  זכאי השותף הכללי לתמלוגי על גבוהים של 21% ,  לעומת 4% הנהוגים בישראמקו ,  לדוגמא.עם פרסום הערכות אלו ,  בשעה 12:00 בקירוב ,  רשמה המניה עליות של 3%-5% ,  וריכזה מחזור מסחר של כ-10 מיליון שקל ,  לעומת מחזור ממוצע של 1.7 מיליון שקל מתחילת השנה .  בשעה 13:44 הופסק המסחר במניה בציפייה להודעה מהותית שאמורה לפרסם החברה ,  ולא חודש עד לסוף היום .  את יום המסחר סיימה המניה בעלייה של 4.5%.אתמול בערב מסרה גבעות את תוצאות מבחני הלוגים והליבות ,  לפיהם  " התוצאות מצביעות על כך שקידוח 'מגד 5' הוא המבטיח ביותר שנקדח עד כה במבנה מגד ".  השותפות מצייינת כי שיעורי החדירות שנמצאו בקידוח גבוהים ביחס לעבר וכי שיעור הנקבוביות הממוצע עומד על 5.5% ,  עם שיעור מקסימלי של 11.6% .
 
גבעות מכחישה הפרסומים כי ניהלה משא ומתן עם משקיעים 
גבעות : " פנה אלינו אדם ,  שהתבקש להציע הצעה בכתב ;  הצעה לא התקבלה וממילא לא מנוהל מו"מ "
 
