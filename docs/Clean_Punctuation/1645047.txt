הקרן החדשה :  התחקיר נגדנו מעוות וחובבני
בקרן החדשה לישראל החליטו להשיב לטענות שהועלו נגדם על ידי תנועת  " אם תרצו ".  בדו"ח מפורט נטען כי המידע שהופץ מוטה ,  רצוף בטעויות ונכתב  " מתוך כוונה שיטתית להתאים את ה'עובדות' למסקנות "
 הקרן החדשה לישראל הגיבה אמש  ( חמישי )  לטענות שהועלו נגדה בשבועות האחרונים על ידי תנועת  " אם תרצו ".  הקרן החדשה פרסמה דו"ח מפורט ,  תחת הכותרת  " אם תרצו ,  נמציא לכם עובדות "  בו היא מכחישה את הטענות שהועלו במסמך של תנועת  " אם תרצו ",  לפיהן הקרן החדשה לישראל תומכת בחלק גדול מאוד מהארגונים הישראליים שסיפקו לוועדת גולדסטון את החומרים המרשיעים על צה"ל במבצע  " עופרת יצוקה ". 
הדו"ח של הקרן החדשה המנתח את טענות  " אם תרצו "  נכתב על ידי ד"ר אמיר פז פוקס .  מרצה למשפטים בקריה האקדמית אונו ובאוניברסיטת תל-אביב ,  מומחה לזכויות אדם ,  חבר הנהלת  " במקום "  ומנהל פרויקט  " מדינת הרווחה החדשה "  באוניברסיטת אוקספורד .  ד"ר פז פוקס מציג בדו"ח שלו נוכחות וטיעונים שלדבריו מוכיחים כי המסמך שהפיצה תנועת  " אם תרצו "  מסתמך על  " עיוות והשמטה שיטתיים של עובדות ". 
התחקיר של תנועת  " אם תרצו "  מנה 16 ארגונים אשר ממומנים על ידי הקרן החדשה ואשר לא רק סייעו לועדת החקירה בראשות ריצ'רד גולדסטון ,  אלא ש"בלעדי פרסומי הקרן לא היה לגולדסטון ביסוס לרוב טענותיו "   ( לשון התחקיר )  .  ד"ר פז פוקס טוען כי  " התחקיר רצוף בטעויות ,  השמטות ועיוותים של העובדות . " ניכר כי אלה נובעים הן ממתודולוגיית מחקר חובבנית והן מתוך כוונה שיטתית להתאים את ה'עובדות' למסקנות שנקבעו מראש ".   הדו"ח של הקרן החדשה מוכיח ,  על פי ד"ר פז פוקס כי  " ארגונים הנתמכים על ידי הקרן תרמו באופן ייחודי מידע לוועדת גולדסטון רק ב-16 מתוך 1,208 מקרים "  כלומר רק ב-1.3% מהארגונים לעומת 92% כפי שנטען בפרסומים בתקשורת )  ,  וכי מרביתם של אלה לא נמסרו באופן אקטיבי לוועדת גולדסטון ,  אלא נאספו על-ידי הועדה ממקורות זמינים ומהאינטרנט .  הדו"ח של הקרן החדשה אף מציין כי אנשי  " אם תרצו "  התעלמו משורה של ארגונים ישראלים אחרים ששיתפו פעולה עם ועדת גולדסטון .  
על פי הקרן החדשה ,  כשלים נוספים שנתגלו בתחקיר של  " אם תרצו "  נובעים מכך שמחבריו  " ספרו הפניות למקורות מידע ,  ללא התייחסות לתוכנן או הקשרן ".  בין היתר ,  מביאים בקרן החדשה דוגמא לחוסר האובייקטיביות של מחברי התחקיר וכותבים בדו"ח שלהם כי  " אזכורי עמותת 'קול אחר בשדרות' מצוינים במסגרת 'החומרים המרשיעים על צה"ל' אשר סופקו על ידי ארגונים הנתמכים על ידי הקרן ,  בזמן שאנשי 'קול אחר משדרות' נפגשו עם ועדת גולדסטון בכדי להעביר מידע אודות מצוקת תושבי שדרות והקשיים של סטודנטים במכללת ספיר המקומית .  
ד"ר פז פוקס ממשיך וכותב כי  " בדיקה פשוטה מראה ,  כי רוב רובן של ההפניות המרכיבות את הקטגוריה  " הפניות מרשיעות "  עליה מתבסס הטיעון המרכזי של  " התחקיר "  אינן רלבנטיות כלל .  המחברים לא הסתפקו בכך ,  וחישבו את החלק היחסי של ההפניות ,  שמקורם בארגונים הנתמכים על-ידי הקרן החדשה לישראל ,  מתוך סך מצומצם ,  באופן שרירותי ,  של כלל הפניות ממקורות ישראלים ".  כמו כן ,  מוסיף הדו"ח , " ספרו עורכי התחקיר הפניות  " מרשיעות "  לארגוני הקרן באופן כפול וחסר תום לב ,  בעזרת מניפולציות לניפוח מספרן ". 

הקרן החדשה :  התחקיר נגדנו מעוות וחובבני
בקרן החדשה לישראל החליטו להשיב לטענות שהועלו נגדם על ידי תנועת  " אם תרצו ".  בדו"ח מפורט נטען כי המידע שהופץ מוטה ,  רצוף בטעויות ונכתב  " מתוך כוונה שיטתית להתאים את ה'עובדות' למסקנות "
 
