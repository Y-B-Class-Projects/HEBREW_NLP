העברות בעולם - 28.12
חלון ההעברות של ינואר עומד להיפתח :  וואלה !  ספורט עושה סדר ומביאה לפניכם את השמועות וההעברות בשוק השחקנים העולמי
 *  הקשר האנגלי דייויד בקהאם  ( 34 )  נחת באיטליה ויחל להתאמן במדי מילאן כמתוכנן .  כזכור ,  בקס ,  שסיים את העונה עם עם קבוצת האמריקאית לוס אנג'לס גלאקסי ,  חתם כבר בנובמבר על חוזה לחצי שנה אצל הרוסונרי ,  עד סיום העונה הנוכחית והוא יפגוש במפגש מסקרן את קבוצתו לשעבר ,  מנצ'סטר יונייטד ,  בשמינית גמר ליגת האלופות .
  *  פיורנטינה ואודינזה סיכמו על העברת פליפה ,  שחקן ההגנה הברזילאי בן ה-25 ,  ששיחק מ-2002 בשורות הביאנקונרי .
  *  החלוץ ההולנדי סטפן ניחלאנד ,  21 ,  יושאל מפ.ס.וו .  איינדהובן לקבוצת ווילם II עד סיום העונה .
  *  ספורטינג ליסבון ,  שכבר סיכמה עם אתלטיקו מדריד על העברתו של פלורן סינמה פונגול ,  קרובה לצרף בהשאלות את הצמד מטוטנהאם ,  רומן פאבליוצ'נקו וגארת' בייל ,  וכן את זוראן טוסיץ' ממנצ'סטר יונייטד .
  *  גנואה עשויה להחתים את החלוץ מהונדורס דויד סואזו של אינטר ,  במידה וסרג'יו פלוקארי אכן יעזוב ,  כפי ששמועות רבות רוחשות .
  *  החלוץ המקדוני גוראן פאנדב הציג רמז עבה לגבי זה שהוא מעדיף לעבור לאינטר ,  לאחר ששוחרר לאלתר לפני זמן קצר מלאציו . " אינטר זה מועדון גדול ,  והוא מתאים לדרישות ולשאיפות שלי ",  אמר .
  *  מנג'ר בולטון האנגלית ,  גארי מגסון ,  מנסה להחתים את קשר ריאל מדריד גוטי ,  שייתכן ויעזוב את הבלאנקוס בחלון ההעברות על רקע של חילוקי דעות עם המאמן מנואל פלגריני ,  כך מדווח בדיילי מייל .
  *  בוקה ג'וניורס מביעה עניין רב בשוער הארגנטינאי של קטאניה ,  מריאנו אנדוחאר ,  23 ,  שפתח את הדלת בראיון שהעניק לאחרונה ,  כשאמר : " בוקה רוצה אותי ?  זו תהיה הזדמנות מצוינת עבורי .  אני מאוד אשמח לעבור ". 

העברות בעולם - 28.12
חלון ההעברות של ינואר עומד להיפתח :  וואלה !  ספורט עושה סדר ומביאה לפניכם את השמועות וההעברות בשוק השחקנים העולמי

