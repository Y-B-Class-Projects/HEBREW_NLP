הישראלים בהאיטי לא מפקירים פליטים בשטח
גם בחלוף שלושה שבועות מרעש האדמה ,  מתנדבים מישראל מסייעים לשיקום הפליטים במדינה המוכה .  בין השאר הם מפעילים מרפאות מיוחדות ומספקים להם מזון ואוהלים
משלחת פיקוד העורף כבר שבה אמנם מהאיטי ,  אך מתנדבים מישראל עדיין פועלי בה בניסיון לסייע לנפגעי רעש האדמה .  כך ,  למשל ,  משלחת של מתנדבי יחידת החילוץ בהאיטי מפעילה שתי מרפאות במחנות פליטים בפרברי הבירה פורט או פראנס . " ארגוני הסיוע האמריקאים הפועלים בחסות שגרירות ארצות הברית במדינה ביקשו מאיתנו לבוא ולהפעיל את המרפאות במקומות האלה ",  סיפר היום  ( ראשון )  יואב זימרן מיחידת החילוץ השוהה במקום . " במחנה אחד יש 48 אלף פליטים ובשני עוד חמשת אלפים פליטים .  עיקר השירותים שניתנים הם שירותי רפואה דחופה ,  אך אנו מגישים גם סיוע בטיפול בפגיעות אחרות ,  כמו במחלות ודברים דומים ".  
אנשי המשלחת של יחידת החילוץ עוסקים עתה ,  בין היתר ,  בהעברת סיוע של אוהלים ,  מזון וציוד נוסף למחנה הפליטים הקטן .  זאת לאחר שהתברר כי הוא הוקם בצורה חפוזה ומבלי תכנון . " חסרים שם הרבה מאוד דברים שאותם אנחנו משתדלים להשלים במקביל לטיפול בתושבים ",  סיפר זימרן .  
בימים האחרונים נותרו בהאיטי משלחות ישראליות הקשורות ליחידות החילוץ בלבד .  היחידות פועלות לצד גופים רשמיים בינלאומיים כדי להסדיר את מתן הסיוע לתושבים .  
בימים האחרונים שבו לארץ משלחות ומתנדבים נוספים ששהו בבירת האיטי ההרוסה ,  אולם ההערכה היא שיידרשו עוד זמן רב ואמצעי סיוע רבים אחרים כדי לשקם את תשתית מערכות החיים במדינה .  מתנדבי יחידות החילוץ מסייעים לגופים הבינלאומיים לטיפול בבעיות אלה .
 
הישראלים בהאיטי לא מפקירים פליטים בשטח
גם בחלוף שלושה שבועות מרעש האדמה ,  מתנדבים מישראל מסייעים לשיקום הפליטים במדינה המוכה .  בין השאר הם מפעילים מרפאות מיוחדות ומספקים להם מזון ואוהלים

