דירת 2 חדרים בר"ג ב-825 אלף ש'
ניתוח עסקה
העסקה :  דירת שני חדרים בשטח 65 מ"ר בקומה השלישית והאחרונה בבניין ברחוב הגת במרכז רמת גן ,  נמכרה ב-825 אלף שקל .  הדירה זקוקה לשיפוץ כללי .  ניתוח העסקה :  מדובר בדירה שאותה ירשו המוכרים .  לפני כחודשיים הם דרשו עבורה כ-900 אלף שקל ,  בין היתר ,  בהתבסס על התארגנות הדיירים בבניין לבצע בו תוכנית לחיזוק מבנים מפני רעידות אדמה  ( תמ"א 38 )  ,  שעשויה להשביח את ערך הנכסים בבניין .  מאחר שעדיין לא נאספו חתימות הדיירים ,  המוכרים נאלצו להפחית את מרכיב התמ"א ממחיר הדירה והסכימו למכור אותה ב-825 אלף שקל .  לדברי המתווך דינור גומל מסוכנות d & l נכסים ברמת גן שביצע את העסקה ,  המשקיעים שרכשו את הדירה יוכלו להשכיר אותה ,  לאחר שיפוץ ,  ב-3,500 שקל בחודש .  בהנחה כי הקונים ייאלצו להשקיע בדירה כ-100 אלף שקל ,  התשואה השנתית שיקבלו תהיה 4.5% ,  תשואה גבוהה יחסית לעיר רמת גן . " אין דירות בשטח כזה במרכז רמת גן שנמכרות במחירים כאלה ",  הסביר גומל . " מרבית המחירים של דירות באזור שקט במרכז רמת גן עם פוטנציאל לתמ"א 38 ,  נמכרות במיליון שקל לפחות ".  שורה תחתונה :  עסקה משתלמת גם ללא מימוש הפוטנציאל של התמ"א 38 .  - סייעו בניתוח העסקה :  דינור גומל וליאור אפשטיין מסוכנות d & l נכסים ברמת גן

דירת 2 חדרים בר"ג ב-825 אלף ש'
ניתוח עסקה

