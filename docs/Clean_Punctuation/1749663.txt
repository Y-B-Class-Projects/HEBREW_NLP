קרן הון סיכון שהקימה תמיר פישמן תחלק דיבידנד של 30 מיליון שקל
אלדד תמיר : " ביחס לעשור הלא מוצלח בתחום ,  הקרן שלנו היא הצלחה "
 בסוף שבוע שעבר אישר בית המשפט לתמיר הון ,  חברה ציבורית השותפה בקרן הון סיכון תמיר פישמן ונצ'רס 2 שהקים בית ההשקעות תמיר פישמן ,  לחלק דיבידנד של 30 מיליון שקל .  זאת על אף שחלוקת הדיבידנד לא עומדת במבחן הרווח המופיע בחוק החברות .  הסיבה לכך היא מדיניות חלוקת הדיבידנדים של החברה המאפשרת לחלק דיבידנדים בהתאם למזומנים הנצברים אצלה מאקזיטים שהיא עושה וללא קשר למבחן הרווח.קרן הון סיכון תמיר פישמן ונצ'רס 2 הוקמה בשנת 2000 בהיקף של 150 מיליון דולר כש-52 מיליון דלר הגיעו מחברת תמיר הון הציבורית והשאר ממשקיעים פרטיים .  מאז הקמת הקרן היא ביצעה ששה אקזיטים בהיקף מצטבר של 141 מיליון דולר .  תמיר הון הציבורית ביצעה מאז הקמתה שש חלוקות דיבידנד בהיקף כספי מצטבר של 156 מיליון שקל . " עד כה החזרנו כמעט את כל הכסף למשקיעים כשלקרן נשארו עוד שנתיים של פעילות "  אומר אלדד תמיר ,  יו"ר דירקטוריון הקרן .  כעת נשארו בקרן חמש חברות  אקספנד ,  אמ.ג'י.וי.אס ,  פרוניורון ,  וולטייר ואלוט תקשורת ,  כשחלק החברה הציבורית בהן הסתכם נכון לסוף יוני השנה בשווי כולל של 18.8 מיליון דולר .  עם זאת ,  מאז עלה משמעותית שוויין של שלוש מהאחזקות שבקרן כך שהערכה היא כי שווי נכסי הקרן כיום גבוה ב-10%-15% ועומד על כ-21-22 מיליון דולר .  בשנים האחרונות לאחר ביצוע האקזיטים הראשונים בקרן הורידו מנהלי הקרן את דמי הניהול שהם גובים ממנו מהיקף של 2.5% מהון הקרן לסכום קבוע של 460 אלף דולר ברבעון.עם ההודעה על אישור הדיבידנד ,  עלתה ביום חמישי מניית תמיר הון ב-6.3% .  מתחילת השנה עלתה מניית הקרן ב-7.6% .  בעשר שנים האחרונות מאז הקמתה רשמה מניית הקרן תשואה מצטברת מותאמת לדיבידנדים של 11.3% - תשואה של 1.6% בשנה . " ביחס לקרנות הון סיכון של שנות ה-2000 שעברו הרבה משברים ,  הקרן שלנו היא הצלחה ",  אומר תמיר . " צריך לזכור שהעשור האחרון בענף לא היה מוצלח  .  בסך הכל ביצענו שש אקזיטים והמשקיעים כבר קיבלו חזרה את רוב הכסף ",  הוסיף .
 
קרן הון סיכון שהקימה תמיר פישמן תחלק דיבידנד של 30 מיליון שקל
אלדד תמיר : " ביחס לעשור הלא מוצלח בתחום ,  הקרן שלנו היא הצלחה "
 
