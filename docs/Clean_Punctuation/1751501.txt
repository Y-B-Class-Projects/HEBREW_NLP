אשכנזי : " אין עודף משפטיזציה בצה"ל "
 על רקע ריסוס הכתובות על בית הפצ"ר ,  שלח הרמטכ"ל איגרת לכלל החיילים ,  בה הוא משבח את מדיניות מנדלבליט ומדגיש את מחויבות צה"ל למוסריות בלחימה
על רקע ריסוס כתובות הגרפיטי על ביתו של הפרקליט הצבאי הראשי ,  האלוף אביחי מנדלבליט ,  בגין החלטותיו להעמיד לדין חיילים וקצינים על פעילותם במהלך מבצע עופרת יצוקה ,  מפיץ הערב  ( רביעי )  הרמטכ"ל ,  רא"ל גבי אשכנזי ,  איגרת לכלל החיילים שבו הוא משבח את מדיניות הפצ"ר בנושא ומדגיש את מחויבות צה"ל למוסריות בלחימה . 
" חובתנו לבדוק כל טענה להתנהלות שלא כדין מצד אנשינו ",  כותב אשכנזי , " וכך נעשה ביחס לתלונות שהועלו כנגדנו ביחס להתנהגות חיילנו במבצע .  כמי שמכיר את לוחמי צה"ל ואת הערכים המנחים אותם ואת מוסריותם ,  לא הופתעתי לגלות שרוב הטענות היו בלתי מבוססות .  צה"ל הקפיד לפעול לפי החוק ולאור ערכי חיי האדם וטוהר הנשק גם לנוכח אויב שבז לכל חוק ולכל נורמה מוסרית ".  
יחד עם זאת ,  מדגיש הרמטכ"ל באיגרת ,  כי צה"ל והפרקליטות ימשיכו לחקור אירועים חריגים .  לדבריו , " איננו פטורים מהצורך לטפל בצורה תקיפה וברורה באותם מקרים חריגים בהם הופרו פקודות ומוסר הלחימה של צה"ל .  זהו אינטרס מן המעלה הראשונה .  אם נעניק חסינות מלאה ואוטומטית לכל מעשה או התנהגות רק בשל העובדה כי התרחשו בעת קרב לא נעמוד בציפיות שלנו מעצמנו ולא נשמור על הערכים שהובילו אותנו לאורך דורות של לחימה במאמבקנו הצודק ".  
אשכנזי הוסיף : " מקרים בודדים אלו ,  בהם הועמדו חיילים לדין ,  אינם מלמדים על היעדר גיבוי ללוחמים או על עודף משפטיזציה בצבא .  ההיפך הוא הנכון ,  יש בהם כדי להעיד על חוסנו המוסרי של צה"ל ,  ועל יכולתו ,  בניגוד לטענות ,  לאכוף את החוק ולשמור על ערכינו בכל עתנ ובכל מצב ". 

אשכנזי : " אין עודף משפטיזציה בצה"ל "
 על רקע ריסוס הכתובות על בית הפצ"ר ,  שלח הרמטכ"ל איגרת לכלל החיילים ,  בה הוא משבח את מדיניות מנדלבליט ומדגיש את מחויבות צה"ל למוסריות בלחימה

