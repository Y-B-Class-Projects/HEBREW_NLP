מכבי פ"ת :  עמוס לוזון יעמוד לדין
נשיא מכבי פ"ת הטיח בשופט כי החלטתו השגויה הובילה לשוויון של אשדוד והוא יעמוד לדין .  עומר דמארי הפצוע הובהל לביה"ח
איצטדיון רמת גן ראה הערב  ( שבת )  דרמה גדולה .  פעמיים הובילה מכבי פתח תקוה מול אשדוד ,  בזכות צמד של טל בן חיים ,  אבל פעמיים חזרה אשדוד .  בפעם הראשונה היה זה פנדל שכבש משה אוחיון בדקה ה-33 ,  בפעם השנייה היה זה המחליף נבו מזרחי שהשווה בדקה ה-90 .  המשחק הסוער הסתיים בשוויון 2:2 ,  ושתי הקבוצות חילקו ביניהן את הנקודות .
 בסיום המשחק התרחש עימות מילולי בין נשיא מכבי פתח תקוה ,  עמוס לוזון ,  לבין השופט לירן ליאני ,  כשלוזון הטיח בו כי לדעתו לפני שער השוויון בדקה ה-90 בוצעה עבירה לכאורה על חלוץ מכבי פתח תקוה דובב גבאי .  
לטענת לוזון ,  העובדה שליאני לא שרק לעבירה על גבאי ,  הובילה למהלך שהסתיים בשער השוויון הדרמטי .  לאחר המשחק אמר לוזון : " ברור שהייתה טעות של השופט ,  במקום לשרוק עבירה לטובתנו הכדור עבר לאשדוד ,  המשחק נרגע ,  הזמן חלף לאט-לאט ובהתקפה האחרונה שלהם ,  הם הצליחו להבקיע ".  
לאחר המשחק קיבלה מכבי פתח תקוה הודעה מהמשקיף כי בדו"ח השיפוט ציין ליאני כי לוזון קרא לעברו : " זה היה שיפוט חד צדדי .  גועל נפש של שיפוט ",  והנשיא יעמוד בשל כך לדין .  יש לציין כי גם לאחר המשחק ,  אירע ויכוח קולני בחדרי ההלשה בין עמוס לוזון לבעלים של אשדוד ג'קי בן זקן .  לוזון טען כי השופט ליאני הכריע את המשחק ,  ובן זקן הכחיש זאת .  
מאוחר יותר שוחח בן זקן ארוכות עם יו"ר ההתאחדות אבי לוזון ,  ותוצאת המשחק והאירועים בו לא עלו בשיחה .  על דבריו של בן זקן ,  שאמר כי השער של אשדוד היה מוצדק ,  אמר עמוס לוזון : " ברור שבן זקן לא יגיד אחרת ,  הגיע לנו הניצחון ,  וחבל ".  
לאחר המשחק הובהל חלוץ מכבי פתח תקוה עומר דמארי לבית החולים  " השרון ",  זאת בעקבות פציעה בקרסולו ,  שהובילה להחלפתו במהלך המשחק .  החלוץ נבדק ,  ונצטווה למנוחה בת יומיים .
 מאמן מכבי פתח תקוה פרדי דוד אמר בסיום : " במהלך השבוע שוחחתי עם השחקנים על נושא כוח ההרתעה ,  שזאת העוצמה של מועדון ,  קבוצה צריכה לדעת להכריע משחקים .  כבר ארבעה משחקים אני לא מרוצה מהאופן שבו אנחנו מכריעים אותם .  אלה דברים שנצטרך לשפר לא מבחינה מקצועית ,  אלא מבחינה מנטלית .  ההגנה שיחקה פנטסטי ,  הגענו לעשרה מצבים בחצי ,  ומהתקפה של כלום ספגנו גול מ-16 מטר ". 
מאמן אשדוד ג'ון גרגורי אמר בסיום : " שיחקנו עד הסוף וזה מה שמייחד את הקבוצה .  יש הרבה אנרגיה באשדוד .  ספגנו שני שערים מטעויות שלנו .  אני מרוצה ,  למרות שיכולנו לנצח .  במצב הדברים הנוכחי אי אפשר להיות מאוכזב מהתוצאה ". 

מכבי פ"ת :  עמוס לוזון יעמוד לדין
נשיא מכבי פ"ת הטיח בשופט כי החלטתו השגויה הובילה לשוויון של אשדוד והוא יעמוד לדין .  עומר דמארי הפצוע הובהל לביה"ח

