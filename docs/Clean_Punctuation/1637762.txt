בית"ר ירושלים והפועל באר שבע סיימו ב-1:1
בית"ר ירושלים ספגה שער מוקדם מפדידה והפועל ב"ש  ( 2 )  ,  אבל נמנעה מהפסד מביך אחרי שבן יוסף הישווה בתוספת הזמן ל-1:1
לאחר הזכייה בגביע הטוטו ,  דיברו שחקני בית"ר ירושלים על האפשרות שסוף סוף הם ייצאו לדרך חדשה אחרי העונה הלא ברורה שעוברת עליהם .  אלא שבינתיים להפועל באר שבע היו תוכניות משלה לצאת ממשבר קבוצתי שפוקד אותה ,  הייתה קרובה לנצח ,  אבל בסופו של דבר סיימה עם 1:1 מחמיא ,  שבכל זאת משאיר את בית"ר מתוסכלת .  גיא עזורי ,  שהיה קרוב לניצחון שני העונה על בית"ר ירושלים ,  בכל מקרה דאג להעמיק את המשבר בבירה ,  כשנראה ששום תואר מלבד גביע המדינה לא יכול להשאיר את כיסאו של יצחק שום יציב .
 אז הפועל רעננה לא היוותה יריב שקול וראוי לבית"ר ,  אבל באר שבע בהחלט כן .  ההגנה של הירושלמים נתפסה עם המכנסיים למטה כבר אחרי 120 שניות ,  כשחנן פדידה ניצל טעות של איתן טיבי ,  וכבש שער יתרון שנשמר עד הסיום .  גם אחרי אינספור החמצות של טוטו תמוז ,  ברק יצחקי וחבריו ,  שחקניו של יצחק שום שוב לא הצליחו לעשות דבר והיו קרובים למשחק נוסף שבו הם מפסידים ,  עד שהגיע תומר בן יוסף ,  שהציל את בית"ר ירושלים ממבוכה בזכות שער בנגיחה מכדור קרן בתוספת הזמן .
 בבאר שבע ,  שם קיוו לא להפסיד לבית"ר אחרי שני ההפסדים האחרונים בליגה ,  מבינים שהעונה הזו יכולה ללכת לכיוונים שונים לגמרי ממה שתוכנן ,  ולמרות שהם יכולים אולי להתאכזב ,  אפשר לומר שהתוצאה הזו אמורה להיות משביעת רצון מבחינתם .  גיא עזורי ערך מספר שינויים בהרכב והחליט לוותר בהרכב הראשון על אוהד קדוסי ,  תוך שהוא נותן צ'אנס לפדידה ולברק בדש ,  שעשו את העבודה וכמעט והעניקו ניצחון שמיני לבאר שבע ,  אבל נגד מכבי חיפה בשבוע הבא הם יאלצו להסתדר ללא בדש עצמו ושמעון הרוש ,  שהורחקו בדקות האחרונות אחרי טעויות מטופשות .
 דקה 2 - גול !  עוד בשלב הגישושים איבוד כדור בחלק האחורי של בית"ר אצל איתן טיבי הוביל להשתלטות של חנן פדידה ,  שלא חשב יותר מדי לפני ששחרר פצצה מ-20 מטר לפינה השמאלית של אריאל הרוש ,  0:1 להפועל באר שבע .
 דקה 5 - פאולו דה לה האסה העביר כדור עומק מצוין שחלף על פני הגנת הפועל באר שבע לעמית בן שושן ,  ששיחרר בעיטה לא מספיק חזקה ,  שנעצרה אצל טברטקו קאלה .
 דקה 8 - ברק יצחקי העביר כדור טוב לטוטו תמוז ,  שהתקדם ובעט פגז מעל השער .
 דקה 33 - אחרי דקות מתות ,  ניסה מוחמד אדמו את מזלו עם בעיטה חזקה מרחוק ,  אבל היא עברה מעל השער של הרוש .
 דקה 45 - עידן ורד קיבל כדור מצד שמאל והרים מדויק מאגף ימין לראש של ברק יצחקי ,  שהשתלב בהתקפה ונגח מצוין ,  אך קאלה הדף לקרן .
 דקה 58 - התקפה מתפרצת של הפועל באר שבע הסתיימה עם בעיטה של ברק בדש ,  ששלף את הרגל מקצה הרחבה ,  אבל הכדור שלו חלף ליד השער .
 דקה 66 - אבי ריקן הכניס כדור מצוין לעמית בן שושן ,  שהעדיף ללכת על בעיטה במקום למסור ,  ושלח את הכדור החוצה .
 דקה 70 - יצחקי קיבל מסירה מברוכיאן המחליף למרכז הרחבה ובעט מול קאלה ברשלנות מעל השער .
 דקה 75 - עידן טל קיבל כדור ועשה את הסיבוב ,  ובמצב שהוא חופשי הוא שיחרר בעיטה חזקה ,  שחלפה רק ליד השער .
 דקה 79 - בית"ר ירושלים כבשה שער חוקי שנפסל בטענת נבדל ,  אחרי שתמוז הגיע לכדור בקו אחד עם ההגנה של באר שבע ,  וכבש ,  אך הקוון הרים דגל והשופט ,  זיו אדלר ,  החליט שהכדור הובקע מעמדת נבדל .
 דקה 88 - הגבהה טובה של אבי ריקן מצד שמאל הגיעה אל תמוז ,  שעלה לנגיחה ,  אבל קאלה היה במקום כדי להדוף לקרן .
 דקה 90 - גול !  כדור הקרן הגיע לראש של תומר בן יוסף ,  שניצל יציאה רעה של קאלה ,  ועלה מולו עם שער נגיחה מצוין ,  שקבע 1:1 .
 דקה 90 - מיד לאחר השער ביצע בדש עבירה גסה מאחור על אבי ריקן וראה את הכרטיס האדום ,  שהשאיר את באר שבע בעשרה שחקנים .
 דקה 95 - שמעון הרוש ביצע עבירה ,  מה שזיכה אותו בכרטיס צהוב שני ובאדום מיותר .
 הרכב בית"ר ירושלים :  אריאל הרוש ,  איתן טיבי  ( עידן טל 28 )  ,  תומר בן יוסף ,  אריק בנאדו ,  אבי ריקן ,  קובי מויאל  ( אבירם ברוכיאן 64 )  ,  פאולו דה לה האסה ,  עידן ורד ,  עמית בן שושן  ( חן עזריאל 76 )  ,  טוטו תמוז ,  ברק יצחקי .
 הרכב הפועל באר שבע :  טברטקו קאלה ;  אייל שן ,  דנילו מוריירה  ( נדב קידר 50 )  ,  וויליאם סוארס ,  שמעון הרוש ;  משה אסולין ,  יוסי אופיר  ( דנדי אוקוגו 71 )  ,  מוחמד אדמו ,  דוד רביבו ;  חנן פדידה  ( מאור מליקסון 62 )  ,  ברק בדש .
 
בית"ר ירושלים והפועל באר שבע סיימו ב-1:1
בית"ר ירושלים ספגה שער מוקדם מפדידה והפועל ב"ש  ( 2 )  ,  אבל נמנעה מהפסד מביך אחרי שבן יוסף הישווה בתוספת הזמן ל-1:1

