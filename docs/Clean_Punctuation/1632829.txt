בצל המשבר ,  ברק נועד עם שר החוץ הטורקי
שר הביטחון נחת הבוקר באנקרה ונועד עם שר החוץ .  לדברי מקורות דיפלומטיים ,  ארדואן מסרב להיפגש עם ברק בשל השפלת השגריר בישראל
בצל המתיחות בין טורקיה לישראל ,  שר הביטחון אהוד ברק נחת הבוקר  ( ראשון )  באנקרה ,  בירת טורקיה .  ברק נועד כשלוש שעות עם שר החוץ הטורקי אחמט דאווט אולו ולאחר מכן נועד עם שר ההגנה וג'די גונול .  בין השאר צפוי ברק לדון עם בכירי ההנהגה הטורקית במשבר שפרץ בין המדינות וכן בנושאים ביטחוניים ,  כגון עסקת מכירת המל"טים לטורקיה והסוגייה האירנית .  הוא ישוב בחזרה לישראל ביום ראשון בלילה ויצטרף ביום שני לטיסת ראש הממשלה לברלין .  לברק נלווים מנכ"ל משרדו אודי שני וראש האגף המדיני ביטחוני במשרד הביטחון עמוס גלעד .
 בתוך כך ,  למרות התנצלותו של סגן שר החוץ ,  דני איילון ,  על שיחת הנזיפה שערך לשגריר הטורקי בישראל ,  מסרבים נשיא טורקיה עבדוללה גול וראש הממשלה רג'פ טאיפ ארדואן להיפגש עם שר הביטחון .  אתר האינטרנט הטורקי  " הורייט "  דיווח מפי מקורות דיפלומטיים כי למרות בקשתו של ברק לפגישה ,  מסרבים השניים להיענות לבקשה .
 לפי המקורות ,  מלשכתו של הנשיא עבדוללה גול מסרו לאנשיו של ברק כי מפאת  " עומס עבודה "  בכל הנוגע להכנות לאירועי  " איסטנבול  בירת התרבות האירופאית ",  הוא לא יוכל להיפגש מחר עם ברק . " גול וארדואן אינם מעוניינים להיפגש עם ברק על רקע המשבר האחרון שנגרם בעקבות שיחת הנזיפה עם השגריר הטורקי ",  מסרו המקורות .
 סגן שר החוץ דני אילון הגן אתמול בראיון בערוץ 2 על החלטתו להתנצל בפני טורקיה על התקרית בה הושפל שגריר טורקיה בישראל אחמט אוגוז צ'ליקול . " המכתב שחתמתי עליו בסוף משאיר את המחאה שלנו כמו שהיא .  המכתב הפריד בין העיקר לטפל והעביר את התנצלותי האישית לשגריר .  אילון אמר כי  " בשלושת הימים שעברו בין התקרית למכתב הוכח כי אפשר לנהל משברים ביחד ". 
אילון טען כי מבנה החדר בו נערכה פגישת הנזיפה עם השגריר הטורקי לא היה מתוכנן אבל נוצל כדי להעביר את מחאתה התקיפה של ישראל . " היתה כאן תקלה טכנית .  דברי לא תוכננו להיות מוקלטים ואני לוקח אחריות על התקלה הזו ",  אמר אילון .  לדבריו , " מה שכן תוכנן זה שלא יהיה כיבוד ולא ילחצו ידיים  לא תוכנן מראש שהוא יישב נמוך .  עשינו מזה קצת צחוק שלא צריך היה לצאת החוצה ". 
עדכון ראשון :  08:30

בצל המשבר ,  ברק נועד עם שר החוץ הטורקי
שר הביטחון נחת הבוקר באנקרה ונועד עם שר החוץ .  לדברי מקורות דיפלומטיים ,  ארדואן מסרב להיפגש עם ברק בשל השפלת השגריר בישראל

