נשיא טויוטה בארה"ב בשימוע בפני הקונגרס :  פעלנו מאוחר מדי לתיקון התקלות בדוושת התאוצה
ג'יימס לנץ :  בעיות הבטיחות הוחמרו בשל תקשורת לקויה בתוך החברה ועם הרגולטורים והצרכנים
נשיא החטיבה האמריקאית של טויוטה ,  ג'יימס לנץ ,  התנצל היום במהלך שימוע בפני ועדת בית הנבחרים לאנרגיה ומסחר על התקלה בדוושת התאוצה של מכוניות החברה ,  שהובילה עד כה להחזרתן של קרוב ל-9 מיליון מכוניות ברחבי העולם ,  ואמר כי החברה פעלה מאוחר מדי לתיקון התקלות שהתגלו ברכביה.במהלך השימוע בקונגרס ,  הטיל לנץ את האחריות לתקלות על ליקויים בתקשורת בתוך החברה ,  עם הרגולטורים ועם ציבור הצרכנים . " לקח לנו זמן להכיר בסדרה נדירה ,  אך חמורה של תקלות בטיחותיות ,  שאירעו למרות כל מאמצינו להימנע מהן .  הבעיה הוחמרה בשל תקשורת לקויה בתוך החברה ועם הרגולטורים והצרכנים ",  אמר לנץ.לנץ הוסיף כי  " הודינו בטעויות אלה ,  אנחנו מתנצלים עליהן ולמדנו מהן .  אנחנו מבינים כעת שעלינו לחשוב באופן שונה כאשר אנחנו חוקרים תלונות של לקוחות ולייעל את התקשורת בינינו לבין הצרכנים והרגולטורים ".  לנץ הכחיש במהלך העדות כי ישנה תקלה במערכת המשנקים האלקטרונית של החברה ,  וטען כי הבעיות הבטיחותיות נגמרו בשל שתי תקלות ,  האחת בשטיחוני הרצפה שנתקעו מתחת לדוושת הגז והאחרת תקלה שגרמה למערכת ההאצה  " להיתקע "  באופן פתאומי.שר התחבורה האמריקאי ,  ריי לאהוד ,  השתתף גם הוא בשימוע וענה לשאלות חברי הקונגרס בנוגע לטיפולו של המשרד בתקלות שנתגלו ברכבי טויוטה . " מאז שהושבעתי לתפקידי לפני 13 חודשים אמרתי שבטיחות היא העדיפות העליונה של המשרד הזה ,  ואני חושב שהוכחנו כי אנחנו עומדים במחויבות זו פעמים רבות ",  אמר לאהוד.בשימוע השתתפו גם בני הזוג אדי ורונה סמית ,  שסיפרו לחברי הקונגרס כיצד באוקטובר 2006 מכונית הלקסוס שלהם האיצה באופן פתאומי למהירות של 160 קמ"ש בכביש מהיר בטנסי ,  מבלי שהבלמים עבדו .  השניים ,  שסיפרו כי היו בטוחים שהם עומדים למות ,  טענו כי טויוטה התעלמה לחלוטין מהתלונות שהגישו לחברה לאחר האירוע.מחר צפוי נשיא טויוטה ,  אקיו טויודה ,  להופיע בפני ועדת בית הנבחרים לפיקוח ורפורמה ולענות בעצמו על שאלות קשות בנוגע לאופן הטיפול של החברה במשבר .  טויודה ,  נכדו של מייסד טויוטה ,  פנה היום לעם האמריקאי באמצעות מכתב שפורסם ב"וול סטריט ג'ורנל "  וכתב כי הוא מכיר בכך שיצרנית המכוניות לא נהגה כשורה . " ברור לי שבמהלך השנים האחרונות לא האזנו לטענות כפי שהיינו צריכים ולא הגבנו במהירות הרצויה לחששות לקוחותינו ",  אמר טויודה .  לדבריו ,  החברה תוסיף אמצעי בטיחות למכוניותיה ותקים קבוצת מומחים בלתי תלויה שתפקח על תקני מאמצי הבטיחות החדשים .
 
נשיא טויוטה בארה"ב בשימוע בפני הקונגרס :  פעלנו מאוחר מדי לתיקון התקלות בדוושת התאוצה
ג'יימס לנץ :  בעיות הבטיחות הוחמרו בשל תקשורת לקויה בתוך החברה ועם הרגולטורים והצרכנים

