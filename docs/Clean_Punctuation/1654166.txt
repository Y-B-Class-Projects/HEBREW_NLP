קוף מוזיקלי
השבוע החלטנו לפרגן טור שלם לליידי גאגא ולביונסה על הקליפ המהמם שלהן ,  שחבל שלא השתתף באוסקר
אני לא אוהב את השיר  " טלפון ".  כתבתי זאת בעבר ועל כן ,  אין שום סיבה שאתכחש לזה כרגע ,  גם ביום שכזה ,  בו אני מקדיש טור שלם לטובתו .  מערכת היחסים המורכבת שלי עם ליידי גאגא וביונסה ,  השתיים שאחראיות על השיר ,  החלה די מזמן .  טרחתי להשמיע בפניכם את טענותיי נגדן ,  כבר כשיצא לאוויר העולם  " Video Phone "  ולא היססתי גם כשיצא  " Telephone ".  וכן ,  גם את עניין חוסר היצירתיות הן פתרו בקליפ .  היום ,  ה-17 במרץ ,  2010 ,  ב' בניסן ..  קיצר ,  זה היום- אני גאה להגיד שנהנתי ממשהו של ליידי גאגא וביונסה .  הקליפ החדש שלהן הוא פיסת גאונות .
 תשע דקות ו-32 שניות .  כן גבירותיי ,  רבותיי וכאלה שיגבשו זהות מינית רק עוד כמה שנים- למעלה מתשע דקות .  זהו לא עוד בזבוז של תשע דקות מהחיים שלכם ,  אלא אוצר תרבותי שתנצרו איתכם לעד ,  בו כל שנייה משמעותית ובעלת ערך סנטימנטלי .  על הסט ,  מתרחש חלום הגבר האולטימטיבי .  עשרות בחורות רעות בלבוש מינימלי ,  שהן בדיוק מה שאנחנו מצפים מהחברה שלנו .  לא הספקנו להגיד  " בואנה ,  הקדם אירוויזיון היה משעמם שבא למות "  והנה הן הולכות מכות .  מכות !  תגידו שזה לא היום הכי מאושר בחיים שלכם ! 
לתפקיד הדמויות הראשיות מלוהקות ,  כמובן ,  גאגא וביונסה ,  שדופקות עבודת משחק משובחת .  אם אי פעם חיפשתם דוגמה חיה לזמרת שיודעת גם לשחק ולא מצאתם  ( או שנחנקתם מצחוק כי חשבתם בטעות על מאיה בוסקילה ..  )  ,  הנה לכם שתיים כאלה .  גאגא מופקדת על תקן האסירה החדשה בכלא ,  המשתדלת לחשוף את חלציה בכל הזדמנות ,  שעל איבריה הצנועים מוצמדים רשתות ,  רצועות ביטחון ,  מדבקות לגיל הרך וכדומה .  ביונסה ,  שוויתרה הפעם על ריקוד בסגנון אירובי-אקסטזה לצלילי  " סינגל ליידי ",  נמצאת על תקן המושיע של גאגא ונותנת את תפקיד חייה .
 לא אוכל עוד להרבות בפרטים ,  שכן זה עלול להיות ספוילר ,  שיביא לעשרות מכתבים למערכת הקוראים לפטר אותי  ( בלי כל קשר לכתבה )  .  אך ,  אם למרות כל טיעוניי הרציניים והמעמיקים טרם השתכנעתם ,  כי מדובר באירוע תרבותי שאסור לכם להחמיץ ,  אוכל רק להוסיף פרט קטן ..  לא משמעותי כל כך ..  טוב ,  זה לא ממש רציני ..  אממ ,  אההה ,  רואים לליידי גאגא את הפות .
 עד השבוע הבא ,  בו אחזור להיות אדם חסר לב ומגעיל ,  פינקנו אתכם בקישור לקליפ ,  כך שאתם מוזמנים לפנות תשע דקות מהחיים שלכם ,  כדי לצפות באירוע שעתיד לשנות את פני התרבות .
 
קוף מוזיקלי
השבוע החלטנו לפרגן טור שלם לליידי גאגא ולביונסה על הקליפ המהמם שלהן ,  שחבל שלא השתתף באוסקר

