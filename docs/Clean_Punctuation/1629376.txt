בכיר לשעבר במשרד האוצר האמריקאי :  נדל"ן מסחרי הוא הסיכון הגדול ביותר לשנה הקרובה
בשלושת הרבעונים הראשונים של 2009 היה שיעור חדלות הפירעון של נדל"ן מסחרי הגבוה ביותר מאז 1993
משכנתאות נדל"ן מסחרי יהוו את הסיכון הגדול ביותר לבנקים בארה"ב בשנה הקרובה ,  אם כי הם יפגעו בבנקים קטנים ,  ולא סביר שיאיימו על המערכת הפיננסית כולה ,  כך אמר בכיר לשעבר במשרד האוצר האמריקאי . " ההפסדים מנדל"ן מסחרי יהיו גבוהים בסטנדרטים היסטוריים ",  אמר יוג'ין לודוויג ,  החשב הכללי של לשעבר במשרד האוצר האמריקאי ,  שכיום משמש כיו"ר חברה המייעצת לחברות פיננסיות בארה"ב . " מאות בנקים ייפלו או יפורקו כחלק מהתהליך ",  אמר .  אליזבת דיוק ,  בכירה בבנק הפדרלי ,  אמרה שלשום שתנאי האשראי של הנדל"ן המסחרי הם  " מוגבלים במיוחד ".  בכיר נוסף בבנק הפדרלי ,  דניאל טרולו ,  כינה את הנדל"ן המסחרי  " אחת הנקודות הרגישות בכלכלה ",  בעדותו בקונגרס באוקטובר .  אנליסטים מעריכים כי הלוואות על קניונים ,  מלונות ודירות ,  עלולות לעכב את התאוששותה של כלכלת ארה"ב ,  מכיוון שבנקים קטנים ובינוניים יפחיתו את הלוואותיהם וישמרו על הונם כדי לספוג הפסדים .  אשראי חנוק עלול להאט את ההשקעות ואת גיוסי העובדים ,  אשר נחוצים לשם צמיחה ממושכת ,  לדבריהם .  בנובמבר 2009 הסתכם שווי ההלוואות שהעניקו בנקים בארה"ב ב-6.79 טריליון דולר ,  לעומת 7.23 טריליון דולר בחודש המקביל שנה קודם לכן ,  לפי נתוני הבנק הפדרלי .  שיעור חדלות הפירעון על משכנתאות נדל"ן מסחרי שהחזיקו בנקים בארה"ב הוכפל ויותר ברבעון השלישי ל-3.4% ,  לפי נתוני ריל אסטייט אקונומטריקס ,  חברת מחקר בתחום הנדל"ן .  בשלושת הרבעונים הראשונים של 2009 היו שיעורי חדלות הפירעון הגבוהים ביותר מאז 1993 .
 
בכיר לשעבר במשרד האוצר האמריקאי :  נדל"ן מסחרי הוא הסיכון הגדול ביותר לשנה הקרובה
בשלושת הרבעונים הראשונים של 2009 היה שיעור חדלות הפירעון של נדל"ן מסחרי הגבוה ביותר מאז 1993

