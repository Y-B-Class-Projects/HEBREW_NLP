GHI לאופר תספק שירותי קרקע בנתב"ג לקבוצת לופטהנזה בהיקף של 10 מ' ד' ל-3 שנים
החברה תספק את השירותים גם לאוסטריאן איירליינס וסוויס
חברת ghi לאופר מקבוצת ממ"ן ,  זכתה במכרז לאספקת שירותי קרקע בנתב"ג לחברות התעופה לופטהנזה ,  אוסטריאן איירליינס וסוויס .  מדובר במכרז הגדול ביותר בתחום שירותי הקרקע שהתקיים עד כה בישראל ,  עבור שלוש חברות תעופה מהמובילות באירופה ,  השייכות לקבוצת לופטהנזה .  היקף המכרז נאמד בכ- 10 מיליון דולר לשלוש שנים .  עם זכייתה במכרז מתעתדת ghi-לאופר ,  להשקיע כ 2.5- מיליון שקל ,  לטובת רכישת ציוד.עפ"י ההסכם שירותי הקרקע יסופקו למשך 3 שנים בהיקף של 7 טיסות מדי יום ו-49 טיסות שבועיות בשבוע במטוסים רחבי גוף .  המכרז שנמשך כחודשיים ובו התמודדו כל החברות בתחום שירותי קרקע ,  ייכנס לתוקף במארס 2010 .  החברה מעניקה זה 15 שנה שירותי קרקע לחברת התעופה לופטהנזה ועם זכייתה במכרז מרחיבה את מתן שירותיה לכלל החברות בקבוצה.לדברי דייב לאופר ,  מנכ"ל ghi-לאופר : " מדובר במכרז גדול ומשמעותי למתן שירותי קרקע לחברות התעופה מהמובילות באירופה ואנו גאים על כך שנבחרנו ע"פ מדדי איכות קפדניים להעניק שירותינו לכלל חברות הקבוצה ;  בכוונתנו להשקיע משאבים כספיים רבים לטובת רכישת ציוד מהמתקדם בתחום וכן להמשיך ולהעניק את השירות המקצועי ,  האיכותי והאמין שאנו מעניקים לקוחותינו למעלה מ30- שנה ". לופטהנזה וחברות הבת סוויס ואוסטריאן איירליינס מהוות את הקבוצה התעופתית הזרה המובילה בישראל עם 49 טיסות שבועיות .  קבוצת לופטהנזה משרתת את ישראל מארבעה נמלי תעופה מרכזיים באירופה :  פרנקפורט ,  מינכן ,  ציריך ווינה ,  ופותחת בפני לקוחותיה בארץ אפשרות להגיע ליותר מ1000- ערים ברחבי תבל .
 
GHI לאופר תספק שירותי קרקע בנתב"ג לקבוצת לופטהנזה בהיקף של 10 מ' ד' ל-3 שנים
החברה תספק את השירותים גם לאוסטריאן איירליינס וסוויס

