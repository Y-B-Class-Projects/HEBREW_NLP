בכיר בסנאט :  נשקול לקצץ בסיוע לישראל
על רקע הדשדוש המדיני מאיים סנאטור רפובליקאי בכיר המקורב לנשיא אובמה כי ארה"ב תפגע בסיוע המועבר לישראל .  ריצ'רד לוגאר : " ההשלכות הן שנמנע מכם תמיכה .  ההחלטה בידיכם "
 הסנאטור הרפובליקאי הבכיר ריצ'ארד לוגאר ,  המקורב לנשיא ארצות הברית ברק אובמה ,  אמר הערב  ( שני )  כי ארה"ב שוקלת להפחית את הסיוע הכספי שהיא מעבירה לישראל .  זאת בשל מורת רוחה של וושינגטון נוכח הקיפאון המדיני בין ישראל לפלסטינים .  לדבריו ,  הממשל עשוי להפחית את הסיוע לישראל ,  אך גם לרשות הפלסטינית בשנה הבאה .
" ההשלכות עלולות להיות שבאמת נמנע מכם את התמיכה שלנו .  למשך זמן מה ,  תהיו תלויים בעצמכם ",  אמר לוגאר ,  החבר הרפובליקאי הבכיר ביותר בוועדת החוץ של הסנאט . " ההחלטה בידיכם ".  
" ההשלכות של הכישלון להתקדם חייבות להפוך לגלויות בנקודה מסוימת ",  אמר לוגאר בדיון בוועדה שנערך השבוע . " מישהו צריך לדאוג בקשר לכך ".  ישראל מקבלת מארה"ב סיוע ביטחוני בגובה 2.4 מיליארד דולרים ואילו הרשות הפלסטינית מקבלת סיוע של 160 מיליון דולרים .  
במקביל ,  שליח ארה"ב למזרח התיכון ,  ג'ורג' מיטשל אמר הערב כי ישראל והפלסטינים קיבלו את מתווה השיחות העקיפות שהציע הממשל . " התחלנו לדון במבנה ובהיקף של השיחות ,  ואני אשוב לאזור בשבוע הבא כדי לקדם את השיחות ",  אמר מיטשל . " אנו מקווים שהן יובילו למו"מ ישיר בהקדם .  אנו גם קוראים לצדדים להימנע מהצהרות ומעשים שעלולים להוסיף מתח שעלול לחבל בשיחות ". 

בכיר בסנאט :  נשקול לקצץ בסיוע לישראל
על רקע הדשדוש המדיני מאיים סנאטור רפובליקאי בכיר המקורב לנשיא אובמה כי ארה"ב תפגע בסיוע המועבר לישראל .  ריצ'רד לוגאר : " ההשלכות הן שנמנע מכם תמיכה .  ההחלטה בידיכם "
 
