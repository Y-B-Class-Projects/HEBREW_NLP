הצעה :  7 מטוסי כיבוי עבור 15 מיליון דולר
חברת כימניר ,  שמטוסיה השתתפו בכיבוי השריפה הגדולה בכרמל ,  הגישה תוכנית להקמת מערך כיבוי אווירי למשרד ראש הממשלה .  מנכ"ל כימניר : " לא צריך מיליארד שקל "
 חברת כימניר גיבשה תוכנית חדשה להקמת מערך כיבוי אווירי - כך נודע ל-themarker .  התוכנית הוגשה בסוף השבוע למנכ"ל משרד ראש הממשלה ,  אייל גבאי .  צי המטוסים של כימניר ,  שישה במספר ,  השתתף במהלך כל ימי מבצע כיבוי הדליקה בכרמל .  
התוכנית של כימניר כוללת הקמת כוח אווירי שיכלול שבעה מטוסים ,  כל אחד מהם בעל קיבולת נשיאה של ארבע טונות של חומרי כיבוי - פי שלושה-ארבעה מיכולת הנשיאה של מטוסי הריסוס הקטנים שמפעילה כיום החברה לכיבוי שריפות .  התוכנית כוללת פרישה ארצית של המטוסים ,  כולל יכולות של גילוי והתראה מוקדמים במקרה של שריפות יער .  לפי כימניר ,  ההשקעה הראשונית הנדרשת לתוכנית מסתכמת ב-12-15 מיליון דולר ,  ולאחר מכן תידרש הוצאה שוטפת של 5-6 מיליון שקל בשנה . 
" התוכנית החדשה תיתן מענה ארצי ותציג את עמדתנו ,  כיצד יש להיאבק בצורה הנכונה ביותר בשריפות יער גדולות היקף ",  אומר מנכ"ל כימניר ,  דיוויד גולן . " לא צריך מיליארד שקל כדי להקים מערך כיבוי אוויר חדש ,  ואין הכרח במטוסים גדולים במיוחד .  עם זאת ,  אנו מציעים להחזיק במידת הצורך מטוסים גדולים בכוננות ,  כמו לדוגמה ההרקולסים  ( קרנף )  של צה"ל - שיותאמו להם מיכלי נשיאה מיוחדים של 12 טון .  מספיקים שני מטוסים בכוננות ,  אחד בצפון הארץ והשני בדרומה ,  שיוכנסו לפעולה רק אם הכוח האווירי החדש לא יצליח להשתלט על שריפת יער משתוללת .  גם אם יהיו לך מאה מטוסים ,  אם לא תפעיל אותם בזמן לא תצליח ",  המשיך ואמר גולן .  
בשבוע שעבר נחשף ב-themarker כי קבוצת אנשי עסקים ,  בשיתוף עם נציג חברת התעופה בומברדייה בישראל ,  אילן אלעזרוב ,  בוחנת לחדש יוזמה מ-99' להקמת טייסת פרטית של מטוסי כיבוי אש שתפעל בישראל .  המהלך נכשל בזמנו בגלל סחבת ומחסומי ביורוקרטיה .  
עו"ד עופר דורון ,  שייצג את הקבוצה וניהל בעבר את המגעים בעניין ,  אמר ל-themarker כי מדובר בתוכנית להקמתה של חברה פרטית שתרכוש את המטוסים ותפעילם לטובת שירותי כבאות אש ,  חברות ,  גופים ומוסדות ממשלתיים ,  תמורת דמי מנוי שנתיים .  הקבוצה הורכבה בזמנו מחברה בת של חברת פי גלילות ,  חברת בומברדייה וגורמים פרטיים נוספים .
 
הצעה :  7 מטוסי כיבוי עבור 15 מיליון דולר
חברת כימניר ,  שמטוסיה השתתפו בכיבוי השריפה הגדולה בכרמל ,  הגישה תוכנית להקמת מערך כיבוי אווירי למשרד ראש הממשלה .  מנכ"ל כימניר : " לא צריך מיליארד שקל "
 
