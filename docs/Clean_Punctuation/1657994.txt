ג'נרל מוטורס עוקבת אחר תלונות בפייסבוק וטוויטר כדי לשפר את שירות הלקוחות שלה
ענקית הרכב האמריקאית מעסיקה סוכני מדיה חברתית שמאתרים תלונות על מכוניותיה ויוצרים קשר עם הלקוחות
יצרנית הרכב האמריקאית ג'נרל מוטורס  ( gm )  החלה לעקוב אחר רשתות חברתיות כמו פייסבוק וטוויטר ,  במטרה לאתר תלונות של לקוחות על כלי הרכב שלה ,  ולהציע להם עזרה ,  כך דיווח אתמול העיתון  " לוס אנג'לס טיימס ".  החברה מעסיקה סוכנים מיוחדים שתפקידם הוא לגלוש באתרים ולמצוא תלונות בעדכונים וסטטוסים שמתפרסמים בהם . " זה קצת כמו להיות בלש ,  שצריך לסרוק את האתר ולבדוק מה קורה ",  הסבירה שרי האפלה ,  אחת מסוכני המדיה החברתית של gm .  המעקב אחר תלונות הגולשים הוא חלק ממאמציה של gm לייעל את שירות הלקוחות שלה במסגרת שיפור התדמית שלה ,  שנפגעה לאחר פשיטת הרגל שעברה בשנה שעברה .  ענקית הרכב תרחיב את השימוש במדיה החברתית בחודש הבא ,  בין היתר באמצעות הגדלת מספר הסוכנים .  מליסה ווקר ,  שמאסה בבעיות המכניות שמהן סבלה מכונית הקאדילק דה ויל 2001 שלה ,  התלוננה על כך במקום בו היא נוהגת לכתוב על חוויותיה בדרך כלל - טוויטר .  ציוציה של ווקר ,  אשר בין היתר כתבה כי היא שונאת את המכונית ,  לכדו את עינם של סוכני gm ,  אשר פנו אליה . " הייתי מאוד מופתעת ",  אמרה ווקר . " לא פניתי ל-gm בכלל .. .זו מכונית ישנה ".  בסופו של דבר ,  לא נמצא בחברה פיתרון לבעיה במכונית ,  אשר הקילומטראז' שלה היה יותר מ-150 אלף ק"מ ,  אולם ווקר היתה מרוצה . " לא ציפיתי להרבה ,  אבל עצם העובדה שהחברה התקשרה אליי היתה מרשימה מאוד ". 

ג'נרל מוטורס עוקבת אחר תלונות בפייסבוק וטוויטר כדי לשפר את שירות הלקוחות שלה
ענקית הרכב האמריקאית מעסיקה סוכני מדיה חברתית שמאתרים תלונות על מכוניותיה ויוצרים קשר עם הלקוחות

