 " ייתכן ששתי ההתקפות בוצעו ע"י ארגון אחד "
 ראש ממשלת רוסיה התייחס לפיגועי התופת הבוקר בחבל הקווקז ,  בהם נהרגו 12 בני אדם .  פוטין אמר כי ייתכן שהפיגועים הללו קשורים לפיצוצים שאירעו במוסקבה לפני יומיים ברכבת התחתית
 ( צילום :  רויטרס ,  עריכת וידאו :  גדי וינסטוק ,  קריינות :  אילן שניג ) 
ראש ממשלת רוסיה ולדימיר פוטין אמר היום  ( רביעי )  כי אינו שולל את האפשרות שמאחורי הפיגועים במוסקבה ודגסטן עומדים אותם אחראים .  בפיגועים במוסקבה נהרגו 39 בני אדם ובפיגועים בדגסטן נהרגו 12 בני אדם נוספים .
 שני פיצוצים החרידו הבוקר את מרכז העיר קיזלייר ברפובליקת דגסטן שבצפון חבל הקווקז .  על פי דיווחי המשטרה המקומית הפיצוצים אירעו סמוך לקולנוע .  במקום ישנם נפגעים רבים כתוצאה מהפיצוצים והמשטרה מדווחת לפי שעה על 12 הרוגים ושבעה פצועים ,  בין ההרוגים גם קצין בכיר במשטרה .  המשטרה מסרה כי ככל הנראה אחד הפיצוצים בוצע על ידי מחבל מתאבד .
 הפיצוצים מגיעים לאחר מתקפת הטרור הגדולה במוסקבה שלשום .  ראש ממשלת רוסיה ולדימיר פוטין אמר היום כי אינו שולל את האפשרות כי האחראים לפיגועים בדגסטן עומדים גם מאחורי הפיגועים במוסקבה .  
שתי מחבלות מתאבדות פוצצו עצמן ביום שני ברכבת התחתית בבירת רוסיה .  39 בני אדם נהרגו ועשרות נוספים נפצעו בפיגוע .  הפיצוץ הראשון אירע קרוב לשעה 7:00  ( שעון ישראל )  בקרון השני של הרכבת ופגע גם באנשים שעמדו על רציף התחנה  " לוביאנקה ".  כחצי שעה לאחר הפיצוץ הראשון ,  החלו להתקבל דיווחים על פיצוץ נוסף שארע בתחנת רכבת תחתית  " פארק קולטורי ".  
ולדימיר פוטין התייחס בחריפות לפיגועים ואמר כי  " הטרוריסטים שאחראים למתקפת הטרור במוסקבה יושמדו ".  לדבריו ,  מתקפת הטרור הינה  " פשע נוראי ".  פוטין הוסיף כי הוא  " בטוח שכוחות הביטחון לא יחסכו במאמציהם לאתר ולהעניש את הפושעים ".  גם הנשיא דימיטרי מדבדב הודיע כי האחראים לפיגועים יימצאו וייענשו . " האנשים האלה הם חיות ",  אמר מדבדב .
 עדכון ראשון :  08:22 

" ייתכן ששתי ההתקפות בוצעו ע"י ארגון אחד "
 ראש ממשלת רוסיה התייחס לפיגועי התופת הבוקר בחבל הקווקז ,  בהם נהרגו 12 בני אדם .  פוטין אמר כי ייתכן שהפיגועים הללו קשורים לפיצוצים שאירעו במוסקבה לפני יומיים ברכבת התחתית

