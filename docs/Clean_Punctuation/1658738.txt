איל ברקוביץ' הורחק לחודש
שחקן העבר הורשע בגין העלבת שופט וספג קנס של 1,000 ש"ח .  ברקוביץ' תקף : " כל ילד בן 18 שתופס משרוקית עושה אבו-עלי "
 איל ברקוביץ' הורחק היום  ( רביעי )  מהמגרשים לתקופה של חודש  ( עד לאחד במאי )  ,  ונקנס ב-1000 שקלים בפועל בעקבות התנהגותו במשחק שביעיות בין נשר למודיעין .  כזכור ,  ברקוביץ' עמד לדין באשמת העלבת שופט בנסיבות מחמירות ,  התנהגות שאינה הולמת ואי ציות להוראות שופט .  
ברקוביץ' פתח במונולוג מרגש בעת הדיון ,  טרם קביעת העונש . " השופט עשה את מה שהוא רצה ,  במקום לבוא ולבקש מאחי וממני ולרשום את השם בטופס המשחק ",  אמר . " אחי אמר לו שהוא הבעלים ואני אמרתי שהוא לא יוצא .  השופט אמר לנו לצאת ,  אז אמרתי לו 'צא אתה ,  אחי ואני לא יוצאים מפה ".  שחקן העבר המשיך ואמר : " הייתי בכל כך הרבה מקומות ויושבים שם הרבה אנשים בתוך המגרש .  אותי לא מעניינים נהלים ,  אלא רק ההיגיון .  אני רוצה לראות שמישהו יזיז את יענקל'ה שחר ממתחם קצף ,  את אבי לוזון מפתח תקוה או את אבי נמני מקרית שלום .  אני לא סתם מישהו ומותר לי לבקש קצת כבוד מילד בן 18 .  כל אחד שתופס משרוקית עושה אבו-עלי ".  
ברקוביץ' המשיך לירות כשפנה לדיין : " שופטים באים לחפש כותרות ,  אני מקווה שלא תיתן לזה יד .  זה כאילו נתת להם גיבוי .  אתה יכול לבוא לראות אותי כל שבת ,  ותראה שאני לא מחליף מילה עם שופטים .  הם יכולים לבוא ולראות אותי ,  רק שלא ירחיקו אותי מהמגרש שלי ". 
על פי דו"ח השופט תאמר סעאד ,  בהפסקת המשחק נכנס למגרש אחיו של ברקוביץ' ,  ניר ,  וניגש לכיוון הספסלים .  כשהגיע השופט להרחיקו ,  טען האדם שהוא אחד מבעלי נשר וסירב לעזוב את המקום .  באותו הזמן התפרץ איל ברקוביץ' בצעקות ותנועות ידיים ואמר : " הוא הבעלים של המועדון והוא יישאר ואתה יכול לעוף מהמגרש .  אני המחליט הבלעדי .  מי אתם בכלל ,  אתם קטנים להגיד לי מה לעשות ומי יהיה במגרש ".  ברקוביץ' ביצע תנועות בידיו ואמר : " יאללה יאללה תעופו לי מהמגרש ,  אתם לא יודעים מי אני ". 
גם חברו של ברקוביץ' לימים היפים במכבי חיפה ,  ראובן עטר ,  נכח הערב בבית הדין לדיון בעניינו .  מאמן מכבי נתניה הועמד לדין באשמת התנהגות שאינה הולמת ,  ונקנס ב-1,500 שקלים .  מרקו בלבול ,  עוד שחקן עבר ירוק וכיום מאמנה של בני סכנין ,  נקנס ב-1,000 שקלים בגין התנהגות בלתי הולמת בניצחון 1:2 על מכבי חיפה .
 
איל ברקוביץ' הורחק לחודש
שחקן העבר הורשע בגין העלבת שופט וספג קנס של 1,000 ש"ח .  ברקוביץ' תקף : " כל ילד בן 18 שתופס משרוקית עושה אבו-עלי "
 
