מחקר :  טלמפ הישראלית מנצחת את נוקיה בשירותי ניווט סלולריים
הנוויגטור הושק בארץ עם כל ארבע המפעילות הסלולריות ועם המפעילות הגדולות בעולם
ממחקר שנערך בחברת קנליס  ( canalys )  עולה כי חברת טלמפ  ( telmap )  הישראלית הינה בעלת בסיס המשתמשים הגדול ביותר באירופה ובמזרח התיכון עם נתח שוק של כ-50% נכון לסוף הרבעון האחרון של שנת 2009 .  טלמפ משווקת את מוצר הדגל של טלמפ - הנוויגטור - שהושק בארץ עם כל ארבע המפעילות הסלולריות ועם המפעילות הגדולות בעולם דוגמת פראנס טרלקום  ( אורנג' )  ,  טלפוניקה וודהפון.מהמחקר עולה כי כ-2.6 מיליון משתמשי קצה באירופה והמזה"ת ,  מנווטים באופן קבוע בפתרונות ניווט סלולריים ,  אלו שאינם חינמיים כמו waze ,  וכי מרביתם בוחרים לעשות שימוש בפתרונות הניווט של טלמפ ,  המסופקים להם על ידי מפעילות הסלולר .  מספר המנויים שבחרו בפתרונות הניווט של טלמפ גדול משמעותית ממספר אלו שבחרו בספקי ניווט אחרים וביניהם נוקיה ,  שהגיעה למקום השני עם נתח שוק קטן במעט מ-15% .  הצלחתה של טלמפ נובעת בין היתר בגלל שבשנת 2009 החליטו המפעילות הסלולריות להתייחס לשירותי הניווט כחלק אינטגראלי מחבילות התוכן והשירותים שהן מציעות למשתמשי הקצה ולכלול אותם בחבילות הבסיס ללא עלות נוספת - מהלך שהגביר את קצב חדירת השירותים למנויים .  אורן נסים ,  מנכ"ל טלמפ : " שנת 2009 הייתה שנה מצוינת לטלמפ במונחי צמיחה וחצינו את רף מיליון הלקוחות  ותוצאות המחקר משקפות זאת היטב .  העבודה המשותפת עם המפעילות הסלולריות לשירותים מבוססי מיקום הייתה ונשארת אסטרטגיה דומיננטית עבור טלמפ ". 

מחקר :  טלמפ הישראלית מנצחת את נוקיה בשירותי ניווט סלולריים
הנוויגטור הושק בארץ עם כל ארבע המפעילות הסלולריות ועם המפעילות הגדולות בעולם

