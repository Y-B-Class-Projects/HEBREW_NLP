גזאצ'ו יוסף פיספס במקום אחד את הגמר ב-3,000 מטרים
אליפות העולם באולם :  הישראלי קבע 8:03.62 ד' וסיים במקום ה-13 .  איסינבאייבה כמעט הודחה ,  6.59 שניות לצ'יימברס ב-60 מ'
גיזאצ'ו יוסף ,  הנציג היחידי של ישראל לאליפות העולם באתלטיקה באולמות ,  החמיץ היום במעט עלייה לגמר בתחרות הריצה ל-3,000 מטרים אחרי שסיים במקום ה-13 .  לגמר עולים כמובן 12 משתתפים .  יוסף סיים במקום השביעי במקצה שלו ועצר את השעון על זמן של 8:03.62 דקות .
 בריצת 60 מטרים ,  שם אמור להתקיים קרב מסקרן בין לברן ג'ונס פרט לכרמליטה ג'טר ,  לא נרשמו הפתעות גדולות במקצי המוקדמות הראשונים .  ג'ונס פרט עלתה מהמקום הראשון במקצה שלה עם זמן של 7.14 שניות ,  ג'טר עצרה את השעון על 7.30 שניות וניצחה במקצה שלה שנערך לאחר מכן .  
גם אצל הגברים עלו השמות המעניינים שלב .  דווין צ'יימברס המתקאמבק ,  רשם את הזמן המהיר ביותר במוקדמות - 6.59 שניות - שהעלה אותו הלאה .  גם טרל קימוס האמריקאי קבע זמן נאה של 6.61 שניות במקצה מספר 1 .  מי שהחיסרון שלו בלט היה אייבורי וויליאמס ,  שהושעה בגלל שרידי מריחואנה שנמצאו בדמו .
 בקפיצה במוט נשים ,  ילנה איסינבאייבה האגדית עלתה לגמר אחרי שבמוקדמות עברה גובה של 4.55 מטרים .  הקופצת הרוסיה לא הייתה רחוקה מהדחה סנסציונית אחרי שבחרה להתחיל לקפוץ בגובה הזה ,  פסלה פעמיים ,  אבל בפעם השלישית עברה ומנעה הפתעה לא נעימה .  פביאנה מורר הברזילאית ,  שאמורה להיות זו שאולי תתחרה באיסינבאייבה ,  קפצה פעם אחת ,  עברה גובה של 4.45 והעפילה לגמר גם כן .
 
גזאצ'ו יוסף פיספס במקום אחד את הגמר ב-3,000 מטרים
אליפות העולם באולם :  הישראלי קבע 8:03.62 ד' וסיים במקום ה-13 .  איסינבאייבה כמעט הודחה ,  6.59 שניות לצ'יימברס ב-60 מ'

