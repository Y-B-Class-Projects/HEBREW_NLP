האלוף העיד : " המג"ד מניעלין - מטובי האנשים "
 החל שלב הטיעונים לעונש במשפטו של סא"ל עמרי בורברג ,  המג"ד שהורשע בהתנהגות שאינה הולמת בפרשה בה נורה פלסטיני כפות בניעלין .  מפקד המכללות הצבאיות ,  האלוף גרשון הכהן : " הפסקת כהונתו כמג"ד היא עונש חמור דיו "
  ( צילום :  טל אנגלנדר ,  עריכת וידאו :  גדי וינסטוק ,  קריינות :  אביב אברמוביץ' ) 
בבית הדין הצבאי בקריה בתל אביב נפתח הבוקר  ( רביעי )  שלב הטיעונים לעונש במשפטו של סגן-אלוף עמרי בורברג ,  מפקד הגדוד שהורשע בהתנהגות שאינה הולמת ובעבירות איומים בפרשה בה נורה הפלסטיני אשרף אבו-רחמה כשהוא כפות בכפר ניעלין .
 במסגרת הטיעונים ,  הביאו סנגוריו של בורברג ,  עורכי הדין שלומי ציפורי ואלוף משנה אודי בן אליעזר ,  שני אלופים מהמטה הכללי שיעידו לטובתו .  זאת על מנת לנסות להקל בעונשו . " המג"ד עמרי בורברג הוא מטובי האנשים ,  הוא מאלה שאני סומך על שיקול דעתם והאירוע בו היה מעורב אינו כשל ערכי אלא תאונה מבצעית ",  העיד מפקד המכללות הצבאיות ,  האלוף גרשון הכהן .  
הכהן המשיך ואמר ,  כי  " הפסקת כהונתו כמג"ד היא עונש חמור דיו .  אם רצינו להשיג אפקט של 'למען יראו וייראו' ,  אז הדבר נעשה ,  ועונש זה מדגיש כי המעשה שנעשה הוא מחוץ למה שהיינו רוצים לראות בצבא ".  הכהן אמר עוד : " הייתי מקבלו בחזרה כמפקד לאור האירוע וחשבון הנפש שעבר עליו .  הייתי מקבל מפקד מודע יותר ".  בהמשך צפוי להעיד גם מפקד זרוע היבשה האלוף סמי תורג'מן .  לטובת החייל לאונרדו קוריאה ,  שהורשע בעבירה של שימוש בלתי חוקי בנשק ,  צפויים להעיד חבריו לשירות .  
פרקליטו של סא"ל בורברג ,  עורך הדין שלומי ציפורי ,  שלח בשבוע שעבר מכתב ליועץ המשפטי לממשלה יהודה וינשטיין בדרישה לפתוח בחקירה נגד ארגון  " בצלם ",  שלטענתו הגיש סרטון מבוים לבית המשפט העליון .  
עו"ד ציפורי מתבסס על ממצאי תחקיר שערך הפיזיקאי נחום שחף ,  שהתפרסם בעקבות התחקיר שביצע לגבי הירי על הילד מוחמד א-דורה בימי פרוץ האינתיפדה השנייה .  לידי וואלה !  חדשות הגיעה מצגת התחקיר שערך שחף ,  בו הוא טוען כי מדובר בסרטון ערוך ,  ששולבו בו צילומים ממספר מצלמות שונות בזמנים ובימים שונים .  כמו כן ,  לדבריו הושתלו בסרטון תמונות באמצעות פוטו-שופ ובוצעה בקלטת עריכה שלא בסדר כרונולוגי של האירועים ,  לרבות עריכה קולית .
 
האלוף העיד : " המג"ד מניעלין - מטובי האנשים "
 החל שלב הטיעונים לעונש במשפטו של סא"ל עמרי בורברג ,  המג"ד שהורשע בהתנהגות שאינה הולמת בפרשה בה נורה פלסטיני כפות בניעלין .  מפקד המכללות הצבאיות ,  האלוף גרשון הכהן : " הפסקת כהונתו כמג"ד היא עונש חמור דיו "
 
