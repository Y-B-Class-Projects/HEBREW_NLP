אלרן נדל"ן פירסמה דו"חות עם אזהרת עסק חי :  הפסידה 17.6 מיליון שקל
הגירעון בהון - 49 מיליון שקל ;  מרכנתיל דיסקונט הגיש בקשה לצו פירוק לחברה בגין הלוואה של 3 מ' ש'
באיחור של חודש וחצי לפחות מפרסמת אלרן נדל"ן שנמצאת בהשעיית מסחר בגלל אי הדיווח של דו"חותיה לרבעון השלישי .  החברה הפסידה 17.6 מיליון שקל ברבעון ,  הגירעון העצמי שלה תפח ל-49 מיליון שקל ועל דו"חותיה ממשיכה להתנוסס הערת עסק חי .  בסך הכל הפסידה אלרן נדל"ן 13 מיליון שקל בתשעת החודשים הראשונים של 2009 לאחר הפסד של 220 מיליון שקל בשנת 2008.לאלרן גירעון תזרימי מפעילות שוטפת בסך 8.5 מיליון שקל ,  גירעון בהון החוזר  ( נכסים שוטפים בניכוי התחייבויות שוטפות )  של 28.2 מיליון שקל.רואי החשבון של החברה מציינים עוד כי בתקופה שבין חודש אוקטובר 2009 ועד לסוף חודש ינואר 2011 תידרש החברה לפרוע התחייבויות ,  הלוואות ואיגרות חוב שהונפקו בבורסה בתל אביב בסך כולל של 127 מיליון שקל .  האמור מעורר ספקות משמעותיים בדבר המשך קיומה של החברה כעסק חי .  הכנסותיה של אלרן נדל"ן שפועלת בארץ ,  במזרח הרחוק ,  ובאירופה הסתכמו ב-6.4 מיליון שקל מרביתן בהכנסות מימון כאשר את הפסדים יצרו בעיקר ההפסדים מהחברות בחו"ל במהלך השנה .  במהלך תשעת החודשים חלקה של החברה בפעילות עיר המלכים באילת הסתכם ב-5.4 מיליון שקל ,  הפעילות בתאילנד תרמה 13.8 מיליון שקל והפעילות ברוסיה תרמה הפסד דומה .  בסך הכל הפסדי החברות הכלולות הסתכמו ב-33 מיליון שקל .  לחברה היו הוצאות מימון ברבעון בסך של 10 מיליון שקל .  התזרים מפעילותה השוטפת ברבעון השלישי היה שלילי בסך של חצי מיליון שקל .  בתוך כך הודיעה החברה האם אלרן השקעות ,  שבשליטת בני משפחת דנקנר שהגיעה להסדר עם בעלי האג"ח בחודש שעבר ,  כי בנק מרכנתיל הגיש בקשה למתן צו פירוק שהוגשה לבית המשפט המחוזי בתל אביב על ידי בנק מרכנתיל דיסקונט וזאת בשל כך שהחברה הינה חדלת פירעון .  נכון ליום ה-12 בינואר מסתכם חובה של החברה לבנק בסך של 2.98 מיליון שקל .
 
אלרן נדל"ן פירסמה דו"חות עם אזהרת עסק חי :  הפסידה 17.6 מיליון שקל
הגירעון בהון - 49 מיליון שקל ;  מרכנתיל דיסקונט הגיש בקשה לצו פירוק לחברה בגין הלוואה של 3 מ' ש'

