מסדרים לכם ג'וב בניו זילנד
צעירים ישראלים שעובדים במסעדות בניו זילנד ,  קוטפים עגבניות באוסטרליה ומוכרים תמונות בארה"ב ,  גורמים לא מעט כאב ראש דיפלומטי לישראל - בהיותם עובדים בלתי חוקיים  ?  בזכות הסכם בין ישראל לניו זילנד ,  שצפוי להיחתם בקרוב ,  הם יוכלו לעשות זאת בלי חשש  ?   " ההסכם לא מעוד
 >  >  לפני כעשר שנים עבד ש' ,  במקור מאזור ירושלים ,  כמוכר תכשיטים באוסקה ,  יפן ,  ללא אשרת עבודה .  כל התכשיטים נקנו על ידי בעל הבאסטות בתאילנד ובסין בדולרים ספורים לתכשיט ,  וש' וחבריו מכרו אותם ברווחים של מאות אחוזים .  הסדר של בעל הבית מול המאפיה המקומית העניק שקט תעשייתי .  אחת לכמה ימים היה מגיע שוטר וסוגר את הדוכן ,  אך לכולם היה ברור שהוא ייפתח מחדש במקום אחר . " הפחד להיתפס על ידי משטרת ההגירה היה כמובן החשש העיקרי ,  אבל אף אחד לא ייחס לזה יותר מדי חשיבות ",  אומר ש' . " לא ראינו בעבודה הזאת קריירה לחיים אלא הזדמנות לעשות כסף קל ".  כשהגיע היום שבו שוטרי משטרת ההגירה היפנית פשטו על הדוכנים ועצרו את ש' וחבריו ,  השתנתה התמונה מהקצה אל הקצה . " תפסו אותי והכניסו אותי למעצר ,  לקחו לי טביעות אצבע וחקרו אותי במשך שעות לגבי זהות המעסיק שלי .  בסוף התהליך קיבלתי חותמת שחורה בדרכון שמשמעותה שלא אוכל להיכנס ליפן בעתיד הקרוב ".  מדי שנה יוצאים מישראל אלפי צעירים ישראלים לעבודה בחו"ל ,  רובם המכריע ללא אשרות עבודה חוקיות .  על-פי הערכות שונות ,  נע מספר הצעירים בין 2,500 ל-4,000 בשנה .  מתוכם ייתפסו כ-100-200 על ידי משטרות ההגירה במדינות השונות ,  ייעצרו ויגורשו לישראל - לא לפני שיבלו תקופה ממושכת באופן יחסי ,  של חודש עד כמה חודשים ,  במעצר .  היעדים הפופולריים לעבודה בקרב הישראלים הצעירים הם מדינות המערב באירופה ובעיקר ארה"ב .  בעבר היתה נוכחות ישראלית מרשימה גם ביפן ,  אך לאחר שהממשלה המקומית החמירה את האכיפה נגד עובדים בלתי חוקיים ,  הצטמצמה התופעה .  יעד פופולרי נוסף הוא ניו זילנד היפהפיה ,  הירוקה והרוגעת .  תיירים ישראלים פוקדים אותה בהמוניהם ,  וכבר הצליחו להמאיס עצמם לא מעט על האוכלוסייה המקומית ,  שהסיסמא השגורה בפיה היא  " no worries ,  mate ".  ישראלים שעבדו בניו זילנד באופן לא חוקי מספרים על יחס סביר ,  אם כי היצע מוגבל יחסית של עבודות ,  בעיקר פיסיות :  חקלאות ,  מלצרות ושטיפת כלים .  לעבודות בענף השירותים נדרשת אנגלית טובה ,  והן נחטפות על ידי תיירים בריטים שפוקדים את המדינה בהמוניהם .  השבוע התקבלה בשורה מפתיעה :  ישראלים צעירים שיירצו לעבוד בניו זילנד יוכלו לעשות זאת באופן חוקי ובעידוד משרד חוץ .  לעבוד שנה ולהמשיך לטיול בשבוע הבא ,  במהלך ביקור שר החוץ הניו זילנדי מורי מקליי בישראל ,  ייחתם בין המדינות הסכם ששמו  " לעבוד ולטייל ".  ההסכם יאפשר לתרמילאים ישראלים בני 18-30 לעבוד בניו זילנד במגוון תחומים כמו חקלאות ,  מלצרות ,  מלונאות ,  בנייה וכרייה ,  ולהמשיך משם לטיול - כל זאת למשך שנה בלבד .  באופן דומה ,  תרמילאים מניו זילנד יוכלו לעבוד ולטייל בישראל .  ההסכם ייכנס לתוקף רק לאחר שיאושרר גם בישראל וגם בניו זילנד .  להסכם המפתיע והתקדימי הזה נדרשו לא פחות מחמש שנות תכנון והכנה - פרק זמן ארוך גם במושגים דיפלומטיים .  הסיבה למאמצים :  הרצון לאפשר שהות ממושכת וחוקית במדינה מתוקנת ,  ולמנוע הישנות מקרים של ישראלים שנתפסים עובדים במדינה זרה בניגוד לחוק ,  ולהימנע מהמבוכה והקשיים הדיפלומטיים הנובעים מכך . " ההסכם הוא ביטוי ליחסים הטובים בין שתי המדינות ",  אומר יגאל צרפתי ,  ראש המחלקה הקונסולרית במשרד החוץ . " ההסכם יאפשר שהות ממושכת ,  מסודרת וחוקית במדינה מתוקנת .  כך יוכלו שני הצדדים לטייל ,  לעבוד וללמוד בשתי המדינות ללא חשש ממעצר וגירוש .  בנוסף ,  השגרירות הישראלית בניו-זילנד ,  שנסגרה ב-2002 עקב אילוצי תקציב ,  תיפתח מחדש בעוד כחודש וחצי .  אין ספק שמדובר בהתקרבות משמעותית ".  בעבודת ההכנה של ההסכם היו מעורבים גם משרדי המשפטים ,  התמ"ת והפנים .  דיונים חוזרים ונשנים ,  השגות ,  חששות וניסוחים מחדש ,  דחו את מועד החתימה .  גם העובדה שממשלות ישראל נוטות להתחלף באופן תדיר ויש צורך לעדכן בפרטים את כל בעלי המקצוע שנכנסים ויוצאים מתפקידם ,  לא סייעה לזרז את גיבוש ההסכם .  אבל למה לעודד עבודה של צעירים בחו"ל ?  אין חשש שזה יעודד ירידה מישראל ?  צרפתי : " ההסכם נותן את כל ההגנות כדי שזה לא יקרה :  בשלב הראשון יורשו לקבל היתרי עבודה רק 200 מטיילים בשנה ,  המטייל לא יוכל לעבוד אצל אותו מעסיק יותר משלושה חודשים ולא יוכל להגיע למדינה בליווי בן משפחה .  בנוסף ,  מדובר בפרק זמן של שנה .  הסיכון להיטמע במדינה זרה קיים ממילא בכל נסיעה לכל מקום .  אני מעדיף שאם יוצאים מישראל יעשו זאת בתהליך מסודר ,  ושלא נמצא ישראלים מתמודדים עם בעיות של חוקיות .  אנו גם מקווים שאולי הצעירים היהודים שחיים בניו זילנד  ( הקהילה היהודית במדינה מונה כ-6,000 איש ,  ע.ס )  ייטעו פה שורשים בישראל ".  הבעיה המרכזית :  ארה"ב עבור ישראל זה הסכם ראשון מסוגו ,  אבל בעולם מקובלים הסכמים דומים .  ניו זילנד עצמה חתומה על כמה כאלה עם מדינות נוספות בהן ארה"ב ,  בריטניה וגרמניה .  גם בישראל מקווים שניו זילנד היא רק הסנונית הראשונה .  בשנים האחרונות מקיים משרד החוץ מגעים עם מדינות רבות לגבי הסכמים דומים ,  בהן אוסטרליה ,  ארה"ב וקנדה . " במשך תקופה ארוכה אנו מנהלים מגעים דומים עם אוסטרליה ,  למשל ,  אבל האוסטרלים לא שבעי רצון מהתנהלות התיירים הישראלים ולכן לא ששים לחתום על ההסכם ",  מסביר מיכאל רונן ,  ראש מחלקת הפסיפיק במשרד החוץ . " יש להם נתונים על התנהגות התייר הישראלי שמראות שהוא סוטה בהרבה מההתנהגות הרצויה - הם נשארים יותר זמן במדינה ממה שמאפשרת הוויזה שלהם ,  מגישים בקשות להיחשב פליטים או עובדים באופן בלתי חוקי .  ניסינו לשכנע שחתימה על הסכם תפחית את מספר המקרים .  בינתיים הם לא השתכנעו ".  אבל הבעיה המרכזית של ישראל - ושל משרד החוץ - אינה אוסטרליה ,  אלא דווקא ידידה אחרת שלנו ,  ארה"ב .  שם יש לא מעט ניסיונות לעבודה בלתי חוקית שלעתים נהפכת לקריירה חדשה .  בניגוד לעבודה באוסטרליה ובניו זילנד ,  שנועדה בדרך כלל לממן את המשך הטיול ,  בארה"ב הפיתוי הכלכלי הוא גדול : " יש כאלה שיכולים בכמה חודשי עבודה להרוויח שכר לימוד של שנה או שתיים באוניברסיטה ",  מספר נ' ,  בן 28 ,  שכבר חזר כמה פעמים לצפון אמריקה בעשור האחרון כדי לעבוד במכירת תמונות .  הציורים שהוא מוכר מצוירים במזרח הרחוק בתבניות קבועות - אך הם נמכרים לאמריקאים תחת סיפור הכיסוי כי מדובר ביצירות של סטודנטים צעירים המממנים בדרך זאת את לימודיהם .  החשש מהיתפסות הוא מתמיד : " כבר כמה פעמים היינו צריכים להפסיק פעילות בגלל הלשנות למשטרה ".  נ' עצמו מסרב לומר כמה הצליח לחסוך בפעמים שבהן עסק  " בתחום האמנות ",  אבל אומר שבכמה חודשי עבודה בודדים שם הוא מצליח לחסוך יותר ממה שהצליח במשכורת שנתית בישראל . " חברות רבות שעוסקות בזה מפתות ישראלים לעבוד בזה ,  ואומרות שירוויחו כ-5,000 דולר או יותר ,  כל חודש .  אבל הרוב בכלל לא יתקרבו לסכום הזה ".  שירלי הרוש ,  26 ,  מפתח תקוה עבדה לפני שלוש שנים בלוס אנג'לס כמוכרת בעגלת מוצרי ים המלח . " היה חשש שיתפסו אותנו ,  אבל רוב הזמן היתה לנו תחושת ביטחון מדומה ",  היא אומרת . " העבודה קשה מאוד .  אבל הכסף מפתה .  אני הרווחתי כל יום כ-150-200 דולר ".  לירון ליבוביץ' ,  בת 26 מיהוד ,  שעבדה באוסטרליה במכירת צעצועים בדוכן לפני חמש שנים ,  מספרת : " היה חשש קבוע שיתפסו אותנו כעובדים לא חוקיים ,  ובגלל זה השתדלנו שלא להיכנס לשיחות עמוקות עם אנשים זרים או עם קונים ,  לא לחשוף יותר מדי על מי אנחנו ומה אנחנו ".  גם איטלקים עובדים באופן לא חוקי  " אותם צעירים שנוסעים לעבוד בחו"ל ללא אישורים לוקחים על עצמם סיכון גדול ולא נעים ,  שבמידה שייתפסו יכביד מאוד עליהם ועל משפחותיהם .  מעבר לכך ,  הם יסכנו את הסיכוי שלהם לחזור לאותה מדינה בשנית ",  אומר צרפתי . " אדם שמגורש מארה"ב ,  למשל ,  לא יוכל לחזור אליה במשך 10 שנים ".   " אבל חשוב לומר שלא מדובר רק ב'תחביב' ישראלי ",  אומר צרפתי . " בארה"ב למשל אפשר למצוא גם צעירים יוונים ,  איטלקים ,  מקסיקנים וסינים שמגיעים לעבוד באופן בלתי חוקי ,  וכך גם במדינות אירופה ".  אף שעל פי האמנות הבינלאומיות נציגויות ישראל אינן מתערבות בהליכים משפטיים המתקיימים כנגד אזרחים ישראלים במדינות זרות  ( ראו מסגרת )  ,  הסיטואציה מכבידה על נציגי משרד החוץ בכמה חזיתות . " מאחר שמדובר במאות ישראלים שנעצרים מדי שנה ,  הטיפול בביורוקרטיה סבוך ומורכב ",  אומר צרפתי . " הדרישות מאתנו לרוב מוגזמות .  מצפים שנוציא אנשים מכל צרה כאילו שאנחנו באיזה סרט ,  שאפשר פשוט לשלוף אדם מתא מעצר ".  אבל כאמור ,  מעבר לסבך הביורוקרטי ,  כל מקרה של ישראלי שנעצר בחו"ל על רקע עבודה ללא אשרה ,  מטיל צל כבד על תדמיתה של ישראל ,  ולכך יש גם השפעות על מדיניות החוץ של המדינות הזרות - כמו הדרישה מהישראלים לקבל ויזה לצורך טיול בארה"ב .  בינתיים אין טעם לחכות לוויזות עבודה חוקיות .  - השתתפו בהכנת הכתבה :  ליאור דטל ,  בר חיון ,  רינה רוזנברג ודפנה מאור נציגויות ישראל אינן מתערבות בהליכים משפטיים נגד אזרחים ישראלים  >  >  אזרח ישראלי שעובר על החוק במדינה זרה כפוף למערכת החוקית והמשפטית שלה .  נציגי משרד החוץ נמצאים בקשר עם אזרחים ישראלים שנעצרים בחו"ל ,  מסייעים להם בכל הנוגע לקשר עם בני משפחותיהם ומוודאים כי זכויותיהם נשמרות ,  והם אינם מופלים לרעה .  עם זאת ,  בהתאם לאמנות בינלאומיות ולכללים הנהוגים בין מדינות ,  נציגויות ישראל בעולם אינן מתערבות בהליכים משפטיים שמתקיימים כנגד אזרחים ישראלים במדינות זרות .  במקרה של מעצר ,  הנציגות מספקת פרטים של לשכת עורכי דין המקומית ,  תרופות במידת הצורך ואוכל כשר למעוניינים ,  אך לא הרבה מעבר לכך .  הנציג הקונסולרי יבדוק את התנאים שבהם מוחזק העציר ,  ובמקרים שבהם הדבר מתאפשר יבקר אותו - אך לא יוכל לשחררו .  מדינת ישראל גם לא נושאת בהוצאות כלשהן ,  כמו הוצאות רפואיות ,  שכירת שירותי עורך דין או תשלום ערבות של ישראלים עצורים בחו"ל .
 
מסדרים לכם ג'וב בניו זילנד
צעירים ישראלים שעובדים במסעדות בניו זילנד ,  קוטפים עגבניות באוסטרליה ומוכרים תמונות בארה"ב ,  גורמים לא מעט כאב ראש דיפלומטי לישראל - בהיותם עובדים בלתי חוקיים  ?  בזכות הסכם בין ישראל לניו זילנד ,  שצפוי להיחתם בקרוב ,  הם יוכלו לעשות זאת בלי חשש  ?   " ההסכם לא מעוד

