חקירת המשבר הפיננסי בארה"ב :  יו"ר רשות ני"ע  - " מדיניות השכר בוול סטריט תרמה למשבר "
 יו"ר התאגיד הפדרלי לביטוח פקדונות : " הבנק הפדרלי תרם למשבר בשל פיקוח רופף "
 יו"ר התאגיד הפדרלי לביטוח פקדונות בארה"ב  ( fdic )  ,  שילה בייר ,  ויו"ר רשות ני"ע בארה"ב  ( sec )  ,  מרי שפירו ,  אמרו היום  ( חמישי )  כי מדיניות השכר בוול סטריט ,  אשר תיגמלה נטילת סיכונים מופרזים לצורך רווחים קצרי טווח ,  תרמה ליצירת המשבר הפיננסי .  בייר ושפירו אמרו את הדברים במסגרת היום השני של דיוני ועדת החקירה של הקונגרס בארה"ב לבדיקת הנסיבות שהובילו למשבר הפיננסי.מדיניות השכר במגזר הפיננסי  " יצרה תמריצים מעוותים לנטילת סיכונים ",  אמר היום בייר במסגרת דיוני ועדת החקירה בוושינגטון . " אנחנו יודעים שחלק מאותן החלטות גרמו להפסדים משמעותיים בטווח הארוך או להפסדים עבור בעלי המניות ומשלמי המסים ",  אמרה שפירו בדיון.מדיניות השכר של חברות הפיננסים בארה"ב עומדת במוקד תשומת הלב של הרגולטורים בארה"ב ,  על רקע הזעם הציבורי על הבונוסים השמנים שהעניקו החברות לבכיריהן למרות שחולצו על ידי הממשל בארה"ב.ועדת החקירה ,  שעל הקמתה החליט הקונגרס בשנה שעברה ,  החלה אתמול בדיוניה בהשתתפות מנהלי ארבע מתוך שישה הבנקים הגדולים בארה"ב .  הוועדה בת 10 החברים צפויה לפרסם את מסקנותיה השנה לאחר שתקיים דיונים נוספים בחודשים הקרובים.מדיניות השכר תרמה למשבר משכנתאות הסאבפריים בכך שהעניקה לעובדים תרמיצים ,  בצורה של תשלומים נדיבים ,  על מכירת נגזרים הקשורים למשכנתאות מבלי לשקול את הסכנות לטווח הארוך ,  אמרה בייר.ייתכן כי ניתן היה למנוע את המשבר הפיננסי לו הבנק הפדרלי היה פועל מוקדם יותר לאימוץ תקנות שנקבעו בחוק משנת 1994 שנועד להגן את צרכנים מפני חברות משכנתאות סאבפריים ,  אמרה בייר .  לבנק הפדרלי היתה הסמכות להגביל את ההלוואות ללווים שלא היה סיכוי שיצליחו לעמוד בתשלומים על בסיס כלל מערכתי ,  הוסיפה .  לו היו ננקטים צעדים מוקדם יותר , " ניתן היה למנוע הרבה ממה שהתרחש ". 

חקירת המשבר הפיננסי בארה"ב :  יו"ר רשות ני"ע  - " מדיניות השכר בוול סטריט תרמה למשבר "
 יו"ר התאגיד הפדרלי לביטוח פקדונות : " הבנק הפדרלי תרם למשבר בשל פיקוח רופף "
 
