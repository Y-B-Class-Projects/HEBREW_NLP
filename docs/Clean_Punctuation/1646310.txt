סטנלי פישר :  המתח בין בנק ישראל לאוצר קיים בכל העולם אבל יוצא מהכלל אצלנו
פישר בדיון בוועדת הכספים : " חוק בנק ישראל לא עוזר כל כך לנגיד לנהל את הבנק אלא מטיל עליו מגבלות "
" יש מתח מבני בין האוצר לבנק המרכזי כי יש לבנק המרכזי יש את היכולת להדפיס כסף ,  והאוצר מעדיף שזה יהיה בידיים שלו .  לטובת המדינה ,  לא צריכים לתת לה את היכולת הזו .  אי אפשר לפתוח את הדלת הזו וזה מקור המתח .  שנינו עובדים באותו תחום וטבעי שיש מתח בין שני המוסדות הללו .  זה קורה בכל העולם אבל אנו יוצאים מהכלל מהיכולת שלנו "  - כך אמר הבוקר נגיד בנק ישראל ,  סטנלי פישר ,  בדיון שקיימה ועדת הכספים של הכנסת בעניין חוק בנק ישראל.הנגיד הוסיף כי  " החוק לא נועד להקל על בנק ישראל אלא לשפר את הניהול הכלכלי של המשק הישראלי .  החוק לא עוזר כל כך לנגיד לנהל את הבנק אלא מטיל עליו מגבלות בכל מיני מקומות ". לדבריו , " החוק קובע ,  בין השאר ,  הגדרה לגבי יעדי הבנק ,  שינוי בדרך קבלת ההחלטות על הריבית באמצעות הקמת ועדה מוניטרית ,  הקמת מועצה מינהלית לניהול הבנק ,  שינוי בדרך קביעת שכר העובדים בבנק עם אפשרות ערעור בפני ראש הממשלה ".  הנגיד הוסיף : " היעד העיקרי הוא שמירה על יציבות המחירים לאורך זמן .  כלומר אם קורה משהו שגורם לאינפלציה לחרוג זמנית ,  החוק לא דורש מאיתנו לעבוד מייד - תוך חודש ,  אלא יש שנתיים כדי להחזיר את האינפלציה לתוך היעד של יציבות מחירים .  כך לא נצטרך לנקוט בצעדים דרסטים שיפריעו לצמיחת המשק ". "היעד השני לתמוך ביעדים האחרים של הממשלה כמו צמיחה ותעסוקה כל עוד לא מנוגד להשגת היעד העיקרי .  צריך לקחת בחשבון הבנק המרכזי משפיע על צמיחה ותעסוקה כשהוא מקבל החלטות על הריבית ". יו"ר הוועדה ח"כ משה גפני  ( יהדות התורה )  אמר כי  " נפגשתי עם הנגיד כמה פעמים .  באופן עקרוני ,  אנו תומכים בחוק ,  אבל אנו משתדלים להיות ועדה שתהיה מקצועית עד כמה שניתן ולעבור על החוק באופן מסודר על סעיפיו השונים ולנסות ולהוציא תוצר מוגמר שיהיה הטוב ביותר שאפשר ". גפני הבטיח ל"השתדל להעביר את החוק במהירות המירבית תוך הקפדה על כך שלא נפספס מבחינה מקצועית סעיף או תת סעיף .  נעשה מאמץ לעבוד ביעילות ובזריזות אבל אני צופה בעיות בנושא השכר ,  נשתדל לעשות מהר ונסייע באופן המסודר ביותר ". סגן שר האוצר ח"כ יצחק כהן  ( ש"ס )  אמר כי חוק בנק ישראל הקיים נחקק לפני למעלה מ-50 שנה ושיקף את תפיסות העולם דאז .  בעשורים האחרונים נערכו שינויים המתמקדים בהגדרה ברורה של מטרות הבנק המרכזי וחיזוק עצמאותו .  החוק נועד ליצור איזון בין שמירה על השגת יציבות מחירים לבין הגשמת מדיניותה הכלכלית של הממשלה .  בנק ישראל אחראי בראש ובראשונה על יציבות המחירים ,  והכלים העיקריים הם המוניטריים המופעלים ". 

סטנלי פישר :  המתח בין בנק ישראל לאוצר קיים בכל העולם אבל יוצא מהכלל אצלנו
פישר בדיון בוועדת הכספים : " חוק בנק ישראל לא עוזר כל כך לנגיד לנהל את הבנק אלא מטיל עליו מגבלות "
 
