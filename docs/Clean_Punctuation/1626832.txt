אפל נגד הדלאי לאמה
ענקית המחשוב חסמה את האפליקציות שמזכירות את המנהיג הטיבטי דלאי לאמה בגרסה הסינית של חנות התוכנות לאייפון
אפל חוסמת את הדלאי לאמה בסין .  על פי דיווח של המגזין PC World ,  בחנות האפליקציות הסינית של אייפון ואייפוד טאץ' לא ניתן למצוא אפליקציות שמזכירות את המנהיג הטיבטי הגולה ,  כמו גם את האפליקציה של רביה קדיר  אחת המנהיגות של המיעוט האויגורי בסין .
 הסיבה לחסימה היא ,  ככל הנראה ,  תחילת המכירות של אייפון בסין באופן רשמי ,  והאישור הרגולטורי שנדרש עבור אפליקציות שמופיעות בחנות האפליקציות הסינית .  בין האפליקציות החסומות אפשר למצוא כזו שמציגה ציטוטים של הדלאי לאמה ,  אפליקציה שמראה איפה הוא מלמד ואפילו אפליקציה שעוסקת בזוכי פרס נובל ,  בה מופיעים גם פרטים על הדלאי לאמה .
 בשנים האחרונות ,  חברות מערביות שפועלות בסין נמצאות תחת התקפה מתמדת בעקבות שיתוף הפעולה בינן לבין הממשל הסיני ,  אשר נדרש כדי שהתחברה תמשיך לפעול במדינה .  כך ,  למשל ,  גוגל מצנזרת את תוצאות החיפוש שלה בסין ,  ויאהו !  מסרה לרשויות במדינה תכתובות מייל שגרמו לכליאתו של עיתונאי סיני אשר ביקר את הממשל .  בנוגע לחסימת האפליקציות ,  הודיעה אפל כי היא  " ממשיכה לפעול בהתאם לחוקים מקומיים "  וכי לא כל האפליקציות זמינות בכל המדינות .
 
אפל נגד הדלאי לאמה
ענקית המחשוב חסמה את האפליקציות שמזכירות את המנהיג הטיבטי דלאי לאמה בגרסה הסינית של חנות התוכנות לאייפון

