ראש ממשלת סין התחייב לעודד את הצריכה המקומית ולתמוך ביורו
וון ג'יאבאו נחוש לבצע שינויים מבניים בסין : " התפתחותה הכלכלית של סין נעדרת איזון ,  תיאום וקיימות "
 סין תטפל ב"בעיות המבניות שלה ",  ותייצב את כלכלתה על ידי הגברת הביקוש המקומי ,  כך אמר ראש ממשלת סין וון ג'יאבאו ,  בראיון ל-cnn.וון אמר טען עוד לפני המשבר הכלכלי העולמי כי התפתחותה הכלכלית של סין  " נעדרת איזון ,  תיאום וקיימות ".  המשבר הכלכלי ,  לדבריו , " חיזק את הדעה הזאת ". "אנו יכולים להסתמך על המרצת הביקוש המקומי כדי לייצב ולעודד את הצמיחה הכלכלית בסין ",  אמר וון ,  64 .  ראש הממשלה הוסיף גם כי הוא חושש שהיציבות הכלכלית בסין תיפגע מהעלייה באינפלציה ומהשחיתות ,  וכי הוא נחוש לבצע שינויים במערכת הפוליטית בסין.כלכלת סין התרחבה פי יותר מ-90 בשלושת העשורים האחרונים ,  על רקע העלייה בייצוא למדינות כגון ארה"ב .  שר האוצר האמריקאי טימותי גייתנר ומחוקקים בארה"ב דחקו בסין לפעול כדי לעודד את הצמיחה בשווקים המקומיים .  הם קראו גם לסין לאפשר למטבע שלה להתייקר במהירות רבה יותר ,  וטענו כי היואן הנמוך מלאכותית מעניק לסין יתרון בלתי הוגן בשוקי הייצוא.גירעון הסחר של ארה"ב מול סין התרחב ל-145 מיליארד דולר בשבעת החודשים הראשונים של השנה ,  לעומת 123 מיליארד דולר בתקופה המקבילה אשתקד.היעד של סין ,  אמר ג'יאבאו ,  הוא להגיע ל"סחר מאוזן ובר קיימה מול מדינות אחרות ".   " סין אינה שואפת להגיע לעודפי סחר ". סין תומכת ביורו יציב ולא תפחית את החזקותיה באג"ח אירופאיות ,  אמר וון למחוקקים ביוון ביום שבת במהלך ביקור באתונה .  וון אמר כי הוא מקווה לשפר את אקלים ההשקעות המקומיות בסין וכי האיחוד האירופי יקל את מגבלות ייצוא ההיי-טק וידחה את ההצעות למדיניות מגן .
 
ראש ממשלת סין התחייב לעודד את הצריכה המקומית ולתמוך ביורו
וון ג'יאבאו נחוש לבצע שינויים מבניים בסין : " התפתחותה הכלכלית של סין נעדרת איזון ,  תיאום וקיימות "
 
