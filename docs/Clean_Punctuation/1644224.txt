ג'ון פולסון מהמר על הבנקים :  הגדיל אחזקותיו בסיטי ובג'יי פי מורגן ברבעון הרביעי
ההימור הגדול ביותר של פולסון נותר הזהב :  פולסון השקיע 3.4 מיליארד דולר בתעודת סל העוקבת אחר הזהב
המיליארדר ג'ון פולסון ,  העומד בראש קרן הגידור הקרויה על שמו ,  הגדיל ברבעון הרביעי את אחזקותיו בסיטי ובבנקים נוספים ,  כולל בנק cit ,  אשר יצא בשנה שעברה מפשיטת רגל.פולסון ,  שגרף לפני שנתיים רווחים גדולים לאחר שהימר על נפילת שוק המשכנתאות ,  רכש יותר מ-200 אלף מניות בסיטי ברבעון הרביעי ,  וסיים את השנה עם נתח בשווי של 1.67 מיליארד דולר בבנק האמריקאי .  בבנק אוף אמריקה ,  לעומת זאת ,  הקטין פולסון את הנתח שלו ל-151 מיליון מניות בשווי של 2.2 מיליארד דולר.ברבעון הרביעי רכש פולסון מניות בולס פארגו וכן בבנק cit ,  אשר פשט רגל במהלך אותו רבעון ויצא ממנה שישה שבועות לאחר מכן ,  וכן הגדיל את אחזקותיו בבנקים ג'יי פי מורגן צ'ייס וסטייט סטריט.סך נכסיו של פולסון ,  נכון לסוף הרבעון ,  היו בשווי של 19.8 מיליארד דולר ,  לעומת 16.7 מיליארד דולר בסוף הרבעון השלישי .  ההימור הגדול ביותר של פולסון הוא עדיין על הזהב .  פולסון מחזיק בהשקעה של 3.38 מיליארד דולר בתעודת הסל spdr גולד טראסט - תעודת הסל הגדולה ביותר העוקבת אחרי מחיר הזהב .  ההשקעה של פולסון בזהב נותרה כמעט ללא שינוי לעומת הרבעון השלישי.בינואר הקים פולסון קרן מיוחדת להשקעה בזהב ,  אולם עד כה הוא הצליח לגייס 90 מיליון דולר בלבד לקרן החדשה ,  לאחר שהקרן נפלה בכ-10% מאז הושקה בתחילת השנה - כך דיווח בשבוע שעבר העיתון  " וול סטריט ג'ורנל ". פולסון אנד קו ,  קרן הגידור שייסד פולסון ב-1994 ,  הרוויחה 20 מיליארד דולר ב-2007 ו-2008 בעקבות הימורים נגד שוק משכנתאות הסאבפריים וחברות הפיננסים .  ב-2008 הניבה קרן פולסון אדוונטג' של פולסון אנד קו תשואה של 24% ובשנת 2009 הניבה הקרן תשואה של 14% ,  מעל מתחרותיה .
 
ג'ון פולסון מהמר על הבנקים :  הגדיל אחזקותיו בסיטי ובג'יי פי מורגן ברבעון הרביעי
ההימור הגדול ביותר של פולסון נותר הזהב :  פולסון השקיע 3.4 מיליארד דולר בתעודת סל העוקבת אחר הזהב

