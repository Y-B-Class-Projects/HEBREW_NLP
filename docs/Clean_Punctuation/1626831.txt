גזל : " זוגבו ?  אין שחקן שאין לו מחליף "
 קשר מכבי נתניה לא מתרגש מכך שהשוער זוגבו ייעדר מהמשחק נגד הפועל חיפה : " נסתדר בלעדיו ,  סומכים על השוערים הצעירים "
 לאחר ההפסד מול בני יהודה ביום ראשון ,  במכבי נתניה מנסים לחזור לשגרת הניצחונות אליה התרגלו בשבועות האחרונים והמשיכו היום  ( רביעי )  בהכנות לקראת המשחק מול הפועל חיפה בשבת .  הנתנייתים הצפינו לחדרה כדי להתאמן במגרש של הפועל המקומית עקב שיזרוע שעובר מגרש הקופסה ,  כשהגשם הכבד בעיר דחה את האימון במספר דקות . " אנחנו עובדים קשה ואני שמח שהתוצאות בהתאם ,  חבל קצת שביום ראשון לא ידענו לנצל את המחצית הראשונה הטובה שלנו כדי לנצח ",  מספר כובש השער מול בני יהודה רביד גזל . " אני מקווה ומאמין שנחזור לנצח כבר בשבת ". 
כמו נגד בני יהודה ,  נתניה תאלץ להסתדר במשחק מול הפועל חיפה ובתקופה הקרובה בכלל ,  ללא השוער אריסטיד זוגבו ,  שיצא לאליפות אפריקה .  על אף היציבות שנתן זוגבו לקבוצה ,  גזל לא מתרגש מהיעדרו : " זוגבו הוא שחקן חשוב מאוד לקבוצה ,  אבל אין שחקן שאין לו מחליף ,  ואנחנו מאמינים שנסתדר גם בלעדיו וסומכים על השוערים הצעירים שלנו ". 
הנתנייתים ראו את הדרבי האלים של חיפה ,  אבל גזל לא מפחד . " נכון שהיה שם משחק עם הרבה עבירות ,  אבל זה לא מפחיד אותנו .  אנחנו נבוא לשחק את המשחק שלנו ,  ואם זה יגרר לאגרסיביות ,  נדע גם כן לשחק בנחישות ובאגרסיביות ונעשה הכל כדי לנצח .  בסופו של דבר זה כדורגל ,  ואגרסיביות זה חלק מהמשחק ". 

גזל : " זוגבו ?  אין שחקן שאין לו מחליף "
 קשר מכבי נתניה לא מתרגש מכך שהשוער זוגבו ייעדר מהמשחק נגד הפועל חיפה : " נסתדר בלעדיו ,  סומכים על השוערים הצעירים "
 
