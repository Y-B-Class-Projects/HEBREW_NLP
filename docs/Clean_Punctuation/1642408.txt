אשלי קול גמר את העונה ,  גיגס ייעדר כחודש
מגן צ'לסי שבר את הקרסול והוא בספק למונדיאל ,  קשר יונייטד שבר את היד .  גרנט יעמוד לדין על ההרחקה מול סנדרלנד
שתי מוליכות הפרמיירליג קיבלו הערב  ( חמישי )  בשורות רעות ,  כשצ'לסי גילתה שאשלי קול שבר את הקרסול בהפסד לאברטון  ( 2:1 )  ,  בעוד שיונייטד הודיעה שריאן גיגס שבר את ידו בתיקו מול אסטון וילה  ( 1:1 )  .  מגן נבחרת אנגליה ייעדר על פי ההערכות הראשוניות לשלושה חודשים לפחות ,  והמשמעות היא שהוא ככל הנראה סיים את העונה ואף נמצא בספק לפתיחת הכנות הנבחרת האנגלית למונדיאל .
 היעדרותו הארוכה של קול תקפיץ ככל הנראה את יורי ז'ירקוב לעמדת המגן השמאלי של צ'לסי ,  שם יזכה סוף סוף להזדמנות להוכיח את עצמו אחרי שלא זכה לדקות משחק רבות מאז שהגיע לסטמפורד ברידג' הקיץ .  בנבחרת עשויה פציעתו של קול להבטיח את מקומו של ווין ברידג' בסגל ,  עובדה שלא תעזור לפאביו קאפלו להרגיע את הרוחות בעקבות סערת ג'ון טרי .
 לעומתו יושבת הקשר הוולשי של האלופה לחודש ,  לאחר שצילום הרנטגן שעבר היום אישר כי הוא סובל משבר .  גם עבור השדים האדומים מדובר במכה לא קטנה שכן הוולשי בן ה-36 יחסר בתקופה בה יתקיימו מספר משחקים מכריעים .  מלבד משחקי הליגה בהם הוא לא ישחק ,  גיגס ייעדר גם מצמד המשחקים נגד מילאן בשמינית גמר ליגת האלופות ומגמר גביע הליגה ,  נגד אותה אסטון וילה ,  ב-28 בפברואר .  
הפציעה הזו מקצרת את הרוטציה של אלכס פרגוסון בקבוצה ואם לא די בה ,  הרי שנאני הפורטוגלי ייעדר גם הוא משלושת המשחקים הקרובים ברמה המקומית וזאת לאחר שהורחק אתמול אחרי עבירה על סטיליאן פטרוב .  כמו גיגס ,  גם נאני לא ישחק בגמר גביע הליגה .
  *  ההתאחדות האנגלית הודיעה הערב רשמית שאברהם גרנט יעמוד לדין משמעתי על הרחקתו במשחק הליגה מול סנדרלנד  ( 1:1 )  .  כזכור ,  התעמת גרנט עם השופט קווין פריינד בירידה לחדר ההלבשה במחצית המשחק ,  ומחה בקולניות על שני מקרים בהם הגיעה לפורטסמות לקבל שריקה לפנדל לזכותה לטענתו ,  ועל הרחקתו הבלתי מוצדקת של ריקרדו רושה .
 מי שתהנה מהפציעות הטריות אצל שתי המוליכות היא ארסנל.אחרי שני הפסדים רצופים למנצ'סטר יונייטד ולצ'לסי נדמה היה שהתותחנים יצאו ממירוץ האליפות באנגליה .  אלא שהפרמיירליג העונה היא לא ליגה צפויה ואחרי שאמש  ( רביעי )  אותן צ'לסי ומנצ'סטר יונייטד איבדו נקודות ,  חזרו התותחנים למרחק של שש נקודות מהפסגה ויחד עם העובדה הזו שבה גם האופטימיות .
" התוצאות מאתמול היו טובות עבורינו ,  אבל אם אנחנו רוצים להיות אלופים ,  נצטרך לנצח את 12 המשחקים שנותרו לנו עד סיום העונה ",  אמר שחקן הקבוצה ,  אנדריי ארשבין , " קשה להגיד אם זה אפשרי לזכות ,  אבל אחרי אתמול זה בהחלט נראה דבר אפשרי ". 

אשלי קול גמר את העונה ,  גיגס ייעדר כחודש
מגן צ'לסי שבר את הקרסול והוא בספק למונדיאל ,  קשר יונייטד שבר את היד .  גרנט יעמוד לדין על ההרחקה מול סנדרלנד

