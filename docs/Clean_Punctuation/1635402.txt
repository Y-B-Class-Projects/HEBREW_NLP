השד העדתי :  חינוך ,  חרדים והתנשאות
בישיבת הכנסת שהתקיימה ביום רביעי שעבר שוב חזרו לדיון ציבורי המושגים הישנים  " מזרחים ",   " אשכנזים "  ומי יותר יהודי ומי לא .  חבל .  כי האמת היא שברבדים רבים של החברה הישראלית נעלמה העדתיות שהיתה מוכרת בשנות ה ? 50 כמעט לחלוטין .  העובדה שפוליטיקאים משיבים אותה לחיים היא טעות .  ולא לחינם מדובר היה בפוליטיקאים חרדים ,  כי הגזענות העדתית עדיין חיה וקיימת בעיקר במגזר החרדי .  
הסירוב לקבל תלמידים ממוצא ספרדי לבתי ספר חרדיים  " אשכנזיים ",  המקבלים מימון ממלכתי ,  הוא דבר מקומם ומרגיז .  הסירוב המתמשך הזה הוא הוכחה מובהקת לכך שניתן היה להוציא את החרדים מהגלות ,  אך קשה וספק אם ניתן עדיין להוציא את הגלות מהחרדים .  התנהלותה של היהדות החרדית בישראל מזכירה חיים במסגרת של שטעטל ,  ולא במדינת היהודים .  
חשוב לשמר ערכים יהודיים בעולם משתנה ,  המאבד את מצפנו ומצפונו ,  ולכן היהדות החרדית ושמירתה על המורשת היהודית הנורמטיבית הן פוליסת הביטוח להתמדת קיומה של היהדות במשמעותה המקורית .  עם זאת ,  אין כל צורך בשימור יסודות שחדרו לעולמה של החרדיות היהודית במהלך 2,000 שנים של מלחמת הישרדות גלותית .  היסוד הגלותי הבסיסי , " אנחנו "  מול  " הם ",  כלומר היהודים מול הגויים ,  התחלף במדינת ישראל באנחנו החרדים מול אתם החילונים ואנחנו האשכנזים מול אתם הספרדים .  התת ? מודע הקולקטיבי ,  היוצר התלכדות של מיעוט מול האחרים ,  ממשיך להתקיים ולא מרפה .
 בתפוצות הגולה האשכנזיות השתרש מושג המכונה  " ייחוס ".  מושג פתלתל שתפקידו היה להנציח את התפיסה המעמדית בחברה היהודית .  הייחוס נקבע בדרך כלל על בסיס של למדנות ,  כישרון או ממון ,  ולרוב נחשב לנכס משפחתי .  משפחות מיוחסות היו מתחתנות אלה עם אלה .  מי שלא היה מיוחס משפחתית נאלץ להשתדך ולהתחבר עם משפחות נחותות כמוהו .  שמירת הייחוס איפשרה בחוגים הליטאיים לשמר כישרון שעבר מדור לדור ,  ובחוגים החסידיים לשמר יתרונות ממוניים ולהבטיח את המשכיותן של חצרות חסידיות .  הלחץ החברתי הפנימי בחברה החרדית יצר שלטון של פחד ,  ואיש לא העז לקום ולהתמודד עם אותו אנכרוניזם מעמדי שברבות הימים גם עלה לארץ ממזרח אירופה .
 לצערנו ,  תורת הייחוסים ממשיכה להתקיים גם כיום .  משפחה של חוזרים בתשובה ,  גם אם בניה הגונים ותלמידי חכמים ,  תתקשה מאוד להתחבר עם משפחות מיוחסות .  את מחסום הייחוס לא ניתן לעבור בשום אופן .  הוא הדין בבני עדות המזרח ,  שטרם עלייתה של תנועת החזרה בתשובה למדו בעיקר בישיבות ליטאיות .  גם עילויים מקרב בני עדות המזרח לא הצליחו להתקבל אצל משפחות העילית בבני ברק ובירושלים ,  בקריית ספר ובבית"ר .  יחס זה כלפי עדות המזרח וחוזרים בתשובה מצוי בבסיס האפליה של התלמידים בבתי הספר ובסמינרים החרדיים .
 ביהדות החרדית יש גילויים מרגיזים של גזענות ,  אבל הבעיה היא שאף על פי שש"ס דיברה גבוהה גבוהה על זקיפות קומתם של בני עדות המזרח ,  בפועל ממשיכה התנועה בדברים רבים להתבטל בפני האשכנזים והנהגתם .  גדולי התורה של יהדות ספרד ,  ובהם גאוני עולם ,  מבטלים את דעתם ,  כולל בענייני הלכה ,  בפני רבני היהדות החרדית הליטאית .  הדרך להיאבק בכך היא באמצעות הקמת בתי ספר חדשים ברמה גבוהה מאוד שישרתו חרדים ספרדים ואשכנזים גם יחד .  לגייס את המורים הטובים ביותר ולבנות את המבנים המתקדמים ביותר .  ההנהגה הפוליטית והרוחנית צריכה להפנות את ילדיה לבתי ספר אלה - להוכיח כי על ההצלחה בחינוך אין מונופול לאשכנזיות .  רק כך ניתן יהיה לשנות את המהלך החברתי ? היסטורי ולגרום לכך שתלמידים ממוצא אשכנזי יבקשו ללמוד בבתי ספר אלה .  לש"ס יש כסף וכוחות הוראה ,  אך אני מסופק אם יש לה רצון .  הרי הם מקבלים את כוחם בבחירות על בסיס טענות של קיפוח מתמשך .  במקרה כזה ,  ש"ס תמשיך להילחם על משרות של רבני ערים וחברי מועצה דתית ,  אך תפסיד את המאבק על דמותו הרוחנית של הדור הבא ,  ואנו נמשיך לשמוע בכנסת הערות ארסיות בנוגע לאשכנזים ולמזרחים ,  כאילו באמת יש בינינו הבדל .
 
השד העדתי :  חינוך ,  חרדים והתנשאות
nan
