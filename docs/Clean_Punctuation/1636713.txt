פרגי שוב מסתבכת 
הדוכסית מיורק ,  שרה פרגוסון ,  כבר ידעה ימים טובים יותר .  לאחר שחברת מוצרי היופי והבריאות שייסדה ,  הארטמור ,  קרסה בשנה שעברה ,  מנהלת כעת פרגוסון סדרת פגישות עם מנהלי כספים בוול סטריט במטרה להציל את המעט שנותר מההון שלה - כך דיווח אתמול הצהובון  " ניו יורק פוסט ".  לפי הדיווח ,  נצפתה פרגוסון - רעייתו לשעבר של הנסיך אנדרו - בפגישות עם תומאס בלסיס ,  מנכ"ל חברת הברוקראז' ובנקאות ההשקעות ג'ון תומס פייננשל .  פרגי ,  כפי שהיא מכונה בבריטניה ,  ידועה בשל היסטוריה פיננסית רצופת בעיות .  בשנות ה-90 הוצאות ענק הובילו אותה לחובות של יותר מ-5 מיליון ליש"ט לנושיה ,  וקריסתה של הארטמור ב-2009 הותירה אותה בחובות של קרוב למיליון דולר .  בשנה שעברה נפוצו דיווחים לפיהם הדוכסית נמצאת על סף פשיטת רגל ,  אך פרגוסון הכחישה כי היא סובלת מקשיים כלכליים .
 
פרגי שוב מסתבכת 
nan
