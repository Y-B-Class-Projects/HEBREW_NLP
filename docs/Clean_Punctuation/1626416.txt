דיסקין : " חמאס מתעצם וצובר עוד רקטות "
 ראש השב"כ יובל דיסקין אמר בדיון בוועדת חוץ וביטחון כי  " אם אבו מאזן יוחלף על ידי מרוואן ברגותי וישוחררו אסירי חמאס רבים ,  הדבר עלול לעודד גל של טרור "
  ( צילום :  גדעון צנטנר ,  עריכת וידאו :  דורון שטיין ) 
ראש השב"כ יובל דיסקין השתתף הבוקר  ( שלישי )  בדיון בוועדת חוץ וביטחון של הכנסת .  במהלך הדיון אמר דיסקין כי  " הסיכוי להגיע לאינתיפאדה שלישית בשנת 2010 נמוך .  הסיכוי שיגיעו למצב כפי שהיה בשנת 2000 נמוך ,  אבל אם יקרו דברים דרמטיים כמו פיגוע בהר הבית ,  הצתות מסגדים וכדומה ,  יכולה להתעורר התלהמות ".  
דיסקין אמר כי  " אני לא מזהה היום בציבור הפלסטיני אנרגיות שיובילו למה שהיה בשנת 2000 .  אבל בטווחים ארוכים יותר ,  מעבר לשנת 2010 ,  אם אבו מאזן יוחלף על ידי מנהיג אחר כמו ברגותי ,  שיש לו עבר של טרור ,  ואם ישוחררו עוד הרבה אסירים של חמאס לשטחי יהודה ושומרון - שיוכלו לבנות מחדש את תשתיות הטרור ,  בשילוב עם היעדר תכלית מדינית והרגשה שאין מוצא למצב הנוכחי ,  זה יכול לעודד את השטח לחזור לפעילות טרור כמו שהכרנו בעבר ". 
דיסקין הוסיף כי  " ברגותי יושב בכלא ישראלי .  אנחנו אלה שגורמים לכך שהוא מועמד רציני ,  ואם לא 'נדאג' לכך הוא יהיה כמו כל אסיר אחר .  זה תלוי בנו .  הצילומים שלו עם אזיקים והרמת הידיים עוזרות להפוך אותו לאסיר חשוב .  עובדה שהרשות מסתדרת בלעדיו .  יש לו עבר טרוריסטי והוא בהחלט מהתל בהרבה מאוד ישראלים ". 
בנושא עסקת שליט אמר דיסקין כי  " אני כראש השב"כ לא הצגתי את עמדתי הסופית לגבי העסקה .  אני משתתף בכל ההתייעצויות ואני מתייחס לנקודות קונקרטיות ,  לנתונים כאלה ואחרים .  אבל את עמדתי הסופית לעסקה ,  כפי שתובא בפני הפורום הסופי ,  עוד לא הצגתי ". 
ראש השב"כ אמר עוד כי  " ישנה ירידה בנפח הפיגועים גם ברצועה וגם ביהודה ושומרון .  הרקע לירידה בעזה הוא עקב מבצע  " עופרת יצוקה ".  נרשמה גם ירידה בשיגור הרקטות .  השנה לא נרשמו פיגועי התאבדות שיצאו לפועל .  הם סוכלו .  אנחנו מזהים ברצועה את הפעילות האינטסיבית בשיקום יכולות החמאס ,  והברחת נשק למנהרות .  אנחנו מזהים התרחבות של הג'יהאד העולמי על ידי צירופם של ארגונים קיקיוניים .  חמאס מוטרד מעליית כוחו של הג'יהאד העולמי ברצועה .  בדור הצעיר של הפלסטינים ברצועה - הג'יהאד זוכה לפופולריות ". 
דיסקין הוסיף כי  " יש פרישה של בודדים או כמה עשרות מארגונים שונים והצטרפות ל'גיהאד .  הג'יהאד העולמי שממוקם ברצועה עדיין לא מאיימים על חמאס ,  אבל הוא בהחלט מהווה מטרד עבורו .  השב"כ הצליח השנה לטפל בכספי הטרור ,  הצלחנו להביא לפגיעה משמעותית ב'קואליציית הצדקה' ,  בכספים שמועברים כאילו לפעילות הומנטרית של חמאס ומועברים למעשה לטרור .  הייתה פגיעה יפה בכספים האלה ".  
" גם הג'יהאד וגם חמאס ממשיכים להתעצם .  חמאס ספג מכה בעופרת יצוקה .  הוא שומר על השקט ,  אבל לא לעולם חוסן .  היום היכולות שלו הן טובות יותר מבערב המבצע .  גם ביכולת הברחת הנשק ומערך המגננה בתוך הרצועה ,  מצבם משתפר .  הם לא מחפשים ניצחון על ישראל .  הניצחון בעיניהם הוא כמה רקטות הם יירו וכמה נזק ייגרם .  ב-2010 ארגוני הטרור ימשיכו במאמציהם להתעצם ולהבריח נשק .  הם עושים מאמצים להברחת רקטות בעלי טווחים של מעל 50 ק"מ לרצועה ,  רקטות נ"מ ונ"ט ". 
על פרישה אפשרית של אבו מאזן ,  אמר דיסקין כי  " הבעיה כרגע שאין לאבו מאזן יורש טבעי .  יש כל מיני שמות וכל מי שלא יהיה יצטרך להיות מועמד פשרה שלא ירגיז אחרים .  מרוואן ברגותי יכול להיות יורש רע מאוד מבחינת ישראל ,  גם בגלל שהוא קיצוני במהותו ומהתל בהרבה ישראלים .  הוא למד לומר לכל אחד מה שהוא אוהב לשמוע ובהחלט למד את הפוליטיקה הישראלית .  לגבי מועמדותו של פיאד  הוא ראש ממשלה טוב ,  עושה עבודה טובה .  הבעיה שלו שהוא לא בא מתוך הפתח ואין מאחוריו בסיס תמיכה פוליטי שיכול להפוך אותו ליו"ר הרשות .  אם והיה יבחר הוא לא ילך לכיוון הטרור ,  לעומת ברגותי שיש סיכוי שבשלב מסוים כן יפנה לכיוון הטרור ". 
ראש השב"כ התייחס גם להקפאת הבנייה בהתנחלויות ואמר כי  " מבחינת הפלסטינים ,  החלטת הממשלה על הקפאת הבניה לא מהווה בסיס להתנעת התהליך המדיני .  כדי שיהיה בסיס ,  צריכה להיות גם אמירה על ירושלים .  יש כיום משבר אמון בין הרשות לבין ישראל וארצות הברית .  אך אבו מאזן עדיין דבק במשא ומתן ומחפש סולם לרדת מהעץ הגבוה שהוא טיפס עליו .  מה שיכול להורידו מהעץ הוא חידוש משא ומתן מדיני ,  אבל הוא רוצה את זה בתנאים שהציג ,  מאותן הסכמות שהגיע אליהן עם ראש הממשלה הקודם וזה תנאי מפתח בעניין זה .  הוא רוצה שתנאי הפתיחה לחידוש המשא ומתן יהיו מאותו מקום שהוא סיכם עם אולמרט ,  וכרגע ישראל אומרת לו בלי תנאים מוקדמים ". 
דיסקין התייחס גם לעסקת שליט ואמר כי  " מבחינת חמאס ,  עסקת שליט תושג כהישג משמעותי בציבור הפלסטיני .  זה יתן קרדיט גדול לחמאס .  מצד שני אבו מאזן יספוג מכה תדמיתית .  למרות זאת ,  הוא יכול לשרוד את הדבר הזה ,  אבל זה יהיה תלוי בדברים נוספים כגון  " מה יהיה לו למכור "  כאשר העסקה תתבצע .  לגבי היבטים איך הדבר ישפיע על הטרור  תלוי מי יהיה בעסקה ,  לאן ישתחררו ,  אבל כיוון שאין עסקה עדיין אי טעם להתייחס לכך ".  
בתשובה לשאלתו של חבר הכנסת אריה אלדד  ( האיחוד הלאומי )  על העובדת הזרה הלא חוקית מהפיליפינים שהעסיק ברק אמר דיסקין כי  " העובדת של שר הביטחון נבדקה על ידי שב"כ בפן הביטחוני .  אנחנו מאבטחים את ביתו של שר הביטחון ויודעים מי נכנס ומי לא נכנס ,  ואנחנו ידענו שהיא שם .  היא נבדקה ". 
 ( עדכון ראשון :  11:55 ) 

דיסקין : " חמאס מתעצם וצובר עוד רקטות "
 ראש השב"כ יובל דיסקין אמר בדיון בוועדת חוץ וביטחון כי  " אם אבו מאזן יוחלף על ידי מרוואן ברגותי וישוחררו אסירי חמאס רבים ,  הדבר עלול לעודד גל של טרור "
 
