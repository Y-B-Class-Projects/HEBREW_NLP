המתנחלים : " ההקלות בבנייה - אחיזת עיניים "
 לאחר חלוקת צווי ההקפאה הנוקשים ,  חתם הערב אלוף פיקוד המרכז על צווי הקפאה המחזירים לראשי הרשויות בגדה חלק מהסמכויות .  גורם צבאי בכיר : " זה חלק מתהליך התאמה "
 ראש המועצה האזורית שומרון ,  גרשון מסיקה ,  התייחס הערב  ( חמישי )  לצווי ההקפאה החדשים ,  שהשיבו לראשי רשויות בגדה חלק מסמכויותיהם . 
" ההקלות הן אחיזת עיניים ",  אמר מסיקה , " מדובר בתיקון קוסמטי שאינו פותר את הבעיות והעוולות הרבות שיצרו צווי ההקפאה והוא אינו מתקן את המסר של אובדן הדרך והערכים .  המשך ההקפאה הגזענית ליהודים בלבד הוא המשך ביצוע המדיניות השמאל הקיצוני ",  אמר מסיקה .
 הערב חתם אלוף פיקוד מרכז אבי מזרחי על צווי הקפאה מתוקנים המחזירים לראשי הרשויות ביהודה ושומרון חלק מסמכויותיהם .  בין היתר מאשר הצו המתוקן לראשי הרשויות לדון בבקשות להיתרים ולתכנן ולהנפיק היתרים בתחומי התשתיות ובתחומי תוספות בנייה ולשיפוצים .  עדיין ייאסר עליהם להנפיק אישורי בנייה בפועל ולאשר בניית יחידות דיור חדשות .
 קציני המנהל האזרחי הודיעו לראשי הרשויות כי הצווים חתומים ובשעות הקרובות צפויים הקצינים לחלק את הצווים המתוקנים .  כזכור ,  צווי ההקפאה הראשונים שללו מראשי הרשויות את הסמכות לדון בתכנון המשך הבנייה או אף לאשר בניית תשתיות בסיסיות . " החלטנו לתקן את הצו בעקבות החלטת הדרג המדיני ופורום השרים בנושא ",  אמר הערב גורם צבאי בכיר . " איננו חושבים שמדובר בהודעה בטעות כי הצו הראשון הוצא בצורה נמהרת ,  אלא זה חלק מתהליך של בגרות והתאמה לאחר חודש וחצי שהצו הראשון ממומש בשטח ".  
במקביל ,  הקימו השבוע במנהל האזרחי ועדת תובענות שתבחן ערעורים שיגישו המתנחלים שירצו לבנות על אף ההקפאה .  לדברי הבכיר ,  עד כה הגיעו קרוב ל-300 פניות של מתנחלים והצו המתוקן ייתן מענה לחלק ניכר מהערעורים .  הוא מספר כי  " ישנן פניות רבות ומגוונות וחלקן מרגשות ונוגעות ללב ,  כמו אנשים שפונו מגוש קטיף וכעת מבקשים לבנות את ביתם .  אנחנו מנסים לבחון כל פנייה במידה אוהדת ".   " בפועל אנחנו יכולים לדון בדברים - אבל לא יכולים לחתום עליהם ",  הסביר ראש מועצת אפרת עודד רביבי . " אנחנו מצטערים ששוב הדברים נעשו באופן חד צדדי בלי שאנו שותפים למהלך .  לצערנו ,  צו ההקפאה נשאר בגינו והצו המתוקן נותן פתרונות לדברים שבשוליים אבל איננו נותן כל מענה לאלפי זוגות צעירים שכבר החלו בבניית ביתם אך המדינה עצרה אותם ".  
מנגד ,  ראש מועצת בקעת הירדן דוד אלחיאני אמר כי  " זהו שלב ראשון בהחזרת הסמכויות של ראשי הרשויות .  אני מקווה שראש הממשלה בדרכו להתעשת ולעצור את מדיניות ההקפאה .  אנחנו רוצים להזכיר לו שאנחנו לא האויב כאן ".  ראשי הרשויות שיבחו את האלוף מזרחי על כך ש"הוא מפיץ את הצו המתוקן באותה מהירות שבה חילק את הצו הראשוני ". 

המתנחלים : " ההקלות בבנייה - אחיזת עיניים "
 לאחר חלוקת צווי ההקפאה הנוקשים ,  חתם הערב אלוף פיקוד המרכז על צווי הקפאה המחזירים לראשי הרשויות בגדה חלק מהסמכויות .  גורם צבאי בכיר : " זה חלק מתהליך התאמה "
 
