ארגנטינה :  הפסד ראשון לגודוי קרוז
המוליכה המפתיעה הפסידה 2:1 לניואלס ואיבדה את המקום הראשון לאינדפנדיינטה ,  שניצחה את ריבר פלייט 0:2
המחזור השמיני של הקלאוסורה יצא לדרך כבר בשבת והביא איתו הפסד ראשון למוליכה המפתיעה ,  גודוי קרוז ,  שנכנעה 2:1 לניואלס אולד בויס .  ההפסד פתח עוד יותר את הצמרת הצפופה ,  אך מי שלא ניצלה זאת היא בוקה ג'וניורס שלא מצליחה להתרומם לאחר הפסד ביתי 2:1 לראסינג קלוב .  מי שכן ניצלה את זה הייתה אינדפנדיינטה ,  שניצחה בעוד קלאסיקו את ריבר פלייט המגמגמת 0:2 וטיפסה למקום הראשון .  
ניואלס אולד בויס - גודוי קרוז 1:2 
הקבוצה המפתיעה של עומאר אסאד הגיע לרוסאריו למשחק צמרת וחזרה ממנו עם הפסד ליגה ראשון העונה .  העניינים דווקא התחילו טוב עבור המוליכה ,  כשרולאנדו סקיאבי המקומי הורחק בדקה ה-31 והקולומביאני חאירו קאסטיז'ו כבש לאורחים כעבור דקה .  אלא שהיתרון המספרי והיתרון בתוצאה לא החזיקו זמן רב .  ניקולס אולמדו הורחק בדקה ה-34 וחואקין בוגוסיאן השווה בפנדל כעבור ארבע דקות .  הילד מאורוגוואי היה גם זה שכבש את שער הניצחון בדקה ה-50 וניואלס הצטרפה לחבורת הצמרת .  
בוקה ג'וניורס - ראסינג 2:1 
אבל אלבס חיפש ניצחון שני העונה ,  אבל הקבוצה שלו ,  למרות דקות טובות מאוד ,  שוב נוצחה .  ניקולס גאיטן כבש שער מרהיב מהאוויר כבר בדקה ה-13 ,  אך בריאן ליואי איזן כעבור שתי דקות .  ראסינג ניצלה טעות בהגנה של בוקה וגבריאל האוצ'ה השתיק את הבומבנרה עם שער ניצחון דקה להפסקה .  בוקה מתרחקת מהמאבק על תואר הקלאוסורה .
 אינדפנדיינטה - ריבר פלייט 0:2 
בידיעה שניצחון יעלה אותה למקום הראשון ,  אינדפנדיינטה עשתה את העבודה במשחק בו שלטה .  דאריו גנדין כבש את השער הראשון בדקה ה-38 ,  כאשר החלוץ השני אנדרס סילברה כבש את השני בדקה ה-60 והצטרף למרטין פאלרמו מבוקה בראשות טבלת מלך השערים של הליגה .  בעקבות הניצחון ,  אינדפנדיינטה פתחה פער של שתי נקודות על פי המוליכה הקודמת גודוי קרוז .  
משחקים נוספים :  
סן לורנצו - צ'קאריטה 1:3לסנלו :  ברנרדו רומאו  ( 10 ו-65 )  ,  סבסטיאן גונזאלס  ( 68 )  .  לצ'קאריטה :  פקונדו פארה  ( 42 ) 
טיגרה - הורקאן 3:2 להורקאן :  אדוארדו דומינגז  ( 28 )  ,  גסטון אסמרדו  ( 54 )  .  לטיגרה :  פאולו גולץ  ( עצמי ,  13 )  ,  קרלוס לונה  ( 45 )  ,  קלאודיו פרז  ( 66 ) 
ארסנאל - קולון 0:3לארסנאל :  מאורו אובולו  ( 31 ו-46 )  ,  כריסטיאן אלברז  ( 90 ) 
חימנסיה לה פלטה - רוסאריו סנטרל 1:1לחימנסיה :  נהואל ולנטיני  ( עצמי ,  24 )  .  לסנטרל :  חרבסיו נונייז  ( 59 ) 
ארגנטינוס ג'וניורס - ולז סארספילד 0:1 לארגנטינוס :  מרקו טורסיגליירי  ( עצמי ,  85 )  
לאנוס - אסטודיאנטס 0:0 
אתלטיקו טוקומן - בנפילד 0:0

ארגנטינה :  הפסד ראשון לגודוי קרוז
המוליכה המפתיעה הפסידה 2:1 לניואלס ואיבדה את המקום הראשון לאינדפנדיינטה ,  שניצחה את ריבר פלייט 0:2

