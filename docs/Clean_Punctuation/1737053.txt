עוגה ראשונה ואחרונה
דנה מלמד נפרדת מהטור המשפחתי של יום שלישי ונזכרת בעוגה הראשונה שעשתה ,  עוגת ביסקוויטים שכולכם אוהבים
בלי דרמה .  כך הבטחתי לעצמי הפעם .  כולה עוד טור מסתיים היום .  לא נעשה מזה עניין גדול .  אבל בכל זאת ,  פתאום אני חשה את אותן תחושות בלתי נמנעות שמתלוות לפרידה .  לפעמים אחרי פרידה מרגישים הקלה מסוימת .  בכל זאת ,  זו הפסקה .  
מצד שני ,  עם הזמן התבהר לי שאני מאוד אוהבת לשגר שורות ,  לחלוק ולשתף אתכם ,  גם אם לעיתים זה לא נורא מסעיר  ,  זה תמיד היה בדיוק מה שזה .  פיסת דיווח מהחיים האמיתיים .  חלקיק מהיומיום כפי שהוא .
 אז כיאה לסיום ,  עליו להיות מתוק .  ממש מתוק .  כדי להגיע לתוצאה המבוקשת ,  ביקשתי מהילדים להכין את עוגת הביסקוויטים הקלאסית שלהם  ( ושל הילדים בכל הדורות ,  אני חושבת )  שעשויה מקצפת ,  גבינה ,  אינסטנט פודינג וביסקוויטים .  זאת אגב ,  היתה העוגה הראשונה שהכנתי כשהייתי ילדה בת 8 ומאז יש לה מקום של כבוד בלב שלי .  זו עוגתי הראשונה .  
התכנסנו במטבח סביב השולחן ,  כל אחד בתורו שם בקערה את אחד המרכיבים של הקרם ,  החזקנו את המיקסר וכל אחד היה אחראי על אחת ה"קומות "  של העוגה .  בסוף לא הצלחנו להחליט במה לצפות כדי שיהיה חגיגי והוחלט להשאיר אותה עירומה .  נטורל .  אבל רק באופן זמני .  בהמשך ,  לאחר שהתייצבה ,  חתכנו לקוביות וכל אחד הוסיף ציפוי מתוק לבחירתו .  אז אם כבר סיום מתוק ,  בואו נלך על מולטי מתוק .
 חומרים:200 גרם ביסקוויטים בטעם שוקו250 מ"ל שמנת מתוקה  ( 38% ) 250 גרם גבינה לבנה200 גרם שמנת חמוצה3/4 כוס סוכר2 כפות אינסטנט פודינג בטעם וניל1/2 כפית תמצית וניל
כוס חלב
לציפוי שוקולד:200 גרם שוקולד מריר200 מ"ל שמנת מתוקה
לציפוי ריבת חלב:1/2 כוס ריבת חלב4 כפות שמנת מתוקה
לציפוי דובדבנים:כוס דובדבנים קפואים מופשרים1/2 כוס סוכר

אופן ההכנה:1 .	 מכינים את הקרם :  מקציפים את השמנת המתוקה עם האינסטנט פודינג עד שמתקבלת קצפת יציבה מאוד .
 2 .	 טורפים היטב את הגבינה ,  השמנת החמוצה ,  הווניל והסוכר .  מקפלים את הקצפת אל תערובת הגבינה ומערבבים בעדינות עד קבלת קרם חלק .
 3 .	 טובלים את הביסקוויטים בחלב ,  מוציאים ,  מנערים ו"מרצפים "  תחתית של תבנית מרובעת  ( 25 על 25 ס"מ בערך )  .  מורחים שליש מהקרם על הביסקוויטים ומשטחים באופן אחיד .
 4 .	 מניחים עוד שכבת ביסקוויטים שנטבלו בחלב ועוד שכבת קרם .  כך עושים 3 פעמים  ( 3 שכבות של ביסקוויטים ו3 שכבות של קרם )  .
 5 .	 מעבירים את העוגה למקפיא עד שהיא מתייצבת .  חותכים לקוביות .
 6 .	 מכינים את הציפויים ומצפים כל קוביית עוגה בציפוי אחר :  
	ציפוי שוקולד :  ממיסים שוקולד עם שמנת מתוקה ומערבבים לקרם חלק .
 	ציפוי ריבת חלב :  מערבבים היטב ריבת חלב עם שמנת מתוקה עד קבלת קרם אחיד .
 	ציפוי דובדבנים :  שמים בסיר דובדבנים וסוכר ומבשלים עד שנוצר רוטב סמיך  ( כעשר דקות על להבה נמוכה )  .
 
עוגה ראשונה ואחרונה
דנה מלמד נפרדת מהטור המשפחתי של יום שלישי ונזכרת בעוגה הראשונה שעשתה ,  עוגת ביסקוויטים שכולכם אוהבים

