שחר פאר הודחה בחצי הגמר בדובאי
סיימה את חלקה בטורניר בחצי הגמר ,  עם הפסד לונוס וויליאמס 6:1 ,  6:4 ,  שסוגר שבוע מצוין מבחינתה .  פאר תשוב לטופ 20
השבוע המצוין של שחר פאר בדובאי  ( פרסים בסך שני מיליון דולר )  הסתיים היום  ( שישי )  .  הישראלית ,  שהדהימה את חובבי הטניס בארץ עם ניצחונות מרשימים במשך כל השבוע ,  סיימה את דרכה עם הפסד לונוס וויליאמס ,  אותה היא עדיין לא הצליחה לנצח בקריירה ,  6:1 ,  6:4 ,  הפסד בשלב חצי הגמר .  
פאר ,  שמדורגת 22 בעולם ,  תעלה לטופ 20 ולמרות שמסע הקסם שלה באיחוד האמרויות הסתיים ,  היא בהחלט יכולה להיות שבעת רצון ממנו .  במפגש מול אחת הטניסאיות הטובות בעולם  ( מקום חמישי )  ,  שזכתה כבר בשבעה תארי גרנד סלאם ו-41 תארי יחידות סך הכל ,  פאר נתנה פייט בעיקר במערכה השנייה ,  אבל זה לא הצליח מול זוכת הטורניר מהשנה שעברה .  אחרי הניצחונות על ארבע שחקניות טופ 25 בדרך לחצי הגמר  ( וויקמאייר ,  רזאנו ,  ווז'ניאקי ו-לי )  ,  פאר מסיימת את הטורניר עם 87.5 אלף דולר ו-395 נקודות דירוג .  הנקודה הפחות חיובית ,  לפחות מבחינת הסטטיסטיקה ,  היא שפאר ממשיכה את המפגשים מול ונוס ללא אף מערכה שהיא לוקחת .  בטורניר ממפיס 2007 היא הפסידה 6:3 ,  6:3 ובמיאמי אשתקד 6:1 ,  6:1 .  בכל מקרה ,  שום דבר לא ישפיע על השמחה של פאר ,  שחזרה לקדמת הסבב השבוע .
 ונוס וויליאמס ניצלה את ההגשות האימתניות שלה כדי להשיג משחקון ראשון קליל ,  שכלל גם אס מאיים .  ונוס המשיכה עם הנחישות שלה גם במשחקון הבא והסתדרה היטב עם ההגשות של הישראלית ,  שהשיגה שתי נקודות בלבד במשחקון ההגשות שלה ונשברה ל-2:0 .  טעויות ליד הרשת מנעו מפאר אפשרות לשבור את ונוס ,  שרשמה משחקון מושלם מבלי שהישראלית הפריעה לה ,  והאמריקאית עלתה ל-0:3 .  שתי שגיאות כפולות עלו לפאר ביוקר במשחקון הבא ,  ופאר חסרת הביטחון שוב נשברה וירדה ל-4:0 .  המשחקון הראשון של פאר היה דווקא בהגשות של ונוס ,  כשהגיעה לפינות קשות במגרש ושברה את האמריקאית בדרך ל-4:1 .  ונוס לא נבהלה ,  ומיד החזירה בשבירה נוספת משלה ,  שלישית במספר ,  אחרי עוד משחקון מושלם ,  שנמשך עם משחקון נוסף שחתם את סיפורה של המערכה הראשונה ,  1:6 לונוס וויליאמס .
 פאר אמנם הייתה טובה יותר בפתיחת המערכה השנייה ,  אבל זה לא ממש עזר לה גם כשהיא עלתה ליתרון במשחקון הראשון ,  בו נשברה כבר בפתיחה ופיגרה 1:0 .  גם המשחקון הבא היה בשליטת וויליאמס ,  שעם ההגשות המוחצות שלה ,  פאר לא הצליחה להסתדר .  פאר סוף סוף נתנה תפוקה במשחקון ההגשות שלה ,  שמרה לראשונה במשחק עליהן בצורה מושלמת ,  והורידה ל-2:1 .  במשחקון הבא פאר השיגה ווינר בפתיחתו ,  ונעזרה גם ברשת כדי לשבור את ונוס ולהשוות ל-2:2 .  המשחקון הבא היה הצמוד ביותר ,  והיתרון עבר בו פעם אחר פעם מצד לצד ולבסוף פאר השלימה את העבודה ,  שמרה על ההגשות ועלתה ל-2:3 .  מהר מאוד ונוס הצליחה להשוות ושמרה על משחק צמוד .  פאר שוב נשברה בשלב הזה ,  ופיגרה 4:3 למרות משחק אגרסיבי מצידה .  גם המשחקון הבא היה לה לרועץ ולמרות היוזמה שהיא נטלה ,  היא הפסידה את המשחקון ,  5:3 .  המשחקון הבא ,  אותו הגישה פאר ,  היה בשליטתה ,  והיא הורידה את הפיגור ל-5:4 .  פאר נלחמה גם במשחקון האחרון ,  לא ויתרה והייתה נחושה מהקו האחורי ,  אבל זה לא עזר לה ,  כשונוס חתמה עם 4:6 .
 
שחר פאר הודחה בחצי הגמר בדובאי
סיימה את חלקה בטורניר בחצי הגמר ,  עם הפסד לונוס וויליאמס 6:1 ,  6:4 ,  שסוגר שבוע מצוין מבחינתה .  פאר תשוב לטופ 20

