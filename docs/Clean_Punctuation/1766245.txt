מועדון בני יהודה חוגג 75 שנה להיווסדו
בשכונת התקווה יציינו בסוף השבוע את האירוע המיוחד .  ראלי ,  איבשקביצ'יוס ,  ובלדוט תורגלו בהרכב לקראת הפועל תל אביב
בבני יהודה יציינו במהלך סוף השבוע את השנה ה-75 להיווסדו של המועדון הוותיק משכונת התקווה שנוסד בשנת 1935 .  קבוצת בני יהודה דיירת כמעט של קבע בליגה העליונה וללא ספק מדובר באחד המועדונים היותר ייחודיים שיש בכדורגל הישראלי .  שמה של הקבוצה 'בני יהודה' נקרא כך משום שמייסדיה הקימו את המועדון בשבוע בו נקראה בתורה פרשת 'וייגש' ,  הפרשה אותה יקראו בשבת בבתי הכנסת ,  כאשר מילות הפתיחה של הפרשה הן 'וייגש אליו יהודה' .  ימי הקמת המועדון היו ימי חג החנוכה כאשר שלטון המנדט הבריטי שלט בארץ ישראל .
 הזהובים זכו עד כה באליפות אחת בעונת 1989-90 ובשני גביעים בעונות 68 ו-81 .  שחקנים רבים גדלו על כר הדשא במגרש המיתולוגי בשכונה ,  הבולטים ביניהם ,  אהוד בן טובים ,  חזי שירזי ,  חיים רביבו  ( שהגיע בגיל נוער מגדנ"ע יהודה )  ,  אלון מזרחי  ( מלך השערים בכל הזמנים של ליגת העל )  ,  סהר מזרחי ושחקני הדור הנוכחי ,  ביניהם צעירים רבים דוגמת עוז ראלי ,  אלירן עטר ,  דין מורי ולירוי צעירי .
 בתוך כך ערכה הבוקר הקבוצה אימון נוסף לקראת המשחק נגד הפועל תל אביב ביום ראשון בבלומפילד .  גם היום תירגל המאמן קשטן הרכב ובו שלושה שינויים לעומת ההרכב שנוצח על ידי מכבי תל אביב בשבוע שעבר .  עוז ראלי צפוי לפתוח כמגן שמאלי ,  כאשר קסטוטיס איבשקביצ'יוס ישוב לקישור האחורי על חשבון חסן אבו זייד .  הקפטן אסי בלדוט צפוי לשוב להרכב לראשונה מזה זמן רב על חשבונו של משה ביטון .  הקשר פדרו גלבאן לא התאמן היום בשל כאבים בשריר הארבע ראשי ברגלו ,  אולם להערכת אנשי הקבוצה הוא צפוי לשחק ואף לפתוח בהרכב נגד האדומים .
 
מועדון בני יהודה חוגג 75 שנה להיווסדו
בשכונת התקווה יציינו בסוף השבוע את האירוע המיוחד .  ראלי ,  איבשקביצ'יוס ,  ובלדוט תורגלו בהרכב לקראת הפועל תל אביב

