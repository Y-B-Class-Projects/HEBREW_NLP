הח"כים מחבר המדינות אישרו הצעת חוק שתיטיב עם ערוץ 9 של לבייב 
הצעת חוק הנוגעת לערוץ נדונה בוועדה משותפת לוועדות הכלכלה והקליטה - שרוב חבריה יוצאי חבר המדינות ,  התלויים בסיקור שיקבלו מהערוץ .  טיבי : " ללבייב יש שליחים בכנסת "
  >  >   " ללב לבייב ,  הבעלים של הערוץ הרוסי בטלוויזיה ,  יש שליחים בכנסת .  יש לו נציגים ישירים בכנסת העובדים מטעמו "  - כך טען אתמול ח"כ אחמד טיבי  ( תע"ל )  בדיון סוער שקיימו ועדת הכלכלה וועדת הקליטה .  הדיון נערך בנוגע להצעת חוק שנועדה לפטור את ערוץ 9 מתשלום דמי מעבר לחברת הכבלים hot ולחברת הלוויין yes .  הוועדה אישרה את העלאתה של הצעת החוק להצבעה בקריאה הראשונה ,  בניגוד לעמדת הממשלה .  טיבי הדגיש כי  " כנראה שמישהו רוצה לשמן את לבייב .  במקום לשרת את הציבור משרתים את לב לבייב .  מראית העין של הוועדה הזו היא שערורייתית ".  טיבי השמיע את טענתו לאחר שהתברר שהצעת החוק תידון בוועדה המשותפת שבראשה עומד ח"כ אופיר אקוניס  ( הליכוד )  אך כל חבריה הם יוצאי בריה"מ לשעבר :  רוברט אילטוב ופאינה קירשנבאום  ( ישראל ביתנו )  ,  שיזמו את הצעת החוק ,  זאב אלקין  ( הליכוד )  ,  מרינה סולודקין  ( קדימה )  ,  רוברט טיבייב  ( קדימה )  ואברהם מיכאלי  ( ש"ס )  .  טיבי ציין כי נושאי התקשורת נדונים בדרך כלל בוועדת הכלכלה בלבד .  לדבריו , " מדובר פה בעבודה של קרטל .  צריך לשנות את הרכב הוועדה ".  דמי המעבר הם סכום שערוץ עצמאי - המתקיים מפרסומות או מוכר בעצמו מנויים ללקוחות - צריך לשלם ל-yes ול-hot בגין השימוש בתשתית שלהן .  משרד התקשורת קבע בעבר כי דמי המעבר שישולמו ל-yes יסתכמו ב-2.1 מיליון שקל בשנה וכי ל-hot ישולם סכום של 2.4 מיליון שקל בשנה .  כיום מתנהל דיון נוסף בנוגע לדמי המעבר שתקבל yes ,  כאשר לפי הערכות תיתכן הכרעה בעניין כבר בשבוע הבא .  הערוצים שמחויבים כיום בתשלום דמי מעבר לחברות הם 9 ו-24 בלבד ,  כאשר ערוץ 24 כבר הגיע להסכמים בעניין עם החברות .  לפי הצעת החוק שעל הפרק ,  הערוצים לא יצטרכו לשלם דמי מעבר לכבלים וללוויין .  בדיון נכחו שבעה לוביסטים של ערוץ 9 וכן של חברות הכבלים והלוויין והטלוויזיה החינוכית .  נציגת משרד המשפטים ,  דנה נויפלד ,  הודיעה שהממשלה מתנגדת להצעת החוק בעקבות ערר שהגיש שר התקשורת משה כחלון .  לדבריה , " מדובר בסכסוך כלכלי בין שני גופים ,  והכנסת רוצה להתערב בסכסוך באמצעות חוק ולתמוך בצד אחד ".  נגה רובינשטיין ,  היועצת המשפטית של משרד התקשורת ,  אמרה כי  " אם יבטלו את דמי המעבר ,  יש לאפשר לכל הערוצים בחברות הכבלים והלוויין המיועדים לקהל דובר הרוסית לקבל הטבות פרסום כמו אלה שמהן נהנים הערוצים 9 ו-24 ".  רון איילון ,  מנכ"ל yes ,  טען כי  " החקיקה הזו נועדה להעשיר את הכיסים של בעל חברה אחת  ( לבייב - צ"ז )  .  לא היה תקדים בכנסת לחקיקה כל כך סקטוריאלית וצרה .  מדובר בהתערבות בוטה ביחסים בין חברות ".  איילון הוסיף כי  " הכריחו אותנו להעביר את שידורי הערוץ הרוסי .  אנו מוכנים לוותר על שידורי הערוץ ".  בכך עורר את זעמם של הח"כים סולודקין ואלקין .  סולודקין טענה כלפיו : " אתה מאיים ומשפיל אותנו ",  ואילו אלקין אמר : " צריך לזכור את הדברים הללו כשנדון בחבילת הערוצים חינם לצופים ".  יורם מוקדי ,  סמנכ"ל תוכן ורגולציה ב-hot ,  טען כי ישנו הסכם חתום עם ערוץ 24 ועל כן מדובר אך ורק בערוץ 9 .  בעיניו ,  החברה עמדה בהתחייבויותיה וזהו ניסיון לשבור חוזה על ידי חקיקה .
 
הח"כים מחבר המדינות אישרו הצעת חוק שתיטיב עם ערוץ 9 של לבייב 
הצעת חוק הנוגעת לערוץ נדונה בוועדה משותפת לוועדות הכלכלה והקליטה - שרוב חבריה יוצאי חבר המדינות ,  התלויים בסיקור שיקבלו מהערוץ .  טיבי : " ללבייב יש שליחים בכנסת "
 
