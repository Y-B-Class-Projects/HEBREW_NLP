חזקיהו לא מצליח לעצור את קבוצות הרכישה :  פרויקט אסותא ,  בהיקף של כ-800 מ' ש' ,  שווק תוך חודשיים
איש עסקים חיבר שתי דירות לדירה של 700 מ"ר עליה ישלם כ-35 מליון שקל
הביקושים לנדל"ן ,  גם בקבוצות רכישה ,  ממשיכים לשבור שיאים למרות אזהרות ואיומים של המפקח על הבנקים ,  רוני חזקיהו .  חברת העיר החדשה בבעלות דרור הלוי ורביב צולר מדווחת כי תוך כחודשיים בלבד שווקו 155 הדירות בפרויקט בפרוייקט אסותא באוהאוס וילג' בתל אביב בהיקף כולל של כ-800 מליון שקל .  אכלוס הפרוייקט צפוי תוך 4 שנים.רק אתמול רשמו קבוצות סיטי אור נדל"ן וקבוצת חג'ג' הצלחה בפרויקט שהם מובילים במגדלי ארלוזורוב במשולש ציר איילון .  הצעירים שהגיעו לפרויקט בני 26-35 ,  לא חששו לחתום תוך 10 דקות על הסכם לרכישת דירה של 75 מ"ר במחיר של 1.3-1.5 מיליון שקל .  פרויקט אסותא באוהאוס וילג' של קבוצת העיר החדשה ,  מורכב מצמד מגדלים בגובה 26 קומות הכולל 155 דירות מרווחות ששטחן נע בין 80 מ"ר עד קומות שלמות .  הבניינים כוללים בין היתר לובי מפואר ומרווח ,  מתחם דיירים ,  גינות ,  בריכה חדרי כושר וספא .  הפרויקט תוכנן על-ידי האדריכל משה צור והוא כולל גם שני מבני באוהאוס היסטוריים בני 2-3 קומות המיועדים לשימור והוסבו למגורים .  הביקושים ,  לדברי החברה ,  הובלו על-ידי אוכלוסיה חזקה מאוד המתכוונת לעבור לפרוייקט מבתי יוקרה ביישובים כגון סביון ,  כפר שמריהו והרצליה פיתוח .  מאפיין נוסף היה רכישה של מספר דירות על-ידי קונה אחד וחיבורן לדירה אחת גדולה .  אחת הדוגמאות לרכישה שכזו היא של איש עסקים שחיבר דירות באחת הקומות העליונות במגדל לדירה אחת גדולה בשטח של כ-700 מ"ר נטו ומרפסות בהיקף כולל של כ-125 מ"ר .  עבור כל הדירות שילם איש העסקים כ-35 מיליון שקל .  הדירה הבודדת היקרה ביותר שנמכרה בפרוייקט היא דירת פנטהאוז בקומה ה-26 בשטח כולל של כ- 374 מ"ר נטו ומרפסת של 60 מ"ר עליו שולם כ-24 מליון שקל ,  המשקפים מחיר של כ-59,000 שקל למ"ר.קבוצת  " העיר החדשה "  מתמקדת בהקמת הפרויקטים הגדולים בישראל בתחום המגורים ,  כאשר לאחרונה חתמה הקבוצה על הסכם להקמת פרוייקט המגורים הגדול בארץ בהיקף של עד 1,400 יחידות דיור סמוך לראש העין .  בין היתר הקים הלוי את היישוב כפר האורנים ליד מודיעין בהיקף של כ-300 בתים פרטיים ,  שאוכלס על-ידי יוצאי יחידות קרביות ופרוייקט מגדלי ההיי-טק בתל אביב בהיקף של 330 יח"ד .
 
חזקיהו לא מצליח לעצור את קבוצות הרכישה :  פרויקט אסותא ,  בהיקף של כ-800 מ' ש' ,  שווק תוך חודשיים
איש עסקים חיבר שתי דירות לדירה של 700 מ"ר עליה ישלם כ-35 מליון שקל

