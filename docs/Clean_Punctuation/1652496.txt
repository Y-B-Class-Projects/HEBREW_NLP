דו"ח זכויות אדם  " צולב "  את ישראל וחמאס
מחלקת המדינה האמריקאית פרסמה את דו"ח זכויות האדם השנתי ,  שמותח ביקורת על המצור הישראלי בעזה ומדגיש כי אנשי חמאס מעורבים בחטיפות ,  עינויים ומעשי רצח
 ( צילום :  רויטרס ,  עריכת וידאו :  לירז ליבנה ) 
דו"ח זכויות האדם המתפרסם מדי שנה על ידי מחלקת המדינה האמריקאית ,  מתייחס השנה באופן נרחב גם לנעשה בישראל ובשטחי הרשות הפלסטינית .  בדו"ח שפורסם אמש  ( חמישי )  ישנה הרחבה בנוגע להתמודדות של  " ישראל בשטחים הכבושים ".  בפרק זה נכתב בין היתר כי  " מאז שנת 2007 ישראל אוכפת בקפדנות את המצור על עזה .  בעקבות הלחימה בעזה ,  ישראל הידקה את המגבלות על המעברים לרצועה .  ארגוני זכויות אדם ישראלים ובינלאומיים תיארו את הפעולה הזאת כ'ענישה קולקטיבית' של תושבי עזה ". 
הדו"ח עוסק גם בהפרות של זכויות אדם שבוצעו על ידי הרשות הפלסטינית ,  כולל הסתה נגד ישראל . " הרטוריקה של ארגוני טרור פלסטינים כללה ביטויים של אנטישמיות ,  כמו גם דרשות של מנהיגים מוסלמים דתיים .  חלק מאותם מנהיגים דתיים דחו את זכותה של ישראל להתקיים .  בנוסף ,  תחנת הטלוויזיה של חמאס משדרת תוכניות לגיל הרך המהללות שנאת יהודים ופיגועי התאבדות ". 
עוד נכתב בנוגע למתרחש בתחומי הרשות הפלסטינית כי  " בשטחי הרשות מתבצעים מעצרים שרירותיים וכן עינויים .  אנשי חמאס ברצועה מעורבים בין היתר בחטיפות ,  עינויים ובמעשי רצח .  ספרי הלימוד הפלסטינים מראים חוסר איזון וחוסר דיוק משווע ". 
עוד צוין בדו"ח ,  כי בשנה החולפת חלה ברחבי העולם עלייה משמעותית בגילויי האנטישמיות כלפי יהודים במסווה של ביקורת נגד הציונות . " תבניות חדשות של אנטישמיות 'לבשו' תבנית של ביקורת על הציונות או על המדיניות הישראלית ,  שחצתה את הקו ועושה דמוניזציה על כל היהודים ובמקרים מסוימים ,  מתורגמת לאלימות נגד יהודים יחידים ".  מזכירת המדינה הילרי קלינטון אמרה כי  " הדו"ח לא מתייחס לקביעת מדיניות ". 

דו"ח זכויות אדם  " צולב "  את ישראל וחמאס
מחלקת המדינה האמריקאית פרסמה את דו"ח זכויות האדם השנתי ,  שמותח ביקורת על המצור הישראלי בעזה ומדגיש כי אנשי חמאס מעורבים בחטיפות ,  עינויים ומעשי רצח

