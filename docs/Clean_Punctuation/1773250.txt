גביע הטוטו :  מכבי פ"ת ניצחה את בית"ר ירושלים בפנדלים
אחרי שוויון 2:2 בתום 90 דקות ברבע הגמר ,  עידן טל ואבי ריקן החמיצו מהנקודה הלבנה ודני פרדה הכריע את ההתמודדות
בית"ר ירושלים נפרדה הערב  ( שלישי )  מתואר מחזיקת גביע הטוטו ,  אחרי שהפסידה למכבי פתח תקוה 4:2 בפנדלים ,  אחרי 2:2 בתום 120 דקות של כדורגל .  קבוצתו של אורי מלמיליאן הייתה רחוקה דקה אחת בלבד מעלייה לחצי הגמר אחרי ששער של חן עזריאל בדקה ה-64 העלה אותה ליתרון עד לדקה ה-90 .  שלוש דקות בתוך תוספת הזמן בית"ר נרדמה ,  ושחקנה לשעבר אלירן דנין ניצל את זה כדי להשוות בנגיחה מוזרה ,  ולשלוח את שתי הקבוצות להארכה .  
עומר דמארי שבכלל היה אמור להיות מחוץ לסגל של פרדי דוד בגלל מחלה ,  נכנס בסופו של דבר כמחליף והחיהי את משחק ההתקפה של מכבי פתח תקוה .  שיתוף הפעולה שלו עם דובב גבאי הביא למהפך של המלאבסים שלוש דקות בתוך ההארכה ,  אבל עידן טל ששיחק החל מהמחצית השניה השווה כעבור חמש דקות .  שתי הקבוצות הגיעו לעוד הרבה מצבים בדקות שנותרו עד לסיום ,  אבל האירוע המשמעותי בהארכה חוץ מהשערים היה הרחקתו של ליאור ראובן ,  שהשאיר את בית,ר בעשרה שחקנים החל מהדקה ה-105 .  חבריו החזיקו מעמד 15 דקות נוספות ,  אבל נשברו דווקא בגלל הנקודה הלבנה ,  כשעידן טל ואבי ריקן החמיצו ברשלנות ,  ודני פרדה לא התבלבל בפנדל המכריע כדי להעלות את מכבי פתח תקוה לחצי גמר גביע הטוטו .
 דקה 3 - הזדמנות ראשונה במשחק למכבי פתח תקוה ,  כאשר טל בן חיים מצא את עצמו חופשי בצד השמאלי של הרחבה ובעט מקרוב החוצה .  
דקה 10 - הזדמנות משמעותית ראשונה לבית"ר ירושלים כשאבירם ברוכיאן קיבל מסירה מצויינת ובעט ממצב נוח מצד ימין ,  אלא שהכדור נבלם בדרך לשער על דיי שחקן הגנה .  
דקה 20 - טל בן חיים השתלט על כדור תועה ושחרר בעיטה מהאוורי ממרחק של 20 מטרים ,  הכדור יצא החוצה .  
דקה 34 - מהלך נהדר של בית"ר ירושלים מצד שמאל הסתיים במצב בעיטה נוח של עמית בן שושן מטרים ספורים מהשער ,  אלא שבן שושן התרשל ואיבד את הכדור .  
דקה 35 - עומר גולן פרץ לכיוון השער מצד ימין תוך כדי שהוא עובר את כריסטיאן גונזאלס ,  והמשיך בבעיטה ממצב נוח החוצה .  
דקה 45 - מכבי פתח תקוה יצאה להתקפה מתפרצת של חמישה שחקני התקפה מול שלושה שחקני הגנה ,  אלא שמסירה מוטעית של עומר גולן לטל בן חיים הסתיימה בבעיטה מ-16 מטרים מעל למשקוף .  
דקה 62 - הנבחן סרגיי טרטיאק ,  שפתח עם כמה מהלכים יפים לבית"ר ירושלים ,  בעט בפעם הראשונה למסגרת אבל עשה זאת חלש ולבקוביץ' עצר .  
דקה 64 - שער !  טל בן חיים ניסה להחזיר כדור לכיוון השוער שלו ,  אבל חן עזריאל השתלט עליו ועבר את לבקוביץ' כדי לגלגל פנימה .  0:1 לבית"ר ירושלים .  
דקה 90 - עומר דמארי קיבל הזדמנות פז בתוספת הזמן של המשחק ,  כשהיה לו אפילו זמן לכוון ממרכז הרחבה .  אבל הבעיטה שלו לשער הסתיימה בהדיפה של הרוש לקרן .  
דקה 90+3 - שער !  ההגנה של בית"ר ירושלים נרדמה בדקה האחרונה של תוספת הזמן ,  ואלירן דנין ניצל את זה כדי לנגוח מהרחבה למסגרת .  הכדור עבר את קו השער לפני שיצא החוצה ומכבי פתח תקוה השוותה ל-1:1 .  
דקה 93 - שער !  דני פרדה הרים כדור מצד ימין ,  דובב גבאי נגח מקרוב והכדור פגע במשקוף .  עומר דמארי השתלט על הריבאונד ודחק פנימה .  1:2 למכבי פתח תקוה .  
דקה 98 - שער !  עידן טל בעט כדור חופשי מ-25 מטרים .  הכדור פגע בחומה של המלאבסים ושט משם לכיוון החיבורים .  בית"ר ירושלים השוותה ל-2:2 .  דקה 103 - פתח תקוה יצאה למתפרצת וגבאי הכניס כדור נהדר לעומר דמארי ,  שהחמיץ מקרוב מול הרוש .  
דקה 105 - בית"ר ירושלים נותרה בעשרה שחקנים אחרי עבירה של ליאור ראובן ,  שספג כרטיס צהוב שני והורחק באדום .  
הרכב מכבי פתח תקוה :  רובי לבקוביץ' ,  חגי גולדנברג ,  ניצן דמארי ,  מוראד מגמאדוב ,  אלירן דנין ,  רועי בקל  ( עומר דמארי ,  59 )  ,  יוסי אופיר  ( דובב גבאי ,  79 )  ,  סבסטיאן סנסוני  ( נבוישה מרינקוביץ' ,  73 )  ,  מיכאל זנדברג  ( דני פרדה ,  67 )  ,  טל בן חיים  ( אסי משיח ,  90 )  ,  עומר גולן .  
הרכב בית"ר ירושלים :  אריאל הרוש ,  ליאור ראובן ,  כריסטיאן גונזאלס ,  תומר בן יוסף ,  אביתר ברוכיאן ,  משה מישאלוב ,  קובי מויאל  ( שי חדד ,  72 )  ,  אבירם ברוכיאן  ( אבי ריקן ,  53 )  ,  עמית בן שושן  ( עידן טל ,  46 )  ,  חן עזריאל  ( סרג' איילי ,  87 )  ,  סרגיי טרטיאק  ( סמואל יבואה ,  69 )  .
 אסי משיח בעט בהצלחה לפינה בימנית של הרוש .  0:1 למכבי פתח תקוה .  
עידן טל בעט לגופו של רובי לבקוביץ' .  
מרינקוביץ' בעט שמאלה ,  הרוש זינק מצויין והדף .  
שי חדד בעט שמאלה בהצלחה .  1:1 .  
דובב גבאי בעט בקלילות ימינה ופנימה .  1:2 למכבי פתח תקוה .  
אבי ריקן בעט ברשלנות מעל למשקוף .  
עומר דמארי בעט ימינה לחיבורים .  1:3 למכבי פתח תקוה .  
משה מישאלוב בעט לפינה השמאלית של לבקוביץ' ופנימה .  2:3 למכבי פתח תקוה .  
דני פרדה בעט שמאלה וכבש .  2:4 למכבי פתח תקוה שעלתה לחצי הגמר .
 
גביע הטוטו :  מכבי פ"ת ניצחה את בית"ר ירושלים בפנדלים
אחרי שוויון 2:2 בתום 90 דקות ברבע הגמר ,  עידן טל ואבי ריקן החמיצו מהנקודה הלבנה ודני פרדה הכריע את ההתמודדות

