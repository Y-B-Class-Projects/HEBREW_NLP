היעד החדש של מכתשים אגן תחת ויגודמן :  צמיחה רווחית 
פחות מחודש לאחר שמונה לתפקיד מנכ"ל החברה הכריז ארז ויגודמן על סבב מינויים בהנהלה .  המטרה :  להתאים את המבנה הארגוני והמודל התפעולי של מכתשים אגן ליעדים החדשים שוויגודמן הגדיר עבורה
 >  >  24 יום לאחר שמונה לתפקיד מנכ"ל חברת מכתשים אגן ,  מכריז ארז ויגודמן על סבב מינויים חדש בהנהלת החברה .  הסבב נועד להתאים את המבנה הארגוני והמודל התפעולי ליעד העיקרי שהגדיר ויגודמן לחברה :  צמיחה רווחית - כלומר ,  צמיחה ברווח למניה שיעור שאינו נופל מהגידול במכירות - ושיפור המעמד התחרותי תוך חיזוק התשתיות ויכולות הליבה שלה .  מכתשים אגן ,  החברה הגנרית השנייה בגודלה בעולם בתחום חומרי ההדברה ,  הגדירה גם יעדים כמותיים של צמיחה ורווחיות ,  אבל אלה ממתינים לאישור הדירקטוריון של החברה ,  ככל הנראה עד לסוף הרבעון הראשון של 2010 .  המבנה הארגוני והמינויים החדשים חושפים חלק מיעדיה האסטרטגיים של החברה ודגשים שונים של ויגודמן ,  וכן ביקורת מרומזת על החלטות שקיבל קודמו בתפקיד ,  אברהם ביגר .  פעילויות החברה בצפון אמריקה ובאמריקה הלטינית - בעיקר בברזיל - יאוחדו תחת מטה אחד שימוקם במיאמי.בראשו של המטה יעמוד שאול פרידלנד ששימש עד לאחרונה סמנכ"ל השיווק של החברה .  ארה"ב תחולק לשלושה תחומי פעילות :  מוצרים אגרוכימיים ,  קנדה וחומרי הדברה לשימושים לא חקלאיים .  בעקבות המינוי ביקש גון רבי ,  מנהל מכתשים אגן צפון אמריקה ,  לסיים את תפקידו .  גישה שונה למינויים בחברה יבוצעו מינויים נוספים :  רן מידן ,  שהיה עד כה סמנכ"ל הכספים של מכתשים אגן ,  ימונה למנכ"ל אזור אסיה פסיפיק שהוקם לראשונה במכתשים ;  אבירם להב ,  כיום מנכ"ל סינרג'י כבלים ולשעבר מנכ"ל דלתא תעשיות ,  ימונה למנהל הפיננסי של מכתשים אגן ;  חן ליכטשנטיין ימונה למנהל חטיבת המשאבים הגלובליים של מכתשים אגן ,  נוסף על תפקידו כמנהל הפיתוח העסקי של החברה ,  ויתמקד ביצירת שרשרת אספקה ומערכי ייצור ותפעול גלובליים שיאפשרו לחברה למצות את הפוטנציאל הגלום בפריסתה הגלובלית .  בנוסף לכך ,  דני הררי ,  לשעבר מפקד יחידה 8200 של חיל המודיעין ,  יתמנה לתפקיד סמנכ"ל אסטרטגיה ,  חדשנות ,  ניהול ידע ומודיעין עסקי .  יואב זייף יוביל את חטיבת המוצרים והשיווק הגלובלית ,  שתנהל את מחזור החיים של המוצרים ותהיה אחראית גם לפיתוח מוצרים מקוריים  ( אינובטיביים )  .  ויגודמן מעניק עדיפות גם לתחום התקשורת התאגידית .  בראש התחום ,  שהוקם לראשונה בקבוצה ,  תעמוד רוני פטישי ,  שהיתה עד כה סגנית נשיאה בכירה בברקליס קפיטל .  בעקבות המינוי יסיים את תפקידו בחברה רון זכאי ,  כיום מזכיר החברה ומנהל קשרי משקיעים .  אחת ההחלטות הממחישות את הבדלי הגישות בין ביגר לוויגודמן ,  היא ההחלטה לפנות לאילן לויטה ,  לשעבר מנכ"ל מכתשים אגן ,  ולאפי קורן ,  לשעבר סמנכ"ל פיתוח ושיווק ,  כדי שייעצו לחברה .  השניים נענו להצעתו של ויגודמן .  חברת ידע המבנה הארגוני החדש מבהיר כי ויגודמן רואה בצמיחה רווחית את היעד המרכזי של החברה ורומז כי נוחי דנקנר ,  בעל השליטה בקבוצת אי.די.בי ,  לא היה שבע רצון מהישגיה של מכתשים בתחום זה בתקופתו של ביגר ,  ששם דגש על הבראה וייעול החברה .  ויגודמן מביע חוסר שביעות רצון מנתח השוק של החברה בארה"ב וטוען כי על הנהלת החברה להיות עם היד על הדופק על חשבון עצמאות יתר שניתנה בתקופתו של ביגר לחברות הבנות באזורים השונים .  ויגודמן רואה באסיה פסיפיק אזור בעל פוטנציאל צמיחה .  בניגוד לביגר ,  שבתקופתו עזבו את הקבוצה לויטה וקורן ,  מעריך ויגודמן את מכתשים בראש ובראשונה כחברת ידע ,  וככזו עליה לנצל את הידע והניסיון שנצבר בה כמפתח לצמיחתה הרווחית ולשיפור מעמדה התחרותי שנפגע .  הידע של לויטה וקורן הוגדר מחדש כנכס .  סבב המינויים לא מספק תשובה בשלב זה לחולשות המבניות של מכתשים ,  שפגעו בצמיחתה ובמעמדה התחרותי .  חולשות אלה ,  כמו החיסרון ביחס לחברות הענק שפיתחו זרעים מהונדסים גנטית בעלי עמידות לקוטלי עשבים ולחרקים אוניברסליים ,  מקטינות את הביקוש לחומרי הדברה יעודיים לגידולים מסוימים .
 
היעד החדש של מכתשים אגן תחת ויגודמן :  צמיחה רווחית 
פחות מחודש לאחר שמונה לתפקיד מנכ"ל החברה הכריז ארז ויגודמן על סבב מינויים בהנהלה .  המטרה :  להתאים את המבנה הארגוני והמודל התפעולי של מכתשים אגן ליעדים החדשים שוויגודמן הגדיר עבורה

