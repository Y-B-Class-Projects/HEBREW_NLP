ערן לוי חתם לעונה וחצי בהפועל באר שבע
לאחר שהסכים לחתום על סעיף התנהגות ועבר את הבדיקות הרפואיות ,  מצטרף הקשר לקבוצה של קלינגר .  גם צגאי מתקרב
צילום :  אלברטו דנקברג ,  עריכת וידאו :  יותם בן דוד
ערן לוי חתם לעונה וחצי בהפועל באר שבע .  בשעות הצהריים הביע הקשר את הסכמתו לסעיף ההתנהגות בחוזהו ,  אותו דרשה הנהלת המועדון .  המשמעות היא שהקבוצה תוכל לשחרר אותו ללא פיצוי במקרה של הפרת משמעת ,  או כל גילוי אלימות אחר .  הסעיף היה המכשול האחרון שעמד בינו לבין החתימה .  לאחר שהקשר עבר בהצלחה את הבדיקות הרפואיות ,  הוא נפגש עם ראשי באר שבע וחתם רשמית על החוזה .
 לוי ,  25 ,  עזב הקיץ את הפועל חיפה אחרי ארבע עונות מוצלחות והצטרף להפועל אשקלון ,  במדיה כבש חמישה שערים לפני ששוחרר על ידי הבעלים פרוספר אזגי .  אם אכן יצטרף ,  באר שבע תהיה התחנה השמינית בקריירה שלו אחרי מכבי חיפה ,  מכבי תל אביב ,  עירוני קרית שמונה ,  מכבי נתניה ,  הפועל עכו ,  הפועל חיפה והפועל אשקלון .  
ביממה הקרובה תתקיים פגישה בין ראשי באר שבע לקשר יחיאל צגאי ובמועדון מקווים לסגור את תנאיו של הקשר .  ללא קשר ,  צגאי הגיש בקשה לקבוצתו הקפריסאית ,  אפופ קיניראס ,  לשחררו מיידית מהסגל .  
קשר הקבוצה מאור מליקסון נחוש לעזוב את הקבוצה והבהיר זאת לאלונה ברקת .  תנאיו של השחקן בקבוצה הפולנית ויסלה קראקוב כמעט סגורים  ( הקבוצה הציעה לשחקן כ-300 אלף יורו לעונה ,  לשלוש שנים )  ,  אבל בבאר שבע עדיין מאמינים שהוא יישאר ,  משום שעזיבתו עשויה להוביל לבעיה מקצועית .  על פי מקורבים לשחקן ,  ויסלה קראקוב מוכנה להציע סכום של כחצי מיליון יורו תמורתו .
 עדכון ראשון :  12:09

ערן לוי חתם לעונה וחצי בהפועל באר שבע
לאחר שהסכים לחתום על סעיף התנהגות ועבר את הבדיקות הרפואיות ,  מצטרף הקשר לקבוצה של קלינגר .  גם צגאי מתקרב

