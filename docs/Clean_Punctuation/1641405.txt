MIT :  עלייה בביקוש לעובדים בהיי טק
מנתוני חברת ההשמה MIT מקבוצת מנפאואר ישראל עולה ,  כי הביקוש לעובדי היי-טק עלה בינואר 2010 בשיעור של 3.7% לעומת הביקוש בדצמבר 2009
הביקוש לעובדי היי-טק עלה בינואר 2010 בשיעור של 3.7% לעומת הביקוש בדצמבר 2009 ,  זהו החודש השמיני ברציפות שבו ניכרת עלייה בביקוש לעובדים בענף ההיי-טק - כך עולה מנתוני חברת ההשמה MIT מקבוצת מנפאואר ישראל .  
לדברי מנכ"ל MIT ארז בנוביץ' ,  בהשוואה לינואר 2009 ,  הביקוש לעובדים חדשים במשק בינואר 2010 היה גבוה ב-14.8% . " מאז נקודת השפל בביקוש לעובדים חדשים בענף היי-טק באפריל 2009 ,  עלה הביקוש לעובדים ב-24.8% ,  כתוצאה מהתאוששות בפעילות של חברות ההיי-טק ",  אמר בנוביץ' .  
בנוביץ' מסר ,  כי העלייה החדה ביותר בביקוש בענף היתה למנהלים בכירים - עלייה בשיעור של 21.7% לעומת חודש דצמבר 2009 ,  ושל 87% לעומת הביקוש בינואר 2009 .  גם הביקוש לראשי צוותי מחשבים ומנהלי פרוייקטים עלה בינואר ב-9% לעומת דצמבר .  עם זאת ,  הוא הוסיף ,  הביקוש לעובדים עודנו נמוך ב-16.4% מרמתו באוקטובר 2008 ,  ערב פרוץ המשבר הכלכלי שהביא לירידה דרמטית בביקוש לעובדי היי-טק .  
עוד אמר בנוביץ' ,  כי העובדים המבוקשים ביותר הם המתכנתים ,  כאשר בחודש האחרון קיימת עלייה משמעותית בביקוש למתכנתי ג'אווה .  כן בולטת העליה בביקוש לעובדים על ידי חברות גלובליות ,  המחפשות בעיקר מהנדסים בעלי חמש שנות ניסיון עבודה בתחומם .  בנוסף מזוהה ,  לראשונה מאז פרוץ המשבר ,  עלייה בביקוש לבוגרי אוניברסיטאות מצטיינים ללא ניסיון .  עליות בביקוש לעובדי היי-טק בכל הקבוצות המקצועיות מראות כי מדובר בהתאוששות יציבה וקבועה בביקוש לעובדי היי-טק ",  סיכם בנוביץ' .  

MIT :  עלייה בביקוש לעובדים בהיי טק
מנתוני חברת ההשמה MIT מקבוצת מנפאואר ישראל עולה ,  כי הביקוש לעובדי היי-טק עלה בינואר 2010 בשיעור של 3.7% לעומת הביקוש בדצמבר 2009

