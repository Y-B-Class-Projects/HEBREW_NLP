אייברסון : " חיפשתי קבוצה שתרצה אותי "
 הגארד בן ה-35 חתם בבשיקטאש והסביר את בחירתו : " אני לא יכול לשחק ב-NBA ,  אז זו ההחלטה שהייתי צריך לקבל "
 אחרי מספר שבועות של משא ומתן ,  אלן אייברסון אישר הלילה  ( בין שישי לשבת )  כי חתם רשמית על חוזה לשנתיים במדי בשיקטאש ,  במסגרתו הוא צפוי להרוויח 4 מיליון דולר .  הגארד בן ה-35 ,  שלא מצא קבוצה בליגה הטובה בעולם ,  החליט לנדוד לטורקיה כדי לפתוח דף חדש ,  והבכורה המצופה שלו צפויה להיערך ב-20 בנובמבר במשחק הליגה מול פנרבחצ'ה אולקר .
" הקריירה שלי עדיין במקום בו אני מסוגל לשחק כדורסל מנטלית ופיזית ",  הסביר אייברסון את ההחלטה . " אם אני לא יכול לשחק ב-NBA ,  אבל אני רוצה להמשיך לשחק ,  אז זו החלטה שאני צריך לקבל .  הדבר הכי חשוב עבורי היה למצוא קבוצה שתרצה אותי ותקבל אותי ". 
אייברסון ,  ה-MVP של ה-NBA ב-2001 ומי שנבחר לאולסטאר 11 פעמים ,  קלע 26.7 נקודות למשחק ב-14 שנות קריירה בליגה הטובה בעולם ,  אולם מאז שעזב את פילדלפיה התקשה למצוא את מקומו בדנבר ,  דטרויט וממפיס .  בנובמבר 2009 הוא חזר לסיקסרס במעבר מתוקשר ,  אך שיחק בה 25 משחקים בלבד והתקשה לסייע לה ,  ובמרץ הודיעה הקבוצה שאחרי שהוא לקח חופשה מסיבות אישיות ,  הוא לא יחזור באותה עונה .
 
אייברסון : " חיפשתי קבוצה שתרצה אותי "
 הגארד בן ה-35 חתם בבשיקטאש והסביר את בחירתו : " אני לא יכול לשחק ב-NBA ,  אז זו ההחלטה שהייתי צריך לקבל "
 
