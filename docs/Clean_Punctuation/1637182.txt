גילץ רכשה שני פארקים סולאריים באיטליה 
החברה תשלם 40 מיליון שקל בעסקה הראשונה שלה באיטליה .  גילץ סיימה את הרבעון השלישי של 2009 עם צמיחה של 120% בהכנסות ורווח נקי של 9 מיליון שקל
 >  >  רוני בירם וגיל דויטש ,  המייסדים והיו"רים המשותפים של בית ההשקעות אקסלנס ,  ממשיכים להרחיב את פעילותם בתחום אנרגיה סולארית בחו"ל ,  המתבצעת באמצעות חברת גילץ שבשליטתם .  גילץ דיווחה אתמול כי חתמה על מזכר הבנות עם חברה איטלקית לרכישת שני פארקים סולאריים המצויים בשלבי הקמה באיטליה תמורת 7.4 מיליון יורו  ( 38.5 מיליון שקל )  .  בעבור גילץ מדובר בכניסה ראשונה לאיטליה ,  אחרי שהחברה רכשה כמה פארקים דומים בספרד .  הפארקים הנרכשים הם פארק נארדו  ( nardo )  ,  המשתרע על פני שטח של 35,900 מ"ר ומיועד לייצור חשמל בהיקף של 0.9588 מגה-ואט שעה ;  ופארק קופרטינו  ( copertino )  ,  המשתרע על פני שטח של 33,700 מ"ר ומיועד לייצור חשמל בהיקף של 0.9588 מגה-ואט שעה .  גילץ מסבירה בדיווח כי  " תחילת פעילות החברה באיטליה נובעת מהחקיקה הקיימת ,  המאפשרת קבלת תעריף מיוחד בגין חשמל המיוצר בטכנולוגיה פוטו-וולטאלית ".  זאת בנוסף לתמורה שתתקבל ממכירת החשמל בפועל .  גילץ מציינת עוד כי התעריף המיוחד הרלוונטי לפארקים הסולאריים שהיא מתעתדת לרכוש הוא בסכום של 0.346 יורו לקילו-ואט שעה ומובטח לתקופה של 20 שנה ,  המתחילה בעת ההפעלה של הפארק .  לגילץ יש זכות לבטל את ההסכם עד סוף נובמבר 2010 אם לא יתקיימו הסכמים מתלים שסוכמו בין הצדדים .  לגילץ נכנסו בשנה שעברה שותפים חזקים כמו המיליארדר הבריטי ליאו נואי ,  הבעלים של חברת בריטיש ישראל ,  וג'ורג' חורש ,  הבעלים של יבואנית טויוטה בישראל ,  יוניון מוטורס .  בנוסף ,  נכנסה קרן המנוף בראשית בראשות גבי פרל כשותפה בחברה באמצעות השקעה במניות  ( 17% )  ואג"ח של גילץ בהיקף של 120 מיליון שקל .  ההשקעה של בראשית הגדילה את קופת המזומנים של גילץ לכ-200 מיליון שקל .  הכנסותיה של גילץ ברבעון השלישי של 2009 צמחו ב-119% לעומת הרבעון המקביל ב-2008 ל-19.7 מיליון שקל .  בעקבות השיפור בהכנסות סיימה גילץ את הרבעון השלישי של 2009 ברווח נקי של 9.3 מיליון שקל ,  לעומת הפסד של 14.8 מיליון שקל ברבעון המקביל .
 
גילץ רכשה שני פארקים סולאריים באיטליה 
החברה תשלם 40 מיליון שקל בעסקה הראשונה שלה באיטליה .  גילץ סיימה את הרבעון השלישי של 2009 עם צמיחה של 120% בהכנסות ורווח נקי של 9 מיליון שקל

