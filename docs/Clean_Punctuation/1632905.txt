הקרנות סוגרות את הברז - ותעשיית הסטארט-אפים מתייבשת 
בדיקת TheMarker חושפת תמונת מצב עגומה בסטארט-אפים הישראליים .  צניחה בהשקעות חדשות עשויה לייבש את האקזיטים בתוך כמה שנים ,  היזמים מוותרים על הקמת חברות חדשות והמשקיעים מקשיחים את התנאים .  האם ב-2010 המצב ישתפר ?  לא בטוח
 >  >  תעשיית הסטארט-אפים הישראלית ,  המונה 3,000-5,000 חברות ,  היא תעשייה דינאמית .  חברות נסגרות ,  נפתחות ,  עובדים עוברים מחברה לחברה .  לפי הערכות ,  70 אלף עובדים מועסקים בחברות סטארט-אפ בישראל .  מה שמניע את גלגלי התעשייה הוא הכסף שמגיע מקרנות ההון סיכון ,  אבל בדיקת themarker מגלה שהקרנות כמעט שחדלו מלבצע השקעות חדשות .  המשמעות היא הרת אסון ,  וכעת מרחף סימן שאלה גדול סביב המשך קיומה של תעשיית ההון סיכון במתכונתה הנוכחית .  אותו  " חורף גרעיני "  שהמשקיעים טענו ששרר ב-2009 צפוי להמשיך גם ב-2010 .  על פי הערכות ,  מ-2010 ואילך יוקצה סכום של 800 מיליון דולר להשקעות חדשות .  בדקנו את מספר ההשקעות החדשות שהתבצעו ב2009- ,  ראיינו יזמים ,  משקיעי הון סיכון ומנהלים המעורים בגיוס כספים לסטארט-אפים .  מכולם עולה תמונה קשה המעידה ש-2010 לא תהיה קלה בגיוס כספים .  היקף ההשקעות צפוי להיות נמוך לעומת 2006-2008 ,  שנחשבו לשנים טובות בתעשייה .  אבל גם היקף ההשקעות החדשות במקום השקעות המשך בחברות קיימות ,  צפוי לקטון מאוד .  קשה יותר לגייס השקעות ענף ההון סיכון עובר בשנים האחרונות תהליך של מיזוגים .  בשנות ה-2000 היו בישראל כ-70 קרנות הון סיכון .  כיום ירד מספרן ל-15 קרנות הון סיכון משמעותיות ,  לכל אחת מהן הון בממוצע 150-100 מיליון דולר פנויים להשקעה ,  אך לא כולן נמצאות בשלב שבו הן יכולות להשקיע או לבצע השקעות חדשות .  הקרנות מתרכזות כרגע בהמשך מימון חברות הפורטפוליו הקיים שלהן ,  כדי לא  " לייבש "  אותן ולדאוג להביא אותן לאקזיט מהיר במטרה להשיג החזר תשואה  ( irr )  שיאפשר להן לגייס קרנות חדשות .  לכן ,  פחות תשומת לב מוקדשת לחברות חדשות .  אבל מעבר לכך גם תנאי הסף הוקשחו .  מבדיקת themarker עולה כי ב-2009 קרנות ההון סיכון ביצעו 33 השקעות חדשות .  תחת קריטריון  " השקעה חדשה "  נכללו גיוסי סיד  ( seed )  או סבבי גיוס הון ראשון  ( a round )  שבהן השתתפה קרן הון סיכון אחת לפחות .  יש קרנות הון סיכון שאפילו לא ביצעו השקעה אחת ב-2009 אחרות ביצעו השקעה חדשה אחת או שתיים בלבד .  העובדה שב-2009 בוצעו רק 33 השקעות חדשות מעידה על מגמה שמתרחשת מאז 2008 .  לפי נתוני חברת המחקר online-ivc ,  ב-2009 נרשמו 408 השקעות בחברות היי-טק ישראליות .  המשמעות היא שרק 8% מההשקעות בשנה החולפת היו בחברות חדשות ,  לעומת 31% ב-2008 .  מדובר בצניחה תלולה לעומת הממוצע שהיה 43% ב-10 השנים האחרונות .  כפועל יוצא ,  הרבה פחות מחברות סטארט-אפ חדשות מוקמות .  האנג'לים ,  כלומר משקיעים פרטיים ,  משחקים תפקיד דומיננטי יותר בהשקעות מוקדמות  ( seed )  ,  אך גם הם לא יכולים למשוך העגלה לבד ללא משקיעי ההון סיכון ,  שמתקשים לגייס כספים לאחר שהמשקיעים המוסדיים מחקו חלק מנכסיהם בעקבות המשבר הפיננסי של 2009 . " קרנות ההון סיכון כבר לא משקיעות כמו פעם "" קרנות ההון סיכון מתנהגות בישראל כאילו הכל כרגיל .  הן מספרות סיפור שהמצב חזר לקדמותו .  אבל למעשה ,  שנה וחצי מאז החל המשבר כל סגנון ההשקעה שלהן עבר שינוי משמעותי ",  אומר ל-themarker יזם טכנולוגי שמלווה כיום כמה פרויקטים טכנולוגיים ומכיר היטב את ענף ההון סיכון . " כדי לקבל השקעת a round אתה צריך להיות במצב שבעבר היית בו רק ב-b round - עם מכירות או קהל לקוחות גדולות ומשמעותי .  חברה שפעם היו קופצים עליה כיום מגייסת בקושי ",  הוא אומר . " המצב שלהן די ברור .  קשה להן לגייס קרנות המשך ,  אז הן נזהרות .  אבל יזמים לא מבינים שהמצב משתנה לגמרי .  תעשיית הסטארט-אפים הולכת ומצטמקת .  אני מלווה כיום חמש חברות שמנסות לגייס כסף ואני מבחין שההתנהגות של הקרנות שונה מזו של לפני שלוש שנים .  פעם יזם היה הולך לגייס 300 אלף דולר מאנג'ל ,  עובד חצי שנה עד שנה כדי להיות מוכן לגיוס מקרן ההון סיכון .  המודל הזה פשט את הרגל ויזמים שלא יבינו זאת בהקדם - ייפגעו ".  ליאור לוין - היזם מאחורי status search ,  מנוע לחיפוש בסטטוסים של גולשים ברשתות חברתיות - נכשל במהלך השנה האחרונה בגיוס כסף ,  ובשלב זה הקפיא את המיזם .  כיום הוא עוסק בייעוץ לשיווק במדיה חברתית עבור חברות סטארט-אפ אחרות . " פניתי לכמה קרנות הון סיכון ,  אבל לא גייסתי השקעה .  הסינון כיום קפדני יותר מצד הקרנות .  השוק עבר התבגרות כתוצאה מהמשבר הכלכלי ".  לדבריו ,  ליזמים מנוסים יש יותר סיכוי לגייס כיום . " היזמים ,  בייחוד בתחום האינטרנט ,  צריכים אולי לשנות את המודל .  לנסות כבר משלב ראשון להרוויח כסף לפני שפונים לקרנות ".  ארז שמש ,  המייסד של חברת qwiji שאיפשרה יצירת web shows באינטרנט ,  החליט אף הוא לסגור את החברה בשנה החולפת .  למרות זאת ,  הוא מציין כי  " יש רצון רב של מרבית המשקיעים לבחון את הדברים לעומק ,  ללוות אותנו בתהליכי הבנייה והחשיבה בבחינת המודל העסקי וההיתכנות העסקית ,  ובחיבור לשיתופי פעולה פוטנציאליים מתוך הפורטפוליו ואף מחוץ לו .  עם ההחלטה על סגירת המיזם ,  קיבלתי עזרה מהמשקיעים הפוטנציאליים באיתור ההזדמנות הבאה ".  אופציות הגיוס נמצאות בחו"ל ימי גליק ,  אחד היזמים מאחורי הסטארט-אפ וויקידו ,  שמפתח תוכנת מסרים מיידים המותאמת לילדים ,  השלים באחרונה סבב גיוס ההון של 200 אלף דולר ממשקיע פרטי ,  לאחר שעשה סבב אצל כל קרנות הון סיכון בישראל . " קרנות ההון סיכון מחפשות כיום להשקיע בחברות סטארט-אפ שיש להן מוצר עובד שמכניס כסף .  ואם הוא לא מכניס כסף ,  אז יש לו מספר גדול של משתמשים שמעיד עליו ",  אומר גליק . " הן ישקיעו בחברות שיש להן מודל עסקי שמקיים את עצמו .  הן יבצעו גם השקעות בחברות להן פטנט טכנולוגי חזק .  גם יזמים שכבר 'עשו את זה' עשויים לגייס כסף .  די ברור בשוק אילו קרנות לא הצליחו לגייס קרן חדשה או אילו קרנות מקדישות את תשומת הלב שלהן לשימור חברות הפורטפוליו .  התחושה שלי כיום היא שמעצור ההשקעות הוא פחות אקוטי מלפני חצי שנה ".  ירון אורנשטיין ,  יועץ לחברות סטארט-אפ ושותפו של גליק לבלוג the.co.ils שמסקר יזמים וסטארט-אפים בתחום האינטרנט ,  מאמין שהמצב לא חמור כל כך . " הקרנות עדיין מבצעות השקעות חדשות ,  אבל לא מדובר בהיקפים שיעוררו את השוק .  הנקודה החיובית היא שהקרנות יצאו מהלחץ .  הנקודה השלילית היא שקרנות ההון סיכון הולכות ונעלמות .  במצב הקיים ,  פחות חברות סטארט-אפ חדשות יקבלו מימון .  המודל היחיד שעדיין קיים הוא פנייה לאנג'לים פרטיים ,  אבל גם הוא לא מצליח להחזיק את כל התעשייה על גבו ".   " אני לא יודע אם אנחנו הולכים לקראת אבדון .  אני מאמין שמי שיש לו רעיון טוב יצליח בסופו של דבר לגייס כסף ",  אומר אורנשטיין . " החסם לקבלת השקעה עולה ,  אבל סטארט-אפים מוכשרים יקבלו גיוס ראשוני .  יכול להיות שצריך לשנות מודל ולעבור ממודל של קרנות ההון סיכון למודל של חברות אחזקה המשקיעות בחברות סטארט-אפ וחברות שיש להן תקציב לניהול ותקציב להשקעות .  אני רואה מצב שבו משקיעים פרטיים מעורבים בגופים מסוג אלה ".  אורנשטיין אומר שמה שחסר כיום לתעשיית הסטארט-אפ הישראלית הוא גופים שיבצעו השקעות סיד .  ליזמים מתחום האינטרנט הוא ממליץ לנסות ולבנות את המיזם בזמן הפנוי ,  במקביל לעבודה היומית ואף לנסות להביא חברים שיעזרו לפתח את המוצר .  ליצור עניין מצד הגולשים שיכולם להצביע או כבר מניבים הכנסות ראשונות ,  ואז הסיכוניים לשרוד ולגייס כסף מקרנות ההון סיכון גדלים . " לא להתיייאש אם קרנות ההון סיכון מסרבות להשקיע בחברה .  גם תמיד קיימת האופציה ללכת לקרנות בארה"ב ,  שם תרבות האינטרנט שונה והיצע הקרנות גדול יותר ",  אומר אורנשטיין . " לא מעט מהן מורכבות מאנשי אינטרנט .  מה לעשות ,  בישראל פחות מבינים באינטרנט לעומת ארה"ב .  לדוגמה ,  אף משקיע הון סיכון לא רצה להשקיע בפיקסיה הישראלית - לא אנג'לים ולא קרנות .  רק לאחר שהחברה קיבלה הסכם השקעה מקרן מייפילד האמריקאית ,  הקרנות הישראליות רצו להצטרף .  בישראל לא הבינו את הפוטנציאל של החברה ". 

הקרנות סוגרות את הברז - ותעשיית הסטארט-אפים מתייבשת 
בדיקת TheMarker חושפת תמונת מצב עגומה בסטארט-אפים הישראליים .  צניחה בהשקעות חדשות עשויה לייבש את האקזיטים בתוך כמה שנים ,  היזמים מוותרים על הקמת חברות חדשות והמשקיעים מקשיחים את התנאים .  האם ב-2010 המצב ישתפר ?  לא בטוח

