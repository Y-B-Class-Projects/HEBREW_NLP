נשים :  רמת השרון ניצחה את נתניה 
רבע רביעי טוב סידר למוליכה 74:81 בקרב הצמרת .  רמת חן ניצחה ברמלה 72:73 .  ניצחונות לאשדוד ,  אס"א ירושלים וחולון 
המחזור ה-16 בליגת העל לנשים סיפק כמה משחקי צמרת מסקרנים .  אליצור נתניה מתחה את המוליכה מרמת השרון ,  אך נכנעה 81:74 .  מכבי רמת חן חלפה על פני אליצור רמלה בדרך למקום הרביעי לאחר שגברה עליה ברמלה 73:72 .  מכבי אשדוד התקדמה למקום השלישי לאחר 78:99 קל על תל כביר .  
רמת השרון - אליצור נתניה 74:81 
הבנות של זוהר רייזמן מתחו את האלופה במשך שלושה רבעים בהם היתרון עבר מקבוצה לקבוצה ,  אבל המארחות ביצעו מהפך ברבע האחרון .  מירב דורי הובילה עם 20 כשאמברוסיה אנדרסון וקיה ווהן מוסיפות 19 .  מארשיי דוטסון תרמה 20 למפסידות ומוניק קוקר הוסיפה 16 מול קבוצתה לשעבר .  
אליצור רמלה - רמת חן 73:72 
חטיפה של נועה גנור וקליעת עונשים אחת סידרו לרמת חן ניצחון חוץ לאחר משחק צמוד ודרמטי .  המנצחות נהנו מערב נפלא של טיפאני ג'קסון שקלעה 25 והורידה 10 ריבאונדים .  דומיניק קאנטי הוסיפה 14 .  פלאנט פירסון סיימה עם דאבל דאבל מפלצתי של 29 ו-16 ,  אבל לא מנעה הפסד מרמלה .  
מכבי אשדוד - מתנ"ס תל כביר 78:99 
המארחת עלתה למקום השלישי בעקבות ניצחון קליל על קבוצת התחתית .  אשדוד פתחה מבערים ברבע השני ולא הביטה לאחור .  אשלי ווקר הובילה את המנצחות עם 24 ו-11 ריבאונדים .  ריבי גרינבוים וקריסטי תומאס הוסיפו 16 כל אחת .  17 של הילה יזהר היו מעט מדי עבור תל כביר .  
 אס"א ירושלים - הפועל תל אביב 86:110 
האדומות של רועי אייזנברג התפרקו במחצית שניה גרועה .  מיסטי וויליאמס קלעה 31 ואדווינה בראון סיימה עם טריפל דאבל של 24 ,  11ו-11 .  איזייס טיליס עם 26 ורנדי הנרי עם 25 לא עזרו להפועל להימנע מהפסדמספר 12 העונה .  
בנות השרון - אליצור חולון 85:73 

נשים :  רמת השרון ניצחה את נתניה 
רבע רביעי טוב סידר למוליכה 74:81 בקרב הצמרת .  רמת חן ניצחה ברמלה 72:73 .  ניצחונות לאשדוד ,  אס"א ירושלים וחולון 

