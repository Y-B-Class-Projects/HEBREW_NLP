דירקטורים בחברת החשמל : " לא נאשר גיוסי חוב נוספים "
 דירקטוריון חברת החשמל מעכב את אישור תקציב הפיתוח של החברה ל-2010 ;  אושר תקציב התפעול בהיקף 12 מיליארד שקל
 >  >  דירקטוריון חברת החשמל עיכב את אישור תקציב הפיתוח של חברת החשמל ל-2010 על רקע התנגדות בקרב הדירקטורים להתיר לחברה לגייס חוב נוסף לצורך מימונו .  ל-themarker נודע כי חודש לאחר הצגת הצעת התקציב ל-2010 בידי הנהלת החברה - אישר ביום חמישי האחרון הדירקטוריון את תקציב התפעול ורכש הדלקים של החברה שיהיה השנה כ-12 מיליארד שקל .  ואולם ,  הדיון באישור תקציב הפיתוח של החברה נדחה ויידון בנפרד על רקע המחלוקת העקרונית הנמשכת .  תקציב חברת החשמל ב-2009 היה 20 מיליארד שקל - כשתקציב רכש הדלקים היה 10.2 מיליארד שקל .  תקציב הפיתוח בשנה שחלפה היה 5.9 מיליארד שקל - כש-1.8 מיליארד שקל מתוכם הופנו למימון תחנות הכוח במסגרת תוכנית החירום למשק החשמל .  מזה כשנה מערים הדירקטוריון קשיים על המשך מדיניות הגיוסים של חברת החשמל ,  בעקבות המינוף הגבוה של החברה - המכביד על תפקודה השוטף ומסכן את יציבותה הפיננסית .  כך למשל סירב בסוף 2008 הדירקטוריון לאשר לחברה לממן את תוכנית החירום למשק החשמל - ואילץ למעשה את רשות החשמל לגלם את רוב התוכנית בתעריף החשמל .  בהמשך ,  התנה הדירקטוריון את המשך גיוסי החוב בהתקדמות ההנהלה ביישום השינוי המבני בחברה או ביישום תוכנית ההתייעלות .  כמו כן ,  התנה את המשך הנפקות האג"ח במינוי יועץ פיננסי לצורך הגיוסים - מינוי שמתעכב מזה חודשים .  זאת ,  על רקע הביקורת שנמתחה על הנהלת החברה בגין שלוש הנפקות האג"ח האחרונות בארה"ב - הנמצאות כיום תחת בדיקת משרד מבקר המדינה .  בעקבות הצגתם מחדש של הדו"חות הכספיים לרבעון השני של 2009 ,  פחת יחס ההתחייבויות של חברת החשמל להון העצמי מ-6.2 ל-4 מיליארד שקל ,  ואולם החוב הפיננסי נטו של החברה גדל ב-3.3% והסתכם ב-47.35 מיליארד שקל .  ב-30 ביוני 2009 היו בקופת החברה מזומנים ושווי מזומנים בהיקף 3.8 מיליארד שקל ,  וזו הציגה תזרים מזומנים חיובי בסך 1.4 מיליארד שקל .  מחברת החשמל נמסר בתגובה כי  " הדיון בתקציב הפיתוח נדחה לישיבת הדירקטוריון הבאה ". 

דירקטורים בחברת החשמל : " לא נאשר גיוסי חוב נוספים "
 דירקטוריון חברת החשמל מעכב את אישור תקציב הפיתוח של החברה ל-2010 ;  אושר תקציב התפעול בהיקף 12 מיליארד שקל

