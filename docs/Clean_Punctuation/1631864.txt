אמנות מאירן ,  אפגניסטן ולבנון בתערוכה חדשה בירושלים
מוזיאון על התפר יציג החל מהשבוע הבא את התערוכה  " בית בלי בית ",  בה ישתתפו בין היתר אמנים החיים במדינות ערב ,  לצד אמנים ישראלים ובינלאומיים ,  כמו אנסלם קיפר וגורדון מטא קלארק 
מוזיאון על התפר בירושלים יעלה בשבוע הבא את התערוכה  " בית בלי בית "  שתתמקד במושג הבית ובאופנים השונים שניתן לפרשו .  המוזיאון ,  המגדיר עצמו  " מוזיאון חברתי לאמנות עכשווית ",  יציג במסגרת התערוכה ,  אותה אצר רפי אתגר ,  עבודות של 39 אמנים מ-22 מדינות שונות .  
לצד אמנים ישראלים מוכרים כמו יעל ברתנא ,  דני קרוון ,  מיקי קרצמן ופיליפ רנצר ,  יוצגו גם עבודות של אמנים בינלאומים חשובים ,  כמו גורדון מטא קלארק  ( ארה"ב )  ,  אנסלם קיפר  ( גרמניה )  ומיכלאנג'לו פיסטולטו  ( איטליה )  .  בנוסף ,  יוצגו גם עבודות של לידה עבדול  ( אפגניסטן )  ,  הלה אנברי  ( אירן )  ופארידה האמק  ( לבנון )  ,  שוודאי יזכו לתשומת לב מיוחדת בשל ארצות מוצאם .  
מבין האמנים הבינלאומיים שעבודותיהם יוצגו בתערוכה ,  יגיעו לישראל צ'יהארו שיוטה  ( יפן )  ,  פיטר ביילי  ( רוסיה )  והמה אפדהייאי  ( הודו )  וזאת כדי להקים מיצבים שהוזמנו במיוחד עבורה .  הפתיחה ב-21 בינואר .
 
אמנות מאירן ,  אפגניסטן ולבנון בתערוכה חדשה בירושלים
מוזיאון על התפר יציג החל מהשבוע הבא את התערוכה  " בית בלי בית ",  בה ישתתפו בין היתר אמנים החיים במדינות ערב ,  לצד אמנים ישראלים ובינלאומיים ,  כמו אנסלם קיפר וגורדון מטא קלארק 

