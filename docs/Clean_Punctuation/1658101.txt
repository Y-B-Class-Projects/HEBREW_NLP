בית המשפט מקשה על נאשמי צווארון לבן להסתתר מאחורי רואי החשבון 
בהחלטה דרמטית ביטל בית המשפט את האישומים העיקריים בעבירות מס נגד רואי חשבון ממשרד קוסט פורר ,  בנימוק שהפרקליטות לא אכפה את החוק באופן שוויוני כשוויתרה על העמדה לדין של לקוחותיהם
 >  >  השופטת דניאלה שריזלי מבית משפט השלום בתל אביב ביטלה אתמול שני אישומים נגד רואי החשבון מרדכי גרינוולד ואליעזר אבוגני .  השניים הואשמו בתכנון מטעה של מבנה המס לחברת פיקסל ,  לאחר שזו לא דיווחה על הסכום האמיתי בו נמכרה .  האישומים נגדם בוטלו מאחר שפרקליטות מיסוי וכלכלה לא העמידה לדין את הלקוחות .  אישום שלישי נגד רואי החשבון ,  המייחס להם הצגת מצגים כוזבים לפקיד השומה בדיוני שומה ,  נותר בעינו .  השופטת כתבה בפסק הדין : " הפרקליטות סטתה מחובתה הבסיסית לפעול מתוך שוויון וללא אפליה בין המעורבים בפרשה .  שיקוליה ,  לפחות בחלקם ,  היו בלתי ענייניים ;  היא התעלמה מנתונים חשובים לגבי המצב המשפטי ,  ומשיקולים חיוניים שצריכה היתה להביא בחשבון בנסיבות הפרשה ;  ומאחר ששוכנעתי כי במעשים יש משום פגיעה באמון הציבור ,  בתקינות ההליך הפלילי ובשוויון האכיפה ,  הגעתי למסקנה שאין דרך פעולה ההולמת את הפגמים שנפלו יותר מאשר ביטול האישומים ".  השופטת סברה כי  " החלטת המאשימה שלא להעמיד לדין את הנישומים לאחר שקיבלה את טענת ההגנה בהליך טרומי של שימוע ,  היתה בלתי ראויה מבחינה משפטית-ערכית .  טענת ההסתמכות במקרה שלפנינו ,  בהתחשב בעובדות ובנסיבות וכן בנתוני כתב האישום ,  לא היוותה טעם ענייני שמצדיק כבר בהליך מקדמי הבחנה מהותית בין הנאשמים לבין הנישומים ".  ביוני 2008 הגישה פרקליטות מיסוי וכלכלה כתב אישום נגד גרינוולד ואבוגני ,  שותפים במשרד קוסט פורר את גבאי ,  פירמת ראיית החשבון הגדולה בישראל .  לפי כתב האישום שהוגש לבית משפט השלום בתל אביב ,  השניים תיכננו את מבנה המס של עסקות שערכה חברת פיקסל מולטימדיה באופן שהביא לאי דיווח של הסכום האמיתי שבו נמכרה החברה - 50 מיליון דולר .  פיקסל מולטימדיה היא חברה ישראלית שהוקמה ב-1991 .  מייסדיה ובעלי השליטה שבה היו רמי וייץ וגיא פורן .  לפי כתב האישום ,  קוסט פורר את גבאי תיכננה את מבנה המס של העסקות ,  ליוותה וייעצה לוייץ ולפורן בנוגע לביצוען .  במקביל להגשת כתב האישום נגד גרינוולד ואבוגני ,  סגרה הפרקליטות את תיק החקירה נגד וייץ ופורן לאחר שימוע .  גרינוולד רכש חברה עבור וייץ ופורן כתב האישום תיאר כיצד גיבשו גרינוולד ואבוגני ב-2000 מתווה שסייע להתחמקות ממס בגין מכירת מניות פיקסל לחברת t2 .  גרינוולד הואשם כי רכש חברה מאיי הבתולה עבור וייץ ופורן כדי שתמכור את מניות החברה ל-t2 .  ההסכם נחתם ב-6 במארס 2000 .  מכתב האישום עולה כי יומיים לאחר מכן נמכרה החברה תמורת 48.7 מיליון דולר .  לבסוף נטען כי החברה באיי הבתולה קיבלה 44 מיליון דולר ,  וחברות האחזקה קיבלו 4.2 מיליון דולר בלבד .  לפי כתב האישום ,  בדו"חות השנתיים של החברה לפקיד השומה דווח כי בפברואר 2000 נמכרו המניות לצד ג' תמורת 4.2 מיליון דולר .  בכתב האישום נטען כי רואי החשבון לא חשפו בפני פקיד השומה את מבנה האחזקות של בעלי השליטה באופן שיחשוף את השתלשלות העניינים האמיתית .  גרינוולד ואבוגני הואשמו בכתב האישום המקורי ,  בין השאר ,  בעבירות של מסירת אמרה או רישום כוזב בדו"ח ,  ועורמה ותחבולה במזיד ובכוונה להתחמק ממס או לעזור לאחר להתחמק ממס .  להגנתם טענו רואי החשבון כי מאחר שהנישומים לא הועמדו לדין ,  מדובר באכיפה בררנית שאסורה לפי דין .  לטענתם ,  וייץ ופורן ,  הם שהכתיבו את התנהלות החברות ,  קבעו את מחיר העסקה באורח שרירותי - ואת המחיר שעליו דווח לרשויות המס .  הם שהגישו את הדו"חות הכספיים לפקיד השומה והם אלה שהיו צפויים ליהנות מהגשת הדו"חות .  רואי החשבון טענו עוד כי הפרקליטות התעלמה מראיות לפיהן הנישומים העלימו הכנסות במזיד ,  ואף רימו וזייפו מסמכים וטענו במרמה שנגרמו להם הפסדים .  הפרקליטות טענה מנגד כי החלטתה התקבלה לאחר בדיקה חוזרת ,  השלמות חקירה ושימועים ממושכים ,  ניתוח ענייני של הראיון ומחשבה מעמיקה שהובילו למסקנה שאין בידי הפרקליטות ראיות להוכחת ביצוע העבירה כלפי וייץ ופורן .  הפרקליטות הוסיפה כי תכנון המס ומבנה העסקה נהגו על ידי גרינוולד ,  בידיעתו של אבוגני .  השופטת מציינת בהחלטתה למחוק את שני האישום נגד רואי החשבון כי  " לאחר הסברים עמומים לא מעט מצד בא כוח המאשימה  ( פרקליטות מיסוי וכלכלה )  באשר לשוני ולאבחנה בין הנישומים לבין הנאשמים ,  הגענו ללב האבחנה :  הנישומים אינם עומדים לדין משום שהתקבלה טענתם בדבר הסתמכות על חוות דעת מקצועית ".  כלומר ,  הפרקליטות החליטה שלא להעמידם לדין מאחר שהסתמכו בתום לב על רואי החשבון ששכרו והאמינו כי עצותיהם ותכנון המס חוקיים . " יש לאכוף החוק באופן שוויוני"השופטת ביקרה את הפרקליטות ש"לא השמיעה הסבר סביר ומניח את הדעת לתהייה כיצד ומדוע כרכה את תום הלב של שני הנישומים ,  ללא הבחנה בין השניים ..  ."  .  השופטת מציינת כי  " המאשימה התעלמה מהיבטים שונים שהם חיוניים להליך הפלילי כשהחליטה להכתיר את הנישומים כבר בשלב מקדמי כ'תמי לב' ".  שריזלי מבהירה כי  " חלקם של הנישומים שווה וזהה היה למצבם של הנאשמים ,  ולו בשל העובדה שהנישומים היו בעליה ומנהליה של פיקסל ,  בשל העובדה שהם אלה שניהלו את המו"מ למכירתה ;  הנישומים הם אלה שקיבלו את ההחלטות העסקיות והניהוליות הכרוכות בעסקה ,  וחתמו על הדו"חות הכספיים ;  הכל כמפורט בכתב האישום .  חובת המאשימה היתה לאכוף את החוק באורח שוויוני ,  בהתייחס לכל הנתונים שהיו בפניה ".  לשאלת themarker אם בכוונתם לערער ,  השיבו במשרד המשפטים כי הם עדיין לומדים את ההחלטה .  מטעם הפרקליטות מנהלים את התיק עוה"ד שרון פרידמן ואלעד פנחס .  רו"ח אבוגני מיוצג על ידי עו"ד ירון קוסטליץ ממשרד ד"ר י .  וינרוט ושות' ;  רו"ח גרינוולד מיוצג על ידי עו"ד מיכאל קירש וצבי כהנא .  וייץ יוצג על ידי עוה"ד פיני רובין ,  ארז הראל וגיל גריידי ,  ופורן על ידי עורכי הדין דן שיינמן ,  נוית נגב ואיריס ניב-סבאג .
 
בית המשפט מקשה על נאשמי צווארון לבן להסתתר מאחורי רואי החשבון 
בהחלטה דרמטית ביטל בית המשפט את האישומים העיקריים בעבירות מס נגד רואי חשבון ממשרד קוסט פורר ,  בנימוק שהפרקליטות לא אכפה את החוק באופן שוויוני כשוויתרה על העמדה לדין של לקוחותיהם

