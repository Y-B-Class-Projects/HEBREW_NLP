קמהדע קיבלה הזמנה בשווי של 15 מיליון שקל מברזיל 
 >  >  חברת קמהדע ,  שמפתחת ומייצרת תרופות להצלת חיים ,  קיבלה הזמנת יצוא לברזיל בהיקף של 15 מיליון שקל ל-2010 .  קמהדע תייצא לברזיל את התרופה aat בעירוי שמיועדת לטיפול בחולים הסובלים מחיסרון גנטי בחלבון אלפא 1 ,  שגורם לנפחת תורשתית .  קמהדע תייצא לברזיל גם חיסונים נגד מחלת דם בעוברים ,  שנגרמת מאי התאמה בין סוג הדם של האם לסוג דמו של העובר .  מנכ"ל קמהדע ,  דוד צור ,  אמר שהחברה משווקת זה כמה שנים חיסונים נגד מחלת דם בעוברים ,  אך ההזמנה ל-2010 מבטאת גידול דו-ספרתי בהשוואה לחוזי האספקה ב-2009 .  צור העריך שהמכירות של התרופה aat בברזיל יסתכמו במיליון דולר בשנת השיווק הראשונה .  לדבריו ,  עלות הטיפול במחלת הנפחת התורשתית היא אחידה בכל העולם ומגיעה ל-80 אלף דולר בשנה ,  כך שקמהדע צפויה לטפל בשנה הראשונה ב-12 חולים .  לפי נתוני mrb  ( ארגון עצמאי שעוסק בחקר שוק במוצרי הדם והפלסמה )  ,  בארה"ב ובאירופה יש 240 אלף חולים פוטנציאליים במחלת הנפחת התורשתית ,  כשפחות מ-10% מהם אובחנו כחולים במחלה ורק 3% מהן מטופלים .  צור אמר שהחברה מעריכה כי תקבל ברבעון השני של 2010 את תשובת רשות המזון והתרופות האמריקאית  ( fda )  לבקשה שהגישה החברה ביוני 2009 לאשר את השיווק של aat .  קמהדע הגיבה להסכם בעלייה של 7.5% במחזור של 8 מיליון שקל במסחר אתמול ,  בהשוואה למחזור ממוצע של 3.3 מיליון שקל בשלושת החודשים האחרונים .  קמהדע הפסידה 60 מיליון שקל במחזור של 40 מיליון שקל בינואר-ספטמבר 2009 ,  בהשוואה להפסד של 31 מיליון שקל במחזור של 44 מיליון שקל בתקופה המקבילה ב-2008 .  ההון העצמי של החברה הוא 83 מיליון שקל ,  שמממן 43% מהמאזן .
 
קמהדע קיבלה הזמנה בשווי של 15 מיליון שקל מברזיל 
nan
