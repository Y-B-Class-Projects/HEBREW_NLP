בקרוב בנתב"ג :  מערכת בידוק ביטחוני חדשה מבוססת CT ורנטגן מבית סימנס ומורפו ;  העלות :  50 מ' יורו
הטכנולוגיה תגרום לכך שזמן הבידוק הביטחוני של כל נוסע ונוסע - בין יהודי ובין ערבי - יהיה שווה
חברות סימנס ומורפו חתמו עם רשות שדות התעופה  ( רש"ת )  על הסכמים לשדרוג מערכת השינוע והבידוק הביטחוני בטרמינל 3 בנתב"ג ,  בהיקף מוערך של כ-50 מיליון יורו.עפ"י ההסכמים שדרוג מערכות השינוע יבוצע ע"י חברת סימנס העולמית .  החברה נבחרה לאחר שרש"ת קיימה מכרז סגור בין החברות המובילות בתחום .  שדרוג מערך הבידוק הביטחוני יבוצע ע"י חברת מורפו  ( morpho )  עד לאחרונה מקבוצת ג'נרל אלקטריק אשר נרכשה לפני מספר חודשים ע"י תאגיד ספראן  ( safran )  מצרפת ,  שהינו תאגיד בינלאומי מוביל בתחום ביטחון הפנים.חבתר מורפו נבחרה לאחר ששרות הביטחון הכללי  ( השב"כ )  אישר את המערכת המוצעת על ידה כמי שעומדת בדרישות הביטחון הקפדניות הנדרשות בטרמינל 3.בפרוייקט החדש תשודרגנה מערכות שינוע המזוודות הקיימות בטרמינל 3 על מנת להקל על תהליך הצ'ק אין הקיים היום וכן תשולבנה עם מערכת ממוחשבת לבידוק ביטחוני של כבודת הנוסעים .  זו עתידה להקל משמעותית על הבידוק הביטחוני בטרמינל 3 ולהציבו בחזית הטכנולוגיה המתקדמת ,  מבחינת אבטחת שדות תעופה בעולם.מדובר בשילוב חדשני של טכנולוגיית ct עם טכנולוגיית רנטגן אשר עתיד להחליף את הבידוק הביטחוני הקיים ,  כך שהכבודה של הנוסעים העוברים בטרמינל ,  תעבור את הבדיקה הביטחונית ;  זאת ללא הבדל או אבחון בין נוסע לנוסע.כזכור ,  הוגשה עתירה לבג"ץ נגד רשות שדות התעופה  ( רש"ת )  ע"י ערבים אזרחי ישראל על אפליה בבדיקה הביטחונית .  היה והמערכות החדשניות אכן יוכיחו את עצמן תמנע טענת האפליה ,  שכן זמן הבידוק הביטחוני וההמתנה לתור הבידוק של כל נוסע ונוסע - בין יהודי ובין ערבי ,  יהיה זהה.שלב הבידוק הקפדני יעבור לשלב שבו נבדקות המזוודות לאחר שהנוסע כבר עבר את הבידוק הביטחוני האישי וגם את שלב הכרטוס בחברת התעופה.רש"ת יוצגה ע"י עורכי הדין יוסי לוי ואדוה ליואנו ,  ממשרד לוי ,  מי-דן ושות' וסגנית בכירה ליועץ המשפטי של רש"ת ,  עו"ד חדוה מלמד-פגדאו .
 
בקרוב בנתב"ג :  מערכת בידוק ביטחוני חדשה מבוססת CT ורנטגן מבית סימנס ומורפו ;  העלות :  50 מ' יורו
הטכנולוגיה תגרום לכך שזמן הבידוק הביטחוני של כל נוסע ונוסע - בין יהודי ובין ערבי - יהיה שווה

