לא לוקחים לריאות
בעקבות פניית פורום המשפטנים הורתה קשת להפקותיה השונות להשתמש בחלופה לסיגריות במקרים בהם העישון נדרש כדי לאפין דמות
זכיינית ערוץ 2 קשת הנחתה את הפקת  " ארץ נהדרת "  ושאר הפקותיה להשתמש בחלופה לא מזיקה לסיגריה במקרים בהם העישון נדרש לאפיון דמות .  הזכיינית הודיעה על הנחייתה בתגובה ששלחה לפורום המשפטנים ,  שהתלונן על העישון של דמותה של סוניה פרס באחת מתכניות  " ארץ נהדרת ",  בטענה שהתנהגותה של הדמות מהווה הפרה של החוק למניעת עישון במקומות ציבוריים .
 במכתבה תוקפת קשת את טענות הפורום ומציינת כי החשש להפרת החוק אינו מוצדק : " איננו סבורים כי שימוש חד פעמי בסיגריה במהלך צילומים לתכנית טלוויזיה שנעשתה על ידי שחקן המגלם דמות אחת וזאת למשך זמן קצר ביותר מהווה הפרה של חוק העישון ..  .  אין המדובר במקרה בו צוות ההפקה התיר את העישון בקרב קהל הצופים היושב באולפן ואף לא במקרה בו חלק ניכר מהשחקנים נוהג לעשן תוך כדי גילום דמותם בתכנית או בסמוך לקהל ".  קשת מדגישה כי מדובר במקרה חד פעמי שנועד להמחיז את הדמות במלוא עוצמתה וכי האולפן בו צולמה התכנית מאוורר היטב .  כמו כן טוענת קשת כי החשש של פורום המשפטנים להפרת החוק  " קיצוני באופן מוגזם "  וחסר בסיס ,  אך עם זאת לפנים משורת הדין הורתה להפקותיה לחדול משימוש בסיגריות .
 יושב ראש פורום המשפטנים עו"ד נתנאל פרץ מסר : " מדובר בהחלטה דרמטית וחשובה מאין כמותה .  אנו מקווים כי זכייניות נוספות ילכו בעקבות קשת .  ספר החוקים הישראלי אינו נסוג גם כאשר מדובר בתוכנית טלוויזיה ,  טובה ככל שתהיה .  בשנת 2010 ,  בה המודעות לנזקי העישון גבוהה מבעבר ,  והמחוקק אף נתן דעתו לנושא והטיל שורת מגבלות ואיסורים על עישון במקומות ציבוריים ,  החלטתה של קשת ראויה ונבונה .  אני מבקש להזכיר לכל מי שלא רואה בעיה בעישון באולמות תאטרון או אולפני טלוויזיה ,  שלפני שנים רבות ניתן היה לעשן גם באוטובוסים .  מישהו מעלה על הדעת היום עישון באוטובוס ,  בלובי של מלון או בקניון ?  ". 

לא לוקחים לריאות
בעקבות פניית פורום המשפטנים הורתה קשת להפקותיה השונות להשתמש בחלופה לסיגריות במקרים בהם העישון נדרש כדי לאפין דמות

