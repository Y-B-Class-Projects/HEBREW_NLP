בדרך לקרן מטבע אירופית ?  בכירים בגרמניה וצרפת החלו לגבש העקרונות ;  מרקל  - " רעיון טוב ומעניין "
 הקרן המתוכננת תהיה על פי דגם קרן המטבע הבינ"ל ותוכל לסייע למדינות גוש היורו שנקלעו לקשיים פיננסים
קנצלרית גרמניה ,  אנגלה מרקל ,  הביעה היום אהדה לרעיון הקמת קרן מטבע אירופית ,  על פי דגם קרן המטבע הבינ"ל  ( imf )  ,  אשר תוכל לסייע למדינות בגוש היורו שנקלעו לקשיים פיננסים .  מדובר ברעיון  " טוב ומעניין "  אמרה מרקל במסיבת עיתונאים בברלין ,  אולם הוסיפה כי עוד יהיה צורך לגבש את העקרונות שעל פיהם יפעל הגוף החדש ומה יהיה היקפו ,  כך דיווחה סוכנות הידיעות דאו ג'ונס.בעקבות משבר החוב והגירעון בתקציב אליו נקלעה יוון בחודשים האחרונים ,  תומכים בכירים בגוש היורו בהקמת מוסד אירופי חדש אשר יתבסס על דגם קרן המטבע שתפקידו יהיה לעקוב אחרי מצב התקציב של מדינות גוש היורו ולחלץ מדינות שנקלעות למשבר חוב ,  כך דיווח היום העיתון  " פייננשל טיימס ". גורמים בכירים בממשלות צרפת וגרמניה מתכננים להשיק קרן מטבע אירופית שתהיה לה הסמכות והיכולת הנדרשת למנוע תסריט נוסף בנוסח משבר החוב של יוון .  בכירים בגרמניה תומכים בהקמת גוף אשר תהיה לו גם סמכות להטיל עונשים כבדים על מדינות חברות בגוש היורו שהגירעון בתקציבן גבוה מהמותר או שצוברות חובות כבדים ,  כך דיווח הטיימס.שר האוצר של גרמניה ,  וולפגנג שובל ,  אמר בראיון שפורסם בעיתון גרמני אתמול כי הוא תומך בהידוק התיאום ושיתוף הפעולה באיחוד האירופי ובגוש היורו .  נשיא הבנק המרכזי של אירופה  ( ecb )  ,  ז'אן-קלוד טרישה ,  אמר בשבוע שעבר כי קרן המטבע הבינ"ל אינה הגוף המתאים כדי לסייע למדינות בגוש היורו .
 
בדרך לקרן מטבע אירופית ?  בכירים בגרמניה וצרפת החלו לגבש העקרונות ;  מרקל  - " רעיון טוב ומעניין "
 הקרן המתוכננת תהיה על פי דגם קרן המטבע הבינ"ל ותוכל לסייע למדינות גוש היורו שנקלעו לקשיים פיננסים

