מדד מנהלי הרכש של בנק הפועלים ירד בדצמבר ב-5% ;  הפועלים :  רמתו עדיין גבוהה בהשוואה בינלאומית
זהו החודש ה-7 ברציפות שהמדד נמצא מעל רמת ה-50% ,  המבחינה בין התרחבות להתכווצות הפעילות במגזר היצרני
מדד מנהלי הרכש של וארגון מנהלי הרכש לחודש דצמבר 2009 רשם ירידה של 5 נקודות אחוז לרמה של 63.8% מרמה של 68.8% בחודש הקודם .  זהו החודש השביעי ברציפות בו המדד נמצא מעל רמת ה-50% ,  המבחינה בין התרחבות להתכווצות הפעילות במגזר היצרני .  למרות הירידה שנרשמה החודש במדד רמתו עדיין גבוהה ,  הן יחסית לנתוני העבר והן בהשוואה בינלאומית .  במרבית רכיבי המדד נרשמה החודש ירידה ,  אם כי בדומה לרמה הכללית של המדד רמתם נותרה גבוהה והן עדיין מצביעים על התרחבות בפעילות ובתעסוקה .  רכיב מחירי חומרי הגלם ,  לעומת זאת ,  רשם החודש עלייה חדה.מדד מנהלי הרכש העולמי ,  שמפרסם בנק ג'י.פי מורגן ,  עלה בחודש דצמבר ב-1.3% לרמה של 55.0% .  זהו החודש השישי ברציפות בו המדד העולמי מצביע על התרחבות בפעילות ,  והרמה הגבוהה ביותר שנרשמה מזה 44 חודשים .  במרבית המדינות בהן מתקיים הסקר נמצא המדד ברמה גבוהה המצביעה על התרחבות הפעילות במגזר היצרני .  בין המדינות הבודדות בהן עדיין נרשמת מגמה של התכווצות ניתן לציין את ספרד והונגריה.כלכלני בנק הפועלים :  הנתונים מצביעים על המשך התבססות הצמיחה במשק הישראלי .  מדד מנהלי הרכש אמנם ירד החודש ב-5 נקודות אחוז אך רמתו היא עדיין בין הגבוהות שנמדדו אי פעם ,  והיא משקפת ציפייה להמשך הגידול בפעילות .  האינדיקטורים הכלכליים שמפרסמת הלשכה המרכזית לסטטיסטיקה מצביעים על גידול חד בייצור וביצוא התעשייתי ,  שהם במידה רבה תגובה לירידה החדה בפעילות שהחלה במחצית השנייה של 2008 עד אמצע 2009 .  שיעורי גידול אלו אינם בני-קיימא וצפויים לכן להתמתן באופן ניכר .
 
מדד מנהלי הרכש של בנק הפועלים ירד בדצמבר ב-5% ;  הפועלים :  רמתו עדיין גבוהה בהשוואה בינלאומית
זהו החודש ה-7 ברציפות שהמדד נמצא מעל רמת ה-50% ,  המבחינה בין התרחבות להתכווצות הפעילות במגזר היצרני

