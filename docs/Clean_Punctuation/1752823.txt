אמזון תרכוש את אתר המוצרים לתינוקות Diapers.com תמורת 540 מיליון דולר
האתר ,  שנוסד ב-2005 ,  צפוי להניב הכנסות של 300 מיליון דולר ב-2010
ענקית הקמעונות המקוונת תכריז מחר על רכישת quidsi ,  החברה האם של אתר המוצרים לתינוקות diapers.com ,  תמורת 540 מיליון דולר - כך דיווח היום המגזין  " פורצ'ן ",  שציין כי העסקה תבוצע כולה במזומן.העסקה מעריכה את שוויו של diapers.com ב-200 מיליון יותר מסבב גיוס האחרון של האתר .  מספר חברות ,  בהן ענקית הקמעונות וול מארט ואמזון עצמה ,  ניסו בעבר לרכוש את האתר .  quidsi ,  שנוסדה על ידי מארק לור וויניט בהררה ,  הניבה הכנסות בסך 180 מיליון דולר ב-2009 וצפוייה להניב הכנסות של 300 מיליון דולר ב-2010 .  בין בעלי המניות של החברה נמצאות קרנות ההון סיכון אקסל פרטנרס ,  bev קפיטל ומנטור-טק ונצ'רס.אמזון עצמה החלה למכור חיתולים באמצע 2006 ,  שנה לאחר ייסוד diapers.com ,  אך התקשתה להתחרות בשירות המשלוח חינם של האתר .  את עיקר רווחיו מניב diapers.com לא ממכירת חיתולים ,  אלא מוצרים יקרים יותר כמו שמפו ומזון לתינוקות .
 
אמזון תרכוש את אתר המוצרים לתינוקות Diapers.com תמורת 540 מיליון דולר
האתר ,  שנוסד ב-2005 ,  צפוי להניב הכנסות של 300 מיליון דולר ב-2010

