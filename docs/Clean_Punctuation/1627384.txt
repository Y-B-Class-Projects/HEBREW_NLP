קטש חוזר ל-NBA :  גלבוע/גליל תשחק מול סקרמנטו
גלבוע/גליל תהיה הישראלית השישית שתפגוש קבוצת NBA ,  כאשר תשחק מול עומרי כספי וסקרמנטו באוקטובר 2010
בשנים האחרונות התרגלנו למפגשים של מכבי תל אביב מול קבוצות NBA ,  שיצרו לקבוצה הצהובה שם גם מחוץ לגבולות אירופה .  קבוצות ליגת העל האחרות ,  מנגד ,  הסתפקו במשחקי אימון באירופה ,  במקרים מיוחדים ,  או לרוב משחקים בינן לבין עצמן ,  ובינן לבין קבוצות ליגה שנייה .  היום  ( חמישי )  נחצה גבול נוסף ,  כאשר הפועל גלבוע/גליל עליון תהיה הקבוצה השישית מישראל שתפגוש קבוצת NBA ,  כשתשחק ב-17 לאוקטובר 2010 בארקו ארינה מול סקרמנטו של עומרי כספי ,  שצפוי לשחק מחצית בכל קבוצה .
 הקבוצות הישראליות הקודמות ששיחקו מול קבוצות NBA ,  להוציא את מכבי תל אביב ,  הן הפועל תל אביב ,  הפועל רמת גן ,  הפועל עפולה/יזרעאל ומכבי חיפה ,  כאשר הקבוצה היחידה ששיחקה שלא על אדמת ישראל היתה מכבי חיפה .  הפעם האחרונה שקבוצה שהיא לא מכבי תל אביב שיחקה מול קבוצת NBA היתה אי שם ,  ב-1986 .  
הקשר בין הצדדים נוצר על ידי כספי עצמו ,  ששיחק בגלבוע/גליל בעונת 2006/7 ,  ובימים האחרונים ניהלו הקבוצות מגעים עד שהושג הסיכום .  בעלי גלבוע/גליל ,  חיים אוחיון ,  אישר את הידיעה .  המשחק עצמו עשוי להיות זרז למאמן עודד קטש להאריך את חוזהו בקבוצה ,  למרות רמיזות מצד המאמן שיהיה מעוניין לאמן באירופה בעונה הבאה .  כזכור ,  קטש היה חתום בעונת 1998/9 במדי ניו יורק ניקס ,  אך בשל שביתת השחקנים שנמשכה מעבר למצופה והובילה לקיצור העונה ,  חזר קטש למכבי תל אביב .  כעת יוכל המאמן להגשים חלום ,  ולפגוש קבוצת NBA ,  הפעם כמאמן .
 
קטש חוזר ל-NBA :  גלבוע/גליל תשחק מול סקרמנטו
גלבוע/גליל תהיה הישראלית השישית שתפגוש קבוצת NBA ,  כאשר תשחק מול עומרי כספי וסקרמנטו באוקטובר 2010

