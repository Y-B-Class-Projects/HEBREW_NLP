רוני לוי : " נראינו כמו קבוצה רצינית "
 מאמן אוניראה לא מוריד את הראש אחרי ההדחה מהליגה האירופית ע"י ליברפול .  ג'רארד : " זה יהיה נהדר אם נגיע לגמר "
 צפו בתגובות להדחה של אברטון מהליגה האירופית
צילום :  רויטרס ,  עריכת וידאו :  לירז ליבנה
ליברפול התחילה לחשוב בקטן ,  ונראה שזה עובד לה .  אחרי שהתברר לה שאת האליפות באנגליה היא לא תיקח ועם ההדחה המוקדמת בליגת האלופות ,  האדומים של רפא בניטז מבינים שאחת המטרות העיקריות שעומדת על הפרק היא זכייה בליגה האירופית .  ליברפול עשתה צעד חשוב בדרך הזו עם ניצחון 1:3 ברומניה על אוניראה ,  שסידר לקבוצה מקום בשמינית הגמר ומפגש לא פחות קשה בשלב הבא נגד ליל .
 כרגיל אחרי משחקים מוצלחים ,  רוב המחמאות מתייחסות לאופי של השחקנים .  באופן הזה דאג הקפטן ,  סטיבן ג'רארד ,  להחמיא לחברים שלו לקבוצה ,  שחזרו מפיגור של 1:0 והשלימו כראוי את העבודה . " היינו בפיגור של שער ,  אבל הראינו אופי מצוין לחזור עם שער מצוין של חאבייר מסצ'ראנו ",  אמר ג'רארד בסיום .
" זו הייתה בעיטה נהדרת שאני גאה בה מאוד ",  המשיך הקפטן האדום .  ג'רארד עצמו גם הבקיע ,  אחרי בישול של יוסי בניון ,  וסידר את השלישי לליברפול ,  כשלפניו היה זה ראיין באבל .  השער של ג'רארד במחצית השנייה שבר את השיא של אלן שירר ,  שהחזיק עד אז בתואר השחקן הבריטי שמבקיע את כמות השערים הרבה ביותר של קבוצה בריטית במפעלים אירופים . " זה מאוד מחמיא ,  חלק מהשערים שלי היו נגד יריבות קלות ,  כך שאני לא חושב שזה הוגן שאני אהיה מעליו .  להיות מוזכר באותה נשימה עם אלן שירר ,  האדם הנפלא ,  זה תמיד כבוד ". 
בהמשך ג'רארד גם נשמע אופטימי לגבי האפשרות שהניצחון על אוניראה יסייע לליברפול בדרך לגמר ומקווה כמובן לגרוף את התואר . " כל תחרות חשובה למועדון כדורגל ,  במיוחד כשאתה מודח משאר המפעלים ",  אומר ג'רארד . " זו התקווה האחרונה שלנו לתואר ,  וזה יהיה נהדר אם נוכל לעשות את כל הדרך עד לגמר בשביל האוהדים שתמכו בנו העונה ". 
ובזמן שג'רארד מגלה ניצוצות של אופטימיות ,  מאמנו ,  רפא בניטז ,  בעיקר מודאג מהפציעה של מרטין סקרטל שנאלץ לצאת במהלך הניצחון . " אני חושב אולי שהוא שבר את הבוהן ואני צריך לבדוק את זה עם הרופא ",  אמר הבוס הספרדי . " נצטרך לבדוק את זה ,  אבל אני לא חושב שאלו חדשות טובות עבורינו ".  על המשחק עצמו אמר בניטז : " ספגנו שער ולאחר מכן היינו צריכים רק להיות רגועים ולשחק את המשחק שלנו .  בסופו של יום ידענו שזה יכול להיות כמו שזה היה הערב ".  
לרוני לוי ,  שזה היה משחקו האירופי השני והאחרון העונה ,  היו ציפיות קצת אחרות מהמשחק הזה ,  למרות שגם הוא ידע מראש על הבדלי הרמות . " ידעתי שהשער שהבקענו הוא שער מוקדם ויש עוד הרבה זמן לשחק עד לסיום המשחק .  שער השוויון הגיע מוקדם מאוד כך שלא היה לי יותר מדי זמן לחשוב על המשמעות של השער שלנו .  מה שחשוב זה שהיינו מאורגנים ונראינו כמו קבוצה רצינית בלי קשר לתוצאה ". 
אחת ההפתעות היותר מרכזיות ביום הגומלין של הסיבוב הראשון בנוקאאוט של הליגה האירופית היא הדחתה של אברטון .  הטופיז הובסו 3:0 על ידי ספורטינג ליסבון ,  ולמרות שניצחו 1:2 במשחק הראשון ,  הם בשלב כה מוקדם מחוץ למפעל .  מיגל ולוסו כבש את הראשון בדקה ה-64 ,  פדרו מנדז הכפיל בדקה ה-77 ומתיאס פרננדז השלים את הסיפור בתוספת הזמן .
 קרלוס קרבלאל ,  מאמן ספורטינג ליסבון ,  נשמע רגוע מאוד ובטוח בשחקנים שלו לקראת שמינית הגמר ,  כששקבוצתו תשחק מול אתלטיקו מדריד : " במשחק הזה הצגנו יכולת כמו במשחק הראשון באנגליה .  תקפנו יותר ,  אבל מבחינת הארגון שלנו והיציבות ,  זו הייתה יכולת זהה ". 
גם טונל משוכנע שספורטינג הייתה ראויה לניצחון ,  ואמר : " היינו צריכים את הניצחון הזה ואנחנו ראויים לו .  נתנו הופעה מצוינת והיינו מרוכזים .  שלטנו במשחק מצוין נגד יריבה לא פשוטה .  הכדורגל שלנו גרם להם לבעיות והצלחנו לנצל את זה ,  הנענו את הכדור בסבלנות .  כמו שלפני המשחק הזה לא היינו הקבוצה הכי גרועה ,  כך גם אחרי הניצחון אנחנו לא הכי טובים .  אנחנו נישאר צנועים ,  אבל דברים טובים עוד יגיעו ". 
דייויד מויס ,  מאמן אברטון ,  ניסה להסביר : " הרגשנו ביטחון בשני המשחקים ,  אבל אולי עשינו טעויות במשחק הראשון ,  כשנתנו לספורטינג הזדמנות הערב .  צריך לתת להם קרדיט ,  הם ניצלו את ההזדמנויות שלהם וחייבים לקבל את זה ". 

רוני לוי : " נראינו כמו קבוצה רצינית "
 מאמן אוניראה לא מוריד את הראש אחרי ההדחה מהליגה האירופית ע"י ליברפול .  ג'רארד : " זה יהיה נהדר אם נגיע לגמר "
 
