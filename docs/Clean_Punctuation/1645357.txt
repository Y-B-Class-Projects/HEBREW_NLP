האומנם עשור אבוד ? 
התשואה השלילית שהשיג מדד 500 S ב-2000-2009 הקנתה לתקופה זו את הכינוי  " העשור האבוד ",  אך תיק מפוזר בין אפיקים שהמתאם ביניהם נמוך ,  ושמבוסס על מדדי יסוד ,  יכול היה להשיג תשואה נאה של יותר מ-8% בשנה
 >  >  פרשנים אמריקאים רבים מכנים את העשור הראשון של המאה ה-21 בתואר הלא מחמיא  " העשור האבוד של המשקיעים ".  הסיבה לכך היא שתיקי השקעות לטווח ארוך ,  שנבנו על סמך ההנחות שהיו מקובלות עד כה ,  הניבו תשואות ריאליות שליליות .  מדד 500 s & p ,  שנחשב למייצג של שוק המניות האמריקאי ,  הניב בעשור האחרון תשואה שנתית ממוצעת  ( במונחים דולריים )  של 1%- .  גם הגדלת הפיזור לא היתה מסייעת למשקיעים מכיוון שמדד msci eafe ,  שמייצג את המדינות המפותחות מחוץ לארה"ב ,  הניב תשואה שנתית ממוצעת של 1.6%  ( גם כן במונחים דולריים )  .  מכיוון ששיעור האינפלציה השנתי הממוצע בארה"ב בעשור האחרון היה 2.6% ,  שוקי המניות הניבו למשקיעים בארה"ב תשואה ריאלית שלילית .  תיק החיסכון המקובל בארה"ב עבור החוסכים לטווח הארוך הוא תיק מאוזן שמכונה תיק 60-40 ,  שמורכב מ-60% מניות של חברות בארה"ב ו-40% אג"ח אמריקאיות .  התשואה השנתית הממוצעת של תיק 60-40 ,  שנמדדת באמצעות מדד 500 s & p ומדד אג"ח כללי בארה"ב  ( שכולל אג"ח ממשלתיות ואג"ח חברות )  ,  היתה בעשור האחרון 2.5% - פחות משיעור האינפלציה .  יתרה מזו ,  תיקי פנסיה רבים לא הצליחו להשיג אפילו את התשואה הזאת עקב דמי ניהול גבוהים ומעברים שגויים בין אפיקי השקעה .  מודל החיסכון המקובל בארה"ב ,  שעל פיו ממליצים יועצי ההשקעות על שיעור החיסכון הרצוי לפנסיה ,  מניח שיעור תשואה שנתי ממוצע של 8% - יותר מפי שלושה מהתשואה שהשיג תיק 60-40 בפועל .  למרות תמונה עגומה זו ,  מצבם של המשקיעים לא היה חייב להיות כל כך גרוע - כך לפחות טוענים רוברט ארנוט וג'ון ווסט במאמר שפירסמו באחרונה תחת הכותרת  " was it really a lost decade ? i ".  ארנוט הוא היו"ר והמייסד של חברת research affiliates ,  שעוסקת בפיתוחם של מדדי יסוד ,  בעוד ווסט משמש מנהל פיתוח מוצרים באותה חברה .  הסיבה העיקרית לתשואות הגרועות בעשור האחרון ,  טוענים ווסט וארנוט ,  היא שתיק ההשקעות הטיפוסי בארה"ב אינו מפוזר מספיק ואינו בנוי בצורה נכונה .  ההנחה המקובלת שהשקעה ב-500 החברות של מדד s & p יוצרת פיזור מספק היא מוטעית .  פיזור השקעות נכון צריך להתבצע בין אפיקי השקעה שונים ,  כאלה שגם בעשור האחרון לא היה ביניהם מתאם גבוה .  כדי להמחיש את טענתם מציגים ווסט וארנוט רשימה של אפיקי השקעה עם התשואות שלהם בעשור האחרון .  העשור של קרנות הריט באופן קצת מפתיע ,  קרנות הריט היו האפיק המנייתי המשתלם ביותר בעשור האחרון והניבו תשואה שנתית ממוצעת של 10.2% ,  למרות המשבר בענף הנדל"ן .  גם השקעה במדד מניות של השווקים המתעוררים הניבה תשואה שנתית ממוצעת של 10.1% .  באפיק האג"חי ,  השקעה במדד אג"ח ממשלתיות של שווקים מתעוררים הניבה תשואה שנתית של 10.9% ,  ואפילו השקעה במדד אג"ח צמודות למדד של ממשלת ארה"ב הניבה תשואה נאה של 7.7% .  למעשה ,  הבעיה הגדולה של המשקיעים בעשור האחרון היתה במניות של חברות גדולות במדינות המפותחות ,  שמפאת משקלן הדומיננטי בכל מדדי המניות גררו את תיקי ההשקעות לתשואות נמוכות כל כך .  לטענתם של ווסט וארנוט ,  זהו שורש הבעיה .  שיטת השקלול המקובלת של מדדי המניות מבוססת על ההנחה שהשוק הוא יעיל ושמחירי המניות משקפים בכל מצב את ערכן הכלכלי של החברות .  ואולם העשור האחרון ,  שבו חוו המשקיעים הן את בועת מניות הטכנולוגיה והן את בועת הנדל"ן ,  המחיש בבירור שהנחה זו אינה נכונה .  כאשר מתנפחות בועות בשווקים ,  משקלן של החברות שערך השוק שלהן מתנפח הופך להיות דומיננטי בתוך מדדי המניות ;  כשהבועה מתפוצצת ,  גוררות חברות הבועה את התשואות של מדדי השוק כלפי מטה .  דרך פשוטה שבאמצעותה יכולים משקיעים להתגבר על בעיה זו היא לבנות את תיק ההשקעות שלהם כך שלכל אפיק השקעה יהיה משקל שווה .  לשם המחשה נסתכל על תיק ששומר על היחס של 60-40 בין מניות לאג"ח ,  אך כל אפיק השקעה בו מקבל משקל שווה .  מרכיב המניות בתיק כולל חמישה מדדי מניות  ( שכל אחד מהם מקבל משקל של 12% )  :  מדד 500 s & p  ( חברות גדולות בארה"ב )  ,  מדד msci eafe  ( חברות גדולות במדינות מפותחות מחוץ לארה"ב )  ,  מדד 2000 russell  ( חברות קטנות בארה"ב )  ,  מדד קרנות ריט ומדד מניות של שווקים מתעוררים .  מרכיב האג"ח בתיק כולל ארבעה מדדי אג"ח  ( שכל אחד מקבל משקל של 10% )  :  מדד אג"ח צמודות למדד של ממשלת ארה"ב ,  מדד אג"ח כללי בארה"ב ,  מדד אג"ח זבל  ( high yield )  בארה"ב ומדד אג"ח של שווקים מתעוררים .  תיק כזה שהיה מורכב ב-1 בינואר 2000 ונעזב לנפשו למשך עשר שנים ,  היה מניב תשואה שנתית ממוצעת של 6.7% .  תשואה זו גבוהה באופן משמעותי מהתשואה שהשיג תיק 60-40 סטנדרטי ,  ובוודאי לא היתה מצדיקה את התואר  " העשור האבוד ".  בזכות מדדי היסוד בנוסף לשקלול אפיקי ההשקעה במשקלות שווים טוענים ווסט וארנוט כי בפני המשקיעים עומדות כיום דרכים נוספות לשיפור התשואה שלא היו קיימות בתחילת העשור .  שלא במפתיע ,  הדרך שהם מציעים היא להחליף את מדדי המניות שמבוססים על שווי שוק במדדי יסוד .  כדי להמחיש את טענתם נסתכל שוב על תיק 60-40 שהוצג קודם ,  ונחשב מה היתה התשואה שלו אילו הוחלפו מדדי שווי השוק במדדי היסוד המקבילים להם .  חשוב לציין שמדדי יסוד לא היו קיימים בתחילת העשור ,  ואולם חברת research affiliates מחשבת ומפרסמת את תשואותיהם גם לגבי העבר .  לשם המחשה הוחלפו מדדי שווי השוק העיקריים במדדי היסוד שלגביהם מחשבת חברת research affiliates תשואות לעשור האחרון :  מדד 500 s & p הוחלף במדד 1000 ftse rafi us ,  שהוא מדד יסוד שמייצג את החברות הגדולות בארה"ב ;  מדד msci eafe הוחלף במדד 1000 ftse rafi developed ex us ,  שהוא מדד יסוד שמייצג את החברות הגדולות במדינות המפותחות מחוץ לארה"ב ;  ומדד 2000 russell הוחלף במדד 1500 ftse rafi us ,  שהוא מדד יסוד שמייצג את החברות הבינוניות בארה"ב .  מכיוון שכל מדדי היסוד הניבו בעשור האחרון תשואות גבוהות יותר מאלה של מדדי שווי השוק ,  תשואת התיק היתה עולה ל-8.3% - והיתה עומדת ביעד התשואה המקובל לקרנות פנסיה בארה"ב .  התובנה המרכזית מהנתונים שמציגים ווסט וארנוט היא שמשקיעים יכולים להגן על עצמם מהשפעתן ההרסנית של הבועות שמתפתחות מדי פעם בשווקים .  הדרך לעשות זאת היא על ידי פיזור רחב בין אפיקי ההשקעה ושקלול התיק במשקלות שווים ,  ולא על פי שווי השוק .  נוסף לכך ,  משקיעים יכולים להחליף את מדדי המניות שמבוססים על שווי שוק במדדים מקבילים שמבוססים על שיטות שקלול אלטרנטיביות .  - הכותב הוא עורך האתר inbest - מדדי יסוד fundamental indexes .  מדדי מניות המשקללים את החברות שכלולות במדד באמצעות הנתונים הכלכליים היסודיים  ( fundamentals )  של החברות ,  כמו מכירות ,  רווחים ,  הון עצמי ודיווידנדים - ולא על פי שווי השוק - קרנות ריט reit  ( real estate investment trusts )  .  קרנות שהרוב המכריע של השקעותיהן הן בנדל"ן מניב ,  והן מתחייבות לחלק את הכנסותיהן מהשכרת הנכסים  ( בניכוי הוצאות תפעול )  כדיווידנד למשקיעים

האומנם עשור אבוד ? 
התשואה השלילית שהשיג מדד 500 S ב-2000-2009 הקנתה לתקופה זו את הכינוי  " העשור האבוד ",  אך תיק מפוזר בין אפיקים שהמתאם ביניהם נמוך ,  ושמבוסס על מדדי יסוד ,  יכול היה להשיג תשואה נאה של יותר מ-8% בשנה

