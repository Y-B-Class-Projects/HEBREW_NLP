סלע יפגוש את לוין באינדיאן וולס
הישראלי ינסה להתאושש מן ההפסדים בגביע דייויס מול האמריקאי ,  המדורג 113 בעולם .  הגרלה סבירה לשחר פאר
אחרי שני ההפסדים הכואבים בצ'ילה וההדחה מגביע דייויס ,  ימשיך דודי סלע את העונה בשני הטורנירים מסבב המאסטרס 1000 ,  שסוגרים את עונת המגרשים הקשים ,  באינדיאן וולס ומיאמי .
 סלע ,  שירד השבוע למקום ה-72 בעולם ,  יפגוש בסיבוב הראשון באינדיאן וולס  ( סך פרסים :  3.6 מיליון דולר )  את ג'סי לוין האמריקאי  ( 113 )  .  למנצח בין השניים מחכה לא פחות מאשר ראדק סטפאנק הצ'כי  ( 17 )  בשלב השני .  סלע צריך לסגור טוב את עונת המגרשים הקשים ,  שכן הגיע בעונה שעברה עד לסיבוב השלישי במיאמי .  
בנשים ,  תחזור שחר פאר  ( 20 בעולם ,  17 בטורניר )  לסבב שבועיים אחרי ההופעה המעולה וההגעה לחצי הגמר בדובאי .  פאר תתחיל את הופעותיה בשלב השני בזכות הדירוג הגבוה שלה ,  ותפגוש שם את המנצחת בין יארוסלבה שבדובה  ( 45 )  לבטאני מאטק סאנדס האמריקאית  ( 154 )  .
 
סלע יפגוש את לוין באינדיאן וולס
הישראלי ינסה להתאושש מן ההפסדים בגביע דייויס מול האמריקאי ,  המדורג 113 בעולם .  הגרלה סבירה לשחר פאר

