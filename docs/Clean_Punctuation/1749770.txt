השבוע יפורסמו תוצאות ראשוניות של הקידוח באשדוד
בלעדי בעוד כמה ימים יגיעו אנשי הקידוח לשכבת המטרה
 >  >  קידוח  " אשדוד a3 "  שברישיון החיפושים היבשתי שרית צפוי להגיע לשכבת המטרה עד סוף השבוע - כך נודע ל-themarker .  עם ההגעה לשכבת המטרה השותפות בקידוח צפויות להוציא לבורסה דיווח בעניין ולהתחיל בביצוע בדיקות ,  שיימשכו כמה ימים ,  בשכבה ובבוץ הקידוח ,  שיקבעו אם הם מכילים נפט ובאיזו איכות .  על סמך בדיקות אלה יוחלט אם להמשיך לשלב הבא - מבחני ההפקה ,  שיקבעו האם הבאר מסחרית .  ברישיון שרית בוצעו כמה עסקות להעברת זכויות בחודשים האחרונים .  המחזיקות בקידוח אשדוד a3 :  לפידות חלץ  ( 57.5% )  ,  רציו  ( 10% )  ,  מודיעין  ( 22.5% )  והזדמנות ישראלית של הלמן אלדובי  ( 10% )  .  ספן של אהרון כהן עשויה לקבל 10% מלפידות ,  בכפוף לאישור הממונה על הנפט ,  ויולי חיפושי נפט של משפחת עופר תקבל 10% נוספים מלפידות - אם הממונה יאשר והתגלית תיחשב מסחרית .  שתי העסקות ,  אם יצאו אל הפועל ,  יותירו את לפידות עם 37.5% .  ברישיון שרית כולו נחלקות האחזקות בין לפידות חלץ לרציו באופן שונה :  לפידות חלץ מחזיקה 42.5% ורציו 25% .  ב-9 בנובמבר צפוי להסתיים הרישיון שהוענק לשותפות ב"שרית ".  על בסיס תוצאות הקידוח יחליטו בשותפות אם לבקש הארכה מהממונה על הנפט במשרד התשתיות ,  וזה יצטרך להחליט אם לאשר את הבקשה .  הקידוח היה אמור להימשך כשלושה חודשים ;  בפועל ,  העבודות נמשכות כבר ארבעה חודשים .  רישיון  " שרית "  הוא חלק משדה חלץ הוותיק בדרום ,  שהפיק כ-17 מיליון חביות מ-1955 ועד היום .  במשך השנים פחתה כמות הנפט שהופקה מהמאגר ,  הוא נוצל כמעט לחלוטין ורוב השטח הוחזר למדינה .  השותפות הודיעו באחרונה כי החלו לחפש שוב בשרית .  בסוף יוני החלו השותפות ,  בהובלת איתן אייזנברג ,  הגיאולוג הראשי של רציו ,  בביצוע קידוח אלכסוני בשם  " אשדוד 3 "  לכיוון מאגר הנפט שהתגלה בשנות ה-70 בבארות אשדוד 2 ו-5 .  בארות אלה הפיקו נפט במשך כ-20 שנה ,  עד לנטישתן מפאת חוסר כדאיות כלכליות לאחר הפקת יותר מ-200 אלף חביות נפט נקי .  אם לא יימצא נפט בקידוח ייבחן ביצוע קידוח אלכסוני נוסף .  עלות הקידוח עד כה מוערכת ב-2.5 מיליון דולר .
 
השבוע יפורסמו תוצאות ראשוניות של הקידוח באשדוד
בלעדי בעוד כמה ימים יגיעו אנשי הקידוח לשכבת המטרה

