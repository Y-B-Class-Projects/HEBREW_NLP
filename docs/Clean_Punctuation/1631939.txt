ח"כ כרמל שאמה נגד יו"ר ועדת הכלכלה : " אופיר אקוניס אמר שצריך לסגור את ערוץ 10 כי הוא שמאלני "
 ח"כ שאמה :  אקוניס אמר לי ש"אשלם מחיר פוליטי בליכוד כיוון שהגשתי הצעת חוק בעדו "
 חבר הכנסת כרמל שאמה יצא במתקפה חריפה נגד יו"ר ועדת הכלכלה ,  ח"כ אופיר אקוניס .  לדברי שאמה ,  אקוניס אמר לו כי  " אסור לעזור לערוץ 10 .  זה ערוץ שמאלני שצריך להיסגר ".  כמו כן ,  אמר שאמה כי אקוניס הזהיר אותו כי במידה שיצא לטובת ערוץ 10 - הוא ישלם מחיר פוליטי בליכוד .  שאמה אמר עוד כי  " יו"ר הוועדה אקוניס הגיע לסיכומים מחוץ לחדר הוועדה וניסה להעביר את זה כהצעת חוק בעצם עם אלמנטים נוספים שלו .  צר היה לי לשמוע מהבוקר ועד עכשיו את האמירות שיצאו מלשכתו של יו"ר הוועדה שכיכול יש פה אלמנטים אישיים ואלמנטים של אגו .  אני ונחמן שי החלטנו לעזור לערוץ 10 עוד לפני החלטת הממשלה ,  ואקוניס אמר לי בזמנו  " שאסור לעזור לערוץ 10 ושהערוץ ייסגר כי הוא שמאלני .  זה מה שאופיר אמר לי ושאני אשלם מחיר בליכוד אם אעזור לערוץ 10 .  אנחנו החלטנו מראש לעזור לערוץ 10 מתוך תובנה בסיסית שיהיה ערוץ נוסף ושלא יוחשך .  אחרים בחרו לנהל שיקולים פוליטיים ואישיים בעניין ,  בכל אופן לא אני ולא נחמן שי .  אנחנו ראשוני התומכים בהצעת החוק הממשלתית ". מלשכת אופיר אקוניס נמסר בתגובה כי  " יו"ר ועדת הכלכלה פעל לקדם את הצעת החוק הממשלתית יותר מכל חבר אחר בכנסת ה-18 ". 

ח"כ כרמל שאמה נגד יו"ר ועדת הכלכלה : " אופיר אקוניס אמר שצריך לסגור את ערוץ 10 כי הוא שמאלני "
 ח"כ שאמה :  אקוניס אמר לי ש"אשלם מחיר פוליטי בליכוד כיוון שהגשתי הצעת חוק בעדו "
 
