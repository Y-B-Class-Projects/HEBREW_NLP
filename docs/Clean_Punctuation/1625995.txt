יועץ השקעות מאשדוד חשוד שגנב מיליונים
בעקבות מכתב אנונימי שהגיע למנהלי בנק מסד באשדוד ,  נפתחה חקירה שהעלתה חשד כי יועץ השקעות בבנק גנב כ-5.5 מיליון שקלים מלקוח .  החשוד מכחיש את החשדות ומעצרו הוארך
תושב אשדוד בן 29 העובד כיועץ השקעות בבנק מסד ,  נעצר בחשד שהוציא במרמה מאחד מלקוחותיו סכום של כחמישה וחצי מיליון שקלים .  במשטרה חושדים כי היועץ ,  מרט גלמן ,  השתמש בהרשאת הלקוח כדי לגנוב את הכסף .  בצהרים  ( שני )  האריך בית משפט השלום בבאר שבע את מעצרו של גלמן בארבעה ימים .  
יחידת חקירות הונאה של מחוז הדרום פתחה בחקירה בעניינו של יועץ ההשקעות ,  לאחר שבהנהלת הבנק התקבל מכתב אנונימי המפרט שורה של מעשי הונאה לצד הבעת חרטה על מעשים אלו .  
גלמן עזב את הארץ זמן קצר לאחר שהמכתב הגיע לבנק ושב לאחר שלושה שבועות .  לאחר מכן הוא זומן לפגישה עם מנהלי הבנק ,  שם דווח לו כי בעקבות המכתב הוחלט להגיש נגדו תלונה במשטרה ולפתוח כלפיו בחקירה .  בעקבות תלונת הבנק ,  החליט גם הלקוח להגיש תלונה במשטרה .  
מהחקירה עולה שחלק מהכסף הועבר לחשבונותיו של גלמן עצמו .  פרקליטתו ,  עו"ד דפנה זאק ,  הודתה במהלך הדיון בהארכת המעצר ,  כי גלמן הוא זה ששלח את המכתב המדובר .  אנשי יחידת חקירות הונאה מבצעים את החקירה ביחד עם חוליית הביקורת של הבנק ,  היכולה לעקוב אחר נתיבי הכסף שנגנב מהחשבון .  החוקרים ציינו שגלמן אינו משתף פעולה ושהוא מכחיש את החשדות נגדו ,  זאת למרות ההודאה במכתב שהעביר למנהליו .
 
יועץ השקעות מאשדוד חשוד שגנב מיליונים
בעקבות מכתב אנונימי שהגיע למנהלי בנק מסד באשדוד ,  נפתחה חקירה שהעלתה חשד כי יועץ השקעות בבנק גנב כ-5.5 מיליון שקלים מלקוח .  החשוד מכחיש את החשדות ומעצרו הוארך

