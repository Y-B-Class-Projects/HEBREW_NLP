הדרך הנכונה להצלת הפריפריה :  הרחבת אפשרויות התעסוקה ,  שיפור הנגישות - ועצירת הבנייה במרכז
הח"כים מפספסים
 >  >  רוצים לעודד צעירים להגר לפריפריה ?  קחו בחשבון שמחירי הדיור שם נמוכים כבר כיום .  הבעיה אינה הוזלת או סבסוד הדירות .  לכן ,  גם הפתרון הוא הרבה יותר מורכב מאשר חקיקת אינסטנט בכנסת .  לפני שלוש שנים הוגש למשרד הבינוי והשיכון דו"ח של חברת צנובר יועצים ,  שדן בכלים לעידוד התיישבות באזורי עדיפות לאומית ,  בחינת כלים קיימים והצעת כלים חדשים ".  הממצאים לא היו מפתיעים .  השיקול המרכזי המביא להגירה מאזור לאזור הוא התעסוקה ,  במיוחד כשמדובר בתעסוקה איכותית בשכר גבוה .  אחר כך מגיע נושא הדיור - המהגרים לפריפריה דורשים היצע של דיור איכותי במחיר סביר .  שיקול נוסף ,  איכות החינוך ,  אקטואלי במיוחד לגבי משקי בית עם ילדים צעירים יחסית .  הדו"ח קובע למעשה שהוזלה או סבסוד נוסף של דירות הם צעדים חיוביים ,  אך יש לבצע פעולות רבות מעבר לכך כדי למשוך אוכלוסייה .  יש ,  למשל ,  להתמודד עם זה שמדינת ישראל הולכת ומצטמצמת מבחינת מרכזי התעסוקה ,  וכמעט שלא ניתן לדבר כיום על מרכזי תעסוקה פריפריאליים .  לכן ,  הדו"ח הציע לפעול בכיוונים של סיוע בדיור ;  פיתוח תחבורתי  ( במיוחד רכבות ,  שיהפכו את הפריפריה לנגישה יותר )  ;  עידוד השקעות הון ;  פיתוח דיור צמוד קרקע ואיכותי ;  וסיוע בחינוך .  מעט נעשה בתחומים האלה ,  מעט באמצעים הנכונים ,  ומעט עוד יותר כחלק מתוכנית כוללת .  כתוצאה מזה ,  פעמים רבות נוצר מצב שבו התקיימו אמנם תנאים מסויימים שיכלו לעודד הגירה לפריפריה ,  אבל היעדרם של תנאים אחרים הכשיל את המהלך .  דוגמאות לבעיות במימוש התכניות לא חסרות .  העברת מפעל אינטל לקרית גת ,  לא גררה אחריה מעבר של עובדים לעיר ,  אלא למושבים שמסביב .  הסיבה - יש לשער - השירותים המוניציפליים ורמות הדיור הנמוכות שהוצעו לעובדים בעיר .  חלק גדול מתושבי עומר ,  מיתר ולהבים ,  ישובי היוקרה הפרבריים של באר שבע ,  הגיעו מבאר שבע ,  והחלישו את העיר ,  בסך הכל האזור לא התחזק .  מקרה דומה נרשם בקרית שמונה ,  שהפסידה אוכלוסייה חזקה ,  שעברה להתגורר בהרחבות של הקיבוצים שמסביב .  וכיצד עוד ,  ניתן לעודד הגירה לפריפריה ?  בדו"ח נטען שהדרך היא הגבלת הבנייה באזור המרכז . " למיטב שיקול דעתנו המקצועי ,  זהו כלי מרכזי לעידוד התיישבות באזורי פריפריה ",  נכתב בדו"ח . " כל עוד ניתן למצוא דיור באיכות ומחיר סבירים במרכז ,  התמריץ למעבר לפריפריה נמוך ". 

הדרך הנכונה להצלת הפריפריה :  הרחבת אפשרויות התעסוקה ,  שיפור הנגישות - ועצירת הבנייה במרכז
הח"כים מפספסים

