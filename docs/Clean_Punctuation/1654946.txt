ביידן :  אנו חייבים להתגבר על המשבר
סגן נשיא ארה"ב שב וגינה בראיון לרשת ABC את ההודעה הישראלית על הבנייה במזרח י-ם וכינה אותה  " פרובוקטיבית ".  עם זאת ,  ביידן ציין כי ביטחונה של ישראל הוא אינטרס אמריקאי
סגן נשיא ארצות הברית ג'ו ביידן אמר הלילה  ( שישי )  כי ישראל וארצות הברית צריכות להתגבר על המשבר האחרון וכי ההיבטים המרכזיים ביחסי שתי המדינות נותרו כשהיו .  בראיון לרשת הטלוויזיה האמריקאית ABC ציין ביידן כי ביטחונה של ישראל הוא אינטרס אמריקאי .  
סגן הנשיא התייחס שוב גם להודעה הישראלית על הכוונה לבנות במזרח ירושלים וכינה אותה  " פרובוקטיבית ".  לדבריו , " המסר הוא שאנחנו חייבים להתגבר על זה .  אני מגנה את ההודעה על הבנייה .  היא היתה פרובוקטיבית ".  ביידן הוסיף כי ההודעה נועדה לחבל בתהליך השלום ,  לאחר שהשליח האמריקאי למזרח התיכון ג'ורג' מיטשל הצליח להניע את התהליך ".  ביידן גם הכחיש בתוקף את הדיווח לפיו אמר לנתניהו שעמדת ישראל בנושא ההתנחלויות מסכנת את חיילי ארה"ב .  
אמש שוחח ראש הממשלה בנימין נתניהו בטלפון עם מזכירת המדינה הילרי קלינטון והבהיר לה את מדיניות ישראל בהקשר לדרישות האמריקאיות .  ראש מערך ההסברה הלאומי ניר חפץ מסר כי נתניהו הציע לקלינטון  " צעדים הדדיים בוני אמון של ישראל והרשות הפלסטינית ביהודה ושומרון ".  לא פורטו מה הם אותם צעדים בוני אמון .  
התשובה הישראלית לדרישות האמריקאיות ניתנה לאחר שזכתה לתמיכתם של כל שרי השביעייה .  קלינטון עדכנה מצדה את ראש הממשלה כי השליח האמריקאי למזרח התיכון מיטשל ,  יגיע לישראל ביום ראשון ,  טרם צאתו של ראש הממשלה לוושינגטון .  מיטשל ונתניהו צפויים אף הם להיפגש .
 
ביידן :  אנו חייבים להתגבר על המשבר
סגן נשיא ארה"ב שב וגינה בראיון לרשת ABC את ההודעה הישראלית על הבנייה במזרח י-ם וכינה אותה  " פרובוקטיבית ".  עם זאת ,  ביידן ציין כי ביטחונה של ישראל הוא אינטרס אמריקאי

