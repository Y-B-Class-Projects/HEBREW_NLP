וויושביץ' : " לא שיחקנו במקצוענות כמו שהמפעל דורש "
 משבר בצסק"א אחרי התבוסה לולנסיה .  סמודיס : " לא מתקבל על הדעת ".  איבנוביץ' אחרי הפסד קאחה לבוראל : " הבית צמוד מאוד "
 אף אחד לא ממש מבין מה עובר על צסק"א מוסקבה ,  שנמצאת אחרי שלושה מחזורי יורוליג במאזן של 3:0 ואתמול  ( רביעי )  היא חוותה את אחד הרגעים המשפילים שלה העונה עם תבוסה כואבת בספרד לולנסיה 82:57 . " ברכות לולנסיה על הניצחון ",  פתח דושקו וויושביץ' את נאומו לאחר ההפסד . " יש לנו בעיות ויש לנו שחקנים פצועים ,  אבל היום הייתה לנו בעיה נוספת .  היום לא שיחקנו במקצוענות שהמפעל הזה דורש .  שיחקנו רע בהגנה ואנחנו צריכים לקיים שיחה רצינית על הבעיות שלנו ". 
מתיאס סמודיס ,  שקלע רק מש נקודות ,  ניסה להסביר אף הוא מה עובר על צסק"א מאז תחילת העונה : " היינו נוראיים היום .  שיחקנו רע מאוד ,  אנחנו חייבים לחזור לעבוד מכיוון שמה שקורה הוא בלתי מתקבל על הדעת .  ברכות כמובן לולנסיה על הניצחון ,  הם שיחקו משחק טוב מאוד ". 
ניצחון מפתיע נוסף היה של חימקי על אלופת ספרד ,  קאחה לבוראל ,  60:64 ,  מה שפתח לגמרי את המאבק על המקומות הראשונים בבית שבו גם מכבי תל אביב משחקת .  חימקי נהנתה מיום גדול של קית לנגפורד ,  שקלע 19 נקודות . " זה היה משחק חשוב ",  אמר דושקו איבנוביץ' ,  שראה את קבוצתו מפסידה פעם ראשונה העונה ביורוליג . " שיחקנו טוב בפתיחת המשחק ,  אבל לאחר מכן התחלנו לשחק בלי סבלנות ובלי הגנה חזקה .  הבית שלנו צמוד מאוד והכל ייקבע במשחקים האחרונים ". 
סרחיו סקריולו ,  מאמן חימקי ,  שעלה למאזן של 1:2 בבית ,  נשמע מרוצה מאיך שהקבוצה שלו שיחקה : " זה היה משחק עם הגנה חזקה וקשוחה .  הראינו אופי .  לנגפורד נתן משחק טוב מאוד ואני רוצה להזכיר גם את סרגיי מוניה ,  ששיחק טוב בהגנה והיה אחד הגורמים העיקריים לניצחון .  אני גאה בשחקנים שלי ". 

וויושביץ' : " לא שיחקנו במקצוענות כמו שהמפעל דורש "
 משבר בצסק"א אחרי התבוסה לולנסיה .  סמודיס : " לא מתקבל על הדעת ".  איבנוביץ' אחרי הפסד קאחה לבוראל : " הבית צמוד מאוד "
 
