אודום : " אנחנו קבוצה טובה ולא משנה מי משחק "
 פורוורד הלייקרס התייחס לניצחון השלישי של האלופה ללא בריאנט .  הווארד : " לא ניסיתי לפצוע את רוז ,  רציתי להגן על הסל "
 קובי יכול להמשיך לנוח .  זה המסר שמעבירים הלייקרס בשלושת המשחקים האחרונים ,  מאז הממבה נפצע .  הקורבן הלילה  ( בין רביעי לחמישי )  הייתה יוטה ,  שהובסה על ידי האלופה 96:81 .  ואכן ,  מסתבר שחבריו של בריאנט ממש לא מתרגשים : " זו קבוצה טובה ולא משנה מי משחק ,  יש לנו מספיק שחקנים ",  אמר למאר אודום שקלע 25 נקודות וקלט 11 ריבאונדים .  גם הרכז ג'ורדן פארמר התיייחס להרכב החסר : " אנחנו משחקים כדורסל טוב לאחרונה .  זה חוסר מזל שקובי ואנדרו ביינום נפצעו ,  אבל שאר השחקנים לא הורידו את הראש ולקחו על עצמם יותר ". 
הלייקרס סיימו את הרבע השלישי ב-19 הפרש ,  שהצטמצם ל-12 באמצע הרבע האחרון עד ששלשה של פארמר קבעה 67:82 ולמעשה גמר את המשחק . " סיימנו את המשחק חזק מאוד .  שיחקנו טוב מאוד ,  למרות ההרכב החסר ",  אמר מאמן האלופה פיל ג'קסון .  וקובי ?  עדיין לא ברור אם יהיה כשיר למשחק האולסטאר בסוף השבוע הקרוב .
 " אני מקווה שרוז בסדר ,  אני אף פעם לא רוצה לפצוע שחקנים אבל המטרה שלי היא להגן על הסל ",  אמר דוויט הווארד אחרי שחסימה שלו הסתיימה בפציעתו של דרק רוז כבר אחרי שתי דקות וחצי בניצחון של אורלנדו 87:107 על שיקגו .  המאמן שלו ,  סטן ואן גנדי היה קצת פחות תקין פוליטית : " יותר קל לשמור עליהם כשדריק רוז לא משחק ".  יחד עם זאת ,  מאמן שיקגו ויני דל נגרו מוחל : " כמובן שזה לא היה בכוונה ,  הווארד רק ניסה לחסום ולמנוע סל ",  אמר .  
רוז הובל לבית חולים כדי לעבור בדיקת MRI ,  שהראתה כי אין נזק מבני בגופו .  כשירותו של רוז לאולסטאר תיקבע לפי מידת ההתאוששות שלו .  חוץ מלפצוע את רוז ,  הווארד רשם את הדאבל-דאבל ה-14 ברציפות שלו כשקלע 18 נקודות וקלט 14 ריבאונדים ,  במה שהיה הניצחון העשירי ב-12 המשחקים האחרונים של המג'יק .
 
אודום : " אנחנו קבוצה טובה ולא משנה מי משחק "
 פורוורד הלייקרס התייחס לניצחון השלישי של האלופה ללא בריאנט .  הווארד : " לא ניסיתי לפצוע את רוז ,  רציתי להגן על הסל "
 
