גרמניה סיימה לשלם את הפיצויים ממלחמת העולם הראשונה
הפיצויים ,  בסכום שווה ערך ל-96 אלף טון זהב ,  נקבעו בחוזה ורסאי בשנת 1919
91 שנים לאחר חתימת חוזה ורסאי ,  מסיימת גרמניה סוף סוף את תשלום הפיצויים למדינות אירופה שנגזרו עליה לאחר סיום מלחמת העולם הראשונה ,  דיווח העיתון הגרמני  " דר שפיגל ".  התשלום האחרון צפוי להתבצע ביום ראשון הקרוב .  התשלום האחרון קשור לתשלומי ריבית על אג"ח שממשלת גרמניה הנפיקה בין השנים 1924-1930 כדי לממן את תשלומי הפיצויים שנקבע כי עליה לשלם למדינות אירופה בגין הנזקים שגרמה במלחמת העולם .  הפיצויים המקוריים שנקבעו בחוזה ורסאי בשנת 1919 ,  חייבו את גרמניה לשלם היה 269 מיליארד גולדמרק  ( מרק זהב )  ,  או סכום שווה ערך ל-96 אלף טון זהב ,  אולם סכום הפיצויים צומצם בשנת 1929 ל-112 מיליארד גולדמרק .  תשלומי הפיצויים העצומים שנגזרו על גרמניה לאחר הפסדה במלחמת העולם הראשונה גרמו לפשיטת רגל של הממשלה בשנות ה-20 ,  ולזעם ציבורי עצום שהביא בסופו של דבר לעליית הנאצים לשלטון .  גרמניה השעתה את תשלומי הפיצויים בשנת 1931 בעקבות המשבר הכלכלי העולמי ,  ואדולף היטלר סירב לחדש את התשלומים לאחר עלייתו לשלטון בשנת 1933 .  עם זאת ,  בשנת 1953 הסכימה מערב גרמניה לעמוד בתשלומים על חובותיה מלפני מלחמת העולם השנייה .  באותה עת הוחלט כי גרמניה תוכל לפרוע חובות של תשלומי ריבית בסך 125 מיליון יורו שצברה על חובותיה בשנים 1945-1952 רק לאחר איחודה מחדש של גרמניה .  בעקבות איחוד גרמניה לפני 20 שנה החלה גרמניה לפרוע את חובות אלו בתשלומים שנתיים ,  שהאחרון מהם עתיד להתבצע ב-3 באוקטובר .
 
גרמניה סיימה לשלם את הפיצויים ממלחמת העולם הראשונה
הפיצויים ,  בסכום שווה ערך ל-96 אלף טון זהב ,  נקבעו בחוזה ורסאי בשנת 1919

