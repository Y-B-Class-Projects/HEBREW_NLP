ההסתדרות מאיימת להשבית את תחנות סונול
ההסתדרות : " הנהלת סונול חוסמת כל אפשרות להידברות ולא מותירה לנו ברירה ,  אלא לצאת לפעולות מחאה קשות ".  הרקע :  דרישה לחתימה על הסכם שכר קיבוצי לעובדים המועסקים באמצעות חברת הבת
ההסתדרות מאיימת לשתק את הפעילות של תחנות סונול ברחבי הארץ .  לטענת יו"ר ההסתדרות ,  עופר עיני ,  מנכ"ל סונול ,  תמיר פוליקר ,  מפר ברגל גסה התחייבות שנתן לו בסוף השבוע שעבר ,  לפיה החברה תנהל מו"מ עם ההסתדרות על הסכם שכר קיבוצי לעובדי תחנות הדלק המועסקים בחברה הבת ,  ספרינג מוטורס .
 מנהלי התחנות ,  המתדלקים והפקידים בספרינג מוטורס ,  הצטרפו להסתדרות לפני חודשים אחדים והקימו ועד עובדים .  בשבוע שעבר נענתה ההסתדרות לבקשתם להכריז על סכסוך עבודה בחברה ,  לנוכח סירובה של ההנהלה לחתום עמם על הסכם שכר קיבוצי שיסדיר את תנאי העסקתם ויקשה על פיטורים עתידיים בחברה .
 ביום חמישי שעבר נפגש מנכ"ל סונול עם עיני ,  והשניים סיכמו לפתוח במו"מ לחתימה על הסכם .  עיני מצידו התחייב שההסתדרות תדאג שיישמר השקט התעשייתי ולא יהיו שביתות בספרינג מוטורס בתקופה שבה יתנהל המו"מ בין הצדדים .
 לטענת ההסתדרות ,  למרות הסיכום בין השניים ,  נציגי ההנהלה טרם התייצבו למו"מ . " הנהלת סונול חוסמת למעשה כל אפשרות להידברות ולא מותירה לנו ברירה ,  אלא לצאת לפעולות מחאה קשות ,  עוד לפני שיבושים ושביתה ",  אמר ראש הלשכה המשפטית של האגף לאיגוד מקצועי בהסתדרות ,  עו"ד שי תקן .  טרם התקבלה תגובת ספרינג מוטורס .
 
ההסתדרות מאיימת להשבית את תחנות סונול
ההסתדרות : " הנהלת סונול חוסמת כל אפשרות להידברות ולא מותירה לנו ברירה ,  אלא לצאת לפעולות מחאה קשות ".  הרקע :  דרישה לחתימה על הסכם שכר קיבוצי לעובדים המועסקים באמצעות חברת הבת

