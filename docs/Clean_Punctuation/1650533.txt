הסנגוריה :  לפסול הודאת הנער בדחיפת חברו
לטענת הסנגוריה הציבורית ,  ההודאה שהוצאה מהקטין החשוד בדחיפת סיסאי אשטו למותו מגג בית ספר בנתניה נגבתה בניגוד לחוק .  מעצרו הוארך בחמישה ימים
 ( צילום :  עוז מרון ,  עריכה :  דורון שטיין ) 
הסנגוריה הציבורית טוענת היום  ( ראשון )  כי הודאתו של הקטין החשוד בהפלתו מהגג של סיסאי אשטו בן ה-16 לאחר ששאפו גז מזגנים בנתניה ניתנה בניגוד לחוק ,  וכך גם השחזור שנערך .  בסנגוריה מסבירים שחוק הנוער החדש קובע שבטרם חקירת קטין עצור על החוקר להודיע לסנגור של הקטין או לסנגוריה הציבורית על חקירתו . 
" משטרת ישראל פעלה בניגוד לחוק ,  כאשר לא העבירה כל הודעה על חקירתו לסנגוריה הציבורית ולא נתנה לקטין הזדמנות להיוועץ בסנגור .  הודאה שנגבתה ושחזור שבוצע תוך הפרת זכות ההיוועצות עשויים להיפסל על ידי בית המשפט ",  נמסר בהודעה מטעם הסנגוריה .  
בתוך כך ,  אישר בית המשפט לסנגוריה להציב נציג מטעמם בעת נתיחת גופתו של אשטו .  בנתיחה ,  יבחנו הרופאים האם קיימות שאריות של גז מזגנים בריאותיו ובדמו של אשטו ,  ראיה בעלת משקל משפטי רב ,  לדברי הסנגוריה ,  שכן הקטין שחזר בו מהודאתו בדחיפת אשטו מגג בית הספר .  נציג הסנגוריה בנתיחה יהיה ד"ר חן קוגל ,  מי שהיה סגן המכון לרפואה משפטית ומפקד יחידת הזיהוי של צה"ל בעברו .  הוא נשלח מטעם  " מרכז דיווח נפגעים ". 
אשטו נהרג אמש לאחר שנפל מגג בית הספר ונפצע באורח אנוש בראשו ,  צוות טיפול נמרץ של מגן דוד אדום שהגיע למקום נאלץ לקבוע את מותו .  במשטרה חושדים כי הנערים שאפו גז מזגנים בצוותא ,  לפני שאשטו נפל לקרקע .  
המשטרה עצרה במהלך הלילה ארבעה נערים בגילאי 14 עד 16 ,  החשודים ששהו יחד עם הנער ,  סיסאי אשטו ,  שנפל אל מותו אמש מגג בית הספר רש"י בנתניה .  בחקירת המשטרה סיפר אחד מהם כי הוא היה זה שדחף את סיסאי מהגג ,  תוך כדי שאיפת גז מזגנים .  בתוך כך ,  בית המשפט השלום בנתניה האריך את מעצרו של הקטין בחמישה ימים .  שלושה מחבריו ששוחררו הבוקר הובאו מאוחר יותר לחקירה ,  שבסיומה הוחלט על מעצרם .  מחר הם יובאו בפני שופט .
 
הסנגוריה :  לפסול הודאת הנער בדחיפת חברו
לטענת הסנגוריה הציבורית ,  ההודאה שהוצאה מהקטין החשוד בדחיפת סיסאי אשטו למותו מגג בית ספר בנתניה נגבתה בניגוד לחוק .  מעצרו הוארך בחמישה ימים

