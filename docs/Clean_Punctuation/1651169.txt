נגב מסכמת את 2009 עם חלוקת דיווידנד של 20 מיליון שקל
הרווח הנקי זינק ב-70% ברבעון הרביעי ל-6.3 מיליון שקל .  את 2009 סיימה נגב עם גידול של 12.3% ברווח הנקי ל-23.6 מיליון שקל
 >  >  בזמן שחברות בנות ,  כמו אפי פיתוח ואפריקה נכסים ,  מלקקות את הפצעים שהותירו המשבר בשווקים והביקורת של רשות ניירות ,  פירסמה אתמול החברה הנכדה נגב קרמיקה ,  שבשליטת אפריקה תעשיות ,  תוצאות חזקות לרבעון הרביעי של 2009 .  התוצאות הן המשך לשנת שיא שהציגה והסבה קצת נחת לבעלים .  אתמול זינקה המניה ב-20% .  נגב קרמיקה ,  שבניהולו של אבי מוטולה ,  נחשבת לחברה הגדולה בישראל בתחום האריחים .  במפעל החברה בירוחם הושקעו בשנים אחרונות עשרות מיליוני שקלים .  חרף ההאטה בשווקי הפעילות של החברה ,  סיימה נגב את הרבעון הרביעי של 2009 ברווח נקי  ( המיוחס לבעלי המניות )  של 6.3 מיליון שקל - עלייה של 70% לעומת הרבעון המקביל .  את 2009 סיימה החברה עם גידול של 12.3% ברווח נקי ,  בהשוואה לרווח ב-2008 ,  שהסתכם בכ-23.6 מיליון שקל .  נגב תחלק לבעלי מניותיה דיוווידנד של 20 מיליון שקל .  ההון העצמי של נגב הסתכם ,  נכון לסוף 2009 ,  ב-128.6 מיליון שקל - הון המשקף תשואה על ההון של כ-19% - גידול של 23% לעומת סוף 2008 .  מניית נגב זינקה ב-111% ב-12 חודשים האחרונים והחברה נסחרת לפי 177.3 מיליון שקל ,  קרוב לשווי השיא שלה .  ההכנסות של נגב קרמיקה גדלו ב-18% ברבעון הרביעי ,  לעומת הרבעון המקביל ,  לכ-126.6 מיליון שקל .  את 2009 סיימה החברה עם עלייה של 6.3% בהכנסות ל-480.4 מיליון שקל .  הרווח הגולמי של נגב הסתכם בכ-43.3 מיליון שקל ברבעון הרביעי ,  עלייה של כ-10.2% לעומת הרבעון המקביל .  ואולם בשל גידול בעלות ההכנסות ,  הרווח הגולמי ברבעון היווה 34.2% מסך ההכנסות ,  לעומת 36.6% ברבעון המקביל .  הסיבות העיקריות שהביאו לגידול היו עלייה בפעילות הקמעונית ושינוי בתמהיל המוצרים .  את 2009 סיימה נגב עם רווח גולמי של כ-170.7 מיליון שקל ,  שהיווה כ-35.5% מההכנסות ,  גידול של כ-6.6% לעומת 2008 .  נגב סיימה את הרבעון הרביעי עם רווח תפעולי של כ-9.4 מיליון שקל  ( 7.4% מההכנסות )  - גידול של 23.6% לעומת הרבעון המקביל ב-2008 .  את 2009 סיימה החברה בעלייה של כ-11.5% ברווח התפעולי לכ-9.4 מיליון שקל .  החברה ייצרה ב-2009 תזרים מזומנים של 27.5 מיליון שקל מפעילות שוטפת ,  לעומת כ-25.5 מיליון שקל ב-2008 .
 
נגב מסכמת את 2009 עם חלוקת דיווידנד של 20 מיליון שקל
הרווח הנקי זינק ב-70% ברבעון הרביעי ל-6.3 מיליון שקל .  את 2009 סיימה נגב עם גידול של 12.3% ברווח הנקי ל-23.6 מיליון שקל

