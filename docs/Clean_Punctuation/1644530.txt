הבנק הסוציאליסטי היחיד בארה"ב רשם רווחי שיא ולא נפגע מהמשבר
התעניינות ברחבי ארה"ב בבנק אוף נורת דקוטה - הבנק היחיד שבבעלות מדינה בארה"ב ,  לפי אי.פי .
 בנק אוף נורת דקוטה ,  הבנק היחיד שנמצא בבעלות מדינה בארה"ב ואשר הוקם על ידי פעיל המפלגה הסוציאליסטית בתקופת מלחמת העולם הראשונה ,  הצליח להמשיך לרשום רווחי שיא לכל אורך המיתון הכלכלי ,  דיווחה סוכנות הידיעות אי.פי .  הבנק ,  הנמצא בבעלות מדינת צפון דקוטה ,  אינו מציע עמדות למשיכת מזומנים או מנפיק כרטיסי אשראי ,  וכולל רק כמה אלפי חשבונות חיסכון והמחאות .  מטה הבנק נמצא בבניין בצורת ספינת קיטור על גדות נהר מיזורי ,  אליו עבר מהמטה המקורי שלו שהיה במפעל לשעבר לייצור מכוניות .  הבנק אשר נוסד בשנת 1915 על ידי פעיל המפלגה הסוציאליסטית אי.סי .  טאונלי ,  מעורר כעת עניין גם במדינות אחרות של ארה"ב ,  ויוזמות להקמת בנקים דומים כבר הועלו במדינות דוגמת פלורידה ,  וושינגטון ,  ורמונט ואורגון .  העניין בבנק נובע גם מכך ששיעור האבטלה במדינת צפון דקוטה הוא הנמוך ביותר בארה"ב - 4.4% - ויש המייחסים את הפגיעה המתונה יחסית של המיתון במדינה לצורת פעילותו של הבנק . " יש הרבה סבל שם בחוץ ,  הרבה מדינות נמצאות בקשיים ,  והם קושרים את בנק אוף נורת דקוטה להצלחה הכלכלית שיש לנו כעת במדינת צפון דקוטה ",  אמר נשיא הבנק ,  אריק הרדמאייר בראון לסוכנות אי.פי .  הרדמאייר סיפר כי קיבל המון פניות לגבי אופן פעילות הבנק ,  כולל פניות מגורמי ממשל במדינות קליפורניה ,  מישיגן ,  ניו מקסיקו ואוהיו . " יתכן שאנחנו זרז ,  או אולי חלק מהזרז ",  הוסיף . " לתת לנו את כל האשראי על המצב של צפון דקוטה זה מחמיא ,  אבל זו לא האמת ".  בנק אוף נורת דקוטה משמש כסוכנות לפיתוח כלכלי וכ"בנקאי של הבנקים "  ומאפשר לצמצם את היקף הסיכונים שנוטלים בנקים פרטיים בגין הלוואות שהם מעניקים וכן מסייע להם לממן פרויקטים גדולים יותר .  הבנק גם מציע הלוואות בתנאים נוחים לחקלאים ,  סטודנטים ועסקים .  היקף הנכסים של הבנק הסתכם בכמעט ארבעה מיליארד דולר והיקף ההלוואות שהעמיד הגיע ל-2.67 מיליארד דולר ,  נכון לסוף שנת 2009 .  רווחי הבנק בשנה שעברה הסתכמו ב-58.1 מיליון דולר - רווחי שיא שנתיים זו השנה השישית ברציפות .  במהלך העשור האחרון ,  הבנק הזרים כמעט 300 מיליון דולר מרווחיו לאוצר של מדינת צפון דקוטה . " אנו רואים את עצמנו בתור בנק פדרלי קטן ",  אמר הרדמאייר .
 
הבנק הסוציאליסטי היחיד בארה"ב רשם רווחי שיא ולא נפגע מהמשבר
התעניינות ברחבי ארה"ב בבנק אוף נורת דקוטה - הבנק היחיד שבבעלות מדינה בארה"ב ,  לפי אי.פי .
 
