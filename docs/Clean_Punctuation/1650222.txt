נמני : " לפחות עצרנו את שרשרת ההפסדים "
 מנג'ר מכבי ת"א מצא את הנחמה בתיקו נגד ב"ש וסירב להתייחס לפרשת קשטן .  ויקו חדד : " המטרה - פלייאוף עליון וגמר גביע "
 צילום ועריכת וידאו :  איתי חסיד
שתי קבוצות במשבר ,  מכבי תל אביב והפועל באר שבע ,  נפגשו הערב  ( שבת )  בבלומפילד למשחק שהגיע עבור שתיהן לאחר ימים סוערים .  אצל הצהובים היה זה בעקבות הפגישה בין הבעלים מיטש גולדהאר לדרור קשטן וההשפעה על המנג'ר אבי נמני ,  ואילו בבאר שבע גיא עזורי ואלונה ברקת עזבו והמאמן החדש-ישן ויקו חדד ערך בכורה .  האחרון הוא האיש שיכול להיות מרוצה לאחר המשחק ,  כשקבוצתו הציגה יכולת טובה במחצית השנייה וחזרה מפיגור בדרך ל-1:1 משקף שרק מגביר את תחושות השבר בקרית שלום .
" גם חבל וגם פספוס .  המשחק היה צריך להיות מוכרע במחצית הראשונה כי הגענו להרבה מצבים .  לצערי ,  לא השכלנו לנצל אותם ",  סיכם אבי נמני את המשחק , " במחצית השניה ,  ככל שהמשחק התקדם ,  שיחקנו פחות טוב .  התפתנו לצאת קדימה והיינו צריכים להבין שגם 0:1 זה ניצחון .  היינו צריכים לדעת לשמור על התוצאה ,  אבל לפחות עצרנו את שרשרת ההפסדים וזה גם משהו .  היו לנו פרקים יפים במחצית הראשונה ,  אין תירוצים ,  היינו צריכים לצאת עם תוצאה יותר טובה ,  אבל זו התוצאה הסופית ".  
נמני התחמק משאלות לגבי הידיעות על פגישת הבעלים מיטש גולדהאר עם דרור קשטן : " השחקנים צריכים לפקס את עצמם על מה שיכול להביא תועלת במהלך המשחק .  אני מאמין בהם .  יהיה לנו פיניש צמוד וגדול ונבוא מוכנים .  אחרי כל כך הרבה שנים בכדורגל אני כבר לא נפגע .  אני חסין ". 
בבאר שבע היו מרוצים מאוד מתצוגת העידוד של הקהל הערב בבלומפילד .  בהנהלת הקבוצה בטוחים כי אם הקהל ימשיך לעודד את הקבוצה בצורה הזאת ויגלה חרטה על המחאה כנגד גיא עזורי ,  לא מן הנמנע שהבעלים אלונה ברקת תודיע בקרוב כי היא מחליטה להישאר .  בסביבתה של ברקת אמרו היום כי הבעלים לא תמהר לשחרר הצהרה כזאת עד עד שיתברר כי מדובר בתופעה ולא באקט חד פעמי של הקהל .  בצד המקצועי ,  שחקנים בבאר שבע הדגישו לאחר המשחק כי : " כולם ראו שחלק מהטענות שלנו היו מוצדקות .  אייל שן היה השחקן הכי חשוב במגרש היום ".  אבל לא רק שן זכה למחמאות על יכולתו .  ברקת הודתה באופן אישי לאביתר אילוז על השער שכבש .  ויקו חדד יבקש כבר מחר מאוניברסיטת בן גוריון ,  שם הוא עובד ,  אישור לאמן את הקבוצה עד תום העונה .  בבאר שבע עלה עוד לפני המשחק רעיון לפיו ז'אן טלסניקוב יקבל את הקבוצה בעונה הבאה .  לא מן הנמנע כי גם עזורי יחזור בסופו של דבר לקבוצה .
 ויקו חדד ,  מאמן הפועל באר שבע ,  אמר לאחר משחק הקאמבק שלו : " אמנם תיקו זה יותר טוב מהפסד ,  אבל הגענו לכל כך הרבה מצבים ,  במיוחד במחצית השניה ,  ולא ניצלנו אותם .  אני שמח שהשחקנים לא נשברו מהפיגור ,  המשיכו לעבוד והאמינו שהם יכולים לחזור למשחק .  זה השתלם .  מה היה שונה ?  המחויבות ההגנתית ".  
על עתידה של הבעלים אלונה ברקת אמר חדד : " השחקנים ,  אני ,  האוהדים וכל העיר צריכים לעשות כל מה שאפשר כדי שאלונה תישאר ".  לקראת המשחק הבא נגד בני סכנין אמר המאמן : " אם אני אמשיך לאמן להפועל באר שבע יהיו שתי מטרות :  פלייאוף עליון וגמר גביע המדינה .  יש בבאר שבעב אוהדים נפלאים שעשו להם עוול נוראי .  היום הם נתנו תצוגה ". 
אביתר אילוז ,  שכבש את שער השוויון של באר שבע היום ,  הוסיף : " בדקות האחרונות הגענו למצבים לנצח ,  אבל תיקו בחוץ נגד מכבי תל אביב זו תוצאה טובה .  אף אחד לא היה צריך לתת לנו מוטיביציה היום .  הייתה אווירה לא טובה בקבוצה אחרי השבוע האחרון ואני שמח שהשחקנים לקחו את זה לתשומת ליבם ". 

נמני : " לפחות עצרנו את שרשרת ההפסדים "
 מנג'ר מכבי ת"א מצא את הנחמה בתיקו נגד ב"ש וסירב להתייחס לפרשת קשטן .  ויקו חדד : " המטרה - פלייאוף עליון וגמר גביע "
 
