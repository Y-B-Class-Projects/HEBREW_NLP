מסתמן :  בוזגלו ויברויאן יפתחו נגד נתניה
השניים תורגלו באימון הטקטי של מכבי תל אביב ,  שנערך ללא אבי נמני ,  ששוהה בבלגיה יחד עם עוזי שעיה ובוחן שחקנים לעונה הבאה .  המנג'ר הוציא הודעה רשמית לפני תחקיר 'עובדה' : " להימנע מגילויי אלימות "
 מנכ"ל מכבי תל אביב עוזי שעיה והמנג'ר אבי נמני ,  שהמריאו אמש  ( רביעי )  למספר יעדים באירופה בין היתר לביקור בבלגיה ,  נסעו במטרה לבחון אופציות לצירוף שחקנים לקראת העונה הבאה .  שעיה ונמני יצאו אמש מישראל תחת מעטה חשאיות ,  כאשר במועדון מעדיפים שלא לחשוף את יעדי השניים .
 בקרית שלום כבר החלו בחודש האחרון בהכנות לקראת הרכבת הסגל לעונה הבאה ובין השאר הצמד נסע לבדוק את מצבם של השחקנים הישראלים שמשחקים בבלגיה כשמבחינת הצהובים כל שם שיהיה פנוי יוכל לבוא בחשבון כרכש לעונה הבאה .  בין השאר מדובר בחלוצים אליניב ברדה ועומר גולן ,  הבלם אבי סטרול וכן המגן יואב זיו ,  כאשר כולם כבר היו מועמדים להגיע למכבי בשנתיים האחרונות ,  אולם הבאתם לא צלחה בעקבות מחסור בכסף לצורך רכישתם .  כעת ,  משנתן הבעלים הקנדי מיטש גולדהאר אור ירוק לנמני להשקיע כספים ברכש הולם ,  תיבחן מחדש אופציית צירופם של השחקנים הללו .
 מלבד בדיקת מצבם של הישראלים ,  נסעו שעיה את נמני גם בכדי להתרשם ממספר זרים שהוצעו לקבוצה על ידי סוכנים באירופה .  שעיה ונמני צפויים לצפות באחד משני המשחקים המתקיימים היום בבלגיה בליגה האירופית ,  זאת במידה והשחקן אחריו השניים עוקבים ייטול חלק במשחק .  התפקידים אותם סימנו במועדון כקריטיים לקראת העונה הבאה הם עמדת הקשר האחורי והחלוץ .
 נמני החמיץ את האימון הטקטי שערכה הקבוצה לקראת המשחק בשבת נגד מכבי נתניה .  באימון נראה שהצוות המקצועי מתכנן שני שינויים בהרכב הפותח ,  כאשר מאור בוזגלו ואיליה יברויאן צפויים לפתוח על חשבונם של אנדריי קומאץ ועמנואל מאיוקה המורחק .  על פי התרגול ,  ימשיך ניסו קפילוטו לפתוח כבלם לצד רונאלד ראלדס במרכז ההגנה ,  בעוד ליאור ז'אן שוב ישחק בקישור האחורי לצד שרן ייני .
 נמני הוציא הודעה רשמית באתרי האוהדים של הקבוצה לפני התחקיר שישודר הערב  ( חמישי )  בתוכנית 'עובדה' בערוץ 2 .  זאת לאחר שפורסם כי במערכת התוכנית התקבלו איומים על אנשי התוכנית לאור התחקיר .
" אני קורא לכל מי שמכבי תל אביב יקרה לליבו להימנע מכל גילוי של אלימות - פיזי או מילולי ",  הוציא נמני בהודעה . " זה בדיוק מה שמבקשים אותם גורמים אינטרסנטיים המנהלים נגדי בחודשים האחרונים מסע תקשורתי על מנת לפגוע בי .  בראש אותם גורמים עומד אדם שנמלט מהארץ ומנסה לנקום בי לאחר שסירבתי לדרישתו לכלול את אחיו בסגל הקבוצה .
" לצערי ,  מערכת עובדה נפלה ברשתו של אותו נוכל ,  והדברים שהיא מפרסמת לא היו ולא נבראו .  הדרך להתמודד עם ההשמצות הללו היא רק באמצעות מערכת בתי המשפט ,  שהוכיחו בעבר כי הם אינם חוששים להגן על שמו הטוב של אדם ,  גם אם מדובר בעמידה מול מערכות בעלות עוצמה והשפעה .  אני בטוח כי בית המשפט יפסוק כי מדובר בעלילה .  אני קורא שוב להימנע מכל גילוי של אלימות - פיזי או מילולי .  אני שב וקורא לכל אחד מאלפי האוהדים לגלות איפוק ואורך רוח .  האמת לצידנו ,  והאמת היא שתנצח .  האלימות אינה דרכנו ",  חתם נמני את דבריו .
 עדכון ראשון :  12:59עדכון אחרון :  15:25

מסתמן :  בוזגלו ויברויאן יפתחו נגד נתניה
השניים תורגלו באימון הטקטי של מכבי תל אביב ,  שנערך ללא אבי נמני ,  ששוהה בבלגיה יחד עם עוזי שעיה ובוחן שחקנים לעונה הבאה .  המנג'ר הוציא הודעה רשמית לפני תחקיר 'עובדה' : " להימנע מגילויי אלימות "
 
