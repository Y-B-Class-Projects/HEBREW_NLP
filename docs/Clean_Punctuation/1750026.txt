עובדים בחצר האחורית
דו"ח השכר ומאבק ההסתדרות ,  על אף חשיבותם ,  פוסחים על עובדים שנראה כאילו תמיד נופלים בין הכיסאות .  אמיר פז פוקס חושב על עובדי כוח האדם ,  שהפכו בעל כורחם לעובדי שירותים כדי להימנע מדיווח על תנאי עבודתם
דו"ח השכר בשירות הציבורי אשר התפרסם לאחרונה ,  הוא הזדמנות מצויינת להציץ אל החצר האחורית של שוק העבודה הישראלי בכלל ,  ושל המגזר הציבורי בפרט .  זאת ,  כיוון שזו הפעם הראשונה שהממונה על השכר הופקד על פרסום נתונים אודות העסקת עובדי הקבלן ועובדי השירותים .  
על הפרסום הראשון יש לברך את הממונה על השכר ולקוות שהדבר יהפוך למסורת .  קריאת פרק זה מלמדת אותנו ,  למשל ,  שבשנת 2009 ,  ב-279 גופים ציבוריים שונים ,  לא הועסקו כלל עובדי קבלן .  כמו כן ,  משרד ראש הממשלה ,  משרד האוצר ,  משרד החינוך ,  משרד הפנים ,  משרד הרווחה ומשרד החקלאות דיווחו על העסקת פחות מ-10 עובדים מסוג זה .  
נתונים אלו עשויים לתת את התחושה שהתופעה הקשה של העסקת עובדי קבלן  ( בעיקר  על ידי גופים ציבוריים )  ,  אשר הביאה לא רק לניצול מחפיר של אוכלוסיות מוחלשות אלא גם לבזבוז משווע של כספי ציבור  פסה מן העולם .  
אלא שמסקנה כזו תחטא למציאות האמיתית .  זאת ,  כיוון שבדו"ח הממונה ניתן מענה למאבק החברתי של אתמול ,  ולא למאבק החברתי  ( והמשפטי )  של היום .  בעוד שהמאבק כנגד העסקת עובדים באמצעות קבלני כוח אדם נחל הצלחה משמעותית ,  גם אם מאוחרת למדי ,  הרי שהחזית הנוכחית מצויה בהעסקה באמצעות קבלני שירותים .
 כבר בפתח הדו"ח מוסבר כי הגופים הציבוריים  " לא נדרשו לדווח על נתוני השכר עבור עובדים המועסקים על ידי קבלן שירות ". 
ב-1.1.2008 נכנס לתוקף סעיף 12א לחוק העסקת עובדים על ידי קבלני כוח אדם ,  אשר חייב קליטת עובד ,  או פיטוריו ,  לאחר 9 חודשים של העסקה בדרך זו .  לתקופה קצרה היתה תחושה שצורת העסקה זו שבה למתכונתה המקורית  העסקה זמנית .  אלא שבמציאות ,  כפי שגילה גם מבקר המדינה לאחרונה ,  חלק לא מבוטל מאותן חברות כוח אדם מיתגו את עצמן מחדש כחברות שירותים .  
מעתה אימרו :  לא קבלני כוח אדם אשר מספקים מורים ,  עובדים סוציאליים ואחיות ,  אלא  " שירותי הוראה ",   " שירותי עבודה סוציאלית "  ו"שירותי בריאות ".  כך חומקים חברות אלו ,  וחמור מכך  כך חומקת המדינה ,  מקליטת העובדים הללו כעובדי מדינה ונראה כי כך הם חומקים מלדווח לנו על המתרחש בפינה החשוכה באמת של החצר האחורי של שוק העבודה .  
 * הכותב הוא מרצה בפקולטה למשפטים בקריה האקדמית אונו ובמכללה החברתית-כלכלית  (  www.sea.org.il )  ,  ומנהל אקדמי שותף של פרוייקט  " גבולות ההפרטה "  במרכז לצדק חברתי במכון ון-ליר

עובדים בחצר האחורית
דו"ח השכר ומאבק ההסתדרות ,  על אף חשיבותם ,  פוסחים על עובדים שנראה כאילו תמיד נופלים בין הכיסאות .  אמיר פז פוקס חושב על עובדי כוח האדם ,  שהפכו בעל כורחם לעובדי שירותים כדי להימנע מדיווח על תנאי עבודתם

