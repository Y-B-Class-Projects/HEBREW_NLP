להוריד בגדול
נתונים מעניינים נחשפו על תעשיית האפליקציות הסלולריות .  אצל מי יש הכי הרבה תוכנות ?  איפה רובן בחינם ?  ומה בכלל מורידים המשתמשים ? 
כנס הסלולר MWC 2010 שנערך בשבוע שעבר בברצלונה סיפק מידע לא רק על מכשירים חדשים שעומדים לצאת לשוק ,  אלא גם על התעשייה הנלווית שלהם  האפליקציות הסלולריות .  חברת המחקר ההולנדית Distimo חשפה בתערוכה נתונים מעניינים על שוק זה ,  העובד דרך הצינור של שש יצרניות מכשירים ומערכות הפעלה סלולריות :  אפל ,  RIM  ( יצרנית הבלקברי )  ,  גוגל  ( יצרנית אנדרואיד )  ,  נוקיה  ( מפעילת ovi )  ,  פאלם ומיקרוסופט .  דיסטימו סקרה את השוק האמריקאי ,  ונתוני ההורדות תקפים רק לגביו .
 חברת המחקר בחנה את כמות האפליקציות החינמיות שמציעות כל הספקיות ,  אל מול אלו הדורשות תשלום .  בקטגוריה זו שולטת פלטפורמת אנדרואיד ,  בה 57% מהאפליקציות המוצעות הן בחינם .  החברה מייחסת נתון זה להיותה של אנדרואיד מערכת קוד פתוח  דבר המושך מראש מפתחים עם זיקה לפיתוח לנחלת הכלל ולא בהכרח לרווח .  גם פתיחותה של חנות האפליקציות של אנדרואיד לתוכנות חדשות מאפשר מגמה זו  ( בניגוד לגן הסגור שמפעילה אפל ,  הבודקת כל אפליקציה הרוצה להיכנס לחנותה )  .  אחרי אנדרואיד נמצאת החנות של מכשיר הפאלם ,  עם 32% של אפליקציות חינמיות ,  ואחריה אפל ,  עם 25% .  חנות ה-ovi של נוקיה מספקת את כמות התוכנות החופשיות הנמוכה ביותר  15% בלבד .
 גם בתחום האפליקציות בתשלום קיימים הבדלים בין השחקנים בתחום .  מסתבר כי טווח המחירים עבורן משתנה בין המפעילות ,  לעתים גם כאשר מדובר באפליקציות שעושות את אותו הדבר .  המחיר הממוצע של אפליקציה בחנויות האנדרואיד והפאלם הוא בין 3.27 ל-2.62 דולר ,  לעומת מיקרוסופט ו-RIM ,  אצלן נגבים מחירים ממוצעים של בין 6.99 ל-8.26 דולר .  דוגמה קיצונית במיוחד לפער המחירים ניתנה בנוגע לאפליקציית IM+ For Skype .  בחנות של אפל היא עולה 4.99 דולר ,  אך מי שמעוניין להשתמש בה על מכשיר הפועל בעזרת Windows Mobile יצטרך להיפרד מלא פחות מ-29.99 דולר .
 מבחינת מבחר  אין מתחרים לאייפון .  חנות האפליקציות של אפל מציעה מבחר ענק של יותר מ-150,000 אפליקציות ,  עם יותר מ-13,000 אפליקציות חדשות המצורפות מדי חודש .  ה-Android Market נמצא במקום השני ,  אך בפער ענק  כ-20,000 אפליקציות ,  ו-3,000 חדשות בכל חודש .  בחנויות של נוקיה ו-RIM יש רק מספר אלפים בודדים ,  ומיקרוסופט מציעה כמות זעומה של כ-700 אפליקציות בלבד .
 משחק ובידור הן הקטגוריות הפופולריות ביותר .  בחנותה של אפל 58% מהאפליקציות המורדות הן משחקים ,  ו-18% נועדו לבידור .  אפילו בבלקברי ,  מכשיר עסקי במהותו ,  שולטים המשחקים  עם 29% מכלל ההורדות .
 
להוריד בגדול
נתונים מעניינים נחשפו על תעשיית האפליקציות הסלולריות .  אצל מי יש הכי הרבה תוכנות ?  איפה רובן בחינם ?  ומה בכלל מורידים המשתמשים ? 

