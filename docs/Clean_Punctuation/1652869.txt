וילי-פוד השלימה גיוס של 20 מיליון דולר בנאסד"ק במניות חברה הבת
מחיר מניה בהנפקה עמד על 6.05 דולר ;  אחזקת וילי-פוד בוילי-פוד אינטרנשיונל ירדה ל-53%
 ,  שבשליטת צבי ויליגר ,  הודיעה הבוקר על השלמת גיוס בנאסד"ק בסכום של 20 מיליון דולר באמצעות הנפקת מניות של חברת הבת וילי-פוד אינטרנשיונל .  מחיר מניה בהנפקה עמד על 6.05 דולר .  ביום שישי סיימה המניה את שבוע המסחר במחיר של 6.07 דולר.לאחר ההנפקה מחזיקה החברה ב-53% ,  או 51.6% אם תמומש אופציית החתמים .  ההנפקה הובטחה במלואה בחיתום ,  וכמו כן הוענקו לחתמי ההנפקה אופציה הניתנת למימוש במשך 45 יום ,  לרכישת מניות בהיקף של 10% מהכמות שהוצעה בהנפקה ,  במחיר שנקבע בהנפקה.זהו אינו גיוס ההון הראשון השנה לחברה .  בינואר ,  הציעה וילי-פוד לציבור איגרות חוב חדשות מסדרה ד' והודיעה כי בכוונתה לגייס 65.1 מיליון שקל מהציבור בנוסף ל-52 מיליון שקל שגייסה ממשקיעים מוסדיים .  איגרות החוב החדשות ישאו ריבית שנתית משתנה המשתווה לזאת המשולמת למחזיקי איגרת ממשלתית 817  ( 1.69% )  ,  בתוספת מרווח מקסימלי של עד 3.4%.צבי ויליגר אמר בעקבות הדיווח כי  " ההנפקה היתה הצלחה גדולה מאוד ,  עם חיתום יתר של 35 מיליון דולר .  כבר ב-2009 חלה נקודת מפנה חיובית לחברה ,  בעזרת תמהיל מוצרים אחר ובעיקר עלייה ביצוא ,  בייחוד לארה"ב .  אנחנו מתכוונים להעמיק את הפעילות בארה"ב ובייצוא בכלל ורווים נחת ". חברת וילי-פוד עוסקת בעיקר ביבוא ,  בשיווק ובהפצה של מגוון מוצרי מזון בישראל .  על פי דיווח החברה ,  וילי-פוד אינטרשיונל רשמה גידול של 12% במכירות ברבעון האחרון של 2009 ,  לעומת הרבעון המקביל ,  שהסתכמו ב-80 מיליון שקל .  החברה הציגה ברבעון רווח תפעולי של 7.7 מיליון שקל ,  לעומת הפסד תפעולי של 5.7 מיליון שקל ברבעון הרביעי של 2008 .  בשורה התחתונה ,  עברה החברה להציג רווח נקי של 8 מיליון שקל ,  לעומת הפסד של 8.6 מיליון שקל .
 
וילי-פוד השלימה גיוס של 20 מיליון דולר בנאסד"ק במניות חברה הבת
מחיר מניה בהנפקה עמד על 6.05 דולר ;  אחזקת וילי-פוד בוילי-פוד אינטרנשיונל ירדה ל-53%

