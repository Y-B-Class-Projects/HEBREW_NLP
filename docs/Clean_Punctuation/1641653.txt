הבוררים הכוכבים של הלשכה :  אלי זהר ,  יחזקאל ביניש והשופט בדימוס דוד גלדשטין 
 >  >  לשכת עורכי הדין פירסמה באחרונה רשימה של 500 עורכי הדין ,  ממנה יוכלו צדדים לסכסוך לבחור בוררים במסגרת מוסד הבוררות של לשכת עורכי הדין .  בין עורכי הדין שיכהנו כבוררים במוסד נמצאים עו"ד אלי זהר ,  סניגורו של ראש הממשלה לשעבר אהוד אולמרט ;  עו"ד דוד שמרון ,  פרקליטם של שרה ובנימין נתניהו ;  עו"ד יחזקאל ביניש ,  בעלה של נשיאת בית המשפט העליון דורית ביניש ;  עו"ד מיכאל בך ,  בנו של שופט בית המשפט העליון בדימוס גבריאל בך ;  עו"ד עדיאל חשין ,  אחיו של שופט העליון בדימוס מישאל חשין ;  עו"ד איל רוזובסקי ,  עו"ד צבי בר נתן והשופטים בדימוס יעקב שמעוני ,  דוד גלדשטין ושרה פריש .  פעילותם של 500 הבוררים החדשים במסגרת מוסד הבוררות של הלשכה אושרה לפני שבוע על ידי ועדה לאישור בוררים ,  שבראשה מכהן נשיא בית המשפט המחוזי בתל אביב בדימוס אורי גורן וחברים בה עורכי הדין הבכירים פיני רובין ושוקי חורש .  בכנס הבוררים שנערך לפני ימים אחדים בבית הפרקליט בתל אביב אף חולק תקנון מסודר של המוסד .  המוסד של הלשכה מתחרה בשלושה מוסדות בוררות מרכזיים שפועלים כיום בישראל :  המוסד הישראלי לבוררות עסקית ,  שבראשות השופט בדימוס אמנון סטרשנוב ;  המשכן לבוררות ופתרון סכסוכים ,  בראשות עו"ד דליה רבין ;  ויתרו - פתרון סכסוכים מחוץ לבית המשפט - בראשות עו"ד ישראל שמעוני ופרופ' אהרון נמדר .
 
הבוררים הכוכבים של הלשכה :  אלי זהר ,  יחזקאל ביניש והשופט בדימוס דוד גלדשטין 
nan
