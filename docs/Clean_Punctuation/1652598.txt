קלהון יאריך את חוזהו בקונטיקט
המאמן האגדי ביקש להזים את השמועות על פרישה מסיבות בריאותיות : " אני מתכוון להמשיך במכללה עוד כמה שנים "
 מאמן מכללת קונטיקט ,  ג'ים קלהון ,  סיכם על הארכת חוזהו בארבע שנים נוספות ,  כך על פי דיווח ב-ESPN היום  ( שישי )  .  המאמן בן ה-67 נאבק במחלת הסרטן בשנת 2003 וגם לאחר מכן סבל מכמה בעיות בריאותיות .  העונה החסיר תשעה משחקים בגלל מה שהוגדר כ"סיבות רפואיות ".  
בארצות הברית נפוצו שמועות והערכות על כך שהוא יפרוש מאימון בתום העונה ,  אך סוכנו ,  ג'ף שוורץ ,  הוציא היום הודעה רשמית בשמו של המאמן ובה נכתב : " הרשו לי לבטל את כל הספקולציות על עתידי כמאמן יוקון .  אנחנו קרובים לחתימה על חוזה חדש ואני מתכנן להמשיך כמאמן המכללה לעוד כמה שנים ". 
קלהון החל את קריירת האימון במכללת נורת'איסטרן בשנת 1972 ובשנת 1986 הפך למאמנה הראשי של קונטיקט .  בשנים 1999 ו-2004 הוליך את המכללה לאליפויות ה-NCAA .  בשנת 2005 נבחר להיכל התהילה של הכדורסל .
 
קלהון יאריך את חוזהו בקונטיקט
המאמן האגדי ביקש להזים את השמועות על פרישה מסיבות בריאותיות : " אני מתכוון להמשיך במכללה עוד כמה שנים "
 
