ביוליין דיווחה על הצלחה בניסוי שלב I/II בתכשיר להסרה לא כירוגית של גידולים שפירים
טיפול חד פעמי הביא לתוצאות חיוביות תוך 30 יום אצל 96.7% מהמהטופלים ,  ללא תופעות לוואי
חברת מדווחת על תוצאות חיוביות בניסוי שלב i/ii של תכשיר להסרה לא כירורגית של נגעי עור .  הניסוי הקליני נערך בגרמניה ובהולנד וכלל 60 חולים .  במסגרת הניסוי נבחנה רמת הבטיחות ומידת היעילות של הפורמולה bl-5010 וכן הוערכו התוצאות הקוסמטיות של הטיפול.תוצאות הניסוי הראו הצלחה כמעט מוחלטת בהסרת נגעי העור :  בקרב 96.7% מהמטופלים השפיע טיפול חד פעמי של הפורמולה ,  והנגע נשר תוך 30 יום ממתן הטיפול .  כמו כן ,  לא נצפו תופעות לוואי קליניות מתמשכות או בלתי הפיכות בקרב המטופלים באזור המטופל .  רופאים ומטופלים שהשתתפו בניסוי הביעו שביעות רצון מתוצאותיו :  בתשובות לשאלונים שחולקו 180 יום לאחר הטיפול ,  ציינו 94.6% מן הרופאים ו-84% מן המטופלים כי תוצאות הטיפול הן מצוינות או טובות מבחינה קוסמטית.5010-bl הינה פורמולציה המיועדת להסרה לא כירורגית של נגעי עור שפירים השכיחים במיוחד בקרב אנשים מבוגרים .  לעיתים קרובות מלווים נגעים אלה בחוסר נוחות ואף בכאב ,  בדימומים ובזיהומים ,  ולעיתים קרובות הם נחשבים למפגע אסתטי .  הטיפולים המקובלים כיום כוללים הסרה על ידי חנקן נוזלי ,  על ידי לייזר או על ידי זרם חשמל ,  העלולים לגרום לסיבוכים שונים.ד"ר כנרת סויצקי ,  מנכ"ל ביוליין ,  מסרה כי תוצאות הניסוי מאששות את הציפיות לגבי היעילות והבטיחות של התכשיר . " אנו ממשיכים לבחון את צעדינו הבאים מבחינה רגולטורית ,  קלינית ועסקית .  כמו כן ,  אנו ממשיכים באינטנסיביות את פיתוחם של הפרויקטים הנוספים שלנו ומחפשים כל העת פרויקטים נוספים להעשרת צנרת החברה ". ביוליין אר .  אקס .   ( ת"א :  ביול )  הינה חברת פיתוח תרופות הנסחרת בבורסה בתל-אביב בשווי של 382 מיליון שקל .  קרוב ל-60% ממניות החברה נמצאים בידי הציבור .  מניית החברה עלתה היום 3.5% בעקבות ההודעה ,  לאחר שנפלה בשנה האחרונה 14% .
 
ביוליין דיווחה על הצלחה בניסוי שלב I/II בתכשיר להסרה לא כירוגית של גידולים שפירים
טיפול חד פעמי הביא לתוצאות חיוביות תוך 30 יום אצל 96.7% מהמהטופלים ,  ללא תופעות לוואי

