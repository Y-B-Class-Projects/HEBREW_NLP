לא הגעת למשחק החוזר ,  קבל החזר
ההתאחדות השיגה הסדר בנוגע למשחק של עכו והפועל ת"א :  מי שיגיע למשחק עם כרטיס יקבל חדש ,  מי שלא יגיע יקבל החזר
לעתים גם אוהדי הכדורגל זוכים להתחשבות .  ההתאחדות לכדורגל יזמה ותיווכה הסדר עם הפועל עכו ומשרד הכרטיסים  " הדרן ",  בנושא הכרטיסים למשחק החוזר בליגה בין הפועל עכו להפועל תל אביב  ( שלישי ,  20:00 ,  שידור ישיר בספורט1 )  .
 לפי ההסדר ,  אוהדים שרכשו כרטיסים למשחק המקורי  ( שהיה אמור להיערך ב-12 לחודש דצמבר ובוטל כיוון שהמגרש בנצרת עילית הוצף )  ,  ויגיעו למשחק החוזר ,  יוכלו להחליף את הכרטיס הישן  ( המקורי )  בכרטיס חדש המיועד למשחק החוזר ,  בקופות האצטדיון .
 אוהדים שרכשו כרטיסים למשחק המקורי ולא יגיעו למשחק החוזר ,  יוכלו לגשת החל מיום ראשון  ( 3 בינואר 2010 )  למשרד הכרטיסים  " הדרן ",  ולקבל זיכוי עבור מחיר הכרטיס .  כמו כן ,  אוהדים שקנו כרטיסי חייל/נוער/ילד במחיר של 50 שקלים  ( בניגוד להוראות התקנון )  ,  יגיעו לקופות האצטדיון ויקבלו זיכוי על סך של 15 שקלים .
 מנכ"ל ההתאחדות לכדורגל ,  עו"ד אורי שילה ,  אמר : " בהתאחדות לכדורגל אנו רואים את האוהדים כלקוחות ,  ולא לקוחות חד פעמיים ,  אלא כאלו שיישארו לקוחות מתמידים ונאמנים .  מסיבה זו בדיוק ערכנו את השיחות בין הגורמים השונים כדי להגיע להסדר הזה .  רוב הקבוצות כבר מבינות שהשירות לאוהד הוא חלק משמעותי בניהול ושיווק המשחק ,  ואנו מקווים כי השירות ימשיך וישתפר עם הזמן ". 

לא הגעת למשחק החוזר ,  קבל החזר
ההתאחדות השיגה הסדר בנוגע למשחק של עכו והפועל ת"א :  מי שיגיע למשחק עם כרטיס יקבל חדש ,  מי שלא יגיע יקבל החזר

