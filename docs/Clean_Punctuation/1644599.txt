כל האמצעים כשרים במלחמה על 5 מיליארד שקל 
פשקווילים עסקיים
 >  >  המלחמה בתחום רשתות השיווק במגזר החרדי היא על 5 מיליארד שקל - ההוצאה השנתית של המגזר על מוצרי מזון וצריכה .  ברשתות מכירים את המספר הזה ,  ומשקיעים לא מעט מאמצים וכספים כדי לכבוש נתח שוק .  אלא שבשל היבדלותו של המגזר החרדי מכלל האוכלוסייה ,  לא תמיד אפשר לדעת כיצד נערך הקרב הזה ובאילו כלים .  יריית הפתיחה היתה לפני יותר משנתיים ,  כשהוכרז חרם בלתי רשמי על רשת שפע שוק של רבוע כחול ,  בשל ההפעלה בשבת של רשת am:pm .  ההוראה קיבלה אז גיבוי מלא מבתי הרבנים של כל הפלגים במגזר .  כיום מצליחה הרשת ליצור  " הפרד ומשול "  במגזר ולקבל לגיטמציה מחלק מהרבנים .  הפשקווילים שהופצו בימים האחרונים נגד בעלי שופרסל ,  נוחי דנקנר ושלום פישר - שבהם נכתב כי יש להחרים אותם מפני שהם מחללים שבת - הם עליית מדרגה .  ניכר שהם יוצאים מבית מדרשם של כאלה שמבינים היטב את השוק החרדי ומודעים לכל קונוטציה שמתלווה לטקסט .  על אף שחתום עליהם גוף לא מוכר בשם  " ועד משמרת השבת הארצית ",  לכולם ברור כי אינטרס מסחרי מובהק מסתרר מאחוריהם .  בשלב זה אף רב מוכר לא קרא להחרים את עסקיהם של דנקנר ופישר ,  אבל המסרים העולים מהפשקווילים מחלחלים אט אט ויוצרים במגזר שיח ציבורי נגד שופרסל .  במקרה הזה לרשת אין הרבה כלים להתגונן - היא אפילו לא יודעת מי קורא להחרים אותה מטעמי דת .  התקווה היחידה שלה - כמו למתחרה שפע שוק - היא שקצה נפשו של רוב המגזר ממאבקי חילוניים-דתיים על חשבון כיסו המצומק ,  והוא יתחיל לבצע את החלטות הקנייה שלו על פי שיקולי עלות-תועלת בלבד ,  כמו כל צרכן רגיל בעולם המערבי .
 
כל האמצעים כשרים במלחמה על 5 מיליארד שקל 
פשקווילים עסקיים

