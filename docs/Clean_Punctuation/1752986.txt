שמחה באריאל : " הוכח שדין ההיכל החדש כדין הקאמרי "
 למרות חרם האמנים ,  היכל התרבות החדש באריאל ייחנך הערב ,  ונמכרו כבר כל הכרטיסים להצגה הראשונה שתועלה בו .  רון נחמן : " בדברי הימים לא יזכרו את המחאה ,  אבל כן ייכתב שהביאו לאריאל תרבות שהוסיפה לנשמה של העיר והאזור "
 בעוד אמנים ואנשי רוח ממשיכים במחאתם נגד חנוכת היכל התרבות באריאל ,  בהיכל החדש נשלמות ההכנות לקראת העלאתה של הצגת התיאטרון הראשונה הערב .  בטרם העלאת ההצגה  " פיאף "  של תיאטרון באר שבע ,  גם ייערך בהיכל טקס חגיגי בהשתתפות שרת התרבות לימור לבנת ומנכ"ל תיאטרון באר שבע שמוליק יפרח .
 באריאל מתגאים בכך שנמכרו כבר כל הכרטיסים להצגה הראשונה שתועלה בהיכל ודוחים את הביקורת של אמנים ואנשי רוח על חנוכת ההיכל .  החדש . " דינו של היכל התרבות באריאל הוא כדין הקאמרי ",  אמר רון נחמן ,  ראש העיר אריאל .  לדבריו , " פתאום כל שחקן או אמן נהיה מומחה למשפט בינלאומי .  ואוניברסיטת תל אביב היא לא אוניברסיטת שיח' מוניס ?  הכל זה קשקשת ,  אין שום הבדל בין יפו ,  עכו או אריאל .  אנחנו מתרגשים מאוד לקראת הערב - וכמו שמשרד החינוך או הרווחה שולחים את מוריו ואת עובדיו לכל נקודה בארץ ,  כך גם בתרבות ". 
נחמן הוסיף : " לצערי ,  במקום לאהוב אחד את השני ,  אנחנו משדרים לעולם מסר של מחלוקת כאילו אנחנו לא בסדר ,  והעולם קונה את זה בשקיקה .  אחרי מכתבי האמנים ,  שלא יתפלאו מאיפה באים החרמות על המוצרים שלנו באנגליה או האיומים לחרם על האקדמיה שלנו באירופה ".   
" מבחינתנו ,  כל תיאטרון עומד בהסכם שלו מולנו ",  אמר אריאל תורג'מן ,  מנהל היכל התרבות באריאל . " גם אם יש שחקן שלא רוצה לבוא ,  אף אחד לא יכריח אותו .  מבחינתי מכתב האמנים חסך לי מיליון וחצי שקל שהיו מתוכננים להיות מושקעים ביחסי ציבור עבור ההיכל ".  
מי שכבר הודיעו כי לא יבטלו את השתתפותם בהצגות בהיכל התרבות החדש הם הבדרנים יובל שם טוב ואורי חזקיה שצפויים להגיע להיכל בחודש הבא .  במהלך חודש דצמבר גם תעלה ההצגה  " מועדון הגיר הקווקזי "  של תיאטרון הקאמרי ,  שצפויה לגרור מחלוקת נוספת בקרב האמנים . " בדברי הימים לא יזכרו את המכתבים ",  אומר נחמן , " אבל כן ייכתב שהביאו לאריאל תרבות שהוסיפה לנשמה של העיר ושל כל האזור ". 

שמחה באריאל : " הוכח שדין ההיכל החדש כדין הקאמרי "
 למרות חרם האמנים ,  היכל התרבות החדש באריאל ייחנך הערב ,  ונמכרו כבר כל הכרטיסים להצגה הראשונה שתועלה בו .  רון נחמן : " בדברי הימים לא יזכרו את המחאה ,  אבל כן ייכתב שהביאו לאריאל תרבות שהוסיפה לנשמה של העיר והאזור "
 
