עו"ד שחר בן עמי ינהל את הפועל רמת גן
ירון קוריס העביר את הניהול עד סיום העונה על רקע התנהלותה הכספית של הקבוצה .  בקבוצה הודיעו : " אנו לא בסכנת פירוק "
 לא שקט בהפועל רמת גן :  ההתאחדות לכדורגל עדכנה היום  ( חמישי )  כי ירון קוריס ,  מבעלי הפועל רמת גן ,  מינה בהסכמת הרשות לבקרת התקציבים וההתאחדות לכדורגל את עורך דין שחר בן עמי כדי שזה ימשיך וינהל את הפועל רמת גן עד לסיום העונה .
 בבקרת התקציבים ניהלו מזה זמן מה חקירה סמויה ובדיקה על ההתנהלות הכספית של הפועל רמת גן .  לאחר שהתברר כי שחקנים לא קיבלו את משכורותיהם בצורה סדירה בתקופה האחרונה ונמצאו ממצאים נוספים לגבי ההתנהלות הכספית ,  הוחלט בבקרה בהחלטה משותפת עם קוריס למנות את בן עמי ,  שינהל את ענייניה הכספיים של הקבוצה לפחות עד תום העונה .
 המטרה במינויו של בן עמי היא לנסות ולסיים את העונה הנוכחית ללא גרעון כספי וללא חובות .  משמעות הדברים היא שבן עמי יהיה חתום באופן אישי על כל הצ'קים והתשלומים שייצאו מקופת המועדון .  יש לציין כי בבקרת התקציבים מופקדות בטוחות כספיות לכל התחייבויות המועדון .  בשלב זה נשאר קוריס כבעלים של המועדון ,  אולם כבר לפני מספר שבועות עלתה האופציה שבסיום העונה הוא יפנה את מקומו וימכור את הקבוצה .
 יושב ראש בקרת התקציבים ,  עופר אורליצקי ,  אמר היום לוואלה !  ספורט : " ירון קוריס ,  הבעלים של הפועל רמת גן ,  בהסכמה עם בקרת התקציבים ,  הוא הסכים למנות את עורך הדין שחר בן עמי כדי שיטפל בענייניה הכספיים של הקבוצה עד סוף השנה וזאת על מנת שהקבוצה תוכל לסיים את העונה ללא גרעון ". 
קוריס התייחס למצבה של הקבוצה ב'עושים ספורט' בגלי צה"ל ,  ואמר : " הקבוצה תמשיך לתפקד כמו שצריך .  אז מה אם אנחנו חייבים משכורות ?  כולם פה חייבים משכורות ".  לגבי ההצטרפות של בן עמי ,  סיפר קוריס : " ביקשתי ממנו להיות לצדי מכמה סיבות .  ראשית ,  אני רוצה לסיים את תפקידי במועדון ,  ויש כמה קבוצות רוכשים פוטנציאליות ,  ומי שמקיים איתן משא ומתן זה שחר . 
" בנוסף ,  ביקשתי שהוא יעזור לי בניהול השוטף .  זה לא פתאומי .  הגעתי לסיטואציה שאני מאוד עייף מהכדורגל ,  אני רוצה להשקיע זמן בעסקיי הפרטיים ולהתפנות למשפחה שלי ,  ולכן אני צריך להכין את השטח לעזיבה שלי .  יש לשחר ניסיון ,  גם במכירה של קבוצות ". 
קוריס התייחס לדברים שנכתבו היום ב"מעריב ",  על  " חשד לאי סדרים בקבוצה בליגת העל ".  לטענת קוריס , " למזלם הם לא ציינו את שם הקבוצה ,  אבל אם הם היו כותבים שזו הפועל רמת גן ,  הם היו חוטפים תביעת דיבה .  לכתוב שיש מולנו עיקול של מס הכנסה ,  זה שקר .  לא היה מעולם עיקול .  גם לכתוב שמכירת שחקנים לא נכנסה לקופת הקבוצה זה שקר ". 
לגבי פנייה מוייצמן-יער ,  אמר קוריס : " לפני חודש פנו אלינו מוייצמן יער ,  ונפגשתי איתם .  אם אתם רוצים לדעת מה בדיוק הם רצו ,  דברו איתם אתם .  אם הם מקבלים תלונות אנונימיות ,  הם צריכים לבדוק אותן .  הם עושים הרבה חקירות ,  לא רק אותי חוקרים .  אני לא מכיר אף קבוצה שלא הייתה משלמת משכורות ,  והדברים לא יצאו החוצה ". 
מהפועל רמת גן נמסר בתגובה להתפתחויות האחרונות : " לאור מחול השדים ,  השמועות והפרסומים בשעות האחרונות ,  הרינו להבהיר בזה כי למועדון הכדורגל הפועל רמת גן לא מונה כל נאמן או בעל תפקיד אחר ,  אף צד ג' לא הטיל עיקול והמועדון אינו נמצא בסכנת פירוק .  מובהר כי המועדון שכר את שירותיו של עו"ד שחר בן עמי במטרה לסייע להתנהלות המועדון בעת של קשיים כלכליים ועל מנת להכין את המועדון למעבר לבעלים חדשים בפגרה הקרובה .  הפועל רמת גן הינו מועדון ותיק ,  חזק ויציב ,  וכך יהיה גם בעתיד ". 

עו"ד שחר בן עמי ינהל את הפועל רמת גן
ירון קוריס העביר את הניהול עד סיום העונה על רקע התנהלותה הכספית של הקבוצה .  בקבוצה הודיעו : " אנו לא בסכנת פירוק "
 
