הצ'יפמאנקס מנצחים את לולה :  סרט על חייו של נשיא ברזיל לא מצליח למשוך את הקהל
מכירות הכרטיסים לסרט הסתכמו ב-3.7 מ' ד' לעומת 18.5 מ' ד' מהכנסות סרט ההמשך לאלווין והצ'יפמאנקס
סרט הודות חייו של נשיא ברזיל לואיז אינסיו לולה דה סילבה ,  אחד מהסרטים היקרים שהופקו אי פעם בברזיל ,  לא מצליח לעמוד בציפיות ולהיות שובר קופות .  מכירות הכרטיסים לסרט  " לולה :  הבן של ברזיל "  הסתכמו ב-3.7 מיליון דולר ,  מ-818,337 צופים בין 1 בינואר - היום בו הוקרן הסרט לראשונה - ועד ל-7 בפברואר ,  לפי חברת המחקר פילמי b .  מפיקי הסרט העריכו כי מספר הצופים יעמוד על 5 מיליון .  לשם השוואה ,  מספר הצופים בסרט ההמשך לסרט אלווין והצ'יפמאנקס ,  אשר משך 4.4 מיליון צופים בברזיל באותה התקופה והביא להכנסות של 18.5 מיליון דולר .  מנהיג מפלגת האופוזיציה הדמוקרטית בסנאט הברזילאי ,  אגריפינו מאיה ,  אמר כי העם הברזילאי מתוחכם מידי לסרטי תעמולה .  הסרט עוקב אחר מהלך חייו של לולה ,  מעוני בעיר בה גדל - פרבר עני של העיר סאו פאולו - ועד לגדולתו ,  תוך כדי התעלמות מאירועים פחות מחמיאים בחייו של לולה .  פאולה ברטו ,  אשר משפחתה מנהלת את חברת ההפקות lc פרטו העומדת מאחורי הסרט ,  אמרה : " האליטה בברזיל לא אוהבת את לולה ,  ותומכיו הרבים לא יכולים להרשות לעצמם לקנות כרטיס לסרט ". 

הצ'יפמאנקס מנצחים את לולה :  סרט על חייו של נשיא ברזיל לא מצליח למשוך את הקהל
מכירות הכרטיסים לסרט הסתכמו ב-3.7 מ' ד' לעומת 18.5 מ' ד' מהכנסות סרט ההמשך לאלווין והצ'יפמאנקס

