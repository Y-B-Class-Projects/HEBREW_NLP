ח"כ אורלב : " יוצרים כמו אליא סולימאן מהווים גיס חמישי "
 יושב ראש ועדת החינוך ,  התרבות ,  והספורט הגיב לדברים שאמר הבמאי הפלסטיני בעכבר העיר וקרא שלא לתת במה לסרטו . " מדובר בשיתוף פעולה עם אויבי המדינה ",  אמר אורלב .  סינמטק תל אביב בתגובה : " שהקהל ישפוט "
 אם  " אודם "  של יהונתן סגל לא הספיק לדיון הציבורי סביב תפקידו של הקולנוע הישראלי ,  עתה מגיעה גם הקרנת הסרט  " הזמן שנותר "  של אליא סולימאן בסינמטק תל אביב ומעוררת סערה .  סולימאן התראיין היום  ( חמישי )  לעיתון  " עכבר העיר "  ותקף במילים קשות את מדינת ישראל ואת רשויותיה . " להשוות בין הכיבוש לשואה ?  אם כבר משווים ,  החיים בישראל מזכירים את הגולאגים ",  אמר סולימאן בראיון .  
יושב ראש ועדת החינוך ,  התרבות והספורט חבר הכנסת זבולון אורלב הגיב לדברים באופן חריף לא פחות . " לצערי יש אזרחים לשעבר שמהווים גיס חמישי ,  שניצלו את הדמוקרטיה הישראלית ואת תקציביה על מנת להילחם במדינת ישראל כמדינה יהודית ",  אמר אורלב על סולימן ,  שנעזר בסרט הבכורה שלו  ( "כרוניקה של היעלמות ")  בכספי קרן הקולנוע הישראלי . 
" אני מצפה מרשויות התרבות והאמנות לגלות אחריות ,  לגנות ,  להוקיע ולא לתת במה ליוצרים המכריזים בגלוי על רצונם להיאבק בלגיטימיות של מדינת ישראל ",  אמר אורלב . " אין מדובר פה בחופש דיבור אלא בשיתוף פעולה עם אויבי המדינה ובהסתה מהסוג הגרוע ביותר כנגד מדינת ישראל והעם היהודי ". 
עם זאת ,  הסינמטק לא ממהר לברוח מהקרנת הסרט . " הסינמטק מכבד את היוצרים באשר הם וימשיך לתת במה לכל מי שעוסק באמנות הקולנוע ושהקהל ישפוט ברגליו ",  אמר לוואלה !  תרבות אלון גרבוז . " מי שחושב שזבולון אורלב אומר דברים חשובים  שלא יבוא ,  ומי שמקשיב לאליא סולימאן  שיבוא .  אני חושב שהסרט עצמו הוא סרט חשוב ,  זה סרט שאין בו בעיה שהציבור לא צריך לראות אותה ,  בנוסף לכך שהוא עבר צנזורה של מועצת הסרטים ,  גוף השייך כיום למשרד התרבות ".   
" אליא אומר שההקרנה בישראל נועדה למעט האינטלקטואלים שנשארו בישראל - חבל שבכנסת אין מספיק אינטלקטואלים שיבואו לראות את הסרט ",  הוסיף גרבוז . " אבל זה בסדר  יש חופש ביטוי לכולם ,  לאלו שמבינים וגם לאלו שלא מבינים ". 

ח"כ אורלב : " יוצרים כמו אליא סולימאן מהווים גיס חמישי "
 יושב ראש ועדת החינוך ,  התרבות ,  והספורט הגיב לדברים שאמר הבמאי הפלסטיני בעכבר העיר וקרא שלא לתת במה לסרטו . " מדובר בשיתוף פעולה עם אויבי המדינה ",  אמר אורלב .  סינמטק תל אביב בתגובה : " שהקהל ישפוט "
 
