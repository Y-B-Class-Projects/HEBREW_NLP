האם הארגון שלכם מוכן לעבודה רגשית ?  
לצאת מהקמפיין
 >  >  בארגונים רבים יש בלבול בכל הנוגע לפעילות במדיה חברתית - ואפילו התנגדות לעניין .  הדבר נובע ,  בין השאר ,  מהשינוי הדרוש בשפת התקשורת של הארגון  ( עם עובדים ,  לקוחות ,  שותפים ,  ספקים וכו' )  ומהמעבר מתקשורת מבוססת מסר ומטרה לתקשורת המבוססת על רגשות ותהליך .  emotional labor הוא מונח מקצועי מעולם הניהול ,  המתאר את המאמץ הנדרש מעובדים הבאים במגע עם לקוחות ,  שצריכים לנהל את הרגשות שלהם באופן שבו יצוף תמיד רגש חיובי ומועיל כלפי הלקוח .  עידן הרשתות החברתיות בפרט והתקשורת הדיגיטלית ככלל מאופיין בזמינות רבה של מידע ובאינטראקציה מהירה מצד אחד ומתמשכת מצד שני .  כל אלה הפכו את הארגון לחשוף יותר וקרוב יותר לסובבים אותו ,  כך שהוא עצמו והמותגים שאותם הוא משווק ניצבים מדי יום מול העובדים ,  הלקוחות והצרכנים באופן הדורש הרבה יותר עבודה רגשית והרבה פחות מסרים .  כל אדם עם רגשות יודע שעבודה רגשית היא עניין קשה לא פחות - ולעתים אף יותר - מעבודה פיסית .  אני יודע שזה נשמע כמו טיפול זוגי ,  ובמידה מסוימת זה אכן כך .  אז האם הארגון שלכם מוכן לעבודה רגשית ?  סביר להניח שעדיין לא ,  ובכל זאת כדאי לחשוב על העניין ולחפש את נקודת השינוי הראשונה בתהליך .  ארגונים מנהלים כיום את התקשורת שלהם בזירת השיווק ,  יחסי הציבור ושירות הלקוחות באמצעות כלים מעולם המיתוג :  שפה אחידה ,  מסר אחיד ומיקוד במטרה .  כעת מנסים ארגונים רבים ,  לרוב בלית ברירה ולעתים כמי שנגררים אחרי הבאזז המשתולל מסביב ,  לנהל תקשורת עם גולשים במדיה החברתית - ונתקלים בקושי לנהל את התקשורת הזאת על פי שלושת הצירים המוכרים :  מסר ,  שפה אחידה ומיקוד .  עובדה ועבודה זו יוצרת לעתים רבות טעויות ,  תסכול או עבודה טקטית שאינה מתחברת לאסטרטגיה הארגונית ואינה מיתרגמת להצלחה עסקית .  אז מה עושים ?  ברגשות כמו ברגשות - נקודת פתיחה טובה עשויה להיות הקשבה לשיחה הנערכת מדי יום ברשת .  בישראל ,  מדינה שאינה מצטיינת בהקשבה ,  הקשבה בלבד עשויה להיות נקודת אחיזה חלשה מדי ליציאה לדרך ,  ולכן כדאי להתחיל את התהליך דווקא במדידה .  הערך החשוב ביותר למדידה כדי להניע שינוי ארגוני וליצור אסטרטגיה נכונה לפעילות במדיה חברתית הוא מעורבות  ( engagement )  .  יצירת פעילות שמעודדת מעורבות גולשים סביב הארגון - בין אם מדובר בפעילות שיווק ,  עיצוב ,  שירות או פיתוח מוצר - היא צעד ראשון נכון בדרך להפיכת הארגון לרגיש ורגשי יותר לסביבה העסקית שלו .  לאחר מכן חשוב למדוד את המעורבות הזאת ,  לנתח את התוצאות שלה ולהרחיבה באופן עקבי על ידי או בפיקוח דרג ניהולי בכיר .  - הכותב הוא מנכ"ל בלינק

האם הארגון שלכם מוכן לעבודה רגשית ?  
לצאת מהקמפיין

