המנכ"לים המצטיינים של ההיי-טק לשנת 2009 :  אייל וולדמן ,  רענן גבירצמן ,  ראסל אלוואנגר ומשה ליכטמן
על פי בחירת המי"ל ;  פרס מפעל חיים הוענק לד"ר אד מלבסקי ,  מייסד ויו"ר קרנות ג'מיני
אייל וולדמן ,  רענן גבירצמן ,  ראסל אלוואנגר ,  משה ליכטמן נבחרו למנכ"לים המצטיינים של ההייטק לשנת 2009 על ידי פורום מנכ"לי הייטק של המי"ל שנערך היום .  ההכרזה נעשתה במסגרת האירוע השנתי של פורום מנכ"לי הייטק של המי"ל בהשתתפות בכירי התעשיה בישראל .  בכנס ,  שהתקיים זו השנה השישית במספר ,  הוענקו הפרסים למנכ"לים הבולטים לשנת 2009 .   .  הפרסים חולקו במסגרת חמש קטגוריות :  מנכ"ל חברה ישראלית גדולה  ( מעל 50 מיליון דולר )  ,  מנכ"ל חברה ישראלית קטנה  ( עד חמישים מיליון דולר )  ,  מנכ"ל חברה רב לאומית הפועלת בישראל ,  פרס על פריצת דרך עסקית ופרס מפעל חיים.בקטגוריית מנכ"ל חברה ישראלית גדולה זכה אייל וולדמן ,  נשיא ,  מנכ"ל ויו"ר הדירקטוריון ,  מלאנוקס טכנולוגיות .  בנימוקיהם ,  כתבו השופטים : " בשלושת השנים האחרונות ,  הוביל ולדמן את הרחבת הפעילות העסקית של מלאנוקס ,  את הפיכתה לשותף אסטרטגי של חברות סאן ו- hp ,  וכן לחתימה על שיתופי פעולה עם חברות דל ,  אורקל ו-יבמ .  בראשית 2007 הצעיד אייל את מלאנוקס להנפקה מוצלחת בנסד"ק בה גייסה החברה למעלה מ-100 מליון דולר לפי שווי של חצי מילארד דולר .  בשלוש השנים האחרונות גדלו מכירות החברה מ- 48.5 מליון ל-107.7 מליון וההכנסות לעובד גדלו ב- 34% ".  בקטגוריית מנכ"ל חברה ישראלית קטנה זכה רענן גבירצמן ,  מנכ"ל ברודלייט .  בנימוקיהם ,  כתבו השופטים : " תחת ניהולו של רענן ,  הפכה ברודלייט לספקית הרכיבים הגדולה ביותר בשוק ה- gpon ,  גברה על חברות הענק בשוק ,  והגיעה לנתח שוק של מעל 65% במשלוחי רכיבים במהלך 2009 .  במקביל השיקה החברה בהצלחה קו מוצרים חדש לשוק אחר וכבר סגרה עסקאות ראשונות .  למרות המשבר הכלכלי הוביל רענן את החברה ,  לפריצה לשווקים חדשים ובכך סייע לה להגיע להיקפי מכירות מהותיים .  בשלוש השנים החולפות הגדילה החברה את מכירותיה ב- 60% בממוצע שנתי ,  ואילו המכירות לעובד גדלו ב- 65% בממוצע ".  בקטגוריית פריצת דרך עסקית זכה ראסל אלוואנגר ,  מנכ"ל טאואר-ג'אז .  השופטים ציינו כי : " בסוף שנת 2008 יזם ראסל והוביל שינוי אסטרטגי ועסקי שבמרכזו עסקת המיזוג בין טאואר סמיקונדוקטור לבין חברת ג'אז האמריקאית ,  המתמחה בטכנולוגיות יצור שבבים ייחודיות .  היתה זו תקופת השיא של המשבר הכלכלי הגלובלי ,  אך דווקא מצבה העסקי החמור של טאואר בתקופה כה קשה הוביל את ראסל לבצע מהלך דרמטי של איחוד שתי חברות שנקלעו למשבר שביחד הפכו לחברה המובילה לייצור שבבים בטכנולוגיות מיוחדות ". בקטגוריית מנכ"ל חברה רב לאומית הפועלת בישראל זכה משה ליכטמן ,  נשיא מרכז המחקר והפיתוח של מיקרוסופט בישראל וסגן נשיא מיקרוסופט העולמית . " לפני 3.5 שנים חזר משה ליכטמן לישראל כדי להקים את מרכז המו"פ האסטרטגי של מיקרוסופט בישראל  ( אחד משלושה בלבד מחוץ לארה"ב )  והצמיח אותו ל- 600 אנשי פיתוח וחוקרים העובדים על פיתוחם של 14 מוצרים חדשים לשווקים גלובליים .  תחת ניהולו של משה ,  נוצרו שיתופי פעולה אסטרטגיים בין מיקרורופט וגופי האקדמיה המובילים בארץ ,  ומרכז הפיתוח של מיקרוסופט הפך לאבן שואבת למוחות המבריקים בישראל המפתחים בו בין 2030 פטנטים מדי שנה ". פרס מפעל חיים הוענק לד"ר אד מלבסקי ,  מייסד ויו"ר ג'מיני קרנות ישראליות על פי השופטים : " ד"ר אד מלבסקי הוא מאבות תעשיית הון הסיכון בישראל .  במשך 14 שנות כהונתו כמנכ"ל קרן בירד היה ממונה על השקעות בהיקף של מעל- 100 מיליון דולר בלמעלה מ- 300 מיזמים משותפים של חברות מתחום ההיי-טק בין ישראל לארה"ב .  בשנת 1993 ייסד ד"ר מלבסקי את  " ג'מיני קרנות ישראליות "  כאחת מהקרנות שהוקמו במסגרת פרויקט  " יוזמה "  הממשלתי ועמד בראשה עד שנת 2000 .  ד"ר מלבסקי זכה לפרסים ולהכרה בינלאומית ורשומים על שמו כ- 25 פטנטים בעולם .  כאות הוקרה והערכה רבה על פועלו לטובת יצירת מקורות השקעה לפיתוח חברות טכנולוגיות צעירות  ,  על היותו איש חזון מרשים ועל תרומתו המהותית לתעשיית ההייטק הישראלית לאורך זמן החליט פורום מנכ"לי ההייטק להעניק את אות מפעל חיים לד"ר אד מלבסקי ". תחרות מנכ"ל השנה בהייטק ,  מנוהלת על ידי פורום מנכ"לי הייטק של המי"ל ,  שבראשו שלמה גרדמן מנכ"ל חברת asg  ,  אשר יזם את התחרות בשנת 2004.בראש ועדת השיפוט עמד השנה יהודה זיסאפל ,  נשיא קבוצת רד בינת .  בין חברי הוועדה נמצאים אנשי תעשייה ,  אקדמיה ואישי ציבור ,  ביניהם ד"ר אלי אופר ,  המדען הראשי ,  משרד התמ"ת ;  שרון קדמי ,  מנכ"ל משרד התעשייה ,  המסחר והתעסוקה ;  אלישע ינאי ,  נשיא מוטורולה ישראל וסגן נשיא בכיר מוטורולה אינק .;  ישראל מזין ,  מייסד ,  יו"ר ומנכ"ל אופטיר ;  דיתה ברוניצקי ,  מנכ"ל אורמת ;  פרופ' אשר טישלר ,  דיקן הפקולטה למנהל עסקים באונ' ת"א ;  יהודית ריכטר מנכ"ל מדינול ;  טובי בכר מנכ"ל ge medical בישראל ;  מנשה עזרא שותף מנהל בקרן ג'מיני ;  רואח"ש אילן בירנפלד ,  מנכ"ל משרד רו"ח דלויט בריטמן אלמגור זהר .
 
המנכ"לים המצטיינים של ההיי-טק לשנת 2009 :  אייל וולדמן ,  רענן גבירצמן ,  ראסל אלוואנגר ומשה ליכטמן
על פי בחירת המי"ל ;  פרס מפעל חיים הוענק לד"ר אד מלבסקי ,  מייסד ויו"ר קרנות ג'מיני

