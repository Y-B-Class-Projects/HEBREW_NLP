מודי'ס מזהירה :  הארכת קיצוצי המסים של בוש עשויה לפגוע בדירוג האשראי של ארה"ב
ממשל אובמה הגן היום על החלטתו להאריך את קיצוצי המסים של בוש ,  בטענה כי לא יחריפו הגירעון
הארכת קיצוצי המסים של ממשל בוש ,  עליה הסכים אתמול נשיא ארה"ב ברק אובמה עם הרפובליקאים בקונגרס ,  עשויה לפגוע בדירוג האשראי של ארה"ב בטווח הארוך ,  אם יישארו קבועים  כך הזהירה היום סוכנות הדירוג מודי'ס ,  שציינה כי קיצוצי המסים עשויים להחמיר את הגירעון התקציבי של ארה"ב.סטיבן הס ,  האנליסט הראשי של מודי'ס לאג"ח ממשלתיות של ארה"ב ,  אמר לרויטרס כי הוא אינו צופה שינויים בדירוג האשראי של ארה"ב ב-18 החודשים הקרובים ,  אולם הוא  " חושש מפני מה שעלול לקרות בעוד שנתיים ,  כשהקיצוצים יפוגו ".   " התזמון בו יפוגו הקלות המס ,  בעוד שנתיים ,  הוא מסובך מאוד מבחינה פוליטית ,  לאור הבחירות הנשיאותיות של נובמבר 2012 ",  אמר הס ." איננו יודעים האם קיצוצי המסים יוארכו שוב ,  או יוארכו בחלקם ",  ציין הס ,  ואמר כי למרות שיספקו עידוד מסוים לצמיחה בטווח הקצר ,  בטווח האורך הם יפגעו במצבה התקציבי של ארה"ב . " יש לנו חששות בנוגע לדירוג של ארה"ב בטווח הארוך ,  וארה"ב אינה מפיגה אותם .  אנחנו מחכים לראות האם בשנתיים הקרובות היא תטפל באותן בעיות ",  אמר הס.הבית הלבן הגן היום על החלטתו לתמוך בדרישת הרפובליקאים להאריך את תוקפם של קיצוצי המסים מתקופת בוש ,  גם לבעלי ההכנסה הגבוהה בארה"ב ,  בתמורה להארכת תוקף הרחבת קצבאות האבטלה והחלת תמריצים נוספים לכלכלה האמריקאית ,  בטענה כי לא יחמירו את הגירעון התקציבי של ארה"ב.מדובר בוויתור עקרוני משמעותי של אובמה ,  שמאז מסע הבחירות שלו קורא להגדלת מיסוי העשירים ,  והקלת המיסוי על המעמדות הנמוכים יותר .  ויתור זה משמעותי גם בתוך המפלגה הדמוקרטית ,  התומכת ברובה במדיניות המקורית של אובמה .  אף שאובמה הגיע להסכם עם הרפובליקאים ,  הדמוקרטים בקונגרס טרם הביעו אף הם את הסכמתם.אובמה ציין כי אף שאינו אוהב חלק מרכיבי התכנית ,  הוא נאלץ להתפשר על מנת למנוע את ביטולן של הטבות רבות לבעלי הכנסות נמוכות ובינוניות ,  כמו גם למובטלים . " זה לא מושלם ,  אך הפשרה הזו היא צעד חיוני בדרכנו להתאוששות ",  אמר אובמה . " זה ימנע את עליית המסים על המעמד הבינוני .  זה יעודד את המגזר הפרטי ליצור מיליוני משרות חדשות ויצור את המומנטום לו זקוקה כלכלתנו נואשות ",  אמר אובמה.החבילה צפויה לעלות כ-900 מיליארד דולר בשנתיים הקרובות  מימון שיושג באמצעות הגדלת החוב הלאומי ,  אף ששתי המפלגות טוענות בחודשים האחרונים כי בראש מעייניהן צמצום הגירעון בתקציב האמריקאי וצמצום החוב הלאומי .
 
מודי'ס מזהירה :  הארכת קיצוצי המסים של בוש עשויה לפגוע בדירוג האשראי של ארה"ב
ממשל אובמה הגן היום על החלטתו להאריך את קיצוצי המסים של בוש ,  בטענה כי לא יחריפו הגירעון

