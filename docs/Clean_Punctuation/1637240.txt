הממשלה תכריע בסוגיית הוויזות לאוקראינה
הממשלה תקיים בתחילת השבוע הבא דיון בנוגע לביטול אשרות הכניסה לאוקראינה .  שר החוץ ליברמן בעד ביטול ויזות בהסכם ואילו שר הפנים ישי סבור שיש לבצע הקלות מיידיות נקודתיות
מאבקי הכוח בין המפלגות ישראל ביתנו וש"ס ,  צפויים לחזור בתחילת השבוע הבא לקדמת הבמה ,  בעקבות רצונו של שר החוץ אביגדור ליברמן לבטל את אשרות הכניסה בין ישראל ואוקראינה .  
שרי הממשלה יתבקשו לבחור בין שתי חלופות :  תוכניתו של ליברמן להסמיך אותו להיכנס למשא ומתן עם ממשלת אוקראינה שיימשך מספר חודשים ובו ידונו הצדדים על ביטול הדדי של אשרות הכניסה בין שתי המדינות ,  ובמקביל התוכנית של שר הפנים אלי ישי ,  לפיה יבוצעו הקלות מיידיות ונקודתיות לדיפלומטים ולתיירים אוקראיניים .
 הצעתו של ליברמן באה בהמשך להחלטת ממשלת אולמרט מספטמבר 2007 ,  שהטילה על משרד החוץ לבחון את האפשרות לבטל את הצורך באשרות כניסה ממדינות חבר העמים לשעבר .  לרוסיה כבר בוטלו האשרות ,  וכעת מבקש ליברמן להחיל את הביטול גם על אוקראינה .
 השר ישי לעומת זאת ,  יגיש את הצעת משרד הפנים הקובעת הקלות הדרגתיות ומיידיות על קבלת האשרה מאוקראינה לישראל .  על פי הצעתו ,  מי שיש בידו דרכון דיפלומטי יזכה לקבל אשרת כניסה באופן מיידי ,  ואילו קבוצות של תיירים יקבלו אשרה בתוך שני ימי עבודה בלבד .
 מקורבי ישי אמרו לוואלה !  חדשות כי  " אנחנו אומרים  אתם רוצים להקל ,  בואו נסכם על הקלות מיידיות .  אם אחרי זה יתברר שהן פועלות כסדרן ,  ניתן יהיה להיכנס למשא ומתן לפטור מלא מאשרות ".  מנגד ,  בסביבת ליברמן טוענים כי  " בהצעה של אלי ישי מדובר בהקלות נקודתיות .  זו לא המטרה שלנו ". 
על פי נתוני משרד החוץ שיובאו בפני הממשלה ביום ראשון ,  בשנת 2007 עמד מספר התיירים מאוקראינה על 75 אלף ,  ובשנת 2008 מספר התיירים קפץ ל- 125 אלף . " בעקבות ביטול הצורך באשרות עם רוסיה הוכפל מספר התיירים המגיעים לארץ ",  נכתב בהצעת משרד החוץ . " התקווה היא שגם במקרה של אוקראינה ההשפעה תהיה דומה ". 
נתוני משרד החוץ מראים עוד כי היקף הסחר בין שתי המדינות עמד בשנת 2008 על 756 מליון דולר ,  כמעט 40 אחוז יותר מהיקף הסחר בשנת 2007 .  בדברי ההסבר נכתב כי , " אנו מעריכים שהפטור יקל על תנועת אנשי עסקים משני הצדדים ,  וכך יעודד את הגדלת הסחר בין המדינות ". 

הממשלה תכריע בסוגיית הוויזות לאוקראינה
הממשלה תקיים בתחילת השבוע הבא דיון בנוגע לביטול אשרות הכניסה לאוקראינה .  שר החוץ ליברמן בעד ביטול ויזות בהסכם ואילו שר הפנים ישי סבור שיש לבצע הקלות מיידיות נקודתיות

