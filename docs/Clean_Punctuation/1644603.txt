הבריטים מנומסים ,  האמריקאים לא סולחים ,  וההודים מאחרים בכוונה 
 >  >  הבדלים תרבותיים הם ככל הנראה גורם מכריע בנטייה של עובדים לאחר או להגיע בזמן .  בעוד שהגרמנים והבריטים ,  למשל ,  ידועים בדייקנותם ובהקפדה על לוחות זמנים ,  במדינות כמו טורקיה ,  יוון וספרד גמישים וסלחניים יותר לאיחורים . " בבריטניה ,  אם הגעת לפגישה באיחור ולא הודעת ,  המארח יקדיש לך עשר דקות מתוך נימוס ,  בכל זאת הם בריטים ,  אבל עסקה לא תצא מזה ",  אומר מנכ"ל חברת eset ,  רונן מואס .  לדברי זיו גפן ,  מנכ"ל הסניף הישראלי של חברת הייעוץ hay group ,  האיחורים של הישראלים בולטים במיוחד על רקע תרבות העבודה האמריקאית . " בארה"ב נוהגים לומר שזמן הוא כסף ,  וזה מכתיב יעילות גם בניהול הזמן ובמיוחד בעסקים ,  והיחס ללוחות הזמנים נגזר בהתאם .  כשאתה מאחר לפגישה עם איש עסקים אמריקאי הוא יפרש זאת כפגיעה בכבודו ,  כאילו אמרת לו שהזמן שלו לא חשוב בעיניך .  בישראל יש תרבות של כאן ועכשיו ,  של אלתור אינסופי .  תכנון לטווח ארוך הוא מושג שרחוק מאתנו ולכן אנו מרשים לעצמנו לאחר ".  לעומת זאת ,  מסביר גפן שבהודו דווקא מקובל לאחר ,  ומשמעות הדבר קשורה ,  בין היתר ,  למקומו של המאחר בהיררכיה הארגונית . " ככל שאתה בכיר יותר ,  כך תגיע מאוחר לפגישה ",  אומר גפן . " לעובד זוטר אסור בשום אופן לאחר לבכיר ממנו בארגון ,  אך בעת ניהול משא ומתן ההודים מאחרים בכוונה ,  במיוחד בעסקות עם אמריקאים ,  כי הם יודעים שזה מוציא אותם משלוותם .  כך הם גם מערערים את שיווי המשקל העדין וגם מבהירים מי הבוס ".   " הסטריאוטיפ לגבי השווייצים ,  הגרמנים ועובדים במדינות סקנדינביה הוא נכון ,  אומרת מיכל דנא ,  סמנכ"לית משאבי האנוש בפרטנר . " הם מאוד דייקניים .  לעומת זאת ,  יחסם של הברזילאים לשעות העבודה דומה לשל הישראלים ומאוד גמיש ". 

הבריטים מנומסים ,  האמריקאים לא סולחים ,  וההודים מאחרים בכוונה 
nan
