עובד מע"צ נהרג מפגיעת רכב לעיני אביו
העובד ,  צעיר כבן 20 ,  ניסה לחצות את כביש מספר 5 ונפגע לעיני אביו על ידי רכב חולף .  מעוצמת הפגיעה הוא נהדף למסלול הנגדי של הכביש הסואן ,  נפצע אנושות בראשו ומת
צעיר כבן 20 ,  עובד החברה הלאומית לדרכים ,  נהרג בצהריים  ( שני )  בעת שניסה לחצות את כביש מספר 5 לכיוון מערב בקטע שבין מחלף תקווה לצומת מורשה .  
דובר מד"א ,  זכי הלר ,  מסר כי מבדיקה ראשונית של נסיבות האירוע עולה כי הצעיר נפגע מרכב פרטי שנסע בכביש .  כתוצאה מהפגיעה ,  הוא הועף למסלול הנגדי ונפצע אנושות בראשו .  כוננים של מד"א שהגיעו למקום בתוך מספר דקות החלו בפעולות החייאה ,  עד להגעת צוות טיפול נמרץ אשר המשיך לבצע בצעיר פעולות החייאה ,  בסופן נאלצו לקבוע את מותו .
 לדברי עוזי ברק ,  מתנדב זק"א שהיה מהראשונים להגיע למקום ,  סיפר לוואלה !  חדשות כי אביו של ההרוג שהה גם הוא במקום האירוע בעת שבנו נפגע על ידי רכב .  ברק סיפר כי  " האב שצפה באירוע מקרוב חש ברע ונזקק לטיפול רפואי - שהוענק לו במקום בצד הדרך על ידי הצוותים הרפואיים שהגיעו לזירת האירוע ". 

עובד מע"צ נהרג מפגיעת רכב לעיני אביו
העובד ,  צעיר כבן 20 ,  ניסה לחצות את כביש מספר 5 ונפגע לעיני אביו על ידי רכב חולף .  מעוצמת הפגיעה הוא נהדף למסלול הנגדי של הכביש הסואן ,  נפצע אנושות בראשו ומת

