ח"כ טיבי : " הנזיפה של ישראל מבישה "
 חבר הכנסת אחמד טיבי כינה את שיחת הנזיפה שערך סגן שר החוץ לשגריר הטורקי כמבישה ופוגענית . " אם הייתי במקום ראש ממשלת טורקיה הייתי מחזיר את השגריר לאות מחאה "
 ח"כ אחמד טיבי  ( רע"מ-תע"ל )  אמר הבוקר  ( שלישי )  כי התנהגותו של סגן שר החוץ דני אילון מול שגריר טורקיה בישראל הייתה מבישה ופוגענית . " אם הייתי במקום ראש ממשלת טורקיה רג'יפ טייפ ארדואן ,  הייתי מחזיר את השגריר לאות מחאה על היחס הוולגרי וההשפלה הפומבית מול צלמים ועיתונאים ",  אמר .
 הביקורת על הנזיפה הישראלית בשגריר הטורקי מגיעה גם מצד שלום עכשיו ,  בארגון מסרו כי  " בתולדות הדיפלומטיה הישראלית נרשמה סצנה מביכה ומשפילה ,  אך לא השגריר הטורקי הוא שהושפל והובך בפגישה ,  אלא ישראל ,  המייצאת עבור העולם תמונות מביכות ושליליות היכולות להרוס ולפגוע במאמצי הסברה ושיפור תדמית הנמשכים שנים .  

אתמול בערב זימן סגן שר החוץ דני אילון את שגריר טורקיה בישראל אחמט אוגוז צ'ליקול .  שיחת הנזיפה הפכה להשפלה כאשר במהלכה קלטו מכשירי ההקלטה את אילון כשהוא אומר לעוזרו כי  " העיקר שיראו שהוא  ( השגריר הטורקי )  יושב נמוך ואנחנו גבוה ושיש פה רק דגל אחד ,  ואתה רואה שאנחנו לא מחייכים ".  מלשכתו של אילון מסרו לוואלה !  חדשות כי  " המטרה לא היתה להשפיל אף אחד אלא להעביר מסר תקיף לממשלה הטורקית ".  אילון אמר כי  " אני לא מתנצל ,  מי שצריך להתנצל זה הטורקים - גם על הדברים ששמענו אתמול מארדואן וגם על הסדרות ".  
השגריר הטורקי זומן לשיחת בירור בעקבות שידור תכנית טלוויזיה אנטי ישראלית בטלוויזיה הטורקית .  בתוכנית הטורקית מתוארים סוכני מוסד ישראלים התוקפים את השגרירות הטורקית בארץ וחוטפים את השגריר ומשפחתו כבני ערובה .  בתכנית משולבים גם אלמנטים גרפיים חזקים כגון דם המותז על דגל ישראל .
 
ח"כ טיבי : " הנזיפה של ישראל מבישה "
 חבר הכנסת אחמד טיבי כינה את שיחת הנזיפה שערך סגן שר החוץ לשגריר הטורקי כמבישה ופוגענית . " אם הייתי במקום ראש ממשלת טורקיה הייתי מחזיר את השגריר לאות מחאה "
 
