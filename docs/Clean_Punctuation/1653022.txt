המדינה :  להטיל על דב תדמור מאסר בפועל שיבוצע בעבודות שירות ;  באת כוחו :  לכל היותר מאסר על תנאי
זאת בעקבות כשלון הניסיונות להגיע להסדר מוסכם בין הפרקליטות לעורכת הדין של תדמור
כשלושה שבועות לאחר ההרשעה בפרשת דסק"ש בבית המשפט העליון ,  ולאחר שנכשלו הניסיונות להגיע להסדר מוסכם עם המדינה ביחס לעונש ,  התייצב היום שוב מנהלה לשעבר של דסק"ש ,  דב תדמור ,  בבית המשפט ,  לדיון בטיעונים לעונש .  הדיון התקיים בפני השופטים אילה פרוקצ'יה ,  סלים ג'ובראן ודוד חשין.הפער בין הצדדים נבע מהעובדה שהמדינה התעקשה על הטלת עונש מאסר בפועל בדרך של עבודות שירות על תדמור ,  בעוד שתדמור מבקש כי יוטל עליו לכל היותר מאסר על תנאי וקנס כספי.המדינה ,  באמצעות עו"ד אפרת ברזילי ,  מנהלת המחלקה הפלילית בפרקליטות המדינה ,  טענה כי על גזר הדין להעביר מסר מרתיע לציבור ." אי אפשר שגזר דין לא יהיה פועל יוצא של הקביעות הנורמטיביות בפסק הדין שהן בעלות חומרה של ממש ",  טענה המדינה .  המדינה אומנם לא הכחישה כי קיימות נסיבות מקלות בעניינם של הנאשמים ,  ואולם עם זאת טענה כי  " עונש מקל מדי על רקע הנסיבות המקלות יביא עימו מסר כאילו העבירות הן טכניות ".   " אנחנו מבקשים עונש שיבטא את הצורך הציבורי בסטיגמה של העבירות האלה ובענישה ראויה בגינן ,  לא ראוי שהן יעלמו כלא היו בשל חלוף הזמן ". המדינה ציינה כשיקולים להקלה כי מדובר בנאשמים בעלי זכויות ,  עתירי מעשים ,  בעלי גיל מבוגר ונסיבות אישיות קשות .  נוסף על כך ציינה כי מאז זיכויים בבית המשפט המחוזי חלף זמן רב וכי יש משקל גם לעובדה שהורשעו בערעור שני שניתן למדינה ברשות ,  ולאחר שזוכו בערכאה אחת.עם זאת ,  סייגה המדינה כי בעבירות צווארון לבן הרבה פעמים המורשעים הם אנשים מבוגרים ובעלי זכויות ועשיה ,  כך שלדבריה מתן משקל עודף לשיקולים אלה יחטיא את מטרת ההרתעה .  כשיקולים לחומרה טענה המדינה ,  יש להתחשב בכך ש"אין הבנה מצד הנאשמים של חומרת המעשים ,  אין קבלת אחריות ואין חרטה| ".  לטענת המדינה ,  חלק מהנאשמים סברו שמדובר בעניין טכני וחלק הסתתרו מאחורי טענות משפטיות שונות .
 
המדינה :  להטיל על דב תדמור מאסר בפועל שיבוצע בעבודות שירות ;  באת כוחו :  לכל היותר מאסר על תנאי
זאת בעקבות כשלון הניסיונות להגיע להסדר מוסכם בין הפרקליטות לעורכת הדין של תדמור

