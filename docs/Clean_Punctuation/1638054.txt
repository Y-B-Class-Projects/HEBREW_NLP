ביהמ"ש הורה לסגור פיצוציה שמכרה חגיגת
בצעד תקדימי הורה בית משפט השלום בראשון לציון לסגור פיצוציה בה נמצאו כדורים המכילים חומר החשוד כחגיגת ,  אך אינו נמצא בפקודת הסמים המסוכנים
בהחלטה תקדימית של בית משפט השלום בראשון לציון קיבל השופט את עמדת המשטרה כי מכירת כדורים ללא פיקוח רפואי מהווה סכנה לשלום הציבור גם אם לא מדובר בסם הנמצא בפקודת הסמים המסוכנים .  החלטה זו באה בעקבות פעילות של בלשי היחידה מרכזית בתל אביב במסגרתה פשטו על פיצוציה ברחוב בלפור בבת ים .  במהלך הפשיטה נתפסו מאות כדורים החשודים כסם  ( מסוג חגיגת )  .  בבדיקת הכדורים נמצא בהם חומר כימי הנקרא פובדרון ,  שעל פי חוות דעתה של המעבדה האנליטית של המשטרה דומה במבנהו לסם החגיגת המבוסס על החומר הכימי קטינול ,  שטרם נכנס לפקודת הסמים .  
בעל העסק הובא לשימוע בפני קצין רישוי עסקים במרחב איילון ,  ולעסק הוצא צו סגירה מנהלי במשך עשרה ימים בטענה שפתיחתו מהווה סכנה לשלום הציבור .  בערער שהוגש על ידי בעל העסק קיבל היום שופט השלום את עמדת המשטרה ,  שהציגה במהלך הדיון גם חוות דעת של אגף הרוקחות במשרד הבריאות שקבעה כי החומר שנמצא בכדורים גרם למותם של אנשים ויש צורך דחוף להכניסו לפקודת הסמים .  בית המשפט קבע כי סגירת העסק נדרשת לשמירה על שלום הציבור והיא כרוכה בכך שלא ימכרו בבית העסק חומרים מסוכנים ,  ומשום שנמצאו בבית העסק חומרים שכאלו ,  הרי שההחלטה לסגור אותו הינה בסמכות והיא סבירה לחלוטין .
 כדורי ה"חגיגת "  הן קפסולות המכילות אבקה לבנה אשר ניתן לשתות או להסניף ,  והשפעתם ממריצה .  המרכיב העיקרי בסם הוא החומר הסינטטי קטינול ,  אשר נמצא גם בעלי הגת  ( החוקיים )  ,  ובאלפי תרופות הנמכרות בכל בית מרקחת בעולם ובארץ .  למעשה ,  פקודת הסמים מתייחסת לקטינול בלבד ודי בשינוי קל שעושה היצרן בנוסחה ,  כדי להביא להרכב חדש שאינו כלול בפקודה .  עקב כך ,  לפני כארבעה חודשים ,  עודכנה פקודת הסמים בפעם הרביעית מאז הוכנס אליה החגיגת ,  במטרה שחלק מנגזרותיו של הקטינול אשר טרם הוכנסו לפקודת הסמים ,  יהפכו לבלתי חוקיים .  כיום מרכיביהם של רוב כדורי החגיגת הנמצאים בפיצוציות אינם נכללים בפקודת הסמים .
 
ביהמ"ש הורה לסגור פיצוציה שמכרה חגיגת
בצעד תקדימי הורה בית משפט השלום בראשון לציון לסגור פיצוציה בה נמצאו כדורים המכילים חומר החשוד כחגיגת ,  אך אינו נמצא בפקודת הסמים המסוכנים

