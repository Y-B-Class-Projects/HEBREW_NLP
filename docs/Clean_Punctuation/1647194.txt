מכירת האמר כשלה
גנ'רל מוטורס לא תמכור את מותג השטח ל'סצ'ואן טנגז'ונג' לאור התנגדות הממשלה הסינית .  כעת קיים סיכוי גדול לגניזתו
ג'נרל מוטורס לא תוכל למכור את מותג האמר כמתוכנן .  זאת לאחר שמכירתו לחברת המיכון הכבד 'סצ'ואן טנגז'ונג'  ( Sichuan Tengzhong )  כשלה ,  כך מדווחים כלי-התקשורת בעולם לפי שעה .  גורמים בג'נרל מוטורס מסרו ל'בלומברג' כי העסקה בינם לבין הסינים התמוטטה מאחר וכלי-הרכב של המותג אינם עומדים בקנה אחד עם המדיניות האקולוגית של המדינה הסינית .  אי לכך תחל ג'נרל מוטורס לצמצם את פעילות האמר בשווקים ,  ואולי אף תביא לגניזת המותג כפי שמפרסמת סוכנות הידיעות רויטרס .  
אף אחד מהצדדים לא סיפק הצהרה רשמית על דרך ההתפתחויות האחרונות ,  אולם כמו במקרים רבים בהם ההספדים תפסו כותרות בטרם-עת ,  מוטב לצאת מנקודת הנחה שג'נרל מוטורס תמתין כברת דרך לפני שתודיע בראש חוצות על פטירת האמר .  חשוב לציין כי הדילמה של האמריקנים כפולה וקשה מבעבר ,  מפני שנסיגת הסינים היא התקפלות כללית של כל הקונים מהמדינה המזרחית לנוכח הגבלות קולקטיביות .  
הסינים פיללו שעם מסירת האמר לידיהם מג'נרל מוטורס ,  תוכל החברה בסיוען של טכנולוגיות חדשניות להפיק האמר מהיצע H3 מצויד בהנעה היברידית ,  כאות סולידאריות מול הממשל שמלכתחילה תהה כיצד האמר ואיכות הסביבה הולכים יד ביד .  האמר הוא המותג הרביעי של ג'נרל מוטורס שנשלח למכירה או גניזה בשנתיים האחרונות ;  קדמו לו פונטיאק ,  סאטורן וסאאב  שעסקת מכירתה לספייקר הושלמה סופית אמש באופן אירוני מעט לפני ההודעה על האמר .  האם יקום למותג השטח מושיע מהאפלה ? 

מכירת האמר כשלה
גנ'רל מוטורס לא תמכור את מותג השטח ל'סצ'ואן טנגז'ונג' לאור התנגדות הממשלה הסינית .  כעת קיים סיכוי גדול לגניזתו

