רייטינג יומי :  מלחמות היהודים
הכניסה של אסי עזר וארז טל לבית האח הגדול מוערכת בכ-6% צפייה לערוץ 20 ופגעה הן בהשקת העונה של  " שבוע סוף "  והן ב"הרווק "  של ערוץ 10
ארז טל ואסי עזר נכנסו אמש קצת אחרי 21:00 לבית האח הגדול .  הכניסה שודרה כמובן בערוץ 20 והרייטינג לה זכה השידור מוערך בכ-6% .  הנתון הזה משפיע כמובן על שידורי הפריים טיים בערוצים 2 ו-10 .  תכנית השקת העונה של  " שבוע סוף "  זוכה ל-18% .  על פי החלוקה לרבעים ניתן לראות ירידה עיקבית בצפיה בתכנית .  ברבע השעה שבין 21:00 ל-21:15 נמדדו בערוץ 2 22.7% ,  וברבעים שלאחר מכן נרשמת ירידה :  18.1% ,  17.6% ,  14% ו-11.7% ,  גם  " הכל דבש "  נפגעת מהאמבוש של קשת וזוכה ל-11.5% .  בערוץ 10 המצב לא טוב יותר . " הרווק "  זוכה ל-9.5% בלבד וגיא פינס אחריו עם 7.8% .
 את טבלת הצפיה היומית מובילה המהדורה המרכזית של חדשות 2 עם 18.3% ,  חדשות 10 עם 9% ו"מבט "  ב-21:00 עם 5.6% .  מוקדם יותר  " תכנית חיסכון "  עם 11.2% , " אנשי היום "  ו"שש עם "  זוכות לרייטינג נמוך ביוחד :  6.1% ו-5.4% בהתאמה .  ובערוץ 10 רפי רשף מנצח את  " שש עם "  עם 7.4% ,  ירון לונדון וצ'יקו מנשה עם 5.7% .
 
רייטינג יומי :  מלחמות היהודים
הכניסה של אסי עזר וארז טל לבית האח הגדול מוערכת בכ-6% צפייה לערוץ 20 ופגעה הן בהשקת העונה של  " שבוע סוף "  והן ב"הרווק "  של ערוץ 10

