דני גוט סיים את תפקידו כמאמן עירוני רמת גן
אחרי התבוסה לבני השרון ,  החליטו ברמת גן לבצע שינוי והמאמן שהוביל את הקבוצה למקום האחרון ,  עזב .  בורגר יחליפו זמנית
דני גוט סיים היום  ( שני )  את תפקידו כמאמן עירוני רמת גן .  המהלך הגיע לאחר התבוסה הקשה שנחלה הקבוצה אמש לבני השרון 96:55 ,  שבוע בלבד אחרי הניצחון הראשון של רמת גן .  את מקומו של גוט יתפוס בשלב זה עוזר המאמן יניב בורגר ,  שמשמש גם בתפקיד מאמן הנוער של המועדון ,  שהיה עוזר המאמן גם בזמן המאמן הקודם עמיר עוזי .  לא מן הנמנע כי בורגר ימשיך עד הסיום העונה ,  אך קיימת אפשרות שאם הקבוצה לא תצליח לצאת מהמשבר ימנו ברמת גן מאמן במקומו של בורגר או לצידו .  הקבוצה ממוקמת במקום האחרון בטבלה עם ניצחון אחד מ-12 משחקים .
" דרכנו המשותפת הסתיימה בצער ",  אמר גוט לוואלה !  ספורט לאחר שהקבוצה הודיעה על סיום ההתקשרות , " נקשרתי לקבוצה ,  אבל דברים לא הסתדרו כמו שציפינו .  תקופתי ברמת גן הסתיימה ,  אבל אני מאמין שרמת גן עוד יכולה להשאר בליגה ".  לפני המשחק בשבוע שעבר מול הפועל חולון סיפר גוט למקורביו כי הפסד עשוי לגרור התפטרות מצידו ,  אך דווקא אז הגיעו הניצחון והאמונה שרמת גן יכולה לצאת עוד מהתחתית .
 גוט הגיע לרמת גן בתחילת העונה ,  במקומו של עמיר עוזי ,  וקיווה להצליח בתפקידו הראשון כמאמן בוגרים אך מהר מאוד הבין כי בעקבות המשאבים המוגבלים הסיכוי להצלחה אינו גדול .  בין השחקנים הבולטים שחתמו ברמת גן הקיץ אפשר למצוא את איציק אוחנון ,  ברנדון יואינג ,  טאג' מקאלו וג'וליאן קאזו .  לאחרונה צורפו לקבוצה גם כריס ווטסון והזר ג'ון שארפר .  לרמת גן נותרה רק אפשרות להחתים זר אחד במידה וימצאו מועמד מתאים ,  וזאת לאחר שביצעו עד כה 7 הרשמות של זרים באיגוד הכדורסל מתחילת העונה .
 
דני גוט סיים את תפקידו כמאמן עירוני רמת גן
אחרי התבוסה לבני השרון ,  החליטו ברמת גן לבצע שינוי והמאמן שהוביל את הקבוצה למקום האחרון ,  עזב .  בורגר יחליפו זמנית

