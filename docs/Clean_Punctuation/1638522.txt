ב-RBC ממשיכים להמליץ על וולטייר :  מעלים את מחיר היעד ל-8 דולר לקראת דו"חות הרבעון הרביעי 
" זאת בזכות הצפי האיתן ,  מחזור המוצרים הטוב ,  וכניסתה של וולטייר לתחום האת'רנט המגדיל משמעותית את שוק היעד של החברה "
 ב-rbc ,  שותפו האסטרטגי של תמיר פישמן בישראל ,  ממשיכים לאהוב את  ( nasdaq:volt )  ומעלים היום בבוקר את מחיר היעד למנייה ל-8 דולר מ-7 דולר .  כמו כן מעלה rbc היום במעט את הערכותיו לגבי ההכנסות והרווח למנייה וצופה כי החברה תסיים את שנת 2010 עם הכנסות של 68 מיליון דולר.ב-rbc מציינים כי הם מרגישים נוח עם הערכות המספרים שלהם לרבעון הרביעי ולשנת 2010 שכן נראה כי סביבת העסקים בה פועלת וולטייר ממשיכה להשתפר . " וולטייר היא אחד השמות האהובים עלינו בקרב המניות הקטנות יותר "  אומרים היום דניאל מירון ותום ארליך ,  האנליסטים המכסים , " וזאת בזכות הצפי האיתן ,  מחזור המוצרים הטוב ,  וכניסתה של וולטייר לתחום האת'רנט המגדיל משמעותית את שוק היעד של החברה ". כמו כן ,  מציינים ב-rbc כי השיפור אותו הם מרגישים בשוק ה-data center נתמך על ידי תוצאות סקר הוצאות הטכנולוגיה הנערך על ידי בנק ההשקעות הקנדי בקרב כ-11 אלף מנהלי it ברחבי העולם.בשל כל אלה חוזרים היום ב-rbc על דירוג תשואת יתר למניית וולטייר ,  ובנוסף מאמינים כי בעתיד עשוייה החברה להיות מטרה לרכישה בשל הטכנולוגיה המתקדמת שלה .  נזכיר כי rbc הפתיע את המשקיעים ביולי 2009 כאשר העלה את המלצתו על מניית וולטייר מתשואת שוק לתשואת יתר וכי מאז זינק מחיר המנייה בכ-65% לרמה של כ-6 דולר .  וולטייר תדווח את תוצאות הרבעון הרביעי לשנת 2009 ב-8 לפברואר ,  לפני תחילת המסחר בארה"ב .
 
ב-RBC ממשיכים להמליץ על וולטייר :  מעלים את מחיר היעד ל-8 דולר לקראת דו"חות הרבעון הרביעי 
" זאת בזכות הצפי האיתן ,  מחזור המוצרים הטוב ,  וכניסתה של וולטייר לתחום האת'רנט המגדיל משמעותית את שוק היעד של החברה "
 
