נעמת - אל תפגעי בנשים העובדות 
פנסיה
 >  >  נעמת טועה במאבקה נגד העלאת גיל הפרישה של נשים מגיל 62 ל-64 .  הנצחת גיל הפרישה השונה והנמוך יותר לנשים פוגעת בהן יותר משהיא מסייעת להן .  אין הכוונה לנשים  " החזקות "  דווקא ,  שאינן מבקשות לפרוש פרישה מוקדמת .  מדובר בנשים המועסקות בעיסוקים המסורתיים לנשים .  אחד המאפיינים של תעסוקת נשים אלה הוא השתלבותן במעגל העבודה בגיל מאוחר יחסית או לאחר היעדרות של כמה שנים עקב המטלות של טיפול בילדים .  פרישה מוקדמת של נשים אלה משמעה צבירה נמוכה של זכויות לפנסיה ,  והכנסה נמוכה בעת הפרישה ,  על אף שהן אמורות להתקיים מקצבה זו במשך שנים רבות יותר עקב תוחלת חיים גבוהה יותר .  ומה יעלה בגורלן של אמהות חד-הוריות שייתכן שזו תהיה הכנסתן היחידה לעת פרישה ?  בשנותי בנעמת הייתי שותפה למאבקן של נשים רבות נגד אפלייתן בגיל הפרישה ,  בעת שנכפתה עליהן פרישה בגיל 60 .  למשל ,  מאבקה של נעמי נבו ,  שהיתה החלוצה לפני המחנה ומאבקה סייע לקידום החוק לגיל פרישה שווה וגמיש לנשים שאיפשר להן לבחור את גיל פרישתן בין גיל 60 ל-65 ,  וכן מאבקן של רופאות בית החולים הדסה נגד אפלייתן לעומת הרופאים בבית החולים .  גיל פרישה נמוך יותר לנשים - פוגע באופק התעסוקה שלהן .  בימים אלה אני מייצגת עובדת בגוף ציבורי שמעסיקתה מבקשת לפטר אותה מהעבודה בגיל 63 ,  בשל צמצומים .  בין היתר ,  טוענת המעסיקה ,  כי בגילה היא זכאית לקבל פנסיה .  ואולם העובדת אינה רוצה לפרוש ,  אלא להמשיך לעבוד ולצבור זכויות נוספות עד גיל 67 .  גיל פרישה נמוך יותר לנשים הוא תירוץ טוב עבור מעסיקים רבים לפיטוריהן בעת משבר .  זה זול יותר .  יש לקוות שנעמת אינה פועלת כך עקב היותה מעסיקה של נשים רבות .  הנצחת גיל הפרישה הנמוך יותר לנשים הוא בעוכריהן .  המאבק של נעמת צריך להתמקד בקידום השוויון לנשים במעגל העבודה באופן שהן ירצו למצות את מקסימום האפשרות לעבוד ,  להשתכר ולצבור זכויות לעת פרישה .  הכותבת היתה יו"ר נעמת

נעמת - אל תפגעי בנשים העובדות 
פנסיה

