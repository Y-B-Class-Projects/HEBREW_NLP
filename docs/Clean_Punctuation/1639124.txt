ניוז קורפ היכתה התחזיות הודות לסרט  " אווטאר ":  רווח רבעוני של יותר מרבע מיליארד דולר
מניית ענקית המדיה של רופרט מרדוק עולה ב-3% במסחר לאחר הסגירה אחרי שעלתה על תחזית רווח והמכירות
ענקית המדיה  ,  שבשליטת רופרט מרדוק ,  דיווחה היום על רווח רבעוני של יותר מרבע מיליארד דולר הודות להצלחתו המסחררת של סרט המדע הבדיוני  " אווטאר "  - הסרט המכניס בהיסטוריה - וצמיחה בהכנסות ערוצי הטלוויזיה פוקס .  ניוז קורפ ,  שבבעלותה גם חברת דאו ג'ונס המוציאה לאור את העיתון  " וול סטריט ג'ורנל ",  רשמה ברבעון שהסתיים בסוף דצמבר ,  שהוא רבעון הכספים השני של החברה ,  רווח נקי של 254 מיליון דולר ,  או 10 סנט למניה ,  לעומת הפסד של 6.42 מיליארד דולר ,  או הפסד של 2.45 דולר למניה ,  בתקופה המקבילה בשנה הקודמת .  בניכוי סעיפים חד פעמיים רשמה החברה רווח רבעוני של 25 סנט למניה - חמישה סנט מעל לתחזיות האנליסטים.הכנסות ניוז קורפ ,  שבראשה עומד היו"ר והמנכ"ל רופרט מרדוק ,  צמחו בתקופה המדווחת ב-10% לעומת הרבעון המקביל בשנה הקודמת ,  ל-8.68 מיליארד דולר - מעל לתחזית האנליסטים להכנסות של 8.23 מיליארד דולר.מניית ניוז קורפ עולה ב-3% במסחר לאחר הסגירה ,  אחרי שסיימה את שעות המסחר הרגילות בוול סטריט בעלייה של כ-2.5% .  הסרט  " אווטאר ",  אשר לפי דיווחים בתקשורת השקיעו אולפני הקולנוע פוקס בהפקתו 237 מיליון דולר ,  הפך בשבוע שעבר לסרט המכניס ביותר מעולם לאחר שגרף יותר משני מיליארד דולר ממכירת כרטיסים בקופות בתי הקולנוע ברחבי תבל .  הסרט גם מועמד לפרס האוסקר בתשע קטגוריות .  שורה של אנליסטים העלו אתמול את תחזיות הרווח לניוז קורפ הודות להצלחתו של  " אווטאר ".  האנליסט בנג'מין סווינבורן ממורגן סטנלי העלה את תחזית הרווח לניוז קורפ בשנת הכספים 2010 ,  המסתיימת בסוף חודש יוני ,  מ-78 סנט למניה ל-85 סנט למניה .  סווינבורן העריך כי  " אווטאר "  יתרום בין 350 ל-375 מיליון דור לרווחי ניוז קורפ .  האנליסט דאג קרוץ מבית ההשקעות cowen העלה אף הוא את תחזית הרווח וההכנסות השנתיות של ניוז קורפ בעקבות הצלחת  " אווטאר ".  קרוץ העלה את תחזית הרווח השנתי מ-80 סנט למניה ל-87 סנט למניה ,  ואת תחזית ההכנסות השנתית מ-31.1 מיליארד דולר ל-31.6 מיליארד דולר .  עוד ציין כי השפעת הצלחתו של  " אווטאר "  תבוא לידי ביטוי בתוצאותיה הכספיות של ניוז קורפ ברבעון הכספים השלישי שלה ,  אשר מסתיים בסוף חודש מארס ,  יותר מאשר בתוצאות רבעון הכספים השני ,  שאת תוצאותיו פירסמה היום .  בחודש נובמבר ,  העריך מרדוק כי נרשם שיפור משמעותי בפעילות הטלוויזיה של ניוז קורפ בארה"ב ברבעון הרביעי של 2009 ,  וכי חל שיפור במגמות הפרסום בערוצי הטלוויזיה פוקס .
 
ניוז קורפ היכתה התחזיות הודות לסרט  " אווטאר ":  רווח רבעוני של יותר מרבע מיליארד דולר
מניית ענקית המדיה של רופרט מרדוק עולה ב-3% במסחר לאחר הסגירה אחרי שעלתה על תחזית רווח והמכירות

