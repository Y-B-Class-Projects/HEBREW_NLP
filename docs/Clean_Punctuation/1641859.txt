יולי אדלשטיין : " אם המצב ברשות השידור לא ישתנה היא תקרוס "
" אם הצדדים יפסיקו  " להתקשקש "  ניתן יהי הלהגיע להסדר תוך חצי שעה "  אמר את הדברים בראיון ברשת ב '
" אפשר להתאבד כדי להגיע להסכם ,  אבל זה כבר יהיה מאוחר מדי .  לא יכול להיות שכולנו נממן את הרשות ונקבל בחזרה עיצומים ועוד עיצומים .  זה לא יימשך וזה לא איום זה באחריות "  - כך אמר היום בצהריים השר הממונה על ביצוע חוק רשות השידור ,  יולי אדלשטיין ,  בראיון לאסתי פרז ברשת ב'.אדלשטיין הסביר כי אינו נוהג להתראיין בכלי התקשורת של רשות השידור אבל  " נסיבות חריגות מחייבות התנהגות חריגה ".  הוא הוסיף כי  " מתנהל משא ומתן בין ההנהלה לוועדי העובדים וזה הגיע כבר לשלב שבו אדם סביר כבר לא מבין על מה מתנהל המשא ומתן .  רוב הנקודות סוכמו מזמן ,  וכרגע זה קרב אקדחים שהביא למצב הנוכחי ,  כמעט אנדרלומוסיה .  אנשים לא מקבלים תמורה ראויה לאגרה ". פרז דאגה לייצוג טענות עובדי הרשות ואמרה כי  " ועדי הרדיו אומרים שהרפורמה דרקונית ופוגעת פגיעה קשה בכוח האדם - גם במשכורות וגם בפנסיה .  הם עובדים פה שנים ומוכנים לרפורמה אבל לא כזאת שתחנוק אותם ".  אדלשטיין השיב כי  " אף אחד לא חונק פה אף אחד .  אין משא ומתן קל .  אני לא חולק על זכות המחאה ועל זכות של עובד להיאבק על זכויות ,  אך יחד עם זה חייב לומר שהביטוי הידוע 'תחתי אני קודח פה' מקבל משמעות חדשה ". אדלשטיין אמר כי בקרוב יגיע אמנון דיק לתפקיד יו"ר הרשות ,  ופרז שאלה מה יקרה עד להגעת דיק והשלמת הרפורמה .  על כך ענה אדלשטיין כי  " עד אז הרשות תקרוס .  אני אומר לך .  כל מי שכרגע מנהל משא ומתן על זכותו להרוויח שקל או שניים - עוד 5 שנים יגזול פרנסה מעצמו בסופו של דבר .  המצב גורם לכך שאנחנו פשוט נגרום במו ידנו לקריסת השידור הציבורי - המאזינים יברחו ,  הצופים יברחו סופית ,  ואחרי זה ,  עם כל הכוונות הטובות ,  אי אפשר יהיה לחזור חזרה ".  אדלשטיין הוסיף כי לדעתו אם הצדדים יפסיקו  " להתקשקש "  ניתן יהי הלהגיע להסדר תוך חצי שעה.פרז שאלה האם  " נכון שאתה מתכוון ביום ראשון להעביר הצעת חוק להעביר את הרשות לכונס נכסים או שזה חלק מהמסע איומים ".  אדלשטיין השיב כי  " אין מסע איומים אף אחד לא מעוניין לאיים .  אני לא יודע מה יהי הביום ראשון אני יודע שאם הדברים יימשכו ונהפוך לרדיו וטלוויזיה במעגל סגור כנראה יהיו גם צעדים דרסטיים .  אני לא אילחם כדי שישלמו את האגרה ולהזרים עוד כסף ,  ואנחנו נשמע שאי אפשר לשדר ,  לא יהיה מבזק ,  ראיון ,  טלפון ושידור מחזורי .  מי שקודח כרגע יטביע את כל הספינה ". 

יולי אדלשטיין : " אם המצב ברשות השידור לא ישתנה היא תקרוס "
" אם הצדדים יפסיקו  " להתקשקש "  ניתן יהי הלהגיע להסדר תוך חצי שעה "  אמר את הדברים בראיון ברשת ב'

