חג פסח עגום לעובדי וריסיין בישראל :  כ-15 עובדים פוטרו ,  המשך פיתוח המוצר הועבר לארה"ב
העובדים קיבלו הודעה ביום רביעי האחרון ;  לחלקם הוצע לעבור לארה"ב במסגרת רילוקיישן
חג פסח עצוב לעובדי מרכז הפיתוח של וריסיין בישראל .  ל-themarker נודע כי החברה האמריקאית החליטה להעביר את המשך פיתוח המוצר מישראל לארה"ב ולחסל את המרכז המקומי .  גורם המעורה בפרטים אמר כי כ-30 עובדים פוטרו .  גורם אחר ציין המספר נמוך במחצית ועומד על כ-15 עובדים .  לחלק מהעובדים הישראלים הוצע לעבור לארה"ב  ( רילוקיישן )  .  כך או כך ,  מדובר בסיום עגום למרכז הפיתוח שהחל לפעול מאז אוקטובר 2006 ,  אז רכשה וריסיין ,  המנהלת רישום אתרים באינטרנט ,  את סנפסנטריק  ( snapcentric )  הישראלית ,  חברה פרטית המספקת פתרונות זיהוי הונאה מקוונים ,  תמורת 12 מיליון דולר .  סנפסנטריק ,  שמשרדיה הישראלים מוקמו בכפר סבא ,  בעוד שמטה החברה נמצא בקליפורניה ,  סיפקה מערכת מעקב בזמן אמת של זיהוי משתמשים ועסקות שנועדה למנוע גניבות זהות והונאות באינטרנט .  היא פעלה בתחום הדומה לזה של סאיוטה הישראלית שנמכרה ל-rsa.עובדי החברה קיבלו הודעה ביום רביעי האחרון על סגירת מרכז הפיתוח בכפר סבא .  לטענת הגורם ,  המוצר היה באיכות טובה ,  אבל המכירות שלו בישראל לא התרוממו באופן מספק .  את מרכז הפיתוח של וריסיין מנהל בישראל אורן גרוס ,  שסירב להגיב לידיעה באופן רשמי .
 
חג פסח עגום לעובדי וריסיין בישראל :  כ-15 עובדים פוטרו ,  המשך פיתוח המוצר הועבר לארה"ב
העובדים קיבלו הודעה ביום רביעי האחרון ;  לחלקם הוצע לעבור לארה"ב במסגרת רילוקיישן

