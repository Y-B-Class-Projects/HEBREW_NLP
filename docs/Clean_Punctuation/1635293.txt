11 ימים לאחר הרעש צעיר חולץ מההריסות
כוחות חילוץ מצרפת איתרו צעיר בן 23 קבור תחת הריסות חנות ירקות .  הצעיר חולץ ומצבו טוב .  אלוף פיקוד העורף העריך כי המשלחת הישראלית בהאיטי תשוב בקרוב ארצה
 ( צילום :  רויטרס .  עריכה :  יאיר דניאל ) 
11 ימים לאחר רעש האדמה הגדול שפקד את האיטי ,  כוחות החילוץ עדיין מוצאים ניצולים בחיים .  הערב  ( שבת )  כוחות חילוץ מצרפת איתרו צעיר בן 23 קבור תחת הריסות חנות ירקות .  הצעיר חולץ ומצבו הבריאותי טוב .  
ממשלת האיטי הודיעה כי שלב החילוץ וההצלה יופסק .  צוותי חילוץ מכל העולם הצליחו לחלץ מההריסות כ-132 בני אדם לאחר רעידת האדמה לפני כשבועיים .  עם זאת ,  הסיוע ההומניטארי למדינה יימשך .
 אלוף פיקוד העורף יאיר גולן העריך כי המשלחת הישראלית בהאיטי תשוב בקרוב ארצה .  לדברי גולן ,  מחר יקיימו ראשי המשלחת בהאיטי הערכת מצב ,  זאת בעקבות פתיחת מספר בתי חולים של האמריקאיים והצלב האדום הצפויים להתחיל את פעילותם מחר . " הסיוע שלנו הוא טיפה בים אך איפה שאנחנו מצליחים לעזור הוא חשוב .  נקיים הפקת לקחים מהאירוע למקרה דומה בישראל .  צריך לזכור שאנחנו לא מדינת עולם שלישי ויש כאן מערכת רפואית אך עדיין ניתן ללמוד לקחים ". 
אמש כוחות החילוץ של פיקוד העורף חילצו תושב האיטי בן 22 .  האיש חולץ כשהוא פצוע באורח בינוני מבין הריסות בניין בן 3 קומות סמוך לבניין הנשיאות ההרוס בדרום העיר .  
התושב קיבל טיפול רפואי במקום על ידי צוות הרפואה הישראלי ופונה במצב יציב לבית החולים שהקימה המשלחת להמשך קבלת הטיפול .  עד כה חילצו הכוחות הישראלים שני בני אדם וסייעו למשלחת אחרת לחלץ אדם נוסף .
 בתוך כך שר הרווחה יצחק הרצוג הנחה את מנכ"ל משרדו לבדוק את האפשרות לאימוץ ילדים יתומים מהאיטי על פי האמנות הבינלאומיות וחוק האימוץ הבן ארצי .  שגריר ישראל בהאיטי ,  עמוס רדיאן ,  התבקש לבדוק עם ממשלת האיטי את סוגיית האימוץ .  הנחיית משרד הרווחה מגיעה על רקע פניות של ישראלים רבים אשר הביעו רצון לאמץ ילדים יתומים מהאיטי .  
ההערכה היא כי בתוך מספר שבועות יינתנו האישורים לגבי האימוץ מצד הממשל בהאיטי ,  ושבתוך כמה חודשים יגיעו הילדים ארצה .  הרצוג אמר לוואלה !  חדשות כי  " סוכנות הילדים של האו"ם ,  יוניצ"ף ,  דרשה מהממשלות המבקשות לאמץ ילדים להקפיד בראש ובראשונה על איחוד משפחות לפני ביצוע האימוץ .  נעשה את המאמץ למען האיטי ולמען המשפחות הישראליות המבקשות לאמץ ילדים ".  בעקבות כך כינס הרצוג דיון מיוחד והטיל על מנכ"ל משרד הרווחה ,  נחום איצקוביץ ,  לרכז את הפעילות בנושא .  ככל הנראה ,  סדר גודל האימוץ המדובר מוערך בכמה עשרות ילדים ,  מתוך כמאתיים ילדים המגיעים לאימוץ בישראל בשנה .
 עדכון ראשון :  19:06

11 ימים לאחר הרעש צעיר חולץ מההריסות
כוחות חילוץ מצרפת איתרו צעיר בן 23 קבור תחת הריסות חנות ירקות .  הצעיר חולץ ומצבו טוב .  אלוף פיקוד העורף העריך כי המשלחת הישראלית בהאיטי תשוב בקרוב ארצה

