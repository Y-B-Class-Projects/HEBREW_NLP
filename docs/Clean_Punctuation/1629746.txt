מסביב לעולם בשבוע - אובמה אייקון אופנה
ברק אובמה מככב בפרסומת ללא ידיעתו ,  המגדל הגבוה בעולם קם בדובאי והנסיכים וויליאם והארי זוכים לפרגון בציור משותף ראשון
שלג רב ,  מזג אויר מקפיא וקרח בכל פינה אפשרית גרמו השבוע לבלאגן במערכות התחבורה ברחבי בריטניה .  שדות תעופה נסגרו ,  רכבות ביטלו קוי נסיעה וכלי רכב מצאו עצמם תקועים בפקקי ענק .  לתרנגולות בהלפרבי שבצפון אנגליה הקרח דווקא לא ממש הפריע
במשך 22 שעות התבצרו שני חמושים ממחתרת טרור פקיסטנית בבית מלון במרכז קשמיר ,  לאחר שתקפו קודם לכן תחנת משטרה מקומית .  השניים אף העלו באש את המלון בכדי להקשות על כוחות הביטחון מלחדור אליו ,  אולם לאחר קרב יריות ממושך הם נורו למוות ,  אחרי שהספיקו להרוג שוטר ואזרח
828 מטרים מעל לנסיכות דובאי מתנוסס לו החל מהשבוע המגדל הגבוה בעולם ,  ה"בורג' חליפה "   ( מגדל חליפה ,  על שמו של נשיא איחוד האמירויות הערביות )  .  בבניין יש 160 קומות ,  כאשר בקומה ה-124 ממוקמת עמדת תצפית ,  המשקיפה על כל האמירות .  בשאר הקומות ישנם משרדים מפוארים ,  דירות יוקרה ומתקנים מתקדמים בתחום תרבות הפנאי .  בנוסף ,  הותקנה בו מערכת מעליות מתקדמת .  מהירות המעלית היא 10 מטרים בשנייה ומקומת הקרקע ועד לקומה ה-124 ניתן להגיע ב-60 שניות בלבד .  בתפוסה מלאה יכולים כ-12 אלף בני אדם להיכנס למגדל ,  שעלות בנייתו היתה כמיליארד וחצי דולר
במשך כל השבוע פלט הר הגעש נימולגירה שבקונגו לבה ,  סלעים וגזים רעילים .  הרשויות במדינה חוששות שאזרחים רבים ימותו כתוצאה מהאוויר המזוהם והרעל שחודר לקרקע ומרעיל את הירקות והפירות הגדלים באזור
אלוף הסומו יליד מונגוליה ,  יוקוזונה אסאשורייה בידר את ההמונים בטוקיו בהופעת ענק לכבוד השנה החדשה .  כך זה נראה
מאמין סיקי יורק אש במהלך מצעד דתי בהודו שנערך לכבוד יום הולדתו של הגורו גובינד סינג ,  הגורו העשירי והאחרון לפי האמונה הסיקית .  גובינד סינג היה לוחם ומנהיג דת ,  שאיחד את עדת הסיקים והפך את יחידות הלוחמים לצבא מאורגן .  ב-1708 הותקף ונדקר .  בעודו גוסס ,  וללא יורש להמשיך את דרכו ,  הוא הצהיר על ספר ה"אדי גראנת' "  כיורשו הרוחני והנצחי ובכך אפשר את המשכיות המסורת ומנע קרבות ירושה
בסין ציינו השבוע את פסטיבל הקרח והשלג המסורתי .  מכיוון שגם התעמלות יוגה היא מסורת סינית עתיקה ,  הנשים היחפות לא ויתרו על שואו פיזי מרשים בקור .
 הנוצרים בבולגריה מאמינים שאם ירקדו בתוך נהר קפוא בחג ההתגלות ,  הדבר יבטיח להם בריאות טובה במהלך השנה הקרובה
הגשמים שירדו באלבניה במהלך השבוע הציפו את הרחובות בכפר קון והפריעו לתושבת מקומית בניקיונות השבועיים
הדיוקן המשותף הראשון של הנסיכים הבריטים וויליאם והארי הוצג לראווה במוזיאון הפורטרטים הלאומי בלונדון .  שני האחים צוירו בלבוש צבאי רשמי ,  אך האמנית ניקי פיליפס בחרה לציירם מתלוצצים על רקע הספריה ב"בית קלרנס ",  שבו הם מתגוררים מאז 2002 .  פיליפס הסבירה כי רצתה להעניק למתבונן בציור  " הצצה אל מאחורי הקלעים ולהראות את ההיבט האנושי באחריות המלכותית "
 חברת שבט הדני תוקפים את שבט הדאמל בכפר קוואקי שבאינדונזיה .  הקרבות פרצו לאחר שהשבט הדאמלי סרב לשלם קנס כפיצוי על אונס של חברת שבט הדני על ידי חבר שבטם .  בקרבות נהרג אדם אחד ונפצעו 50 נוספים .
 תמונה של נשיא ארצות הברית ברק אובמה מבקר בחומה הסינית הפך למודעת פרסום בטיימס סקוור בניו יורק ,  לאחר שחברת  " ווטרפרופ "  זיהתה כי הנשיא בחר ללבוש מעיל מתוצרתה במהלך הביקור .  השימוש בתמונה עורר כעס בבית הלבן ,  כיוון שלא נהוג להשתמש בדיוקן הנשיא בפרסומות ,  בוודאי שלא רשותו ואישורו .  בחברת המעילים טוענים כי הזכויות על התמונה שייכות לסוכנות הידיעות AP ,  שצילמה את התמונה בסין במהלך הביקור וכי אין כאן כל ניסיון ליצור רושם כאילו הנשיא מעודד את קניית המוצר .  מנהל החברה סיכם את הנושא כשאמר  " זה פשוט מעיל יפה מאוד ,  על גבר נאה מאוד "
 
מסביב לעולם בשבוע - אובמה אייקון אופנה
ברק אובמה מככב בפרסומת ללא ידיעתו ,  המגדל הגבוה בעולם קם בדובאי והנסיכים וויליאם והארי זוכים לפרגון בציור משותף ראשון

