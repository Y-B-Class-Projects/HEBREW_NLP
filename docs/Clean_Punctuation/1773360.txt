גרנט : " לא הוגן ששיחקנו פעמיים תוך 48 שעות "
 מנג'ר ווסטהאם כעס אחרי התיקו מול אברטון : " הם לא שיחקו שני משחקים ביומיים ",  והחמיא : " מרוצה מאוד מהלחימה של שחקניי "
 ווסטהאם הציגה הערב  ( שלישי )  משחק בינוני במיוחד ולא הצליחה להשיג ניצחון שני ברציפות ,  כשסיימה בתיקו 1:1 בבית מול אברטון .  הפטישים הציגו משחק נרפה במיוחד במרכז השדה ונותרו במקום ה-19 והלפני אחרון גם לאחר המחזור ה-20 בליגה .  המנג'ר שלה ,  אברהם גרנט ,  מחכה בינתיים לחיזוק במרכז השדה כשסטיב סידוול הוא מי שאמור למלא את החלל שיש לווסטהאם בקישור . " אני לא יודע ,  זה לא התחום שלי ",  אמר גרנט לגבי תהליך העברתו של סידוול , " אני מעוניין בסידוול מפני שהיום לא היה לנו אף קשר על הספסל ". 
גרנט המשיך : " אנחנו צריכים להיות מעט יותר חזקים בכמה תחומים ,  במיוחד כשיש לנו כל כך הרבה פצועים .  אנחנו עושים הכל על מנת להחתים מספר שחקנים שיהפכו את הסגל לחזק יותר ".  גרנט היה מרוצה במיוחד מהיכולת ומהמאמצים שהשקיעו שחקניו 48 שעות לאחר שניצחו 1:3 את פולהאם . " אני מרוצה מאוד מהמאמץ של השחקנים שלי ,  זה לא קל לשחק שני משחקים תוך 48 שעות כשחצי מהסגל פצוע .  כמה שחקנים ששיחקו היום ,  לא היו משחקים במצב רגיל ,  אבל הם נתנו הכל .  זה לא הוגן שקבוצה אחת שיחקה פעמיים תוך 48 שעות ,  בעוד קבוצה אחרת לא שיחקה ". 
קשר הפטישים סקוט פארקר ,  שנבחר לשחקן המצטיין ,  הוסיף : " אני חושב שהביטחון היה לצידנו כל השנה .  ישנם זמנים שהכל הופך להיות גבולי וקשה וזה מגיע בעיקר בגלל מצבנו בליגה .  זה לא הולך לזרום מבחינתנו כל הזמן ,  אבל אנחנו בטוחים בעצמנו ".  פארקר התייחס לכך שווסטהאם לא הצליחה לשמור על יתרון : " אחרי שהובלנו 0:1 כמובן שזה קצת מאכזב שלא ניצחנו היום .  אבל הגענו אחרי תוצאה טובה מול פולהאם ולא הפסדנו ,  שזה חשוב מאוד .  יש לנו משחק חשוב מאוד בסוף השבוע  ( מול וולבס )  .  זה משהו שאנחנו צריכים לבנות עליו ויש כמה דברים חיוביים שצריך לקחת מהמשחק היום .  היינו קצת חסרי ריכוז לפני המחצית והם כבשו ,  אבל היו גם דברים חיוביים ". 

גרנט : " לא הוגן ששיחקנו פעמיים תוך 48 שעות "
 מנג'ר ווסטהאם כעס אחרי התיקו מול אברטון : " הם לא שיחקו שני משחקים ביומיים ",  והחמיא : " מרוצה מאוד מהלחימה של שחקניי "
 
