שופרסל מעריכה :  שווי חברת השוק הסיטונאי - 513 מיליון שקל
שופרסל מחזיקה ב-2.1% ממניות החברה ;  שותפות כרטיסי האשראי של שופרסל ,  פז ולאומי קארד הוערכה ב-155 מ' ש'
 >  >  שוויה של חברת שוק סיטונאי לתוצרת חקלאית בתל אביב  ( השוק הסיטונאי )  מגיע ל-513 מיליון שקל - כך עולה מהדו"חות הכספיים של חברת שופרסל שפורסמו ביום רביעי שעבר .  חברת השוק הסיטונאי מחזיקה ב-75% ממתחם השוק הסיטונאי בתל אביב וב-25% הנותרים מחזיקה עיריית תל אביב .  חברת שופרסל מחזיקה ב-2.1% ממניותיה של החברה .  מניות אלו רשומות במאזנה של שופרסל כנכס פיננסי זמין למכירה בשווי של 11 מיליון שקל נכון לסוף דצמבר 2009 ,  שגוזר שווי של 513 מיליון שקל לחברה כולה .  שופרסל מזמינה הערכת שווי משמאי פעם בשנה לשם קביעת שוויו ההוגן של הנכס בדו"ח הכספי השנתי .  השמאות הקודמת של הנכס בסוף 2008 קבעה את שוויה של חברת השוק הסיטונאי ב-373 מיליון שקל .  שלמה זהר ,  סמנכ"ל הכספים של שופרסל ,  ציין שהערכת השמאי מתחשבת בהיטלי ההשבחה שחברת השוק הסיטונאי תשלם בעקבות מכירת הנכס .  מתחם השוק הסיטונאי כולל 55 דונם בין הרחובות קרליבך ,  חשמונאים ודרך בגין בתל אביב .  תוכנית בניין עיר מתירה לבנות על השטח 1,800 דירות ,  מרכז מסחרי של 32 אלף מ"ר ושטחים ציבוריים גדולים ,  כולל פארק של 14 דונם ,  מוסדות ובתי ספר .  מבני הציבור מוקמים על שטחה של חברת השוק הסיטונאי ,  אך על חשבונה של עיריית תל אביב .  חברת השוק הסיטונאי מנהלת מו"מ עם קבוצת סוהו על רכישת הקרקע במתחם .  קבוצת סוהו כוללת 5 חברות :  שיכון ובינוי ,  אביב ,  אמות ,  יורוקום נדל"ן וקנדה ישראל .  הדו"חות הכספיים של שופרסל מגלים עוד כי שוויה של שופרסל פיננסים ,  השותפות של שופרסל  ( 64% )  ,  חברת פז  ( 20% )  ולאומי קארד  ( 16% )  ,  עלה ל-155 מיליון שקל נכון לסוף 2009 .  השותפות מנפיקה כרטיס אשראי ,  שמעניק הטבות ללקוחות במרבית סניפי שופרסל ובתחנות התדלוק של פז ,  שעומדים בתנאי סף מסוימים ,  וכן מסגרת אשראי חוץ-בנקאית .  השותפות נהנית משלושה מקורות הכנסה :  מרווח ריבית על האשראי שהיא מעמידה ללקוחותיה ,  החזר עמלות סליקה על עסקות שנעשות באמצעות הכרטיס ,  וכן תשלומים בגין הנפקת הכרטיס ודמי חבר .  זהר אמר שהיקף העסקות שמתבצעות באמצעות כרטיסי אשראי בישראל מגיע ל-2,000 שקל לכרטיס בממוצע בחודש ,  כך שהשותפות סולקת עסקות בקצב חודשי של 650 מיליון שקל בסניפיה של שופרסל ובתחנות התדלוק של פז .  מספר כרטיסי האשראי שהונפקו בידי השותפות הגיע ל-332 אלף נכון לסוף 2009 בהשוואה ל-224 אלף כרטיסים בסוף 2008 ו-130 אלף כרטיסים בסוף 2007 .  השותפות עברה לרווח של מיליון שקל ב-2009 ,  בהשוואה להפסד של 14 מיליון שקל ב-2008 והפסד של 26 מיליון שקל ב-2007 .  לפי הסכם השותפות ,  קיבלה שופרסל אופציית רכש  ( call )  ,  ואילו פז ולאומי קארד קיבלו אופציית מכר  ( put )  לרכוש את יתרת הזכויות בשותפות בכל מועד עד תום עשר שנים מהחתימה על הסכם הקמת השותפות ,  כלומר עד יולי 2016 .  לפי התקינה של החשבונאות הבינלאומית  ( ifrs )  ,  אופציית המכר שיש בידי פז ולאומי קארד נחשבת כהתחייבות שעל שופרסל להעריך את שוויה ההוגן .  הדו"חות הכספיים מגלים ששופרסל העריכה את ההתחייבות לרכוש 36% מהזכויות בשותפות ב-56 מיליון שקל נכון לסוף 2009 .  שווי זה משקף ערך של 155 מיליון שקל לשותפות כרטיסי האשראי בסוף 2009 ,  בהשוואה ל-108 מיליון שקל בסוף 2008 ו-11 מיליון שקל בסוף 2007 .
 
שופרסל מעריכה :  שווי חברת השוק הסיטונאי - 513 מיליון שקל
שופרסל מחזיקה ב-2.1% ממניות החברה ;  שותפות כרטיסי האשראי של שופרסל ,  פז ולאומי קארד הוערכה ב-155 מ' ש'

