לאומי יסייע לדנקנר לרכוש את בניין ה-HSBC
כור ונכסים ובנין ,  חברות בת של דיסקונט השקעות מקבוצת אי.די.בי שבשליטת נוחי דנקנר ,  יקבלו מבנק לאומי הלוואה בסך של כ-210 מיליון דולר למימון העסקה
כור ונכסים ובנין ,  חברות בת של דיסקונט השקעות מקבוצת אי.די.בי שבשליטת נוחי דנקנר ,  יקבלו מבנק לאומי הלוואה בסך של כ-210 מיליון דולר למימון עסקת רכישה של בניין מטה ה-HSBC בשדרה החמישית בניו יורק .  השלמת עסקת הרכישה צפויה להתבצע במחצית אפריל 2010 .  
בנק לאומי USA יעמיד אשראי לתקופה של 10 שנים כנגד שעבוד הנכס הנרכש - הכולל שני מבנים ידועים בני 29-12 קומות בשטח בנוי כולל של כ-80 אלף מ"ר - כמו גם ,  ערבות כוללת בסך של 105 מיליון דולר בחלקים שווים משתי החברות הרוכשות ובטוחות נוספות .  
לצורך הבטחת שיעור ריבית קבוע לתקופה של 4 השנים הראשונות של תקופת האשראי ,  פעלו החברות לקיבוע הריבית על ידי לקיחת אשראי קצר מועד מלאומי ישראל ,  כנגד הפקדת פיקדון ושעבודו לטובת לאומי USA .  הסכם המחייב בדבר העמדת האשראי ,  צפוי להיחתם בתוך מספר שבועות .  

לאומי יסייע לדנקנר לרכוש את בניין ה-HSBC
כור ונכסים ובנין ,  חברות בת של דיסקונט השקעות מקבוצת אי.די.בי שבשליטת נוחי דנקנר ,  יקבלו מבנק לאומי הלוואה בסך של כ-210 מיליון דולר למימון העסקה

