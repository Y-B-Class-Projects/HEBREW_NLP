האוצר והסתדרות המורים חתמו על הסכם פנסיה ;  העלות :  200 מיליון שקל
7 שנים לאחר המעבר לפנסיה צוברת :  השכר הפנסיוני של המורים יגדל ב-1.7% ל-13.7% ;  יותר מעובדי מדינה אחרים
שבע שנים לאחר מעבר עובדי המדינה מפנסיה תקציבית לצוברת ,  הושגה בסוף השבוע הסכמה בין הסתדרות המורים למשרדי האוצר והחינוך על הגדלת השכר הפנסיוני של המורים .  עלות ההסכם מוערכת בכ-200 מיליון שקל.ההסכם הקיבוצי שנחתם מאגד את זכויות המורים עובדי המדינה בבתי הספר היסודיים וחטיבות הביניים המשתייכים להסתדרות המורים ,  בעקבות המעבר ב-2002 מפנסיה תקציבית ,  הממומנת כולה מתקציב המעביד ,  לפנסיה צוברת ,  המופרשת כל חודש על ידי המעביד והעובד.לפי ההסכם ,  המדינה תגדיל את הפרשות עובדי ההוראה הזכאים לפנסיה צוברת כך שיעמדו על 13.72% ממשכורתם החודשית במקום הפרשות של 12% כיום - כנהוג בקרב מרבית עובדי המדינה .  זאת ,  באופן רטרואקטיווי החל מ-1 לינואר 2009 על כל רכיבי השכר ,  כולל שעות נוספות ,  אך לא כולל על החזר הוצאות .  בנוסף ,  העובדים יוכלו לבחור את הסכום שברצונם להפריש לקרן הפנסיה ממשכורתם ,  בטווח של 7%.עובדי ההוראה הוותיקים ,  שהחלו את עבודתם לפני 2002 ,  והמהווים את רוב עובדי ההוראה בישראל ,  ימשיכו לקבל פנסיה תקציבית וייהנו גם הם מעלייה מסוימת בשכר הפנסיוני .  ההסכם מגדיל את ההפרשות שהם מקבלים על רכיבים לא פנסיוניים ,  כמו שעות נוספות ,  ב-8.5% ל-13.5% במקום 5% כיום .  גם זאת באופן רטרואקטיווי מה-1 בינואר 2009 .  הפרשות הפנסיה על החזר ההוצאות של העובדים הללו ימשיכו לעמוד על 5%.מקורות בהסתדרות אומרים כי להסכם יש  " השלכות ענק "  על מערכת ההוראה בישראל ומעמד המורה ומגדירים אותו כאחד מהישגיה הגדולים של ההסתדרות .  הסתדרות המורים מאגדת כ-90 אלף עובדים אך לפי הערכות רק 15-20 אלף מהם זכאים לפנסיה צוברת .  בשנים הבאות ,  כאשר יגויסו מורים חדשים ,  משמעות ההסכם תגדל.הסתדרות המורים התנגדה ב-2002 להסכמת ההסתדרות הכללית למעבר לפנסיה הצוברת ופנתה לבג"ץ .  הנושא נדון בבג"ץ עד 2006 ,  אז הורה בג"ץ להחזירו למשא ומתן בין הסתדרות המורים למשרדי האוצר והחינוך .  מזכ"ל הסתדרות המורים ,  יוסי וסרמן ,  אמר כי  " ההסכם הוא שלב נוסף לשיפור מעמדו של איש ההוראה במערכת החינוך הישראלית ". 

האוצר והסתדרות המורים חתמו על הסכם פנסיה ;  העלות :  200 מיליון שקל
7 שנים לאחר המעבר לפנסיה צוברת :  השכר הפנסיוני של המורים יגדל ב-1.7% ל-13.7% ;  יותר מעובדי מדינה אחרים

