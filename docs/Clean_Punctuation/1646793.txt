מקצצים את סמכויות הממונה על ההיטלים :  גם החלטות ביניים יועברו לאישור שר התמ"ת
התנהלות תמוהה של הממונה בהחלטותיו הביאה את הנהלת משרד התמ"ת להחלטה על שינוי החוק
משרד התמ"ת ומשרד האוצר הסכימו על שינוי חוק היטלי סחר ואמצעי הגנה ,  כך שבשיקוליו יינתן מקום לאינטרסים רחבים דוגמת תחרות במשק ויחסי חוץ פוליטים ואסטרטגים.טיוטת הצעת החוק שגיבשו שני המשרדים ,  ביוזמת מנכ"ל משרד התמ"ת שרון קדמי ,  קובעת כי מעתה יידרש הממונה על היטלי הסחר לקבל את אישור שר התמ"ת גם להמלצות ביניים שיגיש בדבר הטלת ערובה זמנית על יבוא מתחרה .  עד כה חייב החוק את הממונה לקבל את אישור שרי התמ"ת והאוצר רק להחלטה סופית על הטלת היטלים .  כמו כן ,  יחוייב הממונה על ההיטלים להתייעץ עם יו"ר הוועדה המייעצת לפני שיחליט על הפקדת ערובה זמנית במסגרת חקירותיו.שינוי נוסף ,  יגביל את שר התמ"ת להתייחס תוך 15 יום להמלצות במקרים בהם נדרש אישורו .  חברות ישראליות יכולות להתלונן נגד יבוא שיוצר להן בעייה תחרותית קשה .  הממונה על ההיטלים במשרד התמ"ת אמור לבדוק ,  אם היבוא חוקי ,  או שהוא מתבצע תוך הפרת כללי הסחר הבינלאומי .  יבוא שאינו חוקי ,  הוא יבוא מסובסד או יבוא במחירים הנמוכים מאלה שבארץ היצור  ( היצף )  ,  הפוגעים בתעשיה במדינה המייבאת.כיום ,  בדיקות הממונה נמשכות חודשים ארוכים .  בשלב בו מסתיימות בדיקות הביניים הראשוניות ,  הוא רשאי לקבל החלטה על הפקדת ערובה זמנית על ידי היבואנים ,  אשר תחולט אם יתברר שהיבוא אינו חוקי ויש להטיל עליו היטל .  בתום הבדיקה המלאה מתקבלת החלטה אם להטיל היטל על היבוא ,  ובאיזה שיעור.החוק קובע ,  כי שיקולי הממונה יתבססו על חישובים כלכליים בלבד ,  ואינו מסמיך או מחייב אותו לשקול שיקולים רחבים יותר ,  דוגמת השפעה על התחרות במשק או יחסי החוץ של ישראל .  עד כה ,  איפשר החוק חופש פעולה מלא לממונה על ההיטלים בשלב הביניים .  רק בשלב ההחלטה הסופית נדרשו אישורים משרי האוצר והתמ"ת ומהכנסת.בשנה האחרונה קיבל הממונה על ההיטלים ראובן פסח ,  כמה החלטות שעוררו ביקורת חריגה .  החלטה ראשונה היתה להטיל ערובה זמנית על יבוא ברזל מטורקיה ,  שליבתה את המתיחות השוררת ממילא בין המדינות .  בהמשך החליט להטיל ערובה זמנית על יבוא ניילון נצמד לתעשיה מכמה מדינות ,  בהן טורקיה .  בנוסף ,  החליט פסח להטיל ערובה זמנית על יבוא נייר חום לארץ ,  לבקשת נייר חדרה המוכרזת מונופול בתחום .  פסח התעלם ממכתב שקיבל מהממונה על ההגבלים העסקיים רונית קן ,  לפיו היבוא הוא התחרות היחידה לנייר חדרה .  עוד ציינה קן במכתבה ,  כי כמה חודשים קודם לכן אושר לנייר חדרה מיזוג עם חברה אחרת על בסיס התחרות מהיבוא .  פסח גם הרחיב את ההיטל על חברות מכלל האיחוד האירופי ,  אף שנייר חדרה לא ביקשה זאת .  ההתנהלות התמוהה בנושא הביאה את הנהלת משרד התמ"ת להחלטה על שינוי החוק .
 
מקצצים את סמכויות הממונה על ההיטלים :  גם החלטות ביניים יועברו לאישור שר התמ"ת
התנהלות תמוהה של הממונה בהחלטותיו הביאה את הנהלת משרד התמ"ת להחלטה על שינוי החוק

