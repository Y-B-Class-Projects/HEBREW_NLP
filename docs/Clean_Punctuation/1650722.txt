התלהבות בבורסה :  מניית אקספון זינקה אתמול ב-43%
אקספון הודיעה בסוף השבוע שהחברה זכתה במכרז בארה"ב בשווי 63 מיליון שקל .  אקספון 018 הישראלית נמכרה לחברת מרתון טלקום
 >  >  מניית אקספון זינקה אתמול ב-43% בבורסת תל אביב .  העלייה הגיעה לאחר שאקספון האמריקאית ,  החברה האם של אקספון הישראלית ,  הודיעה לבורסה על מכרז ענק בו זכתה החברה בארה"ב להנחת תשתיות תקשורת בהיקף של 63 מיליון דולר .  ממשלת ארה"ב כחלק ממדיניות הנשיא ברק אובמה ,  מבצעת בימים אלה השקעות עתק בפרישת תשתיות של סיבים אופטיים בכל רחבי ארה"ב .  הממשל האמריקאי עושה זאת באמצעות מענקים והלוואות לחברות תקשורת ותשתית .  אקספון זכתה במכרז כזה בשווי של 63 מיליון דולר .  28 מיליון דולר יינתנו לחברה כמענק ועוד 35 מיליון דולר יינתנו לאקספון כהלוואה .  אקספון פועלת בטקסס כחברת תקשורת המספקת שירותי טריפל :  אינטרנט ,  טלפון וטלוויזיה ,  ושם גם תבצע את הפרויקט הלאומי ,  בתשע עיירות שבהן שירותי האינטרנט בסיסיים מאוד .  במקביל ,  מאשרת אקספון העולמית בהודעה לבורסה שהחברה האם מוכרת את חברת הבת הישראלית - אקספון 018 ,  הפועלת בשוק השיחות הבינלאומיות - כפי שנחשף ב-themarker .  בהודעה נכתב כי אקספון העולמית חתמה על מזכר הבנות למכירת החברה הישראלית למרתון טלקום של איש העסקים חזי בצלאל .  כעת מתחיל הליך בדיקת נאותות של מרתון טלקום באקספון .  סכום העסקה הצפויה טרם פורסם . " הזכייה במכרז משנה לגמרי את החברה ",  מסר אתמול גיא ניסנסון ,  בעל המניות באקספון .  רק 3% מהבתים בארה"ב מחוברים כיום בסיבים אופטיים וזו טכנולוגיית העתיד .  הנחושת החזיקה מעמד 100 שנה והסיבים האופטיים הולכים להיות הטכנולוגיה המובילה לשנים הבאות .  בפעילות שכבר יש לנו בסיבים אופטים אנחנו מגיעים לשיעורי רווח גולמי של 70% ". 

התלהבות בבורסה :  מניית אקספון זינקה אתמול ב-43%
אקספון הודיעה בסוף השבוע שהחברה זכתה במכרז בארה"ב בשווי 63 מיליון שקל .  אקספון 018 הישראלית נמכרה לחברת מרתון טלקום

