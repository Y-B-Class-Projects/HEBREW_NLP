חיים נתן ,  מנורה מבטחים :  הבעיה היא לא האבטלה ,  היא המובטלים
מה אפשר ללמוד מדו"ח התעסוקה שפורסם ביום שישי ,  למה הבעיה היא המובטלים העקשנים ,  האם אבטלה הינה אינדיקטור מוביל ומהי תחזית האבטלה שלנו לשנים הבאות ? 
דו"ח התעסוקה שפורסם ביום שישי היה מבלבל .  לטובת הסדר הטוב נזכיר שנתוני התעסוקה הראו על ירידה של 20,000 משרות לעומת צפי לתוספת של כ-15,000 משרות .  כמו כן שיעור האבטלה הראה על ירידה חדה ל-9.7% כשהצפי היה ל-10% אבטלה .  כיצד ייתכן ששיעור האבטלה יורד כאשר מספר המשרות יורד גם הוא ?  הבעייתיות הינה סקרי התעסוקה שמפרסם ה-bureau of labor statistics.ה-bls פשוט מפרסם שני סקרים שונים בהם התפרסמו תוצאות סותרות .  אם תוסיפו לזה את העובדה שהחודש הודיע הגוף על עדכון המודל שלו לאחור לכל שנת 2009 שם הוא גילה להפתעתו גריעה של עוד כ-577 אלף מקומות עבודה ,  אז תבינו למה גוברים הקולות שטוענים שהנתונים אינם אמינים.כבר מספר פעמים הסברתי ששיעור האבטלה מוגדר כאחוז הלא מועסקים מתוך מחפשי העבודה בפועל .  בארה"ב מחפשי העבודה בפועל מוגדרים כמי שמחפשים עבודה עד 4 שבועות ,  מהרגע שאתה מחפש עבודה מעל 4 שבועות - אתה נמחק מהמאגר.האמת שזו שיטה מצוינת להחליק את הנתונים ,  הרי ככל שהמיתון קשה יותר ,  כך המובטלים מתקשים יותר למצוא עבודה דבר שמביא לירידה בהיקף כוח מחפשי העבודה ושיעור האבטלה לא יורד במהירות הצפויה .   ( נעזר בדוגמא מספרית פשוטה :  נאמר שיש 2 עובדים ו-3 מחפשי עבודה .  כוח העבודה הינו 5 ושיעור האבטלה הינו 60% שהם 3 מתוך 5 .  נאמר ואחד מהעובדים פוטר ואחד התייאש והפסיק לחפש עבודה .  במקרה כזה כוח העבודה יירד ל-4 במקום ל-5 ,  ומספר המובטלים יישאר 3 ,  כך ששיעור האבטלה יהיה 75% ולא 80% כפי שהיה מתקיים אם לא היינו גורעים עובד אחד מכוח העבודה )  .  חייבים להודות שזו שיטה פנטסטית להוריד את שיעור האבטלה .  אם רק היו המובטלים בארה"ב פחות עקשנים ודבקים במטרה ,  כבר מזמן היינו מקבלים שיעור אבטלה של טרום משבר .. .אבל רגע של רצינות ,  מספר המובטלים למשך תקופה של יותר מ-27 שבועות הגיע ל-6.3 מיליון ,  וזה לעומת מיליון בדצמבר 2007 ,  הדבר מראה עד כמה האבטלה קשה ועמוקה .  אבל לאן האבטלה בארה"ב מתקדמת ? נהוג להתייחס לשיעור האבטלה כאל lagging indicator ,  אינדיקטור כלכלי שמפגר בעדכונו אחר הצמיחה הכלכלית .  ההיגיון מאחורי ההתייחסות הזו הוא שרק לאחר שיש צמיחה וחוזרים הביקושים ,  מתחילים העסקים לגייס כוח אדם .  את ההיגיון הבסיסי הזה מנסים לערער אלו שטוענים ששיעור האבטלה הגבוה בארה"ב מביא לכך שהאבטלה הופכת להיות leading indicator - אינדיקטור מוביל.ההיגיון מאחורי הטענה הזו הוא ששיעור האבטלה הגבוה מונע מהאזרחים לצרוך וללוות ,  שני הגלגלים שמניעים את הכלכלה האמריקאית ,  ולכן שיעור האבטלה הגבוה יביא את ארה"ב למיתון נוסף.בטרם ננסה לחשב את שיעור האבטלה לשנים הבאות ,  נראה האם ניתן להסיק משהו ממיתונים קודמים.גידול  ( קיטון )  במועסקים בארה"ב  ( אלפים ) מקור :  blsבאדום ובמודגש סימנתי את המיתונים הקודמים .  ניתן ללמוד ששיעור האבטלה גדל באיטיות ,  ומקבל תאוצה עם הזמן .  ניתן לראות שב-2002 נוספו רק כ-30 אלף משרות בממוצע לשוק ,  ובשנת 2003 נוספו 165 .  המספר גדל בשנת 2005 ו-2006 עד המיתון הנוכחי ב-דצמבר 2007 .  כמו כן ניתן לראות שבממוצע שיעור האבטלה הינו עד שינוי של כרבע מיליון מובטלים ,  ואילו במיתון הנוכחי ,  קצב איבוד העבודות החודשי כמעט והכפיל עצמו ל-450 אלף מובטלים.אם ננסה לקחת את שיעור השינוי ההיסטורי  ( הקצב הממוצע שמופיע ברקע אפור בטבלה לעיל )  ונשליך אותו על נתוני התעסוקה הנוכחיים עם התאמות מתבקשות נקבל שבסוף שנת 2010 שיעור האבטלה יהיה כ-9.2% .  כמובן שזה נובע מהעובדה שיותר מובטלים יחזרו למעגל מחפשי העבודה דבר שמאט את קצב הירידה באבטלה .( ההתאמות  " המתבקשות "  הן האצת קצב הגידול בשנה עקב עוצמת המשבר הנוכחי ) אם ניקח את התיאוריה שטוענת כי כעוצמת הירידה כך תהיה עוצמת הצמיחה ,  ונניח שקצב הוספת המשרות יהיה תמונת ראי של הירידות הרי שנקבל ששיעור האבטלה בסוף 2010 יהיה כ-8.6% .  גם תחת תרחיש לא הגיוני זה הרי ששיעור האבטלה יישאר גבוה בשנה הקרובה.תחת התרחיש האופטימי הזה ,  שיעור האבטלה יחזור לרמתו שלפני המשבר רק ב-2014.מה שמוזר בנתוני האבטלה שפורסמו ביום שישי הוא שבכדי להגיע לשיעור של 9.7% ,  הגידול הגלום במשרות הינו של 541 אלף .  הגידול המהיר הזה מגיע לאחר חודש בו נגרעו מספר דומה של משרות ,  כך שלא נראה שהזיגזג הזה הגיוני .  לנו נראה שבחודש הבא נראה תיקון לנתון או שנראה עליה בשיעור האבטלה.עודף הנתונים ,  הסקרים והפרסומים לגבי שוק התעסוקה בארה"ב מוסיף המון רעש .  אך בשורה התחתונה המגמה הינה חיובית - שיעור האבטלה בירידה והמשק מייצר משרות .  עם זאת ,  קצב השיפור איטי ועלול להעיב על הצמיחה בארה"ב .  אנו ממליצים לקבל בסקפטיות את שיעור האבטלה שפורסם ביום שישי ,  ולהיערך לקראת תנודתיות בנתונים במועד הפרסום בחודש הבא.תיק השקעות מומלץ:הנחות עבודה : 	הריבית בארה"ב תישאר נמוכה לפחות עד יוני 2010 . 	הגידול בשיעור האבטלה מאט ,  אך האבטלה תישאר גבוהה מ-9% לאורך רוב שנת 2010 . 	האינפלציה במדינות המפותחות עדיין נמוכה ,  אין לחצים אינפלציוניים במרבית מדינות העולם . 	מצד אחד היקף ההנפקות בארה"ב ,  הגידול בחוב והגרעון הגבוה צפויים להביא לעליית תשואות באג"חים הארוכים .  מצד שני ,  סביבת הריביות הנמוכה ,  הציפיות האינפלציוניות הנמוכות באופן יחסי והביקוש הגבוה להנפקות מביא לירידת התשואות .  כרגע מאזן הכוחות מביא לסביבת תשואות של 3.5%-3.7% באג"ח לעשר שנים . 	המרווחים בעולם הגלומים באג"חים הבינוניים בדירוג השקעה קרובים לשיווי משקל ,  ולכן יש להאריך מח"מ בצורה מתונה . 	התשואות הגלומות באג"חים בדירוג השקעה נמוכות .  עדיף לרדת בדירוגים באופן מבוקר וסלקטיבי . 	ישנה עדיפות לשווקים במדינות צומחות :  טייוואן ,  דרום קוריאה ,  ברזיל ,  הודו ,  אינדונזיה.הסקירה נכתבה על ידי חיים נתן ממנורה מבטחים ,  קרנות נאמנות .
 
חיים נתן ,  מנורה מבטחים :  הבעיה היא לא האבטלה ,  היא המובטלים
מה אפשר ללמוד מדו"ח התעסוקה שפורסם ביום שישי ,  למה הבעיה היא המובטלים העקשנים ,  האם אבטלה הינה אינדיקטור מוביל ומהי תחזית האבטלה שלנו לשנים הבאות ? 

