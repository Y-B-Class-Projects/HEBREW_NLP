פרק ראשון : " שירת החטאים "
" שירת החטאים "  של הסופר יוסי אבני-לוי הוא רומן אפל ומפתה המתפתל מתל אביב הטובלת בשמש אל ורשה הערפילית ,  שרוחות עבר חסרות מנוח משוטטות בחוצותיה
הכול התחיל ,  אולי ,  בשיעור של פרופסור בלומנפלד ,  מעט לפני השעה חמש ,  כשהש ? דים של הנפש היו רדומים למחצה .   ? רבותי !  ?  פרופסור בלומנפלד צעק פתאום ,  ובועז שעשוע קפץ ממקומו .   ? שימו לב .  במזכירות החוג תמצאו טופסי הרשמה למלגת סתיו וחורף לוורשה .  התנאים מצוינים .  רק מועמד אחד יזכה במלגה ,?  עיניו הצרות ריצדו .
 מלגה לוורשה ,  לבו של בועז החסיר פעימה .  הסצנה הזאת תוקרן מאותו רגע שוב ושוב על מסך הקולנוע הפנימי של  ? סרטי שעשוע ?  ,  מקום חשוך שאין בו אולם ,  אין בו כורסאות ואין בו קהל ,  רק בחור חסר מנוחה שרוצה לנסוע לשם ,  לגעת בנקודה ההיא ,  להשקיט את השדים שמקננים ביערות העד של הנפש  ולחזור .   ? רבותי ,  שיהיה שקט !  ?  בלומנפלד הרים את קולו למרות ששום הגה לא נשמע בכיתה .   ? אתם שומעים את הצליל ?  ?  עשה את האתנחתה הידועה שלו ,  זאת עם הזרת הקטנה הזקורה באוויר .   ? טיק טיק טק .  השעון של הזמן מתקתק !  אחרוני הניצולים נפטרים ,  תיבת הזיכרונות יורדת עמם אל הקבר ,  אבל אירופה המקוללת עדיין מלאה אוצרות שטרם התגלו !  ?  הוא התהלך באולם ההרצאות ושלושת סנטריו משורבבים קדימה ,  היישר אל הכיכרות עטורות הפרחים של פריז הבוגדנית ,  אל היערות האפלוליים של רוסיה הלבנה ,  אל עליות הגג המאובקות של אנטוורפן .  
 ? זה איננו המרוץ אל המיליון !  זהו המרוץ אל השישה מיליון !  ?  עיניו יקדו בכוונה עצומה .   ? מי יגיע ראשון ?  ?  הוא קרא ,  ושדי הנפש כבר מצווחים על הענפים בערנות בלתי מצויה ,  הולמים בתוף ,  שואגים לתוך האוזן .   ? יש ארכיונים תת ? קרקעיים שעכבישים מתפטמים בהם בתצלומים ובמסמכים גרמניים שערכם לא יסולא בפז !  ?  הפרופסור רב ? המוניטין הקסים את כל בנות המחלקה ,  לרבות את הסטודנט שישב פעור פה בשורה השנייה .   ? מי ימצא את סרטי הצילום הגנוזים של ההמתות ההמוניות ?  ?  צעק הפרופסור מול הכיתה הנדהמת .   ? הרי הן צולמו !  ללא ספק צולמו !  הגרמנים הבני זונות תיעדו כל דבר !  ?  ארבע השערות שעל ראשו הזדקרו כמו אנטנות רגישות שקולטות מסרים מן החלל .   ? זאת ההזדמנות שלכם ,  רבותי !  מי ייסע לאירופה ויביא עמו את הבשורה ששנים מחכים לה ?  מי יהיה הסטיבן הוקינג ?  הסטיבן שפילברג ?  הסטיב אוסטין של המחקר ?  ?  הוא שאג .  
אני !  בועז היה משותק מהערצה ומהתרגשות .  בטנו עלתה וירדה כמו מפוח .  אני אביא !  אני !  
פרק שני
הוא גר באותם ימים בבקתה נמוכה בלב ט ? ייגה עצומה וריקה בלב תל אביב ,  סחופת נהי וכמיהות .  סביב הבקתה שלו גדלו שיחים נמוכים של עצב .  וממש אחרי גבול השיחים החל גבולה של התהום .  אם לא אקבל את המלגה הזאת לוורשה ,  בועז שכב בבגדיו על המיטה והתנבא אל התקרה שזה שנים לא סוידה ,  אפול לתוכה .  אל התהום .  אני יודע את זה .
 שעה ארוכה הסתגר בבית השימוש ,  עישן סיגריה דמיונית והפריח עיגולים שקופים של פנטזיה .  האנציקלופדיה של השואה היתה מונחת על ברכיו השעירות ,  פתוחה בערך החביב עליו מכולם ,   ? רו ? מ ? קו ? בסקי ,  חיים מרדכי ?  .   ? רק לאחרים מותר לקבל פרסים ?  ?  נהם בועז ממעמקי בטנו .   ? מתי יגיע תורי ,  בועז שעשוע ,  שאפילו יום אחד של אושר לא היה לו בחייו ?  ?  נרעד כולו בכיסופים .   ? אלוהים ,  תן לי את המלגה הזאת ,  בבקשה ממך !  ?  ראה בהבלי רוחו עיר מוכת רוחות ויגון .   ? אני מתחנן אליך !  ?  
 ? אמרת משהו ?  ?  שמע את שותפתו הרעה צועקת מעבר לקיר .  נראה ששוב דיבר בקול רם .    ? לא !  ?  הוא צרח לה חזרה ,  המנוולת .   ? אוּמש ? ל ? גפּל ? אץ יושב כבר שעה וחצי בבית שימוש ,?  שמע אותה צוחקת למאן דהוא בטלפון .  הכתלים בדירה ברחוב שלמה המלך היו דקים ,  וכל רחש נשמע דרכם ברור להכעיס .   ? עכשיו הוא התחיל גם לדבר לעצמו .  מזל טוב .?  
אוּמ ? של ? גפּל ? אץ ,  בועז חמק לחדרו בעלבון מופגן ,  אבל משהו בו התרונן בכל זאת .  אומשלגפלאץ .  עד עכשיו היא קראה לי מאחורי גבי שישה מיליון .   ? שישה מיליון שכח להביא חלב ,?  היה שומע אותה אומרת לחברותיה .  צוחק מי שצוחק אחרון ,  הינהן לעצמו בזעף ועבר בגאווה דקדקנית על טופסי ההרשמה שיגיש מוקדם בבוקר :  בועז שעשוע .  יליד ישראל .  בן 33 .  רווק .  בעל תואר ראשון בהיסטוריה כללית .  תלמיד תואר שני בהיסטוריה של עם ישראל .  שלושה מכתבי המלצה נמלצים במיוחד .  נושא התזה :  רוּמקובסקי .  
ימים ולילות הקדיש לסיום התזה על רומקובסקי ,  ראש היודנראט של גטו לודז ?  .  שני גטאות גדולים היו בפולין הכבושה ,  הראשון בבירה ורשה והשני בלודז ?  .  ראש היודנראט של גטו ורשה ,  אדם צ ?  ? רניאקוב ,  קיבל ביום עשרים ושניים ביולי 1942 פקודה להמציא לגרמנים רשימות גירוש יומיות ,  ובהן שמות של ששת אלפים וחמש מאות עשרים ושתיים נפשות .  מיואש ומר נפש ,  החליט צ ? רניאקוב ליטול את חייו בידיו .  הוא התיישב מול שולחן הכתיבה שלו במשרדי היודנראט שברחוב ג ? ז ? יבּובסק ? ה ובלע כמוסת ציאניד ששמר למקרה חירום .  ההתאבדות הפכה את צ ? רניאקוב לגיבור ,  אבל לא מנעה את הגירוש שהחל כמתוכנן למחרת בבוקר .  שלוש מאות אלף יהודים גורשו מוורשה בתוך שלושה חודשים למחנה קטן שהוקם ביערות העבותים ממזרח לבירה .  טרבלינקה .  
ראש היודנראט של גטו לודז ?  ,  חיים מרדכי רוּמ ? קו ? בסקי ,  העדיף לשתף פעולה עם הגרמנים בתקווה להציל ולו כמה מהאומללים בגטו  ? שלו ?  ,  שאיכלס יותר ממאתיים אלף נפשות .  רומקובסקי לא היה אינטלקטואל ולא איש ספר ,  אלא עסקן פשוט הליכות ,  בור ואלים .   ? יום אחד יקראו על שמי רחוב בתל אביב ,?  אמר פעם למקורביו .  אבל רחוב על שמו הוא לא קיבל מעולם :  הגרמנים העדיפו לתת לסיפור העצוב הזה סוף אחר לגמרי .  באוגוסט 1944 הם ציוו לשלוח למוות גם את היהודים האחרונים של לודז ?  .  קרונות בקר יצאו מלודז ?  בקצב מסחרר אל אושוויץ ? בירקנאו .  מלך היהודים רומקובסקי ובני משפחתו הועלו לקרון האחרון של רכבת המטען האחרונה שנסעה גם היא אל בית החרושת למוות .  מה עלה בגורלו של רומקובסקי עם הגיעו לשם ?  האם חוסל מיד עם הגיעו לרמפה ,  על פי אחת העדויות ?  האם עמד עירום ומושפל בתאי הגז הלחים והנמוכים ,  מוקף במאות נתיני הממלכה המתה שלו ?  סוד מותו של רומקובסקי לא נודע עד היום .  וכאן אתה נכנס לתמונה ,  לוּזר !  בועז חש נסער ומלא כוחות . " הקריירה האקדמית שלי קשורה לתעלומת רומקובסקי !  "  הכריז נרגש עד מוות .   ? הבריחה מסוביבור מדבר לעצמו שוב ,?  קולה של השותפה נשמע מעבר לקיר .   ? אני חושבת שהוא קצת קוקו ,?  שמע אותה מצחקקת .   ? לא יוצא ,  לא מבלה ,  לא מדבר על בחורות .  רק שואה בראש שלו .  אם הוא היה אשכנזי ,  הייתי אולי מבינה .  אבל בחור ממוצא כורדי ?  במקום לדבר כל היום על לודז ?  הוא צריך להתעניין בלוד ? ז' ? רמלה !  ?  היא חירחרה .  תצחקו עלי כולכם ,  בועז השים עצמו כמי שלא שמע את דבריה .  חכו חכו !  בלומנפלד עוד יתפאר בספר הזיכרונות שלו ,  הוא למד אצלי פעם ,  חתן פרס נובל הנודע ,  פרופסור בועז פון שעשוע !  אבל הכול כבר נכתב על רומקובסקי ,  בועז ייסר את עצמו .  אני זקוק לתזה חדשה .  למסמכים חדשים .  להוכחות .  לנס !  תחשוב ,  שישה מיליון ,  תחשוב !  מרוב כיסופים והזיות חש מיחושים ברקותיו ואץ לרכוש את המשחה שרוקח רשם לו פעם נגד מיגרנה .   ? מלח ? מים ,  מלח ? מים ,?  מילמל בטקס הכישוף הקבוע שלו מול חדרה של השותפה ,  וליתר ביטחון גם זקף נגדה אצבע משולשת .   ? ועידת ואנז ? ה יצא כרגע ,?  שמע אותה מדווחת לחברותיה בטלפון .* ובחוץ ,  שמש אינסופית צהובה תלויה מעל העיר העברית הראשונה כמו זרקור ענקי ,  בולש .  חם לכם ,  אני יודעת ,  לחשה השמש להמוני בריות שרחשו אנה ואנה מתחת למכסה הזכוכית .  אתם מזיעים ,  אתם מחפשים מלגות למקומות קרירים ,  אתם חולמים על דרכונים זרים ,  אתם מתגעגעים למקום אחר לגמרי ,  נכון ?  אבל כאן הבית שלכם ,  נמלים טיפשות חסרות מנוחה שלי ,  השמש חייכה אליהן בנועם .  תשכחו את אירופה היפה שהפכה אתכם לאפר ופיזרה אותו על שדות הערפל שלה .  קדימה ,  קינדערלאך ,  תדליקו מזגנים ,  תחבשו כובע טמבל ותשתו הרבה מים .  טוב ?  ו ? לקאם טוּ יזראל ! 


פרק ראשון : " שירת החטאים "
" שירת החטאים "  של הסופר יוסי אבני-לוי הוא רומן אפל ומפתה המתפתל מתל אביב הטובלת בשמש אל ורשה הערפילית ,  שרוחות עבר חסרות מנוח משוטטות בחוצותיה

