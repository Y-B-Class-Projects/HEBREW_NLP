מנהלי AIG קיבלו בונוסים של 165 מיליון דולר בימי המשבר - והחזירו רק 19 מיליון מתוכם
המנהלים ,  שהיו חלק מהחטיבה שהובילה לקריסתה של חברת הביטוח ,  התחייבו להחזיר 45 מיליון דולר
כשנודע כי aig שילמה יותר מ-165 מיליון דולר בבונוסים בחטיבה שהייתה אחראית לחלק גדול מהנזק הפיננסי שהוביל לקריסתה ,  הזעם הציבורי היה אדיר .  עובדי החברה אף זכו באותו הזמן לאיומים על חייהם ,  והנשיא אובמה ניסה בכל דרך חוקית אפשרית לחסום את התשלומים.התובע הכללי של ניו יורק ,  אנדרו קואמו ,  איים אז לפרסם את שמות הנהנים מהבונוסים ,  מה שגרם למנהלי חטיבת המוצרים הפיננסיים ב-aig להסכים בחופזה להחזיר כ-45 מיליון דולר מהבונוסים עד סוף השנה.אך סוף השנה הגיע ,  ומרבית הכסף עדיין לא הוחזר .  רק כ-19 מיליון דולר שולמו בחזרה ,  לפי דו"ח של המפקח הכללי המיוחד שמונה לתכנית החילוץ הממשלתית .  חלק מהעובדים שהציעו להחזיר את הבונוסים העדיפו לעזוב את החברה ,  כשהם לוקחים את שללם עמם.אחרים נשארו בחטיבת המוצרים הפיננסיים ,  אך מחזיקים בכספים עד שתתקבל ההחלטה מצד  " צאר השכר "  של ממשל אובמה ,  קנת פיינבדרג ,  באשר לשאלה האם יקבלו את הבונוסים העתידיים שהובטחו להם .  פיינברג ,  aig ופקידי הממשל נמצאים בדיונים באשר למצבם של הבונוסים בעתיד ובעבר בחברה .  ובתוך כך ,  עשרות עובדי aig שכרו עורכי דין ,  על מנת להיערך להתגוננות במקרה ש-aig או פקידי הממשל ינסו לחסום את התשלומים .
 
מנהלי AIG קיבלו בונוסים של 165 מיליון דולר בימי המשבר - והחזירו רק 19 מיליון מתוכם
המנהלים ,  שהיו חלק מהחטיבה שהובילה לקריסתה של חברת הביטוח ,  התחייבו להחזיר 45 מיליון דולר

