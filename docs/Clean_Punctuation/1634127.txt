יבמ עלתה על תחזיות האנליסטים עם גידול של 9% ברווחיה לסך של 4.8 מיליארד דולר
החברה עברה את התחזיות הן בשורת הרווח והן בשורת ההכנסות ,  אך מנייתה יורדת ב-1.1% במסחר לאחר הסגירה
ענקית המחשוב דיווחה היום על עלייה של 9% ברווח הנקי שלה ברבעון הרביעי ,  ל-4.8 מיליארד דולר .  דו"חותיה של יבמ צפויים להשפיע על המסחר בשווקים מחר ,  כיוון שהחברה ,  המספקת שירותים לחברות ענק רבות ,  נחשבת למדד למגזר הטכנולוגיה בפרט ולכלכלה האמריקאית בכלל .  החברה ייחסה את הגידול ברווחיה לשיפור בתחום השירותים שלה ,  ולצמצום בעלויות.במונחים של רווח למניה ,  רשמה החברה רווח בסך 3.59 דולר למניה ,  לעומת תחזיות אנליסטים לרווח של 3.47 דולר למניה .  יבמ ,  חברת שירותי המחשוב הגדולה בעולם ,  דיווחה גם על עלייה קלה בהכנסותיה ל-27.23 מיליארד דולר ,  לעומת 27 מיליארד דולר ברבעון המקביל ב-2008 .  תחזיות האנליסטים היו כי הכנסות החברה יוותרו ללא שינוי על סך 27 מיליארד דולר .  מניית יבמ יורדת ב-1.1% במסחר לאחר הסגירה בוול סטריט ,  לאחר שסיימה את שעות המסחר הרגילות בעלייה של 1.8% .  ב-2009 עלתה מניית יבמ ב-61% ,  והיתה אחת המניות המוצלחות ביותר במדד דאו ג'ונס ,  שעלה ב-22% בלבד .  מחיר המניה רחוק כפסע משיא כל הזמנים שלה ,  שנרשם ביולי 1999 - 137.88 דולר.ב-2009 כולה רשמה החברה רווח שיא בסך 13.4 מיליארד דולר ,  עלייה של 9% .  במונחים של רווח למניה ,  רשמה החברה עלייה של 13% ,  ל-10.01 דולר למניה .  בעת פרסום דו"חות הרבעון השלישי ,  העלתה יבמ העלתה את תחזית הרווח שלה ל-2009 ל-9.85 דולר למנייה לפחות ,  לעומת התחזית הקודמת של 9.7 דולר למניה .  הכנסות החברה הסתכמו ב-95.8 מיליארד דולר ב-2009 ,  ירידה של 7.5% ." סיימנו שנה חזקה עם ביצועים חזקים ברבעון הרביעי ,  והמשכנו לרשום צמיחה בשולי הרווח ,  הרווח הנקי והרווחיות ",  אמר מנכ"ל ,  יו"ר ונשיא יבמ ,  סם פלמיסנו . " ההשקעות שלנו בהזדמנויות חדשות מאפשרות לנו עמדת צמיחה עם ההתאוששות הכלכלית הצפויה ",  הוסיף .  החברה אמרה כי היא צופה רווח למניה בסך 11 דולר לפחות ב-2010 .  פלמיסנו הוסיף כי  " אנו בטוחים לקראת הכניסה ל-2010 ,  ומאמינים ביכולתנו לעמוד בקצה העליון של תחזיותינו לטווח הארוך ". יבמ דיווחה על עלייה של 9% בחוזי השירות החדשים ברבעון הרביעי ,  לסך של 18.8 מיליארד דולר .  זהו אחד המדדים החשובים לביצועי החברה ,  המצביעים גם על פעילותה ברבעונים העתידים לבוא .  שולי הרווח הגולמיים ברבעון הרביעי עמדו על 48.3% ,  גידול לעומת 47.9% ברבעון המקביל ב-2008.יותר מ-80% מהכנסות יבמ מגיעות מתחום התוכנות והשירותים ,  לאחר שהחברה ביצעה שינויים מרחיקי לכת במודל העסקי בשנים האחרונות .  היא מכרה את חטיבת המחשבים האישיים שלה ללנובו הסינית ב-2005 תמורת כ-1.75 מיליארד דולר ,  לאחר שאיבדה חלק גדול מנתח השוק שלה לטובת מתחרות כ-hp ודל .  החברה נכנסה יותר ויותר לתחום השירותים והתוכנה ,  וביצעה רכישות רבות במהלך העשור האחרון .  בנובמבר רכשה יבמ את הסטארט אפ הישראלי גארדיום .  מחיר העסקה לא פורסם ,  אך ל-themarker נודע כי מדובר ב-225 מיליון דולר .  גארדיום עוסקת בפתרונות אבטחת מידע המאפשרים גישה מאובטחת למסדי נתונים של ארגונים וחברות .  ברבעון האחרון יבמ היתה מעורבת בשערוריה ,  כאשר אחד המנהלים הבכירים ביותר בחברה נעצר בחשד למעורבות במסחר לפי מידע פנים .  רוברט מופט ,  סגן נשיא בכיר ביבמ ומי שסומן כמועמד המוביל לרשת את המנכ"ל סם פלמיסנו ,  פוטר באוקטובר בעקבות אישומים שהוגשו נגדו בגין חלקו בהונאת מסחר לפי מידע פנים ,  שבמסגרתה הדליף את תוצאותיה הכספיות של יבמ לפני פרסומן .  מופט נעצר ביחד עם חמישה מנהלים בכירים נוספים ממגזרי הטכנולוגיה והפיננסים ,  ובראשם המיליארדר ראג' רג'רטנאם ,  בחשד להונאת המסחר לפי מידע פנים הגדולה בתולדות מגזר קרנות הגידור .
 
יבמ עלתה על תחזיות האנליסטים עם גידול של 9% ברווחיה לסך של 4.8 מיליארד דולר
החברה עברה את התחזיות הן בשורת הרווח והן בשורת ההכנסות ,  אך מנייתה יורדת ב-1.1% במסחר לאחר הסגירה

