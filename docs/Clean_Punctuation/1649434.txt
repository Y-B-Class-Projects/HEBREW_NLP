הקלה בתנאי מעצר הבית של אלי רייפמן
רייפמן יוכל לצאת ממעצר הבית בו הוא נתון למשך שלוש שעות וחצי ביום ,  בין השעות 19:00-15:30 ,  כך קבע השבוע שופט בית המשפט העליון אליקים רובינשטיין
אלי רייפמן יוכל לצאת ממעצר הבית בו הוא נתון למשך שלוש שעות וחצי ביום ,  בין השעות 19:00-15:30 ,  כך קבע השבוע שופט בית המשפט העליון אליקים רובינשטיין .  יחד עם זאת קבע רובינשטיין כי רייפמן לא יוכל לבוא למשרדי חברת אמבלייז . 
" ההחלטה באה לאזן ,  מתוך הנחה אנושית כי כשאין מדובר באדם אלים או מהוה סכנה בסיסית לסביבתו ,  יש מקום לאפשר התאווררות הוגנת .  אוסיף ,  כי מעצר הבית הנוכחי נראה כבעל תכלית עמומה במידה מסוימת ",  הוסיף השופט .  הוא ציין כי מחד המעצר הוטל בהסכמה ,  ונאסר על רייפמן יצירת קשר עם המעורבים בפרשה .  מאידך ,  לא הוטלו עליו הגבלות למגע עם אנשים שאינם מעורבים ,  והכל - למעט המעורבים בפרשה- יכולים לבקר אותו ולשוחח עמו טלפונית .  
השופט ציין כי השופטת חיותה כהן שהורתה על מעצר הבית ,  מיקדה את החלטתה ב"נשקם של הנוכלים :  לשון חלקלקה ,  קסם אישי ,  עורמה ועודף ביטחון עצמי ,  ובכל אלה התברך המשיב ".  לדברי רובינשטיין , " מעצר הבית נועד שלא לאפשר מגע ישיר עם אנשים .  מוכן אני להניח ,  כי לעורר קסם אישי גדול העלול להיות מופעל ,  ואולם יש מנגד טעם בטענתו ,  כי בציבור ,  ואוסיף - בקהילה העסקית אולי ביתר שאת - ידועים כיום מצבו וההליכים המתנהלים נגדו .  לכן דומה כי הבאים עמו במגע - היכולים ממילא לבוא גם כיום לביתו ולשוחח עמו טלפונית וכן במחשב - על פי רוב יידעו זאת ". 
יחד עם זאת ציין רובינשטיין כי : " אין מקום לאפשר לעורר ,  נוכח המיוחס לו והמוכר כראיות לכאורה ,  קרי ,  מרמה בסדר גודל של מליוני דולארים ,  לומר  " עולם כמנהגו נוהג ",  והדבר חל גם על ניהול אקטיבי של עסקיו במקום עבודתו .  מכאן ההחלטה האמורה .  בשאר שעות היממה יישאר העורר במעצר הבית בפיקוח שנקבע ". 
השופטת כוחן דחתה בשבוע שעבר את בקשתו של רייפמן לבטל את מעצר הבית שהוטל עליו . " מתן אפשרות לרייפמן להלך חופשי בציבור באין מפריע ,  הינה בבחינת 'פרצה קוראת לגנב' ",  קבעה . " כתב האישום חושף תחכום ברמה גבוהה ,  באמצעותו הצליח המשיב להפיל בפח ,  לא דגי רקק ,  אלא אנשים היודעים דבר וחצי דבר בשוק ההון ובעסקים .  למותר לציין ,  כי העבירות הינן פרי תכנון מוקדם ומדוקדק ",  הוסיפה . " לשם השגת המטרה ,  הפעיל רייפמן את נשקם של הנוכלים :  לשון חלקלקה ,  קסם אישי ,  עורמה ועודף ביטחון עצמי ,  ובכל אלה התברך רייפמן .  לעניות דעתי ,  רייפמן לא יהסס לעשות שימוש חוזר ב'נשקו' ,  כדי להשיג את יעדו ",  קבעה בהחלטתה .  רייפמן ,  מייסד אמבלייז ,  טען באמצעות בא כוחו ,  עו"ד יורם שפטל ,  כי  " בשביל לזייף מסמך לא צריך כריזמה .  זו לא עבירה שיש בה אבק של כריזמה וקסם אישי ".  לדבריו ,  המטרה האמיתית של מעצר הבית היא להשפיל ולבזות את רייפמן .  
רייפמן נמצא בעיצומו של הליך משפט אזרחי ארוך של כינוס נכסים שנועד לגרום לו להעביר למנהל המיוחד שמונה לנכסיו ,  עו"ד איתן ארז ,  כ-39 מיליון מניות בהן הוא מחזיק לפי הנטען בחברת אמבלייז שאותה ייסד .  בנוסף להליך האזרחי ,  בסוף דצמבר 2009 הוגש נגד רייפמן כתב אישום בגין קבלת דבר במרמה בנסיבות מחמירות וזיוף מסמכים .  
לפי הנטען ,  הוא קיבל במרמה הלוואת בסך 6.3 מיליון דולר .  לאחר שהיה עצור בתחילת ההליך הפלילי ,  שוחרר רייפמן למעצר בית מלא .
 
הקלה בתנאי מעצר הבית של אלי רייפמן
רייפמן יוכל לצאת ממעצר הבית בו הוא נתון למשך שלוש שעות וחצי ביום ,  בין השעות 19:00-15:30 ,  כך קבע השבוע שופט בית המשפט העליון אליקים רובינשטיין

