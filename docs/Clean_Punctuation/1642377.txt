500 ילדים דיווחו על התעללות חבריהם
500 מקרים בהם היה חשד לעבירות התעללות של קטינים בקטינים דווחו בשנת הלימודים החולפת ליועצים ופסיכולוגים בבתי הספר .  50% מהם - בגילאי בית ספר יסודי
שנת הלימודים שחלפה התקבלו אצל אנשי היחידה למניעת התעללות במשרד החינוך 500 פניות הנוגעות לפגיעה של קטינים בקטינים ,  כך עולה מנתונים שפרסם היום  ( חמישי )  משרד החינוך לרגל שבוע המודעות נגד אלימות מינית ,  שיחל ביום ראשון הקרוב .  מהנתונים עולה ,  כי במערכת החינוך פרוסים כיום כ-4,000 יועצים ופסיכולוגים .  למעלה מ- 500 מהם עברו הכשרה לטיפול בילדים נפגעי תקיפה מינית .  
מהדו"ח עולה כי בשנת הלימודים החולפת  ( תשס"ט )  היו 500 פניות של ילדים ליועצים ופסיכולוגים שעסקו בקטינים שפגעו בקטינים .  107 פניות עסקו בפגיעות של מבוגרים בקטינים וחמש פניות עסקו בפגיעות של קטינים במבוגרים .  
כמות הפניות שעסקו בפגיעת מבוגרים בקטינים ירדה בשנת 2009 לכמות הנמוכה ביותר מזה עשור .  גם מספר הפניות העוסקות בפגיעות של קטינים בקטינים ירד בהשוואה לשנה שעברה בה היו 534 ,  כשעיקר המקרים של חשד לפגיעה בתלמידים היו בגילאי היסודי .  עוד עולה מהנתונים ,  כי כ-50% מהמקרים בהם היה קיים החשד לאלימות נגד קטינים התרחשו בבתי הספר היסודיים .  כ-94% ממקרי האלימות נגד קטינים התרחשו בבתי ספר רגיל ורק כ-6% אירעו בבתי ספר לחינוך מיוחד .
 
500 ילדים דיווחו על התעללות חבריהם
500 מקרים בהם היה חשד לעבירות התעללות של קטינים בקטינים דווחו בשנת הלימודים החולפת ליועצים ופסיכולוגים בבתי הספר .  50% מהם - בגילאי בית ספר יסודי

