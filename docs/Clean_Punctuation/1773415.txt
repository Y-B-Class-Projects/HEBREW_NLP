סוף לחגיגת בזבוז הדלק בצה"ל
החל מיום ראשון ,  יגביל צה"ל את השימוש בדלק עבור 10,000 הקצינים והנגדים בעלי ה"מכוניות הלבנות ".  מתקני הפזומט ייחסמו לחורגים מהמכסה החודשית ולובשי המדים יאלצו להוציא את הארנק
תוכנית הגבלת הדלק בצה"ל מתרחבת ,  ומיום ראשון הקרוב יתחיל הצבא בחסימת מתקני הפזומט של נהגים שחרגו ממכסת הקילומטרים שהוקצתה להם .  
צה"ל מפעיל את התוכנית לחיסכון בדלק כבר כשנתיים ,  ובמסגרתה פותח ממסד נתונים המצליב את המרחק של כל נהג מהבסיס שלו או מיחידתו ,  ואת צריכת הדלק של כל מכונית .  על סמך נתונים אלה ניתנת לכל נהג הקצבה חודשית בליטרים ,  הכוללת גם כ-60 ליטר  ( מכל דלק שלם )  לצרכים אישיים .  
כעת מסתיימת תקופה הניסיון והתוכנית תורחב לכ-10 אלף משתמשי מכוניות בצה"ל .  לפי נתוני אגף הטכנולוגיה והלוגיסטיקה  ( אט"ל )  של צה"ל ,  התוכנית יצרה חיסכון של 12% בצריכת הדלק של  " המכוניות הלבנות "   ( כלי הרכב הצמודים של קצינים ונגדים )  ותחסוך לצבא כ-5.5 מיליון ליטר דלק בשנה .  
בצה"ל מפעילים בשנתיים האחרונות תוכנית התייעלות אנרגטית ,  הכוללת מעבר לחימום מים בגז במקום בסולר ,  מערכת חדשה לניהול הרכישה וההובלה של דלק ,  שתמנע אידוי או גניבה של דלק וגם התייעלות ברכש ורצון לעבור לכלי רכב חסכוניים יותר .  לפי נתוני אט"ל ,  מדובר בחיסכון של 3.5 מילארד שקל בשלוש שנים .
 
סוף לחגיגת בזבוז הדלק בצה"ל
החל מיום ראשון ,  יגביל צה"ל את השימוש בדלק עבור 10,000 הקצינים והנגדים בעלי ה"מכוניות הלבנות ".  מתקני הפזומט ייחסמו לחורגים מהמכסה החודשית ולובשי המדים יאלצו להוציא את הארנק

