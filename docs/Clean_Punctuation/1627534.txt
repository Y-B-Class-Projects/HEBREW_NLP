המניות שהייתם חייבים להחזיק 
מניות
 >  >  את 2009 מסכמים מדדי המניות בעליות חדות .  מדד ת"א 25  ( מעו"ף )  עלה ב-75% ומדד ת"א 100 הוסיף 89% .  המדד שעלה באופן החד ביותר הוא מדד חיפושי הנפט והגז ,  שזינק ב-662% .  התשואה השנתית הממוצעת בעשור החולף של מדד ת"א 25 היתה כ-9.5% .  התשואות ב-2009 הן פיצוי על קריסת המדדים ב-2008 ,  שבה קרס מדד ת"א 25 ב-46% ומדד ת"א 100 ב-51% .  בין מניות ת"א 25 ,  לאומי תרמה לעליית המדד 11% ,  התרומה הגדולה ביותר .  מניית חברה לישראל תרמה לעליית המדד 9.7% ,  בנק הפועלים 9.7% וכיל 9% .  בסך הכל תרומתן למדד היא 39.4% - כ-52% מעליית המדד .  מי שלא החזיק אותם בתיק ת"א 25 שלו קיבל תשואת חסר על פני המדד .  ואולם לא רק המדדים זינקו חדות ,  גם לא מעט מניות בודדות הניבו למשקיעיהם תשואה חלומית ,  ובראשן מניות חיפושי הגז והנפט .  מתגלית הגז המדהימה של יצחק תשובה בקידוח תמר ועד לסימני נפט בראש העין - רוח הדמיון על קידוחים שמשפריצים גז ונפט הכניסו בינתיים גז רב למניות .  כך ,  מניית ישראמקו סיימה את השנה עם נסיקה דמיונית של 1,892% .  זו המניה שערכה עלה הכי הרבה ב-2009 .  מניות רציו וזרח זינקו בכ-1,000% בשנה החולפת .  אבנר הניבה תשואה של  " רק "  479% .  גם החיידקים היו השנה באופנה .  חלום הביומד שב לבעור ב-2009 ,  ומניות חברות הביומד זינקו במאות אחוזים .  חברת ביונדווקס ,  שמפתחת חיסון לשפעת זינקה ב-978% ב-2009 ,  על אף שהחברה עדיין אינה חברה רווחית .  אבל יש חלום ,  ונקווה שבשנה הנפתחת היום לא יתעוררו ממנו בבהלה .  שנה מוצלחת במיוחד היתה גם למניות הפיננסים :  מי שהרגישו יותר מכל את המשבר ה-2008 התאוששו במהירות מפתיעה .  מדד מניות הפיננסים עלה ב-126% ב-2009 ,  אחרי שב-2008 הוא צנח ב-56% .  לזינוקים אחראית בעיקר הריבית האפסית ששררה במשק .  עם תום עידן הריבית האפסית מעניין אם מדדי המניות ימשיכו במגמה זו גם השנה .
 
המניות שהייתם חייבים להחזיק 
מניות

