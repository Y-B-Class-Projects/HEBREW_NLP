ביל גרוס :  אג"ח של ממשלת גרמניה עדיפות על אג"ח אמריקאיות  
" ב-2010 המשקיעים יצטרכו לשאול את עצמם עם איזו ממשלה הם רוצים ללחוץ ידיים ",  אמר מנהל קרן האג"ח הגדולה בעולם
 >  >   " אם 2008 היתה שנת המשבר הפיננסי ,  ו-2009 היתה שנת הריפוי באמצעות תמריצים מוניטריים ותקציביים ,  2010 תהיה השנה של אסטרטגיית הנסיגה ,  שבה המשקיעים יצטרכו לשקול את היסודות הכלכליים של שוקי נכסים בעולם ,  שבקרוב יישלט פחות על ידי המגזר הממשלתי "  - כך אמר ביל גרוס ,  מנהל קרן האג"ח הגדולה בעולם ,  פימקו טוטאל ריטרן .  בתחזית ההשקעות החודשית שלו ,  ביקר גרוס בחריפות את הממשל האמריקאי והמליץ להעדיף אג"ח של ממשלת גרמניה על פני אג"ח של ממשלת ארה"ב . " למה נהפכה האומה האמריקאית ?  למרות שנוסדה על החזון של חירות וצדק לכל ,  נפלנו למלתעות האינטרסים התאגידיים והאחרים ונהפכנו למדינת עולם שני .  הממשלה שלנו לא עובדת יותר ,  או אם לדייק ,  כשהיא עובדת היא עושה זאת עבור אינטרסים מיוחדים ולא עבור העם האמריקאי ",  כתב גרוס .  בשנה הקרובה ,  לדבריו ,  המשקיעים יצטרכו לשקול את מצבן הכלכלי של המדינות השונות ,  לאחר הסרת התמריצים הכלכליים הממשלתיים . " אם ב-2009 פימקו המליצה ללחוץ ידיים עם הממשלה ,  כעת עלינו לשאול עם איזו ממשלה ללחוץ ידיים ,  ולהזהיר :  הימים של כתיבת צ'קים ללא הגבלה והנפקות אג"ח ללא גבול ,  או השלכות על הריבית ,  ספורים בכל המדינות ",  אמר גרוס .  המשקיעים ,  לדברי גרוס ,  הם אלה שיספגו את השלכותיה של הנסיגה ממדיניות התמריצים הכלכליים . " מחקרים שונים של קרן המטבע הבינלאומית  ( imf )  ,  הבנק הפדרלי בכלל וכלכלן הבנק לשעבר תומס לאובך בפרט ,  מצביעים על כך שלגידול בגירעון יש לרוב השלכות על הריבית ,  ושהמדינות בהן הגירעון הנוכחי והצפוי הוא הגבוה ביותר ביחס לתמ"ג ירשמו את העלאות הריבית הגדולות ביותר ,  אולי אפילו 0.25% על כל עלייה של 1% בצפי לגירעון ",  כתב גרוס .  הדבר מבשר רעות עבור האג"ח הממשלתיות של ארה"ב ,  יפן ,  בריטניה וצרפת .  גרמניה ,  לעומת זאת ,  נמצאת במצב טוב בהרבה משל השאר ,  ציין גרוס והוסיף כי גרמניה העבירה לאחרונה חקיקה המחייבת איזון של התקציב עד 2016 .
 
ביל גרוס :  אג"ח של ממשלת גרמניה עדיפות על אג"ח אמריקאיות  
" ב-2010 המשקיעים יצטרכו לשאול את עצמם עם איזו ממשלה הם רוצים ללחוץ ידיים ",  אמר מנהל קרן האג"ח הגדולה בעולם

