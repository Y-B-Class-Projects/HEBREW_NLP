איטליה :  רומא הביסה את נאפולי ב-101 הפרש
הביסה את יריבתה המתפרקת 37:138 .  סיינה גברה על קאזרטה במשחק העונה .  בספרד :  אליהו ובורשטיין ניצחו
המחזור ה-17 בליגה הספרדית בכדורסל בישר על המשך הסטטוס קוו בצמרת .  אחרי הניצחון ריאל מדריד ,  חזרה קאחה ויטוריה למקום השני בזכות ניצחון 71:86 היום  ( ראשון )  על אוניקאחה מלאגה ,  המדורגת רק במקום התשיעי .  ליאור אליהו שותף במשך 13 דקות על ידי דושקו איבאנוביץ' ,  ותרם 2 נקודות ואסיסט .  קרל אינגליש הוביל את קלעי ויטוריה עם 19 נקודות ,  טיאגו ספליטר סייע לו עם 18 ו-7 ריבאונדים ומירזה טלטוביץ' קלע 16 ,  למרות אחוזים רעים מחוץ לקשת .  ג'ואל פרילנד עם 13 ניסה לעשות משהו עבור האורחים ,  שנשברו סופית ברבע השלישי .
 המוליכה ברצלונה הביסה ללא קושי את אליקנטה ,  72:114 .  ריצה של 9:29 ברבע הראשון נתנה את האות לגארבג' טיים מתמשך ,  כשג'אנלוקה באזילה הוביל את בארסה עם 26 נקודות ,  כולל שמונה שלשות .  מיקאל פיט עם 18 ,  חואן קרלוס נבארו עם 15 וריקי רוביו עם 13 חגגו אף הם ,  במשחק בו כל שחקני ברצלונה שותפו וקלעו .
 מאוחר יותר רשם טל בורשטיין את אחד ממשחקיו הטובים ביותר מאז נחת בספרד ,  עת קלע 13 נקודות ואסף 3 ריבאונדים בניצחון פואנלברדה 70:86 על סן סבסטיאן .  ג'ראלד פיץ' הוליך את המנצחת עם 24 נקודות ולאו מאינלדי קלע 18 .  מיכאל איגנרסקי ואנטואן ברבור קלעו 13 כל אחד עבור הקבוצה הבאסקית .
 באיטליה נערך משחק העונה בין המוליכה סיינה לשנייה קאזרטה ,  והוא הסתיים ב-75:100 גדול של האלופה ,  שעלתה למאזן מרשים של 0-13 בליגה האיטלקית .  קשישטוף לברינוביץ' להט עם 22 נקודות ב-22 דקות עבור סיינה ,  בעוד רומיין סאטו קלע 15 ושון סטונרוק תרם 13 ו-10 ריבאונדים .
 יחד עם זאת ,  הסיפור באיטליה הוא זה של נאפולי ,  שהפסידה בכל משחקיה העונה ושממאזנה הורדו 8 נקודות .  הקבוצה אמנם מפורקת ,  אבל ממשיכה לשחק עם שחקנים אלמוניים והערב הובסה 138:37 על ידי רומא ,  וזו לא טעות .  אנדראה קרוסריול חגג עם 36 נקודות ,  אנג'לו ג'ילי הוסיף 18 ודריו ד'אלסיו קלע 17 .
 ביוון אולימפיאקוס נצמדה לפנאתינייקוס כשלשתיים 10 ניצחונות והפסד אחד וזאת אחרי שהיא גברה על קולוסוס 63:92 .  אולימפיאקוס ביססה את היתרון הדו ספרתי שלה ברבע השני ו-10 דקות לסיום כבר הוליכה 48:71 ,  כשהרבע האחרון הופך לגארבג' טיים מבחינה רשמית .  לינאס קלייזה הוליך את המנצחת עם 14 נקודות ולוקאס מברוקלידיס וג'וש צ'ילדרס הוסיפו 13 כל אחד .  יותם הלפרין קלע 7 נקודות ב-23 דקות משחק .  סשה וסילייביץ' ,  שקלע 18 לקולוסוס ,  לא הספיק כדי למנוע תבוסה .
 עדכון ראשון :  16:16

איטליה :  רומא הביסה את נאפולי ב-101 הפרש
הביסה את יריבתה המתפרקת 37:138 .  סיינה גברה על קאזרטה במשחק העונה .  בספרד :  אליהו ובורשטיין ניצחו

