דרושים נותני חסות :  מנהל קרן 7 פלאי עולם הטבע ביקר בישראל ונפגש עם גורמים מסחריים
ז'אן-פול דה לה פואנטה קיים במהלך ביקורו פגישות עבודה לקידום מועמדות ים המלח בתחרות
ז'אן-פול דה לה פואנטה ,  ממנהלי קרן 7 פלאי עולם ,  המקיימת את תחרות 7 פלאי עולם הטבע ,  ביקר בשבוע שעבר בישראל בהזמנת משרד התיירות ,  כחלק מהערכות המשרד לקידום זכייתו של ים המלח בתחרות.דה לה פואנטה קיים במהלך ביקורו פגישות עבודה עם צוות ההיגוי של משרד התיירות והמועצות האזוריות מגילות ים המלח ותמר ,  ועם גורמים מסחריים אשר גילו עניין ביצירת שיתוף פעולה מסחרי לקידום מועמדות ים המלח בתחרות ." ים המלח הוא אתר ידוע בכל העולם ,  בעל נתונים היסטוריים ,  אקולוגיים ,  תיירותיים וגיאופוליטיים מרתקים ,  הממוקם כעת בין 14 האתרים המובילים בתחרות ",  אמר דה לה פואנטה . " הפגישות בישראל היו מעניינות מאוד ,  ואנו נמשיך את הקשר עם הגורמים שהתעניינו ".  יש לציין כי הקרן מאשרת לכל מדינה לקבל חסות מ-7 נותני חסות בלבד.בתחרות ,  שתתקיים עד מחציתה השנייה של שנת 2011 ,  מתחרים 28 אתרי טבע מכל רחבי העולם ,  וצפויים להצביע עבורם כמיליארד איש .  משרד התיירות הינו ועדת התמיכה הרשמית בים המלח ,  ומקדם את ההצבעה באמצעות לשכות המשרד בחו"ל ,  אתרי האינטרנט ופעילות שווק נוספות.שר התיירות סטס מיסז'ניקוב ,  ציין כי למעורבותם של מובילי דעת קהל ישראלים בתמיכה בים המלח חשיבות רבה : " בכל המדינות המועמדות התגייסו ידוענים ומעצבי דעת קהל מתחומים שונים לעודד את ההצבעה עבור אתר הטבע שלהם וכך גם עלינו לעשות .  אנו נמצאים בתחרות מרתקת מול אתרי טבע כמו הגראנד קניון ,  איי הגלפאגוס ,  המאלדיבים ,  שונית האלמוגים הגדולה של אוסטרליה ורבים אחרים .  הכרה בינלאומית בים המלח כאחד מ-7 פלאי עולם הטבע משמעותה קידום התיירות לישראל ". 

דרושים נותני חסות :  מנהל קרן 7 פלאי עולם הטבע ביקר בישראל ונפגש עם גורמים מסחריים
ז'אן-פול דה לה פואנטה קיים במהלך ביקורו פגישות עבודה לקידום מועמדות ים המלח בתחרות

