שווקי המניות בשיא של שנתיים - הזהב עלה ב-3%
הכרזת הבנק הפדרלי ממשיכה להשפיע ושולחת את שווקי העולם לשיאים .  הזהב עלה ב-3% ,  הנפט ב-2% ,  מדד msci העולמי ב-1.3% ודאו ג'ונס סטוקס 600 הכלל-אירופי עלה ב-1.4%
שוקי המניות והסחורות מזנקים כעת לרמתם הגבוהה ביותר זה שנתיים ,  כשמדד המניות העולמי msci עולה לרמתו הגבוהה מאז ספטמבר 2008 והזהב מזנק ב-3% ,  בעקבות תוכנית ההרחבה הכמותית עליה הכריז אתמול הבנק הפדרלי .
 מדד msci העולמי עולה כעת ב-1.3% לרמתו הגבוהה ביותר מאז ה-26 בספטמבר 2008 .  המסחר בוול סטריט נפתח היום בעליות שערים ,  כשמדד דאו ג'ונס עולה ב-1.1% ,  מדד s & p 500 עולה ב-1.2% ומדד נאסד"ק עולה ב-1.3% .  מחיר הזהב מזנק ב-3% ל-1,378 דולר לאונקיה ,  בעוד שמחיר הנפט עולה ב-2% ל-86.35 דולר לחבית .  בורסת לונדון עולה ב-2% ,  בורסת פאריס מוסיפה 1.9% ובורסת פרנקפורט עולה ב-1.7% .  מדד דאו ג'ונס סטוקס 600 הכלל-אירופי עולה ב-1.4% לרמתו הגבוהה ביותר מאז ה-26 באפריל .
" השווקים קיבלו הזרמת נזילות טרייה ,  שמניעה מחדש את התיאבון לסיכונים .  יש כעת סיכוי אמיתי לעליות חדות בסוף השנה ",  אמר גרהאם בישופ ,  אסטרטג מניות ברויאל בנק אוף סקוטלנד ,  לבלומברג .  
הבנק הפדרלי הודיע אתמול על תוכנית שנייה של הרחבה כמותית בניסיון לתמוך בצמיחת הכלכלה האמריקאית על ידי הורדת עלויות המימון לצרכנים ועסקים .  הבנק המרכזי הודיע כי ירכוש אג"ח ממשלתיות אמריקאיות בסך 600 מיליארד דולר עד סוף חודש יוני 2011 - כלומר קצב רכישות של כ-75 מיליארד דולר בחודש .
 הבנק ציין כי ישקול באופן קבוע את קצב התקדמות וגודל התוכנית  " כנדרש כדי להשיג את מירב התעסוקה ויציבות המחירים ".  כלכלנים צפו כי הבנק יודיע על רכישות של אג"ח ממשלתיות בהיקף של 500 מיליארד דולר על פני תוקפה של שישה חודשים .
 מוקדם יותר היום הותירו הבנקים המרכזיים של אירופה ובריטניה את הריביות ללא שינוי ,  בהתאם לתחזיות ,  ולא הודיעו על תוכניות הרחבה כמותית נוספות .  היורו מתחזק כעת ב-0.9% מול הדולר לרמה של 1.4260 דולר ליורו והליש"ט מתחזקת ב-1.3% מול הדולר ל- 1.6284 דולר לליש"ט .
 
שווקי המניות בשיא של שנתיים - הזהב עלה ב-3%
הכרזת הבנק הפדרלי ממשיכה להשפיע ושולחת את שווקי העולם לשיאים .  הזהב עלה ב-3% ,  הנפט ב-2% ,  מדד msci העולמי ב-1.3% ודאו ג'ונס סטוקס 600 הכלל-אירופי עלה ב-1.4%

