סינגפור חנכה אתמול את ריזורטס וורלד סנטוסה - הקזינו הראשון בעיר
בעוד מספר חודשים ייפתח בסינגפור מרינה ביי סנדס - הקזינו החדש של שלדון אדלסון
סינגפור חנכה אתמול את הקזינו הראשון בתולדותיה ,  כחלק מניסיון של הממשלה לפתח את התיירות במדינה כדי לצמצם את תלותה בייצור.הקזינו באתר הנופש ריזורטס וורלד סנטוסה קיבל אתמול את פניו של המהמר הראשון בשעה 12:18 בצהריים בדיוק ,  בראש השנה הסינית .  הקזינו נפתח בשעה זו בשל סמליות השעה 12:18 ,  אשר הגייתה בקנטונזית דומה להגיית המילה  " שגשוג ". בעקבות המהמרת הראשונה - אישה סינגפורית בגיל העמידה - נהר קהל של 200 מהמרים נלהבים ובתוך שעות מהפתיחה ,  מאות נוספים נדחקו בתור שהשתרך בחוץ ,  אך זכו לקבל בקבוקי מים וגלידה בחינם.בחודשים הקרובים צפוי להיפתח קזינו נוסף בסינגפור - מרינה ביי סנדס - הקזינו החדש של לאס וגאס סנדס ,  השייכת למיליארדר היהודי שלדון אדלסון .  שני בתי הקזינו הם חלק מתוכנית שאפתנית של ממשלת סינגפור ,  שנועדה להפוך את העיר ליעד תיירות עבור מהמרים כבדים ,  אנשי עסקים ומשפחות.ההשקעה בשני בתי הקזינו החדשים מוערכת ביותר מ-10 מיליארד דולר .  בנוסף להימורים ,  יכללו הקומפלקסים החדשים מלונות מהודרים ,  שלל מסעדות וחנויות יוקרה .  ריזורטס וורלד סנטוסה ,  שהוקם על ידי חברת גנטינג ,  כולל פארק שעשועים של אולפני יוניברסל ,  אשר עדיין לא נפתח לפעילות.סינגפור ,  שכבר מהווה יעד אטרקטיבי לתיירים ,  הודות לשמה הטוב כמדינה בטוחה ונקיה ,  מצפה לארח 17 מיליון תיירים בשנה ,  אשר יניבו לה הכנסות של יותר מ-21 מיליארד דולר עד 2015 ,  לעומת 9.7 מיליון תיירים בשנה שעברה .
 
סינגפור חנכה אתמול את ריזורטס וורלד סנטוסה - הקזינו הראשון בעיר
בעוד מספר חודשים ייפתח בסינגפור מרינה ביי סנדס - הקזינו החדש של שלדון אדלסון

