גביע אנגלי :  יונייטד ,  לידס יונייטד
מוליכת הליגה השלישית הדהימה את מנצ'סטר יונייטד ,  כשניצחה 0:1 והדיחה אותה מהגביע האנגלי .  ארסנל עברה את ווסטהאם
משחקי הסיבוב השלישי בגביע האנגלי נמשכים היום  ( ראשון )  עם חמישה משחקים כשבמוקד עמד כמובן העימות המסקרן בין מנצ'סטר יונייטד ללידס .  השתיים חידשו את היריבות עתיקת היומין ,  ולידס רשמה הפתעה מדהימה כשניצחה 0:1 באולד טראפורד והדיחה את השדים האדומים מהגביע .  בחמש השנים שחלפו נדדו הלבנים במעמקי הליגות הנמוכות וחלמו על היום בו יחזרו להביט לשדים האדומים בגובה העיניים - היום זה הגיע .  
צ'לסי לא הסתבכה כמו חברתה לפרמיירליג ,  ודרסה את ווטפורד הלונדונית 0:5 בלי קושי מיוחד .  ארסנל יצאה לדרבי קשה מול ווסטהאם הלונדונית ,  ונפלה לפיגור במחצית הראשונה ,  אבל קאמבק נאה שלה ,  20 דקות לסיום ,  העלה את שחקניו של ארסנן ונגר אל השלב הבא ,  עם ניצחון 1:2 על הפטישים .
 חמש שנים אחרי שפגשה לאחרונה את יריבתה השנואה ,  קיבלה היום לידס הזדמנות לעקוץ את אלכס פרגוסון שקטף באותה תקופה שלוש אליפויות מקומיות ואת גביע ליגת האלופות ,  ואיך שהיא ניצלה אותה .  גם ההיסטוריה לא שיחקה לטובתם של האורחים ,  שלא ניצחו באולד טראפורד ב-17 הביקורים האחרונים שלהם ,  ומשחקים כעת בליגה השלישית ,  שם הם מוליכים בבטחה את הטבלה עם יתרון של שמונה נקודות ו-15 משחקים ללא הפסד .  אבל טבעה של סטטיסטיקה להישבר .
 מאמן לידס ,  סיימון גרייבסון ,  הבטיח כי שחקניו יגיעו כדי ליהנות מהחוויה וינסו להפתיע .  הם לא רק ניסו ,  אלא עשו זאת בצורה מעוררת השתאות .  כבר בדקה ה-19 השתררה דממה באולד טראפורד .  ג'ונתן האוסון מצא בכדור ארוך את החלוץ ג'רמיין בקפורד ,  שניצל הגנה חלשה וגילגל לרשת מול תומאש קושצ'אק .  מנצ'סטר יונייטד ניסתה להשוות ,  אבל ווין רוני היה היחיד שהיווה סכנה על הגנת לידס היציבה ,  כאשר דימיטאר ברבאטוב ,  דרון גיבסון ודני וולבק מציגים יכולת מאכזבת .  
למרות העדיפות של השדים האדומים ,  לידס לא התבצרה בסמוך לשערה והציגה משחק חסר פשרות במרכז השדה ,  והפעילה לחץ בהנהגתו של ברדלי ג'ונסון המצוין ועם בקפורד שהמשיך לסכן את השער .  לידס שמרה על התוצאה הסנסציונית עד לשריקת הסיום ,  ורשמה ניצחון ראשון באולד טראפורד מאז 1981 .  ויונייטד ?  אלכס פרגוסון יבהיר שוב כי עבורו זה בסך הכל עוד יום בהיסטוריה .  ברביעי כבר מצפה לו דרבי בחצי גמר גביע הליגה במגרשה של מנצ'סטר סיטי .
 התותחנים גם הם יצאו לדרבי לונדוני ,  אבל שלהם היה מסובך הרבה יותר מזה של המליונרים ,  כשפגשו בווסטהאם הלוחמנית .  לאחר שמפגשם האחרון בליגה הסתיים ב-2:2 דרמטי ,  ידעה ארסנל כי המשימה לא תהיה קלה ,  ודקה בתוך תוספת הזמן של המחצית הראשונה ,  היא קיבלה איתות בהיר יותר .  טעות הגנתית נוראית של הגנת האורחים איפשרה לאלסנדרו דיאמנטי לקבל כדור אחד על אחד מול פביאנסקי ,  שהצליח לגעת בכדור ,  אך רק להפנות אותו אל הקורה ואז פנימה .  
ארסנל החלה ללחוץ ,  אבל לא מצאה את השער ,  ורק בדקה ה-72 הגיעה לשתי הזדמנויות נהדרות ,  אבל בעיטה טובה של דיאבי ,  ולאחר מכן של סונג פגשו הצלות גדולות של שוערה של ווסטהאם ,  רוברט גרין .  אלא שבדקה ה-78 גם גרין לא הצליח להושיע את המארחים ,  כשמהלך הגנתי מצויין של ארסנל הסתיים אצל ארון רמזי ,  שמזווית קשה מצא את השיוויון .  5 דקות עברו ,  והפטישים נענשו בשנית ,  כשהפעם רפיון הגנתי משלהם איפשר לאדוארדו להתרומם ללא קושי ,  ולנגוח אל החיבורים של גרין ,  כדי להשלים את המהפך .  עד לסיום היו קרובים שחקניו של ונגר להגדיל את היתרון בעוד שער או שניים ,  אבל חוסר ריכוז של שחקניהם מנעו מהאוהדים באפטון פארק מפח נפש גדול עוד יותר .  
צ'לסי - ווטפורד 0:5
ווטפורד ראתה את לידס מחוללת סנסציה מול השדים האדומים וקיוותה לעשות את אותו הטריק ,  אבל מול יריבתה הלונדונית העדיפה ,  זה לא היה כל כך פשוט .  כבר בדקה ה-5 העלה דניאל סטארידג' את המארחים ליתרון מוקדם ,  ועשר דקות מאוחר יותר עלתה צ'לסי ל-0:2 ,  משער עצמי של ג'ון יוסטס .  פלורן מלודה כבש את השלישי בדקה ה-22 ,  כשקיבל כדור במרכז הרחבה וניווט אותו אל הרשת .  פרנק לאמפרד הצטרף אל החגיגה בדקה ה-64 ,  כשקיבל כדור מצויין מג'ו קול ,  ושלח בעיטה נהדרת בדרך לרביעי ,  ו-4 דקות מאוחר יותר כבש סטארידג' את השני שלו במשחק ,  כדי לקבוע 0:5 גדול .  
משחקים נוספים :
 טרנמיר - וולבס 1:0לוולבס :  מת'יו ג'ארביס  ( 76 ) 
נוטס קאונטי - פורסט גרין - נדחה
שפילד יונייטד - ק.פ.ר 1:1לשפילד :  ריצ'ארד קרוסוול  ( 45 ) לק.פ.ר :  ג'יי סימפסון  ( 39 ) 
 *  דרבי ה'אולד פירם' של סקוטלנד הסתיים בתיקו 1:1 בין סלטיק ,  שאירחה את ריינג'רס בסלטיק פארק .  במשך 79 דקות לחצו הירוקים-לבנים חזק מאוד על השער של הכחולים ,  ורק אז נפל השער הראשון ,  כשסקוט מקדונלד נגח פנימה אחרי הרמה של איידן מקגידי ,  אלא ששתי דקות לאחר מכן איזן לי מקלוך ,  גם בנגיחה ,  אחרי הרמת קרן ,  וחתם את תוצאת המשחק .
 
גביע אנגלי :  יונייטד ,  לידס יונייטד
מוליכת הליגה השלישית הדהימה את מנצ'סטר יונייטד ,  כשניצחה 0:1 והדיחה אותה מהגביע האנגלי .  ארסנל עברה את ווסטהאם

