ריבלין לפישר :  חוק בנק ישראל יעלה מחר לדיון בכנסת
הנגיד התנה את הסכמתו לקדנציה שנייה בהעברת החוק .  החקיקה לא תושלם עד פגרת הפסח ,  אלא במושב הקיץ
 >  >  נגיד בנק ישראל ,  פרופ' סטנלי פישר ,  נועד בשבוע שעבר עם יו"ר הכנסת ,  ח"כ ראובן ריבלין  ( ליכוד )  ,  וביקש ממנו לקדם את חקיקתו של חוק בנק ישראל .  ריבלין הציב את הצעת החוק על סדר יומה של מליאת הכנסת ,  והיא תועלה מחר להצבעה בקריאה ראשונה .  הצעת החוק צפויה להתקבל ברוב קולות ותועבר לדיון בוועדת הכספים .  ואולם הוועדה לא תספיק לחוקק את החוק בהצבעה בקריאה שנייה ושלישית עד אמצע מארס ,  עת תצא הכנסת לפגרת הפסח .  ריבלין אמר לפישר ש"הגיע העת לחוקק את חוק בנק ישראל ",  ואולם ריבלין לא התחייב שחקיקת החוק תושלם עד סוף החודש הבא .  ההערכה היא שהחקיקה תושלם רק במושב הקיץ המסתיים באוגוסט .  ראש הממשלה ,  בנימין נתניהו ,  הבטיח לפישר לחוקק את החוק .  פישר לוחץ לחקיקתו המהירה של החוק ,  שכן חקיקתו תסייע לו לקבל החלטה חיובית בדבר הארכת הכהונתו ,  מסתיימת בסוף אפריל ,  בקדנציה נוספת .  במקביל לכך ,  קיים פישר פגישות עם ח"כים נוספים וביקשם לסייע בחקיקת החוק ,  בהם יו"ר ועדת הכספים ח"כ משה גפני  ( יהדות התורה )  ,  יו"ר הקואליציה ח"כ זאב אלקין  ( ליכוד )  ומרכז הליכוד בוועדת הכספים ח"כ ציון פיניאן  ( ליכוד )  .  פישר פנה לח"כים נוספים וביקש להיפגש עמם .  בכנסת מעריכים שהדיון בהצעת החוק לא יהיה קל וילווה בלחצים פוליטיים ובמאבקים כלכליים .  ועד עובדי בנק ישראל וההסתדרות כבר הודיעו על התנגדותם להצעת החוק ומסרו שייאבקו בכמה סעיפים בו .  ההערכה היא שוועדת הכספים עשויה להכניס שינויים בנוסח החוק המקורי ,  ואולם בקואליציה מודעים לכך שפישר יתנגד להכנסת שינויים מהותיים בהצעת החוק .  החוק קובע ,  בין היתר ,  את הקמתה של מועצה מוניטרית שתקבע את גובה הריבית במשק וכן הקמת מועצה מינהלית בבנק ישראל שתקבע את גובה השכר ותקציב בנק ישראל .  לפי החלטת נתניהו ,  האוצר ימשיך לפקח על השכר בבנק ישראל אך במקרים של מחלוקות תוקם ועדת ערעור והמחלוקות יובאו להכרעת נתניהו .
 
ריבלין לפישר :  חוק בנק ישראל יעלה מחר לדיון בכנסת
הנגיד התנה את הסכמתו לקדנציה שנייה בהעברת החוק .  החקיקה לא תושלם עד פגרת הפסח ,  אלא במושב הקיץ

