תלוי באוויר
האם הקולנוע האמריקאי מתנגד לעונש המוות או מעודד אותו ?  דוד רוזנטל שוחח עם ד"ר איבון קוזלובסקי-גולן ,  שדנה בכך בספר הטרי  " עד שתצא נשמתך ",  וגם בדק איתה למה אייכמן הוא היחיד שהוצא להורג בארץ
ב-1889 נידון למוות וויליאם קמלר ,  מוכר ירקות מבפאלו שבמדינת ניו יורק ,  לאחר שרצח את בת זוגו כשהיה שיכור .  משפטו עורר מאבק ציבורי אבסורדי במיוחד .  תומאס אדיסון ,  ממציא החשמל ,  התנגד לזרם החילופי שפיתח יריבו ג'ורג' וסטינגהאוס ,  זרם שסייע לפיתוחו של הכסא החשמלי ,  עליו אמור היה קמלר לשבת ולהפוך בכך לאדם הראשון שמוצא להורג בשיטה זו .  כדי להדגים את סכנות השימוש בזרם החילופי ,  אדיסון - עד אותו יום מתנגד מדופלם לעונש המוות - תמך במהלך ,  בעוד וסטינגהאוס נחרד לראות את השימוש שעושים בטכנולוגיה שלו והחל בקמפיין נגדי שלא עזר לבסוף .  קמלר מת רק לאחר דקות ארוכות ,  תוך שהוא נצלה חי וסובל מעינויי תופת .  אדיסון לא אמר נואש וסבר כי הראינוע יעזור לו להמחיש את הנקודה בצורה משכנעת יותר .  לשם כך הוא הציג ב-1903 את הסרט המזעזע  " לחשמל פילה ",  שבו תיעד את ההוצאה להורג של פילת הקרקס טופסי .  הנקודה של אדיסון הוכחה ,  רק בכיוון ההפוך ,  כשבמרוצת השנים היה הכסא החשמלי לאמצעי מוביל במימוש גזר דין המוות .
 עם הדוגמה של קמלר פתחה ד"ר איבון קוזלובסקי-גולן ,  מרצה לקולנוע ,  היסטוריה ומשפט במכללת ספיר ,  את ספרה  " עד שתצא נשמתך ",  העוסק בהשתקפותו של עונש המוות בארצות הברית דרך שיטת המשפט ובראי הקולנוע .  אדיסון השמיע לא מעט פעמים את התנגדותו לעונש זה ,  אולם כדי להוכיח את צדקתו ולקדם את המצאותיו התנדב לצלות אנשים וחיות .  אבטיפוס ,  אם תרצו ,  לדו-ערכיות הגדולה של האמריקאים בהשקפת עולמם בכלל ובהתייחסותם לעונש המוות בפרט .
" הרעיון היה להראות את הסיפור של אמריקה מהצד האחר של המצלמה ושל ההיסטוריה ",  מסבירה קוזלובסקי-גולן , " ניתן לראות איך החברה הזו ,  שמצד אחד כל כך מאורגנת ובעלת ערכים ברורים ומובנים ,  עושה מהצד השני את הסדר שלה לפי איך שהיא מבינה  מאוד פשטני ופרימיטיבי במובן מסוים ,  ומקבל לגיטימציה בכל השדרות ,  כולל הקולנוע ,  באופן זה או אחר ". 
ב"עד שתצא נשמתך "   ( קריאת הזעם של השופט לנידון למוות בסרטו של וולי ראגלס משנת 1931  " האם אלה ילדינו ",  עמוד 50 )  יצרה קוזלובסקי-גולן פסיפס מעשרות דוגמאות ,  בעיקר מהמאה ה-20 ,  להמתות בארצות הברית .  הן בוצעו בפקודת הכנסייה ,  בהוראת בתי המשפט או דרך משפטי רחוב שהתבטאו בלינצ'ים המוניים על רקע גזעני . " הספר נכתב כעבודת דוקטורט שעשיתי ב-2003 .  היא הוקפאה כי חיכיתי שייגמר עונש המוות ".  
" אכן .  עונש המוות הוא עונש חי ,  ובסוף אמרתי 'יאללה ,  מוציאים את הספר'' ".  
" אני באה מתחום לימודי-דיסציפלינארי ,  שבארץ מוכר רק לאלה שמשלבים בין משפטים למנהל עסקים .  התחום שלי הוא היסטוריה ,  קולנוע ומשפט .  אפשר לשחק עם כל המרכיבים .  חשבתי לתת לכל מרכיב את המקום שלו ,  וביחד ליצור סיפור קוהרנטי שלא עובד לפי סטנדרטים מקובלים .  הקורא רואה שדברים יכולים להיחקר מהאמצע להתחלה או מהסוף לאמצע ,  ועדיין הוא יקבל את כל העלילה במלואה ".  
" זה לא נכון ,  היות שאני מדברת על השפעה הדדית לא מתוך אספקט ביקורתי ,  אלא מתוך מבט על החברה האמריקאית מהיבטים של חברה ,  תרבות ודת .  רואים שעונש המוות מקבל דחיפה מהדת ,  מהרחוב ומאלימות ממשלתית .  התקשורת מצלמת את האירועים האלה ,  ובהרבה מובנים היא שמאלית ויוצאת נגדם .  עובדה שהבחירות שלה הן בחירות של אנשים שלא הגיע להם למות או כאלה שהייתה אמביוולנטיות לגבי המוות שלהם ".  
" הקולנוע משתמש בכל המרכיבים שיכולים לעשות דרמה טובה .  בפרק הראשון אני מסבירה את זה :  הדרמה המשפטית היא הטובה והקלה ביותר משום שלא צריך לעשות בה הרבה טכנית ,  פשוט לקחת את הפרוטוקול של המשפט ,  והרי אין יותר דרמטי מהמשפט עצמו ". 
לכאורה ,  הספר מביע עמדה ברורה נגד עונש המוות .  בהערת הסיום  ( עמוד 268 )  כותבת המחברת על הציפייה משלטונו של ברק אובמה : " יש לקוות שאכן יהיה במהלכים הללו כדי לבטל את עונש המוות ולהפוך אותו לפיסת היסטוריה שאיש לא יתגעגע אליה ".  כדי להמחיש עד כמה מסוכנת ענישה כזו ,  היא מביאה דוגמאות רבות להוצאות להורג שלפניהן ואחריהן התעורר ספק רב באשר לאשמתו של הנידון למוות .  בפועל ,  קוזלובסקי-גולן דווקא לא כל כך נחרצת .
" שאלה טובה ,  אבל חשוב לציין שלא נקטתי עמדה בספר .  עונש מוות אתה בודק ברמה של האם מגיע לבן אדם או לא מגיע לו .  יש מקרים שבהם מגיע ,  השאלה היא אם אתה רוצה להיות התליין ". 
פה ,  בעניין הספציפי הזה ,  התקשורת השפיעה לרעה בהקשר של צדק .  מצד שני ,  היא השפיעה לטובה בעניין של גזע .  אין כאן שאלה של איזון ,  זו פשוט התמונה ". 
נושא עונש המוות נמצא על סדר היום גם במדינת ישראל .  פיגועים המוניים ,  רצח הילדה רוז פיזאם ,  הטבח בבני משפחת אושרנקו בראשון לציון ,  פדופילים ואנסים בכל מקום - כל אלה מעלים את השאלה אם ראוי שנצעד גם אנחנו בכיוון הזה .  קוזלובסקי-גולן מסבירה מדוע זה רחוק מלקרות . 
" עונש המוות היחיד שקיים בישראל הוא לנאצים ולעוזריהם .  קח לדוגמה את משפט דמיאניוק .  משפט אייכמן היה טראומתי בסופו של דבר מבחינת ההוצאה להורג עצמה ,  ואצל דמיאניוק חיפשנו את הספק הקל שבקלים כדי לא להוציא אותו אשם ולא להוציא אותו להורג ".  
" במובן מסוים ,  כן .  אני לא יודעת מה התרוצץ בקבינט המוחי שלו ,  אבל אני יודעת מה מתחולל בקבינט המוחי הישראלי .  רצינו לראות את דמיאניוק אשם ולהעלות אותו על הגרדום ,  אבל אף אחד לא היה מוכן לקחת את זה לידיו ".  
" לא .  הרוחני .  ביהדות אסור לפי ההלכה להשתמש בעונש מוות .  רק סנהדרין של 70 איש עם ארבעה עדים יכולה לקבוע עונש כזה ,  וגם סנהדרין כזו מוכתמת ונקראת 'סנהדרין קטלנית' .  ביהדות יש כמה לאווים ,  ואחד מהם הוא שאסור לקחת חיים של בן אדם .  ההלכה הנוצרית עוסקת בפשט ,  לפי הברית הישנה של 'עין תחת עין ושן תחת שן' .  הרוח האמריקאית היא ניתוח פשוט של כתבי הקודש .  כתוב  אז עושים .  על כל הפטיציות נגד עונש מוות בארצות הברית חתומים רבנים .  אצלנו יש כאלה שרוצים עונש מוות ,  אבל אין מי שיבוא וילחץ על ההדק ".  
" כן .  היא דומיננטית מאוד וזו מהות הספר ,  להציג תמונה שלפיה הדת ,  החברה ,  מערכת המשפט והקולנוע ,  כולם נמצאים תחת אותו דגל ". 
 ( מחייכת )  : " תיאורטית בעד ,  מעשית נגד .  תחשוב ,  כמה פעמים אמרת לעצמך 'בא לי להרוג את הבוס שלי' ?  "
 

תלוי באוויר
האם הקולנוע האמריקאי מתנגד לעונש המוות או מעודד אותו ?  דוד רוזנטל שוחח עם ד"ר איבון קוזלובסקי-גולן ,  שדנה בכך בספר הטרי  " עד שתצא נשמתך ",  וגם בדק איתה למה אייכמן הוא היחיד שהוצא להורג בארץ

