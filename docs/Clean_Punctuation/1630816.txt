לאונרדו : " אליפות ?  הכל יכול לקרות "
 מאמן מילאן אופטימי ורוצה סקודטו : " אנחנו קבוצה גדולה ומגובשת ".  פרארה : " אני לא מרגיש שהמשרה שלי בסכנה "
 אפשר לנחש שבתום ה-0:3 הגדול של מילאן על יובנטוס ,  מאמן הרוסונרי לחץ את ידו של הקולגה צ'ירו פרארה ,  ולחש לו כמה מילות עידוד .  מי כמו לאונרדו ,  שבתחילת העונה היה נראה שלא יגיע לפגרת החורף והתקשורת האיטלקית חיפשה לו מחליף ,  מבין ללבו של פרארה ,  שמעמדו בטורינו נמצא בשפל . " זה לא היה ניצחון קל ,  היה לנו קשה ",  אמר לאונרדו בסיום , " שיחקנו קצת יותר טוב בחצי השני ,  אחרי שבמחצית הראשונה סבלנו ממשחק הלחץ שלהם .  השחקנים הבינו איך להגיב ללחץ ,  והקפידו להחזיק בכדור .  השערים שכבשנו עזרו לנו כדי להוריד את הלחץ ,  והשחקנים תפקדו באופן מושלם ".  כשלאונרדו נשאל לקראת הבאות ,  ענה : " אליפות ?  הכל יכול לקרות .  אנחנו קבוצה גדולה ,  שמגובשת ויש בה שמחה ".  
לאונרדו התייחס ליריבה הגדולה ואמר : " יובנטוס הזכירה לי את הקבוצה מאוקטובר ,  כרגע הם במומנטום שלילי ,  אולי במשחק הזה הגיע להם יותר ממה שהשיגו .  אני חושב שלא דרוש להם שינוי גדול כדי לצאת מהמצב שלהם כרגע ".  
רונאלדיניו ,  שכבש את השער הלשישי למילאן ,  הוסיף : " אני מאוד שמח ,  הקבוצה מאפשרת לי לשחק את הכדורגל שלי .  באתי למגרש עם מוכן מנטלית ,  והיתה לי אמונה בחברים ,  ידעתי שהם יחפו על כל מה שאעשה ".  מאז שהגיע למילאן רונאלדינו השתפר לאט לאט ,  וכרגע הוא בכושר הטוב ביותר שלו מאז לבש את מדי הדיאבלו . " בעבר שיחקתי פחות ,  וברור שלא הייתי מרוצה מזה ,  אבל תחת לאונרדו אני תמיד רוצה לתת 100 אחוז לקבוצה .  אם אני כובש ,  זה טוב ,  אבל הכי חשוב לי זה שמילאן תנצח ".   
" עכשיו הזמן לדרבי בין אינטר למילאן ",  התנוססה הכותרת ב"קוריירה דלו ספורט ",  לאחר המשחק ,  וסגן נשיא מילאן ,  אדריאנו גליאני ,  זרח משמחה : " העידן החדש של מילאן נראה חיובי ,  אפשר למחוא כפיים ללאונרדו על שהצליח להוציא את המיטב מהשחקנים ,  הוא מצא את הכיוון הנכון ואת הטקטיקה שממצה את יכולותיהם ".  בפעם האחרונה בה מילאן ניצחה בטורינו היא זכתה באליפות ,  אבל גליאני לא נסחף להצהרות : " בואו רק נשמח על הניצחון והדרך שבה שיחקנו ,  בלי להיכנס לתחזיות ".  גם גליאני יודע שפער שמונה הנקודות מאינטר עדיין קשה לקיזוז .
 אחרי התבוסה לבאיירן מינכן וההדחה מליגת האלופות ,  ההפסד למילאן היה זה ששבר את גב הגברת הזקנה .  מילא ,  באיירן ואירופה ,  אבל להפסיד לספוג 3:0 משפיל מהיריבה הגדולה ממילאנו ?  במהלך המשחק אוהדי יובה קראו מספר פעמים למאמן צ'ירו פרארה להכניס את אלסנדרו דל פיירו ,  אך הנסיך נשאר על הספסל .  בסיום ,  האוהדים הבעירו מספר כיסאות במגרש ,  וזעמו על יכולת קבוצתם ,  ונרשמו מספר עימותים מחוץ לאיצטדיון בין אוהדי יובה למשטרת טורינו . 
" זה רגע מאוד קשה ",  התייחס פרארה למצב הקבוצה , " פתחנו לא טוב ,  ונראה שהם הענישו אותנו בכל הזדמנות ".  פרארה התייחס גם למעמדו ואמר : " אני לא מרגיש שהמשרה שלי בסכנה .  אני מרוכז בעבודה ומנסה לכוון את כל האנרגיה שלי לטובת הקבוצה .  זאת לא ההחלטה שלי אם אפוטר או לא ,  ואם יחליטו לפטר אותי אני אקבל זאת .  אבל אני לא מרים ידיים ".  על מחאת חלק מהאהודים ,  שעזבו מספר דקות לפני סיום המשחק ,  אמר פרארה  ( סמל יובנטיני ,  למי ששכח )  : " אני מבין את האכזבה שלהם ,  אנחנו ננסה לתקן את המצב ורק שינוי גישה מצדנו יכול לעזור לנו לצאת לדרך חדשה ".  
שוער יובנטוס ,  ג'אנלואיג'י בופון ,  שנעדר ממשחק ההפסד ,  עדיין מאמין כי קבוצתו ,  למרות יכולתה החלשה בשבועות האחרונים ,  עוד תתאושש ותיאבק על תואר האליפות . " האם אנחנו מחוץ למירוץ אחר הסוקדטו ?  אנחנו לא מחוץ לעסק ,  אחרי שראיתי את אינטר נגד סיינה ,  יש לי תקווה ",  אמר השוער .
 
לאונרדו : " אליפות ?  הכל יכול לקרות "
 מאמן מילאן אופטימי ורוצה סקודטו : " אנחנו קבוצה גדולה ומגובשת ".  פרארה : " אני לא מרגיש שהמשרה שלי בסכנה "
 
