TheMarker מציג :  כל הדרכים לעזור לנפגעים בהאיטי
האסון בהאיטי הוא אחד מאסונות הטבע הגדולים ביותר שהאנושות חוותה במאה השנים האחרונות
האסון בהאיטי הוא אחד מאסונות הטבע הגדולים ביותר שהאנושות חוותה במאה השנים האחרונות ,  אם לא הגדול שבהם .  אם אתם מעוניינים לתרום ,  ישנן מספר לא מבוטל של דרכים שיאפשרו לכם לפתוח את הלב לטובת נפגעי מדינת האיטי.חיים דיבון ,  סמנכ"ל במשרד החוץ ,  וראש אגף משב  ( מרכז שיתוף בינלאומי )   מרכז הסיוע של מדינת ישראל ,  אומר כי הוא מזמין כל בעל מקצוע להתקשר למשרד החוץ ולבדוק האם יש צורך במתנדבים ." אנחנו מנסים לחשוב לא רק על מה אפשר לעשות כעת ,  אלא גם על מה נעשה בעוד חודש .  אולי אז המשבר רק ילך ויחריף .  אחרי שיקברו את המתים ,  יוותרו אלפי ילדים מחוץ למסגרות .  יהיו חסרים מבנים לטובת בתי ספר ,  תחנות טיפות חלב וכו' .  אנחנו בודקים אפשרות להקים מרכזי הפעלה לילדים ולצורך כך אנחנו צריכים מתנדבים .  אנחנו מבצעים כעת רשימות של מתנדבים .  עד עתה פנו אלינו עשרות ישראלים בבקשה להתנדב ,  ונחזור אליהם לאחר שקברניטי המדינה יחליטו איך הכי טוב לסייע לטווח ארוך ".  דיבנר אומר כי אזרחים ישראלים המעוניינים להתנדב או לתרום מוזמנים לעשות זאת במספר 02-6594222 ,  קו חם של חברת איגוד ,  חברה ממשלתית שעובדת עם משרד החוץ.גם ארגון לתת התגייס לטובת נפגעי רעידת האדמה בהאיטי ומשלחת מטעמו שנמצאת כבר בשטח מתמקדת בהגשת סיוע רפואי ובהערכת המצב כדי לעמוד על הצרכים המדויקים של המקומיים .  אזרחים ישראלים המעוניינים לתרום לעשרות אלפי הפליטים שאיבדו את משפחתם ורכושם וכל מה שיש ברשותם כעת הוא בגדיהם ,  מוזמנים לתרום בחשבון בנק ייעודי לסיוע חירום בהאיטי :  12-609-200803 .  לתרומות ולהתנדבות ניתן להתקשר גם ל :  1-700-50-40-33 .  ניתן לתרום גם בלינק הבא http :/ /2.gp/gphהכסף ישמש לרכישת ציוד וסיוע .  בין היתר מדובר במים וכדורים לטיהור מים ;  מזון בסיסי ומזון לתינוקות ;  אוהלים ויריעות ניילון ;  מוצרי היגיינה ,  לבנים ובגדים ;  כלי אוכל וכלי בישול ;  שמיכות וכלי מיטה ;  רשתות נגד יתושים ;  וערכות עזרה ראשונה.ערן ויינטראוב ,  מנכ"ל עמותת לתת ,  לא מסכים שהישראלים לא מספיק תורמים אבל סבור שאפשר הרבה יותר . " גייסנו עד עתה חצי מיליון שקל .  החלק המרכזי מכך הגיע מקרן אריסון .  התחלנו בקמפיין לגיוס כסף מהציבור ואנחנו בוחנים דרכים שונות איך לעשות זאת .  האידיאולוגיה שלנו הוא לעזור ביום יום בישראל אבל מצוקה היא מצוקה .  ואנחנו מסייעים ללא גבולות .  כשאדם נופל אתה לא שואל מאיזה דת או תרבות הוא כשאתה עוזר לו לקום .  אנחנו עדיין לא מבקשים ציוד כי לא ברור בשלב זה למה נזדקק ומה אפשר לשנע ".  גם הקרן הישראלית למען יוניסף פועלת נפגעי האיטי ,  ובעיקר מתרכזת בהצלת ילדי האיטי .  בקרן מפרסמים את הדברים הבאים המגיעים בתשובה לאלו הטוענים שפה לא חסרות צרות משלנו . " אולי זה נכון אבל לפני שנדבר על ערכים ועל מוסר ,  נזכור שכשמדינת ישראל היתה בחיתוליה ,  נעה בין מלחמות למשטרי צנע ,  זכינו גם אנו לסיוע בינלאומי .  הגיעו אלינו גופים בינלאומיים ובכללם יוניסף ,  והגישו לנו עזרה רק משום שהיינו צריכים .  המבוגרים שבינינו יזכרו את קמפיין ה"חלב לכל ילד "  ואת האוכל והשמיכות שהוגשו לילדי ישראל מדי יום במשך 18 החודשים הראשונים לקיומנו כמדינה .  למזלנו ,  כיום אנו במצב בו אנו יכולים להחזיר חזרה ",  כותבים ביוניסף .  תרומות לילדי האיטי ניתן להפנות לחשבון הבנק של יוניסיף .  בנק הפועלים ,  סניף 781 ,  מספר חשבון :  314046 על שם  " הקרן הישראלית למען יוניסף ".  הטלפון של משרדי יוניסף בישראל- 074-7034449 .  ארגון נתן ,  קואליציית סיוע הומניטארי בינלאומי ,  מתארגן אף הוא להושיט עזרה להאיטי ההרוסה .  תמר דרסלר ,  רכזת התקשורת של הארגון ,  מסבירה באתר הארגון : " אנחנו בונים תשתית לסיוע ארוך טווח - שיקום ,  מטפלים בפליטים חסרי הבית ,  ביתומים ,  מגישים סיוע פסיכו-סוציאלי ופוסט טראומתי וגם מספקים שירותי רפואה בסיסיים ".  בשנה הקרובה מתעתדת קואליצית נתן להוציא 12 משלחות בנות חודש להאיטי .  כל משלחת עולה כ-64 אלף דולר :  וכוללת כעשרה מתנדבים ותימשך כחודש ימים ,  בחישוב גס מדובר בכ-2,000 דולר לכל יום .  בארגון מסבירים כי אין באפשרותם לממן את הוצאות השינוע של מוצרים כגון אוהלים ,  מזון משומר ,  ציוד טיהור מים .  לכן יוכלו בשלב זה לקבל תרומות מוצרים רק מחברות שיממנו את עלות השינוע לרפובליקה הדומיניקנית השכנה .  המעוניינים לסייע כספית או להתנדב יכולים לעשות זאת בטלפון 054-3256494 של תמר דרסלר או באמצעות האתר ברית עולם http :/ /www.britolam.org גם עמותת ifa - israeli flying aid  ,  ארגון לא-ממשלתי וללא מטרות רווח אשר נוסד בשנת 2005 על ידי גל לוסקי ,  לאחר שנות פעילות רבות בתחום ההומניטארי הבינלאומי והמקומי כאחד ,  מתגייס לטובת נפגעי האיטי .  המעוניינים יוכלו לעשות זאת במספר טלפון 0577-224411  ( השחקנית שרית וינו אלעד היא הקול שמאחורי המוקד לתרומות במספר )  או ישירות לבנק דיסקונט ,  סניף 199 ,  מספר חשבון 57797.עמותת מגן דוד אדום מסייעת באמצעות הצלב האדום לנפגעי הרעש בהאיטי .  העמותה נערכת לקראת שיגור משלחת לאזור ובמקביל מבקשים מהאזרחים לתרגום עבור חשבון מגן דוד אדום תרומות לקריביים/ דיסקונט 11 סניף :  יד אליהו ת"א 151 .  מספר החשבון :  17926 לתרומות באמצעות כרטיסי אשראי נא ליצור קשר עם מד"א בטלפון :  03-6300272/3 .  גם בארגון זק"א  ( http :/ /www.zaka-israel.co.il )  שיגרו משלחת צנועה לטובת חילוץ לכודים מהאזור .  בארגון אומרים כי מאחד הבניינים שקרס ברעידת האדמה התאספו עשרות תושבי האיטי מסביב למתנדבי זק"א ,  כשברצונם להודות מקרב לב למשלחת החילוץ והחלו בשירה המונית של  " הבאנו שלום עליכם ".  משלחת זק"א להאיטי מונה 9 מתנדבים המחולקים לשני צוותים - האחד מתפקד כיחידה בינלאומית המוכרת ע"י האו"ם ופועלת מול יחידות החילוץ מכל העולם בנקודות חיפוש ייעודיות ואילו הצוות השני פועל במסגרת מתחם בית החולים הישראלי שהוקם במקום .  המשלחת הנוכחית של הארגון צפויה לשוב ארצה ביום שלישי הבא ובמקומה תצא משלחת מצומצמת יותר ,  של כ-6 מתנדבים ,  למשך כשבועיים נוספים .  ניתן להעביר תרומות לזק"א בינלאומי בבנק ירושלים סניף 30 ,  קרן היסוד 18 ירושלים למספר חשבון 300060134.חברת הסטארט אפ הישראלית sense of ashion של העיתונאית לשעבר והיזמת דריה שועלי פותחת במבצע תרומות במסגרתו גולשים יוכלו לרכוש חולצה עם הכיתוב :  united les us march .  כל ההכנסות יועברו לנפגעי האיטי .  כך תוכלו לומר שגם עשיתם מעשה טוב וגם רכשתם לכם חולצה חדשה .  פרטים בכתובת http :/ /2.gp/gpf give2gether ,  חברת סטרט אפ ישראלית הפועלת במסגרת המדגרה הטכנולוגית פלטוניקס ,  העלתה ביום שישי האחרון קמפיין אינטרנטי לגיוס משאבים למען נפגעי הרעש בהאיטי .  המעוניינים לתרום יוכלו לעשות זאת באמצעות הלינק הבא http :/ /2.gp/gpg .  האתר  " ישראל תורמת "   ( https :/ /www.israeltoremet.org )  מאפשר בימים כתיקונם לתרום לכל עמותה ישראלית ,  אבל נוכח המשבר בהאיטי נפתח קמפיין מיוחד שמאפשר לתרום אך ורק לו .  לתרומה בצ'ק יש לרשום את צ'ק לפקודת  " ישראל תורמת "  ולציין כי התרומה מיועדת לקרן סיוע חירום להאיטי .  יש לשלוח ל :  ישראל תורמת ,  רח' יהודה הימית 14 ,  כניסה א' ,  תל אביב ,  68134להעברה בנקאית :  יש לציין כי התרומה מיועדת לקרן סיוע חירום להאיטי ולהעביר ל :  בנק הפועלים  ( 12 )  ,  סניף :  611 ,  חשבון :  194214  .  עוד פרטים ניתן למצוא בכתובת http :/ /2.gp/gpj .  אם דווקא טוויטר הוא האופציה המועדפת עליכם לתרומה ,  חפשו את ארגון yele ,  ארגון צדקה שמבקש מהגולשים להקליד את המילה yele למספר 501501 .הארגון הוקם על ידי המוסיקאי וויקליף ג'ין שכבר שנים מנסה לסייע להאיטי .  ברשת החברתית פייסבוק קיימות מספר לא מבוטל של קבוצות שפועלות למען סיוע .  אחת המרכזיות שבהן שמאפשרת גם להיות מעורבים ,  להתעדכן ולתרגום היא haiti earthquake 2010 - israel humanitarian aid .
 
TheMarker מציג :  כל הדרכים לעזור לנפגעים בהאיטי
האסון בהאיטי הוא אחד מאסונות הטבע הגדולים ביותר שהאנושות חוותה במאה השנים האחרונות

