בית הדין הארצי :  עובד שלקה בלבו בגלל מתח שנבע מחשש לפיטורים יוכר כנפגע עבודה
 >  >  מנהל מחלקה במוסך המרכזי של חברת רנו ,  שלקה בלבו סמוך לכנס לקוחות שהחברה קיימה ,  יוכר כמי שנפגע בתאונת עבודה ויהיה זכאי לקצבה מהביטוח הלאומי - כך קבע בשבוע שעבר ,  ברוב דעות ,  בית הדין הארצי לעבודה .  בית הדין הפך בכך החלטה של בית הדין האזורי לעבודה בירושלים שקבע כי האירוע לא היה קשור לעבודתו של האיש .  מפסק הדין שכתב השופט יגאל פליטמן עולה כי משה סידה לקה בלבו ב-2006 ואושפז בבית החולים מחוסר הכרה .  באותה עת נפוצו במוסך שמועות על סבב פיטורים .  סידה ,  כך נטען ,  חשש שגם הוא יפוטר וכי יקשה עליו למצוא מקום עבודה חלופי בגילו .  לטענת סידה ,  הלחץ הנפשי הגיע לשיאו לקראת קיומו של כנס לקוחות שנתי ,  שבו מוצגים החברה ,  מנהליה והשירות שהיא נותנת בפני לקוחות שרכשו רכב חדש .  סידה חשש כי עקב תלונות שיופנו כלפיו על ידי לקוחות בכנס ,  הוא יפוטר לאלתר .  לאחר שבית הדין האזורי דחה את תביעתו ,  עירער סידה לבית הדין הארצי באמצעות עו"ד איתמר כהן .  השופטות רונית רוזנפלד וורדה וירט-ליבנה ,  בניגוד לדעת המיעוט של פליטמן ,  קיבלו את טענתו של סידה שלפיה סמוך לכנס הלקוחות ובמהלכו חלה עליית מדרגה משמעותית ברמת המתח שבו היה נתון בחודשים שקדמו לכנס ,  עקב החשש מפיטורים .  משכך ,  קבעו ,  מדובר באירוע חריג בעבודתו של האיש .  השופט יגאל פליטמן ,  בדעת המיעוט ,  קבע כי בית הדין האזורי פסק בדין כי לא הוכח שלעובד קרה האירוע כתוצאה מעבודתו . " לא ניתן לסמוך על גרסתו ועל השערת קרובי משפחתו כי האיש חשש קונקרטית מפיטורים או כי הוא היה בדחק נפשי עקב החשש מפיטורים ",  קבע השופט .
 
בית הדין הארצי :  עובד שלקה בלבו בגלל מתח שנבע מחשש לפיטורים יוכר כנפגע עבודה
nan
