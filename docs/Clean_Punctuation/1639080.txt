אובמה לא מתרגש מסין וייפגש עם הדלאי למה
למרות שסין הזהירה כי פגישת אובמה עם מנהיגה הרוחני של טיבט ,  הדלאי לאמה תפגע ביחסים בין המעצמות ,  הודיע דובר הבית הלבן כי הנשיא לא חוזר בו
 ( הערוץ הראשון ) 
נשיא ארצות הברית ברק אובמה לא חוזר בו מכוונתו להיפגש עם מנהיגה הגולה של טיבט ,  הדלאי למה ,  כך הודיע היום  ( שלישי )  דובר הבית הלבן .  אובמה יקיים את הפגישה למרות ההתנגדות הסינית והאיום מצידה כי פגישה שכזו תפגע ביחסים בין המדינות . " הנשיא אמר למנהיגי סין במהלך הביקור שלו במדינה כי הוא מתכוון להיפגש עם הדלאי למה והוא מתכוון לעשות זאת "  אמר הדובר ביל ברטון לעיתונאים בטיסה של מטוס הנשיאותי לניו המפשייר ,  שם צפוי אובמה לערוך מפגש עם תושבים .
 גורמים רשמיים בסין הזהירו מוקדם יותר היום כי כל פגישה בין אובמה לדלאי למה תפגע ביחסים בין המדינות וחזרו על הסירוב לדון בעתידה המדיני של טיבט עם שליחיו של המנהיג הרוחני .  זו וויקון ,  נציג המפלגה הקומוניסטית בסין בשיחות עם נציגיו של הדלאי למה ,  אמר כי פגישה בינו לבין נשיא ארצות הברית  " תערער בצורה קשה את היסודות הפוליטיים של יחסי סין-ארצות הברית ",  והוסיף כי  " סין לא תקדם שום סוג של פשרה בכל הנוגע לאזור ההימלייה ". 
המתיחות בין שתי המעצמות החלה לאחר שביום שישי האחרון הצהיר הבית הלבן כי הוא מתכוון להוציא לפועל עסקת נשק ענקית עם טייוואן ,  שסין התנגדה לה נחרצות .  סין הגיבה בחריפות על עסקת הנשק ושר החוץ הסיני כי החלטת הממשל האמריקאי  " פגעה בביטחון הלאומי ובמשימה הלאומית של איחוד מחודש עם טייוואן ". 
במקביל ,  סין דוחקת במעצמות המערב לפתור את המשבר עם אירן בדרכים דיפלומטיות . " עדיין יש מקום למאמצים דיפלומטיים ",  אמר היום דובר משרד החוץ הסיני מא ז'או- שו לעיתונאים .  בסוף השבוע הגבירה ארצות הברית את הלחץ על סין להכיר באיום של תכנית הגרעין האירני ולהצטרף לקריאות להחרפת הסנקציות נגד הרפובליקה המוסלמית . " סין תמיד מאמינה כי דיאלוג ומשא ומתן הם הדרך הטובה ביותר לפתור את הנושא הזה ",  אמר מא ,  שאף רמז כי שיתוף הפעולה של בייג'ינג עם וושינגטון עלול להיפגע עקב מכירת הנשק האמריקאי לטייוואן .
 
אובמה לא מתרגש מסין וייפגש עם הדלאי למה
למרות שסין הזהירה כי פגישת אובמה עם מנהיגה הרוחני של טיבט ,  הדלאי לאמה תפגע ביחסים בין המעצמות ,  הודיע דובר הבית הלבן כי הנשיא לא חוזר בו

