יחידת המחקר בבנק הפועלים על בז"ן :  הסביבה העסקית עודנה מאתגרת
גוזרים למניית החברה מחיר יעד של 2.2 שקל ,  מחיר הגבוה בכ-14% ממחירה בשוק .  לאור זאת ,  מותירים את המלצתם למניית בז"ן על  " תשואת שוק "
 מרווח זיקוק גבוה ברבעון השלישי :  ביחידת המחקר של בנק הפועלים סבורים ,  כי מרווח הזיקוק הגבוה שרשמה ברבעון השלישי של 2009  ( 8.1 דולר לחבית )  ,  כולל השפעות חד פעמיות ואינו מייצג את פעילות החברה בעת הנוכחית ." להערכתנו ",  אומר מני כהן ,  אנליסט בנק הפועלים , " פער של כ-6.5 דולר לחבית ממרווח הייחוס הינו חריג ,  הן לעומת הפער ההיסטורי והן על רקע הסביבה העסקית המאתגרת .  אנו מעריכים ,  כי החברה תתקשה לשחזר ברבעונים הקרובים פער גבוה כל כך ממרווח הייחוס .  עם זאת ,  מרווח הזיקוק והפער בין מרווח בז"ן לבין מרווח הייחוס ,  צפוי לצמוח בהדרגה עם התקדמות התוכנית האסטרטגית ". נתונים עיקריים  ( במיליוני דולר ) שדרוג המתקנים צפוי לתרום לשיפור המרווחים :  במהלך שנת 2009 ערכה החברה שיפוץ תקופתי בבית הזיקוק ,  שבמסגרתו שודרגו מתקנים .  בעקבות זאת צפוי שיפור בגמישות התפעולית של בית הזיקוק ובתמהיל התזקיקים הסופי .  בבנק הפועלים סבורים כי שדרוג המתקנים כמו גם המשך תהליכי ההתייעלות וחיבור בעתיד לצינור הגז הטבעי ,  יסייעו לחברה להמשיך ולהציג ביצועים עודפים בהשוואה למרווח הייחוס .  קפיצת המדרגה המשמעותית צפויה בתחילת שנת 2012 ,  עם הפעלתו של הפצחן המימני.הושלם מיזוג פעילות כאו"ל לתוך בז"ן :  לאחרונה השלימו בז"ן והמפעלים הפטרוכימיים בישראל  ( מפ"ב )  את עסקת מכירת מניות כרמל אולפינים  ( כאו"ל )  .  מתווה העסקה כלל חילופי מניות ,  כשמפ"ב מוכרה את אחזקותיה  ( 50% )  בכאו"ל ,  תמורת הקצאה של 17.75% נוספים בבז"ן .  עם השלמת העסקה ,  מחזיקה מפ"ב בכ-30.7% בבז"ן ,  שמחזיקה במלוא הבעלות בכאו"ל ." להערכתנו ,  מיזוג כאו"ל צפוי לתרום לפעילותה של בז"ן ,  בעיקר בתחום הפטרוכימי ,  שהוא סינרגטי לפעילות הזיקוק ",  אומר כהן.ענף הזיקוק צפוי להמשיך ולהפגין חולשה :  חרף סימני ההתאוששות בכלכלה הגולבלית ענף הזיקוק ממשיך להפגין חולשה .  מרווחי הזיקוק טרם התאוששו ומצויים עדיין ברמות שפל .  כבר עתה ניתן להעריך את תוצאות מגזר הזיקוק לרבעון הרביעי של 2009 על בסיס התנהגות מרווח הייחוס ,  המהווה אינדיקציה לסביבה העסקית בה פועל בית הזיקוק .  מרווח הזיקוק לנפט מסוג ural  ( מרווח הזיקוק לייחוס המצוטט על ידי רויטרס )  ,  עמד ברבעון הרביעי על כ-1.3 דולר לחבית בלבד ,  לעומת כ-5.5 דולר לחבית ברבעון המקביל ב-2008 . " לאור זאת ,  אנו מניחים כי התוצאות המנוטרלות של מגזר הזיקוק ברבעון הרביעי צפויות להיות חלשות ",  אומר כהן.סיכוםבמחלקת המחקר של בנק הפועלים סבורים ,  כי התקדמות בתוכנית האסטרטגית של בז"ן בעיקר בנושא הפצחן המימני ,  צפויה להניב לחברה ערך רב ולחזק את מעמדה בטווח הארוך .  עם זאת ,  בטווח הקצר והבינוני הסביבה העסקית של בית הזיקוק עודנה מאתגרת .  מרווחי הזיקוק צפויים להיוותר על רמה נמוכה ולהעיב על שורת הרווח .  מודל הערכת השווי גוזר למניית החברה מחיר יעד של 2.2 שקל ,  מחיר הגבוה בכ-14% ממחירה בשוק .  לאור זאת ,  מותירים את המלצתם למניית בז"ן על  " תשואת שוק ". ביצועי המניה  ( 12 חודשים ) 

יחידת המחקר בבנק הפועלים על בז"ן :  הסביבה העסקית עודנה מאתגרת
גוזרים למניית החברה מחיר יעד של 2.2 שקל ,  מחיר הגבוה בכ-14% ממחירה בשוק .  לאור זאת ,  מותירים את המלצתם למניית בז"ן על  " תשואת שוק "
 
