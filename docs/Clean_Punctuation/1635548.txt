מארינה תדגמן ל"עונות "
 מקסימילאן בלומין נבחרה להיות הפרזנטורית החדשה של מותג האופנה לנשים גדולות ,  תמורת סכום של 750 אלף שקלים
הזמרת והשחקנית מארינה מקסימיליאן בלומין נבחרה להוביל את קמפיין 2010 של רשת האופנה לנשים גדולות  " עונות ",  עבור סכום של 750 אלף שקלים .  
בלומין בת ה-22 ,  שדווקא השילה מגופה מספר לא מבוטל של קילוגרמים לאחרונה ,  הפכה מודל לחיקוי עבור נשים מלאות .  הסיבה לכך נעוצה בעובדה שבלומין תמיד התגאתה בגזרתה העסיסית ולא גזרה על עצמה דיאטות רצח כמו פליטות אחרות מכוכב נולד .  מעבר לזה ,  בלומין מעולם לא התכסתה באוהלים או בגדים אחרים מהסוג שנשים שמנות נוטות ללבוש ,  אלא הסתובבה בגאון בג'ינסים קצרצרים וגופיות חושפניות .  יש לקוות שהתחברותה ל"עונות "  לא תשפיע לרעה על בחירותיה האופנתיות ותגרור אותה לעולם הטוניקות הגדולות שכה אופייניות לחדרי המורים בארצנו .
 מנהלת השיווק של  " עונות ",  שירלי צ'אושו ,  מסרה : "  אנו שמחים וגאים על הצטרפותה של מארינה מקסימיליאן בלומין למשפחת עונות .  מארינה נבחרה לתפקיד מכיוון שהיא מייצגת את אישיות המותג של  " עונות ":  אישה עצמאית ,  מחייכת וקורנת ,  שופעת נשיות ובטחון עצמי ,  שלמה עם עצמה וסוחפת .  אנו מאמינים כי באמצעות מארינה מקסימיליאן בלומין נוכל להרחיב את מעגל לקוחותינו ולהגיע באמצעותה לקהלים חדשים ". 

מארינה תדגמן ל"עונות "
 מקסימילאן בלומין נבחרה להיות הפרזנטורית החדשה של מותג האופנה לנשים גדולות ,  תמורת סכום של 750 אלף שקלים

