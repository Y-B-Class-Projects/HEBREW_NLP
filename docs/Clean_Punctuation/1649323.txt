ישי לח"כים הערבים : " אל תגבו עבריינות "
 במהלך דיון מיוחד בכנסת על פעילות עיריית ירושלים בשכונת סילוואן במזרח העיר ,  אמר שר הפנים לח"כים מהסיעות הערביות :
" לא אאפשר בנייה בלתי חוקית ,  וחובתו של ראש העיר לאכוף זאת "
 שר הפנים אלי ישי פנה היום  ( רביעי )  לחברי הכנסת הערבים על רקע העימות שפרץ בימים האחרונים סביב סוגיית הבנייה הבלתי חוקית בשכונת סילוואן בירושלים ואמר : " אל תתנו גיבוי לאנשים שעוברים על החוק ".  בדיון מיוחד בנושא במליאת הכנסת אמר עוד ישי : " אני מוכן להגדיל אחוזי בנייה בתחומי שיפוט של המועצות - שאף אחד לא יגיד לי שלא בונים לגובה בתואנה שזו תרבות שונה .  בעזה וברמאללה בונים לגובה .  לא אתן שינצלו את זה ,  ובחלק מהמקרים גם שלא בתום לב .  כולם ייהנו מבנייה לגובה ,  בכפוף לתוכניות מתאר מקצועיות ,  אבל לא אאפשר בנייה בלתי חוקית ,  וחובתו של ראש העיר לאכוף זאת ". 
באשר לסוגיית מזרח ירושלים אמר ישי כי  " האכיפה שם אינה שוויונית "  והצהיר כי לא יאפשר אכיפה סלקטיבית : " בית יהונתן נמצא בהליך משפטי וצריך להביא להליך משפטי את כל מי שבנה באופן לא חוקי .  אם רוצים לאשר דירות לא חוקיות ,  זה יהיה לכולם .  אף אחד לא יכול לומר 'פה יהרסו ,  פה לא יהרסו' ". 
בתוך כך בירך אמש דובר מחלקת המדינה האמריקאית פי ג'יי קראולי על ההחלטה לדחות את פרוייקט הקמת הפארק בשכונת סילוואן במזרח ירושלים . " ארה"ב מאמינה כי ישראל והפלסטינים מתקרבים להתחלת הדיאלוג שעשוי לפתור את המחלוקות בין הצדדים ",  אמר קראולי .
 מוקדם יותר אתמול ביקש ראש הממשלה בנימין נתניהו מראש עיריית ירושלים ניר ברקת להקצות פרק זמן נוסף כדי להגיע להבנות עם תושבי סילוואן בנוגע לפרויקט גן המלך המיועד להיות ממוקם בשכונה במזרח ירושלים .  עם זאת נתניהו הבהיר כי אין לו כוונה להתערב בניהול ענייני העיר ולא בסמכויות המסורות על פי חוק לרשויות האכיפה ,  התכנון והבנייה .  ברקת נענה לבקשת נתניהו ואמר כי ימשיך לעשות כל מאמץ למצות את המהלך מול התושבים בשכונה המזרח ירושלמית .  ברקת ציין כי הדיון בוועדה המקומית בנושא זה יידחה ובינתיים יימשכו הפגישות והשיחות עם התושבים .
 
ישי לח"כים הערבים : " אל תגבו עבריינות "
 במהלך דיון מיוחד בכנסת על פעילות עיריית ירושלים בשכונת סילוואן במזרח העיר ,  אמר שר הפנים לח"כים מהסיעות הערביות :
" לא אאפשר בנייה בלתי חוקית ,  וחובתו של ראש העיר לאכוף זאת "
 
