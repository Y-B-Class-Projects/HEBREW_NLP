לראשונה מאז נבחר :  אובמה ביקר באפגניסטן
בפעם הראשונה מאז נבחר ,  הגיע נשיא ארה"ב ברק אובמה לביקור פתע באפגניסטן .  בנאומו שנשא לפני מאות חיילים אמריקאים אמר : " אנו כאן כדי לפרק את אל קאעדה מנשקו "
 ביקורו המפתיע של נשיא ארצות הברית ברק אובמה היום  ( ראשון )  באפגניסטן נמשך - נשיא ארה"ב בחר להתחיל את מסעו במדינה בבסיס צבא אמריקאי ונשא דברים בפני מאות חיילי צבא ארה"ב .  אובמה הפתיע אף את נשיא אפגניסטן חמיד קראזי ,  שכן לקראזי נודע על הביקור רק כשעה לפני נחיתתו של אובמה .  ביקורו של אובמה הוא הראשון במהלך כהונתו כנשיא .  בהמשך צפוי אובמה לקיים פגישות עם נשיא אפגניסטן ,  חמיד קרזאי ,  ועם חברי הקבינט שלו .  
בנאומו בפני החיילים אמר נשיא ארצות הברית כי הביקור באפגניסטן הוא  " חשוב מאין כמוהו ".  אובמה הצהיר כי מטרת המלחמה הנוכחית היא  " פירוקו של אל קאעדה מן היסוד והשמדתו המוחלטת ,  תוך חיזוק ממשלת אפגניסטן ".  אובמה הוסיף כי  " אל קאעדה ובני בריתם הפרוסים במדינה מהווים איום אמיתי לאזרחי ארה"ב ,  אך גם לאזרחי העולם כולו ".  בנאומו חזר אובמה על משנתו לגבי הנוכחות האמריקאית באפגניסטן כהכרחית ,  בניגוד לנוכחות הצבאית בעירק . " בל נשכח את הסיבה להיותנו כאן  איננו מתערבים בעניינים לא לנו .  יש לזכור את אלפי אזרחי ארצות הברית שנהרגו במתקפת ה-11 בספטמבר - אנו נלחמים באויב אמיתי .  אילולא היינו כאן ,  אל קאעדה וטליבן היו מהווים כוח דומיננטי ומאיים יותר .  נוכחות הכוחות באזור הינה הכרחית בהחלט .  אותם ארגונים יוצרים בריתות נגדנו ומסכנים את אזרחי העולם כולו ",  הוסיף אובמה .
 אובמה התייחס גם למערכת היחסים בין ארצות הברית וממשלת אפגניסטן . " הגענו להישגים משמעותיים באפגניסטן  לצד צמצום מרחב השליטה של ארגוני הטרור השונים ,  טיפחנו קשר עם ממשלת אפגניסטן ואזרחיה ,  וחיזקנו אותם .  אני רוצה להצדיע לחיילי צבא אפגניסטן :  אתם שותפינו למלחמה ,  ונוכחותנו הצבאית במדינה נועדה כדי לסייע לכם .  אנו רוצים להבטיח שבסופו של המבצע יעלה בידם של תושבי אפגניסטן לשמור על בטחונם בזכות עצמם ".  אובמה ציין לשבח את היחסים הנרקמים בין ארה"ב ואפגניסטן ,  ואמר כי בין המדינות קיימים  " שיתוף פעולה והדדיות המושתתים על כבוד הדדי והבנה ". 
במסיבת העיתונאים שנערכה עם נחיתתו אמר הנשיא אובמה לנשיא אפגניסטן חמיד קראזי כי הוא מעודד מהתקדמות ארצו .  בשיחה שניהלו השניים מול כתבים הודה קראזי לאובמה על הסיוע האמריקאי במדינה ואמר כי הוא מקווה שהשותפות תמשיך ותעזור לאפגניסטן להתחזק.אובמה השיב לקראזי ואמר כי ברצונו לראות בהמשך חיזוק החוק במדינה ,  כך שאפגניסטן תוכל להתמודד ולמנוע את השחיתות במדינה .
 לדברי אובמה ,  אשר הוטס במסוק ישירות משדה התעופה לארמונו של קראזי ,  הקמפיין הצבאי של ארה"ב במדינה עבר התקדמות אולם על קראזי נותר להתמודד עם השחיתות במדינה .  עוד נמסר בידי גורמים בכירים בממשל האמריקאי ,  כי אובמה ילחץ על קראזי כחלק מהמאבק בשחיתות להילחם גם בסחר בסמים במדינתו .
 ביקור זה בקאבול הוא הראשון של הנשיא אובמה באפגניסטן מאז נבחר כנשיא ארה"ב לפני 14 חודשים .  עוד מתברר כי בשל סיבות ביטחוניות הביקור ,  אשר צפוי להימשך רק למשך מספר שעות ,  לא הודיעו לשלטונות אפגניסטן על הביקור הצפוי והנשיא קראזי שמע על הביקור רק כשעה לפני בואו של אובמה ,  כך לפי רשת ה-BBC .  במהלך תקופת כהונתו של אובמה ,  מספר הכוחות של צבא ארה"ב השוהים באפגניסטן כמעט הוכפל .
 
לראשונה מאז נבחר :  אובמה ביקר באפגניסטן
בפעם הראשונה מאז נבחר ,  הגיע נשיא ארה"ב ברק אובמה לביקור פתע באפגניסטן .  בנאומו שנשא לפני מאות חיילים אמריקאים אמר : " אנו כאן כדי לפרק את אל קאעדה מנשקו "
 
