הבחירות לקונגרס :  התמיכה בישראל תגבר
ככל שהולכים ואוזלים הימים שלפני הבחירות ,  כך עולה הסיכון שבתחזיות - הכל עוד עלול להשתנות ברגע האחרון .  ברם ,  אף שיכולים לחול שינויים נקודתיים ,  המגמה ברורה :  הדמוקרטים יפסידו את הרוב בבית הנבחרים ,  ואילו בסנאט יש סיכוי סביר לתיקו או לכל היותר - לרוב קטן לאחת המפלגות .  אות מבשר רעות לדמוקרטים הוא שהתחזקה המגמה שהסתמנה כבר בבחירות החלקיות לפני שנה במדינות וירג'יניה וניו ג'רזי :  מצביעים עצמאיים ,  שבבחירות לנשיאות תמכו בהמוניהם באובמה ,  שינו את עמדתם לטובת מועמדים רפובליקנים .  סקר גאלופ מ ? 26 באוקטובר מראה שבין 52 ל ? 55 אחוזים מבעלי זכות הבחירה ברחבי ארה"ב מתכוונים הפעם להצביע בעד הרפובליקנים ,  וזאת לעומת 43-41 אחוזים במשבצת הדמוקרטית .
 הנשיא אינו יכול ,  כמובן ,  להתעלם מהמהפך המסתמן בקונגרס .  בימים האחרונים כבר נודע על מגעים בין עוזריו הפוליטיים לאישים מרכזיים במפלגה הרפובליקנית כדי לנסות להבטיח שיתוף פעולה בנושאים בוערים שונים ,  ובעיקר בתחום הכלכלי .  זה לא יהיה קל ,  לא לממשל ולא לרפובליקנים .  שניהם יצטרכו לבלוע הרבה מהטענות העיקריות שהטיחו אלה באלה בשנתיים האחרונות .  אך חוב לאומי המתקרב ל ? 16 וחצי טריליון (  !  )  דולר ואבטלה שממשיכה לגרד את עשרת האחוזים אינם מותירים הרבה ברירות .  
אשר למדיניות החוץ ,  כפי שכבר נכתב ,  אין לצפות לשינויים גדולים ,  לא זו בלבד שנושא זה אינו מטריד במיוחד את האמריקני הממוצע ,  המצב הבלתי מעודד באפגניסטן ובעירק מאחד את רוב האמריקנים ברצון להיפטר משתי הצרות האלה במהירות האפשרית .  
גם בנושא הישראלי ? פלסטיני אין לצפות לשינויים מרחיקי לכת .  אם יחולו שינויים ,  בעיקר טקטיים ,  ייתכן שינבעו מהכרת הממשל במגבלות לגבי חלק מהעמדות שנקט בעבר .  אף שדוברים בוושינגטון עודם מדברים על לוחות זמנים להשגת הסכם בין ישראל לפלסטינים ,  הילרי קלינטון אמרה כי  " יש תקווה להתקדמות .  אם לא בחיינו אז לפחות בימי ילדינו ."  הממשל אמנם לא שינה באופן רשמי את מגמותיו ,  אך כפי שדניס רוס הבהיר בפני צמרת איפא"ק ,  הוא מוכן לשקול אפשרות של הסכמים חלקיים במקום  " ההסכם הסופי והכולל "  שעליו דיבר בעבר .  
הרעיון המונח ביסודה של נוסחה זו הוא שאפשר להגיע כבר עכשיו להסכמה בעניין הגבולות ולהשאיר את יתר נושאי הליבה למועד מאוחר ונוח יותר .  ואז גם הוויכוח על הבנייה מעבר לקו הירוק יאבד מעוקצו ,  שכן יהיה ברור מה יהיה בתחום ישראל ומה מחוצה לה .  הבעיה בעניין זה ,  בנוסף לוויכוח הפנימי שייפתח בישראל לגבי הגבולות ,  טמונה בכך ששאלה זו אינה ניתנת להפרדה משאלת הביטחון .  זאת ועוד ,  הפלסטינים ממילא ממשיכים להקצין את עמדותיהם ואף מאיימים בכל מיני צעדים - מחידוש האלימות ועד להכרזה חד ? צדדית על עצמאות .  הם שואבים עידוד ,  אולי בטעות ,  מהמשך ההתבטאויות האמריקניות על הצורך בהמשכת ההקפאה ומדברי הביקורת הבלתי מידתיים של דוברים שונים ,  גם לגבי שכונות כמו רמות .  
יש בישראל מי שחושש  ( ויש מי שמייחל )  ממשבר בין ירושלים לוושינגטון אחרי הבחירות .  כלומר ,  אובמה ילחץ על ישראל בכל מיני עניינים .  זאת אפשרות ,  אך נראה שאין זה התסריט המועדף על וושינגטון .  ישראל מודעת למחשבות השונות המנסרות בימים אלה בוושינגטון .  לכן היא מכוונת את מהלכיה בהתאם :  לא עימות ,  אלא חיפוש נתיבים לשיתוף פעולה שיוכלו לגשר על חילוקי דעות .  
אמנם מדיניות החוץ היא בשדה של הממשל ולא של הקונגרס ,  אך לא יהיה לממשל עניין לחפש צרות מיותרות .  לישראל יש ידידים ותומכים בשתי המפלגות ,  ואם ,  כפי שנראה ,  הרפובליקנים יזכו ברוב ,  יתבצעו כמה מינויים שאפשר לברך עליהם .  כך עומדת להתמנות לתפקיד יו"ר הוועדה ליחסי חוץ חברת הקונגרס מפלורידה ,  ממוצא קובני ,  רוס להטינן ,  תומכת נלהבת של ישראל .  ואילו ראש הסיעה הרפובליקנית בבית הנבחרים ,  אריק קנטור היהודי ,  יהיה השני בחשיבותו בבית .  אשר לדמוקרטים - גם אם מספרם יצטמצם ,  רוב הסיכויים שקבוצת הנבחרים היהודים שבהם תישאר בגודלה הנוכחי .  
בחשבון הכולל ,  התמיכה בישראל תגדל .
 
הבחירות לקונגרס :  התמיכה בישראל תגבר
nan
