 " רשתות האופנה הבינלאומיות ישנו את מפת הקמעונות בישראל "
 אחרי שנהפכה לשחקן משמעותי בשוק האופנה ,  בזכות הזיכיון המקומי לגאפ ,  אלביט מסחר וקמעונות שועטת קדימה עם תוכניות התרחבות וסניפים מתוכננים של בננה רפבליק .  מנכ"ל הקבוצה אריק בן זינו ,  מסביר בראיון ל- TheMarkerלמה המחירים בישראל גבוהים מאלה שבחו"ל ,  ומגלה מדוע לעת
 >  >  2010 תיזכר כשנת מפנה בעבור אלביט מסחר וקמעונות ,  שבראשות אריק בן זינו .  מקבוצה בינונית בתחום האופנה ,  שאמנם מחזיקה במותג מנגו המצליח אך גם במותג הג'ינסים המצליח פחות בישראל star-g ,  היא נהפכה לשחקן משמעותי בענף בעיקר בזכות קבלת הזיכיון למותג גאפ בישראל .  בחודשים הבאים צפויה הקבוצה להביא גם את רשת בננה ריפבליק מבית גאפ ,  וייתכן שאף את רשת אולד נייבי ,  אך כבר עכשיו ברור כי מדובר בקבוצת רשתות אופנה שאי-אפשר להתעלם ממנה .  ביקורת רבה ליוותה את ההחלטות הראשונות של החברה בכל הנוגע לניהול פעילות גאפ בישראל .  בכירים בענף לא הבינו מדוע בן זינו החליט לפתוח את החנות המקמוית הראשונה דווקא בירושלים - ולא בבירת האופנה ,  תל אביב .  קניון שדרות ממילא שבירושלים השתתף בעלות הקמת החנות והעניק לגאפ כמה חודשים ללא שכר דירה .  ואולם ,  היה מי שטען כי בן זינו טועה בכך שהעמיד את התנאים הכספיים בראש סדר העדיפויות במקום את איכות המיקום .  חצי שנה לאחר פתיחת החנות בירושלים ,  שרושמת תוצאות יפות לכל הדעות ,  בן זינו קרוב להוכיח לבכירי הענף שאפשר גם אחרת . " השתדלנו לעבוד במשוואות הגיוניות ,  ששני הצדדים יכולים להרוויח כסף ",  הוא מסביר בראיון לקראת פתיחת הסניף השני של גאפ ,  בקניון עזריאלי בתל אביב . " אנחנו משתדלים להימנע מעסקות שאין להן יכולת להצדיק את עצמן .  לא מיהרנו לסגור עסקות לא ריאליות ,  ואנחנו מנסים להיות די שמרניים מתוקף היותנו חברה המגיעה מתחום הנדל"ן ".  ברשתות אופנה מתחרות הביעו שביעות רצון מהנוהל החדש שהנהיגה אלביט קמעונות בענף . " עכשיו כשאני בא לדבר עם קניון ,  אני יכול גם לשאול אותו איך הוא יעזור לכניסה שלנו ",  אומר גורם בכיר ברשת אופנה מתחרה .  בן זינו אומר כי  " לא ניסינו ליצור שום סטנדרטים .  אנחנו מנסים ליצור משוואות שהן רציונליות לחברות שלנו .  ההבאה של מותגים מחו"ל והשמירה על מחירים כמעט זהים למדינה שממנה המותג מגיע ,  גורמות לכך שהמרווחים מאוד קטנים .  אם מוסיפים לזה עלויות הקמה ,  אז המרווחים נהפכים לקטנים עוד יותר .  לכן אנחנו נכנסים למקומות שיותר רווחי לנו בהם ".  כיום אתם פתאום קבוצה חזקה .  אתה מקבל יותר הצעות מקניונים ומרגיש שיותר קל לכם להיכנס אליהם ?   " אף פעם לא היתה לנו בעיה למצוא מקום ותמיד קיבלנו הצעות .  הבעיה היא במשוואה הפיננסית .  נוצר חוסר איזון מסוים כשרמות השכירות מ-2004 ועד 2010 קפצו בחוסר פרופורציה ביחס לגידול במחזורים .  הקניונים צריכים להצדיק את שכר הדירה שהם מבקשים ".  נגדל לאט לאט בנוסף לפתיחת חנות גאפ בעזריאלי ,  מנהל בן זינו בימים אלה משאים ומתנים עם קניונים שונים לפתיחת חנויות של בננה ריפבליק ,  הרשת היוקרתית והמחויטת יותר מקבוצת גאפ .  המשא ומתן מתנהל גם עם שדרות ממילא בירושלים וקניון ארנה בהרצליה פיתוח ,  שם צפויה גאפ לפתוח חנות בחודשים הקרובים .  שוב ,  מדובר בכניסה לקניונים שאינם נמנים עם הקונצנזוס ואינם ממוקמים בתל אביב ,  או במקרה של קניון ארנה בהרצליה - אינם נחשבים מצליחים במיוחד . " אני מקווה שכל מי ששאל את עצמו למה פתחנו את גאפ בירושלים שואל את עצמו עכשיו שאלות אחרות ",  מצהיר בן זינו . " במשך שנה לפני הפתיחה היתה לנו חנות מנגו בממילא שעבדה מדהים ולכן הסיכון היה קטן .  ידענו שיש ציפייה גדולה מאוד למותג בקניון הזה וחשבנו שזה יהיה נכון ".  ובכל זאת ,  יש אנשים שכלל לא יודעים שגאפ הגיעו לישראל . " אני שמח ,  הם ילמדו לאט לאט .  ההשקה של גאפ בירושלים היתה אמורה להיות השקה מקומית .  ההשקה בתל אביב היא קצת יותר רחבה .  אנחנו די ראי של איפה שאנחנו גרים ואנחנו גרים בתל אביב .  יכולנו לעשות השקה יותר צמודה ויש בזה סיכון-סיכוי ,  אבל היה חשוב לנו לראות שהכל עובד כמו שצריך לפני שנפתח חנויות ".  איך אתה מסכם חצי שנה לחנות הראשונה ?   " יש לנו כבר רף ציפיות מעצמנו שאנחנו צריכים לעמוד בו .  בירושלים הולך מצוין והמספרים מאוד טובים .  החנות בעזריאלי קטנה ב-130 מ"ר מהחנות בירושלים ,  שגודלה 1,200 מ"ר ,  אבל אנחנו צופים לפחות אותו מחזור מכירות כמו בירושלים .  אחרי החנות בעזריאלי נפתח בארנה בהרצליה וב-1 ביוני בקניון מול הים באילת .  אנחנו דנים כרגע על סבב נוסף של עוד שתי חנויות שייפתחו באוגוסט הקרוב .  הכוונה היא לפרוס ב-2010 ,  מהצפון לדרום ,  חמישה או שישה סניפים .  משם אני מניח שנגדל לאט לאט ,  כשהמקסימום יהיה 18 סניפים של גאפ ".  מה התוכניות לגבי המותגים האחרים מבית גאפ - בננה ריפבליק ואולד נייבי ?  התקשורת רעשה בשבוע שעבר כשהחלו שמועות ופרסומים על כך שהתחלתם לחפש מיקומים לפתיחת סניפים של שתי הרשתות בישראל . " את בננה ריפבליק נשיק במחצית השנייה של 2010 .  במהלך 2010 יושק באיטליה פורמט חדש של בננה ריפבליק ואני רוצה להביא את אותו פורמט לכאן אחרי שהם יפתחו .  אני מסתכל על הרבה מאוד מקומות לסניפים .  הייתי בשבוע שעבר בארה"ב בכדי להכיר את המותג .  יש למותג הזה הרבה מה להציע לחבר'ה שמחפשים מותג יוקרתי במחירים יחסית סבירים ,  ואיכות המוצר מצוינת . " לבננה ריפבליק לא יהיו הרבה חנויות כמו לגאפ ,  אלא 7-5 חנויות במיקומים אסטרטגיים .  השאיפה היא להיכנס לקניונים המובילים ואנחנו גם מסתכלים על אופציות לחנויות ברחוב ,  גם לבננה ריפבליק וגם לגאפ .  לגבי אולד נייבי ,  הם לא עוזבים את ארה"ב בשלב זה .  אנחנו בוחנים את האפשרות וכשיהיה מה להודיע - נודיע ".  מה קורה עם רשת מנגו ?  הרשת עובדת יפה אבל לא פתחתם חנויות בשנה האחרונה ולא חלה התקדמות של ממש עם הבגדים לגברים ?   " הבאנו את הקולקציה לגברים לדיזינגוף סנטר ועכשיו אנחנו לומדים איך לעשות את זה נכון .  מנגו העולמית התחילו עם קולקציית הגברים לפני שנתיים וחצי ולוקח להם זמן למצוא את הדרך .  אנחנו נותנים להם לעבור את התהליך ואחרי שילמדו אנחנו נחדיר את זה .  בתפישה שלי אני רואה שחנויות לנשים ולגברים ביחד עובדות יותר טוב מחנויות נפרדות .  לגבי מספר חנויות ,  די הגענו לפריסה מקסימלית של הרשת .  אנחנו עם 27 סניפים ואני לא חושב שיהיו יותר מעוד ארבעה-חמישה סניפים בישראל ".  מותג הג'ינסים היוקרתי שלכם star-g עדיין לא מתרומם .  מה אתה מתכנן לגביו והאם משתלם להחזיק אופרציה בשביל חנויות בודדות ?   " star-g הוא מותג שאנחנו מאוד אוהבים .  מדובר באחד משחקני הג'ינס הגדולים בעולם ,  עם צמיחה מאוד גדולה ,  ומחזור של יותר ממיליארד יורו .  להשוואה ,  מנגו העולמית נמצאת סביב השני מילארד יורו ,  כך ש-star-g הוא מותג גדול מאוד .  כדי שהוא ייהפך לשחקן מרכזי בשוק הג'ינסים בישראל מדובר בתהליך אטי יותר מאשר רשת שפותחת 15 סניפים בבת אחת .  יש לנו בסך הכל שני סניפים  ( בדיזינגוף סנטר ובשדרות ממילא בירושלים - ע"ד )  .  האסטרטגיה שלנו לא מבוססת על כמה חנויות מתכננים לפתוח אלא על איך מפיצים בחנויות אחרות כמו שעושים בעולם ".  לאן אתה רוצה להגיע עם הקבוצה ?   " אנחנו קודם כל שייכים לקבוצה אם שפועלת גלובלית במזרח אירופה ,  בהודו ובארה"ב ואנחנו עומדים לפעול עם גאפ במקומות נוספים כזכיינים של הקבוצה גם במדינות נוספות .  לגבי הבאת עוד רשתות שלא מקבוצת גאפ ,  אנחנו בוחנים מספר רב של עסקות בתחום . " הכוונה היא ליצור קבוצת ריטייל שפועלת בישראל ובעולם .  את 2009 סימנה אלביט מסחר וקמעונות עם מחזור של 140 מיליון ,  אחרי שב-2008 היה בסביבות 100 מיליון שקל .  את 2010 נסיים עם מחזור של 220 מיליון שקל .  יחסית צלחנו בצורה טובה מאוד את המשבר .  עשינו מהלך נגד השוק - לבוא ולפתוח את גאפ בשנה הכי קשה ולקבל את התוצאות שקיבלנו .  לכן אנחנו מאוד מרוצים ".  הכיוון הוא קבוצת מותגים שיושבים אחד ליד השני ?   " אני רואה סינרגיה בין המותגים בננה ריפבליק ,  מנגו ,  star-g וגאפ .  הם ממוצבים ככאלה שמביאים קהל יעד של אמצע ומעלה .  אני אשמח לשלב את המותגים במקומות שאליהם ניכנס ואין סיבה שאם יש קניון אזורי מסוים ,  שפונה לאוכלוסייה מסוימת ,  אז אכנס לקניון אחד עם חלק מהמותגים ולשני עם מותגים אחרים ".  אז יש סיכוי גדול יותר שתפתח את בננה בריפבליק בעזריאלי וממילא ?   " בהחלט כן .  אלה קניונים טובים ונשמח להיות שם עם המותגים שלנו אחד ליד השני ".  למכור יותר בפחות באחרונה נדמה כי במאבק בין שתי קבוצות הקניונים הגדולות - קבוצת קניוני עזריאלי וקבוצת מליסרון - משחקות רשתות האופנה הבינלאומיות שמגיעות לישראל תפקיד משמעותי .  קבוצת מליסרון ,  המפעילה בין היתר את קניון רמת אביב ,  ממשיכה את מורשת אפריקה ישראל ,  שהחזיקה בעבר בעלות על הקניון ומותגי קבוצת אינדיטקס הספרדית - זארה ,  פול אנד בר ומאסימו דוטי ,  שאותם הביאה לשם .  במארס תביא מלירסון את רשת הצעירות של זארה ברשקה ,  שתפתח חנות ראשונה בישראל .  באחרונה נפתחה בקניון החנות הראשונה בישראל של מותג האופנה היוקרתי ,  פרנץ' קונקשן .  מהצד השני ניצבת קבוצת קניוני עזריאלי ,  עם חוזים לפתיחת שתי חנויות של h & m ,  בקניון עזריאלי ובקניון מלחה בירושלים ,  ועם חוזה לפתיחת סניף של גאפ בעזריאלי .  יש משהו בתיאוריה שלפיה קניון רמת אביב של קבוצת מליסרון הולך ידי ביד עם קבוצת אינדיטקס ,  ועזריאלי עם גאפ ו-h & m ?   " הקניונים יצטרכו לחשוב איך לספק תמהיל ראוי לצרכנים .  קניון צריך להחליט אם הוא אמצע ומעלה או אמצע ומטה .  ההחלטה הכי עקרונית כיום של קניון היא איך הוא ממצב את עצמו ולפי זה לבסס את הבידול ולבחור את הרשתות שימצאו בו .  בעיני ,  החשיבה של הקניונים 'לי יש את השם הזה ולקניון ההוא יש את האחר' היא לא נכונה .  אם קניון רמת אביב מחליט לקחת את עוגנים כמו זארה ,  מנגו ,  גאפ ,  h & m ,  ועליהם מוסיף מותגי יוקרה כמו גוצ'י וכו' ,  אני לא רואה את מאיצי הטראפיק .  את מי יש להם ?  את ואנדום ?  הם יצטרכו לעבור תהליך של מחשבה ".  הם לא הביעו נכונות שתיכנסו אליהם ?   " אנחנו כמובן מנהלים אתם מגעים ואני מניח שבסוף נהיה גם שם .  לדעתי כל רשת שהיא יצרנית תנועה תהיה בכל קניון ,  וכל קניון יצטרך לחשוב מה התמהיל הנוסף שלו - רשתות שפונות לקהל יעד גבוה או נמוך או יותר .  אנחנו מבוססים באמצא או אמצע ומעלה ,  לכן אנחנו מתאימים כמעט לכל הקניונים ".  מה תהיה מדיניות המחירים שלכם עם בננה ריפבליק ?   " השאיפה היא כמו גאפ ,  להיות 10%-15% במקסימום יותר מארה"ב בסל הממוצע ,  וזולים יותר מאירופה ".  מה אתה חושב על כך שיש רשתות שגובות מחיר גבוה באחוזים דו-ספרתיים מבמדינות אחרות ,  כמו איקאה למשל ,  וייתכן גם ש-h & m בישראל ?   " אם לוקחים בחשבון עלויות שינוע ,  מסים ,  לוגיסטיקה וכל השאר ,  אתה חייב להיות יקר ב-30% מבמדינת המקור בכדי להגיע לרווח גולמי סביר .  החלטנו למכור יותר בפחות מאשר פחות ביותר ,  בכדי לקרב את חוויית המותג ,  הכוללת גם את המחיר ,  ככל האפשר למקור ".  אז אתה בעצם אומר שהרווח הגולמי שלכם אינו גבוה ?   " הוא כזה שמאפשר לנו להביא רווחים לבעלי מניות שלנו כחברה ציבורית .  במתמטיקה פשוטה ,  אם איקאה תחליט להוריד מחירים ב-10% ותגדל ב-20% במכירות אז היא כיסתה את ההוצאה שלה .  כל אחד עם האסטרטגיה שלו .  רווח גולמי ממוצע בנוי ממחיר התחלתי ,  התקופה שהפריטים נמצאים במחיר מלא מול התקופה שהם במבצע ,  ועומק ההנחה שלך בתקופת הסייל .  אם אתה יודע את הפרמטרים האלה אתה יכול לקבוע שתקופת הסייל לא תהיה ארוכה ,  שעומק ההנחות יהיה סביר ולא עמוק ,  ואז אתה יכול להציע מחירי פתיחה שהם נמוכים וריאליים ".  אומרים שהקבוצה שלכם מפסידה כסף והרווח הגולמי שלכם נמוך ,  שיש לכם עלויות הנהלה ,  הקמה ותפעול גבוהות . " אין בכך אמת .  החברה קמה למטרות רווח ולא למטרות אחרות .  אנחנו מטה קטן של 25 איש שמחזיק את מנגו ,  גאפ ו-star-g .  קבוצה קמעונית מתחילה להביא רווח הביתה עם מחזור של יותר מ-150 מיליון שקל כי בפחות מזה אתה מוציא הכל על עלויות שיווק .  כמובן שאנחנו לא רואים את כל התוצאות שלנו כרגע ,  כי אנחנו בתהליך בנייה של החטיבה .  אני מניח שב-2010 החברה כבר תגיע ל-ebida חיובית ".  מה דעתך על הגעת h & m לישראל ?  יש מקום לכל הרשתות הבינלאומיות שמגיעות לכאן או שזו בועה ?   " למותגים הבינלאומיים זה חיובי מאוד ש-h & m באים ,  כי אנחנו מדברים באותה שפה ,  נמצאים אתם בעולם וחיים מצוין אחד ליד השני .  יש להם שפה אחרת .  גאפ מדברת בשפה אמריקאית והם מדברים על אופנתיות . " שנינו מחזקים את הקטגוריה הבינלאומית בישראל .  אם פעם חנויות האופנה המקומיות היוו 80% מהשוק והבינלאומיות 20% ,  אז בסוף נראה את התמהיל מתאזן על 50%-50% .  אנחנו לא שוק גדול ,  אבל אנחנו שוק בוגר שזה הזמן להגיע אליו .  זה תהליך שקורה בכל העולם ,  של איזון בין המקומי לבינלאומי .  המהפכה הכי גדולה בשנים האחרונות היא הגעת הרשתות החדשות לישראל .  זה עומד לשנות את כל מפת הקמעונות וכבר אפשר להרגיש ולראות שהרבה רשתות נערכות .  בעוד חמש שנים מפת הקמעונות תהיה דומה מאוד לפולין ,  עם חנויות גדולות מאוד בקניונים ".  

" רשתות האופנה הבינלאומיות ישנו את מפת הקמעונות בישראל "
 אחרי שנהפכה לשחקן משמעותי בשוק האופנה ,  בזכות הזיכיון המקומי לגאפ ,  אלביט מסחר וקמעונות שועטת קדימה עם תוכניות התרחבות וסניפים מתוכננים של בננה רפבליק .  מנכ"ל הקבוצה אריק בן זינו ,  מסביר בראיון ל- TheMarkerלמה המחירים בישראל גבוהים מאלה שבחו"ל ,  ומגלה מדוע לעת

