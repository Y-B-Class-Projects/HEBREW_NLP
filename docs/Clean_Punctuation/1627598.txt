 " אני יודע שקווין מרטין מתקרב לחזור למגרשים "
 מאמן סקרמנטו ,  פול ווסטפאל ,  מבסוט שבדיקת ה-CT של כוכבו הראתה שיפור .  דיווח :  ארינאס איים על קריטנטון עם כלי נשק
בזמן שסקרמנטו עושה חיל ומסתמנת כאחת הקבוצות המפתיעות והמרעננות ב-NBA ,  מי שאמור היה להוביל אותה העונה ממשיך לשבת מחוץ לפרקט ,  מנסה להתאושש מהשבר בפרק היד .  מדובר ,  כמובן ,  בקווין מרטין ,  שנפצע ב-4 בנובמבר במשחק הקבוצה מול אטלנטה ,  ולא שיחק או התאמן מאז .  אמש  ( חמישי )  התברר כי בדיקת ה-CT האחרונה של השוטינג גארד הראתה שיפור בעצם ,  אם כי תאריך החזרה של מרטין למגרשים עדיין לוט בערפל .
" אמרו לי שאני יכול להתחיל לעסוק בכדורסל .  אני עדיין לא רוצה לשים תאריך על החזרה שלי ",  אמר מרטין לסקרמנטו בי .  הבדיקה הבאה שלו תהיה ב-12 בינואר ,  ובינתיים הוא ממשיך להיות חלק בלתי נפרד מהקבוצה בכל הנוגע לדברים שמחוץ לפרקט . " הוא נהדר .  הוא חלק מהקבוצות שלנו בכל צורה מלבד לשחק ",  החמיא פול ווסטפאל לכוכבו . " אני יודע שהוא מתקרב לחזור ,  ונהיה שמחים כשהוא יהיה מוכן .  עבורי ,  10 ימים או שבועיים זה כמו נצח ",  הוסיף המאמן .
 בינתיים ,  הצרות האחרות של הקינגס מגיעות מכיוונו של כוכב הקבוצה השני ,  טייריק אוואנס ,  שהחמיץ את שני משחקיה האחרונים של הקבוצה עקב פציעה בקרסול ,  ושלא צפוי לשחק גם הלילה ,  מול הלייקרס  ( 05:30 ,  ESPN )  . " הוא מתקדם כל הזמן ומעריכים אותו על בסיס יומי .  הפציעה שלו לא תהפוך להיעדרות של 10 ימים או שבועיים ",  הבהיר הג'נרל מנג'ר של הקינגס ,  ג'ף פיטרי . " הוא עדיין צעיר ,  וסביר להניח שירצה לשחק יותר מהר משהוא צריך ". 
העונה של גילברט ארינאס ממשיכה להסתבך ולקבל מימד קומי/טראגי .  לאחר שנמצאו בארוניתו שבחדר ההלבשה כלי נשק לפני כשבוע ,  הבוקר מתברר כי הליגה ממשיכה לחקור את הרכז של וושינגטון ,  הפעם עם קשר אפשרי לעימות של ארינאס עם חברו לקבוצה ,  ג'וואריס קריטנטון .  
רשת יאהו מדווחת הבוקר כי צמד הגארדים ניהלו ויכוח סוער במהלך אימון הקבוצה ב-21 בדצמבר ,  ועולה האפשרות כי ארינאס שלף את אחד מאותם כלי נשק בלתי טעונים על מנת לאיים על  " חברו "  לקבוצה .  הליגה ,  בצירוף שוטרים ממחוז קולומביה ,  חוקרים את המקרה ,  כמו גם את הימצאותם של כלי הנשק בתאו של ארינאס מלכתחילה ,  ועל פי הדיווחים ,  אם יימצא אשם ויוחלט כי הפר את חוקי הליגה ,  ארינאס צפוי להיות מושעה על ידי דייויד סטרן ,  ככל הנראה בצוותא עם קנס כספי כזה או אחר .

" אני יודע שקווין מרטין מתקרב לחזור למגרשים "
 מאמן סקרמנטו ,  פול ווסטפאל ,  מבסוט שבדיקת ה-CT של כוכבו הראתה שיפור .  דיווח :  ארינאס איים על קריטנטון עם כלי נשק

