השבוע בכבישים :  18 הרוגים
15 בני אדם נהרגו בשבוע האחרון ב-11 תאונות דרכים קטלניות ושלושה נוספים בפטירות מאוחרות .  78 הרוגים מתחילת השנה
15 בני אדם נהרגו בשבוע האחרון  ( 07/03-13/03 )  ב-11 תאונות דרכים קטלניות שארעו על כבישי ישראל ושלושה נוספים בפטירה מאוחרת ,  כך עולה מנתונים שמפרסמת היום  ( ראשון )  הרשות הלאומית לבטיחות בדרכים .  מתחילת השנה נהרגו בתאונות דרכים 78 בני אדם ,  22 מהם בחודש מרץ .
 בשעות הלילה של יום ראשון שעבר נהרגו שני בני אדם לאחר שהרכב בו נהגו בדרך בגין בתל-אביב ,  התנגש בעוצמה בעמוד תאורה .  בשעות אחר הצהריים באותו יום נהרגו ארבעה בני אדם ,  בני משפחה אחת ,  על כביש 40 בצומת הנגב בתאונה חזיתית .  בין ההרוגים תינוק בן חודשיים ,  אחותו בת החמש ,  האם והסבתא .  התאונה ארעה לאחר שנהג משאית צבאית ביצע עקיפה במקום אסור .  עוד ביום ראשון נהרג באופקים אריק פרוצקיך עופר בן ה-12 ,  לאחר שנהג מונית שככל הנראה לא נתן זכות קדימה פגע בו עת שחצה על אופניו מעבר חצייה .  חברו של אריק רומן וורפייב שרכב עימו ,  נפצע קשה .  
בשעות הבוקר של יום שני על כביש 60 ,  נהרג בתאונת חזית-צד רוכב אופנוע בשנות החמישים לחייו .  בשעות הבוקר של יום שלישי על כביש 1 בסמוך לצומת מישור אדומים ,  נהרג חייל בן 20 כתוצאה מתאונה בין רכב צבאי לאוטובוס .  בשעות הצהריים נהרגה הולכת רגל בשנות החמישים לחייה לאחר שנפגעה מרכב חולף ברחוב משה סנה בתל-אביב .  מספר שעות אחר כך נהרג ילד בן שמונה ביישוב ג'סר א-זרקא מפגיעת רכב חולף .
 ביום שלישי בשעות הצהריים נהרג אדם על כביש 458 בתאונת חזית-צד בין אוטובוס לרכב פרטי .  בשעות אחר הצהריים נהרג הולך רגל בשנות השמונים לחייו לאחר שנפגע מאוטובוס חולף בסמוך לבית-אשל בבאר-שבע .  הולך רגל קשיש נוסף נהרג כשעה מאוחר יותר בראש-העין מפגיעת רכב חולף .  שעה אחת מאוחר יותר נהרג הולך רגל בשנות השישים לחייו בירושלים .
 פטירה מאוחרת שנרשמה ביום ראשון היא של הולך רגל בשנות החמישים לחייו שנפגע מרכב חולף בשדרות ההסתדרות בחיפה ב-4 במרץ .  באותו היום נפגע הולך רגל מרכב חולף בתל-אביב ומותו נקבע ביום רביעי .  הפטירה המאוחרת השלישית היא של אדם בשנות החמישים לחייו אשר הורכב על אופנוע שהיה מעורב בתאונת חזית-צד בתאריך 5 בפברואר ברחוב בן-גוריון בהרצליה .
 מתחילת שנת 2010 נהרגו בתאונות דרכים ברחבי ישראל 78 בני אדם ,  עלייה של עשרים אחוזים ביחס לתקופה המקבילה אשתקד אז נרשמו 65 הרוגים .  מבין ההרוגים ,  שני רוכבי אופניים  ( 5 בתקופה המקבילה אשתקד )  עשרה רוכבי אופנוע  ( 2 )  ו-23 הולכי רגל  ( 30 )  .  מקום המדינה נהרגו בתאונות דרכים 30,593 בני אדם ,  מהם 4,828 ילדים ובני נוער .
 
השבוע בכבישים :  18 הרוגים
15 בני אדם נהרגו בשבוע האחרון ב-11 תאונות דרכים קטלניות ושלושה נוספים בפטירות מאוחרות .  78 הרוגים מתחילת השנה

