יצרנית הסטנטים אליום מדיקל בדרך לבורסה בתל אביב
חברת אליום  ( allium medical )  ,  המפתחת סטנטים פריפריאליים ,  נכנסת לבורסה בתל אביב ע"י הליך מיזוג הפוך  ( reverse merger )  עם חברת אלוטקס .  כתוצאה מהתהליך חברת הסטנטים תהפוך לציבורית ומניותיה ייסחרו בבורסה .  תהליך של מיזוג הפוך נעשה כאשר החברה הנרכשת שהיא החברה הציבורית רוכשת את מניות החברה הרוכשת שהיא הפרטית ,  בכדי שהחברה הרוכשת תהפוך לציבורית .  לאחר תהליך הרכישה המניות של החברה הפרטית מוחלפות ביחס מסוים למניות החברה הציבורית .  בכך חברת אליום מדיקל מנצלת את השלד הבורסאי של חברת אלוטקס בכדי להפוך לחברה ציבורית.לאחר השלמת העסקה יהיו בקופת החברה 5 מיליון דולר שישמשו לקידום פעילותה העסקית ,  מתוך סכום זה כ-2.9 מיליון דולר מצויים כיום בקופת החברה וכ-2.1 מיליון דולר כתוצאה מהזרמת כסף לחברה מבעלי השליטה ספירהד ,  חברת בת של ביומדיקס ופונטיפקס .  בעלי המניות באליום יחזיקו כ-46% בחברה הממוזגת בעוד ש-54% יוותרו בידי בעלי המניות ובעלי השליטה של החברה בתמורה להזרמת 2.1 מיליון דולר כמפורט לעיל.הסטנטים שפותחו על ידי אליום משמשים למניעה ולטיפול בחסימות הנגרמות באיברים שונים .  חסימות אלה עשויות להיגרם ,  בין היתר ,  בשל חבלות חיצוניות ופנימיות ,  הליכים כירורגים ואנדוסקופיים באיברים משיקים ,  בצקות ,  מצבורי מינרלים ,  וכן גידולים שונים .  הסטנטים של החברה ניתנים להחדרה בטכנולוגיה בניתוחים בפולשנות מזערית .  בנוסף ,  הסטנטים בעלי מנגנון המאפשר את הוצאתם מגוף החולה ללא פגיעה במעברים או באיברים המטופלים .
 
יצרנית הסטנטים אליום מדיקל בדרך לבורסה בתל אביב
nan
