מכתשים אגן תרשום הפסד של 30 מיליון דולר ברבעון הרביעי
פעם נוספת בעידן דנקנר נכנס למכתשים מנכ"ל שמנקה אורווה מלוכלכת שקיבל מהמנכ"ל הקודם .  גם הרבעון האחרון של אברהם ביגר יסתיים בהפסד .  החברה צופה שיפור ב-2010
 >  >  פרסים עבור ניהול מצטיין נוטים לא פעם להתפרסם בעיתוי בעייתי .  אחד העיתונים פירסם אתמול סקר שקבע כי 41% מהמנהלים סבורים שנוחי דנקנר הוא איש העסקים המבריק ביותר בישראל .  כמה שעות קודם לכן דיווחה חברת מכתשים אגן מקבוצת אי.די.בי על אזהרת הרווח השלישית ברציפות שלה והרביעית ב-12 הרבעונים שבהם שימש אברהם ביגר מנכ"ל החברה .  תגובת השוק היא כנראה פסק הדין הקשה ביותר על רמת הניהול של יצרנית חומרי ההדברה הגנרית השנייה בגודלה בעולם .  מניית מכתשים ירדה ב-2.3% בתגובה להכרזה על הפסד של 30 מיליון דולר ברבעון הרביעי של 2009 ,  לעומת רווח של 8.7 מיליון דולר ברבעון מקביל ב-2008 .  מכתשים צופה חזרה הדרגתית לתוואי של צמיחה ושיפור ברווחיות ב-2010 ,  ואכן ברבעון הרביעי של 2009 נבלמה מגמת הירידה במכירות ,  וההכנסות עלו ב-0.8% ל-495 מיליון דולר ברבעון הרביעי של 2009 ,  ככל הנראה בעקבות רמת מכירות גבוהה בברזיל ,  שהיתה מלווה במימוש מלאי יקר ברווחיות נמוכה . " אם מכתשים לא מפרסמת אזהרת רווח ברבעון הרביעי - משהו לא מתפקד שם ",  אמר אנליסט אתמול בבוקר והזכיר שב-3 מ-4 השנים האחרונות כך היה .  רמת הציפיות האפסית של שוק ההון ממכתשים אגן אינה מתיישבת עם ההערכה החיובית בנוגע לקבלת ההחלטות של נוחי דנקנר ,  שקיבל בעבר הצעות למכור את מכתשים אגן במחירים גבוהים משמעותית ממחירה הנוכחי .  האזהרה מתפרסמת עם סיום כהונתו של אברהם ביגר ,  המנכ"ל היוצא ,  ונתפשת בשוק כניקוי אורוות מצידו של המנכ"ל הנכנס ארז ויגודמן - בדומה למה שעשה ביגר עצמו בינואר 2007 ,  כשביצע הפרשה של 50 מיליון דולר ,  מיד לאחר שהחליף את שלמה ינאי בתפקיד המנכ"ל ,  ואמר : " לא חפרתי בורות כדי למלא אותם בשנים הבאות ".  ביגר אכן לא מילא את הבורות .  הוא קיבל מינאי חברה שרווחיותה הגולמית 33.7% מהמחזור ,  ומוסר למחליפו חברה שמציגה רווחיות גולמית של 25.0% .  חיים ישראל ,  מנהל מחלקת המחקר של מריל לינץ' ,  נקלע בנובמבר 2008 לעימות חריף עם הנהלת מכתשים אגן כאשר הוריד המלצה למניית החברה ,  וקבע כי למכתשים אין יתרון יחסי בשוק האגרוכימי ביחס ליצרנים של חומרי הדברה מקוריים שמוכרים לחקלאי חבילה משולבת של חומרי הדברה לא סלקטיביים זולים ,  וזרעים מהונדסים גנטית שעליהם נגבית פרמיה .  ישראל העריך אז כי מכתשים לא תוכל להקטין את רמות המלאי שלה ותיאלץ להוריד מחירים כדי לשרוד בתחרות .  ישראל מעריך שההפסד ברבעון הרביעי של 2009 נובע מהפרשה של 50-60 מיליון דולר לירידת ערך המלאי של קוטל העשבים הלא סלקטיבי גלייפוסט ,  שמחירו ירד חדות .  מכתשים החזיקה במלאי של מיליארד דולר נכון לסוף הרבעון השלישי של 2009 .  גלעד שריג ,  אנליסט ביחידת המחקר של בנק הפועלים ,  העריך כבר לפני שבועיים שמכתשים לא תחמיץ גם ברבעון הרביעי של 2009 את ההזדמנות לדווח על אזהרת רווח .  להערכתו ,  הסיבות לאזהרת הרווח הן המשך ההידרדרות ברווחיות הגולמית ל-22% מהמחזור .  הוא צופה שיפור הדרגתי בתוצאות החברה ב-2010 ושינוי באסטרטגיה שלה עם מינויו של ארז ויגודמן .  מדובר בעדות נוספת לבעייתיות במודל העסקי הנוכחי של החברה ,  קובע אמיר אדר ,  מנהל מחקר sell side במגדל שוקי הון .  אדר מעריך שאזהרת הרווח נובעת מניקוי אורוות ,  מלאי יקר ועליה ברמת התחרות .  לדבריו ,  ספק אם המהלכים של ויגודמן ישפיעו כבר ב-2010 ,  ומכאן גם הצפי של החברה לשיפור ברווחיות באופן הדרגתי ב-2010 .  אדר מותיר בעינה את המלצת  " החזק "  במחיר של 18.5 שקל למניה ,  שנמוך ב-3.7% ממחיר המניה בשוק .
 
מכתשים אגן תרשום הפסד של 30 מיליון דולר ברבעון הרביעי
פעם נוספת בעידן דנקנר נכנס למכתשים מנכ"ל שמנקה אורווה מלוכלכת שקיבל מהמנכ"ל הקודם .  גם הרבעון האחרון של אברהם ביגר יסתיים בהפסד .  החברה צופה שיפור ב-2010

