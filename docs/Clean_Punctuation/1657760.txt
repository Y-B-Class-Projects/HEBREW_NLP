ישראל תומכת בכלכלת אירן ?  
" ישראל תומכת בכלכלת אירן כשהיא מייבאת ניילון נצמד מטורקיה ,  ביבוא בהיצף ".  כך אמר בעלי חברת ספיר פלסטיק ,  יצרנית ניילון נצמד .  החברה הגישה תלונה במשרד התמ"ת 
" ישראל תומכת בכלכלת איראן כשהיא מייבאת ניילון נצמד מטורקיה ,  ובנוסף פוגעת בכלכלה המקומית ,  כיוון שהיבוא מתבצע בהיצף "  - כך אמר ל-TheMarker זאב ספיר ,  בעלי חברת ספיר פלסטיק ,  יצרנית ניילון נצמד .  החברה פנתה למשרד התמ"ת בתלונה על יבוא בהיצף לישראל ,  ותלונתה נבדקה אצל הממונה על ההיצף במשרד התמ"ת ,  ראובן פסח .  
כשמוצר נמכר בארץ במחיר הנמוך ממחירו בארץ היצוא מדובר בהיצף .  יבוא בהיצף אסור על פי כללי הסחר הבינלאומי אם הוא פוגע בתעשיה מקומית .  הממונה על ההיצף במשרד התמ"ת מצא כי אכן מדובר ביבוא בהיצף .  בהמשך הועברה ההחלטה על המדיניות שתיקבע לוועדה המייעצת בנושא ההיטלים .  
בד בבד ,  הגיע משרד התמ"ת לפני כחודש להבנות באמצעות צו מוסכם עם היצרנים בטורקיה ,  איטליה ויוון ,  לפיו יימכר הניילון בארץ במחיר גבוה יותר ,  כדי שלא יהיה בו משום היצף .  הצו אמור להחליף היטל שמשרד התמ"ת אמור להטיל על יבוא בהיצף .  עם זאת ,  לדברי ספיר ,  הצו אינו נאכף והיבואנים ממשיכים לתת הצעות מחיר חדשות במחירי היצף . 
" בדיקה שנערכה מול הלמ"ס הטורקי העלתה ,  כי חומר הגלם שמשמש את היצרנים בטורקיה  ( LLDPE )  אינו מיוצר במדינה ,  אלא מגיע אליה מכמה מדינות ,  בהן ערב הסעודית ,  איראן ולוב .  הוא משמש כ-80% מהמוצר שמגיע לארץ .  מכאן ,  שכל פעם שישראל מייבאת ניילון מטורקיה ,  היא עוזרת בדלת האחורית לכלכלה האיראנית ",  הבהיר ספיר .  ישראל ,  כידוע ,  עומדת בראש המדינות הקוראות לחרם כלכלי בינלאומי על איראן .  
ממשרד התמ"ת נמסר בתגובה ,  כי נמצא היצף ביבוא ניילון נצמד לטורקיה .  עם זאת ,  כיוון שכל החברות שמייצאות לישראל חתמו על התחייבות מחיר ,  החקירה הופסקה ותחודש אם יסתבר שהתחייבות המחיר אינה מיושמת .  בעניין היבוא מאיראן נמסר ,  כי למונה על ההיצף אין אפשרות לבדוק חומרי גלם אשר מגיעים לחברות טורקיות .  

ישראל תומכת בכלכלת אירן ?  
" ישראל תומכת בכלכלת אירן כשהיא מייבאת ניילון נצמד מטורקיה ,  ביבוא בהיצף ".  כך אמר בעלי חברת ספיר פלסטיק ,  יצרנית ניילון נצמד .  החברה הגישה תלונה במשרד התמ"ת

