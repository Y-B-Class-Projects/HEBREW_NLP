האירני שבירך את ישראל ואולץ להתפטר
בכיר בהתאחדות הכדורגל האירנית אולץ להתפטר מתפקידו לאחר שדואר אלקטרוני ובו ברכות לרגל השנה החדשה שוגר גם להתאחדות הישראלית לכדורגל
המייל ועונשו :  בכיר בהתאחדות הכדורגל האירנית אולץ להתפטר מתפקידו לאחר שדואר אלקטרוני ובו ברכות לרגל השנה החדשה מההתאחדות האירנית שוגר גם להתאחדות הישראלית לכדורגל .  סוכנות הידיעות האירנית  " פארס "  דיווחה  ( ראשון )  כי הבכיר ,  מוחמד מנסור עזימזאדה ,  המכהן כמנהל מחלקת קשרי חוץ בהתאחדות האירנית ,  היה חתום על הברכות ולפיכך נאלץ להתפטר מתפקידו .
 בהודעה מטעם התאחדות הכדורגל באירן נמסר כי ברכות אלו נשלחות מדי שנה  " לכל ההתאחדויות החברות בפיפ"א  ( ההתאחדות הבינלאומית לכדורגל  נ.י )  מלבד הציונית .  אולם אחד העובדים בפיפ"א ,  ישראלי ממוצא אירני בשם אמיר נבון ,  העביר את הברכות גם להתאחדות הישראלית ".  לאור זאת ,  הוחלט שהבכיר האירני יתפטר מתפקידו .  בהודעה האירנית נמסר עוד כי נשיא ההתאחדות האירנית לכדורגל ,  עלי קפשיאן , " הביע חרטה עמוקה "  בעקבות התקרית .
  ביום חמישי הגיעה לדואר האלקטרוני ההתאחדות לכדורגל בישראל ברכה מפתיעה לרגל השנה הטובה מההתאחדות האירנית .  בברכה נכתב באנגלית  " שנה טובה 2010 "  ולמטה נכתב  " ההתאחדות לכדורגל באירן ".  לפני כחצי שנה עלו כמה משחקני נבחרת אירן למשחק במוקדמות הגביע העולמי כשהם עונדים סרטים ירוקים על ידיהם ,  המסמלים תמיכה במחנה הרפורמיסטי .
 
האירני שבירך את ישראל ואולץ להתפטר
בכיר בהתאחדות הכדורגל האירנית אולץ להתפטר מתפקידו לאחר שדואר אלקטרוני ובו ברכות לרגל השנה החדשה שוגר גם להתאחדות הישראלית לכדורגל

