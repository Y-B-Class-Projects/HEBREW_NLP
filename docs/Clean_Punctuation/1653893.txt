חמאס :  אירועי י-ם יתפוצצו לישראל בפנים
הזרוע הצבאית של חמאס פרסמה הודעה מאיימת בעקבות המהומות ברחבי ירושלים .  מה שקורה בי-ם  " הוא המנוע והלהבה שתבעיר את האינתיפאדה ".  הניה : " לא לחשוש ממלחמה דתית "
  ( צילום :  צילום :  רויטרס ,  עריכת וידיאו :  יאיר דניאל ,  קריינות:אילן שניג )  
" מה שקורה בירושלים ובמסגד אל-אקצא יוביל לפיצוץ בפניה של ישראל "   כך איימה היום  ( שלישי )  הזרוע הצבאית של חמאס ,  גדודי עז א-דין אל-קסאם .  בהודעה מיוחדת שפרסם דובר הזרוע אבו עוביידה על רקע העימותים המתנהלים בירושלים הוא ציין כי מה שקורה בירושלים  " הוא המנוע והלהבה שתבעיר את המרד ואת האינתיפאדה עד לשחרור כל אדמת פלסטין ".  
" אנו בזרוע הצבאית של חמאס עוקבים מקרוב אחר המתרחש בירושלים הכבושה ובוחנים אחר דרכים להגיב באופן שיסייע לאל-אקצא ויכאיב לישראל ",  הוסיף אבו עוביידה .  בהתייחסו לחנוכת בית הכנסת 'החורבה' בירושלים אמר כי  " החורבה תהיה תחילת החורבן של היישות הציונית ". 
ראש ממשלת חמאס ברצועת עזה ,  איסמעיל הניה ,  תקף אף הוא את ישראל הפוגעת ,  כלשונו ,  במקומות הקדושים בירושלים : " מה שקורה כרגע חושף את האמת מאחורי הסכסוך עם ישראל ומציג את עתידה של ירושלים הכבושה ",  אמר בפתח ישיבת הממשלה בעזה . " אל תחששו ממלחמה שמכנים אותה 'מלחמה דתית' או לא דתית .  ירושלים היא מוסלמית ואנחנו כרוכים אחריה ". 
הניה מתח ביקורת חריפה גם על הרשות הפלסטינית ,  אותה הוא כינה 'רשות פתח' : " על רשות פתח להפסיק לרדוף אחר פעילי ההתנגדות בגדה המערבית כדי שיהיה ניתן להגן על העם הפלסטיני ועל המקומות הקדושים .  על העם הפלסטיני כולו להתאחד במאבקו במדיניות הכיבוש ולמען ירושלים ".  הוא פנה לתושבי מזרח ירושלים והבהיר להם : " אנו עמכם ,  תומכים בכם ,  לא נוותר עליכם .  אין לכיבוש עתיד בפלסטין .  ירושלים היא שלנו ". 
סגן ראש הלשכה המדינית של חמאס ,  מוסא אבו מרזוק ,  קרא לפתוח באינתיפאדה עממית בהשתתפות הציבור הפלסטיני במחאה על הבנייה הישראלית בהתנחלויות ועל פעולותיה של ישראל בירושלים . " לא ייתכן שלנוכח התכנית הציונית שמטרתה לייהד את ירושלים ,  יפרוץ מאבק ואז ידעך .  על המאבק להימשך כל הזמן ".  הוא הבהיר כי  " אין מנוס מהתפרצות עממית "  של אינתיפאדה והוסיף כי  " ההתנגדות היא האופציה המרכזית שלנו ועמוד התווך של המדיניות שלנו ". 
 ( עדכון ראשון :  15:30 ) 

חמאס :  אירועי י-ם יתפוצצו לישראל בפנים
הזרוע הצבאית של חמאס פרסמה הודעה מאיימת בעקבות המהומות ברחבי ירושלים .  מה שקורה בי-ם  " הוא המנוע והלהבה שתבעיר את האינתיפאדה ".  הניה : " לא לחשוש ממלחמה דתית "
 
