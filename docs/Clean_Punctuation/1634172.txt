האם זהו המענה של אדלסון לפרשת העוזרת של משפחת נתניהו ?  
 >  >  ביום שישי האחרון פירסם  " ידיעות אחרונות "  בהרחבה יתרה ידיעה על תביעה שהגישה עוזרת לשעבר בבית משפחת נתניהו .  העוזרת טענה כי אשת ראש הממשלה ,  שרה נתניהו ,  התעללה בה ועשקה אותה .  התגובה של  " ישראל היום "  לפרסומים נגד משפחת נתניהו לא איחרה להגיע :  ביום ראשון פורסם בעיתון מאמר נגד חריף מאת דרור אידר שבו נכתב כי  " משפחת נתניהו מעולם לא זכתה לרגע של חסד מהאימפריה של נוני מוזס ,  שאיימה לקבוע כאן מי יהיה ראש הממשלה ומה יהיה מזג האוויר ".  בנוסף כתב אידר כי  " 'העיתון של המדינה' החליט שיישרף העולם ,  העיקר להתנקש בבנימין נתניהו באמצעות פגיעה באשתו ".  ידיעה רחבה נוספת ,  בכותרת  " הגול העצמי של נוני מוזס ",  כללה תגובות של עיתונאי  " הארץ ",  ארי שביט ,  ועורך הדין של משפחת נתניהו ,  דן שמרון ,  על פרסום הפרשה ב"ידיעות ".  שניהם קשרו את פרסום הידיעה לאינטרסים של משפחת מוזס .  בשבועות האחרונים אפשר היה לראות בימי שישי נציגים של  " ישראל היום "  עומדים במקומות אסטרטגיים כמו כניסות לקניונים ושווקים ,  ודואגים שאף ישראלי שעבר בסביבה לא יילך הביתה בלי עותק של  " ישראל היום ".  האם אדלסון מלמד את מוזס לקח בדרך זו ובוחר בדרך שמפחידה את  " ידיעות "  הרבה יותר ממאמר או שניים - הגדלה דרמטית של כמות העותקים שלו בשוק בימי שישי ? 

האם זהו המענה של אדלסון לפרשת העוזרת של משפחת נתניהו ?  
nan
