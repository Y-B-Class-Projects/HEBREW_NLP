ג'ון פולסון - שעשה הון מהימור נגד שוק המשכנתאות - מתקשה לשכנע להשקיע בזהב
הקרן החדש של פולסון המשקיעה בזהב ,  נפלה בכ-10% מאז הושקה ב-1 בינואר וגייסה רק 90 מיליון דולר
ג'ון פולסון ,  שגרף רווחים גדולים בעקבות הימור נגד חברות הפיננסים לאחר שצפה את משבר האשראי ,  הצליח לגייס 90 מיליון דולר בלבד לקרן הזהב החדשה שלו ,  לאחר שהקרן נפלה בכ-10% מאז הושקה בתחילת השנה - כך דיווח היום העיתון  " וול סטריט ג'ורנל ". לפי ה"ג'ורנל ",  למרות הציפיות כי הקרן החדשה של פולסון תגייס מיליארדי דולרים ואף תעלה את מחיר הזהב ,  הצליחה הקרן לגייס עד כה רק 90 מיליון דולר ,  לאחר חודשים של פגישות עם משקיעים .  מאז הושקה הקרן ב-1 בינואר היא נפלה ב-10% ,  לפי ה"ג'ורנל ",  לאחר שמחיר הזהב ירד ב-1.7% מאז תחילת השנה .  בשנת 2009 עלה מחיר הזהב ב-24%.את הקרן השיק פולסון מתוך אמונה כי מחיר הזהב יעלה בחדות בטווח הארוך .  המשקיעים בה אינם יכולים לצאת ממנה במשך שלוש שנים .  אתמול נפל מחיר הזהב ל-1,044.50 דולר לאונקיה ,  שפל של שלושה חודשים ,  לאחר שהתחזקות הדולר הקטינה את הביקוש למתכת היקרה ככלי גידור מפני אינפלציה .  פולסון ,  לשעבר בנקאי השקעות בבר סטרנס שהרוויח 2 מיליארד דולר ב-2008 ,  משקיע בכבדות בזהב מאז 2009 .  כ-10% מאחזקותיה של פולסון אנד קו ,  חברת קרנות הגידור שייסד ב-1994 ומנהלת נכסים בסך 32 מיליארד דולר ,  מושקעות בזהב .  פולסון אמר בעת השקת הקרן החדשה כי הוא צופה שהיא תעלה בביצועיה על תעודות סל  ( etf )  העוקבות אחרי מחיר הזהב.פולסון אנד קו ,  אותה ייסד פולסון ב-1994 ,  הרוויחה 20 מיליארד דולר ב-2007 ו-2008 בעקבות הימורים נגד שוק משכנתאות הסאבפריים וחברות הפיננסים .  ב-2008 הניבה קרן פולסון אדוונטג' של פולסון אנד קו תשואה של 24% ובשנת 2009 הניבה הקרן תשואה של 14% ,  מעל מתחרותיה.פולסון העריך כבר ב-2005 כי הבועה בשוק הדיור צפויה להתפוצץ ,  ומצא דרך להמר נגדה :  עסקות החלף על חדלות פירעון  ( cds )  לאג"ח מגובות משכנתאות - כלי מורכב המשמש ביטוח נגד חדלות פירעון .  פולסון החל ברכישת ני"ע אלה הרבה לפני שבשוק החלו לחשוד כי בועת הדיור מסתיימת ,  ומחירם עדיין היה נמוך .  הקרנות של פולסון גם הימרו נגד מדד abx ,  המשקף את ערך משכנתאות הסאבפריים .  רבים אז חשבו שזה הימור מטורף ,  ואכן בתחילה רשמו הקרנות של פולסון הפסדים .  ואולם הימורים אלה השתלמו ברגע שהבהלה אחזה במשקיעים ,  ושוק הדיור נראה מסוכן יותר ויותר .  אחת הקרנות של פולסון זינקה ב-2007 ב-590% והניבה לו רווח של יותר מ-3 מיליארד דולר .
 
ג'ון פולסון - שעשה הון מהימור נגד שוק המשכנתאות - מתקשה לשכנע להשקיע בזהב
הקרן החדש של פולסון המשקיעה בזהב ,  נפלה בכ-10% מאז הושקה ב-1 בינואר וגייסה רק 90 מיליון דולר

