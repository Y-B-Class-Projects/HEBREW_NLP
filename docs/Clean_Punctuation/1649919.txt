לא עוצרים :  המסחר בוול סטריט ננעל בעליות
למרות נתוני מאקרו מדאיגים שפורסמו בתחילת המסחר - ננעלה הבורסה בניו יורק עם עליות של 0.5% בנאסד"ק ובדאו ג'ונס .  מניית טבע הישראלית עלתה ב-1.6%
המסחר בוול סטריט הסתיים בעליות על רקע מספר נתוני המקרו ובהובלת מניות הבלו צ'יפ .  דאו גונס התחזק ב-0.5% ל-10,444 נקודות ,  נאסד"ק עלה ב-0.5% ל-2,292 נקודות ו-S & P 500 התחזק ב-0.4% ל-1,123 נקודות .  
בשוק הסולידי ,  מחירי איגרות חוב לעשר שנים של ממשלת ארצות הברית עלו והתשואה עליהן ירדה ב-0.019% ל-3.61% .  
בזירת המקרו היום ,  נתוני תביעות האבטלה הראשוניות ירדו ב-21 אלף בשבוע שעבר ביחס ללפני שבועיים ,  לרמה של 469 אלף תביעות .  אנליסטים חזו רמה של 475 אלף תביעות אבטלה ראשוניות .  דו"ח התעסוקה של Monster ,  הבודק את הדרישה לעובדים באתרי תעסוקה באינטרנט ,  הראה עלייה של 10 נקודות באינדקס חודש פברואר ל-124 נקודות .  מדובר בעלייה של 2% בדרישה לעובדים ,  ביחס לפברואר אשתקד .  
החוזים למכירת בתים בארה"ב נפלו בינואר ב-7.6% לרמה הנמוכה מאז אפריל ;  עלו ב-8.8% לעומת ינואר 2009 .  פריון העבודה בארה"ב קפץ ברבעון הרביעי בקצב שנתי של 6.9% - מעל לתחזיות הכלכלנים לעלייה של 6.3% .  ההזמנות ממפעלים עלו ב-1.7% בינואר לעומת החודש הקודם כאשר אנליסטים חזו עלייה של 2% .  
המכירות של 31 הקמעוניות הגדולות בארה"ב צמחו ב-3.7% בפברואר ,  עלייה חודשית שלישית ברציפות והזינוק החד ביותר מאז נובמבר 2007 ,  חודש אחד לפני כניסת ארה"ב למיתון,מסרה היום מועצת מרכזי הקניות הבינלאומית  ( ICSC )  .  חברת המחקר רייטיל מטריקס העריכה כי מכירות הקמעונאיות בחנויות הפתוחות לפחות שנה קפצו ב-4.1% בחודש שעבר ,  הזינוק החד ביותר זה 27 חודשים ועלייה חודשית שישי ברציפות .
 
לא עוצרים :  המסחר בוול סטריט ננעל בעליות
למרות נתוני מאקרו מדאיגים שפורסמו בתחילת המסחר - ננעלה הבורסה בניו יורק עם עליות של 0.5% בנאסד"ק ובדאו ג'ונס .  מניית טבע הישראלית עלתה ב-1.6%

