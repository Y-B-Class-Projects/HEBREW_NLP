 " המאבק על 'חוק היורדים' יכריע את עתידנו "
 ציפי לבני וחברי סיעת קדימה ערכו כנס הסברה מיוחד נגד הכוונה לאשר לתושבי ישראל להצביע בחו"ל בבחירות לכנסת . " מי שמצביע קובע עתידם של אחרים  אסור להקל בעוצמת ההחלטה "
  ( צילום :  גדעון צנטנר ,  עריכה :  ענת ברק ) 

המאבק נגד  " חוק היורדים "  המבקש לאפשר לאזרחי ישראל בחו"ל להצביע בבחירות לכנסת עולה הילוך :  סיעת קדימה קיימה היום  ( שני )  כנס מחאה מיוחד במסגרתו השיקה קמפיין תחת הסיסמה  " בוחרים רק בישראל ".  מלבד חברי הכנסת של החברה נטלו חלק באירוע גם ח"כ איתן כבל  ( העבודה )  ונציגי תנועות חוץ פרלמנטריות כדוגמת  " אם תרצו ".  
" נכון שקדימה ארגנה את האירוע הזה ,  אבל חשוב לומר שהמאבק הזה איננו פוליטי - הוא מאבק ציבורי-ציוני ",  אמרה יו"ר הקואליציה ציפי לבני . " זה מאבק על מהו להיות ציוני ומי יכול להכריע על עתידה של מדינת ישראל - זה לא נגד היורדים ,  אלא בעד הזכות של כל ישראלי שחי כאן ותורם לחברה ,  לבוא ביום הבחירות ולהיות נכון ולשלם את מחיר ההחלטה .  אדם שהולך להצביע במדינת ישראל חושב על הילדים שלו ואומר איזו מדינה אני משאיר להם ואיך אני מייצר להם עתיד במדינה עם ערכים ,  תקווה ועתיד ". 
לבני הוסיפה עוד ואמרה : " אי אפשר להקל בעוצמת ההחלטות שממשלה מקבלת .  זה יכול להיות שלום או חס וחלילה מלחמה .  לכל החלטה יש מחיר ומי שמצביע צריך להיות אדם שיודע שבהצבעתו הוא לא קובע עתידם של אחרים .  אותם אזרחים שרואים עתידם במקום אחר ,  אין בליבי עליהם .  זה בעיקר מצער אותי .  מצער אותי לראות צעירים עוזבים את הארץ כי אין להם תקווה ,  מצער לראות ישראלים שבוחרים באופציית הדרכון הזר כאופציית מגירה למצבי חירום ". 
בתגובה לטענות לפיהן התנגדותה של קדימה לחוק נובעת משיקולים אלקטוראליים אמרה לבני : " כל הרעיון שעושה חישובים שאם נרחיב את ההצבעה זה יוכל לחזק מפלגה פוליטית זו חשיבה צינית שאיננה עוסקת בערכים שהמפלגות הללו מתיימרות לייצג  מפלגות שמדברות על נאמנות וציונות ,  מבקשות פתאום לקבוע שמי שלא עושה את הדבר הבסיסי ביותר  ( לגור בארץ  פ.ו )  נביא להם את הקלפיות כדי שיהיה להם קל לקבוע את עתידנו .  הרבה יותר קל לקבל את ההחלטות הגורליות האלה כשאתה לא רואה מול עיניך את המחיר - את המאבק התחלנו עוד כששמענו את הציוץ הראשון ולא בדקנו את מי זה יחזק .  זה עניין עקרוני ".  
בקדימה אופטימיים באשר לאפשרות לסכל את החוק : " שמחתי לשמוע שנתניהו התחיל לגמגם ולהתקפל .  זה עובד כך שקודם יש קודם מסיבת עיתונאים וכותרת .  זה מתחיל בדרך כלל מאיזו קומבינה ,  וברגע שיש קצת לחץ ציבורי מתחילים לחשוב איך יוצאים מזה ",  אמרה לבני .
 ח"כ זאב בילסקי העומד בראש מטה המאבק של קדימה בנושא ושימש עד לאחרונה כיו"ר הסוכנות היהודית התייחס גם הוא לכוונת החקיקה ואמר בכנס : " מדובר לצערי על כ-800 אלף ישראלים החיים מחוץ לישראל .  החיים בישראל לא קלים ,  ישראל היא מדינה דמוקרטית ואנו מצביעים וקובעים בהצבעה שלנו האם המדינה הולכת לתהליך של שלום או של מלחמה .  הצבעה זו זכות שמגלמת הרבה מחויבות ואחריות - ולשאת באחריות יכול רק מי שגר במדינת ישראל ". 
שלא במפתיע ,  מי ששובר גם הפעם את ההגמוניה במפלגת קדימה בסוגייה הוא הטוען לכתר ח"כ שאול מופז שביקש להביע עמדה  " מאזנת ",  כהגדרתו : " אני נגד החלטות גורפות ונגד החלטה שאומרת שכל מי שחי בחו"ל יכול להחליט לגבי גורלה של מדינת ישראל ",  הוא אמר ומיד הוסיף כי  " מצד שני ,  בשעה שאזרח ממלא את כל מחויבויותיו למדינת ישראל ,  הוא עושה מילואים כל שנה ,  ילדיו משרתים בצה"ל ,  איננו יכולים לשלול ממנו את זכות הבחירה .  לכן אני בעד החלטה מידתית שמי שכל חייו היה פה ויצא לפרק זמן מוגבל אנחנו לא נוטלים ממנו את זכות הבחירה .  יכול להיות שגם אין לו את ה- 1,000 דולר לטוס להצביע ",  אמר מופז .

" המאבק על 'חוק היורדים' יכריע את עתידנו "
 ציפי לבני וחברי סיעת קדימה ערכו כנס הסברה מיוחד נגד הכוונה לאשר לתושבי ישראל להצביע בחו"ל בבחירות לכנסת . " מי שמצביע קובע עתידם של אחרים  אסור להקל בעוצמת ההחלטה "
 
