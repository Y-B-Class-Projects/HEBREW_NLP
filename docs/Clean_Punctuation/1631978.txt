ביום א' הקרוב :  שביתה בדיסקונט בת"א ובצפון
העילה לשביתה :  דרישתם של העובדים לחתימה על הסכם שכר וקביעת תוספת השכר הסלקטיבית לפקידי הבנק לשנת 2009 .  ההנהלה : " השירות בסניפים ימשיך כרגיל "
 ביום ראשון הקרוב ,  יושבתו סניפי בנק דיסקונט בחיפה והצפון ובמרחב ת"א .  כזכור ,  לפני כשבועיים הוכרז סכסוך עבודה בבנק בגין דרישתם של העובדים לחתימה על הסכם שכר וקביעת תוספת השכר הסלקטיבית לפקידי הבנק לשנת 2009 .
 המשא ומתן בין הנהלת הבנק לבין וועד העובדים נמשך למעלה מארבעה חודשים אולם בוועד העובדים טוענים כי הנהלת הבנק מתנהגת באטימות ומתבצרת בעמדותיה . " לא ייתכן שברבעון השלישי הציג הבנק רווחים בגובה של 775 מיליון שקלים ,  והעובדים ,  שהם הסיבה העיקרית להצלחה הזו ,  לא יקבלו תגמול הולם על עבודתם ",  נמסר מוועד העובדים .
" הצגנו בפני ההנהלה עמדה ברורה .  כשם שהסכמנו בעבר להטות שכם ולוותר על הטבות בתקופות בהן היה צורך בכך ,  כך חייבת ההנהלה להכיר במחויבותה לתגמל את העובדים בשנה בה הרווחיות ברורה .  הצעדים הארגוניים שאנו נאלצים לנקוט בהם היום מתייחסים לאי חתימת הסכם שכר לשנת 2009 ,  שנה שכבר חלפה ללא הסכם וללא תגמול העובדים ",  אמר יו"ר ועד העובדים ,  ריקי בכר .
 מהנהלת הבנק נמסר כי  " הסכסוך הוא עם ועד פקידי הבנק .  במידה ואכן יופעלו העיצומים המנהלים וציבור העובדים הארעיים יעניקו את השירות בסניפים המושבתים ". 

ביום א' הקרוב :  שביתה בדיסקונט בת"א ובצפון
העילה לשביתה :  דרישתם של העובדים לחתימה על הסכם שכר וקביעת תוספת השכר הסלקטיבית לפקידי הבנק לשנת 2009 .  ההנהלה : " השירות בסניפים ימשיך כרגיל "
 
