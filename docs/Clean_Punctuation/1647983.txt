ועכשיו גם תומאס ג'ונס בנחתכים
הג'טס ניפו את הרץ האחורי ,  שהיה בין המובילים ביארדים בעונה החולפת .  ה-NFL שוקלת לשנות את חוקי ההארכה בפלייאוף
הרץ האחורי של ניו יורק ג'טס תומאס ג'ונס ציפה שאחרי עונה 1,402 יארד ,  331 נשיאות ו-14 טאצ'דאונים ,  מישהו בהנהלה יבין את הרמז וישפץ לו את החוזה .  התגמול שלו לעונה הזו :  שחרור על ידי הקבוצה .  ג'ונס היה אמור לקבל מענק של 3 מיליון דולר ,  ובקבוצה ביקשו לחסוך את הסכום .  בכך הוא מצטרף לשני רצים ותיקים אחרים שנופו ,  בריאן ווסטברוק מפילדלפיה ולדניאן טומלינסון מסן דייגו .
 שחקן אחר שלא ימשיך בקבוצתו הוא טרל אואנס ,  התופס של בפאלו ,  שיהפוך לשחקן חופשי לאחר עונה אחת בבילס .  לקבוצה הייתה אופציה להציע לשחקן בן ה-37 חוזה חדש ,  אולם היא לא מימשה אותה .  מי שיישאר בקבוצתו הוא הרץ האחורי רג'י בוש ,  שימשיך בניו אורלינס .  
ה-NFL שוקלת לשנות את חוקי ההארכה בפלייאוף .  בליגה הבינו כי השיטה הנוכחית לא נותנת הזדמנות שווה .  השיטה המוצעת :  אם הקבוצה שמקבלת את הכדור מבקיעה טאצ'דאון ,  המשחק מסתיים .  אם היא מסתפקת בשער שדה ,  הקבוצה השניה תקבל הזדמנות להשוות או לנצח וחוזר חלילה .  ההצעה תעלה להחלטה בישיבת הבעלים בחודש הבא .  

ועכשיו גם תומאס ג'ונס בנחתכים
הג'טס ניפו את הרץ האחורי ,  שהיה בין המובילים ביארדים בעונה החולפת .  ה-NFL שוקלת לשנות את חוקי ההארכה בפלייאוף

