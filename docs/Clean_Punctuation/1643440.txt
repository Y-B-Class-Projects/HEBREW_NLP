יום הדין
טל מוסקוביץ' נשלח לצפות בסרט  " יום האהבה ",  וחזר לא מאוהב בכלל .  אהבה זה לחלשים
ובכן ,  חבר'ה ,  ולנטיינס נגמר אתמול .  לכל אלה מכם שמאוהבים עד מאוד ונמצאים בעיצומה של מערכת יחסים דביקה ודוחה עד בחילה ,  זוהי בטח בשורה מבאסת למדי .  אבל למי מכם שנמצאים כרגע לבד ,  ומסתכלים בקנאה-ספק-זלזול על חבריכם שבזוגיות ,  זוהי ודאי בשורה משמחת .  אני אודה שגם בשבילי זו בשורה משמחת ,  לא שלא נהניתי ביום האהבה ,  אלא מפני שלא נהניתי מהסרט הנושא את אותו שם  Valentine's Day או בתרגום העברי המפתיע משהו  יום האהבה .
 בגרסא מקוצרת מאוד , " יום האהבה "  הוא סרט המגולל שלל סיפורים של אנשים מאוהבים ומאוהבים פחות  ( כמובן ,  כמו בכל סרט הוליוודי צפוי למדי ,  הם מחליפים תפקידים במהלכו )  בלוס אנג'לס ביום האהבה .  בסרט מככבים כל הכוכבים הכי חמים והכי שווים בהוליווד כרגע :  החל מ2 הטיילורים  ( לאוטנר וסוויפט )  ,  ממשיך בג'סיקה בייל ואן התאווי ונגמר בג'וליה רוברטס ,  בראדלי קופר וג'ניפר גארנר .  אה ,  ואשטון קוצ'ר .  והרשימה עוד ארוכה .
 לא הגעתי לסרט הזה עם ציפיות גבוהות במיוחד .  בדרך כלל ,  שדוחפים אל תוך מסך קולנוע אחד הרבה מאוד שחקנים גדולים ,  זה פשוט לא עובד .  יותר מדי אגואים גדולים ,  יותר מדי כשרונות גדולים שאף אחד מהם לא מקבל את היכולת שלו להתבטא בתוך התפקיד הקטן שלו בתוך הסרט הגדול הזה .  אם פעם יצא לכם להכין קוקטייל מזעזע של קולה ,  גלידה ,  קטשופ ושלל רטבים אחרי ביקור במסעדה  ( בתקווה שהתקופה הזו מאחוריכם )  ,  ברור לכם שהטעם לא משהו .  ובדיוק כך מתנהג הסרט הזה .  יש בתוכו כל כך הרבה דברים שבפני עצמם נפלאים ,  וביחד ?  קצת פחות .  
כי עדיין מדובר ברשימת שחקנים מרהיבה שהתאחדה לה לתוך מסך אחד בשביל יום אהבה אחד .  אם הם שם ,  אולי גם לנו כדאי להיות .  ומעבר לכך ,  הסרט מבריק במספר רגעים מצחיקים .  ובינינו ,  מי הולך לראות סרט ביום האהבה כדי באמת לראות אותו ?  אתם שם בשביל מי שאתם הלכתם איתו ובשביל מה שאתם הולכים לעשות איתו  ( אלא אם אתם אני ,  ואתם הולכים לצפות בסרט על מנת לבקר אותו .  אבל אתם לא אני ,  נכון ?  )  .
 כי יש ברגעים אלה בקולנוע סרטים הרבה יותר מוצלחים ואם אתם כבר מתעלים על עצמך ,  מוותרים על הורדה פיראטית ומחליטים להוציא 35 ¤ מכספכם על כרטיס ,  תעשו את זה על סרט שבאמת שווה את ההוצאה .  קומדיות רומנטיות כאלה יש בשפע ,  20 פעם ביום בכל ערוץ בממיר שלכם .  לכו על משהו קצת יותר איכותי .
 ובכל זאת ,  אתמול היה יום אהבה .  ואני ,  קצת סלחן מטבעי ובעיקר בימים כאלה .  אם נושבת בכם הרוח הרומנטית וכל מה שאתם מחפשים זה קיטש כבד דחוס לשעתיים ,  רק כדי להתרפק על האהבה שכבר יש לכם  הסרט הזה הוא אופציה לא רעה בכלל .  אם אתם מחפשים קצת יותר  תישארו בבית .  יס והוט יספקו לכם אחלה סרטים גם מבלי לזוז מהספה .
 
יום הדין
טל מוסקוביץ' נשלח לצפות בסרט  " יום האהבה ",  וחזר לא מאוהב בכלל .  אהבה זה לחלשים

