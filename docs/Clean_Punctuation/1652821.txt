דמויות  " מד מן "  בגרסת קן וברבי - בלי סיגרים ומרטיני
יצרנית הצעצועים מאטל תייצר בובות המתבססות על ארבע דמויות מהסדרה ,  במסגרת קולקציה חדשה לאספנים
לאחר שלוש עונות ,  הסדרה  " מד מן "  העוסקת בענף הפרסום בארה"ב בשנות השישים של המאה שעברה קיבלה מעמד של סדרת קאלט .  הסדרה קיבלה חשיפה בכתבות שער במגזינים ,  לוחות שנה ,  פרק שלם בתוכנית של אופרה ווינפרי ופרודיות בתוכניות  " משפחת סימפסון "  ו-snl ,  עכשיו הגיע התור של בובות הברבי.הסדרה  " מד מן "  צפויה להיכנס לפנתיאון של תרבות הפופ - במהלך שיוצר הסדרה מתיו וויינר הודיע שהפתיע אפילו אותו - לאחר שיצרנית הצעצועים מאטל הודיעה כי היא מתכננת לשווק גרסאות של ברבי וקן בדמותן של ארבע דמויות מהסדרה.הבובות הן חלק מקולקציה חדשה לאספנים למבוגרים ,  אותה מכנה מאטל  " אוסף בובות הברבי האופנתי ".  אמנם ברבי ייצרה בעבר בובות המבוססות על דמויות מוכרות מעולם הטלוויזיה ,  כמו בובות  " i love lucy "  ובובות בדמות כוכבי  " תיקים באפילה ".  עם זאת ,  בובות דמויות הסדרה  " מד מן "  יהיו הראשונות מהסדרה הרשמית ,  ולהן יהיה מחיר של כ-74.95 דולר לבובה.מאטל רכשה את הזכויות להשתמש בדמויות באולפני ליונס-גייט המפיקים את הסדרה לערוץ הכבלים amc האמריקאי .  כל אחת מהבובות תיוצר ב-7,000 עד 10,000 עותקים ,  והן יימכרו בנפרד בשני אתרי אינטרנט :  amctv.con ואתר barbiecollector.com.הדמויות שיהפכו לבובות הן דון דרייפר ,  הדמות הגברית המובילה בסדרה ;  אשתו בטי ;  הקולגה שלו בחברת סטרלינג-קופר רוג'ר סטרליג וג'ואן הולוווי ,  המנהלת האדמיניסטרטיבית של המשרד ,  שהיתה גם המאהבת של רוג'ר.הבובות מגיעות בתוספת של אביזרים אופייניים לתקופה ,  כמו כובעים ,  שכמיות ,  פנינים ופריטי הלבשה תחתונה מרופדים .  עם זאת ,  הבובות - שעדיין מיוצרות על ידי יצרנית צעצועים לילדים - לא יגיעו עם סיגרים ,  מאפרות ,  כוסות מרטיני או שייקרים לקוקטיילים .
 
דמויות  " מד מן "  בגרסת קן וברבי - בלי סיגרים ומרטיני
יצרנית הצעצועים מאטל תייצר בובות המתבססות על ארבע דמויות מהסדרה ,  במסגרת קולקציה חדשה לאספנים

