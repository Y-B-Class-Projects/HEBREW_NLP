הבית הלבן :  חבילת התמריצים הצילה 2 מיליון משרות בשנה שעברה 
" ישנה אי ודאות לגבי הכיוון אליו הכלכלה מתקדמת ",  אמרה כריסטינה רומר ,  יועצת כלכלית בכירה לאובמה
תוכנית התמריצים של נשיא ארה"ב ,  ברק אובמה ,  הצליחה להציל בשנה שעברה 2 מיליון משרות ,  כך אמר הבית הלבן ,  אך הזהיר כי התחזית לכלכלת ארה"ב עדיין אינה ודאית.אובמה ,  הנחוש בדעתו לצמצם שיעור אבטלה של 10% בארה"ב ,  שהביא לדעיכה בתמיכה הציבורית בו ,  קרא לתמריצים ממשלתיים נוספים לעידוד שוק התעסוקה ,  שיתווספו לחבילת התמריצים בשווי 787 מיליארד דולר ,  עליה חתם בפברואר 2009.כריסטינה רומר ,  ראש צוות היועצים הכלכליים של אובמה ,  אמרה כי היא צופה שמשרות יתווספו לשוק העבודה עד האביב ,  אך אמרה כי ישנו בהחלט צורך בפעולה נוספת לעידוד התעסוקה . " ישנו אי ודאות לגבי הכיוון שאליו הכלכלה מתקדמת ..  .  ומתי יתאושש המגזר הפרטי ",  אמרה רומר בשיחה עם עיתונאים לרגל הדו"ח הרבעוני של הקונגרס על תוכנית התמריצים . " באיזה מצב נהיה בעוד שנה מהיום ,  האם נראה את ביטחון הצרכנים מתחדש ,  האם נראה חברות ..  .  מתחילות להשקיע שוב ?  "  הוסיפה.בית הנבחרים האמריקאי אישר בחודש שעבר חבילת תמריצים נוספת בסך 155 מיליארד דולר לתמיכה בשוק העבודה .  הסנאט צפוי לאשר חקיקה בנושא בשבועות הקרובים.הבית הלבן ,  שהסתמך על שתי שיטות שונות של חישוב ,  מעריך כי לשוק העבודה בארה"ב נוספו בין 1.5 ל-2 מיליון משרות ב-2009 ,  כתוצאה מהתמריצים .  רומר אמרה כי היא בטוחה שעד סוף השנה הנוכחית יצליחו התמריצים להציל 3.5 מיליון משרות .  לדברי הבית הלבן ,  640 אלף משרות נשמרו או נוצרו כתוצאה ישירה של התמריצים .  כלכלת ארה"ב צמחה בקצב שנתי של 2.2% ברבעון השלישי של 2009 ,  לאחר שנסוגה ב-0.7% ברבעון השני . " ללא תמריצים היינו ממשיכים לרדת ברבעון השלישי ",  אמר רומר ,  והוסיפה כי אנליסטים מהמגזר הפרטי צופים צמיחה של 4% ברבעון הרביעי .
 
הבית הלבן :  חבילת התמריצים הצילה 2 מיליון משרות בשנה שעברה 
" ישנה אי ודאות לגבי הכיוון אליו הכלכלה מתקדמת ",  אמרה כריסטינה רומר ,  יועצת כלכלית בכירה לאובמה

