הצלמת אנני לייבוביץ' הצליחה להימנע מפשיטת רגל ומאובדן הזכויות על כל צילומיה
הצלמת הגיעה להסכם עם חברת ההשקעה הפרטית קולוני קפיטל ,  שתהפוך לנושה הבלעדית שלה
הצלמת אנני לייבוביץ' תזכה לשמור על זכויות היוצרים של צילומיה ,  במסגרת הסכם עם חברת ההשקעה הפרטית קולוני קפיטל המסדיר את חובותיה .  לייבוביץ' נקלעה לחובות כבדים בשנה שעברה ועמדה בפני פשיטת רגל.במסגרת העסקה ,  קולוני קפיטל תהיה לנושה הבלעדית של לייבוביץ' ,  ותספק לה הלוואה שתאפשר לה להחזיר את מלוא חובותיה הקודמים .  פירוש העסקה כי לייבוביץ' תמשיך להחזיק בזכויות על יותר מ-100 אלף צילומים שצילמה במהלך הקריירה שלה ,  בהם צילומים ידועים כמו זה של ג'ון לנון מיום מותו ,  וצילומה של דמי מור בהיריון.לייבוביץ' לוותה עד פברואר 2009 15.5 מיליון דולר מחברת ארט קפיטל גרופ ,  המלווה כספים לבעלי יצירות אמנות .  היא העמידה את הזכויות לכל צילומיה כערבונות להלוואה ,  כמו גם כמה בתים בהם החזיקה .  אך ביולי טענה ארט קפיטל גרופ טענה כי לייבוביץ הפרה הבטחה למכור את הקטלוג שלה על מנת להשיב חובותיה ,  והגישה תביעה בשווי 24 מיליון דולר נגדה.לפי דיווחים בתקשורת ,  לייבוביץ עמדה בפני פשיטת רגל ,  אך שני הצדדים הגיעו בסופו של דבר להסכם להארכת ההלוואות .  העסקה הנוכחית תאפשר ללייבוביץ להחזיר את ההלוואה לארט קפיטל ,  מבלי לאבד את הזכויות על עבודתה.קולוני היא חברה שעוסקת לרוב יותר בתחום הנדל"ן .  ב-2008 רכשה החברה חוב על אחוזת נוורלנד של מייקל ג'קסון ,  עסקה שהעניקה לה את הזכויות לאחוזה .  לדברי טום ברק ,  מייסד קולוני ,  החברה  " תהיה שותפה בניהול נכסיה ועסקיה ,  על מנת לפנות את זמנה של אנני לעיסוק בצילומיה ". 

הצלמת אנני לייבוביץ' הצליחה להימנע מפשיטת רגל ומאובדן הזכויות על כל צילומיה
הצלמת הגיעה להסכם עם חברת ההשקעה הפרטית קולוני קפיטל ,  שתהפוך לנושה הבלעדית שלה

