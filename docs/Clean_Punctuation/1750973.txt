אליהו : " תמיד קשה לשחק בבלגרד "
 מכבי ת"א יצאה למשחק נגד פרטיזן ושחקניה התייחסו לאווירה .  פניני : " נעשה את ההפרדה ".  גרין יעדיף את אירופה אם ישוחרר
וידאו :  ספורט5
אחרי חמישה ימים בהם ניצחה בצורה משכנעת את ז'לגיריס קובנה ובהמשך הביסה את הפועל ירושלים ,  יצאה היום  ( שלישי )  מכבי תל אביב לפרנקפורט ,  משם היא תמשיך בדרכה לבלגרד למפגש עם פרטיזן המקומית במסגרת המחזור השלישי ביורוליג .  
הצהובים למעשה יגיעו למקום בו סיימו את דרכם בזירה האירופאית בשנה שעברה ,  אחרי שנכנעו לפרטיזן בשלב ההצלבה ,  וליאור אליהו ,  שלא היה שותף לאכזבה ,  אמר לפני ההמראה : " תמיד קשה לשחק בבלגרד .  כשיש שם 9,000 אוהדים זה נשמע כמו 30 אלף .  אני לא חושב שזה תהיה נקמה אם ננצח ,  אנחנו פשוט צריכים לבוא ולעשות את זה .  אנחנו בתקופה טובה ואנחנו צריכים להמשיך אותה .  אני חושב שהמשחק הזה יהיה ברמת קושי כמו לשחק נגד ויטוריה ". 
גיא פניני ,  שדווקא היה שותף להפסדים של מכבי בבירת סרביה בשנה שעברה ,  הוסיף : " יש לנו זכרונות לא טובים משם ,  אבל זו היסטוריה .  היו לנו שם שני משחקים לא טובים ,  אבל עכשיו אנחנו באים לנצח .  רוב השחקנים שלנו כבר היו במעמדים כאלו והם יודעים להפריד בין הקהל לבין המשחק עצמו ". 
באשר לסוגיית יניב גרין ,  מסתמן כי השחקן יעדיף למצות את האופציה האירופית אם אכן ישוחרר מהקבוצה .  במכבי תל אביב ,  כאמור ,  מעדיפים להשאיל את השחקן וניהלו מגעים עם מכבי חיפה לגביו ,  אך יודעים שבסופו של דבר יהיה זה הסנטר שיכריע .  אגב ,  עוד בטרם הפניה לחיפה ,  נעשתה פניה דומה מצד הצהובים גם לאריס סלוניקי ,  אותה מאמן שרון דרוקר .
 
אליהו : " תמיד קשה לשחק בבלגרד "
 מכבי ת"א יצאה למשחק נגד פרטיזן ושחקניה התייחסו לאווירה .  פניני : " נעשה את ההפרדה ".  גרין יעדיף את אירופה אם ישוחרר

