המשקיעים באג"ח זבל לא מקשיבים לרואץ' וקרוגמן
למרות תחזיות קודרות של כלכלנים בכירים ,  משקיעים נוהרים לשוק אג"ח הזבל - והחששות לבועה בתחום גדלים
פייר פולדן וקרוליין סלס ,  בלומברגמשקיעי האג"ח הגדולים בעולם מתייחסים בביטול לכך ששוק האג"ח בסיכון גבוה הוא בועה שסופה להתפוצץ ,  לאחר ששיעור הריבית האפסי שמנהיג הבנק הפדרלי בארה"ב הוביל לתשואה של 57.5% ב2009.בעוד שהכלכלן זוכה פרס הנובל פול קרוגמן והכלכלן סטיבן רואץ' ממורגן סטנלי מעריכים כי הסיכוי למיתון נוסף הוא 40% ,  חברת לומיס סיילס טוענת כי האג"ח של הלווים העסקיים הנזקקים ביותר עשויות להיות האג"ח הטובות ביותר ב2010 .  אג"ח זבל הן בעלות דירוג נמוך מbaa3 בחברת דירוג האשראי מודי'ס ,  ופחות מbbb מינוס בs & p.חברות ההשקעות לומיס ,  mfc ,  גלובל אינווסטמנט מנג'מנט ופרידסון אינווסטמנט אדוויזרס טוענות כי אג"ח זבל יעלו על ביצועיהן של אג"ח אחרות ,  בשנה שבה משרד האוצר האמריקאי צפוי להמשיך להנפיק כמויות אדירות של אג"ח ממשלתיות .  משקיעים טוענים כי אג"ח הזבל אינן יקרות מדי ,  מכיוון שהפער בין התשואות שהן מעניקות לבין האג"ח הממשלתיות עדיין גדול ב0.95% לעומת הפער החציוני ב13 השנים האחרונות .  בנוסף ,  הם טוענים ,  אג"ח הזבל פחות רגישות לשינויים בשיעורי הריבית לעומת האג"ח הבטוחות יותר ." אני חושבת שיש להן ערך טוב ",  אומרת קתלין גפני ,  מנהלת שותפה של קרן הדגל לומיס סיילס בונד פאנד ,  שבחמש השנים האחרונות רשמה ביצועים טובים מ97% מעמיתותיה . " אג"ח בעלות תשואה גבוהה מעניקות לנו מרחב בלימה טוב בשנה הקרובה ,  כשכולם צפויים להיות מתוחים לגבי העלאות ריבית אפשריות .  מצב הכלכלה צפוי להשתפר ,  ולכן יתרון התשואות הזה מאוד חשוב ",  היא מסבירה.לפי מדד u.s high yield master ii ,  אג"ח הזבל נהנו ב2009 מתשואות שיא לאחר שב2008 רשמו תשואה שלילית של 26.4% .  מריל לינץ' ,  הבנק הפדרלי וסוכנויות ממשלתיות למיניהן בארה"ב הלוו או היו ערבות ל8.2 טריליון דולר ,  כדי לאושש את הכלכלה מהמיתון החמור ביותר מאז השפל הגדול.אג"ח זבל נהנו מתשואה הגבוהה ב31% מהתשואה של מדד 500 s & p ,  שעלה ב26.5% ב2009 .  לפי נתוני מריל לינץ' ,  הפער עלה על השיא הקודם - 20.2% ב2002 ;  לפי בלומברג ,  חברות גייסו 162.6 מיליארד דולר בהנפקות אג"ח זבל ב2009 ;  ולפי חברת המחקר קרדיטסייטס ,  ההנפקות עשויות לרשום שיא נוסף השנה.אסטרטג המניות המוביל פיטר אצ'יאבטי ,  העובד בג'יי.פי מורגן צ'ייס בניו יורק ,  מעריך כי אג"ח זבל ירשמו תשואות של 9.8% לפחות ב2010 .  בשבע השנים האחרונות דורג הצוות של אצ'יאבטי במקום הראשון בסקר צוותי ההשקעה השנתי של מגזין  " אינסטיטיושונל אינווסטור ".  לפי מריל לינץ' ,  אג"ח זבל כבר נהנו מתשואה של 2.2% מתחילת 2010 ." אנו נוקטים אופטימיות זהירה ביחס לכלכלה ולאג"ח בעלות התשואות הגבוהות ",  אומר קליף נורין ,  נשיא חברת ההשקעות בבסון קפיטל מנג'מנט . " אנו צופים ירידה בחדלות הפירעון ".  החברה צופה תשואות של 8%9% על אג"ח זבל ב2010.קרן המטבע הבינלאומית ‏ ( imf‏ )  צפויה להעלות את תחזיתה עבור הצמיחה העולמית ב2010 ,  לאחר שבקרן ציינו ב6 בינואר כי השווקים המתעוררים מובילים את ההתאוששות העולמית .  התחזית האחרונה של קרן המטבע היא לצמיחה עולמית של 3.1% ב2010 .  בדצמבר התחייב הבנק הפדרלי לשמור על שיעורי ריבית נמוכים תקופה ממושכת ,  למרות תחזית לעלייה באינפלציה.קרוגמן צופה סיכוי של כ33% למיתון נוסף של הכלכלה האמריקאית במחצית השנייה של 2010 ,  עם תפוגת התמריצים הפיסקליים והמוניטריים של הממשל . " לא מדובר בסיכויים נמוכים כלל ",  אמר קרוגמן , " הסיכוי שהצמיחה תואט והאבטלה תחזור לטפס גדול מ50% ,  לדעתי ". "שוק אג"ח הזבל נדיב כיום במיוחד למנפיקים"רואץ' ,  יו"ר מורגן סטנלי אסיה ,  צופה סיכוי של 40% למיתון כפול . " זה לא בדיוק מדע טילים ",  אמר רואץ' בראיון ב5 בינואר . " יש לכך סיכוי גבוה בהרבה ממה שהמשקיעים הממוצעים מוכנים להודות ". לדברי קנת רוגוף ,  לשעבר הכלכלן הראשי של קרן המטבע ,  שיעורי ריבית נמוכים יכולים ליצור בועה בשוק אג"ח הזבל . " מדאיג אותי שיש כמות גדולה של הלוואות ,  בייחוד לטווח קצר - זה מתדלק עליות במחירי ניירות הערך ,  ולדעתי זה מקור לחשש ",  הוא אומר.כמה מהאג"ח בעלות הדירוג הנמוך ביותר רושמות את העליות הגדולות ביותר .  אג"ח בשווי 509 מיליון דולר של רשת החנויות בוןמטון האמריקאית שמועד פירעונן ב2014 נושאות ריבית של 10.25% ומדורגות caa2 במודי'ס .  לפי מערכת טרייס של הרשות המפקחת על המגזר הפיננסי ,  הן נסחרות כעת ב94.75 סנט על הדולר - לעומת שפל של 11.5 סנט על הדולר בפברואר 2008.חברות מנפיקות אג"ח בתנאים שלא נראו מאז תחילת מחנק האשראי . " שוק אג"ח הזבל נדיב כיום במיוחד למנפיקים ",  אומר מייקל טננבאום ,  מייסד חברת ההשקעות הקליפורנית טננבאום קפיטל .  לדבריו ,  הבנקים מארגנים הנפקות כדי לעמוד בביקוש מצד קרנות אג"ח מסוכנות . " השוק ירד בשלב מסוים ,  ומנהלי הקרנות ייאלצו למכור כדי לעמוד בפדיונות ",  הוא אומר . " היעדר סוחרים שיהיו מוכנים לקנות עלול להוביל לסחרור מחירים כלפי מטה ". ואולם חששות אלה אינם מונעים מכמה ממשקיעי האג"ח הגדולים ביותר לפנות לאג"ח זבל . " המשקיעים הלהוטים פשוט לא מסתכלים על התנאים הנוכחיים ",  אומר מרטין פרידסון ,  מנכ"ל חברת ניהול הכספים פרידסון אינווסטמנט אדוויזרס בניו יורק . " הם מתבססים על תרחישים דוביים לכלכלה ". 

המשקיעים באג"ח זבל לא מקשיבים לרואץ' וקרוגמן
למרות תחזיות קודרות של כלכלנים בכירים ,  משקיעים נוהרים לשוק אג"ח הזבל - והחששות לבועה בתחום גדלים

