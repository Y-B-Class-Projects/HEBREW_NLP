אורן קפלן יחליף את אמיר שגב בראש חברת תעודות הסל של מיטב-הדס
כעת ארבעה מתוך חמשת מנכ"לי הפעילות הבכירים בבית ההשקעות החדש הם אנשי מיטב
בימים הקרובים יפנה אמיר שגב את מקומו בכסא מנכ"ל חברת תעודות הסל הדס לטובת אורן קפלן ,  ששימש בשנים האחרונות כמנכ"ל מיטב ניהול סיכונים וסגן המנכ"ל במיטב .  במקביל יעבור שגב לנהל את יישום תהליך המיזוג של מיטב עם ישיר והוא יהיה כפוף למנכ"ל החדש ,  אילן רביב .  נכון לעכשיו ,  לא ברור מה יעשה שגב במיטב לאחר סיום תהליך המיזוג.חברת תעודות הסל הדס ,  בניהולו של שגב ,  הגיעה למיטב לאחר המיזוג עם גאון שוקי הון .  לאחרונה פתחה הרשות בבדיקה מקיפה בהדס בנוגע לאירועים שהיו בחברה ב-2008 ,  קודם לקריסתו של בנק ההשקעות הזר ליהמן ברדרס.בדיקת הרשות עוסקת בחשיפה שהיתה להדס לליהמן ברדרס זמן קצר לפני קריסתו ,  ובאיכות הדיווח של הדס על כך למשקיעים בבורסה ולרשות לניירות ערך .  בעבר ,  לאחר פניית הרשות להדס ,  פורסם דו"ח בודק חיצוני שניקה את הנהלת הדס .  אולם בזמן שחלף מאז הצטברו ברשות שורה של אירועים ,  אשר גרמו לאנשי הרשות לקבל לאחרונה החלטה לבצע בדיקה מקיפה יותר בחברת תעודות הסל.למרות העובדה כי חברת תעודות הסל והמנכ"ל שעמד בראשה הגיעו למיטב מהשותפה למיזוג ,  גאון שוקי הון ,  מתברר כי גם בגאון תמכו בחילופי הכיסאות ובמינויו של קפלן לתפקיד.עם המינוי של קפלן בראש חברת תעודות הסל ,  יאיישו אנשי מיטב ארבע מתוך חמשת מנכ"לי הפעילויות הבכירים בבית ההשקעות החדש .  איציק אסטרייכר בראש הגמל והפנסיה ,  אורי אפרתי בראש ניהול התיקים ,  אורן קפלן ינהל את תעודות הסל ודני פרחי - חתנו של מייסד מיטב שלמה סימנו בסקי שהגיע מאקסלנס - מנהל את הברוקראז' .  לעומת זאת ,  את ניהול קרנות הנאמנות קיבל רפי ניב שהגיע מהשותפה ישיר בית השקעות .
 
אורן קפלן יחליף את אמיר שגב בראש חברת תעודות הסל של מיטב-הדס
כעת ארבעה מתוך חמשת מנכ"לי הפעילות הבכירים בבית ההשקעות החדש הם אנשי מיטב

