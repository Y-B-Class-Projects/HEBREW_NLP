מכללות :  נחלצים בסיטונות
ווסט וירג'יניה חמקה מעוד הפסד עם 84:90 על סיטון הול .  קנזס גברה על קליפורניה ,  טקסס הסתדרה גם עם מישיגן סטייט
החגים בארצות הברית דיללו את לוח משחקי המכללות השבוע עד למינימום ,  אבל גם במעט המשחקים שקיבלנו היה לא מעט עניין ,  והלילה  ( בין שבת לראשון )  כמעט חזינו בהפסדה הראשון של ווסט וירג'יניה המרשימה ,  לפני שהמאונטנירס חזרו לעצמם וגברו על סיטון הול 84:90 אחרי הארכה .
 הקבוצה המוכשרת של בוב האגינס ,  שחמקה בשבוע שעבר מהפסד מפתיע לקליבלנד סטייט עם 78:80 והחלה את השבוע עם 66:76 על מיסיסיפי ,  עמלה קשה גם במשחק שפתח את משחקי החטיבה בביג איסט והצליחה לשמוט יתרון של 10 נקודות פחות מדקה לסיום מול הפיראטים של ג'רמי הייזל המצוין  ( 41 נקודות )  ,  לפני שדווין איבנקס  ( 22 נקודות ,  17 ריבאונדים ו-7 אסיסטים )  וקווין ג'ונס  ( 19 נקודות ו-14 ריבאונדים )  השתלטו על העניינים בהארכה .
 קנזס ,  המדורגת ראשונה ,  שמרה גם היא על מאזן מושלם אחרי ששרדה את המבחן הקשה ביותר שלה עד כה עם 69:84 על קליפורניה הודות ל-17 נקודות של שרון קולינס .  טקסס המשיכה לנשוף בעורפה ,  ואחרי הניצחון על האלופה צפון קרוליינה ניצחה המדורגת שנייה גם את הפיינליסטית מאשתקד ,  מישיגן סטייט ,  עם 68:79 ועוד הצגה של דמיון ג'יימס שקלע 23 נקודות וקטף 13 ריבאונדים .
 1 .  קנזס2 .  טקסס3 .  קנטאקי4 .  פרדו5 .  סירקיוז6 .  ווסט וירג'יניה7 .  דיוק8 .  וילאנובה9 .  צפון קרוליינה10 .  קונטיקט11 .  מישיגן סטייט12 .  קנזס סטייט13 .  ג'ורג'טאון14 .  טנסי15 .  אוהיו סטייט16 .  מיסיסיפי17 .  וושינגטון18 .  טמפל19 .  ניו מקסיקו20 .  טקסס טק21 .  קלמזון22 .  פלורידה סטייט23 .  וויסקונסין24 .  UAB25 .  נורת'ווסטרן

מכללות :  נחלצים בסיטונות
ווסט וירג'יניה חמקה מעוד הפסד עם 84:90 על סיטון הול .  קנזס גברה על קליפורניה ,  טקסס הסתדרה גם עם מישיגן סטייט

