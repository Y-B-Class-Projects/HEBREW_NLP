הקלישאה נחבטה :  סיכום מסע בצ'מפיונס
הקמפיין של הפועל תל אביב הוא ניצחון כנגד אלו שניסו להפחיד אותנו שלכדורגל הישראלי אין מה לחפש בליגת האלופות .  חמי אוזן מסכם
ההצלחה הגדולה ביותר של הפועל תל אביב בליגת האלופות היא הרבה מעבר לחותמת המרגיעה של  " קמפיין מכובד ".  אפילו שלא ניצחה בליון ,  הפועל תל אביב ניצחה בחודשים האחרונים יריב לא פחות קשה  את הספקנים .  אלו שהצליחו בשנתיים האחרונות לשכנע את רובנו שלכדורגל הישראלי אין מקום בליגת האלופות .  שהכל בזכות השיטה של פלאטיני .  שכל מה שנותר לנו לחפש שם זו החוויה ,  החיכוך בכוכבים ,  אבל לא יותר מזה .  קמפיין מקרי אחד של מכבי חיפה וקישור לא הוגן לנעשה בנבחרת ישראל הצליחו לנפח את השד הזה .  הפועל תל אביב ידעה להרוג אותו בזמן .  
השד הזה נולד אחרי שנים בהן האופנה להסתלבט על הכדורגל שלנו צברה תאוצה מחודשת .  מכבי חיפה ,  שהייתה בהרבה משחקים בליגת האלופות קרובה לצלחת ,  נכנעה בסופו של דבר לשד .  האמינה לו ,  נגררה אחריו וניפחה אותו מעבר לגבולות ההיגיון בכוחות עצמה .  הפועל תל אביב ידעה לעצור את השטות הזו בזמן .  הכיסאות הריקים בבלומפילד במשחקים הראשונים לא נבעו רק מהמחירים הגבוהים או האטרקטיביות של היריבות .  הן גם היו פועל יוצא של חוסר האמונה של אוהד הכדורגל הניטרלי שהוא ימצא ביפו את הסנסציה שהוא כל כך אוהב מול יריבה בינלאומית .  לאותו אוהד לא אכפת לפעמים לשלם מאות יורו כדי לנסוע למיטב איצטדיוני אירופה .  במשחקים הראשונים הפועל תל אביב הלכה בעקבות הרוח ,  אבל ידעה לעצור ברגע הנכון ולפנות לכיוון אחר בניגוד למכבי חיפה .  הקבוצות הישראליות הבאות שיגיעו לליגת האלופות ללא חשש מופרז צריכות להגיד לה תודה .
 לא הייתה מתאימה מהפועל תל אביב הנוכחית לעקור את הפחד מהשחקן המקומי .  הפועל תל אביב הנוכחית היא הפרצוף החדש של הכדורגלן הישראלי .  זו הקבוצה של אלו שאנחנו אוהבים לקבור בטרם עת .  ורמוט  שלא יכול להוביל קבוצה ;  שכטר  שיכול להסתדר רק בשכונה של נתניה ;  וכמובן ,  מעל כולם ,  ערן זהבי .  הכדורגלן הישראלי הטיפוסי שלפי הקלישאה השלטת כאן היה בכלל צריך להוביל עכשיו את עירוני רמת השרון .  כמה זהבים כאלה נזרקו לקבוצות כמו רמת השרון בטענה שאין להם מה לחפש בקבוצות הגדולות ,  אבל לקשר של הפועל תל אביב ניתנה הזדמנות להרים ראש כנגד הגורל .  אלי גוטמן הישן היה ודאי מפקפק בו ,  אבל אלי גוטמן החדש הוא זה שמקפיד להיות  " גאה בבחורים ".  מי יודע ,  אולי דווקא הפספוס בליון ייתן להפועל תל אביב דחף מחודש לכבוש פסגה נוספת ולהעניק לגוטמן תגמול נוסף וראוי על מה שהוא ושחקניו השיגו בשנתיים האחרונות .  
בסופו של דבר ,  ארבע-חמש נקודות בשלב הבתים זה בדיוק מה שאנחנו שווים בליגת האלופות ,  וזה המון לנציגות של ענף שרק לפני פחות מ-20 שנה החל להשתלב במסגרת האירופית הקשה והלא מוכרת .  מכבי חיפה של 2002/3 זו סטיית תקן ,  בדיוק כמו מכבי חיפה של 2009/10 .  קשה לנו לעכל את זה ,  בעיקר לנוכח התוצאות של הנבחרת ,  אבל כדורגל הקבוצות הישראלי הוא סוג של הפתעה באירופה ,  לרוב בזכות הגישה השונה לנושא של הפועל תל אביב ומכבי חיפה .  ארבע עולות לשלב הבתים תוך פחות עשר שנים זו בכלל לא תופעה מקרית ,  זו בשורה שרבים מאיתנו מסרבים להפנים .  חלקנו ,  תחת גל הספקנות התורן ,  אפילו שכחו להעריך את עצם ההעפלה וסירבו להסתפק יותר בחוויה .  הפועל תל אביב עקרה את הפחד המוגזם הזה .
 
הקלישאה נחבטה :  סיכום מסע בצ'מפיונס
הקמפיין של הפועל תל אביב הוא ניצחון כנגד אלו שניסו להפחיד אותנו שלכדורגל הישראלי אין מה לחפש בליגת האלופות .  חמי אוזן מסכם

