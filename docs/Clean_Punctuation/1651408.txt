העליון :  תימשך חנינת מתנגדי ההתנתקות
שופט ביהמ"ש העליון רובינשטיין דחה בקשה של עצורים מההפגנות בשכונת שייח' ג'ראח להוציא צו ביניים שימנע מתן חנינה למתנגדי ההתנתקות .  ההחלטה בתוקף עד לדיון בג"ץ בנושא
אנשי הרוח תמכו ,  אולם בית המשפט לא התרשם :  שופט בית משפט העליון ,  אליקים רובינשטיין דחה היום  ( שלישי )  את בקשתם של קבוצת עצורים מההפגנות בשייח' ג'ראח להוציא צו ביניים שימנע באופן זמני מתן חנינה למתנגדי ההתנתקות .  משמעות ההחלטה היא שעד שבג"ץ ידון בנושא ניתן יהיה להעניק חנינות למתנגדי ההתנתקות .  
בחודש שעבר הוגשה עתירה נגד חוק החנינה ,  שאושר לפני כחודש וחצי בכנסת .  החוק קובע שהליכים פליליים בעבירות לא חמורות על רקע תוכנית ההתנתקות יופסקו ,  והרישום הפלילי בגינן יימחק .  עם זאת ,  החוק לא יחול על עבירות חמורות ולא על נאשמים שהוטל עליהם מאסר בפועל .
 בעתירה ,  שהוגשה באמצע עורכי הדין יפתח כהן ועומד שץ ,  נטען שחוק חנינה שמיועד רק למי שמחה נגד ההתנתקות ולא מיועד לכל מי שנעצר בגין פעולות מחאה ,  ולכן הוא חוק מפלה ופסול . " אין זה ראוי שעדת הרוב בבית המחוקקים תחליט מהו אירוע טראומטי ייחודי בעבור קולקטיב כה הטרוגני ,  כגון חברת המהגרים והתושבים הרב-תרבותית הישראלית ",  נכתב בעתירה . " הכל יודעים כי מעמד משמח בעבור הרוב - פעמים רבות אינו אלא אסונו של המיעוט ,  ולהיפך ". 
הבוקר הוגשה לבית המשפט העליון בקשה של אישי ציבור ואנשי רוח להצטרף כעותרים לתיק .  בין החותמים :  השרים לשעבר יוסי שריד וויקטור שם טוב ,  הח"כים לשעבר מוסי רז ואורי אבנרי ,  הסופרים סמי מיכאל ורונית מטלון ,  המשורר זוכה פרס ישראל נתן זך והפרופסורים אליס שלוי ,  ירון אזרחי ,  יוסי זעירא וצבי מאז"ה .  זמן קצר לאחר הגשת הבקשה פרסם השופט רובינשטיין את החלטתו ,  בה קבע שהנושא יעבור לדיון בפני הרכב בתוך ארבעה חודשים . 
" החלטה כזו בת שורה אחת ,  שאין בה כל נימוק ,  מאפשרת למדינה להמשיך להפלות בין שמאל וימין ובין יהודים וערבים - וזאת בהמשך למסע חקיקה אנטי דמוקרטית ,  שרק בית המשפט העליון יכול היה לבלום .  המחנה הדמוקרטי בישראל שואב השראה ועידוד מהתמיכה של אותם אישי ציבור ורוח ,  שקולם טרם נדם בתקופה אפלה זו ",  אמרו בתגובה עורכי הדין כהן ושץ .
 
העליון :  תימשך חנינת מתנגדי ההתנתקות
שופט ביהמ"ש העליון רובינשטיין דחה בקשה של עצורים מההפגנות בשכונת שייח' ג'ראח להוציא צו ביניים שימנע מתן חנינה למתנגדי ההתנתקות .  ההחלטה בתוקף עד לדיון בג"ץ בנושא

