צועדים לאט לקראת פשרה
ראש הממשלה לשעבר אהוד אולמרט אמר ,  בהתבטאות ראשונה שלו מאז הבחירות האחרונות ,  כי הצעתו לפלשתינים כללה חזרה לגבולות 1967 וחלוקה של מזרח ירושלים על בסיס העיקרון ששכונות יהודיות יישארו בידי ישראל ושכונות ערביות יהיו בידי פלשתין .  
ירושלים ,  כך אולמרט ,  תהיה בירת ישראל ,  והשטחים שיעברו לפלשתין יהוו את בירתה .  זהו אותו אהוד אולמרט שדיבר עד לפני כמה שנים על ירושלים כעיר  " מאוחדת ",   " בלתי מחולקת ",   " לנצח נצחים ". 
בנימין נתניהו ,  ראש הממשלה ,  הצהיר בנאום בר ? אילן כי הוא מוכן לרעיון של שתי מדינות לשני עמים .  זהו אותו נתניהו שבעבר התנגד לכינונה של מדינה פלשתינית .  לפני כשלושה חודשים הוא הגדיל לעשות והוביל את ממשלתו להקפיא את הבנייה בהתנחלויות ,  צעד המצהיר - לפחות באופן סמלי - על נכונות להפסיק להתיישב בהן .
 אולמרט ונתניהו ממשיכים את מסורת ראשי הממשלה אשר רואים משם דברים שלא רואים מכאן ,  ומתגמשים בעמדותיהם המדיניות מרגע כניסתם לתפקיד .  קדם להם ,  כזכור ,  ראש הממשלה אריאל שרון ,  שאמר בעבר  " דין נצרים כדין תל אביב "  ולאחר מכן פינה את רצועת עזה .
 מפלגות הימין יושבות בקואליציה ומקבלות את שינוי הנרטיב הישראלי .  פה ושם נשמעות מחאות .  לעיתים אפילו איומים קלים על עזיבת הממשלה .  אבל נראה שהשינויים עוברים בשקט יחסי .
 סיעת הליכוד ,  אשר נחשבת לימנית מאוד ,  מקבלת ,  בסופו של דבר ,  את מרותו של ראש הממשלה גם בעניין המדינה הפלשתינית וגם בעניין הקפאת ההתנחלויות .  אביגדור ליברמן כבר הצהיר בעבר על מוכנותו לפנות את ביתו ,  ותוכניתו המדינית כוללת העברת שכונות ממזרח ירושלים לפלשתינים .  אפילו מפלגת הבית היהודי נכנסה לממשלה שקווי היסוד שלה אינם מזכירים עידוד התיישבות ביהודה ושומרון או הקמת יישובים חדשים שם ,  אלא כוללים את האמירה ש"הממשלה תקדם את התהליך המדיני ותפעל לקידום השלום עם כל שכנינו תוך שמירת האינטרסים הביטחוניים ,  ההיסטוריים והלאומיים של ישראל ". 
השינויים המהותיים בעמדה הישראלית מובנים :  כדי להגשים את הציונות ,  אפילו בעיני רוב הימין ,  אין עוד צורך בשתי הגדות של הירדן וגם לא בהתיישבות בכל יהודה ושומרון .  יש שיאמרו שזו בדיוק הבעיה הטקטית בניהול המשא ומתן :  אנו מכרסמים בעמדתנו עוד לפני תחילתו של המשא ומתן .  לפיכך ,  כשהוא יתחיל ישראל תמצא עצמה בעמדת מיקוח נחותה .  יש שיאמרו כי ההפך הוא הנכון ,  וכי מדובר בהתפכחות של המדיניות הישראלית ובהבנה של מנהיגי המדינה שכדי להבטיח את קיומה של ישראל יש לעשות פשרות כואבות .  
כך או כך ,  נראה שיש הסכמה כי משהו מהותי השתנה בנרטיב הישראלי ? ציוני שמובילות ממשלות ישראל לאורך הדורות .
 הבחירות האחרונות הראו שהעם פונה ימינה .  אבל עמדותיהם של ראשי הממשלה מהמרכז ? ימין ושל מפלגות הקואליציה הימניות פונות שמאלה .  ההסכם לא מגיע ,  אך העמדות מתרככות .  אולי העמדות עדיין אינן מספיקות כדי להשלים הסכם ;  אולי אין בצד הפלשתיני שותף אשר יכול  " להרים את הכפפה ";  אולי זו רק שאלה של זמן עד ששני הצדדים יבשילו .  אבל בינתיים ,  יש להודות ,  עמדות ישראל המסורתיות הולכות ומאבדות מתקפותן .  שרון ,  ליברמן ,  נתניהו ואולמרט לא לבד :  העם בוחר ימין כשמנהיגיו הולכים שמאלה .
 
צועדים לאט לקראת פשרה
nan
