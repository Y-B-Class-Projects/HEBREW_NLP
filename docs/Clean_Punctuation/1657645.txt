חברת החשמל תפרסם מכרז לתחנת כוח חדשה
המכרז להקמת התחנה באלון תבור כחלק מתוכנית החירום למשק ,  בא על רקע הודעות החברה כי אין בידיה מקורות מימון ועל אף שלא אושרה בידי רשות החשמל
חברת החשמל מתכוונת לפרסם השבוע את המכרז להקמת תחנת הכוח הרביעית באלון תבור במסגרת תוכנית החירום למשק החשמל - כך נודע ל-TheMarker .  זאת ,  למרות הודעת החברה באחרונה כי לא תוכל לממן את המשך תוכנית החירום ממקורותיה ,  ועל אף שרשות החשמל הודיעה בעבר כי לא תכיר בעלויות הקמת תחנה זו בתעריפי החשמל .  
הרשות טענה כי הקמת התחנה במסגרת חירום מיותרת וכי המשק אינו זקוק לתחנה נוספת שתוקם בידי חברת החשמל .  מדובר בהקמת מחז"מ  ( תחנת כוח במחזור משולב חשמל וקיטור )  ,  הכולל הנחת טורבינת גז טבעי בהספק 250 מגה-ואט עד 2011 והנחת תוספת קיטורית שתאפשר ייצור 125 מגה-ואט נוספים עד 2013 .  ההיקף הכספי של הפרויקט נאמד ב-400-500 מיליון דולר .  
לפני כשנתיים אישרה הממשלה את תוכנית החירום למשק החשמל בהיקף 3.6 מיליארד שקל ,  הכוללת הקמת כ-1,360 מגה-ואט עד קיץ 2012 .  זאת ,  כמענה למחסור שהיה צפוי במשק החשמל ב-2010-2011 .  מדובר בשלב הראשון בהקמת חמש יחידות ייצור חדשות ברמת חובב ,  אשכול  ( אשדוד )  ובחגית  ( ליד יקנעם )  עד קיץ 2010 .  זאת ,  כאשר החברה נתמכת בייקור תעריפי החשמל בשיעור של 4.2% למשך שנתיים  ( תוספת של שני מיליארד שקל )  .  
ואולם ,  בשלהי 2008 החליט שר התשתיות דאז ,  בנימין  ( פואד )  בן אליעזר ,  כי אין די בהיקף תוכנית זה ,  ואישר לחברת החשמל הקים מחז"מ רביעי במסגרת תוכנית החירום - אשר יגדיל את סך הייצור החדש ל-1,750 מגה-ואט .  החלטה זו גררה ביקורת ציבורית בשל הפגיעה באישור פרויקט זה ביזמות הפרטית  ( ראו מסגרת )  ,  והן התנגדות מצד רשות החשמל שטענה כי לאור צמצום הביקושים לחשמל כתוצאה מן המיתון במשק אין צורך בהרחבת תוכנית החירום .  כפי שנחשף ב-TheMarker ,  רשם המשק הישראלי ב-2009 ירידה של כ-2% בצריכת החשמל השנתית  ( לעומת תחזית חברת החשמל שצפתה גידול של 2.7% )  .  
רכישת התוספות הקיטוריות וכן הקמת המחז"מ הרביעי באלון תבור ,  הביאו את עלות השלב השני בתוכנית החירום למשק החשמל ל-5 מיליארד שקל .  זאת ,  כאשר תקציב הפיתוח של החברה ל-2010 מגיע ל-6.5 מיליארד שקל ,  ומחייב את החברה לצאת לגיוס נוסף של 1.4 מיליארד שקל כדי לממנו .  כפי שפורסם ב-TheMarker ,  סירב דירקטוריון החברה לאשר להנהלה לצאת בגיוסי חוב נוספים .  הנהלת החברה פנתה לרשות החשמל בבקשה לממן את הסכום החסר בייקור נוסף של תעריפי החשמל ,  
מחברת החשמל נמסר בתגובה כי פרסום המכרז נדרש כדי לעמוד בלוחות הזמנים שנקבעו לייזום תוכנית החירום למשק החשמל ,  וזאת על פי החלטת משרד התשתיות .  

חברת החשמל תפרסם מכרז לתחנת כוח חדשה
המכרז להקמת התחנה באלון תבור כחלק מתוכנית החירום למשק ,  בא על רקע הודעות החברה כי אין בידיה מקורות מימון ועל אף שלא אושרה בידי רשות החשמל

