קבוצות הרכישה בסכנה ?  קורס חדש לארגון קבוצת רכישה
מנחה הקורס על ההמלצה להקשות את המימון :  קבוצות הרכישה ימשיכו להיות חלק משמעותי מנוף הנדל"ן בישראל
דווקא בתקופה בה המפקח על הבנקים ממליץ להקשות את המימון שמקבלות קבוצות הרכישה ולהפחית את האטרקטיביות שלה ,  נפתח לראשונה במכללת cash flow קורס יזמות לארגון קבוצות רכישה .  במכללה טוענים כי למרות ההגבלות החדשות ,  קבוצות הרכישה עדיין יהוו חלופה אטרקטיבית לרכישת דירה.הקורס ,  שיועבר בהנחיית ד"ר נחי פינקלשטיין ,  יועץ לפיתוח עסקי ונדל"ן ,  יעביר כלים תיאורטיים ומעשיים להקמה ,  ניהול ומימון של קבוצת רכישה תוך הבטחת עסקה תקינה ,  חוזים טובים ומיסוי נמוך .  יחד עם פינקלשטיין ירצו בקורס דניאל בראל ,  שמאי מקרקעין המלווה קבוצות רכישה רבות ועו"ד שניר שער ,  עו"ד ורו"ח ,  המתמחה במיסוי מקרקעין.הסטודנטים בקורס יבצעו פרויקט מעשי מקיף' שיכין אותם הלכה למעשה לפעילות יזמית בתחום הקמת וריכוז קבוצות הרכישה .  בנוסף יתמקד הקורס בנושאים כגון :  יתרונות וחסרונות של קבוצת רכישה ;  מודלים שונים לגיוס רוכשים לקבוצות רכישה ;  איתור הזדמנויות נדל"ניות מתאימות ;  ניהול מו"מ מול קבלנים ויזמי נדל"ן ;  וכן הבנה במיסוי מקרקעין ובמגבלות רגולטוריות ." מטרתה של קבוצת רכישה היא להביא ללקוחותיה הצעה טובה יותר מאשר קבלן "  אמר פנקלשטיין . " ההצעה של הממונה על הבנקים ,  אם תתקבל ,  היא ייקור האשראי עבור קבוצות הרכישה ,  לא יותר מכך .  אם תתקבל ההצעה ,  היא תייצר מגמה של קבוצות רכישה גדולות יותר ,  שיתמקחו ביתר יעילות על האשראי מול הבנקים .  בכל תרחיש ,  עדיין יצליחו קבוצות הרכישה להביא ללקוחותיהן עסקאות טובות יותר מאשר רכישה ישירה מקבלן או יזם .  זאת ,  מאחר והרווח היזמי בקבוצת רכישה קטן יותר מאשר אצל קבלן או יזם ,  בשיעור המאפשר לקבוצות הרכישה לספוג את התייקרות האשראי ולהישאר אטרקטיביות .  קבוצות הרכישה ימשיכו להיות חלק משמעותי מנוף הנדל"ן בישראל ".  קובע פינקשלטיין .
 
קבוצות הרכישה בסכנה ?  קורס חדש לארגון קבוצת רכישה
מנחה הקורס על ההמלצה להקשות את המימון :  קבוצות הרכישה ימשיכו להיות חלק משמעותי מנוף הנדל"ן בישראל

