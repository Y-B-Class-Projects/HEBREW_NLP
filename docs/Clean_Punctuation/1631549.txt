קראנץ'
פטיסרי קטן ומשובח נפתח בלב שכונה שקטה בראשון לציון .  בקראנץ' תוכלו למצוא את הלחם שכל כך חיפשתם בעיר
קראנץ' ,  בית קפה-פטיסרי חדש נפתח לפני כשלושה חודשים בלב ראשון לציון ,  בשכונת גן נחום השקטה .  את המקום פתח אשר מדר ,  ראשל"צי מקומי ,  שעבד קרוב ל-20 שנה בכמה מטבחים של מסעדות באזור ,  ובשלב מסוים החל להתמחות בקונדיטוריה ואפיה ולמד באופן עצמאי . " תמיד מצאתי את עצמי נמשך לתחום האפייה והקינוחים ",  הוא מעיד , " עבדתי המון שנים במסעדה הצמודה להיכל התרבות המקומי ,  שם אספתי לקוחות נאמנים שהיו באים רק כשאני הייתי במטבח ,  ותמיד שאלו למה אני לא פותח מקום משלי ,  עד שנשברתי והחלטתי לפתוח מאפיית בוטיק שמתמחה בקינוחים ,  עוגות ולחמים ". 
בקראנץ' אפשר למצוא לחמי מחמצת מקמח שיפון וחיטה מלאה ,  פוקצ'ות עם אנטיפסטי במחיר של 15 שקלים ,  דייניש וקרואסון במחיר 12 שקלים ,  וגם ריבות וממרחים שמדר רוקח בעצמו .  עוגיות בעבודת יד יעלו 28 שקלים ובעתיד יהיו כריכי בייגל טרי וגם בופה ארוחת בוקר במחיר 55 שקלים לסועד .
" פתחתי את המקום דווקא פה בלב שכונה שלא כל כך יודעת איך להתייחס לדייר החדש ,  כי אני רוצה להיות קצת נחבא אל הכלים .  אם הייתי פותח מקום ברחוב ראשי ,  הייתי עובד בנפח עבודה גבוה יותר והפיתויים לקיצורי דרך כמו קניית מאפים וקינוחים קפואים מראש היא קשה ,  ומשם יש ירידה באיכות ",  מסכם מדר .
 קראנץ' - רחוב בן יהודה 6 פינת רחוב גלוסקין ,  ראשון לציון.טלפון 03-9654444 .  שעות פתיחה :  א'-ה' 08:00-20:00 ו' 08:00-16:00


קראנץ'
פטיסרי קטן ומשובח נפתח בלב שכונה שקטה בראשון לציון .  בקראנץ' תוכלו למצוא את הלחם שכל כך חיפשתם בעיר

