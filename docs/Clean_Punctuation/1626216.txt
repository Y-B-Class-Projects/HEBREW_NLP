פוצץ המו"מ על חזרתו של ג'וניור ויסה לפרו
אליאנסה לימה מוכנה לשלם 200 אלף דולר ,  בית"ר דורשת חצי מיליון .  בפרו מעריכים שבסופו של דבר העסקה תצא לפועל
לאחר שהגישה הצעה רשמית לרכישת ג'וניור ויסה בשבוע שעבר ,  קיבלה היום  ( שני )  אליאנסה לימה הפרואנית תשובה שלילית מבית"ר ירושלים .  הקבוצה ,  בה גדל הקשר המוכשר ,  הציעה 200 אלף דולרים ,  אך במכתב התשובה הרשמי שקיבלה מבית"ר נכתב כי מחזיקת הגביע תהיה מוכנה להיפרד מהשחקן תמורת חצי מיליון דולרים בלבד .  הפרואנים הודיעו כי לא יעמדו במחיר הגבוה וכי נכון לעכשיו הם מוותרים על השחקן ,  אלא אם בית"ר תדע למצוא איתם את עמק השווה .
" המחיר שבית"ר ירושלים דורשת עבורו גבוה מדי ",  סיפר נשיא אליאנסה ,  גיז'רמו אלרקון , " אנחנו צריכים חיזוק ועובדים על זה במלוא המרץ ,  אבל אין לנו כיצד לממן את הבאתו של ויסה ,  למרות שאנחנו משתוקקים לראותו פה ".  אליאנסה קיבצה מספר משקיעים פרטיים שהסכימו לממן את הגעת ויסה תמורת הבטחת ההכנסות ממכירתו בעתיד ,  אך גם אלה לא מוכנים לשלם חצי מיליון דולר עבורו .  עם זאת ,  מקורבים לשחקן סיפרו כי הוא הודיע לבית"ר על רצונו לעזוב ולחזור למכורה ,  והעריכו כי המכירה תצא לפועל בסופו של דבר .
 גם בבית"ר ,  שם לא זוכה ויסה ליותר מדי דקות משחק ,  יעדיפו למכור אותו עקב הצרות הכלכליות של המועדון .  מעבר לסכום שייכנס ממכירתו ,  פרידה מהפרואני תחסוך את שכרו עד סוף העונה - כ-80 אלף דולרים ,  מה שגם יוכל לממן חיזוק לבית"ר ,  או לכל הפחות להקטין את גרעונה בסיום העונה .
 
פוצץ המו"מ על חזרתו של ג'וניור ויסה לפרו
אליאנסה לימה מוכנה לשלם 200 אלף דולר ,  בית"ר דורשת חצי מיליון .  בפרו מעריכים שבסופו של דבר העסקה תצא לפועל

