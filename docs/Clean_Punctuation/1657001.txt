הממשל מתכוון למכור אחזקותיו בסיטי שנמצאות כעת ברווח על הנייר בסך 6.9 מיליארד דולר
המכירה תתבצע ככל הנראה במסגרת לוח זמנים קבוע מראש על מנת למנוע חשדות לגבי סחר לפי מידע פנים
משרד האוצר האמריקאי מתכוון להתחיל למכור אחזקותיו ב ,  בו הוא מחזיק 27% מאז רכש את מניות הבנק בשיא המשבר .  מכירת המניות תתבצע בלוח זמנים שיקבע מראש ,  כפי שנהוג גם על ידי מכירת מניות על ידי בעלי עניין לעתים ,  על מנת להימנע מחשדות לגבי מסחר לפי מידע פנים .  הממשל צפוי להודיע על התכנית בחודש הבא ,  לדברי מקורבים לנושא לסוכנות הידיעות בלומברג.מכירת המניות תקרב את סיטי ליציאה מתכנית הסיוע הממשלתית ,  tarp ,  לאחר שקיבלה ב-2008 סיוע בסך 45 מיליארד דולר .  לדברי המקורות ,  המתמודדות המובילות במכרז על מכירת המניות הם הבנקים ג'יי.פי מורגן צ'ייס ,  גולדמן סאקס ומורגן סטנלי .  המקורות הוסיפו כי סיטי הציע אף הוא לבצע את המכירה ,  תמורת הנחה מסויימת .  עם זאת ,  ככל הנראה ,  הממשל אינו שוקל זאת בשל מראית עין לניגוד עניינים .  סיטי אמור לממן את הוצאות מכירת מניות הממשל ,  במסגרת ההסכם בו המיר הממשל חלק ממניות הבכורה שלו במניות רגילות.בספטמבר האחרון המיר משרד האוצר האמריקאי מניות בכורה בשווי 25 מיליארד דולר במניות רגילות במחיר 3.25 דולר למניה .  סיטי כבר השיב את 20 מיליארד הדולר הנותרים .  בהתבסס על מחיר המניה הנוכחי של סיטי ,  שווי אחזקות הממשל בסיטי עומד כעת על 31.6 מיליארד דולר  רווח על הנייר בסך 6.9 מיליארד דולר .
 
הממשל מתכוון למכור אחזקותיו בסיטי שנמצאות כעת ברווח על הנייר בסך 6.9 מיליארד דולר
המכירה תתבצע ככל הנראה במסגרת לוח זמנים קבוע מראש על מנת למנוע חשדות לגבי סחר לפי מידע פנים

