ההרכב הישראלי האהוב על הרדיו ההונגרי
שיר של הצמד Knob שיצא למען ארגון הנוער הגאה נמצא בראשות המצעדים בהונגריה לצד מדונה ,  בלק אייד פיז ,  ג'ניפר לופז וג'יי זי
הצמד Knob מכוון כבר כמה שנים לשוק הבינלאומי ,  אולם לא נראה שאפילו הם דמיינו שדווקא בהונגריה הם יפגעו במטרה :  רדיו Ice ,  תחנת הרדיו המובילה במדינה ,  קלטה באהבה את  " Let Love Rule ",  הסינגל האחרון ששחררו מיטל פטש וניב כהן וכעת השיר מדורג במקום החמישי במצעד הלהיטים של התחנה והרמיקס של די ג'יי ארז שטרית לשיר במקום הראשון במצעד להיטי המועדונים של התחנה .  
השיר של Knob יצא למען ארגון הנוער הגאה  ( איגי )  לפני חודש וכל הרווחים מהורדות הסלולר של השיר נתרמו לארגון . " אנו שמחים על ההישג ומעל הכל אנו מאוד שמחים שהשיר מדבר לאנשים בכל העולם ומצליח להעביר את המסר שעומד מאחוריו ,  שלא משנה מי את/ה מהן העדפות המיניות/המגדריות שלך יש לך את הזכות לאהוב ולהיות נאהב ",  אומרים השניים .  
Knob מתכוננים בימים אלו להוצאת סינגל חדש ,  בעקבותיו הם צפויים לצאת למסע הופעות בארץ ,  באירופה ובארצות הברית .  האלבום ייצא במרץ והצמד מבטיח כי בתוכו נמצאים שיתופי פעולה עם אמנים בינלאומיים .
 
ההרכב הישראלי האהוב על הרדיו ההונגרי
שיר של הצמד Knob שיצא למען ארגון הנוער הגאה נמצא בראשות המצעדים בהונגריה לצד מדונה ,  בלק אייד פיז ,  ג'ניפר לופז וג'יי זי

