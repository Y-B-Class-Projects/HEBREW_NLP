גרמניה :  דורטמונד הגדילה את הפער ,  0:6 לשטוטגרט
הקבוצה של קלופ הביסה 0:4 את האנובר והגדילה את הפער בצמרת לארבע הפרש .  שטוטגרט ניצחה 0:6 את ברמן
המחזור ה-11 בגרמניה נמשך היום  ( ראשון )  עם עוד הופעה מעוררת השראה וכבוד של דורטמונד .  הצהובים-שחורים של יורגן קלופ ניצחו 0:4 בחוץ את האנובר משערים של שינג'י קגוואה ולוקאס באריוס .  שטוטגרט נושמת סוף סוף מעט אוויר מעל הקו האדום ,  לאחר שדרסה ללא תנאי 0:6 את ורדר ברמן האומללה .  באייר לברקוזן חזרה מפיגור לניצחון 1:3 על קייזרסלאוטרן בזכות צמד של השחקן הלוהט שלה סידני סאם .
 אמרו שהלחץ של המקום הראשון יכריע אותם ושלא יהיה להם קל להתאושש מהתיקו הבינוני מול פאריס סן ז'רמן בליגה האירופית .  אז אמרו .  בורוסיה דורטמונד המשיכה להרשים בליגה הגרמנית והערב הביסה 0:4 את האנובר בחוץ משערים של שינג'י קגוואה ,  לוקאס באריוס ורוברט לבאנדובסקי .  לקבוצה של יורגן קלופ זה היה ניצחון הליגה התשיעי בעשרת המחזורים האחרונים והיא הגדילה את הפער בפסגה לארבע נקודות אחרי ההפסד של מיינץ אתמול .
 האורחת עלתה ליתרון כבר בדקה ה-11 ,  כשמסירה של נורי שאהין הטורקי מצאה את קגוואה שמחוץ לרחבה בעט פנימה וקבע 0:1 לדורטמונד .  המוליכה מצאה את השני בדקה ה-72 ,  הפעם מרגליו של באריוס שכבש את שער הליגה השישי שלו .  החגיגה של דורטמונד לא נגמרה ולמרות החמצת פנדל של שאהין בדקה ה-78 הצליחה למצוא את השלישי בדקה ה-81 מרגליו של רוברט לבאנדובסקי .  קארים חאגי מהאנובר הורחק בדקה ה-77 .  בדקה ה-90 הצליחה דורטמונד למצוא את הרביעי ,  הפעם יאקוב בלשצ'יקובסקי היה המוציא לפועל וחתם 0:4 ענק למוליכה .
 תומאס שאף כבר עבר כמה משברים ב-11 שנותיו בורדר ברמן .  אין ספק שהתקופה בה נמצאת הקבוצה כרגע היא אחד המשברים הגדולים ביותר בתקופה הזו .  הערב ספגה הקבוצה תבוסה מחפירה של 6:0 על ידי שטוטגרט ,  שעד המחזור הנוכחי ניצחה רק פעמיים העונה .  לברמן זהו הפסד ליגה שני ברציפות והפסד שלישי בתוך שבוע ,  לאחר שהפסידה בליגת האלופות 2:0 לטוונטה בבית במהלך השבוע .  
צמד של קקאו ושערים של שיפריאן מאריקה ,  כריסטיאן גנטנר ,  גאורג נידרמאייר וארתור בוקה השלימו את ההשפלה הגדולה .  שטוטגרט עלתה למקום ה-14 בליגה ,  בעוד ברמן נותרה במקום ה-11 אך נראה שבכושר הנוכחי צפויים לה מאבקי תחתית .  בנוסף ,  שתי הקבוצות החמיצו פנדלים כשבצד של ברמן זה היה טורסטן פרינגס ,  בעוד קקאו החמיץ בשטוטגרט .
 הקבוצה של יופ היינקס ממשיכה להתקדם והיום הצליחה לחזור מפיגור לניצחון 1:3 משכנע מול העולה החדשה .  פלוריאן דיק העלה את האורחת ליתרון ,  אך צמד של סידני סאם ואחד של פטריק הלמס סידרו לבאייר לברקוזן ניצחון ביתי חשוב ועלייה למקום השלישי בליגה עם 21 נקודות לעומת 24 של מיינץ ו-28 של דורטמונד המוליכה .
 עדכון ראשון :  18:19

גרמניה :  דורטמונד הגדילה את הפער ,  0:6 לשטוטגרט
הקבוצה של קלופ הביסה 0:4 את האנובר והגדילה את הפער בצמרת לארבע הפרש .  שטוטגרט ניצחה 0:6 את ברמן

