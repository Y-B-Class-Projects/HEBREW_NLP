מעבים את תיק ההשקעות :  כלל ביוטכנולוגיה תרכוש את ביומדיקל ב-84 מיליון שקל 
כלל ביוטכנולוגיה תשלם 28 מיליון שקל במזומן ותקצה לבעלי ביו מדיקל 3 מיליון מניות
חברת שבשליטת ו תרכוש את השליטה בחברת ביומדיקל תמורת 84 מיליון שקל מידי אריסון השקעות ,  אברמסון גרופ וטבע .  כלל ביוטכנולוגיה תשלם 28 מיליון שקל במזומן .  כן היא תקצה לבעליה של ביו מדיקל 3 מיליון מניות כלל ביוטכנולוגיה  ( 2.6% בדילול מלא )  ואופציה לא סחירה לרכישת 1.25 מיליון מניות של כלל ביוטכנטולוגיה בתנאים זהים ,  כולל מחיר מימוש ומועדי פקיעה לאלו של סדרת האופציה הסחירה מסדרה 3 ,  שהונפקה על ידי כלל ביוטכנולוגיה .  הקצאת המניות ומימוש מלא של האופציות יקנו לבעליה של ביומדיקל 3.64% ממניותיה של כלל ביוטכנולוגיה ,  ששוויין המלא הוא 66 מיליון שקל .  השווי הכלכלי של העסקה בהתחשב בשווי ניירות הערך שהוקצו לבעלי ביומדיקל ובעובדה שהאופציות אינן סחירות מגיע ל-84 מיליון שקל .  העסקה בוצעה על פי הערכת שווי שקבעה את שוויה של ביומדיקל בטווח שבין 19.1 מיליון דולר ל-21 מיליון דולר .  העסקה תעבה את תיק ההשקעות של כלל ביוטכנולוגיה בתחום מדעי החיים .  ביומדיקל מחזיקה ב-19.7%  ( 17% בדילול מלא )  ממניותיה של חברת גמידה סל שעוסקת במחקר ובפיתוח של מוצרים רפואיים שמבוססים על תאי גזע שמקורם בדם חבל הטבור .  המוצר המוביל של גמידה סל stemex לטיפול בסרטן הדם ובסרטם בלוטות הלימפה נמצא בניסויים קליניים מתקדמים בשלב השלישי .  ביומדיקל מחזיקה גם ב-6%  ( 5.6% בדילול מלא )  ממניותיה של חברת טרנספרמה שמתמחה בפיתוח מוצרים רפואיים שמבוססים על טכנולוגיה יחודית של הולכת תרופות דרך העור .  טרנספרמה פיתחה את מערכת ההולכה viadem שמאפשרת העברת תרופות דרך העור במקום במתן בזריקה .  החברה חתמה ביוני 2008 על הסכם רישוי ופיתוח משותף עם ענקית התרופות איליי לילי .  טרנספרמה קיבלה מאיליי לילי תשלום ראשוני של 35 מיליון דולר עבור מתן רישיון מסחור לאיליי לילי ותקבל גם אבני דרך ותמלוגים .  ביומדיקל מחזיקה ב-3% ממניותיה של medimpulse שמתרכזת בפיתוח קליני של מערכת המשמשת לטיפול במצבים של אי ספיקת לב על ידי גירוי חשמלי .  כלל ביוטכנולוגיה מגיבה לעסקה בעליה של 4.1% במחזור של 2.8 מיליון שקל .
 
מעבים את תיק ההשקעות :  כלל ביוטכנולוגיה תרכוש את ביומדיקל ב-84 מיליון שקל 
כלל ביוטכנולוגיה תשלם 28 מיליון שקל במזומן ותקצה לבעלי ביו מדיקל 3 מיליון מניות

