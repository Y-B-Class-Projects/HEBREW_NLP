גם בדרום אמריקה מדברים ספרדית 
חולשת כלכלות אירופה פגעה גם במניות של חברות שנהנות מהצמיחה בשווקים אחרים .  לטלפוניקה הספרדית ,  למשל ,  נוכחות מרשימה בדרום אמריקה ומדיניות דיווידנד אטרקטיבית
 >  >  הרשינו לעצמנו להשתעשע במחשבה על רכישת יחידת נופש בריביירה הספרדית .  הים הוא אותו הים ואווירת הסייסטה לא נדדה לשום מקום ,  כך שאם המחיר ירד - להלן הזדמנות .  אין ספק שהמשבר הפיסקלי העמוק שבו שרויות חלק ממדינות אירופה הוא אמיתי וחמור .  ואולם כמו כל משבר ,  הוא צופן בחובו אפשרויות רבות .  לדעתנו ,  אם מנטרלים לרגע את אפקט הפאניקה שמעוררות החדשות הכלכליות מגוש היורו ,  אפשר למצוא שם אפשרויות השקעה מעניינות ביותר בדמות חברות תעשייה ושירותים רב-לאומיות .  כמעט 100 שנה חלפו מאז עקפה ארה"ב את אירופה ככוח הכלכלי המוביל בעולם ,  אך לאירופה נותרו כל הנכסים שהיו בבעלותה :  עושר נצבר של מאות שנים ,  תשתיות מצוינות ושיטה שלטונית שמשלבת התחשבות סוציאלית ופתיחות כלכלית .  אמנם אי אפשר להתעלם מהאבטלה הגבוהה והגירעונות הפיסקליים במדינות היבשת ,  אך בהחלט ניתן להתמודד עמם בעזרת הצבת תוכניות ויעדים ועמידה בהם .  להערכתנו ,  זה מה שיקרה בכלכלות הפגועות של אירופה .  עזרה כלכלית מהשותפות בגוש היורו שנפגעו פחות תאפשר עמידה ביעדים והתאוששות אטית .  האם צדקו הבריטים ,  השווייצרים והסקנדינבים כשסירבו לאמץ את היורו ?  התשובה תלויה בחוסנה של הכלכלה הנדונה .  כלכלה חזקה כגרמניה תיאלץ בשנים הקרובות לעזור לשכנותיה ,  כך שהשווייצרים והסקנדינבים יכולים לשמוח שהם לא יידרשו לתת סיוע דומה - אך כלכלת בריטניה יכולה רק לקנא בספרדים וביוונים על שיש להם למי לפנות .  תחליף לאג"ח ישנן חברות אירופיות שמניותיהן נפגעו מהמומנטום השלילי אף שפעילותן גלובלית .  דוגמה מצוינת היא ענקית תשתיות התקשורת הספרדית טלפוניקה ,  שמנייתה נפגעה באחרונה מהירידות בשוק הספרדי .  לחברה נוכחות מרשימה במיוחד באמריקה הלטינית ,  שם היא נהנית מקצב הצמיחה הממוצע של 5% ביבשת .  טלפוניקה השקיעה בעשור האחרון 50 מיליארד יורו בהקמה וברכישה של תשתיות תקשורת בדרום אמריקה .  השקעה זו מחפה על הירידה בפעילות בשוק הספרדי ,  שאחראי לכ-35% מהכנסות החברה .  ראוי לציין שהכנסות חברות הסלולר צמודות למדי לשיעורי הצמיחה הכלכלית  ( ללא רכישות והתרחבות לשווקים חדשים )  ,  כך שגם בעתות משבר מדובר בצמצום בהכנסות בהיקף של אחוזים בודדים .  התחזית ליתר השווקים שבהם פועלת החברה היא לצמיחה זעומה .  לכן ,  השקעה בחברה צפויה לייצר ערך למשקיעים בעיקר בעזרת התזרים החזק שלה ,  התומך בתוכנית הדיווידנדים של החברה .  החברה הודיעה באחרונה כי תמשיך במדיניות הדיווידנדים הקיימת  ( צמיחה של 25% בדיווידנד המשולם למניה מדי שנה )  .  תשואת הדיווידנד הצפויה לשנה הקרובה היא 8.3% - הגבוהה מבין ענקיות התקשורת .  השקעה זו משמשת לנו תחליף להשקעה באג"ח בשל סביבת הריביות הנמוכה .  חזרה לתשואת דיווידנד הנהוגה ביתר הענף  ( 5%-6% )  משקפת עלייה במחיר המניה של בין 25% ל-30% ,  כך שקיים גם פוטנציאל לרווח מעלייה במחיר המניה .  תמחור המניה מבחינת שאר הפרמטרים מול מתחרותיה גם הוא אטרקטיבי ,  ומבטיח יציבות כלשהי - אם לא אפסייד .  - רן שחם הוא מנכ"ל משותף באלטשולר שחם .  יותם עירוני הוא אנליסט .  אין לראות בכתבה המלצה לרכישת או מכירת ני"ע - משבר פיסקלי היווצרות של גירעון גדול בתקציב הממשלה בעקבות התרחבות הפער שבין הכנסות המדינה להוצאותיה

גם בדרום אמריקה מדברים ספרדית 
חולשת כלכלות אירופה פגעה גם במניות של חברות שנהנות מהצמיחה בשווקים אחרים .  לטלפוניקה הספרדית ,  למשל ,  נוכחות מרשימה בדרום אמריקה ומדיניות דיווידנד אטרקטיבית

