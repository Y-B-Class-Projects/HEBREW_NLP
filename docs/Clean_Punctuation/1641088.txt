משעל : " לא יהיה הסדר שלום במזרח התיכון "
 ראש הלשכה של המדינית של חמאס הביע פסימיות להסדר באזור מפני ש"הממשלה הישראלי הוא ממשל של מלחמה ,  תוקפנות וכיבוש ".  על שליט : " המו"מ מוקפא בגלל משחקי נתניהו "
  ( צילום :  רויטרס .  עריכה :  לירז לבנה ) 
ראש הלשכה המדינית של חמאס ,  המבקר במוסקבה עם משלחת של בכירים מארגונו ,  הביע היום  ( שני )  פסימיות בנוגע להסכם עתידי עם ממשלת ישראל .  במסיבת עיתונאים אמר משעל כי  " אני לא רואה שום סיכוי להסדר במזרח התיכון ,  מפני שהממשל הישראלי הוא ממשל של מלחמה ,  תוקפנות וכיבוש ולא ממשל שרוצה שלום ". 
משעל התייחס בדבריו גם למשא ומתן על החזרתו של החייל החטוף גלעד שליט והאשים שוב את ראש הממשלה הישראלי בעיכוב ביצוע העסקה .  לדבריו ,  המשא ומתן לגיבוש העסקה לשחרור שליט  " מוקפא בשלב זה בגלל המשחקים הפוליטיים של ראש הממשלה בנימין נתניהו ". 
בנושא המשא ומתן המדיני עם ישראל הפתיע משעל שהבטיח כי חמאס לא יהווה מכשול בפני שלום במזרח התיכון .  לדבריו ,  ישראל היא זו המאיימת על ביטחונן של מספר מדינות במזרח התיכון  " והיא זו שמכריזה על מלחמות ומבצעת מלחמות ".  הוא הוסיף ואמר כי המדיניות הישראלית היא מדיניות של  " התנחלויות ותוקפנות ". 
ראש הלשכה המדינית של חמאס התייחס גם לפיוס הפנים פלסטיני והאשים את ארה"ב בניסיון  " לחבל "  במאמצי הפיוס  " באמצעות הפעלת לחץ על יו"ר הרשות אבו מאזן שיעכב את השגתו .  בכיר חמאס ונציג הארגון בלבנון ,  אוסמה חמדאן ,  הוסיף כי לברוב הבטיח למשעל כי רוסיה תמשיך לתמוך במאמצי הפיוס .  
משעל ,  שזהו ביקורו השלישי ברוסיה מאז ניצחון חמאס בבחירות לפרלמנט הפלסטיני שנערכו ב-2006 קרא בסוף מסיבת העיתונאים למדינות העולם להמשיך ולהעביר סיוע על מנת לשקם את רצועת עזה .
 
משעל : " לא יהיה הסדר שלום במזרח התיכון "
 ראש הלשכה של המדינית של חמאס הביע פסימיות להסדר באזור מפני ש"הממשלה הישראלי הוא ממשל של מלחמה ,  תוקפנות וכיבוש ".  על שליט : " המו"מ מוקפא בגלל משחקי נתניהו "
 
