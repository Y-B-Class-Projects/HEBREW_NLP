מנהל קרן הגידור הישראלי נועם גוטסמן עלה לגלריית טייט בלונדון בהפסד של 1.6 מיליון דולר
הקרן השקיעה חמישית מכספה בקרנות גידור בעקבות נאמני הגלריה ממגזר זה ,  דיווח  " לונדון איוונינג סטנדרד "
 גלריית טייט בלונדון הפסידה מיליון ליש"ט  ( 1.6 מיליון דולר )  עקב השקעות שביצעה בקרנות גידור בעצת כמה מהנאמנים של הגלריה ,  בהם מייסד קרן הגידור glg פרטנרס ,  הישראלי נועם גוטסמן ,  וכוכב ההשקעות לשעבר של גולדמן סאקס ,  סקוט מיד .  כך דיווח היום עיתון  " לונדון איוונינג סטנדרד ".  יו"ר גלריית טייט ,  לורד בראון ,  מסר כי הוקמה ועדת השקעות חדשה במקום חבר הנאמנים הקודם ,  וכי הוכנסו שינויים במדיניות ההשקעות של הגלריה .  בשיא ,  השקיעה גלריית טייט כמעט רבע מכספיה בקרנות גידור - כמעט פי חמישה מהנתח המקובל בקרנות פנסיה או חברות ביטוח ,  ושיעור גבוה באופן חריג עבור מוסד שלא למטרות רווח .  בתחילת שנת הכספים הקודמת ,  בחודש מארס 2008 ,  השקיעה קרן ההשקעות של גלריית טייט 6 מיליון ליש"ט מתוך סך השקעותיה בהיקף של 27 מיליון ליש"ט ,  בקרנות גידור .  עם זאת ,  בעקבות המשבר הכלכלי העולמי ,  מכרה קרן של הגלריה עד סוף שנת הכספים ,  במארס 2009 ,  את כל השקעותיה בקרנות גידור בהפסד של 17% ,  או מיליון ליש"ט .  glg ,  אחת מקרנות הגידור הגדולות באירופה ,  הודיעה בשבוע שעבר כי שלושת מייסדי ומנהלי הקרן - גוטסמן ,  המשמש כיו"ר ומנכ"ל במשותף של glg ,  רומן עמנואל ,  שותפו למנכ"לות ופייר לגרנג' ,  המשמש כמנהל בכיר בקרן - החליטו להחזיר את משכורותיהם לרמה שלפני המשבר הפיננסי .  השלושה ,  אשר קיצצו את משכורתם בשנת 2008 לדולר אחד בלבד וויתרו כליל על בונוסים בשנה שעברה ,  ישובו לקבל משכורת שנתית של מיליון דולר ב-2010 ,  וכן בונוסים .  העיתון  " פייננשל טיימס "  דיווח בשבוע שעבר גם כי חל שינוי במבנה השכר של גוטסמן בעקבות הכבדת נטל המס על המגזר הפיננסי בבריטניה .  בעוד שבשנה שעברה שולמה מחצית ממשכורתו  ( 400 אלף דולר )  בלונדון ומחציתה בניו יורק ,  הרי שהשנה ישולמו רק 200 אלף דולר משכרו בלונדון .  החלטת בכירי glg לוותר על משכורתם בשנת 2008 הביאה לכך שגוטסמן ולגרנג' איבדו באותה שנה את מקומם בדירוג השנתי של 50 מנהלי קרנות הגידור בעלי השכר הגבוה ביותר של המגזין  " אלפא ".  גוטסמן העתיק בשנה שעברה את מקום מגוריו מלונדון לניו יורק ,  בניסיון לגייס משקיעים לקרן בארה"ב .  עמנואל רומן ,  מייסד ומנכ"ל glg במשותף עם גוטסמן ,  הפך לאחראי על עסקי הקרן באירופה .  גוטסמן ,  המחזיק באזרחות כפולה של ארה"ב וישראל ,  נכלל רשימת 200 אספני האמנות הגדולים בעולם של המגזין  " artnews "  שפורסמה השנה ,  ונחשב למומחה באמנות מודרנית .  glg ,  אשר נוסדה בשנת 1995 בתור חטיבה של בנק ההשקעות ליהמן ברדרס ,  נאלצה בשנת 2008 - על רקע המשבר הפיננסי העולמי  להגביל את הפדיונות מחלק מקרנותיה כדי שלא תיאלץ למכור נכסים בעיתוי לא מתאים .  בסוף 2008 אף הודיעה הקרן על השעיית תשלומי הדיווידנד הרבעוני למשקיעים ,  עקב הצורך לחסוך הון על רקע משבר האשראי וההאטה הכלכלית הגלובלית .
 
מנהל קרן הגידור הישראלי נועם גוטסמן עלה לגלריית טייט בלונדון בהפסד של 1.6 מיליון דולר
הקרן השקיעה חמישית מכספה בקרנות גידור בעקבות נאמני הגלריה ממגזר זה ,  דיווח  " לונדון איוונינג סטנדרד "
 
