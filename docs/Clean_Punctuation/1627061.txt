הדמעות של בקהאם
הקשר שחזר למילאן גילה כי כמעט בכה כאשר שמע שיפגוש שוב את היונייטד .  ועוד מהאנגלי : " מונדיאל ?  שום דבר לא מובטח לי "
 צילום :  רויטרס ,  עריכת וידאו :  ענת ברק
דיוויד בקהאם נחת אתמול  ( שלישי )  במילאנו והחל את הקדנציה השניה שלו כמושאל מלוס אנג'לס גלאקסי למילאן .  בקהאם הצטרף לאימוני הרוסונרי והיום התפנה לקיים מסיבת עיתונאים ראשונה בה התייחס להגרלת שמינית גמר ליגת האלופות ,  שייעדה לו מפגש ראשון עם קבוצת נעוריו מנצ'סטר יונייטד מאז עזב את אולד טראפורד ב-2003 . 
" כששמעתי על ההגרלה ,  כמעט בכיתי .  אני אוהב את יונייטד וזה הולך להיות לילה מרגש .  לא הייתי באולד טראפורד שש שנים ולמקום הזה תמיד יהיה מקום בליבי ",  אמר בקהאם לעשרות העיתונאים . 
" אני לא צפוי לפתוח בהרכב ",  אמר בקהאם . " אני רק רוצה להיות חלק מהקבוצה .  השחקנים לא קנאים ,  כולם שמחים שחזרתי .  התגעגתי לשחקנים ,  לקבוצה ולאוהדים .  הסגל כמעט לא עבר שינוי ,  כמו במנצ'סטר יונייטד ",  הוסיף האנגלי .  
התקשורת האיטלקית דיווחה כי בקהאם עשוי לשחק כמגן ימני בשל הפציעה של מאסימו אודו . " אשמח לשחק בכל עמדה ,  בהגנה ובהתקפה ",  אמר בקס ,  שיצטרך להוכיח את יכולתו לפאביו קאפלו אם ברצונו להיכלל בסגל אנגליה למונדיאל . " אני צריך לעבוד קשה ולעבוד על הכושר שלי .  שום דבר לא מובטח לי ".  
בקהאם התייחס גם למטרות של מילאן להמשך העונה : " החלום שלי הוא לזכות באליפות עם מילאן .  אני לא חושב שהסריה A איבדה מהקסם שלה ". 

הדמעות של בקהאם
הקשר שחזר למילאן גילה כי כמעט בכה כאשר שמע שיפגוש שוב את היונייטד .  ועוד מהאנגלי : " מונדיאל ?  שום דבר לא מובטח לי "
 
