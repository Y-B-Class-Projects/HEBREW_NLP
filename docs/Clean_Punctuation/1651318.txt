באר שבע :  מליקסון אושפז עם זיהום בברך
הקשר סבל מכאבים ,  בקבוצה ינסו להכשירו למשחק מול סכנין .  נמשך הקמפיין להשארת ברקת ,  האוהדים מבטיחים להתנהג יפה
קשר הפועל באר שבע מאור מליקסון אושפז אמש  ( שני )  בבית החולים מאיר בכפר סבא ,  וזאת בעקבות זיהום בברכו .  בבאר שבע הודיעו הבוקר כי הקשר אמור להשתחרר מחר מבית החולים ,  ובצוות הרפואי ינסו להכשיר את השחקן למשחק הליגה הקרוב מול בני סכנין .  מליקסון נפצע בתחילת המשחק בשבת נגד מכבי תל אביב ,  ולאחר המשחק כבר התלונן על כאבים בברכו .
 המאמן ויקו חדד קיבל אמש אישור מאוניברסיטת בן גוריון לשמש כמאמן הראשי של הקבוצה ,  וזאת למרות שבבאר שבע מספרים כי הבהיר לאחרונה לברקת כי אם היה מאמן אחר לקבוצה - הוא היה מחליט להמשיך במחלקת הנוער ולא להצטרף לקבוצת הבוגרים .  במועדון הסבירו כי ההחלטה לתת לחדד את התפקיד ולא לטלסניקוב נובעת משיקולי הניסיון של המאמן ,  אך במועדון הדגישו כי לא מן הנמנע שטלסניקוב יוכל לשמש כמאמן הראשי בעונה הבאה .  
במועדון ממשיכים בקמפיין לניסיון השארת אלונה ברקת במועדון .  הדוברת רתמה גם את השחקנים וגם את האוהדים למאבק ,  ושחקני הקבוצה אביתר אילוז ומאור מליקסון הבהירו גם לברקת כי יעשו הכל על מנת שהיא תישאר במועדון .  במקביל ,  נציגי האוהדים הבטיחו כי עד תום העונה לא יתרחשו אירועים אלימים במגרש ,  והבטיחו שיעשו הכל על מנת לעודד ולבוא בהמוניהם למגרשים .
 
באר שבע :  מליקסון אושפז עם זיהום בברך
הקשר סבל מכאבים ,  בקבוצה ינסו להכשירו למשחק מול סכנין .  נמשך הקמפיין להשארת ברקת ,  האוהדים מבטיחים להתנהג יפה

