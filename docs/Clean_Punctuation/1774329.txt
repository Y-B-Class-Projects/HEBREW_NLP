תלת מימד - למבוגרים בלבד ? 
נינטנדו עומדת להשיק קונסולת משחקים תלת-מימדית ,  אך מזהירה שאין לאפשר לילדים קטנים להשתמש ביכולותיה
נינטנדו מתכננת להוציא קונסולת משחקים תלת-מימדית ניידת ,  אך מזהירה הורים כי ייתכן והיא לא תהיה מתאימה לילדים מתחת לגיל 6 .
 השבוע הודיעה החברה כי היא עובדת על יורשת לקונסולת Nintendo DS המצליחה ,  שתאפשר לשחק במשחקי תלת-מימד ללא צורך במשקפיים מיוחדים .  המוצר צפוי לצאת בסוף פברואר 2010 ולעלות כ-300 דולר ,  ונינטנדו מזהירה כי הטכנולוגיה החדשה עלולה לגרום לעייפות בעיניים .  מכיוון שעיניהם של ילדים קטנים עדיין נמצאות בשלבי התפתחות  החברה לא ממליצה להם להשתמש באפשרות התלת-מימד של המכשיר .
" שרירי העיניים של ילדים עדיין לא התפתחו עד הסוף ,  ולכן אנו ממליצים להם לא להסתכל על תצוגות תלת מימד ",  אמר נשיא הסניף האמריקאי של נינטנדו רג'י פילס-איים ,  והזכיר שמתעשיית הסרטים יוצאת אמירה דומה .  גם חברת סוני השמיעה אזהרה דומה השנה והמליצה להיוועץ ברופא לפני שמאפשרים לילדים לצפות בתלת-מימד .
 נינטנדו מבטיחה שהמוצר החדש יגיע עם  " בורר תלת-מימד ",  שיאפשר למשתמש להחליט על רמת המימדיות המוצגת לו על המסך .  הקונסולה אף תכלול יכולת להשבית לחלוטין את פונקציית התלת-מימד על ידי הורים .
 
תלת מימד - למבוגרים בלבד ? 
נינטנדו עומדת להשיק קונסולת משחקים תלת-מימדית ,  אך מזהירה שאין לאפשר לילדים קטנים להשתמש ביכולותיה

