מדינת ישראל זקוקה לשוק חשמלי
האתר האינפנטילי של משרד ההסברה הוא רק קצה הקרחון .  יוני מנדל חושב שאילו מדינת ישראל היתה בן אדם ,  היא היתה מיד נשלחת לאשפוז כפוי
רבות כבר נכתב על הקמפיין החדש והילדותי של משרד ההסברה ,  שהוכיח שלא רק כסילות פוליטית נמצאת בבסיסו ,  אלא גם הבנה לוקה בשיווק .  אבל הקונטקסט שבו יש להבין את הקמפיין הזה הוא כעוד נדבך בשרשרת הארוכה כל כך של תירוצים ישראלים ,  הסברים ,  התפתלויות ,  וזריית חול בעיני העולם שמלווים את הפוליטיקה והחברה הישראלית מאז ימיה הראשונים ,  מאז הנכבה הפלסטינית וכלה בכיבוש המלווה אותנו עד ימינו אנו .  נקודת המוצא היא שאנחנו בסדר .  עכשיו רק צריך להסביר את זה .  קחו את מלחמת לבנון השניה כדוגמה .  המלחמה שבמהלכה נהרגו 1,600 לבנונים ו-160 ישראלים ,  ושחיזקה פוליטית את חיזבאללה בצורה חסרת תקדים ,  היתה מלחמה שלא רק שאסור היה לנו להתנגד לה ,  אלא שהיינו חייבים להסביר אותה לעולם .
 ועדת הכנסת לנושא ההסברה קבעה לאחר שבועיים מתחילת המלחמה ,  שיש להוציא  " צו גיוס וירטואלי "  לגולשים הישראלים על מנת שיסייעו למדינה לנצח את מלחמת ההסברה ברשת .  יו"ר הוועדה זבולון אורלב אמר : " במלחמת ההסברה המקוונת איננו ממצים את היכולות ואת הפוטנציאל שיש לעם היהודי ..  .  יש לגייס את הציבור כולו למלחמה הקשה שאנו מנהלים ,  מתוך הבנה שהיא חיונית לא פחות מאשר הקרב הפיזי שמתנהל בשעה זאת .  קראנו לכך צו גיוס וירטואלי ,  ואני מאמין שקריאה כזאת שלנו גם תיענה ".  כשהמלחמה הסתיימה ,  השגריר לשעבר זלמן שובל הקדיש כתבה לנושא תחת הכותרת  " בלתי מספיק בהסברה ".  ערוץ 10 הקדיש פרק ביומן המלחמה שלו ל"כישלון ההסברה ".  גם ועדת הכנסת להסברה קבעה שמשרד החוץ לא היה מוכן ,  מבחינת ההסברה כמובן ,  להדרדרות הביטחונית בצפון .  מבקר המדינה הקדיש להסברה הישראלית פרק משלו בדו"ח אותה השנה ,  והמליץ להקים  " מטה הסברה ".  
למלחמה שישראל ניהלה בעזה 30 חודשים מאוחר יותר ,  גוייסו שוב חיילי ההסברה .  משרד החוץ הישראלי דאג  " להסביר "  לעולם את המלחמה מבעוד מועד ,  לשלוח טילי קסאם בדואר דיפלומטי ולשגר  " מסבירים על אזרחי "  לבירות אירופה .  לקראת סיום ההתקפה ,  אפילו  " שיר הסברה "  שנקרא ,  איך לא , " למען המחר ",  הולחן וחובר בחיל החינוך של הצבא המוסרי בעולם . " רוב הזמן אתה נושך שפתיים ",  אמרו מילות השיר , " אך יש זמנים שכמו מיתר מתוח ,  להשלים עם המצב כבר אי אפשר ".  אי אפשר ,  אין ברירה ,  היינו חייבים .  כשהשיר יצא אל אוויר העולם כבר נקבע מותם של יותר מ-1,400 פלסטינים בעזה .
 הקונספט של ההסברה הוא כה חזק בחברה הישראלית ,  שאנו פשוט נוטים לקבל אותו כמובן מאליו ,  כחלק מאיתנו .  בשנת 2005 עלתה לאוויר תכנית ריאליטי בשם  " השגריר ".  שנה לאחר מכן ,  לאור ההצלחה הכבירה ,  כבר הושקה תכנית ההמשך  - " השגריר 2 ".  המטרה ,  עפ"י התכנית , " לתת ל-14 ישראלים  ( יהודים כמובן )  הזדמנות חד פעמית להשפיע על דעת הקהל העולמית ".  השופטים בתכנית ,  רק למי שלא זוכר ,  כללו את דובר צה"ל לשעבר  ( תא"ל נחמן שי )  ראש השב"כ לשעבר  ( יעקב פרי )  וראש אגף כח אדם בצה"ל לשעבר  ( אלוף גיל רגב )  .  מי אם לא הם יודעים טוב יותר איך להסביר את ישראל .  
קונספט ה"הסברה "  לא נותר כמובן באג'נדה של משרד החוץ או התקשורת .  תחת זאת ,  הוא חדר לכל חלקה טובה של החברה הישראלית .  רשת בתי הספר של 'אורט' יזמה את פרויקט  " הסברה צעירה ".  היא אפילו הקימה אתר אינטרנט למען הסברתה של מדיניות ישראל .  הסוכנות היהודית יזמה משלחת הסברה של תלמידי תיכון לוושינגטון .  תיכון  " הריאלי "  בחיפה יזם את פרויקט  " שגרירים צעירים ".  אוניברסיטת תל אביב דאגה בינואר 2009 לסמן שגם היא חלק במקהלת ההסברה הלאומית .  
בשלבים האחרונים של המלחמה בעזה ,  כשהפסקת האש כבר הוכרזה ,  אך עוד לפני יציאת כוחות צה"ל מהרצועה ,  יצאה אגודת הסטודנטים במבצע  " כל סטודנט שגריר ".  לפי הודעת דובר צה"ל ,  סליחה - אוניברסיטת תל אביב , " גם לאחר שהוכרזה הפסקת אש ע"י ממשלת ישראל למבצע עופרת יצוקה ,  הקרב על ההסברה הישראלית ממשיך ..  .  אגודת הסטודנטים בחרה להירתם למען הצלחת ההסברה הישראלית בעולם בתקופה הקרובה ..  .  עזרו לנו לסייע להסברת העמדה הישראלית ולהראות לעולם את צדקת דרכנו במלחמה בטרור ואת שאיפתנו התמידית לשלום ".  בשלב הזה כבר שכבו בבתי החולים בעזה 5,330 פצועים .
 אגודת הסטודנטים של תל אביב ,  תכנית השגריר ,  ראש השב"כ ,  ורוב רובה של החברה הישראלית ,  שבויים גם יחד באותו השיח ,  בו ישראל היא מדינה המותקפת בעולם ללא סיבה ולכן חובה עליהם  " להסביר "  את ישראל טוב יותר . " נכון ",  אומר הצקצוק הלאומי , " אנחנו לא טלית שכולה תכלת ,  אבל מה עם האנטישמיות ?  ולמה רק אותנו תוקפים ?  ומה היה קורה אילו היו יורים טיל על פריז ?  ".  לכל אלו יש לומר - נוחו .  תירגעו .  תשתו מים קרים .  גם כשהעולם כולו 'התלבש' על דרום אפריקה ,  אני בטוח שהיו מקומות אחרים בעולם בהם היה חוסר צדק גדול עוד יותר ובהם היו עוד יותר הרוגים מאשר ביוהנסבורג או בקייפטאון .  אבל בכל זאת ,  הקמפיין נגד האפרטהייד היה מוצדק ,  בדיוק כמו הקמפיין נגד מדיניות האפליה והכיבוש .  על פריז אגב ,  לא יירו מחר בבוקר טיל .  בטח לא סתם כך .  אולי ,  אם הם יכבשו את הפלסטינים 43 שנים ,  ואם הם יכחישו את הנכבה הפלסטינית ואת גירוש מאות אלפי הפלסטינים מבתיהם ,  אולי גם אז ייפלו שם טילים .
 המקום החשוב שההסברה תופסת בחיינו יכול להצביע בעיקר על האובססיביות שלנו  " להסביר "  ו"להצדיק ".  אם אנחנו הרי בסדר ,  אז המתקפות על ישראל חייבות לנבוע ממקום אחר - או מאנטישמיות או מהיעדר הסברה .  אפשר להפוך את זה למשחק :  דו"ח גולדסטון  אנטישמי .  הביקורת של האו"ם נגד הכיבוש  היעדר הסברה .  צו מעצר נגד המעורבים בהטלת פצצה בת טון על שכונת מגורים בעזה  היעדר הסברה .  האשמה של ישראל בירי מכוון נגד גשרים ומטרות אזרחיות בלבנון  אנטישמיות .  וכיוצא באלה ,  כיד הדימיון הטובה עליכם .
 האובססיה הישראלית  " להסביר "  יכולה להיות משולה לשימוש מוגזם ,  בהמון אנרגיה ,  אבל במקומות הלא נכונים . " הסברה ",  או לא מספיק ממנה ,  הפכה אצלנו להסבר על  " התדמית הרעה שלנו "  בעולם .  אבל  " התדמית הרעה שלנו "  לא קשורה להסברה ,  בטח שלא ללא-מספיק ממנה .  על ידי שימוש מוגזם בקונספקט של ה"הסברה "  לניתוח ביקורות נגד ישראל ,  מצליחה החברה הישראלית לעשות הכל חוץ מלהסתכל עמוק פנימה על רצף בל יתואר של מהלכים פוליטיים חד צדדיים ,  אנטי-פלסטינים ,  שמפלים תמיד לטובה יהודים בלבד ,  ושעסוקים בהפיכתה של מדינת ישראל ל"מדינה יהודית לערבים ודמוקרטית ליהודים ",  כמאמר המשורר .  
ה"הסברה "  הישראלית ,  יש לציין ,  עושה עבודה מצוינת .  האתרים הישראליים מתורגמים תמיד לכמה שפות ,  הדוברים הישראלים מדברים אנגלית רהוטה ונראים תמיד מקצועיים יותר ממקביליהם הפלסטינים .  כמו כן ,  לצה"ל יש מחלקת תקשורת חדשה ,  וגם חשבון יו-טיוב ,  ושגרירויות ישראל בעולם מתחילות לפרסם מסיבות עיתונאים דרך הטוויטר .  משרד החוץ אפילו השיק אתר בפרסית ,  ונראה שמדינת ישראל הממסדית הבינה היטב ש"המדיום הוא המסר ".  למרות כיבוש של 43 שנים ,  סיפוח לא חוקי של מזרח ירושלים והגולן ,  ישראל עדיין מקיימת יחסים דיפלומטיים מלאים עם כל מדינות אירופה ועם כל המעצמות העולמיות .  זה הישג חסר תקדים למדינה שבמשך 62 שנות קיומה בנתה עיירות ,  כפרים ,  ערים וקיבוצים ליהודים בלבד ,  ולא בנתה כפר אחד לרפואה ,  או יישוב ,  שלא לדבר על עיר ,  לאזרחיה הערבים .  במדינות אחרות ,  כך ניתן לקוות ,  הגזענות כבר היתה נעצרת קודם .  
ההסברה הישראלית היא שיח שמאגד תחתיו ,  כך נראה ,  את כולנו .  למלחמת עזה ,  כזכור ,  אסור היה להתנגד ,  ואותם חסידי אומות עולם שהעזו לצאת להפגנות ולשאת שלטים נגד המלחמה - מצאו את עצמם במעצר .  היו ,  אגב ,  832 כאלו .  יהיו מי שיטענו ,  ואני כמובן ביניהם ,  שמאמצי ההסברה לא רק שלא מסייעים לנו ,  אלא בעיקר עושים את ההפך .  עם כל הכבוד למשרד החוץ ולליברמן ,  או למשרד הפרופגנדה של אדלשטיין ,  הבעיות של ישראל לא נמצאות בהסברה ,  אלא עמוק עמוק במדיניות הפוליטית הישראלית .  לעולם לא אכפת באיזה עטיפה אנחנו עוטפים את המלחמות שלנו ,  אלא בעיקר מה מכילה הקופסה הפוליטית שאנחנו מציעים .  
אם אנחנו באמת רוצים לשפר את תדמיתה של מדינת ישראל ,  אולי כדאי להניח ל"הסברה "  ולהתרכז בהפסקת הכיבוש ,  בהתנגדות לאפליה ובהחזרת הבתים לפלסטינים בשייח' ג'ראח .  זה יהפוך את פניה של ישראל ליפים הרבה יותר .  ה"תדמית הישראלית "  תקבל אז חיזוק הרבה יותר חיובי מאשר עוד קמפיין אווילי של  " הסברה ". 

מדינת ישראל זקוקה לשוק חשמלי
האתר האינפנטילי של משרד ההסברה הוא רק קצה הקרחון .  יוני מנדל חושב שאילו מדינת ישראל היתה בן אדם ,  היא היתה מיד נשלחת לאשפוז כפוי

