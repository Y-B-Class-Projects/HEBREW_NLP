המחשבים קרסו :  שיבושים בסניפי הדואר ברחבי הארץ
תקלה במחשב הבנק המרכזי של דואר ישראל גרמה לשיבושים בעבודת סניפי הדואר בכל הארץ .  בשל התקלה ,  שתימשך כנראה עד שעות הצהריים ,  לא יתבצעו העברות כספים מחו"ל והמרות למטבע חוץ
שיבושים קשים יחולו היום  ( שני )  בעבודת סניפי הדואר ברחבי הארץ ,  זאת בשל תקלה קשה במחשב הבנק המרכזי של דואר ישראל .  ככל הנראה ,  התקלה תימשך לפחות עד שעות הצהריים .
 מדואר ישראל נמסר ,  כי הפעולות אותן לא ניתן יהיה לבצע הן בין היתר משיכת כסף מחשבונות בנק הדואר ,  המרת מט"ח ,  העברות כספים לחו"ל ,  העברת בעלות על כלי רכב ועוד .  פעולות התשלומים ימשיכו להתבצע כסדרן באשנבי הדואר .
 עוד נמסר מדואר ישראל : " אנו מתנצלים על אי הנוחות הזמנית ועושים כל מאמץ על מנת להחזיר את הפעילות לסדרה בהקדם האפשרי ".  בנוסף ,  ניתן יהיה להתעדכן בהמשך היום במוקד 171 של דואר ישראל על מועד תיקון התקלה .
 דוברת דואר ישראל ,  מירב לפידות אמרה לוואלה !  חדשות ,  כי  " מדובר בתקלת חומרה במחשב המרכזי .  בכירי חברת IBM נקראו לנסות לפתור את התקלה .  אנחנו מאוד מקווים שבתוך מספר שעות זה ייפתר .  התקלה גרמה לשיבושים רק בפעילות בנק הדואר .  בכל האמור לפעולות דואר רגילות ,  אין שום בעיה .  הכול עובד כרגיל ,  מכיוון שמדובר במערכות מחשב נפרדות .  ניתן להתעדכן גם באתר האינטרנט של דואר ישראל ". 

המחשבים קרסו :  שיבושים בסניפי הדואר ברחבי הארץ
תקלה במחשב הבנק המרכזי של דואר ישראל גרמה לשיבושים בעבודת סניפי הדואר בכל הארץ .  בשל התקלה ,  שתימשך כנראה עד שעות הצהריים ,  לא יתבצעו העברות כספים מחו"ל והמרות למטבע חוץ

