רשות המסים מבהירה :  המיסוי על מלגות לסטודנטים יוטל על חוקרים בלבד
מלגות שניתנות על בסיס מצב סוציו אקונומי או מלגות הצטיינות לא יושפעו מהתיקון ויישארו פטורות ממס
אחרי הסערה שעורר אמש התיקון בחוק ההסדרים שעסק במיסוי מלגות לסטודנטים ,  מבהירה רשות המסים כי מדובר באי הבנה שנוצרה כתוצאה מטעות בניסוח התיקון לחוק.ברשות מבהירים כי מלגות לסטודנטים שנתנות בתקופת לימודיו ממוסדות ההשכלה הגבוהה ישארו פטורות ממס ללא הגבלת סכום .  כמו כן ,  ברשות מבהירים כי מלגות שנתנות על בסיס מצב סוציו אקונומי של הסטודנט או מלגות הצטיינות לא יושפעו כתוצאה מהתיקון ויישארו פטורות ממס .  עם זאת ,  יוטל מס על מלגות גבוהות מ-90 אלף שקל לחוקרים במכוני מחקר.אתמול פורסם כי הממשלה מנסה לבטל את הפטור למלגות לסטודנטים באמצעות תיקון בחוק ההסדרים ,  שייבטל תיקון משנת 2008 שקבע כי מלגות לימודים פטורות ממס .  בהודעה ששלחה הרשות לפני זמן קצר נכתב כי מדובר בתיקון שנועד להסדיר את המצב הקיים בו חוקרים או סטודנטים לתואר שני ושלישי מקבלים ממכוני מחקר או אוניברסיטאות מלגות קיום על מנת שיוכלו להקדיש את זמנם למחקר ולא ייאלצו לעבדו במקביל למחקר .  על מלגות אלו הוחלט במארס האחרון להניק פטור ממס בתיקון לפקודת מס ההכנסה על קבלת מלגה בתקופת הלימודים או המחקר ,  ונקבע כי היא לא נחשבת כשכר.הפטור לא התייחס למלגות שנתונות לחוקרים על ידי גופים חוץ אוניברסיטאים כמו קרנות פילנתרופיות בנוסף על המלגות ממוסדות המחקר - ואת המלגות האלה הרשות מבקשת למסות .  המטרה היא למנוע  " שימוש לרעה בפטור שניתן וכדי למנוע הרחבתו גם לגבי תשלומים המשולמים על ידי גופים אחרים "  אך בנוסח התיקון לחוק ,  לדברי הרשות ,  נפלה טעות שהביאה לאי הבנה של התיקון.במסגרת התיקון לחוק , " הושמטה בלי משים ההבחנה כי מלגה פטורה הינה אך ורק מלגה המשולמת לסטודנט או חוקר על ידי המוסד האקדמי או המחקרי במישרין ועקיפין ",  נכתב בהודעה מטעם הרשות .  אתמול ,  לפני הבהרת הרשות טענו במפלגת קדימה כי מדובר ב"בלוף נוסף שנתניהו מנסה להסתיר .  רק ממשלה אטומה וצינית יכולה להוציא תחת ידיה גזירה אכזרית כזו נגד ציבור הסטודנטים ". נשיאת אוניברסיטת בן גוריון ,  פרופ' רבקה כרמי ,  המשמשת גם כיו"ר ועד ראשי האוניברסיטאות אמרה כי  " מדובר בהצעה שערוריתית הפוגעת בכבשת הרש באמצעות הכנסת יד לכיס הסטודנטים התורמים .  אם יבש המקור הנוסף הזה זו תהיה פגיעה קשה ובלתי מוצדקת ביכולת ההישרדות של הסטודנטים במהלך לימודיהם ". הקרן לידידות בראשות הרב יחיאל אקשטיין ,  המעניקה מלגות לסטודנטים ,  מסרה כי  " כוונת האוצר למסות מלגות לסטודנטים פוגעת באופן ישיר בשכבות החלשות ושוברת את כללי המשחק של עולם הפילנתרופיה .  הקרן לידידות מתנגדת בתוקף ליוזמת האוצר למסות את המלגות לסטודנטים ותפעל לכך שהם יהנו ממלוא הכסף שנתרם להם לטובת מטרה חשובה זו ". 

רשות המסים מבהירה :  המיסוי על מלגות לסטודנטים יוטל על חוקרים בלבד
מלגות שניתנות על בסיס מצב סוציו אקונומי או מלגות הצטיינות לא יושפעו מהתיקון ויישארו פטורות ממס

