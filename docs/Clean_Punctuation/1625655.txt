מישל פייפן
עם סצנות סקס יבשות ומשחק תיאטרלי ומוגזם ,  הסיבה היחידה ללכת לראות את  " שרי "  זו הדקה האחרונה שלו .  וגם זו לא סיבה מספיק טובה .  ישי קיצ'לס לא מבזבז זמן על זונות
הדקה האחרונה של  " שרי ",  סרטו החדש של הבמאי הבריטי הוותיק והמהימן סטיבן פרירס  ( "הנוכלים ",   " המלכה ")  ,  היא החלק הטוב ביותר שלו .  מדובר בדקה עוצמתית שמקפיצה את הסרט מדרגה ומבצעת טוויסט דרמטי ודי פתאומי לכל מה שבא לפניה ;  בדקה שמוציאה ממישל פייפר ,  שמככבת ,  את המיטב ;  בדקה שמזכירה שפרירס היה פעם במאי גדול .  
למרבה הצער ,  אותה דקה מופלאה  ( ולחלוטין לא קשורה )  גם מבליטה עד כמה כל מה שבא קודם לכן היה בלתי מסעיר בעליל .  זניח ,  אפילו . " שרי "  הנו עיבוד מאכזב ,  מפוספס וחסר השראה לשני רומנים של הסופרת הצרפתייה הפרובוקטיבית והבי-סקסואלית קולט ,  שהיתה כוכבת בפריז הדקדנטית והסטייליסטית אי אז בתחילת המאה הקודמת .  והאכזבה מהסרט רק מתגברת כשמשווים אותו ל"יחסים מסוכנים ",  סרטו הקלאסי והמצוין של פרירס ,  מ-1988 .  
אין זה הוגן במיוחד להשוות בין שני הסרטים ,  אך היות שפרירס שב לאחד כאן כוחות עם פייפר ,  שהיתה מכוכבות  " יחסים מסוכנים ",  ועם התסריטאי/מחזאי כריסטופר המפטון ,  שהיה חתום גם על הסרט ההוא  ( וגם על המחזה שעליו התבסס הסרט )  ,  די קשה שלא .  וכאמור ,  ההשוואה לא ממש עושה טוב ל"שרי ".  
כי בעוד  " יחסים מסוכנים "  הוא עדיין סרט מרתק ומופתי שאי אפשר להסיר ממנו את העיניים גם בפעם המיליון  ( ותודה לג'ון מלקוביץ' )  , " שרי "   שגם במרכזו עומד המאבק בין אהבה גדולה וטרגית לבין שליטה עצמית  הוא סרט שמיועד לדודות שמתו על  " גברת הנדרסון גאה להציג ",  סרטו קמוץ התחת של פרירס מ-2005 .  ומה אעשה ,  אני לא אחת מהן .
 פייפר מגלמת את לאה  זונת צמרת בפנסיה שעשתה הון מפיתויים של מלכים ,  דוכסים ורוזנים .  אך אם בעבר מכרה את גופה וסובבה על אצבעה הקטנה שועי עולם ,  הרי שביום שבו מתחיל הסרט היא דווקא בוחרת לאמץ אל חיקה את שרי  ( רופרט פרנד )  ,  בנה הממזר ,  החתיך והילדון של עמיתתה שרלוט  ( קתי בייטס )  .  
למרבה הפלא ,  שש שנים אחר כך ,  ולאה והבוי טוי שלה עדיין מבסוטים מהסידור .  הוא גר בביתה המפואר ,  הם מרבים לעשות אחד לשני נעים ,  והכל טוב ויפה עד שהאמא הזונה של שרי מחליטה שהיא רוצה נכדים .  מה שאומר שהממזר צריך להפסיק לשחק אותה אשטון קוצ'ר ולהתחתן .  אבל לשרי קשה להיפרד .  ולמרות שלאה משחקת אותה קשוחה ומשעשעת ועצמאית ,  די ברור שגם לה קשה בלי הילדון .  קשה מאוד אפילו . 
" שרי "  אמנם עוסק בנושאים כבדים כמו שברון לב ,  בדידות ,  זקנה ומוות ,  אך משום מה ,  למרות הסיפור הסנסציוני ,  האווירה שלו שטופת שמש והטון שלו קליל ומשועשע .  המוזיקה המעצבנת והקופצנית שבפסקול שלו לא מפסיקה להזכיר לצופים שמדובר בקומדיה ,  סצנות הסקס שבהן הוא מתהדר יבשות יותר מהגרון של עינת שרוף ,  וכדי לעלות על העצבים עד הסוף ,  הופעותיהם של שחקניו גם מתובלות בלא מעט מחוות תיאטרליות מוגזמות .  
כל הדברים האלה תורמים לכך ש"שרי "  הוא סרט די מעצבן .  אין לו שיניים ,  אין לו אמביציה ,  והדבר היחיד שבו הוא מצטיין הוא בתלבושות .  אבל כפי שצוין מיד בפתיחת הרשימה ,  הדקה האחרונה של הסרט ,  שמפליאה להפוך את הכל על הראש בפתאומיות מעט מתחכמת ,  דווקא מצוינת .  לרגע קצר אחד פרירס והכוכבת המזדקנת שלו מצליחים לרגש ,  ולהצדיק במעט את שיתוף הפעולה המחודש שלהם .  אז כן ,  זהו רגע מפתיע ,  ומרשים .  אבל ללכת לראות סרט בשביל רגע ?  לא יודע .  נשמע לי כמו חרא של דיל .
 
מישל פייפן
עם סצנות סקס יבשות ומשחק תיאטרלי ומוגזם ,  הסיבה היחידה ללכת לראות את  " שרי "  זו הדקה האחרונה שלו .  וגם זו לא סיבה מספיק טובה .  ישי קיצ'לס לא מבזבז זמן על זונות

