29 חברי כנסת מציעים :  המדינה תסבסד משכנתאות בפריפריה במאות שקלים בחודש
לפי ההצעה ,  שתידון מחרתיים בוועדת השרים לענייני חקיקה ,  המדינה תממן בסכום של עד 800 שקל בחודש משכנתאות שייטלו זוגות צעירים וזכאי סיוע בפריפריה
 >  >  זוגות צעירים וזכאי סיוע לדיור שירכשו דירה בפריפריה יוכלו לקבל מהבנקים תוספת הלוואה ,  שהחזרה החודשי ימומן על ידי המדינה - כך מציעים 29 חברי כנסת בראשות ח"כ יצחק וקנין  ( ש"ס )  .  הצעת החוק תועלה ביום ראשון לדיון בוועדת השרים לענייני חקיקה .  הצעת החוק נועדה ליצור תמריץ למשיכת אוכלוסייה לפריפריה ולמנוע הגירה שלילית של אוכלוסייה חזקה ממנה .  לפי ההצעה ,  זכאי לסיוע שירכוש דירה באזור עדיפות לאומית א' וייטול הלוואה של 140 אלף שקל ,  ייהנה ממימון המשכנתא בידי המדינה ב-800 שקל בחודש .  זכאי שירכוש דירה באזור עדיפות לאומית ב' וייקח הלוואה של 90 אלף שקל ייהנה ממימון המשכנתא בידי המדינה בסכום של 475 שקל בחודש .  מדובר רק באזורים המרוחקים ממרכז הארץ .  ההפחתה בהחזר המשכנתא החודשי תהיה צמודה למדד ותינתן כל עוד הזכאי מחזיק בדירה .  עוד מוצע שהריבית על ההלוואה תהיה הריבית הממוצעת של הבנקים למשכנתאות המפורסמת על ידי בנק ישראל ולא יותר מ-4% בשנה .  בנוסף ,  המגבלות על גובה ההלוואות לרכישת דירה לא יחולו על זכאי הדיור שירכשו דירה בפריפריה .  מדובר בהגבלות לפיהן מחייב בנק ישראל את הבנקים להפריש יותר כספים עבור לקוחות שגובה המשכנתא שלהם הוא יותר מ-50% מערך הנכס ,  הליך שעשוי לייקר את הריבית על המשכנתא .  שר השיכון ,  אריאל אטיאס ,  הודיע באחרונה שהוא תומך בהצעת החוק ובמתן סיוע על ידי המדינה לסבסוד משכנתא לזכאים בערי הפיתוח .  לעומת זאת ,  משרד האוצר מתנגד לכך ,  בטענה שמתן הסיוע לזכאים על חשבון המדינה יגרום בסופו של דבר לעלייה במחירי הדירות .
 
29 חברי כנסת מציעים :  המדינה תסבסד משכנתאות בפריפריה במאות שקלים בחודש
לפי ההצעה ,  שתידון מחרתיים בוועדת השרים לענייני חקיקה ,  המדינה תממן בסכום של עד 800 שקל בחודש משכנתאות שייטלו זוגות צעירים וזכאי סיוע בפריפריה

