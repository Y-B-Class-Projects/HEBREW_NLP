סייף :  שני איראנים פרשו בקרבות מול הישראלים
אליפות העולם ממשיכה לעורר שערוריות פוליטיות ,  אך בינתיים לויט עבר שני סיבובי נוק אאוט .  דלילה חטואל עלתה לשלב הבא
אליפות העולם בסייף שנערכת בצרפת ממשיכה לגרור כותרות דווקא מתחום שאינו קשור לספורט :  פרישות של יריבים איראנים ,  שאמורים להתעמת מול יריבים ישראלים .  שניים כאלה לא הופיעו להתמודדויות שלהם מול גרגורי בסקין ועידו הרפה ,  שזכו בניצחונות טכנים .  התקריות האלה מצטרפות לאירועים דומים מאתמול ,  כאשר יריבים איראנים של קובי ומאור חטואל ששובצו עימם יחד בשלב הבתים ,  פרשו והעניקו להם ניצחונות טכנים .
 דורון לויט עבר כבר שני שלבים בנוק אאוט .  הסייף בן ה-34 גבר בסיבוב הראשון על סבסטיאן לאמון השוויצרי 13:15 והמשיך אל מפגש מול אנדרו פנוויק מאירלנד ,  אותו הוא ניצח 8:15 .  אל הנוק אאוט הוא הגיע אחרי ניצחונות על יריבים מבולגריה ,  אורוגוואי ורומניה והפסדים מול נציגים מפורטוגל ,  יפן ואוקראינה .  בשלב הבא ,  שלב 64 האחרונים ,  מחכה ללויט סאונג הואה ג'אנג מדרום קוריאה .
 גרגורי בסקין הגיע שלב אחד נמוך יותר אחרי שניצח קרב אחד בלבד בנוק אאוט .  אלוף ישראל מלפני שנתיים ניצח את פלורן שמיד האוסטרי 10:15 בסיבוב הראשון ,  אבל נוצח 15:13 על ידי חוסה פליקס דומינגז מארגנטינה .  מוקדם יותר עבר בסקין בסיבוב הראשון יריבים מהודו ,  סין וטורקיה ,  והפסיד ליריב גרמני .  כאמור יריב איראני שאמור היה להתמודד מולו לא התייצב לקרב ובסקין זכה בניצחון טכני .
 גם עידו הרפה אמור היה לפגוש יריב מאיראן בשלב הבתים ,  אך זה בחר שלא להתייצב מולו .  בכל מקרה ,  הרפה הודח בסיבוב הראשון של שלב הנוק אאוט מול מייקל קולינג מלוקסמבורג 15:9 ,  אחרי שצלח את שלב הבתים עם ניצחונות על יריבים מצ'כיה ,  איראן  ( טכני )  והולנד ,  והפסדים ליריבים ממלזיה ,  לטביה ורוסיה .
 גם דמיטרי פרוחורוב סיים את דרכו אחרי שהפסיד בשלב הנוק אאוט ליריב מקזחסטאן ,  סרגיי שבאלין ,  15:5 .  מוקדם יותר הוא גבר על יריבים מגרמניה ,  ברזיל ,  צ'ילה וסרביה ,  ונוצח מול יריבים מדרום אפריקה וצרפת .
 מי שעלתה שלב היא סייפת הרומח האולימפית ,  דלילה חטואל ,  לשלב 64 האחרונות בעולם ,  זאת לאחר שהשיגה ניצחונות על מתמודדת קזאחית והודית .  למרות שהיא נוצחה על ידי יריבות ממצרים ,  פולין וגרמניה ,  היא עלתה לשלב הבא ,  שם תתמודד ביום שני מול היידה שנייבה הרוסיה .
 
סייף :  שני איראנים פרשו בקרבות מול הישראלים
אליפות העולם ממשיכה לעורר שערוריות פוליטיות ,  אך בינתיים לויט עבר שני סיבובי נוק אאוט .  דלילה חטואל עלתה לשלב הבא

