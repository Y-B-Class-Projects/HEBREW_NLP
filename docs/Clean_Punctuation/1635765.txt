קפה שכונתי 
בודק אופציות ?  אפי רוזנהויז ,  מנכ"ל שופרסל ,  נראה בבוקר שישי האחרון כשהוא יושב עם רו"ח פרופ' יצחק סוארי ,  מרואי החשבון המובילים בישראל ,  בבית קפה ברמת אביב .  השניים דנו בין השאר בנושאי כספים .  הפגישה התקיימה פחות משבוע לאחר שקבוצת אי.די.בי ,  השולטת בשופרסל ,  הודיעה כי ריצ'י האנטר ,  מנכ"ל נטוויז'ן ,  ייכנס בקרוב לתפקיד מנהל העסקים הראשי של שופרסל ויהיה אחראי על הניהול השוטף של החברה .  בהודעה אמנם נטען כי היוזמה היתה של רוזנהויז וכי הוא יעבור לכהן כמנכ"ל וכנשיא האחראי על האסטרטגיה של החברה ,  אך הדעה הרווחת בענף היא שרוזנהויז למעשה  " הוזז למעלה "  - בניסיון של אי.די.בי ליצור תדמית  " בריטית "  יותר לרשת ולשפר את האהדה אליה בקרב הספקים והרגולטורים .  באי.די.בי מעוניינים בין היתר להרגיע את הממונה על ההגבלים העסקיים ,  רונית קן ,  שחוקרת את רוזנהויז ואת שופרסל בחשד לפגיעה בתחרותיות בענף .  דובר שופרסל מסר בתגובה : " אפי רוזנהויז ויצחק סוארי הם חברים קרובים ותיקים ומעת לעת נפגשים לקפה ". 

קפה שכונתי 
nan
