במאי  " עג'מי ":   " ישראל מתייחסת לערבים-ישראלים בגזענות "
 סכנדר קובטי ,  שביים את המועמד הישראלי לאוסקר יחד עם ירון שני ,  הביע התנגדות בראיון לעיתון מאבו דאבי לשימוש ההסברתי שישראל עושה בסרט : " לערבים-ישראלים אין זכויות שוות "
 סכנדר קובטי ,  אחד משני במאי  " עג'מי ",  המועמד הישראלי לאוסקר ,  ממשיך לעורר מהומות שבוע לפני טקס היוקרתי .  היוצר ,  שכבר הגיע לברלין לתמוך בפרס חופש הביטוי למוחמד בכרי ,  כפי שפורסם לראשונה בוואלה !  תרבות ,  תקף את ישראל בחריפות בראיון שהעניק למגזין The National היוצא לאור באבו דאבי ,  בירת איחוד האמירויות . 
" קובטי מגנה את השימוש התעמולני שעושה מדינת ישראל בסרט ",  נכתב במגזין . " לדבריו ,  אין לפלסטינים החיים בישראל  ( הכוונה לערבים-ישראלים ,  ע.ש )  זכויות שוות ,  מתייחסים אליהם בגזענות ונאסר עליהם ללמד את ההיסטוריה או התרבות שלהם ".  
לדברי המגזין ,  התקווה הגדולה של קובטי מ"עג'מי "  הוא הכרה של הציבור הישראלי בבעיה שביחסה של המדינה לאוכלוסיה הערבית-ישראלית . " הכרה בקיומה של קבוצת אנשים היא התחלה ",  אומר קובטי . " כשאתה יודע שמשהו קיים ,  אתה מבין שיש לו בעיות .  ההבנה שיש לו בעיות היא הצעד הראשון בדרך לפתרונן ".   
" אף פעם לא יצרתי את הסרט כדי לקבל פרסים ",  הוסיף קובטי בראיון . " להביא ישראלים לצפות בו ,  בערבית ולהזדהות עם דמות פלסטינית ,  לבכות כשאמא שלו בוכה ,  להאניש אותו אחרי 60 שנים של דמוניזציה של הערבים והפיכתם ליצורים לא אנושיים וטרוריסטים - זה הדבר המספק ביותר ". 

במאי  " עג'מי ":   " ישראל מתייחסת לערבים-ישראלים בגזענות "
 סכנדר קובטי ,  שביים את המועמד הישראלי לאוסקר יחד עם ירון שני ,  הביע התנגדות בראיון לעיתון מאבו דאבי לשימוש ההסברתי שישראל עושה בסרט : " לערבים-ישראלים אין זכויות שוות "
 
