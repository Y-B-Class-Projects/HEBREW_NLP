קנדה :  חבר פרלמנט מגנה אירוע נגד ישראל
בקנדה ובמקומות נוספים בצפון אמריקה מציינים באירועי מחאה את פעילות ישראל בשטחים .  חבר בית הנבחרים המקומי צפוי להגיש הצעת חוק למניעת האירועים בטענה שמדובר במסווה לאנטישמיות
על רקע הביקורת המוטחת בכל רחבי העולם על הפעולות המתבצעות בגדה וברצועת עזה ,  מקבלת ישראל בימים אלה תמיכה בלתי צפויה מבית הנבחרים הקנדי .  חבר בית הנבחרים טים אפאל החליט לצאת בפומבי נגד  " שבוע האפרטהייד הישראלי ",  שבמסגרתו מתקיימים אירועים לציון  " מדיניות האפרטהייד הישראלית כלפי הפלסטינים ".  האירוע שמצוין ב-14 ערים בקנדה וברחי קמפוסים אקדמיים וקהילות ,  במיוחד בצפון אמריקה ,  נמשך כשבועיים .  מטרתו היא לתרום להתנגדות הבינלאומית בכל הקשור לפעולות ישראל מול הפלסטינים .  
אפאל צפוי להגיש בימים הקרובים הצעת חוק הקובעת כי  " שבוע האפרטהייד הישראלי "  הוא מסווה לאנטישמיות ,  כך דיווח אתמול  ( רביעי )  העיתון הקנדי  " דה נשיונל פוסט ".  בהצעה שהגיש חבר הפרלמנט נכתב כי  " הבית הזה מחשיב את עצמו כחבר של מדינת ישראל ;  הבית הזה מודאג מביטויי האנטישמיות במסווה של 'שבוע האפרטהייד הישראלי' ;  והבית הזה מגנה באופן בוטה כל פעולה בקנדה ,  כמו גם ברמה הבינלאומית ,  שמשווה בין מדינת ישראל עם המדיניות הגזענית של אפרטהייד ".  הצעה דומה עברה בפרלמנט של מחוז אונטריו בחודש שעבר .  
לדברי מארגני האירוע ,  בשנה שעברה יותר מ-40 ערים נטלו חלק בפעילויות האירוע ,  שהתקיים בצל מבצע  " עופרת יצוקה ".  במהלך השבועיים הקרובים יתקיימו הרצאות והפגנות ,  ויוקרנו סרטים במטרה  " לחנך את האנשים לגבי אופייה של ישראל כמערכת האפרטהייד ".  כמו כן ,  מארגני האירוע קוראים לחרם ולסנקציות נגד ישראל ,  על מנת להביא לסיום  " מדיניות האפרטהייד של ישראל כלפי הפלסטינים ". 

קנדה :  חבר פרלמנט מגנה אירוע נגד ישראל
בקנדה ובמקומות נוספים בצפון אמריקה מציינים באירועי מחאה את פעילות ישראל בשטחים .  חבר בית הנבחרים המקומי צפוי להגיש הצעת חוק למניעת האירועים בטענה שמדובר במסווה לאנטישמיות

