ולקלוע לסל אתה יודע ? 
כשאנשים מחפשים מנהל השקעות הם נוטים לא פעם להעדיף קרבה רגשית על פני שיקולים אחרים - וחבל
 >  >  אני זוכר את פגישות ההיכרות שקיימתי עם שני אנשים ידועים מתחום הספורט שביקשו לבחון את האפשרות שאנהל עבורם תיק ניירות ערך .  הראשון היה כדורסלן עבר במכבי תל אביב ,  אחד הכישרונות הגדולים שצמחו במועדון .  הגעתו למשרד חוללה מהומה קטנה בקרב העובדות ,  אך הכדורסלן נותר אדיש .  הוא חילק כמה חתימות ,  ונכנסנו למשרדי .  שוחחנו על ענייני דיומא ,  ואז שאל הכדורסלן אם אני יכול להבטיח לו תשואה של 1.5% בחודש .  השבתי שאיננו נוהגים להבטיח תשואה כלשהי ללקוחות ,  והוא נראה מאוכזב . " יש בנקים פרטיים שמבטיחים ",  הוא מילמל .  המשכנו לשוחח בניחותא על ענייני כדורסל .  השיחה קלחה ,  כשהוא מספר בפרטי פרטים על הצלחותיו הגדולות ,  על האימונים ,  על צסק"א ועל גביע אירופה .  הסיפורים שלו ריתקו אותי .  מניסיוני בפגישות ראשונות עם לקוחות פוטנציאליים ,  ככל שהשיחה אישית וכנה יותר ,  כך גדל הסיכוי שהלקוח אכן יפתח תיק בחברתנו .  אני מתכוון לכנות ועניין אמיתי בלקוח ובמעשיו .  כשנראה היה שהוקם גשר של אמון בינינו ,  שאל פתאום הכדורסלן איזו קבוצה אני אוהד .  לא יכולתי לשקר לו . " אני אוהד שרוף של הפועל תל אביב ",  גימגמתי .  הכדורסלן נע באי נוחות בכיסאו ,  כאילו החטיא זה עתה שתי זריקות עונשין ברציפות . " אני צריך לחשוב על זה ",  אמר ,  ולאחר כמה מלות נימוסין קם והלך לדרכו .  יותר לא ראיתי אותו .  השני היה מאמן עבר של נבחרת ישראל בכדורגל .  האיש נכנס למשרדי בהליכתו המתנדנדת ,  התיישב ,  הביט בי בעיניים מצומצמות וחודרות ומיד דרש ,  בקול צרוד ,  שאספר לו על עצמי ועל בית ההשקעות שלנו .  פתחתי בהרצאה ארוכה ומתוכננת אודות ההיסטוריה האישית שלי והמשכתי לפרט את יתרונות ההשקעה בחו"ל ,  התחום שבו אני עוסק .  פניו של המאמן נותרו חתומות .  היה ברור שהוא לא ממש התעניין בהשקעות פיננסיות .  התחלתי לתאר את מבנה התיקים שלנו כשהוא קטע אותי ושאל אם אני  " כבר מנהל לכדורגלנים ".  שאלתו הוציאה אותי משיווי משקל .  לא הבנתי את כוונתו ,  ומתוך מבוכה המשכתי לספר לו על מכפיל הרווח הנמוך בבורסה בארה"ב .  המאמן איבד את סבלנותו ,  קולו נעשה צרוד יותר ושני ורידים החלו להשתרג ברקותיו . " לכדורגלנים ,  לכדורגלנים ",  חזר ואמר בעקשנות , " אתה מנהל כבר תיקי ניירות ערך לכדורגלנים ?  "  האסימון נפל .  הרצתי בראשי שמות של לקוחות בתקווה לאתר ביניהם לפחות כדורגלן אחד לרפואה .  עיניו של המאמן הצטמצמו בחשדנות לשני חרכי ירי והוא שאל בקול ניחר : " וספורטאים אחרים ?  יש לך ספורטאים ?  "  הבנתי שתשובה טובה היא קריטית . " כמובן ,  יש לנו הרבה לקוחות ספורטיביים ,  וברשותך ,  אמשיך ואפרט את יתרונות ההשקעה בחברתנו ..  ."  ניסיתי להעביר את הכדור למגרש נוח יותר עבורי . " שמות ,  תן לי שמות של ספורטאים ",  קטע אותי המאמן בכעס . " אהה ..  .  רבים מלקוחותינו עוסקים בפעילות ספורטיבית - ריצה ,  רכיבה על אופניים ,  שחייה .  אני אישית שוחה קבוע בבריכת גורדון ..  ."  המאמן לא קנה את ההסבר .  ארשת פניו הביעה אכזבה ,  כעס ובוז .  הוא קטע את הפגישה ועזב .  יותר לא ראיתי אותו .  הכדורסלן והמאמן חיפשו אצלי בסיס כלשהו לאמון .  הכדורסלן חיפש אמון דרך האהדה שלי למועדון הספורט שלו ואליו ,  ואילו המאמן הרגיש בטוח יותר להסתופף עם ספורטאים אחרים .  כשהתברר להם שאיני מספק את הסחורה ,  כשלו היסודות לאמון ההדדי בינינו .  כן ,  ניהול כסף לאחרים בנוי קודם כל על אמון .  אמון הוא אמנם תנאי הכרחי ליצירת קשר טוב עם מנהל התיקים שלכם ,  אך הוא לא מספיק .  יש שאלות נוספות שעליכם לברר בתהליך הבחירה של מנהל תיקים :  1 .  האם האדם שעמו נפגשתם אכן ינהל אישית את תיק ההשקעות שלכם ?  אם הפגישה נערכה בבית השקעות גדול ,  התשובה לשאלה זו היא כנראה שלילית .  המודל העסקי של רוב בתי ההשקעות הגדולים בנוי מגרעין מרכזי קטן שמנהל את ההשקעות ואנשים רבים העוסקים בגיוס ובתמיכה בלקוחות .  2 .  אם אתם משקיע מוסדי או בעל סכום כספי גדול ,  דרשו להיפגש ישירות עם מנהל התיק שלכם בפועל .  כדאי לבקש שהמנהל בפועל ישמור עמכם על קשר ישיר כל עוד יש לכם תיק פעיל בחברה .  3 .  שאלות שכדאי להפנות למנהל התיקים שלכם :  כמה שנות ניסיון מאחוריו ,  כמה שנים עסק בתחום ההשקעות הייחודי שבו אתם מעוניינים .  אם לא קיבלתם המלצה על מנהל התיקים מחבר ,  בקשו לקבל חוות דעת מכמה לקוחות ותיקים שלו .  בררו אם אפשר לקבל בכתב תשואות היסטוריות מפורטות של המנהל ,  איך ומתי תקבלו עדכונים על הנעשה בתיק ,  ומי יהיה איש הקשר שלכם בבית ההשקעות ומה כישוריו .  4 .  לא כדאי לדחוק את מנהל התיקים שלכם לפינות שהוא לא מכיר היטב .  אם הוא מומחה לאג"ח ישראליות ,  אל תדרשו ממנו להשקיע במניות .  גם לא כדאי לדרוש ממנהל התיקים התחייבות בנוגע לגובה התשואות שישיג .  5 .  רצוי לנהל משא ומתן על גובה העמלות שתשלמו .  בטווח הארוך ,  העמלות האלה ינגסו בחלק לא מבוטל מהתשואה של התיק שלכם .  אם כספכם יוחזק בבנק ,  עדיף לנהל עם הבנק משא ומתן ישיר לגבי העמלות שיגבה .  בית ההשקעות מקבל בדרך כלל החזרים בגין כל עמלה שגובה הבנק מהתיק שלכם .  לכן יש ניגוד אינטרסים מובנה ועמוק ביניכם לבין בית ההשקעות .  6 .  בקשו ממנהל התיקים להגדיר מדד יחס  ( benchmark )  שתואם למבנה התיק שלכם .  השוואת תשואת מדד היחס לביצועי התיק שלכם תאפשר לאמוד בקלות את הישגיו של המנהל .  מצד שני ,  אל תמהרו להחליף את מנהל התיקים אם הוא מפגר אחר המדד ,  גם למנהלים הטובים ביותר יש מדי פעם שנה גרועה .  7 .  בקשו לשמוע את אסטרטגיית ההשקעות של מנהל התיקים בפועל ואת תפישת ההשקעות שלו .  ודאו שאתם מבינים את דבריו .  8 .  בקשו ממנהל התיקים לתפור לכם  " חליפה פיננסית "  המתאימה לכם באופן אישי .  בקשו שיראה לכם את  " התמונה הגדולה "  של מצבכם הפיננסי ,  יצביע על הסיכונים בה ויסביר איך להתגונן מפניהם .  בטווח הארוך ,  ניתוח זה עשוי להתגלות כיתרון הגדול ביותר של מנהל התיקים .  הכותב שימש בעבר כמנכ"ל פארגון - זרוע ההשקעות בחו"ל של כלל פיננסים kobiblum@gmail.com

ולקלוע לסל אתה יודע ? 
כשאנשים מחפשים מנהל השקעות הם נוטים לא פעם להעדיף קרבה רגשית על פני שיקולים אחרים - וחבל

