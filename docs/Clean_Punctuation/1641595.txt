איטליה :  רג'ה יחליף את בלארדיני בלאציו
המועדון יחתים את המאמן שמיהר להתפטר מהיידוק ספליט .  רג'ה : " עוזב בלב כבד ,  אבל נתתי את המילה שלי לנשיא לאציו "
 לא מעט טענות הופנו כנגד אייל גולסה בשבוע האחרון לאחר שהשחקן חתם בלאציו האיטלקית ,  רק כדי לחזור לבסוף לארץ ולמכבי חיפה .  עכשיו ,  עושה רושם שהבלאגן בלאציו חוגג ,  ושהחלוץ הישראלי עשה בשכל .  ממש בשכל .  כלי התקשורת במדינה מדווחים כי המאמן ,  דווידה בלארדיני יפוטר ,  וכי המועדון מרומא כבר מצא את המחליף :  אדוארדו רג'ה ,  מאמנה של היידוק ספליט עד לפני מספר שעות .  עוד לפני שיצאה הודעה רשמית על עזיבתו של בלארדיני ,  השמועות התעצמו מקרואטיה ,  שם דיווח האתר הרשמי של ספליט הוציא הודעה מסודרת ,  בה נאמר : " אדוארדו רג'ה כבר אינו מאמנה של היידוק ".  
בהודעה המשיכו וכתבו : " המאמן האיטלקי העביר את האימון אחר הצהריים ,  ואז עלה אל הקומה השניה באיצטדיון שם ניהל שיחות עם הבעלים ,  והסכים לסיום חוזהו ".  בספליט המשיכו ואמרו : " מיד עם עזיבתו ,  ייצא רג'ה לרומא ,  שם הוא ימשיך בתפקיד המאמן ,  אבל של לאציו ".  רג'ה עצמו אמר לאחר שסיים את דרכו במועדון הקרואטי : " זו היתה החלטה קשה ,  אני עוזב בלב כבד .  נתתי את המילה שלי לנשיא לאציו ,  קלאודיו לוטיטו ".  יש לזכור כי במועדון האיטלקי עדיין לא אישרו את הידיעות .
 רג'ה המשיך ואמר : " שקלתי את זה הרבה זמן ,  אבל כן ,  אני עוזב לרומא .  כשהתקשרו אליי מאיטליה בחודשים האחרונים ,  סירבתי לכל ההצעות ,  אף פעם אפילו לא חשבתי עליהן .  עם זאת ,  לאציו זה אתגר חשוב מדי ",  אמר המאמן בן ה-64 . " היה לי קשה להגיע להחלטה ,  אבל כשהאנשים החשובים ביותר ברומא מתקשרים אליך ,  קשה לסרב ".  לפי הדיווחים ,  אמור לקבל רג'ה כ-1.5 מיליון יורו לעונה בלאציו .  אם אכן יגיע ,  צפוי רג'ה לעמוד בלא מעט קשיים ,  לאחר שהקבוצה ירדה מתחת לקו האדום במחזור האחרון ,  אחרי ההפסד הביתי לקטאניה .  
אם כל זה לא מספיק ,  הרי שהמאמן יצטרך להסתדר עם אוהדי לאציו ,  שהיום פוצצו את אימון הקבוצה .  בתחילת היום הופיעו כ-400 אוהדי לאציו שפרצו אל המגרש וניסו לתקוף את השחקנים .  המשטרה התערבה וחמישה אנשים נעצרו ,  בעוד הקבוצה עברה להתאמן במקום סגור ,  רחוק מהאוהדים .
 
איטליה :  רג'ה יחליף את בלארדיני בלאציו
המועדון יחתים את המאמן שמיהר להתפטר מהיידוק ספליט .  רג'ה : " עוזב בלב כבד ,  אבל נתתי את המילה שלי לנשיא לאציו "
 
