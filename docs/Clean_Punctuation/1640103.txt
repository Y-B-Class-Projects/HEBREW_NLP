דיווח : " בכיר חמאס נעצר בחשד לחיסול מבחוח "
 העיתון הכוויתי  " א-סיאסה "  מפי מקורות בדובאי ,  כי שעות לאחר חיסולו של בכיר חמאס בדובאי עצרו כוחות הביטחון במקום את פעיל הזרוע הצבאית של הארגון ,  נהרו מסעוד 
" שעות לאחר חיסולו של בכיר חמאס בדובאי עצרו כוחות הביטחון במקום את פעיל הזרוע הצבאית של הארגון ,  נהרו מסעוד ,  שהתלווה לאל-מבחוח בביקורו בדובאי ,  בחשד שהוא מעורב בצורה כלשהי לחיסולו של אל-מבחוח "   כך דיווח ביום חמישי העיתון הכוויתי  " א-סיאסה "  מפי מקורות בדובאי המוגדרים  " מהימנים ". 
המקורות מסרו עוד כי מעצרו של מסעוד  הנחשב למפקד ביטחוני בכיר בחמאס  - " מעלה שאלות רבות וחשדות כבדים בנוגע לאפשרות שמסעוד קשור לחיסול אל-מבחוח ,  וכן מעלה תהיות מדוע שהה בדובאי בדיוק באותו עיתוי ".  המקורות גילו כי חמאס השקיע את מירב המאמצים כדי למנוע את פרסום מעצרו של מסעוד כדי שלא יוסר החשד מישראל . " מעצרו של מסעוד בדובאי העלה גם חשד בקרב הנהגת חמאס בדמשק וברצועת עזה סביב זהות מחסליו של אל-מבחוח ",  מסרו .
 על פי המקורות ,  מסעוד היה עצור בעבר למשך שנה בכלא המצרי לאחר שניסה לברוח מרצועת עזה למצרים דרך מנהרה לאורך הגבול .  הוא שוחרר באוקטובר 2007  " בנסיבות לא ברורות ",  עבר לדמשק ,  והפך במהרה לאחד ממנהיגי השטח של חמאס בסוריה .  המקורות הוסיפו כי בחמאס מותחים ביקורת חריפה על הנהגת הארגון בדמשק על כך שהפכה את דובאי ל"חצר אחורית "  לפעילות הארגון ,  שדרכה הוברחו נשק וכסף .
 לפני שבוע דיווח חמאס כי ישראל התנקשה בבכיר חמאס מחמוד אל-מבחוח ב-20 בינואר בעת שביקר בדובאי .  מבחוח הוא ממייסדי הזרוע הצבאית של חמאס והוא מי שתכנן את חטיפת ורציחת אילן סעדון ואבי סספורטס .  בחמאס מיהרו להאשים את ישראל והבטיחו לנקום את מותו .  אתמול אמר גורם במשטרת דובאי כי אם יסתבר שהמוסד עומד מאחורי החיסול ,  ראש הממשלה בנימין נתניהו יוגדר כ"מבוקש "  על ידי שלטונות דובאי .
 
דיווח : " בכיר חמאס נעצר בחשד לחיסול מבחוח "
 העיתון הכוויתי  " א-סיאסה "  מפי מקורות בדובאי ,  כי שעות לאחר חיסולו של בכיר חמאס בדובאי עצרו כוחות הביטחון במקום את פעיל הזרוע הצבאית של הארגון ,  נהרו מסעוד

