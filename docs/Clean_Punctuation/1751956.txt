יורוליג :  מכבי ת"א ניצחה את פרטיזן בלגרד 54:67
שנה אחרי שהודחה בשלב רבע הגמר מול פרטיזן בלגרד ,  הציגה מכבי ת"א הגנה אדירה בדרך לניצחון 54:67 משכנע ביורוליג
לאחר שגברה מכבי תל אביב על ז'לגיריס קובנה בתצוגה התקפית נאה אל מול האוהדים הביתיים ,  התייצב דייויד בלאט אל מול המצלמות והביא את מורת רוחו מכך שהקבוצה הפסיקה שלמור ברבע השלישי .  גם בלאט הבין היטב כי ההתקפה שלו אולי לא תיקח אותו אל הפיינל פור ,  אבל ההגנה בהחלט עשויה .  הערב  ( חמישי )  הראו שחקניו של בלאט כי הם הפנימו את המסר .  הקבוצה נתנה תצוגה הגנתית נהדרת שהקשתה מאוד על שחקני פרטיזן בלגרד ,  והובילה את הצהובים לניצחון חוץ חשוב 54:67 .  מכבי נוקמת בפרטיזן על ההדחה בשלב רבע הגמר בשנה שעברה ,  ועושה צעד חשוב לקראת המאבק על ראשות בית א' .
 למרות ההגנה המוצלחת ,  בשבוע הבא תצא מכבי למשחק חוץ קשה עוד יותר ,  מול חימקי מוסקבה המאיימת ,  ואם בלאט מעוניין להשיג את הניצחון השלישי ברציפות ביורוליג ,  הוא יהיה חייב התקפה מרוכזת יותר בשלבי ההכרעה ,  ובעיקר מנהיגות שהיום היתה חסרה .  הפתיחה היתה כולה של מכבי ,  שפשוט הגיעה בטירוף למשחק .  ליאור אליהו העניש בצבע ,  ההגנה של הצהובים כפתה שלל איבודי כדור שהפכו מיד לנקודות קלות בצד השני ,  בדרך ליתרון 2:18 .  פרטיזן התעוררה אט אט וחזרה למשחק ,  כשהיא מצליחה להוריד ל-9 בלבד במחצית .
 דווקא אז נתקעו מעט שחקניו של בלאט בהתקפה ,  ורק יכולת טובה של בלו ופארגו מחוץ לקשת מנעו מהקיפאון ההתקפי של הצהובים לתת למארחים להתקרב .  פניני גם הוא נכנס טוב למשחק במחצית השניה ,  צלף שתי שלשות ענקיות ברבע האחרון ,  וסייע לגארדים למלא את חסרונו של סופוקוליס שחורציאניטיס ,  שפשוט לא היה פקטור בהתקפה .  פרטיזן עוד הצליחה לעשות דחיפה אחרונה שהביאה אותה לפיגור 8 ,  אבל מכבי הלכה פנימה ,  מצאה נקודות ודאנק גדול של שחורציאניטיס סגר את סיפור הקאמבק של המארחים .  מה שבטוח הוא שבמוסקבה הוא יהיה חייב להיות הרבה יותר דומיננטי .
 מכבי תל אביב פתחה בחמישייה עם מכבי תל אביב פתחה עם דורון פרקינס ,  ג'רמי פארגו ,  צ'אק אידסון ,  ליאור אליהו וסופוקליס שחורציאניטיס .  פרטיזן בלגרד העלתה בחמישייה את ולאדימיר לוצ'יץ' ,  דושאן קצ'מן ,  יאן וסלי ,  ניית'ן ג'אוויי ודראגן מילוסלייביץ' .  ליאור אליהן פתח מצויין את המשחק ,  קלע 6 נקודות מהירות בזכות הגנה טובה של האורחים ,  ובדאנק נהדר העלה את מכבי ליתרון 6 .  פרטיזן פשוט לא מצאה את עצמה ,  ומכבי ניצלה זאת כדי להשיג מתפרצות קלילות ,  כשפארגו ב-5 נקודות מגדיל את היתרון ל-2:18 מדהים .  גיסט סוף סוף מצא נקודות עם שלשה  ( עם הקרש )  ,  והעיר מעט את חבריו ,  אבל מכבי המשיכה להעניש ,  וירדה ביתרון 10:23 בסיום הרבע הראשון .
 קאטיץ' המשיך את המומנטום של פרטיזן בפתיחת הרבע אבל בלו במהלך אגרסיבי ופרקינס שמרו על היתרון של מכבי .  ההגנה של האורחים תסכלה מאוד את הסרבים ,  אבל דווקא אז נפגע מעט הקצב של שחקניו של בלאט ,  עם ירידתו של שחורציאניטיס אל הספסל ,  שחקני פרטיזן חדרו פעמיים על ליאור אליהו והורידו ל-10 בלבד .  לפאייט המטיר שלשה עצומה ,  שני מטרים מאחורי הקשת ,  ולמכבי היו עוד מספר הזדמנויות הלגדיל את ההפרש ,  אבל היא איבדה שני כדורים ,  ונאלצה להסתפק ביתרון 22:31 בסיום המחצית הראשונה .
 משהו בהתקפה של מכבי נתקע גם בפתיחת הרבע השלישי ,  אבל שלשה של פארגו שברה מעט את הבצורת ,  ועוד אחת של בלו קבעה 26:40 .  שחורציאניטיס סוף סוף מצא נקודות ראשונות  ( מהקו )  ,  אבל שתי הקבוצות התקשו מאוד בצד ההתקפי ,  כשפרטיזן התעוררה מעט עם שלוש זריקות עונשין מוצלחות של קאטיץ' .  פניני החזיר בצד השני עם שלשה ,  ובלו קבר שלשה ענקית שקבעה יתרון 37:51 בסיום הרבע השלישי .
 פניני פתח נהדר את הרבע הרביעי עם שלשה שהעלתה את מכבי ליתרון 16 ,  גיסט איבד עוד כדור ,  ופארגו הפך את זה מיד לנקודות מן העבר השני .  קצ'מן ,  שחזר מהספסל אליו ירד בגלל בעיית עבירות חזר וצלף שלשה ,  אבל פניני המשיך להיות פעיל מאוד וקבע 42:58 .  פרטיזן המשיכה לחפור ,  רצה ל-0:8 והורידה את ההפרש הצהוב ל-60:52 בלבד .  מכבי החלה להילחץ ,  אבל פניני בשלשה תחת לחץ הרגיע מעט את העניינים .  המארחים חיפשו פעם אחר פעם את הזריקה מבחוץ ,  אבל הכדורים לא מצאו רשת ,  הריבאונדים נלקחו על ידי מכבי ,  ודאנק ענק של שחורציאניטיס בתוך הדקה האחרונה קבע יתרון 13 ממנו פרטיזן כבר לא הצליחה לחזור .
 קלעו למכבי תל אביב :  ג'רמי פארגו 17 נקודות ,  ליאור אליהו 13 ,  גיא פניני 11 ,  דייויד בלו 8 ,  דורון פרקינס 7  ( 8 ריבאונדים ,  4 אסיסטים )  ,  סופוקליס שחורציאניטיס 6 ,  צ'אק אידסון 3 ,  טל בורשטיין 2 .
 קלעו לפרטיזן :  אוליבר לפאייט 11 ,  ג'יימס גיסט  ( 6 ריבאונדים )  וראסקו קאטיץ' 9 כל אחד ,  ולדימיר לוקיץ' 7 ,  דושאן קצ'מן 5 ,  ניית'ן ג'אוואי 4 ,  פטאר בוזיץ' ,  בראניסלב דקיץ' ודראגן מילוסלאבלייביץ' 3 כל אחד .
 
יורוליג :  מכבי ת"א ניצחה את פרטיזן בלגרד 54:67
שנה אחרי שהודחה בשלב רבע הגמר מול פרטיזן בלגרד ,  הציגה מכבי ת"א הגנה אדירה בדרך לניצחון 54:67 משכנע ביורוליג

