הטאבלט של אפל מושק
אפל השיקה אמש  ( ד )  בסן פרנסיסקו את מחשב הלוח שלה - ה-iPad ,  שמחיר גרסתו הזולה יעמוד על 499$
 ( צילום :  רויטרס .  עריכה :  דורון שטיין ) 
הטאבלט של אפל הוכרז .  חברת אפל שמה היום סוף לשמועות וספקולציות ,  בהכרזתה על מחשב לוח מתוצרתה .  במהלך אירוע שהתקיים בסן פרנסיסקו ,  הכריז מנכל החברה  סטיב ג'ובס ,  על המכשיר החדש ,  iPad שמו .  
המכשיר החדש ,  הממוקד בשימושי רשת ,  כולל מסך בגודל של כ-10 אינץ' ומבוסס על מערכת ההפעלה iPhoneOS שמפעילה את האייפון והאטייפוד טאץ' .  עוביו של ה-iPad הוא כ-1.25ס"מ ,  ומשקלו הוא כ-700 גרם .  המכשיר פועל על שבב של החברה ,  A4 שמו ,  שכולל מעבד של גיגההרץ .  יש למכשיר חיבור 802.11 בתקן N ,  בלוטות' .  למכשיר זכרון של 16-64 גיגהבייט .  כמו כן ,  באפל אומרים כי יש לו 10 שעות סוללה .  מסך של ה-iPad כולל אפשרות רב-מגע .  
ג'ובס קרא ל-iPad הקטגורה השלישית של מכשיר נייד ,  שנמצאת בין לאפטופ לסמטארטפון .  לדבריו ,  כשחשבו באפל על הקטגוריה הזו ,  הם הבין שהיא צריכה לעשות מספר דברים חשובים ,  לדוגמה שימוש ברשת האינטרנט - יותר טוב מלטפטופ וסמארטפון .  ומה עם נטבוקים ?  לדברי ג'ובס ,  נטבוקים לא טובים יותר ממחשבים ניידים בשום דבר ,  הם סתם לפטופים חלשים וזולים .  
המחיר הוא 499$ לגרסה הפשוטה עם 16 גיגהבייט ,  599$ למכשיר עם 32 גיגהבייטים ו-699$ למכשיר עם 64 גיגהביט .  התוספת לחיבור סלולרי היא 130 דולרים עבור כל דגם .  המכשירים הפשוטים יותר יגיעו לחנויות העולם בעוד 60 ימים ,  ודגמי 3G יושקו בעוד 90 ימים ,  כשהם מגיעים לארה"ב ו"מדינות נבחרות נוספות ". 
חבילות הדאטה של המכשיר בארה"ב תהיה 14.99$ ל-250 מגהבייט ,  ו-29.99$ בלי הגבלה .  המכשיר עובד על רשת AT & T בארה"ב .
 ה-iPad תומך בכל האפליקציות מהחנות של האייפון ,  כשהמפתחים יוכלו גם להתאים אפליקציות קיימות לגודל המסך של המכשיר .  כמו כן ,  הוצגו באירוע מספר אפליקציות ייעודיות עבורו ,  דוגמת גרסה של הניו-יורק טיימס ומשחק המרוצים Need for Speed .  
בהדגמה של ג'ובס ,  נראו על מסך הבית של המכשיר האפליקציות שראינו גם באייפון ואייפוד  לוח שנה ,  אפליקציית מפות .  כמו כן ,  כולל המכשיר גרסה ניידת של חנות האייטיונס ,  אפליקציית יוטיוב .  וכמובן ,  דפדפן הספארי .  כל אלה הותאמו לגודל הטאבלט .  כך ,  למשל ,  אפליקציית המייל כוללת שני חלונות ,  המאפשרים תצוגה של המייל יחד עם רשימת המיילים .  
גם חבילת התוכנות המשרדיות של אפל ,  iWork ,  מגיעה ל-iPad .  מעבד תמלילים ,  כלי ליצירת מצגות ותוכנת הגליונות האלקטרוניים קיבלו ממשק חדש שהתאים אותן להפעלה על המכשיר נטול המקלדת והעכבר .  כל אפליקציה בחבילה תעלה 9.99$
תחום נוסף בו ינסה iPad להצטיין הוא ספרים דיגיטליים .  באירוע הכריז מנכ"ל אפל על אפליקציית iBooks ,  שמאפשרת קריאת ספרים וקנייתם דרך החנות המובנית .  לדברי ג'ובס ,  יש לאפל הסכמים עם 5 הוצאות הספרים הגדולות בעולם  ( Penguin ,  Hachett ,  MacMillian ,  HarperCollins ,  Simon  &  Schuster )  .
 כמו כן ,  הודיע ג'ובס שהחברה מכרה לפני מספר שבועות את האייפוד ה-250 מיליון שלה .  נתון נוסף אותו חשף ג'ובס הוא שלאפל יש כעת 284 חנויות ברחבי העולם .  ברבעון האחרון ,  ביקרו בהן 250 מיליוני מבקרים .  
ומה עם חנות האפליקציות של האייפון והאייפוד טאץ' ?  העדכון החדש על ביצועי החנות הוא :  140 אלף יישומים נמצאים בחנות ,  ומשתמשי המכשירים הורידו אותן 3,000,000 פעמים .
 עדכון ראשון - 21:10

הטאבלט של אפל מושק
אפל השיקה אמש  ( ד )  בסן פרנסיסקו את מחשב הלוח שלה - ה-iPad ,  שמחיר גרסתו הזולה יעמוד על 499$

