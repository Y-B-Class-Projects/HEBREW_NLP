משקיעים באורסוס : " קופחנו בעסקת המכירה לנייס "
 העסקה עוררה מחלוקת בין בכירים בחברה לבעלי מניות ותיקים ,  הטוענים שהחברה נמכרה באופן שהיטיב רק עם משקיעים חדשים ודורשים מרשות ני"ע לחקור את העסקה .  באורסוס דוחים את הטענות
 >  >  עסקת המכירה של החברה הפרטית אורסוס לחברת נייס מערכות ב-22 מיליון דולר ,  מעוררת סכסוך בין בעלי המניות באורסוס .  באחרונה פנו חלק מבעלי המניות לרשות ניירות ערך בבקשה שתפתח בחקירה .  לפי מידע שהגיע ל-themarker ,  חלק מבעלי המניות הוותיקים של אורסוס טוענים כי יש לבדוק את טוהר המידות בקבלת ההחלטות על שווי העסקה .  לדבריהם ,  לו היה גובה העסקה גבוה בחצי מיליון דולר ,  היו כל משקיעי אורסוס ,  הוותיקים והחדשים ,  נהנים ממנה - אך מכיוון שהחברה נמכרה ב-22 מיליון דולר נהנים מהעסקה רק בעלי המניות שהשתתפו בגיוס האחרון ,  שהושלם לפני כשנה .  אורסוס הוקמה ב-1999 ומאז הושקעו בה כ-70 מיליון דולר .  בספטמבר 2008 נעשתה פנייה למשקיעים לסבב גיוס נוסף בסך 5 מיליון דולר להצלת החברה .  למשקיעים הובטחה תשואה של 250% אם החברה תימכר מתחת לשווי של 22.5 מיליון דולר .  המכירה התבצעה ב-22 מיליון דולר ,  והמשקיעים הוותיקים העלו תהייה לגבי תום הלב של בכירים בחברה סביב הגיוס ועסקת המכירה ,  ושוויה .  לפי מסמכים שהגיעו ל-themarker ,  באוקטובר 2008 הסביר סמנכ"ל הכספים של אורסוס ,  אלכס טסקר ,  לאחד המשקיעים ,  כי אם החברה לא תגייס 5 מיליון דולר היא תיסגר וכי לדבריו ,  אם החברה תימכר מתחת לסכום של 22.5 מיליון דולר ,  משקיע ותיק שלא ישתתף בסבב הגיוס החדש לא יקבל דבר .  משקיע אחר אמר כי לא ידע כלל על הסיכום המפורט לעיל .  במכתב למנכ"ל אורסוס ,  גיל וייזר בדצמבר 2009 ,  פורטו טענות של חלק מהמשקיעים הוותיקים .  בין השאר נשאל וייזר מדוע לא חשפו ההנהלה או הדירקטוריון בפני כל בעלי המניות טרם השלמת הגיוס האחרון כי החברה מתעתדת לתגמל בקרוב משקיעים חדשים באופן חריג ביותר ,  על חשבון המשקיעים שלא ישתתפו בגיוס .  הייתכן ,  שאלו המשקיעים הוותיקים ,  כי אורסוס היתה בקשיים כה כבדים בספטמבר 2008 ,  עד שרק 5 מיליון דולר הצילו אותה ?  ואם כך הדבר ,  שאלו המשקיעים ,  כיצד ייתכן שדירקטוריון נייס הציע לשלם כמה חודשים אחר כך 22 מיליון דולר על חברה גוססת ?  אותם בעלי מניות טענו במכתב לוייזר ,  כי המסקנה העולה מהתנהלות אורסוס היא של  " היעדר תום לב והסתרת מידע מהותי מבעלי המניות ,  תוך ניסיון לעשוק לכאורה את בעלי החברה ,  שבחרו לא להשתתף בגיוס האחרון ,  וזאת על ידי מכירת החברה במחיר שבמודע ובמתכוון נועד להיטיב ,  כאמור ,  רק עם משתתפי הגיוס האחרון ".  אתמול אמר גיל וייזר ,  מנכ"ל אורסוס ,  כי החברה הגיבה לטענות באמצעות עורכי דינה ,  וכי הוא לא מעוניין למסור התייחסות נוספת .  במכתב התשובה אליו התייחס וייזר ,  דחה עו"ד ערן בן דור ממשרד עורכי הדין זיסמן אהרוני גייר ועדי קפלן ,  את כל הטענות שהעלו המשקיעים הוותיקים במכתבם .  במכתב התשובה כתב עו"ד בן דוד כי החברה הציעה לכל בעלי המניות להשתתף בגיוס האחרון תוך שקיפות מלאה לגבי מצבה וזכויות המשקיעים בסבב ההשקעה .  במועד עסקת ההשקעה ב-2008 ,  אורסוס לא ניהלה מגעים עם נייס מערכות על רכישתה .  החברה מתנהלת לפי הכללים החלים עליה ודוחה האשמות בדבר התנהלותה ונגד הנהלתה .  השיקולים היחידים שהינחו את דירקטוריון אורסוס בעסקת נייס הם טובת החברה וכלל בעלי מניותיה ,  נטען במכתב .  רכישת אורסוס על ידי נייס מערכות התבצעה בסוף נובמבר 2009 .  בתחילת נובמבר 2009 פרש חיים שני מתפקידו כמנכ"ל נייס מערכות לטובת כהונתו כמנכ"ל משרד האוצר .  בחודשים ספטמבר-נובמבר 2009 ליווה אותו זאב ברגמן ,  שהחליפו כמנכ"ל החברה .  מחלוקת סביב עסקת אורסוס-נייס

משקיעים באורסוס : " קופחנו בעסקת המכירה לנייס "
 העסקה עוררה מחלוקת בין בכירים בחברה לבעלי מניות ותיקים ,  הטוענים שהחברה נמכרה באופן שהיטיב רק עם משקיעים חדשים ודורשים מרשות ני"ע לחקור את העסקה .  באורסוס דוחים את הטענות

