תוצאות המשבר :  מחירי טויוטה צונחים בארה"ב ;  מחירה של טויוטה פריוס חדשה יירד בכ-1,500-1,000 דולר
מחירה של קאמרי חדשה צפוי ליפול ב-500-1,00 דולר ;  מחירה של פריוס חדשה צפוי ליפול ב-1,000-1,500 דולרים
המשבר התדמיתי החמור ממנו סובלת טויוטה ,  לאחר שנאלצה להחזיר לתיקון יותר מ-9 מיליון מכוניות ברחבי העולם ,  בהן את דגמי הקאמרי והפריוס 2010 הפופולריים ,  הוביל גם לירידה במחירי מכוניותיה של החברה - כך דיווח היום העיתון  " וול סטריט ג'ורנל ". במשך שנים רבות גבתה ענקית הרכב היפנית מחירים גבוהים יותר ממתחרותיה ,  בהן האמריקאיות ג'נרל מוטורס ,  פורד וקרייזלר .  המחירים הגבוהים יותר שהסכימו הצרכנים לשלם עבור מכוניותיה של טויוטה ,  שנחשבו ליעילות ובטוחות יותר מאלו של החברות המתחרות ,  סייעו לחברה לרשום רווחים בשנים האחרונות .  זאת ,  לעומת יצרניות הרכב האמריקאיות שלא רשמו רווח מזה שנים והתמודדו עם הפסדים הולכים וגדלים ,  עד שהגיעו לסף קריסה בעקבות המשבר הכלכלי ונזקקו לחילוץ ממשלתי.עם זאת ,  בעקבות משבר הבטיחות בטויוטה החלו סוחרים ברחבי ארה"ב להוריד את מחיריהן של מכוניות החברה ,  בניסיון לבלום את הנפילה במכירות .  אנליסטים במדריך מחירי המכוניות קלי בלו בוק ,  העריכו כי מחירה של טויוטה קאמרי חדשה ,  המכונית הנמכרת ביותר בארה"ב ייפול ב-1,000-500 דולר ,  ושמחירה של פריוס חדשה ייפול ב-1,500-1,000 דולר .  זאת ,  בעקבות החזרתן של מיליוני מכוניות טויוטה למוסכים.בימים אלה נאבקת טויוטה לשקם את תדמיתה ,  לאחר שנאלצה להודיע בחודש האחרון על השבתן של כ-9 מיליון מכוניות למוסכים בשל כשל בדוושת הגז .  השבוע הודיעה החברה על החזרתן של קרוב לחצי מיליון מכוניות פריוס 2010 ,  ההיברידית הפופולרית של החברה ,  בעקבות תקלה במערכת הבלמים של הפריוס.טויוטה עומדת בפני לפחות 34 תביעות שהוגשו על ידי לקוחות של החברה בארה"ב ובקנדה ,  המבקשים פיצויים מנזקים או ירידת ערך של המכוניות שלהם .  בנוסף ,  החברה עומדת בפני 12 תביעות על ידי לקוחות בגין מוות של נוסעים או פציעה ,  בעקבות הכשלים בדוושת הגז .  החודש העריכה החברה כי עלות התיקונים והמשבר ממנו סובלת החברה תגיע ל-2 מיליארד דולר .
 
תוצאות המשבר :  מחירי טויוטה צונחים בארה"ב ;  מחירה של טויוטה פריוס חדשה יירד בכ-1,500-1,000 דולר
מחירה של קאמרי חדשה צפוי ליפול ב-500-1,00 דולר ;  מחירה של פריוס חדשה צפוי ליפול ב-1,000-1,500 דולרים

