מזוז :  משפחות הפשע עסוקות בחיפוש מסתור
לדברי היועץ המשפטי לממשלה , " ראשי משפחות הפשע עסוקים בלברוח ולהסתתר ,  וכך הם עסוקים פחות בפשיעה ".  בתוך כך ,  הוארך בשישה ימים מעצרו של העבריין זאב רוזנשטיין 
" ראשי משפחות הפשע עסוקים בלברוח ולהסתתר ,  וכך הם עסוקים פחות בפשיעה ",  כך אמר היום  ( שלישי )  היועץ המשפטי לממשלה מני מזוז בדיון בוועדת השרים למאבק באלימות שדנה בתוכניות למיגור התופעה .  בדיון בראשות השר לביטחון פנים יצחק אהרונוביץ' ,  שיבח מזוז את הפעולות נגד משפחות הפשע .  
לדבריו , " המשטרה עברה 'מהפכה כחולה' ומהתעסקות בענייני ביטחון פנים עברה לייעודה האמיתי  המאבק בפשיעה .  רק היום ראינו ראש משפחת פשע נשלח לשנות מאסר ממושכות .  הם היו מסתובבים כטווסים ,  עם שומרי ראש וג'יפים יוקרתיים בראשי חוצות ,  והיום הם עסוקים בלברוח ". 
אהרונוביץ' אמר כי  " עיר ללא אלימות הוא אחד מהפרויקטים המרכזיים של המשרד .  הירידה ברמת האלימות ירדה בעשרות אחוזים .  הרחבת פרויקט עיר ללא אלימות ל-78 ערים היא כמעט חסרת תקדים ,  והיא שמה את ישראל במקום השני בעולם בהשקעה מסוג זה ,  שנייה אחרי בריטניה .  מצד אחד אין ספק שעדיין לא הגענו למנוחה ולנחלה ,  מצד שני ,  אין ספק שאנו בכיוון חיוני ונכון .  אני קורא לכל המשרדים להגביר את ההשקעה לביסוס והרחבת הפרויקט ". 
בתוך כך ,  העבריין זאב רוזנשטיין נעצר אתמול בחשד להזמנת הרצח המשולש במסעדה בחוף שלדג טבריה ב-2001 .  רוזנשטיין ,  המרצה עונש מאסר של 12 שנה בגין הברחת סמים ,  נעצר לאחר חקירה של ימ"ר מרכז בחודשים האחרונים סביב פרשת  " כוכב הצפון "  שבמהלכה נאספו ראיות חדשות הקושרות אותו לכאורה להזמנת הרצח .  מעצרו של רוזנשטיין הוארך בבית משפט השלום ברמלה בשישה ימים .
 
מזוז :  משפחות הפשע עסוקות בחיפוש מסתור
לדברי היועץ המשפטי לממשלה , " ראשי משפחות הפשע עסוקים בלברוח ולהסתתר ,  וכך הם עסוקים פחות בפשיעה ".  בתוך כך ,  הוארך בשישה ימים מעצרו של העבריין זאב רוזנשטיין

