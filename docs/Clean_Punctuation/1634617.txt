אכזבה לקרן ג'נסיס :  גייסה 50 מיליון דולר פחות מהמתוכנן 
אדי שלו : " אי אפשר היה לגייס ב-2009 ";  הקרן ,  שגייסה כ-100 מיליון דולר בלבד ,  אינה הקרן הראשונה שמתקשה בגיוס
 >  >  קרן הון סיכון ג'נסיס פרטנרס השלימה את היקף גיוס הקרן הרביעית ומעמידה אותה על כ-100 מיליון דולר .  התכנון הראשוני היה לגייס קרן בהיקף של 150 מיליון דולר .  ג'נסיס פרטנרס אינה קרן הון סיכון הראשונה שלא מצליחה לגייס את ההיקף שתיכננה מלתכחילה בתקופה הנוכחית .  קרן ג'מיני גייסה 150 מיליון דולר במקום 200 מיליון דולר שתיכננה .  גיזה עצרה זמנית את הגיוס על סכום של כ-100 מיליון דולר במקום 150-200 מיליון דולר שתיכננה בתחילה .  שלמה קליש הקפיא את גיוס הקרן החדשה שלו .  הקרן החדשה של שי בייליס ,  תמריקס ,  טרם הודיעה על השלמת גיוס הון ראשוני .  קרן jvp השלימה סגירה ראשונה של 100 מיליון דולר ועוד לא סגרה את הקרן .  המצב שבו מתקשות הקרנות הישראליות לגייס ,  צפוי להשפיע בטווח הבינוני על תעשיית הסטארט-אפים המקומית ,  ואף עשוי לייבש אותה ממימון .  אדי שלו ,  אחד ממייסדי קרן ג'נסיס ,  אמר כי  " אי אפשר היה לגייס כסף ב-2009 .  זה היה חסר תוחלת .  אבל עבור קרן הון סיכון קטנה - זו לא קרן רעה .  לכולם ברור ,  שקרנות כבר לא יכולות להשקיע סכומים מטורפים בחברות .  חברת סטארט-אפ צריכה להגיע להשקעות בהיקף של 20 מיליון דולר ,  עד שהיא מצליחה לעמוד בזכות עצמה .  אם נשקיע בכל חברה יחד עם שתי קרנות הון סיכון נוספות ,  נוכל להגיע להחזקות של 20%-25% בכל חברה ". 

אכזבה לקרן ג'נסיס :  גייסה 50 מיליון דולר פחות מהמתוכנן 
אדי שלו : " אי אפשר היה לגייס ב-2009 ";  הקרן ,  שגייסה כ-100 מיליון דולר בלבד ,  אינה הקרן הראשונה שמתקשה בגיוס

