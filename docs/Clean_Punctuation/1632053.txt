שום : " לא השתחרר שום לחץ "
 מאמן בית"ר ירושלים ,  יצחק שום ,  לא התרגש מהניצחון על מכבי תל אביב והעלייה לגמר גביע הטוטו .  נמני : " אנחנו מאוכזבים "
 צילום ועריכת וידאו :  נועם אשל 
קשה להאמין שלפני שנתיים שחקני בית"ר ירושלים היו חוגגים עלייה לגמר גביע הטוטו כמו שהם עשו הערב  ( רביעי )  אחרי הניצחון 0:1 על מכבי תל אביב .  ברק יצחקי וטוטו תמוז ,  שלא יכלו להפסיק לחייך ולקפוץ אחרי שריקת הסיום ,  נראו כמו שניים ששחררו הרבה לחץ .  מצד שני ,  המאמן שלהם ממש לא הסכים עם העובדה הזאת .
" לא השתחרר שום לחץ ",  אמר בסיום יצחק שום והוסיף : " המשחק הזה היה מאוד חשוב לנו והגביע חשוב לנו .  כל תואר חשוב לשחקנים ,  טוב לנצח ולא משנה באיזה מסגרת ,  ובטח שחצי גמר זה דבר מחייב .  לפני 48 שעות שיחקנו וזה לא פשוט .  מכבי תל אביב תמיד רוצה ,  אבל עשינו מה שהיינו צריכים .  סגרנו אותם די טוב את מכבי ובסופו של דבר ,  בחצי גמר משנה רק התוצאה ". 
שמעון גרשון : " ה-0:1 הזה מספיק ומתוק מאוד .  זה אמנם גביע הטוטו אבל מבחינתנו היה חשוב לעבור שלב ולעלות לגמר ,  זה תואר שהוא מאוד חשוב למועדון .  המחוייבות של השחקנים בכל משחקי גביע הטוטו עד עכשיו הייתה גבוהה ואפשר היה לראות את זה גם היום ,  אני שמח שגם הגיעו הרבה אוהדים לדחוף אותנו .  לפני 48 שעות עוד שיחקנו משחק ליגה וזה לא היה פשוט בכלל ,  אני שמח שניצחנו ".  
מכבי תל אביב נראתה פחות מתעניינת בגודל המעמד על המגרש ,  וגם בסיום נראה היה שהמנג'ר אבי נמני השלים עם העובדה ,  והתפנה לעסוק במשימות הבאות .  נמני התייחס בסיום לאבדן התואר ולהמשך היכולת הדלה של חוליית ההתקפה שלו : " אנחנו מאוכזבים שלא עלינו לגמר .  היו לנו הזדמנויות והחמצנו ,  ואנחנו עם הפנים קדימה .  איליה יברויאן היה בסדר ואין לי טענות אליו ,  אנחנו לא מחפשים תירוצים ". 
על המשך המאבקים בצמרת ליגת העל אמר נמני : " הדברים תלויים בנו ,  אנחנו במקום השלישי ואם נעשה את שלנו נמשיך להיות באותו המקום .  אנחנו לא ניכנס לתירוצים של עייפות ולא רציני לדון בזה ".  לגבי שיתופו של מאור בוזגלו אמר : " אני מרגיש התקדמות ,  אבל מי שצריך להרגיש זה השחקן .  נחזיר אותו בצורה הדרגתית כדי לא לפגוע בו .  הוא עשה היום דברים יפים ,  צריך לתת לו סבלנות ". 
רוני גפני : " הגענו להרבה מאוד מצבים ,  גם במחצית הראשונה וגם בשניה ,  והם ממצב אחד נתנו לנו גול .  אני לא יכול לנקוב בסיבה שבגללה אנחנו לא מצליחים לחבר שני ניצחונות ,  יש הרבה שחקנים צעירים ולוקח זמן להתייצב ,  אני מקווה שבסופו של דבר זה יקרה .  נשארו עוד שני תארים ואנחנו מסתכלים על חצי הכוס המלאה ,  אנחנו תמיד חושבים קדימה ונלך בכל הכוח ".  לקראת המשחק מול בני יהודה בשבת אמר גפני : " כמו שבית"ר ניצחו אותנו היום אחרי ששיחקו לפני יומיים אין לנו שום תירוץ ,  נצטרך לבוא ולנצח ושום תירוץ לא יתקבל ".  
שוער מכבי תל אביב ,  לירן שטראובר ,  נפצע במהלך המשחק והוא סובל ממתיחה בשריר הירך ,  אותה פציעה ממנה הוא סבל בחודש הקודם .  ביום חמישי בבוקר הוא ייבדק ואז תתברר חומרת פציעתו .
 
שום : " לא השתחרר שום לחץ "
 מאמן בית"ר ירושלים ,  יצחק שום ,  לא התרגש מהניצחון על מכבי תל אביב והעלייה לגמר גביע הטוטו .  נמני : " אנחנו מאוכזבים "
 
