הזכות לפרטיות ?  לא לפי ה-FBI
הבולשת הפדרלית של ארצות הברית בדתה חקירות כדי לקבל מחברות הטלפוניה בארה"ב רישומים של אלפי שיחות טלפון
ה-FBI עבר על החוק כדי לקבל הרישומים של יותר מ-2,000 שיחות טלפון בארה"ב ,  זאת על פי הדיווח של וושינגטון פוסט .  בעיתון נכתב שבין שנת 2002 לבין שנת 2006 בדו סוכני הבולשת הפדרלית איומי טרור והפעילו לחץ על חברות טלפוניה כדי לקבל את הרישומים .
 עד אשר הותקפה ארה"ב ב-11 בספטמבר 2001 ,  הדרך בה קיבלו סוכני בולשת רישומי שיחות כללה הליכים משפטיים או דרישה החתומה על ידי בכירי הסוכנות .  לאחר המתקפה ,  וחקיקת ה-Patriot Act  חוק שהרחיב את הסמכויות של סוכנויות ממשלתיות בכל הקשור למלחמה בטרור ,  גם סוכנים בדרג נמוך יותר קיבלו אישור לדרוש רישומי שיחות ,  כל עוד הסוכנות מקשרת בין הבקשה לבין חקירה פתוחה ומקבלת אישור מבכירים לאחר המעשה .  תחקירים שנעשו בשנים האחרונות גילו שהסמכויות האלה הובילו לבקשות רישומים שלא היו קשורות לחקירות אמיתיות ,  ואף לא גובו באישורים .
 המדיניות הבעייתית הופסקה ב-2006 ,  כשמפקח של משרד המשפטים החל לחקור את דבר הבקשות ,  חקירה שעודנה נמשכת .  ב-FBI מודים כי ככל הנראה עברו על החוק ,  ואומרים כי כעת בודקים האם העבירות נעשו בזדון .  


הזכות לפרטיות ?  לא לפי ה-FBI
הבולשת הפדרלית של ארצות הברית בדתה חקירות כדי לקבל מחברות הטלפוניה בארה"ב רישומים של אלפי שיחות טלפון

