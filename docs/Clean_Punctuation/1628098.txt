ג'רון רוברטס חתם בעירוני נהריה
המתאזרח הותיק ,  ששיחק בנבחרת ישראל ,  מחזק את הקבוצה של יעקב ג'ינו ,  שמתכוננת לקראת רבע גמר הגביע מול בני השרון
עירוני נהריה הודיעה היום  ( ראשון )  על החתמת המתאזרח ג'רון רוברטס עד לסיום העונה .  רוברטס שוחרר לאחרונה מקבוצת אפואל ניקוסיה הקפריסאית ,  חיפש קבוצה בישראל ,  ואף התאמן בשורות נהריה לפני היציאה לפגרה .  לקראת משחק הגביע של הקבוצה בשבוע הבא מול בני השרון ,  החליטו בנהריה לצרף את רוברטס ,  והוא מצטרף לליאור שגב ולאמאר גריר שהצטרפו לאחרונה לנהריה .  בקבוצה ידעו בימים הקרובים האם הפורוורד דימרקו ג'ונסון ישוב מארצות הברית ,  שם נסע לשהות לצד אביו החולה .  בקבוצה שוקלים מועמדותם של שחקנים זרים נוספים לחיזוק הסגל .
 רוברטס הגיע לישראל בעונת 1999/2000 ,  כזר לקבוצת מכבי קרית מוצקין ששיחקה אז בליגה הלאומית ,  אך לאחר שלושה משחקים בלבד עם מוצקין שירדה ליגה ,  החל קריירה מרשימה בליגה השנייה .  רוברטס שיחק שנתיים בהפועל לב השרון ועוד שנתיים במדי אליצור רמלה ומכבי אשדוד ,  לפני שקיבל את הצ'אנס המחודש בליגת העל במדי הפועל תל אביב בעונת 2005/6 .  בסיום אותה עונה קיבל אזרחות ,  וחתם במדי לימאסול הקפריסאית .  בקיץ שיחק עם נבחרת ישראל באליפות אירופה 2007 ובמדיה רשם 7.7 נקודות למשחק .
 בעונה שעברה הגיע רוברטס במהלך העונה לעירוני אשקלון ,  לאחר שלא שיחק מתחילת העונה גם בגלל חשדות לעבירות סמים בזמן גמר הפלייאוף ההולנדי עת שיחק באמסטרדם בעונת 2007/8 .  רוברטס רשם ב-11 משחקים 6.3 נקודות ו-2.4 ריבאונדים למשחק ,  ועזר לאשקלון להגיע לפלייאוף מול מכבי תל אביב .  הקיץ חתם במדי אפואל ניקוסיה ,  אך הקבוצה העדיפה לשחררו אחרי זמן קצר והחתימה במקומו שורה של שחקני חיזוק אמריקאיים .
 
ג'רון רוברטס חתם בעירוני נהריה
המתאזרח הותיק ,  ששיחק בנבחרת ישראל ,  מחזק את הקבוצה של יעקב ג'ינו ,  שמתכוננת לקראת רבע גמר הגביע מול בני השרון

