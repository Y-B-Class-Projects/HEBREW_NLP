איגוד התעופה הבינלאומי :  חברות התעופה עדיין במשבר ;  ההפסדים יסתכמו השנה ב-5.6 מיליארד דולר
ענף התעופה סבל מהפסדים של 11 מיליארד דולר ב-2009 ;  תנועת הנוסעים ירדה ב-3.5%
מספר הנוסעים בחברות התעופה בעולם נפל בשיעור החד ביותר אי פעם בשנה שעברה ,  והעלייה שנראתה באחרונה בביקוש עדיין לא היתרגמה לעלייה במחירים ,  כך אמר היום איגוד התעופה הבינלאומי  ( iata )  .  תנועת הנוסעים ,  המחושבת על פי מספר הנוסעים בשילוב המרחק אותו טסו ,  ירדה ב-3.5% ב-2009 ,  כאשר באירופה ,  בצפון אמריקה ובאסיה שיעור הירידה עלה על 5% ,  לפי נתוני iata ,  המייצג 230 חברות תעופה . " ענף התעופה העולמי מתחיל את 2010 עם הרבה אתגרים עצומים ",  אמר ג'ובאני ביזינאני ,  מנכ"ל האיגוד . " השיפור בהכנסות יהיה בקצב איטי הרבה יותר מאשר הגידול בביקוש ,  שאותו אנחנו כבר מתחילים לראות .  בתחום הרווחים ההתאוששות תהיה אף איטית יותר ",  הוסיף .  הפסדי חברות התעופה צפויים להסתכם ב-5.6 מיליארד דולר השנה ,  לאחר שסבלו מהפסד של 11 מיליארד דולר ב-2009 ,  לפי תחזית iata .  ההפסד החמור ביותר לענף התעופה העולמית היה הפסד של 13 מיליארד דולר בעקבות מתקפת הטרור של ה-11 בספטמבר ,  אולם ירידה של 80 מיליארד דולר בהכנסות בשנה שעברה היתה קשה הרבה יותר מכל דבר שחווינו אי פעם ,  אמר בריאן פירס ,  הכלכלן הראשי של iata ,  לבלומברג .  לדבריו ,  ההפסד הנקי היה נמוך יחסית בשל ירידת מחירי הנפט .
 
איגוד התעופה הבינלאומי :  חברות התעופה עדיין במשבר ;  ההפסדים יסתכמו השנה ב-5.6 מיליארד דולר
ענף התעופה סבל מהפסדים של 11 מיליארד דולר ב-2009 ;  תנועת הנוסעים ירדה ב-3.5%

