20 נקודות לכספי בניצחון סקרמנטו על קליבלנד
הישראלי פתח בחמישייה וצלף משלוש  ( 6 מ-7 )  כדי להוביל ,  עם טייריק אוונס  ( 21 )  את קבוצתו לניצחון 104:107 על הקאבס
שלושה ימים לאחר שהוא וקבוצתו פתחו את מסע משחקי החוץ הראשון שלהם בליגה ,  עלו הלילה  ( בין שבת לראשון )  עמרי כספי והקינגס למשחק החוץ השלישי של הקבוצה ,  הפעם בקליבלנד נגד הקאבס ,  ובניגוד להפסד במשחק החוץ לנטס ,  החבורה הסגולה של פול ווסטפאל קצרה ניצחון ליגה מרשים 104:107 לאחר שהצליחה לשוב מפיגור דו ספרתי .
 כספי שוב פתח בחמישייה והיה מצוין .  הוא שיחק בסך הכל 41:54 דקות ,  הכי הרבה מבין חברי קבוצתו ,  וקלע 20 נקודות .  כספי חווה ערב נהדר מהשלוש כשתפר לא פחות מ-6 שלשות  ( שמהוות שיא קריירה )  מתוך 7 ניסיונות .  הוא אף הוסיף 1 מ-3 ל-2 ,  ו-0 מ-2 מהקו  ( בזמן לא טוב )  .  הפורוורד הישראלי קטף 4 ריבאונדים ,  מסר אסיסט אחד וחטף 2 כדורים .
 הקאבס ,  בעידן פוסט לברון ג'יימס ,  פתחו טוב את המשחק וקלעו בשני הרבעים הראשונים 34 ו-33 נקודות בהתאמה .  הקינגס לא הצליחו לעמוד בקצב של הקבוצה מאוהיו ,  שאירחה את המשחק בקוויקן לואנס ארינה ,  ונקלעה לפיגור עם סיומה של המחצית הראשונה .  הקאבס כבר הובילו ב-16 נקודות יתרון במהלך המשחק  ,  אבל כספי וטייריק אוונס ,  שהיה מצוין אף הוא והוביל את המלכים עם 21 נקודות ו-7 ריבאונדים דאגו להפוך את התוצאה .
 לקראת הסיום הקאבלירס החלו לצמצם את הפער ,  כאשר 6.6 שניות לסיום הזמן החוקי ,  כספי נשלח אל הקו במצב של 103:106 לקבוצתו .  הישראלי יכול היה לגמור את המשחק אולם הוא החטיא את שתי הזריקות ,  הקאבס עוד צמצמו בנקודה ,  אבל לא יותר מכך והקינגס קוצרים ניצחון חוץ שני העונה .
 מלבד שני הסקוררים ,  עוד הוסיפו לקינגס :  קארל לאנדרי תרם 17 נקודות ,  דימרקוס קאזינס בערב טוב של 14 נקודות ו-10 ריבאונדים ,  בנו אודריך 12 ו-11 אסיסטים .  את הקאבס הוליכו ראמון ססיונס עם 21 נקודות ודניאל גיבסון עם 20 נקודות ו-7 אסיסטים ,  ג'יי ג'יי היקסון 15 ,  ג'ואי גרהאם 13 .
 השבוע הקרוב יפגיש את הקיינגס עם טורונטו ראפטורס ביום שני ,  כאשר יומיים לאחר מכן כספי וחבריו יפגשו את קובי בריאנט והאלופה ,  לוס אנג'לס לייקרס .
 עמרי כספי התייחס לאמון שנותן בו המאמן פול ווסטפאל ,  ואמר : " עבדתי במהלך הקיץ הרבה מאוד על המשחק שלי .  השתפרתי לאין ערוך .  אני חושב שיש לי כעת הרבה יותר ביטחון ואני שמח מכך שהמאמן בטוח בי ". 
על העצירות בהגנה שביצע ,  אמר הפורוורד הישראלי : " אני יודע שזה מה שהמאמן מצפה ממני לעשות .  דיברנו הרבה על משחק ההגנה שלי בשנה שעברה ,  הוא רצה שאני אשתפר בו .  המפתח להגנה שלי זה להרים את הידיים כל המשחק ,  לעזור ב'וויק סייד' ולעזור לחברי לקבוצה ".  
" הייתי אומר שזה היה מסע משחקים לא רע עבורנו ",  אמר בסיום הניצחון מאמן הקבוצה ווסטפאל . " הייתה לנו תצוגה טובה מאוד מכל מי ששיחק .  השחקנים ביצעו את המטלות שלהם בצורה טובה מאוד והם צריכים לקבל את המחמאות על כך .  עכשיו אנחנו חוזרים הביתה ,  וננסה לבנות על מה שהתחלנו במסע החוץ ". 

20 נקודות לכספי בניצחון סקרמנטו על קליבלנד
הישראלי פתח בחמישייה וצלף משלוש  ( 6 מ-7 )  כדי להוביל ,  עם טייריק אוונס  ( 21 )  את קבוצתו לניצחון 104:107 על הקאבס

