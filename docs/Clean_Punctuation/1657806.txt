קורנפיין : " אופציית הפירוק היא נשק יום הדין "
 איציק קורנפיין התייחס לעתיד ביתר ירושלים :  בשנה שעברה היינו לפני קריעת ים סוף ,  היום אנחנו בפתח הארץ המובטחת
אחרי חמישה ניצחונות רצופים ,  כולל אחד בגביע ,  בית"ר ירושלים ערכה את הרמת הכוסית לכבוד הפסח במצב רוח מרומם במיוחד .  הניצחון אמש  ( שבת )  0:5 על מכבי אחי נצרת איפשר ליושב ראש הקבוצה ,  איציק קורנפיין ,  לשחרר לא מעט חיוכים ובדרך לדרבן עוד יותר את השחקנים עם הקשר גם להיבט החגיגי .
" תמיד אמרתי שברגע שנשחק טוב וננצח ,  כל הבעיות יהיו קלות יותר לפיתרון ",  אמר קורנפיין . " אין לנו עדיין מה לבשר ,  אבל הכיוון שלנו לקראת העונה הבאה הוא טוב .  אפשר לומר שבשנה שעברה היינו לפני קריעת ים סוף בשל המצב של בית"ר ,  אבל היום אנחנו בפתחה של הארץ המובטחת .  אנחנו מועדון שמביא הרבה צבע לליגה והוא חייב להתקיים .  בית"ר ראויה לשקט ,  יציבות והרבה תקווה לעתיד ". 
יושב ראש הקבוצה התייחס לשינוי מאז מינויו של דוד אמסלם למאמן הקבוצה ,  ואמר : " מאז שדוד מונה לתפקיד המאמן ,  הקבוצה גורמת להאמין שאפשר לשפר את ההישגים שלנו גם מבחינת הליגה וגם מבחינת הגביע ".  לגבי האופציות העתידיות של הקבוצה ,  הוסיף קורנפיין . " יש אפשרות שנמצא בעלים לקבוצה במקום גאידמק .  אפשרות נוספת היא שנמצא קבוצה של אנשים שתנהל את המועדון ,  ואפשרות שלישית היא שנפעיל את בית"ר ממקורות עצמיים .  אופציית הפירוק היא נשק יום הדין מבחינתי ,  אופציה שאנחנו לא רוצים להשתמש בה .  אנחנו ירושלמים לוחמים וכאלה נהיה עד הרגע האחרון ". 
האפשרות השלישית נראית נכון לעכשיו הכי ריאלית ,  כשבבית"ר יודעים שיצטרכו למכור שני שחקנים בכירים על מנת לממן את כל השאר ,  כשהמטרה היא שאבירם ברוכיאן וברק יצחקי ימכרו לאירופה תמורת סכום נאה בנוסף לכסף שיחסך על החוזים שלהם .  חשוב לציין כי החוזים של שחקני בית"ר ,  שקוצצו השנה בחצי ,  חוזרים לסכומים המקוריים שלהם בעונה הבאה .  עם זאת ,  מספר חוזים כבדים במיוחד כמו זה של שמעון גרשון ,  עידן טל ואריק בנאדו מסתיימים .  בנוסף צפויה בית"ר להרוויח עוד 250 אלף יורו ממכירת דריו פרננדז לאריס סלוניקי ,  שמעוניינת לממש את האופציה עליו .
 ללא קשר ,  קורנפיין נפגש הבוקר עם סוכנו של אריאל הרוש ,  פיני זהבי ,  והודיע לו כי הקבוצה מתכוונת לממש את האופציה של הקבוצה להאריך את חוזהו של השוער הצעיר בשנתיים נוספות .  מהלך דומה עשתה הקבוצה לפני מספר חודשים עם עידן ורד ,  שחוזהו הוארך בשנתיים נוספות מעבר לשנה שנותרה לו .
 
קורנפיין : " אופציית הפירוק היא נשק יום הדין "
 איציק קורנפיין התייחס לעתיד ביתר ירושלים :  בשנה שעברה היינו לפני קריעת ים סוף ,  היום אנחנו בפתח הארץ המובטחת

