גילברט ארינאס ,  כתב האישום
התובע המחוזי בוושינגטון יאשים את רכז הוויזארדס באחזקה של נשק ללא רשיון .  אם יורשע ,  עלול לקבל עד חמש שנות מאסר
פרשת גילברט ארינאס כבר מזמן לא קשורה באופן בלעדי לליגת ה-NBA ,  ולאחר שדייויד שטרן השעה את הגארד של וושינגטון לתקופת זמן בלתי מוגבלת ללא תשלום ,  המשיכה החקירה המשפטית להתנהל כנגדו של ארינאס ,  והלילה  ( בין חמישי לשישי )  ,  הואשם הגארד בן ה-28 בעבירת נשיאת נשק ללא רשיון .  כזכור ,  ב-25 לדצמבר דווח כי כלי נשק נמצאו בארוניתו של ארינאס בחדרי ההלבשה של וושינגטון ,  כאשר השחקן מיהר להסביר כי  " החלטתי שאני לא רוצה את האקדחים הללו בבית שלי ,  אז שמתי אותם בארונית שלי באולם ".  
הנהלת ה-NBA החליטה לבדוק ולחקור את המקרה ,  אלא שכעבור מספר ימים עלה בחזרה הסיפור לכותרות בארה"ב ,  הפעם כאשר התברר כי במהלך ויכוח עם חברו לקבוצה ,  ג'וואריס קריטנטון ,  שלף ארינאס את אחד מאותם כלי נשק ,  כביכול בצחוק ,  ואיים על הרכז המחליף הצעיר .  סדרת האירועים ,  בצוותא עם דרך התנהלותו המביכה של ארינאס ,  גרמה לקומישנר של ה-NBA ,  דייויד שטרן ,  להשעותו לתקופת זמן בלתי מוגבלת ,  אלא שהלילה ,  כאמור ,  מגיע השלב הבא בחקירה .  
אחרי זמן רב בו נחקר על ידי רשויות החוק ,  החליט על פי דיווחים בארצות הברית התובע המחוזי בוושינגטון להגיש כתב אישום כנגד ארינאס ,  ואם יורשע ,  הוא עלול לקבל עונש מאסר של עד חמש שנים .  במצב העניינים הנוכחי ,  נדמה כי וושינגטון תוכל להתנער מחוזהו המפלצתי של הרכז ביתר קלות ,  ולהוריד מתקרת השכר שלה 89 מיליון דולר בארבע וחצי השנים הקרובות .
 
גילברט ארינאס ,  כתב האישום
התובע המחוזי בוושינגטון יאשים את רכז הוויזארדס באחזקה של נשק ללא רשיון .  אם יורשע ,  עלול לקבל עד חמש שנות מאסר

