מכבי פ"ת ניצחה את בית"ר ירושלים 1:2
בית"ר ירושלים רצתה לשכוח את פרשת אגייאר ,  אך הפסידה 2:1 למכבי פ"ת .  בן חיים  ( 25 )  ומשיח  ( 42 )  כבשו ,  יצחקי צימק  ( 87 ) 
רבות דובר על בית"ר ירושלים השבוע .  הקבוצה שעברה לא מעט זעזועים העונה ,  וראתה את הספונסר שלה ,  גומא אגייאר מאושפז בכפייה בבית החולים לחולי נפש באברבאנל בתחילת השבוע ,  קיוותה להתאושש מול מכבי פתח תקוה מתחתית הטבלה .  אלא שבזמן כל הדיבורים על בית"ר ,  כמעט ושכחו כולם את קבוצתו המתחדשת של פרדי דוד .  המאמן שהגיע למועדון הקטן וחולל בו שינוי גדול ,  ניצח את מחזיקת הגביע 1:2 בטדי ,  ואותת לשאר הליגה שהיכולת המשופרת של הקבוצה מהאורווה היא לא עניין של מזל .
 פרדי דוד העלה מערך הגנתי מאוד ,  ונראה היה שקבוצתו תגיע בשביל להסתגר ,  אבל פתח תקוה עלתה ללא פחד למגרש בטדי .  בית"ר היתה זו שהיתה קרובה יותר לשער יתרון בפתיחה ,  כשטוטו תמוז קיבל שתי הזדמנויות טובות ,  אותן לא הצליח לנצל .  אך דווקא כשהיה נדמה שהמארחים יעלו ליתרון ראשון ,  הגיע כדור מחוכם של טל בן חיים ,  שמצא את עומר דמארי אחד על אחד מול הרוש ,  והחלוץ עבר את השוער ,  וגלגל פנימה .  האורחים ראו כי טוב והמשיכו את המומנטום שלהם גם לקראת סיום המחצית ,  ושוב הפתיעו את הגנת בית"ר :  מהלך כדורגל נהדר מצא את שמיח מול שוערה של בית"ר ,  ואת פתח תקוה ביתרון 0:2 גדול .  הקהל בטדי לא אהב את התוצאה והחל לדחוק בקבוצתו למצוא את השיוויון .  
שום ניסה כמה חילופים במחצית השניה ,  תמוז ודה לה האסה הגיעו למספר הזדמנויות ,  אבל פתח תקוה נראתה יציבה מאוד ,  ולא איפשרה למארחים לסכן יתר על המידה את שערו של יבריץ' .  רק 3 דקות לסיום הצליחו המארחים למצוא את הרשת ,  כשיצחקי צימק ,  ובית"ר ניצלה את הרגעים האחרונים של המשחק כדי להפעיל בליץ על שערו של יבריץ' ,  אבל זה לא נכנע בשנית .  בפתח תקוה יכולים להיות מרוצים לא רק מהניצחון ,  אלא גם מכך שהקבוצה נראית מצויין ,  מאומנת היטב ובהחלט נמצאת בקו עלייה .  בית"ר לעומתה נוחלת את הפסדה השלישי בארבעה משחקים ,  ועתה נראה שאין איש שיכול שלא להבחין שללא חיזוק ,  קבוצתו של שום לא תגיע רחוק .
 דקה 12 :  הרוש שלח כדור ארוך שהגיע אל טוטו תמוז ,  וזה לא חיכה ,  עשה סיבוב טוב ושלח טיל אל שערה של פתח תקוה ,  אבל יבריץ' קלט מצויין .  
דקה 17 :  תמוז שוב קיבל הזדמנות נהדרת כשכדור שהורם לרחבה מצא אותו באגף ימין ,  אבל מול יבריץ' הוא שלח בעיטה אל הרשת החיצונית .  
דקה 25 :  שער !  טל בן חיים שלח כדור עומק נהדר לעומר דמארי ,  זה הגיע מול הרוש ,  עבר אותו וגלגל את הכדור פנימה ,  0:1 למכבי פתח תקוה .  
דקה 36 :  רצף של מסירות טובות של התקפת בית"ר הסתיים בברק יצחקי מחוץ לרחבה ,  אבל הבעיטה המהירה ששחרר הלכה מעל לשער .  
דקה 37 :  הזדמנות נהדרת לפתח תקוה לעלות ל-0:2 ,  כשדאבל פס בין דמארי לבן חיים הסתיים עם האחרון במרכז הרחבה ללא שומר ,  אבל בן חיים שלח את הכדור מעל לשערו של הרוש .  
דקה 42 :  שער !  עוד מהלך קבוצתי נהדר של פתח תקוה ,  כשרומן ומשיח החליפו דאבל פס נהדר ,  הרוש שוב מצא שחקן של האורחים באחד על אחד ,  ומשיח עבר אותו כדי לגלגל פנימה ,  0:2 למכבי פתח תקוה .  
דקה 50 :  בית"ר קיבלה הזדמנות ענקית כשכדור קרן מצא את ראשו של דה לה האסה ,  הנגיחה הכניעה את יבריץ' אבל בן חיים בהרחקה מהקו מנע שער בטוח .  
דקה 51 :  בית"ר חשבה התקפה ושכחה מההגנה ,  מגאמדוב שלח את בן חיים לרחבה ,  וזה בעט מהאוויר טוב ,  אבל הרוש הדף .  
דקה 58 :  תמוז קיבל כמה מטרים פנויים ,  אבל הבעיטה שלו מזווית אלכסונית הלכה החוצה .  
דקה 74 :  דן רומן פרץ מהאגף הימני ומזווית קשה שיחרר בעיטה אל הרשת החיצונית .  
דקה 84 :  בית"ר שוב הפקירה את ההגנה ,  הכדור הארוך הגיע לדובב גבאי ,  שמ-20 מטרים ניסה בעיטה שהפתיעה את הרוש ,  שהצליח להדוף את הכדור אל המשקוף .  
דקה 87 :  שער !  ברוכיאן הרים כדור מהאגף השמאלי ומצא את ראשו של יצחקי ,  שנגח מצויין אל הפינה הימנית ,  1:2 למכבי פתח תקוה .  
דקה 92 :  הגנת פתח תקוה הרחיקה כדור ,  גבאי שוב מצא את עצמו בחלק הקדמי ,  והוא ניסה להקפיץ על הרוש שיצא ,  אבל הכדור קפץ החוצה ליד הקורה .  
הרכב בית"ר ירושלים :  אריאל הרוש ;  חן עזריאל  ( קובי מויאל 67 )  ,  אריק בנאדו ,  שמעון גרשון ,  אלירן דנין  ( עמית בן שושן 45 )  ,  אבי ריקן ,  עידן טל ,  פאולו דה לה האסה ,  אבירם ברוכיאן ,  ברק יצחקי ,  טוטו תמוז .
 הרכב מכבי פתח תקוה :  דרגוסלאב יבריץ' ,  אורי אוזן ,  מורד מגמאדוב ,  ניצן דמארי ,  אבי יחיאל ,  קובי גנון ,  סבסטיאן סנסוני  ( דובב גבאי 79 )  ,  אסי משיח ,  דן רומן ,  טל בן חיים  ( חיים מגרלשווילי 67 )  ,  עומר דמארי  ( ואנצ'ו טריאנוב 79 )  .
 
מכבי פ"ת ניצחה את בית"ר ירושלים 1:2
בית"ר ירושלים רצתה לשכוח את פרשת אגייאר ,  אך הפסידה 2:1 למכבי פ"ת .  בן חיים  ( 25 )  ומשיח  ( 42 )  כבשו ,  יצחקי צימק  ( 87 ) 

