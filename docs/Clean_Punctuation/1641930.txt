גביע המדינה :  בני יהודה ניצחה 0:2 את הפועל עכו
לכתומים של גיא לוזון זהו ניצחון ראשון ב-2010 ,  והם העפילו לשמינית גמר גביע המדינה ,  בזכות שערים של אפק ועטר
בני יהודה עלתה הערב  ( רביעי )  לשמינית גמר גביע המדינה ,  אחרי שניצחה 0:2 את הפועל עכו בסיבוב ח' .  שתי הקבוצות הגיעו למשחק בתקופה קשה כשהן ללא ניצחון בשנת 2010 .  אך הכתומים התעלו בדקה ה-55 במהלך קבוצתי מצוין ,  שנגמר בשער של עמרי אפק .  אלירן עטר הוסיף אחד בדקה ה-71 כדי לסדר לגיא לוזון ניצחון ראשון בחודש וחצי האחרון .
 רק 400 צופים הטריחו את עצמם לבלומפילד וצפו במחצית ראשונה חלשה במיוחד .  בני יהודה הגיעה לשתי הזדמנויות בלבד ,  אך גלבאן ועטר ,  שלא מצאו את הרשת כבר ארבעה משחקים רצופים ,  נכשלו גם הפעם .  מהצד השני ,  הגיעה עכו להזדמנות אחת בלבד בדקה ה-22 כשאמנגואה בעט משבעה מטרים ואיינוגבה הדף .  המחצית הראשונה ננעלה ב-0:0 שמשקף מצוין את רמת המשחק ויחסי הכוחות בין שתי הקבוצות .  
אירוע ביזארי נרשם בפתיחת המחצית השניה כשעכו עלתה עם עשרה שחקנים ורק אחרי שתי דקות נכנס אובודו אוקוצ'ה במקום עמנואל אמנגואה ,  שבכלל לא חזר מחדר ההלבשה .  בדקה ה-55 עלתה בני יהודה ליתרון אחרי מהלך קבוצתי יפה ,  שהסתיים בבעיטה מצוינת של עמרי אפק .  אחרי 16 דקות הצליחו הכתומים להכפיל את התוצאה ,  כשאלירן עטר גילגל מקרוב .
 דקה 6 :  אלירן עטר חטף כדור מהגנת עכו ,  שיחרר טיל מ-16 מטר וגד עמוס הדף לקרן .
 דקה 22 :  הזדמנות ראשונה לעכו .  אמנגואה שלח את מרטין לתוך הרחבה .  החלוץ בעט חזק משבעה מטרים ואיינוגבה הדף היטב .
 דקה 40 :  סלאלום מצוין של פדרו גלבאן שחלף ליד קו הרוחב על פני שלושה שחקנים ,  אך מעד מול השוער והכדור יצא החוצה .
 דקה 55 :  גול !  כפיר אדרי פרץ לרחבה ,  העביר רוחב לאלירן עטר ,  שהחליק בנגיעה לזנדברג ,  שהעביר לאפק שהפציץ פנימה .  0:1 לבני יהודה .
 דקה 65 :  זנדברג נשלח בכדור עומק לתוך הרחבה ,  אבל גד עמוס גלש לרגליו ובלם את הכדור .
 דקה 71 :  גול !  פדרו גלבאן הכניס כדור עומק לאלירן עטר ,  שמול השוער גילגל פנימה .  0:2 לבני יהודה .
 דקה 76 :  עמרי אפק הקשית כדור מעל הגנת עכו לרגלי אלירן עטר שמול גד עמוס התמהמה ובעט חלש ,  הגנת עכו הצליחה להרחיק .
 הרכב בני יהודה :  דלה איינוגבה ,  עוז ראלי ,  איבן גארידו ,  דין מורי ,  כפיר אדרי ,  חסן אבו זייד  ( סיניסה ליניץ' ,  67 )  ,  לירוי צעירי ,  עומרי אפק ,  מיכאל זנדברג  ( ג'ורג' אמסיס ,  83 )  ,  פדרו גלבאן  ( משה ביטון ,  86 )  ,  אלירן עטר .
 הרכב הפועל עכו :  גד עמוס ,  ליאור ראובן ,  גבע ברקאי  ( איציק כהן ,  46 )  ,  רון בן נחום ,  דודי פדלון ,  אבי אלפסי ,  בן בנימין  ( שחר סימנטוב ,  69 )  ,  איברהים עבדול ראזק ,  עמנואל אמנגואה  ( אובודו אוקוצ'ה ,  47 )  ,  בן מרטין ,  אושרי גיטא .
 
גביע המדינה :  בני יהודה ניצחה 0:2 את הפועל עכו
לכתומים של גיא לוזון זהו ניצחון ראשון ב-2010 ,  והם העפילו לשמינית גמר גביע המדינה ,  בזכות שערים של אפק ועטר

