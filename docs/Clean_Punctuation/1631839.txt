מפקד תא אל קאעדה בתימן נהרג בפעולה צבאית
הלחץ של ממשלת תימן על ארגון אל קאעדה ממשיך נותן את אותותיו .  לדברי בכיר פוליטי ,  כוחות הביטחון התימנים הצליחו להרוג מפקד תא של הארגון במזרח המדינה
כוחות הביטחון בתימן הרגו מנהיג תא של ארגון אל קאעדה במחוז שאבווה במבצע נרחב נגד הארגון ,  כך מסר היום  ( רביעי )  מושל המחוז . " עבדול מהדאר נהרג אתמול בלילה בידי כוחות הביטחון ,  שצרו על הבית בו הוא התחבא ",  אמר עלי חסן אל אחמדי לכתבים .
 מהדאר נחשב למפקד תא אל קאעדה באזור שאבווה ,  כ-600 קילומטרים מזרחית לעיר הבירה צנעא .  על פי אחמדי ,  נמשך המצוד אחר חברים נוספים בתא .  באירוע נפרד שני חיילים תימנים נהרגו במארב סמוך לבירת המחוז אטק .  
על פי ה-BBC ,  אל קאעדה הרחיב את פעילותו בתימן בעקבות הלחץ הרב המופעל עליו באפגניסטן ובפקיסטן .  ממשלת תימן החלה אף היא לפעול נגדו לאחר שהארגון לקח אחריות על ניסיון הפיגוע הכושל במטוס אמריקאי בחג המולד .  בתחילת השבוע נשיא ארצות הברית ברק אובמה מסר כי אין בכוונתו לשלוח חיילים אמריקאים לתימן או לסומליה כדי להלחם במורדים במדינות הללו .
 
מפקד תא אל קאעדה בתימן נהרג בפעולה צבאית
הלחץ של ממשלת תימן על ארגון אל קאעדה ממשיך נותן את אותותיו .  לדברי בכיר פוליטי ,  כוחות הביטחון התימנים הצליחו להרוג מפקד תא של הארגון במזרח המדינה

