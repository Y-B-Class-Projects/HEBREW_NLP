רק כספי היה מאבריקס
כספי הצטיין עם דאבל-דאבל של 22 נק' ו-11 ריב' והוליך את קלעי סקרמנטו ,  אבל דאלאס המנוסה ניצחה 91:99
בימים האחרונים פגשה סקרמנטו כמה מהקבוצות החזקות של הליגה ,  ואחרי שמתחה את לוס אנג'לס לייקרס לשני משחקים צמודים שהסתיימו בהפסד ,  נראה היה שהלילה  ( בין שבת לראשון )  משהו באנרגיה של המלכים קצת עומעם .  דאלאס הגיעה לארקו ארינה ,  ולאחר מחצית ראשונה יחסית צמודה ,  השתלטה על הפרקט בחצי השני וניצחה את סקרמנטו 91:99 .  עמרי כספי שוב פתח בחמישייה ושוב העניק סיבה לגאווה כשקלע מול דירק נוביצקי וחבריו 22 נקודות  ( 7 מ-15 מהשדה ,  4 מ-5 לשלוש ,  4 מ-4 מהקו )  ,  הוריד 11 ריבאונדים ,  מסר 4 אסיסטים ,  איבד 2 כדורים ,  רשם חטיפה אחת וחסימה אחת יפה על ג'ייסון טרי .  את כל זה עשה הישראלי ב-41 דקות משחק .  כספי הוליך את קלעי סקרמנטו ,  שנהנתה מחזרתו של טייריק אוואנס  ( 14 נקודות ו-6 אסיסטים )  .  דירק נוביצקי הוליך את דאלאס עם 25 נקודות ו-7 ריבאונדים .  הפסד סקרמנטו הוריד אותה למאזן 19:14 ,  ואילו דאלאס עלתה ל-10:23 . 
" ההפסד קשה ,  אבל אנחנו קבוצה צעירה ",  אמר כספי בסיום לאתר הרשמי של הקינגס . " המאמן אמר שעשינו הכי טוב שאפשר ואמר שאנחנו חייבים לזכות בכבוד מהתקשורת ,  הליגה ,  המאמנים וכולם .  אנחנו נלמד את הדרך ,  זה רק לוקח זמן ,  בסוף יכבדו אותנו .  שיחקנו קשוח ,  אבל אחרי שהפסדנו ללייקרס באנו עם קצת פחות אנרגיה .  היה קשה לשחק אחרי המשחק נגד הלייקרס אתמול ,  במיוחד כשמשחקים מיד נגד דאלאס .  אנחנו נשתפר ונלמד מההפסד ". 
מארק שטיין ,  הפרשן הבכיר של ESPN ,  החמיא לכספי דרך הטוויטר ,  על יכולתו בתקופה האחרונה . " אם ההצבעה לרוקי השנה היתה לפי מצב הליגה כיום ,  אני יכולתי להסכים לגמרי עם בחירה בכספי במקום השלישי .  לגמרי ". 
כספי פתח בחמישייה ואחרי כ-2 דקות של משחק עלה על לוח הקלעים עם שלשה .  הפורוורד הישראלי היה פעיל בהתקפה במהלך הרבע ,  הוסיף ג'אמפ ושלשה ,  וסיים את הרבע עם 8 נקודות ,  כשקבוצתו מוליכה 25:27 בזכות סל של טייריק אוואנס רגע לפני הבאזר .  כספי נכנס למגרש שמונה וחצי דקות למחצית ,  אבל הרבע הזה היה כולו של דאלאס ,  שנהנתה מיכולת טובה של ג'יי.ג'יי בראה והתעוררות של ג'וש הווארד ,  ובמחצית הוליכו האורחים 48:55 .  
כספי פתח ברבע השלישי ,  אך סקרמנטו נראתה חסרת אנרגיה ,  ודאלאס ניצלה זאת לריצת 0:6 שפתחה לה פער קטן .  דקות טובות של ג'ייסון קיד וקושי מצד סקרמנטו לקלוע בצבע ,  מנעו מהקינגס לצמק את הפער באופן משמעותי .  כספי ,  ששיחק לאורך כל הרבע ,  החטיא זריקה עם הבאזר ובסוף השלישי המאבס הוליכו 67:77 .  כספי פתח את הרבע הרביעי על הספסל ,  והקינגס עלו עם הרכב פיזי ונמוך .  זה לא ממש עזר ,  דאלאס המשיכה להוביל ,  ובדקות האחרונות המאבק היה בעיקר על ההפרש .  כספי המשיך להציג כדורסל לוחמני ,  הוריד גג לג'ייסון טרי ,  התיש את שון מריון בהגנה ,  וכשמישהו בקהל הניף שלט ועליו כתוב  " The one and Omri "'  ,  וכספי השיב בשלשה יפה .  כספי היה היחיד שנלחם בשורות הקינגס בדקות האחרונות ,  וסחט מחיאות כפיים על מהלכי ההגנה שלו בדקות הסיום .  ריק קרלייל החזיר את כוכביו למגרש לאחר שכספי צימק את הפער ל-93:87 כשהשעון הורה 29 שניות .  כספי הוסיף עוד שתי נקודות בהאלי-הופ ,  אבל דאלאס המנוסה שמרה על קור רוח ולא שמטה את הניצחון בזכות נקודות של ג'ייסון טרי מהקו .  בסיום ,  המאבס ניצחו 91:99 .
 סקרמנטו שלטה 36:42 בריבאונד ,  אך קלעה ב-40 אחוז מהשדה ,  לעומת 48.6 של דאלאס .  כספי ,  כאמור ,  הוליך את המלכים עם 22 ,  ג'ייסון תומפסון עשה עבודה טובה מתחת לסלים עם 15 נקודות ו-10 ריבאונדים ,  טייריק אוואנס הוסיף 14  ( 6 מ-18 מהשדה )  ,  6 אסיסטים ו-5 ריבאונדים ,  ובנו אודריך קלע 10 אבל מסר רק אסיסיט אחד ב-31 דקות .  נוביצקי הוליך את המאב ס עם 25  ( 8 מ-18 מהשדה )  ו-7 ריבאונדים ,  ג'יי.ג'יי בראה היה נהדר עם 17 ו-3 אסיסטים ב-22 דקות ,  ג'ייסון קיד קלע 14 וחילק 7 ,  ג'ייסון טרי תרם 11 ו-5 אסיסטים מהספסל ,  וג'וש הווארד קלע 16 .  

רק כספי היה מאבריקס
כספי הצטיין עם דאבל-דאבל של 22 נק' ו-11 ריב' והוליך את קלעי סקרמנטו ,  אבל דאלאס המנוסה ניצחה 91:99

