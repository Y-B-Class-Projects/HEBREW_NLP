אמיר כהנוביץ מכלל פיננסים בתגובה להפחתת המע"מ : " מברך על הצעד ומקווה שלצידו נראה גם קיצוץ בהוצאות הממשלה "
 כהנוביץ ,  כלכלן המקרו של כלל פיננסים סבור כי ההפחתה תסתכם בסופו של דבר בירידה שנתית של 0.3% בלבד
בורסות אסיה סגרו הבוקר בירידות ,  על רקע ירידות במניות חברות התעופה וחברות הכרייה ,  אך באירופה הפתיחה הייתה מעורבת עם נטייה לעליות .  הדולר ממשיך להתחזק בעולם  ( ראו הרחבה )  ,  האג"ח הממשלתיות הפוכות למניות ובדרך להשלים את השנה הגרועה ביותר מאז 1978  ( ראו הרחבה )  ,  ואצלנו מורידים את המע"מ  ( ראו הרחבה )  .  ישראל - המע"מ ירד בינואר ,  המחירים לאהאוצר הודיע הבוקר על הקדמת הפחתת המע"מ בחצי אחוז משנת 2011 לשנת 2010 .  אנו מברכים על הצעד ומקווים שלצידו נראה גם קיצוץ בהוצאות הממשלה .  לאחרונה התחלנו לפתח ספקולציות שהאוצר מנסה ליצור אינפלציה מכוונת ,  אולי כדי לשחוק את החוב הממשלתי ,  לאחר שהעלה בחדות את מחיר המים ,  את מחירי הביטוח ,  את מחירי הגז  .. .אבל ההודעה על המע"מ הרגיעה אותנו וביטלה חשש זה .  להפחתת המע"מ מספר השלכות ,  נתחיל מהחשובה ביותר ,  היא ההשפעה על מדד המחירים .  מע"מ נגבה כיום על כ-75% מהמוצרים במדד  ( דיור מהווה כ-20% והשאר זה בעיקר פירות וירקות )  .  לכן על פניו הפחתה של 0.5% צריכה תיאורטית להביא לירידת המדד ב-0.375% ,  אלא שקיימת תופעה כלכלית שמכונה  " קשיחות מחירים כלפי מטה "  בה לא ממהרים סוחרים להוריד מחירים.לכן אנו מעריכים שההפחתה תבוא לידי ביטוי לאורך תקופה של מספר חודשים ובסופו של דבר גם לא תבוא כולה לידי ביטוי אצל הצרכנים ,  לכן מעריכים שתסתכם בסופו של דבר בירידה שנתית של 0.3% בלבד .  כלומר ,  אנו מעדכנים את תחזית האינפלציה שלנו ל-2010 מ-3.1% ל-2.8% .  לגבי ההפחתות בחודשים הקרובים אנו מעדכנים את תחזית ינואר ופברואר שניהם מ-0.2% ל-0.1%.הורדת המע"מ עלולה הייתה לעלות את חשש המשקיעים ליכולת החזר החוב של הממשלה ,  אך המשקיעים מסתבר בעיקר חששו מאינפלציה ובוחרים כן לקנות הבוקר את הממשלתיות .  ירידת התשואות עוד תתברר בסוף כחוסכת הוצאות מימון לממשלה מעל להפסד ההכנסות מהפחתת המס.מה יגידו ה-oecd וקרן המטבע שדחקו בממשלה לא להוריד מיסים  ?  מה זה משנה ,  השווקים אמרו את שלהם .  באירופה הממשלתיות נופלות הבוקר ואצלנו מזנקות.מט"ח - לא לכרות את הדירוג שאיתו אתה לווההוול-סטריט ז'ורנאל פרסם כי המועצה האירופאית מעריכה שדירוג האשראי של חצי מהמדינות החברות בגוש האירו  ( 8 מתוך 16 )  אינו יציב מה שהוביל הבוקר לנפילה של האירו אל מול 12 מבין 16 המטבעות המובילים בעולם.בינתיים ,  הדולר ממשיך להתחזק בעולם ובמיוחד בולטת ההתחזקות מול הין כשהוא עוד נהנה מאי חידוש תוכניות התמריצים של הפד האמריקאי ועליית הספקולציות שלא רחוק היום בו הפד יתחיל לספוג כסף מהשוק וגם מהמשך פרסומי המקרו המעודדים מארה"ב  ( ראו הרחבה )  ,  בהמתנה לפרסום מדד מנהלי הרכש בתעשייה בשבוע הבא ביום שני.עוד בולטים היום הם פיחותים במטבעות של יצרניות הסחורות הגדולות ,  בהובלת אוסטרליה ונורווגיה .  לפיחות של הדולר האוסטרלי כבר יש תירוץ והוא הירידה בציפיות להעלאת ריבית במדינה ,  לפיחות בקורונה הנורווגית לא מצאתי סיבה ,  בטח לא שמחיר הנפט ממשיך לעלות הבוקר.אג"ח ממשלתי אמריקאי - השנה הגרועה מאז 1978בימים האחרונים חזרו מעט אגרות החוב הממשלתיות בארה"ב לעלות ,  והתשואה על אג"ח ל-10 שנים ירדה מעט מ-3.84% ל-3.78% .  אך כשממשלת ארה"ב נאלצת להנפיק אג"ח בקצב מטורף כדי לממן את הגרעון החד שנתי הגבוה ביותר בכל הזמנים ,  לתשואות יהיה קשה להישאר נמוכות כשהכלכלה ממשיכה להתאושש.החוב הממשלתי הסחיר זינק השנה מ-5.8 טריליון דולר ל-7.17 טריליון .  השבוע יונפקו אג"ח נוספות בסכום כולל של 118 מיליארד דולר ,  מתוכן 32 מיליארד דולר היום בטווח לפדיון של 7 שנים .  מדדי האג"ח הממשלתי בארה"ב נראה כי יסכמו את השנה בירידות ממוצעות של כ-3.6% ,  הירידה החדה ביותר מאז 1978 ,  אך בסיכום של עשור הן השיאו למשקיעים תשואה מעולה של 81% ,  לעומת הפסד של 8% במדד המניות s & p500 .  חכו חכו לעשור הבא ,  אין דבר כזה שאג"ח ממשלתי מכה לאורך זמן את המניות ." ברומטר ינואר "-  האם מה שיקרה בינואר מאותת על 2010 כולה ? מנתוני שנתון סוחרי המניות  ( stock trader s almanac )  עלה בפרסום בתחילת העשור ,  כי מאז 1950 ועד 2000 הכיוון של השווקים היה דומה לכיוון שלהם בינואר ,  בשיעורי דיוק של 92%  ( שנים שבהן החודש הראשון או השנה כולה הסתיימו בתוצאות ללא שינוי הוצאו מהמדגם )  ,  מה שזכה לכינוי  " ברומטר ינואר ". ל"ברומטר ינואר "  קיים גם הגיון והוא שמשקיעים קובעים את אסטרטגיית ההשקעות שלהם בתחילת השנה ומתחילים ביישומה בינואר .  ואכן ,  בתחילת העשור נלהבו המשקיעים מהממצא המעניין והאמינו כי מעתה יוכלו לחזות את כיוון השווקים ,  אך מאיזו שהיא סיבה ,  מאז ה"גילוי "  הפסיקה השיטה לעבוד :  בשנת 2001 ינואר היה חיובי והשווקים רשמו בהמשך השנה ירידות ,  ב-2003 ינואר היה שלילי והשווקים רשמו עליות חדות ביותר ,  כך גם היה ב-2005 וב-2009 ." שוק המניות יעלה רק מעט ב-2010 ?  נקנה אופציות"הקונצנזוס כיום הוא ששוק המניות ב-2010 ימשיך להיות חיובי אך לא יחזור על העליות המטורפות של 2009 .  משקיעים פיתחו תיאבון ב-2009 ורוצים תשואות גבוהות גם ב-2010 ובשביל כך מוכנים להגדיל סיכון ולהגדיל את החשיפה לאופציות ,  שהן סוג של מניות בהיפר.נפח המסחר באופציות בארה"ב זינק השנה לשיא שביעי ברציפות כאשר 3.59 מיליארד אופציות החליפו ידיים .  כעת כשהמחיר של האופציות ירד משמעותית ,  כפי שבא לידי ביטוי בירידה החדה במדד ה-vix ,  המגלם את יוקר האופציות על מדד ה-s & p500 ,  יתכן ונפח המסחר באופציות עוד ימשיך לעלות.כבר כיום רואים עלייה בעולם בביקוש לסוחרי אופציות ,  בעיקר בקרנות גידור ,  מה שאולי מאותת גם הוא על הבאות .  המחזור במסחר באופציות נמצא במגמת עלייה חדה החל מ-1997 ,  ועלה בקצב שנתי של 7.5% ,  למעט בשנת 2002 אז ירד ב-0.1%.לפני החגיגות שימו לב ,  העלייה במסחר באופציות מעלה גם את התנודתיות בשווקים ולמעשה רבים מאשימים את האופציות כגורם העיקרי למשבר המניות ב-1989  ( יום שני השחור )  ,  אף שאחרים מאשימים במשבר את הסוחרים ולא את האופציות.יחסי ארה"ב-סין מסכנים את 2010הדינמיקה בין ארה"ב לסין מסוכנת ,  השתיים מצליחות לא להסכים על כל דבר אפשרי ,  מנושאי איכות הסביבה ,  נושא אירן ואפגניסטן ,  זכויות אדם ,  זכויות יוצרים ומה לא ,  אך הבעיה הקשה יותר היא בכל הנוגע לנושאים כלכליים.סין לא מוכנה לשחרר את המטבע שלה ,  בין המדינות מתפתחת מתחת ומעל פני השטח מלחמות סחר וגם הנסיעה של אובאמה לסין לא הצליחה להרגיע אף נושא .  אתמול הודיעה מחלקת הסחר בארה"ב כי תטיל מס של עד 145% על יבוא סורגי מתכת מסין שנמצא כי נמכרים מתחת לשווי ההוגן שלהם ,  מה שרומז על ניסיון למוטט את התעשייה האמריקאית .  אני לא יודע איך זה יגמר.מקרו אתמול והיוםאתמול פורסמו נתוני מדדי מחירי הבתים בארה"ב של קייס-שילר והצביעו על המשך עליות מחירים אך מתונות מעט מאלה שהיו צפויות ,  עם זאת ,  הנתון לחודש ספטמבר עודכן לטובה.סידור דומה היה עם מדד אמון הצרכנים שגם הוא אכזב מעט אתמול כשעלה בשיעור נמוך מהציפיות ,  52.9 לעומת צפי ל-53 ,  אך הנתון הקודם עודכן למעלה ,  עדיין ,  המשקיעים לא היו מרוצים מספיק והובילו את מדדי וול-סטריט לירידות.היום יפורסם מדד מנהלי הרכש לשיקגו שצפוי להצביע על התמתנות קלה בקצב ההתרחבות ,  ביחס לחודש נובמבר ,  ולמרות שהוא מתייחס רק לאזור שיקגו הוא אינדיקטור מקדים למדד המשוקלל לארה"ב שיפורסם ביום שני ומשמעותו הכלכלית רבה כשהתיאום בינו לבין הצמיחה גבוה ביותר.הסקירה נכתבה על ידי אמיר כהנוביץ ,  כלכלן המקרו של כלל פיננסים .
 
אמיר כהנוביץ מכלל פיננסים בתגובה להפחתת המע"מ : " מברך על הצעד ומקווה שלצידו נראה גם קיצוץ בהוצאות הממשלה "
 כהנוביץ ,  כלכלן המקרו של כלל פיננסים סבור כי ההפחתה תסתכם בסופו של דבר בירידה שנתית של 0.3% בלבד

