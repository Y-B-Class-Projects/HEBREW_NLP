ערוץ 10 ישדר 20 משחקים מליגת העל בכדורסל
בימים האחרונים הושג סיכום בין הערוץ למנהלת ,  כשהמשחק הראשון שישודר יהיה בין מכבי תל אביב להפועל ירושלים ב-17/1
ערוץ 10 ישדר את משחקי ליגת ווינר בכדורסל בכל יום ראשון החל מה-17 לחודש ,  כך הוסכם בין הערוץ לבין מנהלת הליגה בימים האחרונים .  כמו כן נרכשו משחקי הפלייאוף והפיינל פור ,  כשלפי ההסכם ישודרו בסך הכל 20 משחקים .
 שלושת המשחקים הראשונים שישודרו יהיו בין מכבי תל אביב לבין הפועל ירושלים  ( 17/1 )  ,  ברק נתניה  ( 24/1 )  ומכבי חיפה  ( 24/1 )  .  משחקי הפיינל פור ישודרו בערוץ 10 זו השנה החמישית ברציפות ,  כשבשנה שעברה רשם גמר הפיינל פור בין מכבי חיפה למכבי תל אביב ממוצע של 13.3 אחוז בקרב משקי בית יהודיים .  כמו כן שודר גם גמר גביע ווינר בין הפועל ירושלים למכבי תל אביב ,  שרשם ממוצע של 9.1 אחוז בקרב משקי בית יהודים .  המשחקים ישודרו על ידי ניב רסקין ועפר שלח .
 סמנכ"ל הפרוגרמינג והשיווק בערוץ 10 ,  נתי דינר ,  מסר : " מנהלת ליגת ווינר הוכיחה ראייה שיווקית ואסטרטגית ובכך אפשרה לצופים צפייה בשידורי משחקי ליגת ווינר בערוץ ברודקאסט .  הכדורסל הפך בשנים האחרונות לענף הספורט המוביל בישראל ואף רושם הישגים במסגרות האירופיות .  אנו רואים במנהלת שותף טבעי ושמחים לשדר את משחקי ליגת ווינר בערוץ 10 ". 

ערוץ 10 ישדר 20 משחקים מליגת העל בכדורסל
בימים האחרונים הושג סיכום בין הערוץ למנהלת ,  כשהמשחק הראשון שישודר יהיה בין מכבי תל אביב להפועל ירושלים ב-17/1

