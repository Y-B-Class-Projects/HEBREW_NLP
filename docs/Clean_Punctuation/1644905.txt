בני יהודה :  ביטון וראדי יפתחו בשבת
החלוץ יעלה בהרכב על חשבון אלירן עטר המורחק ,  ראדי צפוי לפתוח על חשבון אפק .  חדד יחזור לאימונים בעוד כשבועיים
מאמן בני יהודה ,  גיא לוזון ,  מתכנן שני שינויים בהרכב הפותח לקראת משחק הבית של הקבוצה נגד הפועל עכו בשבת בבלומפילד .  על פי התרגול הטקטי באימון הערב ,  נראה שהחלוץ משה ביטון יתפוס את מקומו של אלירן עטר המורחק ואילו מהראן ראדי ,  שנכנס כמחליף והצטיין בניצחון 0:3 נגד הפועל חיפה בתחילת השבוע ,  יקבל קרדיט בהרכב הראשון וייפתח על חשבונו של עומרי אפק שיסופסל .  ראדי יתופקד לצידו של סיניסה ליניץ' בקישור האחורי ,  כאשר לירוי צעירי יפתח באגף ימין בקישור .  
הבלם אביב חדד ,  שהחלים מניתוח לשחזור המיניסקוס ,  ערך היום לראשונה מזה חודשיים אימון מלא עם הקבוצה .  בצוות הרפואי מעריכים שבעוד שבועיים יוכל חדד לעמוד לרשותו של המאמן לוזון ויהיה כשיר לחלוטין .  הקשר חסן אבו זייד ,  שסובל עדין משלושה שברים באפו ,  מתאמן עם מסכת מגן ומגביר אט אט את קצב אימוניו .  אבו זייד צפוי לחזור לסגל בתוך כשלושה שבועות .  שוער המשנה רן קדוש ,  שסובל מדלקת ברצועת הברך ,  קיבל זריקה לטיפול בפגיעה ולא התאמן היום .  קדוש ינסה להתאמן מחר והוא צפוי להיות בסגל הקבוצה בשבת .
 
בני יהודה :  ביטון וראדי יפתחו בשבת
החלוץ יעלה בהרכב על חשבון אלירן עטר המורחק ,  ראדי צפוי לפתוח על חשבון אפק .  חדד יחזור לאימונים בעוד כשבועיים

