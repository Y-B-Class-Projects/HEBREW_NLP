גבריאלה שלו : " סנקציות על אירן לא קרובות "
 שגרירת ישראל באו"ם גבריאלה שלו לא מאמינה שהאו"ם יטיל החודש סנצקיות על אירן .  לדבריה ,  אם ייכשלו המאמצים לגבש חזית באו"ם ,  יוטל הדבר על כוחות עולמיים שיפעלו מחוצה לו
שגרירת ישראל באו"ם ,  גבריאלה שלו אמרה הלילה  ( רביעי )  כי היא מפקפקת באפשרות שמועצת הביטחון של האו"ם תאשר החודש סנקציות חריפות יותר נגד אירן .  בתום החודש תועבר הנשיאות התורנית של המועצה מצרפת  ,  התומכת בהטלת סנקציות ,  לידי גבון . 
" הערכתי היא שלא נגיע החודש לפתרון ",  אמרה שלו ,  והוסיפה שעמדת גבון בנשא לא ברורה .  לדבריה ,  אם ייכשלו המאמצים לגבש חזית אחידה שתתמוך בטלת הסנקציות ,  הדבר יוטל על כוחות עולמיים שיפעלו מחוץ לאו"ם .
 סוכנות הידיעות הצרפתית דיווחה כי שליו התייחסה גם לעמדת המעצמות כלפי אירן . " אני מודעת לכך שרוסיה שינתה את עמדתה בנושא .  אני יודעת שהם מסכימים כעת שיש גבול למגעים ",  אמרה בהתייחסה לשיחות המתמשכות בין טהרן לעולם אודות התוכנית הגרעינית של הרפובליקה האיסלאמית . " עמדתה של סין נותרה מיסתורית ",  סיכמה .
 אתמול דחקה רוסיה באירן לשתף פעולה עם הסוכנות הבינלאומית לאנרגיה אטומית כדי להימנע מסנקציות  . " הקהילה הבינלאומית חייבת להיות בטוחה שתכנית הגרעין של אירן היא למטרות שלום .  אבל אם תהיינה מחויבויות שהיא לא תעמוד בהן ,  אז לא ניתן לשלול שימוש בסנקציות ",  אמרה דוברת הקרמלין נטליה טימקובה .
 בתוך כך ,  במכתב שנשלח על ידי ארצות הברית ,  רוסיה וצרפת לסוכנות הבינלאומית לאנרגיה אטומית נכתב כי פעולותיה של אירן להגביר את העשרת האורניום שלה באופן עצמאי אינן מוצדקות ,  מכיוון שהסכם הגרעין שהוצע לה על ידי סבא"א מספק ערבויות לטובתה .  
המכתב ,  שהגיע לידי סוכנות הידיעות רויטרס שנשלח בעקבות הודעת אירן על הגברת האורניום בשבוע שעבר ,  מעלה את החשש לגבי כוונות הגרעין האמיתיות של אירן .  לדברי המדינות ,  ההסכם מספק ערבויות משפטיות להחלפת הדלק האירני תמורת מוטות דלק למטרות רפואיות ,  בניגוד לטענות אירן .
 
גבריאלה שלו : " סנקציות על אירן לא קרובות "
 שגרירת ישראל באו"ם גבריאלה שלו לא מאמינה שהאו"ם יטיל החודש סנצקיות על אירן .  לדבריה ,  אם ייכשלו המאמצים לגבש חזית באו"ם ,  יוטל הדבר על כוחות עולמיים שיפעלו מחוצה לו

