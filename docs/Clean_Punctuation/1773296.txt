נדחה משחק גביע הטוטו בין מכבי ת"א למכבי חיפה
בשל מותו של אבי כהן ,  הסכימה ההתאחדות לדחות את רבע הגמר ביום  ( 16:00 ,  5+ לייב )  .  מכבי שוקלת לקיים טורניר לזכרו
ההתאחדות לכדורגל נענתה לבקשת מכבי תל אביב והחליטה לדחות את קיום משחק רבע גמר גביע הטוטו בין מכבי תל אביב למכבי חיפה שהיה אמור להתקיים הערב  ( רביעי ,  20:30 )  .  המשחק יתקיים ביום חמישי בשעה 16:00 באצטדיון בלומפילד ,  ללא נוכחות קהל וזאת בשל העונש העומד נגד מכבי תל אביב .  שחקני הקבוצות יעמדו דקת דומייה לפני שריקת הפתיחה .
 כבר בשעות הבוקר ביקשו אנשי מכבי תל אביב מההתאחדות לדחות את המשחק ובמקביל בדקו את האפשרות לקיים אותו עם הקהל ,  אך הדבר לא עלה בידם .  שחקני ואנשי שתי הקבוצות הגיעו היום לחלוק כבוד אחרון לאבי כהן בטקס שנערך לכבודו באצטדיון רמת גן ובהלוויה בבית העלמין ברמת השרון ,  ובסופו של דבר ,  לאחר התלבטויות בעניין ,  הורו בהתאחדות לדחות את המשחק לחמישי .  
המנכ"ל אורי שילה הסביר את החלטת ההתאחדות : " לאור פטירתו של אחת מאגדות הכדורגל בישראל ,  החליטה ההתאחדות להיענות לבקשת מכבי תל אביב לדחות את משחק גביע הטוטו .  בשעות קשות אלה ,  אפשר לשים את הכדורגל בצד .  אנו חושבים ששחקני מכבי תל אביב ,  שרק חזרו מהלוויה של אבי ז"ל ,  לא יוכלו לעשות את המעבר החד ולשחק הערב כדורגל ". 
בעקבות העברת המשחק למחר ,  אוהדי מכבי תל אביב פנו להנהלת ההתאחדות בבקשה שתאשר הכנסת קהל חרף העונש שהוטל על הקבוצה .  האוהדים מעוניינים להפוך את המשחק לערב לזכרו של אבי כהן ולאפשר לקהל רב לכבד את זכרו .  כעת מחכים האוהדים לתשובת ההתאחדות .
 בינתיים במכבי תל אביב החלו מחשבות כיצד להנציח את אבי כהן כאשר אחד הרעיונות שעלה הוא לקיים טורניר בהשתתפות הקבוצות מכבי תל אביב ,  ליברפול ,  בולטון וריינג'רס .  בכל מקרה ,  במועדון לא מתכוונים לעסוק בכך בחודש הקרוב ורק לאחר ה-30 ראשי הקבוצה יתכנסו כדי לקבל החלטה .
 
נדחה משחק גביע הטוטו בין מכבי ת"א למכבי חיפה
בשל מותו של אבי כהן ,  הסכימה ההתאחדות לדחות את רבע הגמר ביום  ( 16:00 ,  5+ לייב )  .  מכבי שוקלת לקיים טורניר לזכרו

