אין עדויות שמטוס UPS הופל על ידי אל-קעאדה
לאחר נטילת האחריות של אל-קעאדה ,  באיחוד האמירויות לא ממהרים לאשר כי הארגון אכן אחראי להפלת מטוס השילוח לפני כחודשיים בדובאי .  אל-קעאדה נטל אחריות גם על שליחת מטעני הנפץ לארה"ב
רשויות התעופה באיחוד האמירויות הודיעו היום  ( שבת )  כי אין להן עדויות לכך שמטוס חברת התובלה UPS ,  שהתרסק לפני כחודשיים בדובאי ,  אכן הופל על ידי ארגון אל-קאעדה .  זאת בתגובה לאחריות שנטל ארגון אל-קאעדה על הפלת המטוס . " החקירות שניהלנו במקום בו התרסק מטוס התובלה האמריקאי והעדויות שגבינו מעדי ראייה אינן מוכיחות כי המטוס התרסק כתוצאה מפיצוץ מכוון ",  נמסר .
 למרות דברים אלו ,  הבהירו רשויות התעופה במדינה כי ימשיכו לחקור את האירוע  " בכל הרצינות "  ולבדוק את הטענות לפיהן אל-קאעדה הפיל את המטוס .
 ארגון אל-קאעדה בתימן נטל אמש אחריות לשליחת מטעני הנפץ במטוסי תובלה לבתי כנסת בשיקגו .  בהודעה שפרסם הארגון בפורומים איסלאמיים ברשת האינטרנט ,  נאמר כי הוא האחראי גם להפלת מטוס של חברת UPS מעל שמי דובאי בספטמבר האחרון .  בכך התאמת החשש כי זרוע של ארגון אל-קאעדה בחצי-האי ערב עומדת מאחורי ניסיון הפיגוע .  מוקדם יותר פורסם כי הרשויות בתימן עורכות מצוד אחר אזרח סעודי בשם איברהים אל-עסירי ,  החשוד בהכנת הפצצות .  
הפצצות ,  שהורכבו מחומר קשה לזיהוי באמצעי סריקה רגילים בשם PETN ,  התגלו בטונרים של מדפסות שמוענו לארצות הברית .  קודם לעלייתם על מטוסי מטען ,  אחת מהן הובלה בשני מטוסי נוסעים מתימן .  הן נמצאו לאחר שרשויות ערב הסעודית קיבלו מידע מודיעיני בנוגע אליהן .
 
אין עדויות שמטוס UPS הופל על ידי אל-קעאדה
לאחר נטילת האחריות של אל-קעאדה ,  באיחוד האמירויות לא ממהרים לאשר כי הארגון אכן אחראי להפלת מטוס השילוח לפני כחודשיים בדובאי .  אל-קעאדה נטל אחריות גם על שליחת מטעני הנפץ לארה"ב

