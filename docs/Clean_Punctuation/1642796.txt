כדורעף :  נשארנו רק עם הקרב על המקום השלישי
אחרי שהמקומות ראשון ושני נקבעו ,  נותר מאבק בין קרית אתא  ( שהפסידה 3:2 למכבי ת"א )  וכפ"ס  ( שהפסידה 3:1 למטה אשר ) 
עוד צעד לקראת הפיינל פור בליגת העל בכדורעף הסתיים ,  כששוב שתי הראשונות שמרו על מאזנן והשאירו את שאר הליגה לריב על כל השאר .  במשחק מוקדם בבית העליון גברה מכבי תל אביב 2:3 על עירוני קרית אתא ,  בשחזור של חצי גמר הגביע .  אם אז הצליחה אתא להפתיע עם גניבת מערכה ראשונה ,  הפעם היא גנבה שתיים וקירבה את הצהובים להפסד ראשון העונה.המשחק היה צמוד מאוד ואתא פתחה היטב את המערכה הראשונה עם 19:25 .  המערכה השנייה הייתה של הצהובים ,  שניצחו 20:25 ,  אך אתא שוב עלתה ליתרון אחרי 23:25 .  מכבי תל אביב ניצחה 20:25 במערכה הרביעית ובמערכה המכרעת השליטה הייתה כולה של הצהובים ,  שניצחו 7:15 ,  נחלצו כאמור מהפסד ראשון העונה והשלימו 22 משחקים רצופים בצורה מושלמת .  אריאל הילמן הצטיין בשורות הדאבליסטית ,  בקרית אתא הצטיין הזר בוגדן אוריסקו .
 הפועל מטה אשר ,  שהבטיחה את המקום השני ,  אירחה לעיני 250 צופים בהיכל הספורט נעמן את הפועל כפר סבא לשחזור חצי הגמר בגביע מלפני עשרה ימים ,  וניצחה 1:3 .  המערכות הראשונה והשנייה היו של מטה אשר ,  שניצחה 15:25 ו-20:25 .  כפר סבא חזרה למשחק עם 19:25 במערכה השלישית ,  בזכות משחק טוב של גיא בן גל ,  אך מטה אשר ניצחה את המערכה הרביעית 20:25 והשלימה 1:3 .  קרלוס קולה ואלכס אוסוקין הצטיינו בשורות מטה אשר .
 במשחק המותח ביותר בבית העליון ניצחה עירוני בת ים 2:3 באולם עופר את ארזים רעננה ,  במשחק שנמשך כמעט שעתיים .  במערכה הראשונה ניצחה רעננה 24:26 ,  אך בשנייה בת ים ניצחה 22:25 .  בשלישית הייתה זו רעננה שניצחה 22:25 ,  בת ים לא נשברה ועשתה מהפך ,  עם 20:25 במערכה הרביעית ו-9:15 בחמישית .  אייל פייבל הצטיין בשורות המנצחים .  שתי הקבוצות איבדו סיכוי לסיים בין ארבע הראשונות ,  כשרעננה תסיים חמישית ובת ים שישית .  הקרב על המקום השלישי נותר פתוח ,  ועליו יתחרו עירוני קרית אתא והפועל כפר סבא .  ביום שלישי הקרוב יקבע מי תסיים שלישית ,  כשקרית אתא תשחק נגד מטה אשר וכפר סבא הרביעית תתמודד מול עירוני בת ים .
 בבית התחתון ניצחה מכבי הוד השרון בקלות 0:3 את האחרונה אליצור כרמיאל .  לידור אלמוג ואלי קלינשטיין הובילו את הוד השרון ל-24:26 ,  21:25 ו-23:25 .  במשחק הפכפך הרבה יותר ניצחה א.ס .  רמת השרון 2:3 את מ.ס .  עילבון .  המשחק היה צמוד כשבמערכה הראשונה ניצחה עילבון 23:25 ,  את השנייה ניצחה רמת השרון 24:26 .  את המערכה השלישית שוב ניצחה עילבון 23:25 ,  אך את השתיים הבאות רמת השרון ניצחה 19:25 ו-13:15 בדרך ל-2:3 .
 זה היה המחזור האחרון בבית התחתון ,  כשכעת תתמודדנה רמת השרון נגד אליצור כרמיאל ומכבי הוד השרון נגד עילבון בסדרות פלייאוף בשיטת הטוב משלוש ,  כשהמנצחות יבטיחו את מקומן בליגה גם בשנה הבאה ,  ואילו המפסידות תתמודדנה במפגש פלייאוף נוסף של הטוב משלושה ,  כשהמפסידה תרד ליגה .  בכל הסדרות ,  המשחק השלישי ,  אם ייערך כזה ,  יתקיים אצל הקבוצה שדורגה גבוה יותר בתום משחקי הבית התחתון .
 
כדורעף :  נשארנו רק עם הקרב על המקום השלישי
אחרי שהמקומות ראשון ושני נקבעו ,  נותר מאבק בין קרית אתא  ( שהפסידה 3:2 למכבי ת"א )  וכפ"ס  ( שהפסידה 3:1 למטה אשר ) 

