Live 10
ערוץ 10 ישדר בשידור חי את המופע Hope For Haiti ,  שארגנו ג'ורג' קלוני ו-MTV לגיוס תרומות לנפגעי רעש האדמה .  השידור יועבר במקביל מלוס אנג'לס ,  ניו יורק ,  לונדון והאיטי
ערוץ 10 ישדר בשעה 03:00 בלילה שבין שישי לשבת את המופע המוזיקלי  " Hope for Haiti ",  מופע גיוס התרומות למען נפגעי רעש האדמה בהאיטי שמארגנים רשת MTV וג'ורג' קלוני .  השידור יתקיים במקביל לשידור בארצות הברית ,  שם ישדרו כל הרשתות הגדולות את הספיישל במקביל וללא פרסומו .  בין הרשתות המשדרות ישנן ABC ,  CBS ,  NBC ,  FOX ,  CNN ,  BET ,  The CW ,  HBO ,  MTV ,  VH1 ועוד .  גם ערוץ 10 יעביר את הספיישל בן השעתיים ללא פרסומות .
 המשדר יועבר מלוס אנג'לס ,  ניו-יורק ,  האיטי ולונדון .  קלוני ינחה את השידור מלוס אנג'לס שם יופיעו סטיבי וונדר ,  כריסטינה אגילרה ,  ג'סטין טימברלייק ,  אלישיה קיז ,  שריל קראו ואחרים .  בניו יורק ינצח על השידור וויקלף ז'אן ולצדו ישתתפו ברוס ספרינגסטין ,  ג'ניפר הדסון ,  מרי ג'י בלייג' ,  סטינג ושאקירה .  בין האמנים בלונדון ניתן למצוא את קולדפליי ,  בונו וריהאנה .  מגיש CNN אנדרסון קופר יגיש דיווחי חדשות מהאיטי .
 כספי התרומות שייאספו יחולקו שווה בשווה ויועברו לחמשת ארגוני ההצלה אשר פעילים בימים אלו בהאיטי ,  בהם הצלב האדום ויוניצ"ף .
 
Live 10
ערוץ 10 ישדר בשידור חי את המופע Hope For Haiti ,  שארגנו ג'ורג' קלוני ו-MTV לגיוס תרומות לנפגעי רעש האדמה .  השידור יועבר במקביל מלוס אנג'לס ,  ניו יורק ,  לונדון והאיטי

