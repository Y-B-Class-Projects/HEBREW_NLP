אוהד כהן חתם לחצי שנה בהפועל חיפה
אחרי התקרית עם עמוס לוזון והפרידה המתוקשרת ,  שוער מכבי פתח תקוה ,  שויתר על חוזהו ,  הצטרף לאדומים בהעברה חופשית
שוער מכבי פתח תקוה אוהד כהן חתם הלילה  ( רביעי )  לחצי עונה עם אופציה לעונה נוספת בהפועל חיפה ומחר יעבור בבקרת התקציבים על מנת שיוכל לערוך את הופעת הבכורה שלו במשחק הבית נגד מכבי אחי נצרת .  על פי הסיכום ,  פתח תקוה לא תדרוש עליו דמי השאלה משום שהשוער הסכים לוותר על חוזהו בקבוצה .
 כזכור ,  כהן עזב את הקבוצה בעקבות תקרית חריפה בחדר ההלבשה של הקבוצה עם נשיא המועדון עמוס לוזון ובעקבות כך אף הודח מההרכב ,  כאשר במקומו הוחתם דרגוסלב יבריץ' .  כהן ,  שדרש תחילה חוזה לעונה וחצי ,  קיבל הבטחה להיות השוער הראשון של האדומים מהכרמל ,  כשהשוער הראשון עד כה ,  גליל בן שנן ,  יהפוך להיות שוער המשנה וייתכן ויעזוב .
 כהן בן ה-34 עזב את מכבי פתח תקוה בה שיחק בשש השנים האחרונות .  הפועל חיפה תהיה התחנה השישית שלו בקריירה כשבנוסף הוא שיחק בהפועל בית שאן ,  בית"ר ירושלים ,  הפועל פתח תקוה והפועל כפר סבא .
 
אוהד כהן חתם לחצי שנה בהפועל חיפה
אחרי התקרית עם עמוס לוזון והפרידה המתוקשרת ,  שוער מכבי פתח תקוה ,  שויתר על חוזהו ,  הצטרף לאדומים בהעברה חופשית

