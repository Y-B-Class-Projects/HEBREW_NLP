המחירים עולים :  מאזדה 3 ופורד פוקוס יתייקרו ב-4,000 שקל
בעקבות ביטול קבוצות שווי השימוש והנהגת שיטה רציפה לחישוב מס ,  כמעט כל מחירי המכוניות יעלו מה-1 ינואר
דלק מוטורס עדיין לא פרסמה את המחירונים ל-2010 ,  אך מנתונים ראשוניים שהגיעו ל-themarker מתברר כי המחירים יעלו במעט.מחירה של מאזדה 3 בגרסת 'אקטיב' המיועדת לציי רכב ,  יהיה 119 אלף שקל  ( לעומת 115 אלף שקל כיום )  ,  ומחירה של פורד פוקוס ברמת הגימור הבסיסית 'טרנד' יעמוד על 121 אלף  ( לעומת 117 אלף )  .  עוד מתברר כי מחירה של מאזדה 2 הקטנה ,  ברמת הגימור 'אקטיב' ,  יעלה ב-1000 שקל ויעמוד על 106 אלף שקל.השבוע ,  ב-1 ינואר 2010 ,  יבוטלו קבוצות שווי השימוש ותונהג שיטה רציפה לחישובו של המס .  לפי הערכות ,  המחירים של מכוניות רבות צפויים לעלות במעט ,  כדי לשפר המרווח בין מחיר המחירון למחיר המוזל בו נמכרות מכוניות הליסינג .  גם מחירן של המכוניות המאובזרות יותר המיועדות לשוק הפרטי ,  יעלה במעט ,  כדי לשמור על פער מחיר בינן לבין דגמי הליסינג.מותגים חזקים כמו מאזדה ,  פורד ,  יונדאי וטויוטה ,  צפויים להעלות מחירים ,  ומותגים הממוקמים נמוך יותר בטבלת המסירות כמו רנו ,  פיז'ו ,  קיה וסוזוקי ישמרו ,  לפי ההערכות בענף ,  על מחיריהם הנוכחיים.מדלק מוטורס נמסר בתגובה כי הם לא מפרסמים מחירים לפני 1 בינואר .
 
המחירים עולים :  מאזדה 3 ופורד פוקוס יתייקרו ב-4,000 שקל
בעקבות ביטול קבוצות שווי השימוש והנהגת שיטה רציפה לחישוב מס ,  כמעט כל מחירי המכוניות יעלו מה-1 ינואר

