2011 :  תכנית אובמה
בשנה הבאה ניאלץ להיפגש עם אתגרים קשים .  ארה"ב תעזוב את עיראק ,  איראן תגביר את השפעתה על עיראק ,  וקשה להאמין שאפשר יהיה למנות את עיראק כחלק מן המדינות הערביות המתונות .  גם מאפגניסטן יתחיל הצבא האמריקני לצאת ,  אך לא תהיה זאת יציאה מלאה .  אפשרות חלוקת אפגניסטן בין האזורים הנשלטים על ידי הטליבאן לבין האזורים האחרים תעמוד על הפרק .  ייתכן שזה יהיה הפתרון הגרוע פחות למדינה אומללה זאת .
 בדרום סודאן יתקיים ,  בראשית ינואר ,  משאל העם שתוצאתו צפויה מראש .  יימצא רוב גדול להתנתקות מן הצפון ,  אך קשה להאמין שהצפון יאפשר זאת .  אם אכן יסרב הצפון להכיר בתוצאות משאל העם ,  עלולה להתפתח שם מלחמה נוספת .  לבנון ממתינה להכרעת התובע מטעם האו"ם באשר לאחריות לרצח רפיק אל ? חרירי .  ברגע שתינתן ההכרעה ,  ובהנחה שהיא אכן תתייחס לאנשים מרכזיים בארגון חיזבאללה ,  עלול להתפתח עימות אלים מצפון לנו ,  שסכנתו העיקרית - השתלטות של חיזבאללה על לבנון .  רק זה עוד חסר לנו .
 המאבק על השימוש במי הנילוס הולך ומחריף .  שבע מדינות משתמשות בהם ,  אך למצרים ולסודאן יש זכות ל ? 85 אחוזים מן המים  ( על פי הסכם קולוניאלי בריטי מ ? 1929 )  וחמש המדינות האחרות מתקוממות נגד הנצחתו .  חורף שחון עלול להפוך את המחלוקת לעימות .
 איראן תמשיך במאמציה הגרעיניים ,  מתוך מטרה להגיע למצב שבו הכנת פצצה תהיה בהישג יד .  היא לא תייצר פצצה גם אם הדבר יהיה ביכולתה ,  וגם אם מאמציה לא יסוכלו .  ארה"ב תבקש להמשיך בסנקציות נגד איראן ,  ואף להחריפן .  קשה להאמין שסין ,  אשר רעבונה לנפט גדל משנה לשנה ,  תהיה מוכנה לתת לכך יד .  קשה להאמין שתתקיים פעולה אלימה נגד איראן .
 אירופה עומדת בפני החרפת המשבר הכלכלי .  במצב שכזה יכולתה המדינית נחלשת והולכת ,  והיא לא תמלא תפקיד מרכזי בזירה הבינלאומית .  מדינות ה ? BRIC  ( ברזיל ,  רוסיה ,  הודו וסין )  ימשיכו לעניין את המשקיעים בעולם וימשיכו לצמוח ,  אך אין שום סיכוי שיהיה בידיהן לקחת את המושכות להנהגת העולם .  ארה"ב יכולה להירגע - גם ב ? 2011 היא תישאר המעצמה היחידה בעולם .
 ואנחנו ?  סביר להניח כי הקואליציה הנוכחית לא תשרוד את השנה הבאה .  הקרעים בתוכה גדלים והולכים .  אי התקדמות מדינית תוביל ,  כנראה ,  לפרישת העבודה ,  ואילו התקדמות כזו או אחרת תוביל לפרישת ישראל ביתנו .  נתניהו יעשה מאמץ לקיים מראית עין של התקדמות מדינית ,  אך יסרב בכל תוקף לפרוש תוכנית מפורטת מצידו .  הוא יודע היטב שכל תוכנית שיציג לא תזכה לתמיכה אמריקנית או אחרת ,  בעוד תוכניתו של אבו מאזן היא ,  פחות או יותר ,  תוכנית קלינטון משנת 2000 ,  שהתקבלה על ידי העולם כולו .  מדינות נוספות יכירו במדינה הפלשתינית בגבולות 67' .  אחרי הכל ,  הדבר לא דורש מהן מאמץ גדול מדי ומאפשר להן אשליה של מעורבות מדינית .
 האם לאחר כישלון הפרק המדיני הנוכחי בינינו לבין הפלשתינים יחליט אובאמה להציג תוכנית משלו ,  כפי שרמזה הילארי קלינטון ?  יש לכך סבירות מסוימת .  האם תוכניתו תקרב את השלום ?  יש לכך סבירות נמוכה יותר .  האם לאחר שתפורסם תוכניתו ,  ינסה להוביל למימוש הפרק השני של מפת הדרכים ,  כלומר מדינה פלשתינית בגבולות זמניים ?  כנראה .
 
2011 :  תכנית אובמה
nan
