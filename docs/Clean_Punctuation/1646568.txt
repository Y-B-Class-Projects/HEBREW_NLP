הפועל פתח תקוה :  ראובן עובד רזה בחמישה ק"ג
הקשר הפתיע בבדיקה .  מחפוד לשחקניו : " במחצית הראשונה העפנו כדורים למעלה ,  אך בהמשך תרגמנו את המצבים לשערים "
 קשר הפועל פתח תקוה ,  ראובן עובד ,  הוריד כמעט חמישה קילו מאז הצטרף להפועל פתח תקוה ,  כך עולה מתוך נתונים שקיבל לידיו השבוע המאמן אלי מחפוד .  בצוות המקצועי ביקשו מהשחקן להפחית עוד ממשקלו כדי שיוכל לשפר אלמנטים נוספים במשחק . " יש לו חוזה חד כיווני ,  כל עוד הוא ימשיך להתנהג למופת הוא יישאר בהפועל פתח תקוה ",  אמר עליו חבר ההנהלה ,  תומר סיני . " הוא מתאמן פעמיים ביום ,  יש לו מאמן כושר אישי ,  אנחנו מאוד מרוצים ממנו .  הוא יישקל כל אימון מפני שהוא נמצא תחת משטר קפדני .  אנחנו לא מופתעים מהתוצאות המצביעות על הירידה במשקל ". 
מחפוד קיים היום  ( שלישי )  אסיפה בעקבות הניצחון על הפועל רעננה . " במחצית הראשונה שיחקנו פחות טוב ,  העפנו כדורים למעלה .  זה החלק הפחות טוב ",  אמר המאמן לשחקנים . " במחצית השנייה השתפרנו ,  השליטה עברה אלינו וטוב שתרגמנו את זה לשערים ".  פתח תקוה תפגוש ביום שני את הפועל רמת גן .  איברהים בסיט יהיה כשיר למשחק ואמור לפתוח ,  ג'ונתן אסוס ,  שכזכור הוצע לו לחתום על חוזה חדש עוד לפני שבועיים לאחר שהנהלת הקבוצה סיכמה עם השוער אוסטין אג'ידה לעונה הבאה ,  ייעדר בעקבות הרחקה .
 במועדון הודיעו ,  בהתאם לפרסומים בעבר ,  כי החוזה של אסי בוזגלו אינו בתוקף וכי הם מימשו את הסעיף שמאפשר להם להשתחרר מההסכם בינואר .
 
הפועל פתח תקוה :  ראובן עובד רזה בחמישה ק"ג
הקשר הפתיע בבדיקה .  מחפוד לשחקניו : " במחצית הראשונה העפנו כדורים למעלה ,  אך בהמשך תרגמנו את המצבים לשערים "
 
