טביב : " הקבוצה מתנהלת בצורה מצוינת "
 צ'קים לא חתומים ?  בעיות באישור רכש ?  מלחמות של גן ילדים ?  הבעלים של הפועל ת"א לא מבין על מה המהומה .  האדומים פנו לסמאקוב
בהפועל תל אביב מחפשים רגיעה אחרי מספר ימים סוערים בהנהלת הקבוצה ,  אך בינתיים הנתק בין הבעלים אלי טביב ומוני הראל נמשך מה שפוגע בניסיונות הקבוצה להתחזק מכיוון שבהנהלה לא יודעים האם טביב יהיה בכלל מוכן להשקיע בחיזוק והאם יאשר להוציא כסף מקופת המועדון .
 טביב סירב אתמול  ( שלישי )  בלילה להתייחס מארצות הברית לטענה כי הוא לא מאפשר להראל לשלם את חובות המועדון לספקים ולשחקנים כמו מהראן לאלה ושי אבוטבול ,  ולדרוש ערבות אישי מצד הראל באותם נושאים ,  אך הסכים לומר : " מבחינתי הכל בסדר והקבוצה מתנהלת בצורה מצוינת ".  על זה היום אצל האדומים אמרו : " אף אחד כבר לא מבין אותו ומה הוא רוצה ". 
בעניין החיזוק הציעה הפועל לרכוש כמחצית מכרטיסו של ולריקה גמאן בסכום של כ-600 אלף יורו והקבוצה הרומנית אוניברסיטה קראיובה הבטיחה להשיב לאדומים בשבוע הבא ,  אך אסור לשכוח כי הרומנים כבר הציבו תג מחיר של כמיליון וחצי יורו על גמאן ,  סכום אותו הציעה באזל השוויצרית .  אם תקבל הפועל תשובה שלילית ,  כפי שנראה כרגע ,  המועמד המוביל במקום גמאן הוא סמאט סמאקוב מאקטובה מקזחסטאן ,  אותה פגשו האדומים במוקדמות ליגת האלופות הקיץ .  האדומים כבר יצרו קשר עם השחקן ובימים הקרובים יחל משא ומתן .  
מי שעוד ממתין להתפתחויות לגבי הבלמים הוא יהודה חוטה שרוצה לעזוב לקבוצה אחרת אם ימשיך להיות הבלם הרביעי של הקבוצה .  חוטה ,  כמו הפועל ,  מקווה שכבר בימים הקרובים אחד הבלמים יגיע לסיכום עם המועדון ,  מה שיסלול את דרכו לעבור להפועל רמת גן ,  שכבר הביעה בו התעניינות .  בכל מקרה ,  מצב שבלם יוחתם רק ברגע האחרון עשוי להשאיר אותו בהפועל עד תום העונה .  
שחקני הקבוצה קיבלו היום מנוחה ומחר ישובו לאימונים לקראת המשחק מול הפועל חיפה .  השינויים הצפויים בהרכב הם חזרתו של וואליד באדיר למרכז ההגנה .  גליל בן שנן אמור להחליף בשער את וינסנט אניימה ,  ששוהה בחתונת אחיו בניגריה .  גם אביחי ידין אמור לשוב להרכב ולפתוח במקום סלים טועמה ,  בעוד מצבו של איתי שכטר יתברר רק מחר כשאז יוחלט אם לשלבו במשחק או לתת לו מנוחה נוספת .
 
טביב : " הקבוצה מתנהלת בצורה מצוינת "
 צ'קים לא חתומים ?  בעיות באישור רכש ?  מלחמות של גן ילדים ?  הבעלים של הפועל ת"א לא מבין על מה המהומה .  האדומים פנו לסמאקוב

