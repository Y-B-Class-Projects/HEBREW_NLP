ליגת העל :  הפועל חולון ניצחה את מכבי ראשל"צ 85:87
חולון הגיעה בהרכב חסר לראשלצ ,  אך הציגה משחק לחימה בראשותו של רוט ,  ונהנתה מסל ניצחון של פאוול כדי לנצח 85:87
שעה לפני פתיחת המשחק בין מכבי ראשון לציון להפועל חולון הערב  ( שני )  היה נדמה שההתמודדות בין השתיים תהיה מעט חד צדדית .  אחרי הכל ,  חולון שסובלת מבעיות כלכליות רבות ,  חסרה את כוכבה הגדול ,  ג'יימי ארנולד כמו גם את בריאן טולברט ששוחרר ,  ושחקן אחר שלה ,  רוברט היית הגיע רק היום בצהריים בטיסה מארצות הברית .  אלא ששחקניו של דני פרנקו הוכיחו לא בפעם הראשונה העונה שהם לא מוותרים בקלות ,  שהם קשוחים ושיש להם הרבה לב ,  שלא יכול להיעלם ,  גם לא עם חסרונם של שחקנים .  מורן רוט הוביל את הקבוצה לניצחון ענק 85:87 ,  וקינח עם אסיסט נהדר לקאסיב פאוול שקלע עם הבאזר את סל הניצחון .  
חולון חיפתה על חסרון השחקנים בסגל שלה עם הרבה התלהבות בפתיחת המשחק ,  עלתה ליתרון 7 מהיר בזכות משחק מצויין של מורן רוט .  ראשון נראתה אבודה בהתקפה ,  ונותרה קרובה רק בזכות משחק לחימה נהדר של מיטשל ,  ובעזרת נקודות ראשונות של סוואן שהביאו אותה אל המחצית בשיוויון .  בדיוק כפי שקרה להם לא אחת העונה ,  הנפילה המנטלית של שחקניו של פרנקו הגיעה ברבע השלישי ,  בעוד סוואן ואורלנד ניצלו זאת כדי לצלוף שלשה פנויות .  רוט הוכיח שהוא מנהיג גדול כשהחזיר במו ידיו את קבוצתו ליתרון עמוק ברבע האחרון .  מגי כבר שם את ראשון בעמדת ניצחון אבל לא קיבל שריקה לעבירה 5 שניות לסיום ,  וחולון ניצלה זאת כדי לרשום ניצחון על הבאזר ,  מסל של פאוול .
 מכבי ראשון לציון פתחה בחמישייה עם דווין מיטשל ,  ניצן חנוכי ,  ריימר מורגן ,  ארון מגי ואייל שולמן .  הפועל חולון עלתה בחמישייה את מורן רוט ,  רוברט היית ,  ניר כהן ,  קאסיב פאוול וריץ' מלצר .  מורן רוט פתח מצויין את המשחק עבור האורחים והריץ את חולון ליתרון מהיר של 3:8 .  סוואן קיבל דקות ראשונות בשורות ראשון ,  אבל חולון המשיכה לרוץ ועלתה ליתרון 7 .  מיטשל הצליח להחזיר מעט את ראשון ,  ובשלשה על הבאזר קבע פיגור 24:19 בסיום הרבע הראשון .  המארחים עלו חדים יותר לרבע השני ,  ושלשה של טאקר צימקה ל-29:28 בלבד .  בן דוד עלה ונתן הרבה אנרגיה לחולון ,  שחזרה ליתרון 5 .  אורלנד צימק בג'אמפ ,  אבל את אקורד הסיום של המחצית נתן אייזאה סוואן ,  שרשם נקודות בכורה בקבוצה עם שלשה ענקית על הבאזר שקבעה שיוויון 43:43 במחצית .
 שתי הקבוצות התקשו למצוא את הטבעת בפתיחת הרבע השלישי ,  אבל רוט הוציא את חולון ראשון מהקיפאון עם סל ועבירה שקבע יתרון 45:51 .  דווקא אז נתקעו האורחים ,  איבדו שני כדורים ושתי שלשות של אורלנד יחד עם אחת של סוואן יצרה ריצת 0:10 וקבעה יתרון מקומי ,  56:62 .  חולון נעשתה מתוסכלת ,  והיית הגיב לעבירה חזקה של אורלנד כשדחף אותו אל הפרקט .  ראשון ניצלה זאת וירדה ביתרון 61:67 בסיום הרבע השלישי .  את הרבע האחרון פתח סוואן עם גג ענק על סטולרו ,  אבל רוט לא ויתר על המשחק ,  ויחד עם פאוול צימק ל-2 בלבד .  
שלשה של אורלנד הובילה ליתרון 74:80 ,  אבל רוט שוב העניש בחדירה טובה ושלשה שקבעה 82:83 לאורחים .  מגי הפך את התוצאה עם סל ועבירה ,  והוסיף גם גג ענק על רוט ,  אבל הרכז של חולון עשה את העבודה מהקו .  מגי חדר לסל וסחט עבירה אבל השופטים לא שרקו ,  ו-2.5 שניות לסיום הלכה חולון אל רוט ,  שמצא את קאסיב פאוול מתחת לסל ,  והאחרון קלע סל ניצחון בבאזר ,  כדי לקבוע ניצחון ענק לחולון .
 קלעו לחולון :  רוברט היית 27  ( 9 ריבאונדים )  ,  מורן רוט 25  ( 8 אסיסטים ,  3 חטיפות )  ,  קאסיב פאוול 13  ( 6 מ-8 ל-2 )  ,  ריץ' מלצר 11  ( 3 מ-13 מהשדה ,  11 ריבאונדים )  ,  עמית בן דוד 6 ו-5 ריבאונדים ,  עידו סטולרו 3 ,  ניר כהן 2 .
 קלעו לראשל"צ :  דווין מיטשל 21  ( 9 מ-13 מהשדה ,  12 ריבאונדים ו-6 אסיסטים )  ,  ארון מגי  ( 10 ריבאונדים ,  6 איבודים )  ודארל טאקר 15 נקודות כל אחד ,  אייזאה סוואן 14  ( 4 מ-4 ל-2 ,  2 מ-8 לשלוש ,  4 אסיסטים )  יהוא אורלנד 12  ( 2 מ-7 לשלוש )  ,  ניצן חנוכי 8 ,  ריימר מורגן ואייל שולמן שותפו אך לא קלעו .
 
ליגת העל :  הפועל חולון ניצחה את מכבי ראשל"צ 85:87
חולון הגיעה בהרכב חסר לראשלצ ,  אך הציגה משחק לחימה בראשותו של רוט ,  ונהנתה מסל ניצחון של פאוול כדי לנצח 85:87

