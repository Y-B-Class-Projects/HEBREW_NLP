25 דקות המתנה לשירות הלקוחות של HOT ;  עשר דקות ב-yes
ב-HOT טוענים כי העומס נובע מהטמעת מערכת שירות הלקוחות החדשה ,  מה שאומר שהבעיה נמשכת כבר יותר משבוע
גם היום נמשכו העומסים במוקדי שירות הלקוחות בחברות הטלוויזיה הרב ערוצית ו-yes .  בדיקת themarker העלתה כי מי שחפץ לדבר עם נציג מוקד שירות הלקוחות של hot נאלץ להמתין לא פחות מ-25 דקות ,  זאת לעומת 10 דקות בשירות הלקוחות של yes.הסיבה המרכזית לעומסים המתמשכים היא לקוחות שבחרו לנצל את חלון ההזדמנויות להתנתק מהחברות ללא תשלום קנס ,  זאת עקב הורדת ערוץ הולמרק מהאוויר ומחבילת הבסיס .  בגלל הסרת הערוץ ,  ניתן יהיה להתנתק מחברות הכבלים והלוויין ללא קנס עד ל-9 ינואר  ( yes )  או 12 ינואר  ( hot )  .  כך הודיעה מועצת הכבלים והלוויין בשבוע שעבר.בעוד שב-yes מתנצלים על אי הנוחות הנגרמת ללקוחות ולא מכחישים כי מדובר במתנתקי הולמרק ,  ב-hot טוענים כי מדובר בהמתנה ארוכה בשל הטמעת מערכת שירות לקוחות חדשה  ( crm )  .  למעשה ,  החברה טוענת כי ההמתנה במוקדים נובעת מבעיה שעליה נכתב ב-themarker כבר לפני שבוע.לטובת הממתינים בטלפון לניתוק נזכיר כי חברות התקשורת מחויבות לנתק את הלקוחות תוך 24 שעות גם אם הפנייה נעשתה באמצעות פקס או דוא"ל .  מספר הפקס למתנתקי yes הינו 09-7616193 ועבור מתנתקי hot הינו 1-801-700-701.ערוץ הולמרק יוסר משידורי החברות בתאריך 28 בדצמבר  ( מחר )  .  מדיניות הרגולטור בעניין זה אוסרת על החברות לגבות דמי יציאה ממנוי דיגיטלי אשר נמצא במבצע הכולל תקופת התחייבות ,  אם המנוי ביקש להתנתק מהחברה בשל הסרת הערוץ .  הרגולטור קובע כי על המבקש להעביר את בקשתו עד 30 יום ממועד ההסרה.מחברת yes נמסר בתגובה : " אכן אנו חווים עומסים גדולים מהרגיל .  אנו מתנצלים על זמני ההמתנה הארוכים ".  מחברת hot נמסר בתגובה : " העומס במוקדי השירות נובע מהעלאת מערכת ה-customer relation management ,  כחלק משדרוג כולל של מערכות ה-it בחברה ". 

25 דקות המתנה לשירות הלקוחות של HOT ;  עשר דקות ב-yes
ב-HOT טוענים כי העומס נובע מהטמעת מערכת שירות הלקוחות החדשה ,  מה שאומר שהבעיה נמשכת כבר יותר משבוע

