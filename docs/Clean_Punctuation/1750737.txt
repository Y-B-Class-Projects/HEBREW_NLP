שכונות דרום ת"א-יפו על מפת הנדל"ן
בעסקה שנחתמה באחרונה בשכונת עג'מי ביפו נמכר מגרש ל-20 יחידות דיור ב-12 מיליון שקל .  מגרש ל-100 דירות בשכונת פלורנטין בתל אביב צפוי להימכר ב-30 מיליון שקל 
שתי עסקות לרכישת מגרשים המיועדים לבנייה רוויה בשכונות פלורנטין בתל אביב ושכונת עג'מי ביפו ,  האחת כבר הושלמה והשנייה במגעים מתקדמים ,  משקפות מחירים שונים עבור קרקע ליחידת דיור - תולדה של הערכת השוק את הפוטנציאל השונה של המיקומים .  
ל-TheMarker נודע כי מגרש בשטח 1.1 דונם בשכונת עג'מי ביפו ,  המיועד להקמת 20 דירות ,  נמכר באחרונה ב-12 מיליון שקל .  מחיר העסקה משקף סכום של 600 אלף שקל עבור קרקע ליחידת דיור .  
את המגרש ,  הכולל שתי חלקות בשטח 590 מ"ר ו-520 מ"ר הממוקמות בחלקה הדרומי של שכונת עג'מי ,  רכשו יזמי הנדל"ן יקי שחר וחן רייך .  השניים עזבו לפני כשנה את קבוצת חנן מור והקימו את חברת רייך-שחר העוסקת ביזמות נדל"ן .  
על הקרקע ברחוב שם הגדולים ביפו יוקמו שני בנייני מגורים בני ארבע קומות כל אחד ,  ועשר דירות בכל בניין .  הדירות יכללו שלושה-חמישה חדרים ,  דירות גן ופנטהאוזים .  מחיר דירת ארבעה חדרים בפרויקט יחל ב-1.6 מיליון שקל .  
עסקה אחרת שעומדת להיחתם בימים הקרובים נוגעת לקרקע בקצה שכונת פלורנטין .  קבוצת לב העיר ,  בבעלות האחים יניב ויובל רוזיו ואיש העסקים מוריס גורקן ,  נמצאת במגעים מתקדמים לרכישת מגרש בן 2 דונם ברחוב סלמה תמורת 30 מיליון שקל .  
על פי התכנון ,  ייבנו 100 דירות בשישה מבנים סביב חצר פנימית .  הפרויקט כולל חניון תת-קרקעי וחזית מסחרית .  בפרויקט יוקמו דירות שניים-שלושה חדרים בכ-16 אלף שקל למ"ר .  העסקה משקפת מחיר של 300 אלף שקל עבור קרקע ליחידת דיור ,  כמחצית ממחיר היחידה בשכונת עג'מי .  
זוהי עסקה שנייה של קבוצת לב העיר בדרום תל אביב בחודשים האחרונים .  לפני כחודשיים השלימה החברה רכישת קרקע לבניית 54 דירות במתחם ניסקו בפלורנטין תמורת 23 מיליון שקל .  
גם כאן ,  קידמה עיריית תל אביב שינוי ייעוד ,  וכיום יש תוכנית בניין עיר חדשה  ( תב"ע )  לבניית בניין בן חמש קומות .  במקרה זה ,  מחיר העסקה משקף 425 אלף שקל עבור קרקע ליחידת דיור ,  בין היתר בשל מיקומו של המגרש ברחוב בן עטר ,  האטרקטיבי יותר מרחוב סלמה הסמוך .  

שכונות דרום ת"א-יפו על מפת הנדל"ן
בעסקה שנחתמה באחרונה בשכונת עג'מי ביפו נמכר מגרש ל-20 יחידות דיור ב-12 מיליון שקל .  מגרש ל-100 דירות בשכונת פלורנטין בתל אביב צפוי להימכר ב-30 מיליון שקל 

