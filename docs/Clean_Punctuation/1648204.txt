ועדת אקשטיין :  להרחיב את תכנית ויסקונסין
ועדה משותפת למשרדי הממשלה והארגונים הכלכליים הבכירים ,  בראשות פרופ' צבי אקשטיין ,  המליצה להרחיב את תכנית אורקות לתעסוקה לאזורים נוספים בארץ .  ההמלצות הסופיות יגובשו לאחר פסח הקרוב
יש להרחיב את  " אורות לתעסוקה "   ( תוכנית ויסקוניסין )  מעבר לארבעת האיזורים בהם היא פועלת כיום ולהחיל את מס ההכנסה השלילי על פני כל הארץ .  כך ממליצה ועדה משותפת למשרדי הממשלה והארגונים הכלכליים הבכירים ,  בראשות פרופ' צבי אקשטיין ,  המשנה לנגיד בנק ישראל .  מדובר בהמלצות ביניים ,  שכן ההמלצות הסופיות יגובשו לאחר פסח הקרוב .   הוועדה גם ממליצה שמשרדי הפנים והתמ"ת יגבירו את המאמץ לצמצם את מספר העובדים הזרים בישראל שמספרם כיום כרבע מיליון  ( כולל עובדים חסרי רישיון עבודה )  .  עוד מציעה הוועדה לקבוע במשרד התמ"ת משרה בכירה חדשה :  ממונה על עבודה והון אנושי ,  שיציב יעדים להגברת התעסוקה ולצמצום במימדי העוני בישראל ,  כך שהם ישתוו למדינות OECD .  בין היתר ,  האיש יציע דרכים להגברת ההשתלבות בשוק העבודה של אוכלוסיות שונות ,  כגון תושבי איזורי פיתוח ,  חרדים וערבים .  לצדו של הממונה תפעל יחידת מחקר .  
שר התמ"ת ,  בנימין בן אליעזר ,  שמינה את הוועדה באוגוסט 2009 ,  אמר : " נושא התעסוקה מדיר שינה מעיניי ".  לדבריו , " לפעמים נדמה שהרגיעה היחסית בשוק העבודה מסמלת את סוף המשבר ,  אבל אז מגיע מפעל שחרב הפיטורים מאיימת על עובדיו ,  והדבר מזכיר לנו שעדיין לא הסתיימה ההתמודדות עם המשבר הכלכלי והשלכותיו על המשק ".  עוד אמר כי בלימת גלי הפיטורים עומדת בראש סדר העדיפות של משרדו , " עד שיסולקו כל המכשולים ".  
הוועדה ממליצה שהממשלה תציב יעדים בתחום התעסוקה ובתחום צמצום מימדי העוני ,  כפי שהיא מציבה בתחום האינפלציה והגירעון בתקציב .  היעדים אותם היא מציעה :  תוספת של 30 אלף עובדים למעגל בתעסוקה מדי שנה ב-10 השנים הקרובות ,  מעבר לגידול הטבעי בתעסוקה והגדלת התוצר הלאומי ב-1.5% .  
כדי לצמצם את היקפי העוני ,  הוועדה מציעה להגיע להגדלת ההכנסה הריאלית נטו למשפחות המצויות בחמישון התחתון עד שנת 2020 בשיעור של 2% בשנה .  כלומר ,  תוספת בסך כ-1,000 שקל בחודש ,  שהם כשליש מההכנסה הקיימת .  שתי ההמלצות בנוגע להגברת התעסוקה וצמצום העוני מבוססים על השוואת שיעורי התעסוקה בישראל לאלה שבמדינות ה-OECD ,  הארגון אליו צפויה ישראל בקיץ הקרוב .  
כדי להגביר את השתלבותן של האוכלוסייה החרדית והערבית בשוק העבודה הישראלי ,  מוצע לקבוע יעד משנה ,  ששני מגזרים אלה יהוו 40% מהתוספת המתוכננת של עובדים למעגל התעסוקה .  מגזר האוכלוסיות המוגבלות פיסית ונפשית יתרום 10% מתוספת העובדים ו-40% הנותרים יגיעו ממגזרי החברה האחרים ,  כגון אנשי הקבע הפורשים לפנסיה תקציבית .  
פרופ' אקשטיין אמר שיישום המלצות אלה בעניין התעסוקה ומימדי העוני ,  יביא להעלאת רמת החיים של מגוון קבוצות באוכלוסייה בישראל , " כך שפירות הצמיחה יתחלקו בין כלל העובדים במשק ".  
בוועדת אקשטיין חברים ראש המועצה הלאומית לכלכלה ,  פרופ' יוג'ין קנדל  ( ממלא מקום היו"ר )  ,  מנכ"ל הביטוח הלאומי אסתר דומיניסיני ,  מנכ"ל התמ"ת שרון קדמי ,  מנכ"ל האוצר חיים שני ,  הממונה על התקציבים באוצר אודי ניסן ,  נציג משרד המשפטים עו"ד שי סומך ,  מנכ"ל שירות התעסוקה יוסי פרחי ,  יו"ר אגף הפנסיה בהסתדרות זאב חושינסקי ,  יו"ר הסתדרות עובדי המדינה אריאל יעקובי ,  נשיא התעשיינים שרגא ברוש ,  התעשיין ישראל מקוב ,  פרופ' גיא מונדלק ,  מנכ"ל תב"ת פרופ יוסף תמיר ,  ראש המרכז היהודי- עברי ד'ר פייסל עזאייזה ,  פרופ' ג'וני גל וד"ר אנליה שלוסר

ועדת אקשטיין :  להרחיב את תכנית ויסקונסין
ועדה משותפת למשרדי הממשלה והארגונים הכלכליים הבכירים ,  בראשות פרופ' צבי אקשטיין ,  המליצה להרחיב את תכנית אורקות לתעסוקה לאזורים נוספים בארץ .  ההמלצות הסופיות יגובשו לאחר פסח הקרוב

