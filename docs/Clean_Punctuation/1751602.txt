חרדים בהיי-טק :  עובדים - ומרוויחים פחות
בחינת טבלאות השכר בשוק ההיי-טק מגלה כי שכרם של אנשי התוכנה החרדים נמוך בעד 25% מעמיתיהם החילונים . " המיתוג של חרדים כעובדי 'לואו קוסט'  ( עלות נמוכה )  ברור ומקובע בשוק "
 מבט חטוף על הטבלאות המשוות בין שכרם של עובדים חרדים בתחום ההיי-טק לזה של עמיתיהם החילונים יגרום לכל אדם בעל רגישות חברתית מינימלית לזנק מכיסאו בתרעומת .  אלא שהמצב מורכב יותר ממה שנדמה .  
משכורות החרדים המועסקים בהיי-טק מתחלקות לשניים :  אלה הנמוכות ממחיר השוק ,  ואלה הנמוכות עוד יותר .  מתברר שכאשר חרדי או חרדית מגיעים לראיון עבודה פרטני  ( לא כחלק מקבוצה )  ,  יורד שכרם ההתחלתי ב-15%-25% לעומת חילוני המגיע לראיון עבודה לאותו תפקיד .  הדבר מנוגד כמובן באופן מוחלט לכל חוקי העבודה ,  ובית משפט היה מכריז על המעסיק כמפלה על רקע דתי ,  אבל המקל הזה כנראה לא מספיק מרשים .  
מצבם של עובדי ההיי-טק החרדים המועסקים בחברות חילוניות עוד טוב יחסית לעובדי ,  ובעיקר עובדות ,  ה"חממות "  - מרכזים שהוקמו עבור האוכלוסייה החרדית ,  שנמצאים קרוב למקומות מגוריהם  ( בביתר עלית או בית שמש ,  לדוגמה )  ושמספקים עבודה לבודקות תוכנה או מתכנתות .  שכרן של עובדות אלה נמוך בשליש ,  ולעתים במחצית ,  מהשכר של עובדים במשרות דומות בשוק החילוני .  
דוגמה עכשווית מהשטח עשויה להמחיש את המצב :  שני מועמדים לעבודה בחברה גדולה עתידים למלא אותו תפקיד .  החילוני מקבל הצעת שכר שנעה בין 15 אלף ל-18 אלף שקל בחודש ,  בעוד שלחרדי מציעים רק 11 אלף שקל .
 למה זה קורה ?   " המיתוג של חרדים כעובדי 'לואו קוסט'  ( עלות נמוכה )  ברור ומקובע בשוק ",  אומר חיים ארבל ,  מנהל יחידת ההשמה הטכנולוגית בחברת מנפאואר בראשית . " לא מעט מעסיקים מתקשרים ומבקשים בלשון נקייה 'עובדים שיסייעו להם בהפחתת עלויות' .  כיום ,  עובדים חרדים בהיי-טק הם עובדים זולים ",  מספר ארבל ,  שיותר מפעם אחת שמע את המשפט המביך ממעסיקים : " למה דרישות השכר שלו גבוהות כל כך ,  הוא הרי חרדי ".  
האם רק המעסיק האכזר הוא האשם בניצול הציני של רצון החרדים לצאת לעבוד ?  מתברר שלא .  גם לעובדים החרדים עצמם יש חלק בהתקבעותו של השכר הלא-שיוויוני .  חוסר הביטחון שלהם ביכולותיהם המקצועיות ,  החשש מהשוק התחרותי והרצון העז לזכות במשרה גורמים להם פעמים רבות להוריד במו ידיהם את מחירם אל מתחת למחיר השוק .  
עוד סיפור אמיתי :  ישב איש תוכנה חרדי ,  שכבר הרוויח 20 אלף שקל בתפקידו הקודם ,  מול מעביד פוטנציאלי בראיון עבודה וביקש רק 15 אלף שקל .  האם אינו מכיר את מחירי השוק ?  האם שכח פתאום כמה הרוויח בעבר ?  לא ולא .  
מה שעובר כיום על חרדים בשוק העבודה החילוני דומה מאוד לתהליכים שעברו ,  ועדיין עוברים ,  על נשים בסביבת עבודה גברית :  תחושת הנחיתות הנובעת מאי הכרת הקודים השולטים גורמת לך לחוש כה מבוהל וקטן ,  עד כי אתה נכשל שוב ושוב במעמד שאנשים אחרים עומדים בו בכבוד - כמו ראיון עבודה ודרישות שכר .  חרדים לא מעזים עדיין לבקש את מה שאולי מגיע להם .  הם רוצים להיות אטרקטיביים ומוכנים להסתפק בפחות .  רוב המעסיקים לא יהיו כה נדיבים עד שיתעקשו לשלם יותר .  
הפתרון טמון במודעות וסבלנות .  שוק ההיי-טק כבר גילה את היכולות של המגזר החרדי ,  והדרישה לעובדים אלה גוברת .  עם חלוף הזמן יתבסס הביטחון העצמי של עובדים ועובדות מוכשרים שלא יסכימו להתפשר עוד על שני-שליש או חצי משכורת .  מה יקרה אז לחממות הזולות המתחרות במתכנתים ממדינות עולם שלישי ?  ימים יגידו ,  אבל לכל הטוענים כי הן ייהפכו לא תחרותיות בשל השכר הגבוה ,  נזכיר רק כי זו תמיד היתה גם הטענה נגד שכר זהה לנשים .  ערכים הם עסק יקר ,  ושוויון הוא היקר ,  תרתי משמע ,  מבין כל הערכים .
 
חרדים בהיי-טק :  עובדים - ומרוויחים פחות
בחינת טבלאות השכר בשוק ההיי-טק מגלה כי שכרם של אנשי התוכנה החרדים נמוך בעד 25% מעמיתיהם החילונים . " המיתוג של חרדים כעובדי 'לואו קוסט'  ( עלות נמוכה )  ברור ומקובע בשוק "
 
