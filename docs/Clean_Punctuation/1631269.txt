החקיקה החדשה תחסל חברות פורקס רבות 
BenchMarker
 >  >  כמעט עשר שנים חלפו מאז שנולד ענף הפורקס בישראל - אך רק ביום ראשון האחרון אישרה הממשלה הצעת חקיקה להסדרת פעילותו ,  שיזמה רשות ניירות ערך .  בענף הפורקס פעילות כיום כ-25 חברות ,  שאחראיות על עסקות מט"ח בהיקף של מיליארדי דולרים בשנה .  הפורקס נחשב לאחד הענפים הפיננסיים המסוכנים והבעייתים שקמו בישראל ,  אך בהיעדר רגולציה ועם ציבור גדול ותמים שמחפש כסף קל - העסקים בחברות הפורקס פורחים .  ביולי האחרון הגישה רשות ניירות ערך טיוטת חקיקה לקראת קריאה ראשונה בכנסת - ומשום מה המנהלים בענף בירכו על כך . " שוק מוסדר ודרישה להון עצמי יעשו רק טוב ,  מפני שהדבר ימנע מגורמים אחרים להיכנס לשוק ",  אמר אז רפי כהן ,  מנכ"ל מט"ח 24 .  משה וסרמן ,  מנכ"ל איזי פורקס ,  הוסיף באותה הזדמנות כי רגולציה היא דבר מבורך וחשוב גם לצרכנים .  נכון שהחקיקה בענף תעשה טוב ללקוחות ,  אבל ספק רב אם היא תועיל לשורת הרווח הבשרנית של חברות הפורקס - וייתכן אף שתגרום לרעידת אדמה בענף .  למשל ,  האתר forex magnates ,  המתמחה בפרשנות שוק המט"ח העולמי ,  טוען כי הסדרה רגולטורית תגרור שינויים דומים לאלה שהתרחשו בארה"ב ,  שם פחת מספר חדרי עסקות המט"ח ב-60% בתוך שלושה חודשים .  מנהלים בכירים בענף המקומי מספרים כי בשל הרגולציה צפויות להיסגר חברות פורקס רבות - ויכול להיות שטוב שכך .  טיוטת החקיקה מציבה לגופים דרישות בסיסיות והגיוניות לגבי מתן השירותים בתחום :  דרישות להון עצמי מינימלי וחשיפת הסיכונים הטמונים בפעילות .  ועדיין ,  חברות רבות עשויות להתקשות לעמוד בתנאי סף כאלה .  כעת נשואות העיניים לכנסת ולטיפול בעניין ,  שמתנהל כבר יותר מחמש שנים .  ב-2004 מינה יו"ר רשות ניירות ערך דאז ,  משה טרי ,  את ועדת פרוקצ'יה ,  שייעצה לבחון את פעילותן של זירות חלופיות למסחר בניירות ערך - בין השאר של חברות הפורקס .  בפברואר 2006 פירסמה הוועדה את מסקנותיה והדגישה כי יש צורך דוחק בהסדרת ענף הפורקס ,  אך רק ביולי 2009 הוגשה טיוטת החקיקה .  בזמן זה מתפתים לפעול בתחום משקיעים נוספים ,  ללא רקע או ניסיון ,  שמגדילים את מעגל המפסידים ומדגישים שוב את הצורך בחקיקה .
 
החקיקה החדשה תחסל חברות פורקס רבות 
BenchMarker

