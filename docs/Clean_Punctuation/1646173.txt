אודי ניסן :  הוצאות הממשלה הגיעו לרמה הרצויה - אפשר להתחיל להגדיל התקציב
מעתה ייקבע גודל התקציב לפי רמת החוב וקצב הצמיחה במשק - מה שעשוי להגביל את הפחתת המסים .  לדברי ראש אגף התקציבים ,  התקציב צפוי לגדול ב-2.5 מיליארד שקל ב-2011-2012
 >  >  ראש אגף התקציבים במשרד האוצר ,  אודי ניסן ,  מגדיר את הודעת משרד האוצר אתמול ,  על שינוי הכלל לפיו ייקבע תקציב המדינה :  מהפכה .  לדברי ניסן ,  המשמעות של הכלל החדש היא הרחבה של מסגרת התקציב - לאחר 25 שנים בהן האוצר הנהיג מדיניות ברורה של צמצום התקציב - לאחר שישראל השלימה את המשימה של הקטנת ההוצאה הממשלתית לגודל הרצוי .  מעתה ,  אין יותר צורך להקטין את שיעור הוצאה ,  דבר שיאפשר בפועל להגדיל את ההוצאה התקציבית מדי שנה . " שר האוצר ",  אמר ניסן , " הוביל את ההבנה שאנחנו נמצאים במקום אחר מזה שהיינו בו לפני חמש שנים ,  ושהקצב המהיר של הורדת הוצאות הממשלה מיצה את עצמו ".  שר האוצר יובל שטייניץ ,  בהסכמה עם משרד ראש הממשלה ,  בנק ישראל והמועצה הלאומית לכלכלה ,  החליט אתמול לאמץ כלל פיסקלי חדש ,  שלפיו ייקבע גודל התקציב השנתי .  הכלל ,  שהוצע במקור על ידי המועצה הלאומית לכלכלה בתקופה של היו"ר מנואל טרכטנברג ,  מושפע מגודלו של התקציב מחוב המדינה ומקצב הצמיחה .  למעשה ,  הכלל הוא הכפלה של קצב הצמיחה הממוצע בעשור האחרון  ( פוטנציאל הצמיחה )  בשיעור החוב של המדינה ביחס ליעד החוב הרצוי - יעד של חוב שהוא 60% מהתוצר ,  כפי שנקבע באמנת מאסטריכט .  ככל שהחוב יתקרב ליעד החוב של 60% ,  ניתן יהיה להגדיל את התקציב מדי שנה בשיעור קרוב יותר לזה של פוטנציאל הצמיחה .  אם וכאשר תגיע ישראל ליעד של 60% חוב ,  או אז יוכל התקציב לגדול במלוא קצב הצמיחה .  המשמעות היא ,  שבמקום הגדלה של התקציב מדי שנה ב-1.7% ,  התקציב יכול לגדול מדי שנה ב-3% ,  ב-4% ואף ב-5% .  יעד הגדלת התקציב החדש הוצג אתמול לראש הממשלה ,  ועקרונית הוא מקובל עליו .  בתקציב 2011-2012 ,  יעד ההוצאה הוגדל מ-1.7% ל-2.6% .  ניסן מגלה כי מדובר בתוספת של 2.5 מיליארד שקל בכל שנה .  התוספת לתקציב תיועד בעיקר למימון תוכנית התחבורה של ראש הממשלה ,  וכן להגדלת התקציבים בתחומי החינוך ,  ההשכלה הגבוהה והרווחה .  לדברי ניסן ,  הכלל החדש הוא בעליל מרחיב יותר מהכלל הקיים ,  והוא יאפשר לתת יותר שירותים ציבוריים - זאת לאחר שקיצוצי התקציב ב-25 השנים האחרונות הביאו את ישראל לגודל ממשלה רצוי - גודלה של הממשלה כיום הוא כ-42% מהתוצר ,  בדומה לממוצע המערבי . " ככל שתקרב ליחס חוב תוצר הרצוי נוכל להגדיל את ההוצאה הציבורית יותר ,  וזה אומר שניתן יהיה להשקיע יותר בהון פיסי ,  הון אנושי ורווחה ".  יעדי הגירעון בתקציב הדו-שנתי הקיים נותרו הדוקים למדי - 3% ב-2011 ו-2% בלבד ב-2012 .  תוכנית זאת מביאה בחשבון כבר את הירידה הצפויה בשיעור המס בשנתיים הקרובות .  עם זאת ,  יש לציין כי היעד החדש מציב את הגרעון ,  וכנגזרת ממנו את החוב הממשלתי ,  בראש סדר העדיפויות .  המשמעות היא שיעד המסים יהיה כפוף לעמידה ביעד החוב .  תוכנית הפחתת המסים של ראש הממשלה ,  כלומר ,  תהיה מותנית בצמיחה ובקצב ירידת החוב .  עם זאת ,  ההערכה היא כי די יהיה בצמיחה סבירה של 4% ,  החל מ-2012 ,  כדי לאפשר את המשך הפחתת המסים .  שטייניץ אמר אתמול : " הכלל הפיסקלי החדש ,  לקביעת תקציב השנה הבאה ,  יאפשר שילוב נכון בין השאיפה לשפר את השירותים הממשלתיים ואת התשתיות בהתאם לצמיחה במשק ,  יחד עם הצורך לשמור על משמעת פיסקלית ברורה ומוגדרת מראש והקפדה על הקטנת רמת החוב הלאומי לממדים סבירים שישרתו את החוסן הלאומי והכלכלי לאורך זמן .  יחד מהווים שני הצעדים מהפכה של ממש בדרך שבה הממשלה מנהלת את כלכלת ישראל ואת תקציב המדינה ". 

אודי ניסן :  הוצאות הממשלה הגיעו לרמה הרצויה - אפשר להתחיל להגדיל התקציב
מעתה ייקבע גודל התקציב לפי רמת החוב וקצב הצמיחה במשק - מה שעשוי להגביל את הפחתת המסים .  לדברי ראש אגף התקציבים ,  התקציב צפוי לגדול ב-2.5 מיליארד שקל ב-2011-2012

