רופאים ברמב"ם : " חדר המיון בביה"ח קורס "
 עקב התפוסה המלאה במחלקות הפנימיות בביה"ח ,  בחדר המיון הודיעו כי לא יקבלו חולים נוספים בשעות הקרובות .  בחודש האחרון סגרו את שעריהם לחולים חדשים בתי החולים שיבא ,  ברזילי והעמק
 ( הערוץ הראשון ) 
מצוקת המקום בבתי החולים ברחבי הארץ נמשכת .  הפעם ,  תורו של חדר המיון בבית החולים רמב"ם בחיפה לסגור את שעריו לחולים חדשים .  חדר המיון בביה"ח הודיע היום  ( שלישי )  כי חדל לקבל חולים למשך מספר שעות ,  נוכח העובדה שהמחלקות הפנימיות בביה"ח מלאות עד אפס מקום .  
בחדר המיון של בית החולים כבר ממתינים מעל 30 חולים ,  שאינם מובלים למחלקות הפנימיות השונות ואינם זוכים לטיפול הולם .  מבית החולים נמסר כי ההחלטה התקבלה באישור משרד הבריאות .
 חבר הנהלת בית החולים ,  ד"ר מיקי הלברטל ,  אמר כי בשש המחלקות הפנימיות מאושפזים למעלה מ-260 חולים ,  בעוד שהתקן עומד על 177 בלבד .  בחדר המיון מאושפזים 75 ,  כשהתקן מתיר 60 .  הוא הוסיף כי התפוסה בבית החולים כיום עומדת על 1,041 חולים ,  בעוד שביכולתו להחזיק כ-900 בלבד . 
" בית החולים קורס ולא יכול להעניק טיפול ראוי .  חולים מוחזקים במשך יומיים עד שלושה בחדר המיון ,  ללא טיפול מיטבי ,  ואין לנו פיתרון .  אנו זקוקים לתוספת של 30 מיטות קבועות לצורך הוספת מחלקה פנימית קבועה בביה"ח ",  סיכם ד"ר הלברטל .  
דוברת בית החולים מסרה לוואלה !  חדשות כי  " יש עומס יתר כבד מאוד במחלקות ובמיון .  ישנן חמש מחלקות פנימיות קבועות ואחת זמנית נוספת ,  שנפתחה כדי להתמודד עם עומס החולים .  בית החולים פונה לציבור הרחב ומבקש לפנות לבתי החולים במקרים שאינם דחופים ".  
היא הוסיפה כי במגן דוד אדום בשלב זה לא מפנים חולים לרמב"ם ,  למעט נפגעי טראומה .  בהתייחס למחלקה הפנימית הזמנית ,  דווח כי המחלקה נפתחה לאור הצורך הגובר שעולה בחודשי החורף ,  וכי היא תיסגר בסוף החודש מסיבות תקציביות .  המחלקה השישית נפתחה לתקופה מוגבלת בת שלושה חודשים באישור משרד הבריאות .
 בחודש פברואר הורה משרד הבריאות למגן דוד אדום לווסת את התנועה של החולים מבתי החולים שיבא בתל השומר ,  ברזילי באשקלון והעמק שבעמק יזרעאל לעבר בתי החולים הסמוכים .  זאת בשל העומס והתפוסה המלאה בשלושת בתי החולים .
 עדכון ראשון :  13:22

רופאים ברמב"ם : " חדר המיון בביה"ח קורס "
 עקב התפוסה המלאה במחלקות הפנימיות בביה"ח ,  בחדר המיון הודיעו כי לא יקבלו חולים נוספים בשעות הקרובות .  בחודש האחרון סגרו את שעריהם לחולים חדשים בתי החולים שיבא ,  ברזילי והעמק

