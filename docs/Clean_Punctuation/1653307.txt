אישום :  אנס את בתו החורגת במשך 7 שנים
לפי כתב האישום האב אנס וביצע מעשים מגונים בבתו החורגת כמעט מדי יום מאז היתה בת 10 . " הנאשם ביצע עבירות מין חמורות ביותר והפך את הנערה לפילגשו "
 לבית המשפט המחוזי בפתח תקוה הוגש היום  ( שני )  כתב אישום נגד תושב מרכז הארץ ,  בן 46 ,  הנאשם בעבירות מין בבתו החורגת .  הגבר נאשם באונס ,  ביצוע מעשי סדום וביצוע מעשים מגונים בבתו החורגת במשך שבע שנים ,  מאז שהיתה בת 10 .
 על פי כתב האישום ,  שהוגש באמצעות עורכת הדין מיכל מזור-קולר מפרקליטות מחוז מרכז ,  האב נישא לאמה של הילדה כשהיא היתה בת 3 ,  ולבני הזוג נולדו שני ילדים משותפים .
 בכתב האישום נטען ,  שבשנת 2003 ,  עוד לפני שמלאו לילדה 11 שנים ,  החל אביה החורג לבצע בה מעשים מגונים .  מעשיו הסלימו עד שלבסוף אנס אותה .  האב המשיך במעשיו עד לפני כחודש ,  בתדירות של מספר פעמים בשבוע .  הוא נהג לאנוס אותה ,  לבצע בה מעשי סדום ומעשים מגונים בבית או במכוניתו .  
בשלב מסוים סיפר הנאשם לאחיינו על כך שהוא מקיים יחסי מין עם בתו .  האחיין המזועזע סיפר על כך לאמה של הילדה ,  שהצליחה במאמצים רבים לשכנע אותה לספר לה על המעשים .  מיד לאחר שסיפר לאחיינו על המעשים ,  הנאשם אשפז את עצמו בבית החולים גהה .  רק לאחר שנקבע שהוא כשיר לעמוד לדין הוחלט להגיש נגדו כתב אישום .  
הפרקליטות ביקשה להאריך את מעצרו עד תום ההליכים המשפטיים נגדו . " לאורך שנים ארוכות ,  מאז היתה כבת 11 בלבד ,  ביצע בה המשיב עבירות מין חמורות ביותר והפך אותה ,  למעשה ,  לפילגשו ",  נכתב בבקשת המעצר . " המשיב מעל באופן בזוי באמון שניתן בו ,  השתלט על גופה ונפשה של הקטינה וניצל אותה לסיפוק צרכיו המיניים .  תעוזתו של המשיב ,  אשר ביצע במשך שנים את מעשיו ,  בתדירות כמעט יום-יומית ,  בבית ובמכוניתו ,  מצביעים על כך שאין הוא מסוגל לשלוט ביצריו ואין לתת בו אמון ". 

אישום :  אנס את בתו החורגת במשך 7 שנים
לפי כתב האישום האב אנס וביצע מעשים מגונים בבתו החורגת כמעט מדי יום מאז היתה בת 10 . " הנאשם ביצע עבירות מין חמורות ביותר והפך את הנערה לפילגשו "
 
