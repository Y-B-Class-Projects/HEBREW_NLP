שחקן חדש בקדחת חיפושי הגז :  עופר נמרודי
לידיעת שלדון אדלסון :  מו"ל מעריב מעוניין להצטרף לקדחת חיפושי הגז והנפט ,  ומנהל משא ומתן עם הגיאולוג יוסי לנגוצקי שגילה והוביל את קידוחי  " תמר "  ו"דלית "
 עופר נמרודי מעוניין להצטרף לקדחת חיפושי הגז והנפט .  ל-TheMarker נודע כי נמרודי ושותפיו מנהלים משא ומתן עם הגיאולוג יוסי לנגוצקי ,  שגילה והוביל את קידוחי  " תמר "  ו"דלית ",  כדי שיוביל פרויקט קידוחים מטעמם .  לנגוצקי אמר אתמול : " עדיין לא החלטתי מה תהיה עמדתי בנידון ".  
נמרודי מנהל משא ומתן לרכישת השליטה בחברת פטרומד הקנדית ,  בהשקעה כוללת של כ-16 מיליון דולר .  החברה הקנדית מחזיקה ברישיונות הימיים  " שרה "  ו"מירה "  מול חופי ישראל ,  בסמוך ל"תמר "  ו"דלית ".  
ההשקעה תשמש לכיסוי החובות של פטרומד ,  כ-12 מיליון דולר ,  ולביצוע הסקר הסייסמי הדו-מימדי ברישיונות .  הקבוצה של נמרודי תכלול את משה הירשברג והאחים לוי ומנדל מוצ'קין ,  הפעילים בתחום הנפט באוסטרליה ,  ארה"ב ובמקומות נוספים .  

ל-themarker נודע כי בית ההשקעות דש איפקס ,  המשמש כבנקאי השקעות בעסקה זו ,  פועל לצירופה של מודיעין אנרגיה ,  שבשליטת אי.די.בי פיתוח של נוחי דנקנר וצחי סולטן ,  להשקעה .  לפי הערכות ,  אם הצדדים יגיעו להסכמות ,  תשקיע מודיעין אנרגיה כ-8 מיליון דולר בעסקה זו .  מטעם דש אייפקס מוביל את העסקה המנכ"ל המשותף ויקטור שימריך .  

הכשרת היישוב הודיעה אתמול לבורסה כי היא מנהלת משא ומתן לרכישת השליטה ,  במישרין או בעקיפין ,  לבדה או ביחד עם אחרים ,  ברשיונות לפיתוח שדות גד טבעי  " שרה "  ו"מירה ",  הנמצאים 40 ק"מ מערבית לחדרה .  החברה הודיעה כי כאשר יושלם המשא ומתן יימסר על כך דו"ח מפורט .  

לפני כחודש ,  הודיעה בונטאן הקנדית ,  שהיא רואה פוטנציאל בקנה מידה עולמי במרבצי הגז  " שרה "  ו"מירה ".  לפי נתוני משרד התשתיות ,  95.2% מהזכויות בשני הרישיונות מוחזקים על ידי פטרומד של חגי וגיורא אמיר .  על פי דיווח של בונטאן בחודש שעבר ,  היא שמחזיקה בזכויות דרך חברת הבת ipc .  ולטענתה היא מחזיקה ב-71.63% מרישיונות הקידוח ב"מירה "  ו"שרה ",  ששטחם 399 קמ"ר כל אחד ,  באמצעות נתח של 75% שבו היא מחזיקה בחברת הבת .  

ההבדל בין השמות מצביע על סכסוך משפטי בין פטרומד של האחים אמיר לבין בונטאן .  בתביעות משפטיות שמתנהלות כרגע ,  נידונה שאלת הבעלות על שני הרישיונות . 

" הבעיה היא שאין את הממצאים של הסקר התלת מימדי ",  מסביר יואב בורגן מלידר שוקי הון . " בונטאן התבססה בדיווח שלה על התוצאות הישנות של הסקרים הדו מימדיים .  הדיווח הזה בעייתי ,  אף שהוא חוקי ". 

שחקן חדש בקדחת חיפושי הגז :  עופר נמרודי
לידיעת שלדון אדלסון :  מו"ל מעריב מעוניין להצטרף לקדחת חיפושי הגז והנפט ,  ומנהל משא ומתן עם הגיאולוג יוסי לנגוצקי שגילה והוביל את קידוחי  " תמר "  ו"דלית "
 
