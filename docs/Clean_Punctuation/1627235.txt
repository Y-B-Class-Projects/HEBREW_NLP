ישראל זגורי יבקש לעזוב להפועל פתח תקוה
סוכן השחקן נפגש עם מחפוד ,  ויצטרף בכפוף לאישור מכבי חיפה ,  שכבר קיבלה פניות מעכו ,  סכנין ונצרת .  זעם על הרחקת מחפוד
קשר מכבי חיפה ,  ישראל זגורי ,  סיכם אמש  ( רביעי )  עקרונית בהפועל פתח תקוה ומחכה לשחרור רשמי ממכבי חיפה במטרה להצטרף אליה בחלון ההעברות הקרוב .  הקשר הצעיר ,  שכבש בשבוע שעבר את שער הניצחון מול הקבוצה של אלי מחפוד בגביע הטוטו ,  קיבל הבטחה כי אם חיפה אכן תשחרר אותו ,  הוא יהיה שחקן מפתח במלאבס .  בכל מקרה ,  חיפה תחליט לאן הוא יעבור ,  כאשר הקבוצה קיבלה כבר פניות מהפועל עכו ,  בני סכנין ומכבי אחי נצרת .
 כזכור ,  כבר לפני שבועיים הביעו במלאבס התעניינות בשחקן ,  אך המגעים בין הצדדים לא חודשו מאז .  גורם בהפועל פתח תקוה אמר הערב : " כל התנאים סגורים ,  אם חיפה תשחרר אותו הוא ישחק בהפועל פתח תקוה ".  בקבוצה מחכים כעת לאור ירוק של אלישע לוי וראשי מכבי חיפה לעסקה .
 בעקבות הסיכום ,  צפוי זגורי להיפגש עם המאמן אלישע לוי במהלך השבוע ,  בבקשה לקבל אישור לעבור לקבוצה של מחפוד וכמו כן לקבל את אישור ההנהלה לעסקה .  זגורי העדיף את הפועל פתח תקוה על הצעות אחרות מבני סכנין ,  הפועל עכו ואחי נצרת ,  שגם הן פנו למכבי חיפה .
 השוער הניגרי אוסטין אג'ידה הודיע אתמול לראשי הקבוצה כי הוא נכלל בסגל נבחרתו לקראת משחקי אליפות אפריקה שיפתחו ב-10 בינואר .  בפתח תקוה ביקשו מהשוער להמריא למחנה האימונים לאחר המשחק בשבת .  השוער צפוי להחמיץ שני משחקי ליגה לפחות ,  בכפוף להישגי נבחרתו בטורניר באנגולה .
 בקבוצה טענו כי ההחלטה של בית הדין להרחיק את המאמן אלי מחפוד ממשחק אחד בפועל ושלושה על תנאי אינה תואמת החלטות אחרות שהתקבלו בבית הדין . " לכאורה ,  נראה כי מדובר במעשה של איפה ואיפה ",  אמר גורם בקבוצה . " מחפוד הורחק ונקנס בגין עבירה שמאמנים אחרים בליגה אפילו לא היו ננזפים או משלמים מחיר בגינה ,  והמבין יבין ". 
בקבוצה ימשיכו לעשות מאמצים לצרף את המגן הימני של בני יהודה איציק עזוז או את עומרי קנדה .  עמירן שקלים צפוי להצטרף בכפוף לאישורה של מכבי תל אביב .  בקבוצה מחכים להחלטה של מכבי תל אביב בנוגע לאיליה יברויאן ,  וסבורים שאם ישוחרר מקבוצתו הנוכחית הוא יחתום בקבוצה .
 
ישראל זגורי יבקש לעזוב להפועל פתח תקוה
סוכן השחקן נפגש עם מחפוד ,  ויצטרף בכפוף לאישור מכבי חיפה ,  שכבר קיבלה פניות מעכו ,  סכנין ונצרת .  זעם על הרחקת מחפוד

