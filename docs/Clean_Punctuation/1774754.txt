דה סילבה : " אזכור את השער בדרבי כל החיים "
 הבלם הברזילאי נפרד מהפועל ת"א : " מתרגש ,  אני עוזב קבוצה שאני אוהב מאוד ".  שכטר : " לא חושב שינחת פה עוד בלם כזה "
 צילום ועריכת וידאו :  קובי אליהו
הפועל תל אביב רשמה הערב  ( שבת )  ניצחון 0:5 קליל במיוחד על הפועל חיפה במסגרת המחזור ה-16 בליגת העל .  מיד לאחר המשחק ובמצב רוח טוב במיוחד ,  הגיעו השחקנים והצוות המקצועי למסעדה באזור על מנת להיפרד מהבלם דגלאס דה סילבה ,  שכזכור חתם ברד בול זלצבורג האוסטרית ויצטרף אליה כבר בימים הקרובים .
 דה סילבה עצמו אמר : " אני מתרגש .  אני עוזב קבוצה שאני מאוד אוהב .  נכנסתי ללב של הפועל תל אביב והיא נכנסה לי ללב .  היה קשה מאוד במשחק האחרון עם הגול בראש וגם היום בטקס .  קשה ועוד לא מובן לי אם אני עוזב או לא עוזב ,  אבל צריך להתרגל לזה .  הרגע הכי גדול שלי היה בטדי כשערן זהבי כבש את השער ,  הייתי מאושר מאוד .  השער הכי חשוב וכיפי הוא זה שכבשתי בדרבי והבטיח להפועל 0:1 ,  אני אזכור אותו לכל החיים ". 
חברו לקבוצה ערן זהבי אמר : " לפני שהוא שחקן גדול ,  הוא בן אדם גדול וחבר יקר שעוזב אותנו .  אבל הוא מתקדם כלכלית ומקצועית ,  הוא עושה את השיקולים שלו .  אנחנו נשמור על קשר ,  נפרדנו כבר ארבע או חמש פעמים אז הצלחנו לעכל את זה כבר .  אנחנו מאחלים לו את כל הטוב שבעולם ומקווים לפגוש אותו במוקדמות ליגת האלופות
איתי שכטר ,  שחזר היום למגרש וגם התכבד בפנדל ,  הוסיף : " הוא חבר קרוב ואפילו כשאני מדבר עליו יש לי צמרמורת .  זה לא סתם שחקן ,  הוא נתן לנו הרבה ביטחון .  ידענו שיש לנו בלם עם כל כך הרבה פוטנציאל ,  חום ואהבה .  לא יודע אם יהיה לנו עוד זר כזה בארץ שיתחבר ככה לקהל ולשחקנים .  אני מאחל לו בהצלחה ושיגשים את כל החלומות .  אני חושב שהוא יגיע הרבה יותר רחוק מזלצבורג .
 
דה סילבה : " אזכור את השער בדרבי כל החיים "
 הבלם הברזילאי נפרד מהפועל ת"א : " מתרגש ,  אני עוזב קבוצה שאני אוהב מאוד ".  שכטר : " לא חושב שינחת פה עוד בלם כזה "
 
