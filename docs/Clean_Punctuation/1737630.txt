חסין : " לא שיחקנו את הכדורסל שאנחנו יודעים "  
מאמן מכבי חיפה מאוכזב מהיכולת של שחקניו בהפסד לפריס-לוולואה במוקדמות היורוצ'אלנג' : " הפתיחה הרעה הכריעה "
 מכבי חיפה פתחה הערב  ( שלישי )  בצורה מאכזבת את העונה האירופית עם הפסד 75:63 לפאריז-לוולואה הצרפתית במסגרת מוקדמות היורוצ'לאנג' .  הקבוצה של אלעד חסין פיגרה מתחילת המשחק ,  ותנסה בעוד כשבועיים למחוק את ההפרש בנשר על מנת להעפיל לשלב הבתים של היורוצ'אלנג' .  מחר בבוקר תמריא חיפה מפאריז לניו יורק שם תקיים מספר אירועי צדקה בשיתוף עם ניו ג'רזי נטס ,  אותה תפגוש בלילה שבין ראשון לשני .  ביום שלישי הבא תשוב חיפה לישראל ותחל להתכונן לקראת הגומלין מול הצרפתים . " הם הובילו כל המשחק ,  הם היו יותר טובים ,  לא באנו מוכנים מנטלית למשחק ,  ואני חושב שזה חלק מהעובדה שאנחנו קבוצה צעירה ",  הסביר מאמן הירוקים אלעד חסין את ההפסד , " אני חושב שלא שיחקנו את הכדורסל שאנחנו יודעים ושיחקנו בהכנה ,  ראיתי על הפנים של השחקנים את ההתרגשות .  אני מסתכל על כל הקבוצה ואנחנו לא משחקים את הכדורסל שהיינו צריכים לשחק .  רצנו אחרי היריבה ,  וכשרודפים הלחץ עליך ,  וזה לא מה שתכננו .  תכננו להיות צמוד כל המשחק ובסוף לעקוץ ,  אבל הפתיחה הרעה והניסיונות לחזרה שלא הצליחו ,  הכריעו .  מגיע לצרפתים את כל הקרדיט כי הם היו יותר טובים ".  בחיפה התלוננו על השיפוט שלטענתם עזר לצרפתים , " הפער ניתן למחיקה ,  ואמנם לא השופטים ניצחו את המשחק ,  אבל היו פה ושם שריקות שהפריעו ,  ואני מקווה לשיפוט ביתי גם אצלנו בבית ",  המשיך חסין , "  ראינו כבר בעבר דברים .  אני חושב שאנחנו נראה קבוצה אחרת בבית ,  אני בטוח שנראה אחרת ,  ולמדנו מהמשחק הזה ,  ונמשיך ללמוד ".  הפורוורד יוני ניר סיכם את המשחק : " הם באמת פתחו טוב את המשחק ,  אבל אני חושב שפספסנו את הדברים הקטנים שיכלו לעזור לנו .  לא שיחקנו טוב בהרבה פרמטרים .  יש לנו תחושת פספוס כי אנחנו שווים יותר ,  מצד שני הפסדנו רק ב-12 ,  אנחנו מאוד אופטימיים ,  יש עוד משחק בנשר ,  ואני מאמין שאנחנו נעבור ". 

חסין : " לא שיחקנו את הכדורסל שאנחנו יודעים "  
מאמן מכבי חיפה מאוכזב מהיכולת של שחקניו בהפסד לפריס-לוולואה במוקדמות היורוצ'אלנג' : " הפתיחה הרעה הכריעה "
 
