אוכל שנראה כמו מיליון דולר
יעל הר-אבן מנכ"לית ברן-רביב
ההזדמנות הגדולה של יעל הר-אבן הגיעה דווקא כשבן זוגה ,  דור ,  יצא לדרך חדשה .  כשהוא נסע לארה"ב כדי להתמחות בתחום רפואת השיניים ,  התנתקה הר-אבן מהעולם האקדמי . " למדתי אז לדוקטורט במדעי החברה ,  ובארה"ב נכנסתי לפיתוח העסקי בחברת תוכנה ,  בתחום של חדירה לשווקים חדשים ".  בתום שלוש שנות ההתמחות של בן זוגה ,  היא התברגה בחברת בזק כמנהלת פיתוח עסקי .  שש שנים לאחר מכן הגיעה ההצעה מחברת ההנדסה ברן-רביב . " הגעתי לחברה גברית ,  הייתי יוצאת דופן בכך שאיני מהנדסת .  זה עבד מצוין .  עד אז עבדה החברה עם מספר מצומצם של לקוחות ,  ורק בתחום התקשורת .  כיום אנחנו פועלים בתחום האנרגיה החלופית והגדלנו את סוללת הלקוחות ".  את המעבר לניהול היא מסכמת באופן הבא : " אני מנהלת כמו שנשים מנהלות .  חייבים לדבר על הכל ,  מותר לצעוק ,  שום דבר לא אישי ,  הכל ענייני ויש פחות אגו ".  למה את מבשלת ?   " אני אוהבת לאכול ולבשל ,  כי יש בזה מקום להרבה אינטואיציה ויצירתיות .  כנראה שזה עבר אלי בגנים מסבתי ומאמי ".  מתי את מבשלת ?   " בעיקר בסופי השבוע .  אנחנו אוהבים לארח ולבשל למשפחה ולחברים ".  מה לקחת מבית אמא ?   " את האהבה לבישול ,  את היעילות ואת היכולת להכין ארוחה לתפארת במינימום זמן .  למדתי לבשל מאכלים ספרדיים-ירושלמים ,  כמו ממולאים ,  בורקס ואורז עם אטריות ".  מה מבשלים בבית ?   " אוכל מהיר ופשוט שנראה כמו מיליון דולר :  דניס על פירה ,  עוף ממולא באורז ,  טאקו ,  פסטות עם רוטבי ירקות ושמן זית ,  והרבה מרקים ".  סדר יום קולינרי : " בבוקר אני שותה מקיאטו כפול .  ב-10:00 אני אוכלת פרי או חטיף אנרגיה ,  בדרך כלל .  אם אני לא יוצאת לפגישה עסקית בצהריים ,  אני אוכלת בחדר האוכל סלט ענק עם טחינה ,  לעתים בתוספת חזה עוף .  בערב אני אוכלת ארוחת ערב ישראלית :  סלט קצוץ דק ,  ביצים ,  לחם וגבינות .  בסוף השבוע המצב שונה לגמרי - אני קצת מתפרעת בבישולים ובארוחות ".  מי עושה קניות בבית ?   " בדרך כלל אני ".  מצרכים מועדפים לקנייה : " אוכל טרי ומשובב עין ,  ירקות ,  פירות ופסטות טריות ".  הכי אוהבת לאכול : " פחמימות בכל צורה - תפוחי אדמה ,  לחם ופסטות .  לצערי ,  בחודשים האחרונים אני ממעטת לצרוך אותן מטעמי דיאטה ".  מאכלים מוקצים : " 'חולודץ' ,  מאכל רוסי הדומה לרגל קרושה ,  מבית סבתי מצד אבא ".  מסעדה מועדפת : " מועדון הקצינים בתל אביב .  אוכל אסיאתי קל ,  כיפי ויצירתי ".  מהי פילוסופיית הניהול שלך ?   " אנשים הם הדלק הארגוני ,  ולכן ניהול המשאב האנושי חשוב לא פחות מניהול יעדים ,  מאסטרטגיה ומכסף - לא כמטרה אלא כאמצעי להשגת כל המטרות האחרות ".  איזו מנהלת את ?   " חושבת בגדול ומחוץ לקופסה ,  מקשיבה אך בעת הצורך חותכת ומקבלת החלטות על פי השקפתי .  מעורבת בכל הפרויקטים והתהליכים ,  תוך מתן חופש פעולה לכפופים לי ".  רגע משמעותי בקריירה : " הכניסה לתפקיד המנכ"לית של ברן-רביב .  זאת חברה גברית בעיקרה ,  המונה 150 עובדים ,  שעוסקת בתחומים 'קשים' של תשתיות בשוק צפוף ותחרותי בישראל ובעולם .  יש בתפקיד הרבה פיתוח עסקי משולב בתפעול .  תענוג ".   צ'ילי קון קארנה של יעל מצרכים :  לציר הבקר :  1.5 ק"ג עצמות ברך | 2 גזרים פרוסים | 2 בצלים | ראש שום | 100 גרם רסק עגבניות | 2/1 בקבוק יין אדום | 3 ראשי סלרי | 4/1 צרור פטרוזיליה | 5 עלי דפנה | מעט טימין | מלח ופלפל לצ'ילי :  2 כפות שמן | 2 בצלים בינוניים קצוצים | 2/1 ק"ג בשר בקר טחון | 3 שיני שום כתושות | 400 גרם עגבניות משומרות קצוצות | 100 גרם רסק עגבניות | כפית צ'ילי גרוס | מלח ופלפל לפי הטעם | 300 גרם שעועית אפויה במיץ עגבניות אופן ההכנה :  1 .  מכינים את ציר הבקר :  צולים בתנור את עצמות הברך עם הגזרים ,  הבצלים והשום .  לאחר עשר דקות מוסיפים את רסק העגבניות ומעבירים לסיר .  מוסיפים את היין ,  את הסלרי ,  את הפטרוזיליה ואת התבלינים .  מכסים במים ,  ומבשלים שעתיים וחצי .  עם תום הבישול מסננים את המרק .  הממהרים יכולים להשתמש בקוביית ציר בקר שהומסה בחצי כוס מים רותחים .  2 .  מחממים שמן בסיר ברזל כבד .  מוסיפים את הבצל .  3 .  כשהבצל מתחיל להזהיב ,  מוסיפים לסיר את השום ואת הבשר .  מטגנים עד שהוא מתחיל להשחים .  מוסיפים 2/1 כוס מציר הבקר ומערבבים היטב .  4 .  מוסיפים את העגבניות הקצוצות ואת רסק העגבניות ,  את הצ'ילי ,  המלח והפלפל .  5 .  מבשלים עשר דקות ומוסיפים את השעועית .  מבשלים 20-30 דקות נוספות .  טועמים ומתקנים את התיבול .  אוהבי החריף יכולים להוסיף כמה טיפות טבסקו .  6 .  מגישים את התבשיל על אורז לבן מאודה .
 
אוכל שנראה כמו מיליון דולר
יעל הר-אבן מנכ"לית ברן-רביב

