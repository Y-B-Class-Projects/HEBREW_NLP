פישר פרייס מציגה :  אייפד לילדים ב-80 דולר 
מכשיר חדש בשם iXL ,  המיועד לילדים בני שלוש עד שש ,  מאפשר להתבונן בתמונות ,  לקרוא ספרים אלקטרוניים ,  לשחק ולהאזין למוסיקה
 >  >  פישר פרייס הציגה בסוף השבוע את - ixl מכשיר דמוי אייפד לגילאי שלוש עד שש שמתפקד כאלבום תמונות ,  קורא ספרים אלקטרוניים ,  נגן מוזיקה ,  מחברת ,  סטודיו לאמנות ופלטפורמת משחקים .   פישר פרייס ,  חברה בת של יצרנית הצעצועים האמריקאית מאטל ,  הציגה את המכשיר ביריד משחקים בניו יורק ,  והוא צפוי להגיע לשוק ביולי .  מחיר המכשיר יהיה 79.99 דולר .  לדברי קווין קורן ,  מנהל וסגן נשיא בחטיבת המותגים של פישר פרייס ,  ה-ixl הוא ההשקעה הגדולה ביותר של החברה בקו המוצרים ב-2010 .  בחברה מעריכים שהמוצר יסייע לצמיחת רווחיה בשנת הכספים הקרובה .  בשנה שעברה ,  ירדו מכירות פישר פרייס ב-8% - ל-2.17 מיליארד דולר .  מכירות מאטל ירדו ב-8.5% ל-5.93 מיליארד דולר .  גריק ג'ונסון ,  אנליסט לתעשיית הצעצועים ב-bmo קפיטל בניו יורק ,  אמר בסוף השבוע לבלומברג כי מכירות ה-ixl צפויות להיות נמוכות בשנה הראשונה ולהסתכם ב-10-25 מיליון דולר בלבד .  לדברי קורן ,  פישר פרייס הצליחה להשיק מוצר שמחירו פחות מ-100 דולר בזכות הירידה בעלויות הרכיבים .  להערכתו ,  מחיר המוצר היה מגיע לכ-250 דולר אילו היה מיוצר לפני חמש שנים .
 
פישר פרייס מציגה :  אייפד לילדים ב-80 דולר 
מכשיר חדש בשם iXL ,  המיועד לילדים בני שלוש עד שש ,  מאפשר להתבונן בתמונות ,  לקרוא ספרים אלקטרוניים ,  לשחק ולהאזין למוסיקה

