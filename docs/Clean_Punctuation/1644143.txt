התע"א מבקשת להשתחרר מהמגבלות הממשלתיות - בלי הפרטה
התעשייה האווירית הגישה בקשה לעבור מאחריות רשות החברות הממשלתיות לאחריות נכסים מ.י ,  שאין לה יכולת פיקוח ובקרה על החברות שבאחריותה .  הבקשה צפויה להיתקל בהתנגדות ממשלתית
 >  >  התעשייה האווירית  ( תע"א )  הגישה בקשה לעבור מאחריות רשות החברות הממשלתיות לאחריות נכסים מ.י .  מדובר בבקשה חריגה וחסרת תקדים בקרב התעשיות הממשלתיות .  כל החברות הממשלתיות כפופות מינהלתית לרשות החברות הממשלתיות המפקחת על התנהלותן .  לרשות סמכויות לדרוש מהחברות לבצע שינויים אסטרטגים ,  ארגונים ועסקיים לפי שיקול דעתה ובהתבסס על נתונים עסקיים .  בנוסף ,  מינויים בחברות אלה כפופים לאישור ממשלתי .  השכר בחברות ממשלתיות מוגבל ,  לעומת שכר במיגזר הפרטי .  החברות נתונות לפיקוח משרד מבקר המדינה והרגולטורים השונים .  נכסים מ.י .  היא חברה ממשלתית המופקדת על אחזקות המדינה בבנקים .  כיום נותרו בידיה אחזקות בבנק דיסקונט ובבנק לאומי .  תהליך הפרטת הבנקים מופקד בידי נכסים מ.י ,  אך מעבר לכך אין לחברה סמכויות לפקח ולבקר את החברות שבאחריותה ,  לא בהיבט העסקי ,  המינויים הבכירים והשכר ,  והן מתנהלות כמו כל חברה עצמאית במגזר העסקי .  בפנייה ששיגר מנכ"ל תע"א ,  יצחק ניסן ,  למשרדי הביטחון והאוצר נומקה הבקשה בכך ,  שכפיפות תע"א לרשות החברות הממשלתיות מקשה על הפעילות העסקית שלה ועל צמיחתה .  ניסן ציין כמה פעמים בעבר כי החברה מתקשה לבצע רכישות גדולות ,  או להקים מיזמים משותפים מורכבים ,  מכיוון שאלה דורשים אישור ממשלתי ,  וההליכים הביורוקרטים נמשכים זמן רב וגורמים לאובדן הזדמנויות עסקיות .  האישורים נדרשים בכמה דרגים במשרדי הממשלה ,  בהם דרג מנכ"לים ולאחר מכן אישור ממשלתי .  פניית ניסן נתמכה על ידי ח"כ חיים כץ ,  המכהן כיו"ר ועד עובדי תע"א .  כץ מתנגד להפרטת החברה ורואה במהלך אמצעי להעניק לה יותר חופש פעולה עסקי .  לדבריו ,  המהלך יאפשר גם לקלוט פורשי צה"ל בשכר שיתחרה בהצעות שהם מקבלים במיגזר הפרטי ויאפשר לחברה לשפר מיצובה בתחרות הבינלאומית . " ישנם נכסים לאומיים כמו תע"א ,  שלא צריך להפריט .  חוץ מכסף יש גם ציונות ",  אמר כץ .  לרשות החברות הממשלתיות אין יכולת לנהל את החברה .  אם היא תעבור לנכסים מ.י .,  זה לא יהיה לצורך הפרטה ,  כמו במקרה הבנקים .  שיתנו להנהלה להשביח ולא יפריעו לה לנהל .  תע"א לא יכולה להתרחב ,  כשהיא מציעה פרוייקט והפקידות חושבת עד שהפרוייקט נופל ,  ואין פרנסה .  מצב החברה יהיה יותר טוב בנכסים מ.י .  שלא מתערבת ",  הוסיף .  מקורבים לסוגיה העריכו ,  כי הבקשה תידחה מכמה סיבות ,  בהן החשש מיצירת תקדים של חברה ממשלתית המתנתקת מבעלי השליטה בה .  מתע"א סרבו להגיב לידיעה .  ממשרדי האוצר אישרו את קבלת המכתב אך סירבו להגיב לתכנון .  ממשרד הביטחון נמסר כי לא ידוע על פנייה בנושא .
 
התע"א מבקשת להשתחרר מהמגבלות הממשלתיות - בלי הפרטה
התעשייה האווירית הגישה בקשה לעבור מאחריות רשות החברות הממשלתיות לאחריות נכסים מ.י ,  שאין לה יכולת פיקוח ובקרה על החברות שבאחריותה .  הבקשה צפויה להיתקל בהתנגדות ממשלתית

