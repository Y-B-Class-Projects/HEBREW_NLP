רצח את פילגשו ההרה - ונשלח למאסר עולם
בית המשפט שלח לכלא את אושרי גז בן 34 מהמושב גילת ,  שהורשע ברצח המאהבת שלו ,  לאחר שזו הרתה לו וסירבה לבצע הפלה
אושרי גז ,  בן 34 ממושב גילת בנגב ,  שהורשע ברצח המאהבת שלו משום שסירבה לבצע הפלה ,  נידון היום  ( רביעי )  למאסר עולם .  
בשנת 2005 הכיר גז את חנית אבן חן ,  תושבת נתיבות ,  ובין השניים התפתח רומן .  כשנה לאחר כן הרתה אבן חן לגז .  אמנם בתחילה היא לא סיפרה לו את הבשורה ,  עקב העובדה שהרומן שהתנהל בין השניים היה סודי .  לאחר מספר חודשים סיפרה לו כי ייתכן כי הוא האב ,  והוא הביע התנגדות עזה לכך שתמשיך את ההריון .  כאשר הבין כי אבן חן נחושה ללדת את הילד ,  הוא החליט לשים קץ לחייה .
 לפי כתב האישום ,  גז הגיע לביתה של אבן חן ,  כשהוא נועל נעליים לא שלו ,  כדי לטשטש את הראיות הקושרות אותו לזירת האירוע .  הוא נכנס לבית ,  הרג את אבן חן ,  פתח את כירת הגז ,  נעל את הבית מבפנים ויצא מהחלון בתקווה להותיר רושם שניסתה להתאבד .  במהלך חקירת האירוע התגלה כי גז התוודה אודות הרצח בפני חברו .  מאוחר יותר התוודה בפני אדם נוסף שהקליט את השיחה בינם על הרצח .
 
רצח את פילגשו ההרה - ונשלח למאסר עולם
בית המשפט שלח לכלא את אושרי גז בן 34 מהמושב גילת ,  שהורשע ברצח המאהבת שלו ,  לאחר שזו הרתה לו וסירבה לבצע הפלה

