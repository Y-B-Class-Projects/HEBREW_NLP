כלכלת ארה"ב צמחה בקצב שנתי של 1.7% ברבעון השני
הנתונים הסופיים הצביעו על כך שעל אף שהצמיחה היתה גבוהה מהתחזיות ,  היא עדיין לא מצליחה לצבור תאוצה
כלכלת ארה"ב צמחה בקצב שנתי של 1.7% ברבעון השני של 2010 - כך עולה מנתונים סופיים שפירסם הממשל האמריקאי .  זאת לעומת הערכות לצמיחה של 1.6% אשר ניתנו בחודש שעבר ,  ולעומת צמיחה של 3.7% שנרשמה ברבעון הראשון של שנת 2010 .  אנליסטים העריכו שהנתונים הסופיים יצביעו על צמיחה בקצב שנתי של 1.6%.ההערכות הראשוניות לצמיחת התמ"ג האמריקאי היו לצמיחה של 2.4% - הערכות אשר ניתנו בחודש יולי .  עצם העובדה שקצב הצמיחה בשיעור שנתי נמוך מאותן הערכות מעיד על כך שכלכלת ארה"ב לא מצליחה לצבור תאוצה.התיקון כלפי מעלה לעומת ההערכות שניתנו בחודש שעבר הוא הודות לעלייה בצריכה הפרטית והמלאים ,  אשר קיזזו את העלייה ביבוא.הצריכה הפרטית בארה"ב המהווה 70% מהתמ"ג ,  צמחה בשיעור שנתי של 2.2% ברבעון השני - הקצב המהיר מאז הרבעון הראשון של 2007.הגירעון במאזן הסחר עמד על 449 מיליארד דולר ,  לעומת הערכות קודמות ל-445 מיליארד דולר .  רווחי החברות עלו ב-3% .  לעומת הרבעון המקביל בשנת 2009 עלו רווחי החברות ב-37% .  הוצאות החברות על ציוד ותוכנה עלו ב-24.8% .
 
כלכלת ארה"ב צמחה בקצב שנתי של 1.7% ברבעון השני
הנתונים הסופיים הצביעו על כך שעל אף שהצמיחה היתה גבוהה מהתחזיות ,  היא עדיין לא מצליחה לצבור תאוצה

