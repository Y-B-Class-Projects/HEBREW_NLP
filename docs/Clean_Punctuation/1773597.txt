עוד 4,144 יחידות דיור בדרכן לשוק
משרד השיכון ומינהל מקרקעי ישראל ממשיכים במדיניות הגדלת מלאי הדירות והודיעו על הפצת מכרזים לקרקעות בכל רחבי הארץ .  השר אטיאס : " הגדלת ההיצע תוביל להוזלת הדירות "
 משרד הבינוי והשיכון ומינהל מקרקעי ישראל הודיעו היום  ( רביעי )  כי התחילו השבוע להפיץ מכרזים לקרקעות עבור עוד 4,144 יחידות דיור ,  בהמשך למדיניות של הגדלה ניכרת במלאי הדירות .
 בין המכרזים החדשים שנוספו השבוע ,  מכרז בשכונת הענק החדשה בדרום-מזרח ראש העין  ( רובע A ו-B )  ל-2,000 יחידות דיור .  שיתוספו לפרויקט המקיף שהוכרז השבוע ,  לפיו תוכפל אוכלוסיית העיר בתוך פחות מעשור .  
בנוסף ,  בעפולה מפורסמים מכרזים לשיווק קרקעות ל-403 יחידות דיור .  בטירת הכרמל ישווקו 342 יחידות דיור נוספות .  בירושלים מכרז ל-220 יחידות דיור בליפתא ,  פרויקט ייחודי של בנייה נמוכה בכניסה לבירה .
 באזור הדרום יצאו למכרז 490 יחידות דיור במתחם המע"ר באשדוד ,  לצד 84 יחידות דיור בשדרות ו-58 יחידות דיור בירוחם .  באילת ישווקו בסך הכל 161 יחידות דיור במספר מכרזים .
 במתחם הנדיב בעכו ישווקו 216 יחידות דיור .  עוד מכרזים בצפון - בצפת 42 יחידות דיור ובמג'ר  ( מרר )  ישווקו 128 יחידות דיור .  כאמור ,  בסך הכל ישווקו 4,144 יחידות דיור ברחבי הארץ ,  מרביתן באזורי הביקוש .
 שר הבינוי והשיכון ,  אריאל אטיאס ,  אמר לאחר ההודעה כי  " אנחנו ממשיכים להגדיל משמעותית את היצע הקרקעות למגורים בעוד אלפי יחידות דיור ,  כדי להגדיל את מלאי הדירות .  הגדלת ההיצע היא המשתנה החשוב ביותר במאבק להוזלת מחירי הדירות .  לצד זאת ,  אני שמח שהממשלה החליטה לתמוך ביוזמה שלי לפיה המדינה תשתתף באופן ישיר בהחזר המשכנתאות החודשי של רוכשי הדירות בפריפריה בגובה של 800 שקל לחודש באזור עדיפות לאומית א' למשך 20 שנה .  זאת ,  כדי לסייע לזוגות צעירים להגשים את החלום לרכישת קורת גג ולעודד הגירה חיובית של אוכלוסייה חזקה וצעירה לפריפריה ". 

עוד 4,144 יחידות דיור בדרכן לשוק
משרד השיכון ומינהל מקרקעי ישראל ממשיכים במדיניות הגדלת מלאי הדירות והודיעו על הפצת מכרזים לקרקעות בכל רחבי הארץ .  השר אטיאס : " הגדלת ההיצע תוביל להוזלת הדירות "
 
