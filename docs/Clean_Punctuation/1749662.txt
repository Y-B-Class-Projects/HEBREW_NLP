מלמיליאן מרגיש שיש לו תמיכה מהיו"ר קורנפיין
חרף התבוסה המבישה של בית"ר באשדוד  ( 3:0 )  ,  המאמן אמר ולמקורביו : " אם איציק היה חושב שאני הבעיה ,  כבר לא הייתי הבעיה "
 צילום ועריכת וידאו :  קובי אליהו
אם מישהו תהה עד כמה גרוע מצבה של בית"ר ירושלים ,  בא המשחק הערב  ( שבת )  באשדוד ונתן תשובה מוחצת .  הקבוצה של אורי מלמיליאן הובסה 3:0 על ידי מ.ס .  אשדוד ,  שהתעללה בהגנת האורחים עם שלושה שערים תוך שבע דקות אותם כבשו משה אוחיון  ( 63 )  ,  ניר ביטון  ( 68 )  ודימיטאר מקרייב  ( 70 )  .  עבור הירושלמים היה זה הפסד חמישי העונה ,  כשאריאל הרוש הוציא כבר 16 כדורים מהרשת בשמונה מחזורים בלבד .  המשבר לא מתקרב לכדי סיום .
 מאמן הבית"רים ,  אורי מלמיליאן ,  היה מאוד מאוכזב בסיום המשחק . " לא היה נעים ,  אבל זה הכדורגל ",  אמר המאמן . " בחצי השני לא היינו במשחק .  לא הגענו למשחק ,  וזה יכול היה להיגמר 0:6 או 0:7 במחצית השנייה .  קיבלנו גולים שלא היינו צריכים לקבל וזה חבל ,  כי התפרקנו אחרי הגול הראשון .  צריך לעבור גם ימים כאלה ". 
מלמיליאן נשאל האם הוא מאמין כי יוכל לעשות שינוי בקבוצה ואמר : " נגמור את היום הזה ונחליט מה עושים .  רק עכשיו סיימנו את המשחק ,  אני כמאמן מחליט את ההחלטות שלי בזמן הנכון ולא מהמותן .  נחשוב ביחד עם ההנהלה מה עושים כדי שיהיה יותר טוב ".  המאמן הירושלמי אף התייחס לאוהדים הספורים שאכלסו את היציעים וקראו לו להתפטר ,  והודה : " זה חלק מהמשחק ,  זה טבעי .  אני מבין אותם ". 
אווירת נכאים שררה בחדר ההלבשה של בית"ר אחרי התבוסה .  אפשר לומר שאת הפרצופים האלה כבר ניתן היה לראות ביום שני האחרון ,  עת סיימה הקבוצה בתיקו אפס את המשחק הביתי נגד סכנין והציגה יכולת חלשה מאוד .  מלמיליאן שוחח עם אנשי בית"ר ואמר להם כי  " יש לנו בעיות ,  חלקן יותר מנטליות ממקצועיות .  אני מרגיש שאיציק מאמין בי ,  אם הוא היה חושב שאני הבעיה כבר לא הייתי הבעיה .  נשב ונחשוב מה לוקחים מכאן כדי להוציא קבוצה אחרת עם אופי אחר כי ככה באמת אי אפשר להמשיך .  יכול להיות שטעיתי כשהרצתי שחקנים שאינם בכושר אבל הכל בדיעבד ".   ( הכוונה כנראה היא לברוכיאן ,  כריסטיאן אלברז ואבי ריקן שאינם בכושר מלא )  .  
איציק קורנפיין החליף מספר מילים בסיום המשחק עם המאמן ונראה כי מבחינת קורנפיין אין כל שינוי במעמדו של מלמיליאן ,  והוא ממשיך לעמוד בדבריו לפיהם הוא רואה את תפקודו של המאמן לטווח הארוך .  סקאוט הקבוצה דוד אמסלם התעמת עם מספר סדרנים של אשדוד שסירבו לתת לו להיכנס למתחם חדר ההלבשה וכמו כן גם למאמן קבוצת הנוער איתן מזרחי .  שחקני הסגל של בית"ר שלא התלבשו למשחק היום לא הורשו גם הם להיכנס ואביתר ברוכיאן החל להתווכח עם ראש פלוגת הסדרן ואמר לו  " זאת בושה וחרפה כל מה שקורה פה .  מה שאתם עושים זה גועל נפש ". 
גורם בקבוצה חיזק את דבריו של מלמיליאן ואמר : " אפשר לראות שהכל מנטלי .  המחצית הראשונה הייתה בסדר ,  היינו אגרסיביים יותר גם באמצע ,  ופתאום מכלום קיבלנו שלוש חתיכות .  זה כואב וזה רע מאוד עבורנו .  יותר מדי משחקים עברו ,  אין לנו נקודות ,  וזאת הרגשה רעה מאוד וההשפעה שלה מאוד מסוכנת ".  שחקן בקבוצה הוסיף ואמר : " דיברנו על הלחץ שמייצרים סביב הקבוצה ,  ומה שהיה במחצית השנייה זה בדיוק זה .  הגענו למצב של סף שבירה נמוך ,  וזה הכי מסוכן .  בחיפה פיגרנו פעמיים ויצאנו מזה ,  אבל מאז ועד היום כל הביטחון של כולם קיבל מכה ורק אנחנו נוכל להרים את עצמנו .  בשבוע הבא מול הפועל פ"ת ,  לא משנה שזה רדיוס ולא משנה אם נהיה בעשרה שחקנים מהדקה השנייה - חייבים לנצח ולהחזיר את הכבוד לחולצה ולמועדון ".  בבית"ר חזרו ואמרו כי לא צפויים זעזועים בעמדת המאמן ,  אם כי אנשים במועדון אומרים כי  " אי אפשר לקרוא את אורי והוא אחד שיכול להרגיש שהוא לא רוצה להתמודד יותר וללכת .  זה לא מה שצריך לקרות ,  למרות היכולת וכמות הנקודות ". 
משה אוחיון ,  שהיה מצוין והבקיע את השער הראשון שלמעשה שינה את המשחק ,  אמר : " המשחק התחיל גרוע מאוד מבחינתנו ,  אבל בשניה אחת נכנס גול מהיר יפה ,  והמשחק השתנה ברגע .  אני שמח שניצחנו ושלא ספגנו שער ".  הקשר האשדודי נשאל איך זה לשחק ללא קהל ,  וענה : " קשה מאוד לעשות את הסוויץ' ,  קשה מאוד לשחק מול יציעים ריקים וזה מרגיש כמו במשחק אימון .  אני מקווה שלא יהיו יותר משחקים כאלה ,  כי אין לזה מקום ". 
מנג'ר אשדוד ,  ג'ון גרגורי ,  הסביר בסיום המשחק את שהתרחש על כר הדשא ואמר : " בית"ר היו טובים יותר במחצית הראשונה ואם המשחק היה נמשך באותו הקצב הם היו מנצחים .  הם חשבו שהם ימשיכו אותו דבר והגול יגיע אך אנחנו שינינו להם את התכניות .  כשהרגשתי שהם עייפים בעיקר באגפים ונתתי לשחקנים לפתוח את המחצית השנייה בלחץ של 15 דקות שיכריע את המשחק לטובתנו .  כדורגל זה משחק של כאב וכשזיהינו כזה אצל בית"ר הכרענו את המשחק ". 
עדכון ראשון :  19:10עדכון אחרון :  22:10

מלמיליאן מרגיש שיש לו תמיכה מהיו"ר קורנפיין
חרף התבוסה המבישה של בית"ר באשדוד  ( 3:0 )  ,  המאמן אמר ולמקורביו : " אם איציק היה חושב שאני הבעיה ,  כבר לא הייתי הבעיה "
 
