שון פייטון : " לכל אחד בעיר יש חלק בתואר הזה "
 מאמן הסיינטס התרגש אחרי ה-17:31 על הקולטס והזכיה בסופרבול .  בריס : " ההרגשה הזו הרבה יותר טובה משדמיינתי "
 וידאו :  רויטרסתרגום ועריכת וידאו :  דורון שטיין
הייתכן ?  הכצעקתה ?  האם לאחר 42 שנים של הליכה במדבר צעדה הלילה  ( בין ראשון לשני )  קבוצת ניו אורלינס סיינטס לזכיה בסופרבול ?  מסתבר שכן .  הסיינטס מיגרו את פייטון מאנינג ואינדיאנפוליס קולטס 17:31 וזכו לראשונה בתולדותיהם בגביע וינס לומבארדי ,  בעיקר הודות לתוכנית המשחק של המאמן שון פייטון . 
" אני נרגש להיות חלק מההצלחה הזו ",  אמר פייטון בסיום , " אני גאה בבחורים האלה ובעיר הזו .  לכל אחד בניו אורלינס יש חלק בתואר .  אמרתי לשחקנים שמבט טוב על הכדור יהיה שווה חטיפה ,  וזה מה שקרה ".  על הקהל אמר פייטון : " הוא נתן לנו תחושה של משחק בית ,  ומאוד שמחנו על כך ".  בעלי הקבוצה טום בנסון ,  שלאחר סופת  " קטרינה "  צצו שמועות כי הוא מתכוון להעביר את הסיינטס מהעיר ,  הוסיף : " זו ניו אורלינס ,  מועדון גדול ,  ואנחנו חזרנו ,  חזרנו .  הייתי מנשק עכשיו את פייטון ".  
ה-MVP של המשחק היה הקוורטרבק דרו בריס ,  שסיים עם 288 יארד ושני טאצ'דאונים : " הרגשנו שעיר שלמה ,  אולי מדינה שלמה תומכת בנו ",  אמר בריס בסיום , " היה מאוד אמוציונלי ואני שמח שעשינו את זה .  ניסיתי לדמיין את ההרגשה וזה הרבה יותר טוב משחשבתי .  אלוהים ,  כמה שזה טוב .  זו שנה נפלאה שהחלה בהולדת הבן הבכור שלי .  הוא נתן לי השראה ".  
אחר כך הפליג בריס בשבחים : " יש לנו את הבעלים הכי טובים בליגה ,  המאמן הכי טוב ,  הג'נרל מנג'ר הכי טוב והקבוצה הטובה ביותר והוכחנו את כל זה במשחק .  רק לחשוב על כברת הדרך הארוכה שעשינו ובכמה קשיים שנתקלנו בדרך מעצים את תחושת ההישג ,  שיחקנו בעבור הרבה אנשים ולא רק עבור עצמנו .  אחרי האסון ,  זה לא רק שהיינו צריכים לבנות ארגון וקבוצה מחדש ,  אלא עיר ואזור שלמים ". 
מרקוס קולסטון הוסיף : " אני מקווה שהאוהדים שלנו חוגגים ברחובות .  הם עברו דרך ארוכה ,  ארוכה מאוד ". 
אצל המפסידים ,  מן הסתם ,  הפנים היו אחרות ,  והמאמן ג'ים קאלדוול לא התכחש לאכזבה הגדולה . " היו הרבה דברים שקרו במשחק וגרמו לנו בעיות ",  סיכם . " בעיטת האונסייד נתנה להם פוש רציני .  אני לא חושב שזה רק מהלך החטיפה של פורטר .  צריך לתת את כל הקרדיט לסיינטס .  הם קבוצת פוטבול מדהימה והם היו נפלאים הלילה .  כולנו פה מאוכזבים ,  היה קרב קשה ,  אבל אני גאה בצורה שבה שיחקנו ולחמנו .  נהיה מאוכזבים לזמן מה ,  נעכל את זה ואז נתאושש ונגיע מוכנים ל-2010 .  שיחקנו טוב מאוד ,  רצינו לזכות בגביע אבל לא הצלחנו וחבל .
 היה פייטון אחד שלא כל כך שמח במשחק הזה .  זה לא ערב שפייטון מאנינג ישמח לזכור ,  אבל הקוורטרבק של הקולטס תמיד היה אדם בעל אופי אצילי . " זה הזמן של הסיינטס ,  הם אלה שצריכים לשמוח עכשיו ",  פרגן מי שהיה בילדותו אוהד נלהב של ניו אורלינס ,  בזכות אבא ארצ'י ,  ואף תושב המקום בעברו . " זו הבמה שלהם וזו האליפות שלהם .  עם זאת ,  אין ספק שההפסד הזה מאוד מאכזב .
" אני בהחלט יודע כמה היינו נרגשים לפני שלוש שנים ,  כאשר אנחנו זכינו בתואר וכמה האוהדים שלנו שמחו בעיר אינדיאנפוליס ",  הוסיף מאנינג העצוב , " כך שאני יכול להבין כמה נפעמים שחקני הסיינטס ,  המשפחות שלהם והעיר ניו אורלינס ". 

שון פייטון : " לכל אחד בעיר יש חלק בתואר הזה "
 מאמן הסיינטס התרגש אחרי ה-17:31 על הקולטס והזכיה בסופרבול .  בריס : " ההרגשה הזו הרבה יותר טובה משדמיינתי "
 
