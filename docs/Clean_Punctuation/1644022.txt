מליאת הכנסת אישרה פה אחד בקריאה שנייה ושלישית :  יותקנו חסכמים במוסדות ציבוריים
ח"כ אופיר אקוניס ,  יו"ר ועדת הכלכלה : " משבר המים עצום ;  חוק החסכמים יביא לחיסכון משמעותי במים "
 מליאת הכנסת אישרה הערב בקריאה שנייה ושלישית את  " חוק החסכמים ",  המחייב את כל מוסדות הציבור בהתקנת אביזרי חסכון במים בברזים .  הצעת החוק אושרה פה אחד ללא מתנגדים.ח"כ אופיר אקוניס ,  מיוזמי החוק : " משבר המים עצום .  השרב הכבד שמלווה אותנו באחרונה באמצע החורף ,  מעמיק את משבר המים .  חוק החסכמים יביא לחיסכון משמעותי במים .  על מוסדות הציבור להוות דוגמא לשאר האזרחים על מנת שנוכל להתמודד עם המחסור החריף במשק המים ". יישום החוק יביא לחיסכון במים של 10%-15% במבני הציבור ובהתאם לכך גם לחיסכון בכסף .  החוק נותן כלים בידי רשות המים להתקין בצורה מהירה ודרמטית את האביזרים חוסכי המים בכל מבני הציבור .  בהתאם למוצע ,  כל גוף הכלול ברשימת הגופים הציבוריים ,  יחויב להתקין אביזרים לחיסכון במים ,  במבנה המצוי בבעלותו או בבעלות המדינה ,  וכן במבנה שהוא שוכר לתקופה העולה על 5 שנים .  החוק חל על שורה ארוכה של גופים ציבוריים ,  ובהם משרדי ממשלה ,  הכנסת ,  צה"ל ,  משטרת ישראל ,  שירות בתי הסוהר ,  רשויות מקומיות ,  חברות ממשלתיות ,  קופות חולים ,  תאגידים שהוקמו בחוק ,  אוניברסיטאות ומכללות וכן מוסדות חינוך רשמיים ,  שהם מוסדות חינוך השייכים למערכת הציבורית ,  בזרם הממלכתי והממלכתי-דתי .
 
מליאת הכנסת אישרה פה אחד בקריאה שנייה ושלישית :  יותקנו חסכמים במוסדות ציבוריים
ח"כ אופיר אקוניס ,  יו"ר ועדת הכלכלה : " משבר המים עצום ;  חוק החסכמים יביא לחיסכון משמעותי במים "
 
