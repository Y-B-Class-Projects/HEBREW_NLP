ספרד :  40 המעלות של מסינה
ריאל מדריד של אטורה מסינה דרסה ללא רחמים את אליקנטה 55:95 .  15 לבורשטיין בהפסד פואנלברדה 84:71 לולנסיה
היו שאמרו שהיא לא מחוברת ,  שהיא לא תגיע לפיינל פור של היורוליג ושאפילו האליפות בספרד נראית כבר גמורה .  אלא שבשבוע האחרון ,  מוכיחה ריאל מדריד שהיא רחוקה מהלגיד את המילה האחרונה .  אחרי הניצחון הגדול ביורוליג על סיינה ,  התפוצצו שחקני של אטורה מסינה הערב  ( שבת )  על אליקנטה והביסו את הקבוצה הקטנה בחוץ ,  55:95 ,  ועכשיו כבר לכולם ברור שהמפגש שלהם עם מכבי תל אביב במחזור האחרון של היורוליג לא הולך להיות פשוט כלל וכלל .  מהפתיחה לא היה כל סיכוי למארחים ,  שנפלו לפיגור דו ספרתי בתוך דקות ספורות ,  כשבמחצית מוליכה ריאל ב-15 .  
מסינה הורה לשחקניו לא להוריד את הרגל מהגז ,  והם הגיבו עם ריצת 14:27 ברבע השלישי ,  כשברבע האחרון מגיעים האורחים עד פער 40 .  מארקו יאריץ' הוליך את החגיגה של ריאל מדריד עם 19 נקודות ,  סרחיו יול הוסיף 16 ולואיס בולוק קלע 15 .  לאליקנטה :  אורטסון 13 .  
עוד בספרד ,  רשמה פואנלברדה של טל בורשטיין את הפסדה ה-15 העונה ,  כשנכנעה 84:71 לולנסיה ,  יריבת הפועל ירושלים ביורוקאפ במשחק המכריע ביום שלישי הקרוב .  הישראלי המשיך את כושרו האישי הטוב ,  כשקלע 15 נקודות ב-20 דקות ,  אלא שמנגד ,  18 של ננדו דה קולו ו-15 של מאט נילסן עשו עבור החבורה של נבן ספאחיה את העבודה .  
ביוון ,  נחלו אריס סלוניקי ודייויד בלאט הפסד כואב בהארכה ,  כשנכנעו לטריקאלה 87:85 בחוץ .  המארחים הוליכו בפתיחה ,  אבל מאט וולש הוליך את חבריו ליתרון ,  ואריס ירדה עם 4 נקודות הפרש במחצית .  האורחים המשיכו להגדיל את הפער ,  ועלו לרבע האחרון ביתרון 9 ,  אבל אז הגיע הקאמבק של טריקאלה ,  שהצליחה להשוות ולכפות הארכה .  את 5 הדקות הנוספות פתחו המארחים בסערה ,  עלו ליתרון 6 ,  ומשם כבר לבאט ושחקניו לא הצליחו לחזור .  דייויד יאנג הוליך את טריקאלה עם משחק גדול של 31 נקודות ,  וולש קלע 17 למפסידים .
 ברוסיה ,  התאוששה צסק"א מוסקבה מההפסד המשונה שלה לפורקום סופוט בפולין במחזור האחרון של היורוליג ,  עם ניצחון בליגה על דינמו מוסקבה 53:77 .  שחקניו של ייבגני פשוטין פתחו נהדר את המשחק ,  והוליכו ב-11 בסיום הרבע הראשון .  דינמו ניסתה לחזור ,  אבל במקום זה איפשרה למארחים להגדיל את היתרון עוד יותר ,  ובמחצית הוליכה צסק"א ב-19 הפרש ,  כשעד לסיום היא רק מגדילה את הפער .  ג'יי אר הולדן הוליך את קלעי צסק"א עם 14 נקודות ו-4 אסיסטים ,  סרגיי מוניה קלע 17 למפסידים .
 
ספרד :  40 המעלות של מסינה
ריאל מדריד של אטורה מסינה דרסה ללא רחמים את אליקנטה 55:95 .  15 לבורשטיין בהפסד פואנלברדה 84:71 לולנסיה

