ישראלום מכרה ארבעה נכסים בשבועיים תמורת 340 מיליון ש'
 >  >  חברת ישראלום נכסים ,  שבשליטת מתיו ברונפמן ושולם פישר ,  ממשיכה לממש נכסים כדי להגדיל את הנזילות שתסייע לחברה לפרוע התחייבויות לבנקים ולבעלי האג"ח .  ישראלום דיווחה אתמול כי חתמה על מזכר הבנות למכירת מלוא זכויותיה במתחם של נכסים מניבים באזור התעשייה בצומת סגולה בפתח תקוה לחברת וילאר אינטרנשיונל של שלמה טיסר תמורת 63.2 מיליון שקל .  ישראלום תרשום רווח הון של כ-5 מיליון שקל .  העסקה כפופה להשלמת בדיקות נאותות של ישראלום .  וילאר עוסקת בבניית מבני תעשייה ובהשכרתם ,  בניית מבני מגורים ושירותי ארכיבאות .  בעבור ישראלום מדובר במימוש רביעי בתוך שבועיים .  לפני כשבוע וחצי מכרה לאמות השקעות של נתן חץ ומשפחת ורטהיים את זכויותיה בבית פלאפון שבגבעתיים  ( 67% )  ובמתחם קרגל בלוד תמורת 262.5 מיליון שקל .  בשבוע שעבר מימשה נכס מניב באזור תעשייה קרית מטלון בפתח תקוה לחברת אספן גרופ תמורת 2.15 מיליון שקל .  בסיכומו של דבר מימשה ישראלום נכסים ב-341 מיליון שקל .  המתחם בצומת סגולה משתרע על שטח של 45 אלף מ"ר ,  הכולל שישה מבני תעשייה בשטח בנוי כולל של 12 אלף מ"ר ,  המושכרים במלואם לשמונה שוכרים בתחומי התעשייה .  מתחם זה הניב לישראלום ב-2008 דמי שכירות שנתיים של 4.5 מיליון שקל ,  ושוויו ההוגן הוערך נכון לסוף 2008 ב-57 מיליון שקל .  מניית ישראלום ירדה ב-12% ב-2009 .
 
ישראלום מכרה ארבעה נכסים בשבועיים תמורת 340 מיליון ש'
nan
