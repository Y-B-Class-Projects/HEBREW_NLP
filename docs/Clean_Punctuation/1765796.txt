נתן דו"ח לאותו נהג שוב - בצד השני של העולם
הזרוע הארוכה של החוק :  נהג שנעצר בגין מהירות מופרזת בניו זילנד זיהה את אותו שוטר שרשם לו דו"ח על עבירה זהה בבריטניה שנתיים קודם : " איזה עולם קטן ".  זה לא עזר לו להתחמק מהקנס
תחושה קלה של דז'ה-וו :  שוטר עצר השבוע נהג בגין מהירות מופרזת בניו זילנד - ומצא עצמו בסיטואציה מוכרת .  מתברר ששנתיים קודם עצר את אותו נהג ,  על אותה עבירה ,  כ-20,000 קילומטרים משם - בצד השני של כדור הארץ .
 לפי הסיפור שהובא אתמול  ( רביעי )  ב"ניו זילנד הרלד ",  הן השוטר ,  קונסטבל פליטון ,  והן הנהג הסורר - שפרטיו לא נמסרו - היגרו באחרונה לניו זילנד מבריטניה .  
המקרה התרחש סמוך לעיר כרייסטצ'רץ .  פליטון סיפר כי עצר את הנהג והחל לרשום לו דו"ח ,  כשלפתע שאל אותו העבריין אם אי פעם עבד עם מד-לייזר בכביש A5 בבריטניה .  השוטר השיב בחיוב . " חשבתי שזה אתה ",  רטן הנהג .
" בתחילה לא זיהיתי אותו ,  אבל אז נזכרתי בכל הסיפור ",  סיפר השוטר ל"ניו זילנד הרלד ".   " שנינו התחלנו לצחוק .  כנראה שיש בינינו איזשהו קשר .  איזה עולם קטן ". 
אגב ,  צירוף המקרים לא סייע לנהג להתחמק מהדו"ח ,  על סך 120 דולרים ניו זילנדיים - כ-60 ליש"ט ,  שווה ערך לדו"ח ששילם שנתיים קודם .
 
נתן דו"ח לאותו נהג שוב - בצד השני של העולם
הזרוע הארוכה של החוק :  נהג שנעצר בגין מהירות מופרזת בניו זילנד זיהה את אותו שוטר שרשם לו דו"ח על עבירה זהה בבריטניה שנתיים קודם : " איזה עולם קטן ".  זה לא עזר לו להתחמק מהקנס

