את המונדיאל הזה יראו בארה"ב קרוב יותר
ESPN יצלם 25 משחקים בתלת מימד ,  אבל הטכנולוגיה תישאר בינתיים רק בארה"ב .  בבריטניה יסתפקו בצפייה במסכי ענק
אחרי שרובינו חווינו סרטים בתלת מימד ,  הגיע הזמן לדבר האמיתי :  משחקי כדורגל בשיטת הצפייה הזו .  ESPN ,  אחד מגופי השידור הגדולים בעולם ,  יצלם 25 ממשחקי המונדיאל הקרוב בתלת מימד .  בכך יתאפשר בפעם הראשונה שידור בתלת מימד של משחקי כדורגל אחרי שנים שבהן פותחה הטכנולוגיה הזו ,  אך לפחות בינתיים רק בארצות הברית .  השלב הבא הוא שחברות הטלוויזיה סוני ,  LG וסמסונג יודיעו על התחלת מכירת טלוויזיות תלת מימדיות ברחבי בריטניה תוך חודשים .
 אלא שב-ESPN הבהירו כי השידורים הללו לא יהיו זמינים במכשירים ביתיים לצופים מבריטניה עד אחרי הגביע העולמי .  לשמחתם הרבה של האנגלים ,  שיעקבו בדריכות אחרי נבחרתם מנסה לא לאכזב פעם נוספת השנה ,  הם בכל זאת יוכלו ליהנות משיתוף פעולה שנרקם בין סוני לפיפ"א ,  במסגרתו הם יוכלו לצפות במשחקים במסכי ענק בתלת מימד .  בכל מקרה ,  מי שיצפה במשחקים בתלת מימד ,  יוכל לעשות זאת רק באמצעות הרכבת משקפיים מתאימים .
 הצפייה בתלת מימד הפכה להיות פופולארית במהלך 2009 ,  אבל עדיין לא פרצה את המחסום של מכשירים ביתיים בשל העלות הרבה והציוד המיוחד שהיא דורשת .
 
את המונדיאל הזה יראו בארה"ב קרוב יותר
ESPN יצלם 25 משחקים בתלת מימד ,  אבל הטכנולוגיה תישאר בינתיים רק בארה"ב .  בבריטניה יסתפקו בצפייה במסכי ענק

