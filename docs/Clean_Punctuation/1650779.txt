בדקה ה-91 :  כייבלוויז'ן ודיסני הגיעו להסכם ו-3 מיליון מנויים זכו לצפות בטקס האוסקר
השידורים הוחשכו בשבת עקב המחלוקת ;  התחנה חזרה לשדר רבע שעה לאחר תחילת שידור טקס האוסקר אתמול
3.1 מיליון מנויי כייבלוויז'ן באזור ניו יורק זכו אתמול לצפות בטקס האוסקר ,  לאחר שחברת הכבלים הגיעה ברגע האחרון להסכם עם ענקית המדיה דיסני ,  בעליו של ערוץ abc אשר שידר את הטקס.שידורי wabc ,  הערוץ המקומי של abc בניו יורק ,  ניו ג'רזי וקונטיקט ,  הוחשכו בשבת בלילה עבור מנויי כייבלוויז'ן ,  לאחר שתוקף החוזה השידור של כייבלוויז'ן פג ,  ושתי החברות לא הצליחו להגיע להסכם חדש .  דיסני דרשה מכייבלוויז'ן 40 מיליון דולר נוספים בעמלות - כדולר למנוי - בנוסף ל-200 מיליון דולר שחברת הכבלים משלמת לה.צופים רבים מחו על החשכת הערוץ בערב שידור טקס האוסקר ,  ואיימו להתנתק מכייבלוויז'ן ולהחרים את abc אם המחלוקת לא תיפתר .  בעקבות המחאות ולחץ שהופעל מצד גורמים שונים ,  בהם מושל מדינת ניו יורק דיוויד פטרסון ,  חתמו שני הצדדים על הסכם עקרוני והערוץ חזר לשדר ,  כרבע שעה לאחר תחילת הטקס .
 
בדקה ה-91 :  כייבלוויז'ן ודיסני הגיעו להסכם ו-3 מיליון מנויים זכו לצפות בטקס האוסקר
השידורים הוחשכו בשבת עקב המחלוקת ;  התחנה חזרה לשדר רבע שעה לאחר תחילת שידור טקס האוסקר אתמול

