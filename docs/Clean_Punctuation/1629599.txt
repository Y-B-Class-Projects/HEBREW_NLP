הלב שלו חזק בכדורגל
שוערה הצעיר של נצרת עילית ,  שוקי ביראני ,  היה קרוב לפרישה בגלל מום בלב ,  אבל ניתוח לתיקונו השאיר את הקריירה בחיים
שוערה הצעיר של הפועל נצרת עילית ,  שוקי ביראני ,  כמעט בן 19 ,  בוגר מחלקת הנוער של מכבי חיפה ,  ערך ביום שלישי הופעת בכורה בהרכב במדי הקבוצה הבוגרת במשחק גביע המדינה נגד דליית אל כרמל מליגה ב' ,  המייצגת את הכפר בו הוא מתגורר .  אלא שרק מעטים יודעים שבתחילת העונה הוא היה על סף פרישה מכדורגל בעקבות בעיות שהתגלו בלבו .
 בבדיקות טרום עונה שגרתיות התגלה מום בלבו .  הוא נשלח לסדרת בדיקות מדוקדקות ,  שקבעו חד משמעית :  ביראני חייב לעבור ניתוח לתיקון המום . " התגלה מום ,  הסבירו לי שאני חייב לעבור ניתוח אם אני רוצה להמשיך לשחק ,  הכדורגל חשוב לי ,  אבל גם הבריאות ",  אומר ביראני , " התייעצתי עם המשפחה ,  עם חברים קרובים ,  והחלטנו ללכת על ניתוח .  הרופאים הסבירו שיכול להיות מצב שהניתוח לא יעבור בהצלחה ,  אבל הלכנו עם זה עד הסוף .  אני שמח שעברתי את זה בהצלחה ".  הניתוח בלב מונע ממנו להתגייס לשירות צבאי סדיר .
 ביראני עבר את הניתוח בהצלחה ,  עבר תקופת החלמה בת חודש וחצי ,  וחזר לעמוד בשער קבוצת הנוער מהליגה הארצית .  רק לאחרונה הוקפץ לקבוצה הבוגרת ,  לאחר העברתו של השוער אודי לוי למכבי קריית אתא .  הרחקתו של השוער הבכיר ,  אבי אבגי ,  סללה לו את הדרך להרכב הראשון .
" הייתה התרגשות ,  אבל כבר בחימום היא עברה ",  הוא אומר . " אני חושב שזה שפתחתי בפעם הראשונה דווקא נגד דליה זה הגורל .  לפני המשק הקניטו אותי בכפר ,  אמרו לי שהולכים להבקיע נגדי ,  לנצח אותנו ,  אבל הכל היה בצחוק כי אוהבים אותי ,  ואפילו הכינו לי שלט תמיכה לפני המשחק ",  הוא משחזר .
 ביראני לא חולם כרגע לחזור למכבי חיפה ,  שם התחיל את הקריירה . " אני לא מסתכל כך כך רחוק .  כרגע מה שחשוב לי זה לעבוד קשה באימונים .  לא ממהר לשום מקום .  אני בטוח שבעזרת עבודה קשה והתמדה אגיע לאן שאני צריך להגיע .  לדבר היום על מכבי חיפה זה לא יהיה רציני .  מי אני ,  מה בכלל עשיתי בכדורגל ?  אני מאמין בעבודה קשה ". 
מאמנו אלדד שביט מספר : " בעונה שעברה הוא הגיע ממכבי חיפה .  למרות שהיה שוער ראשון ,  לא הייתה לו עונה מזהירה .  העונה הוא עשה שיפור עצום ביכולתו ,  התקדם מאוד ,  ואני חושב שהסיפור של הניתוח בלב רק ביגר אותו ועיצב את אישיותו כאדם וכשחקן כדורגל ". 

הלב שלו חזק בכדורגל
שוערה הצעיר של נצרת עילית ,  שוקי ביראני ,  היה קרוב לפרישה בגלל מום בלב ,  אבל ניתוח לתיקונו השאיר את הקריירה בחיים

