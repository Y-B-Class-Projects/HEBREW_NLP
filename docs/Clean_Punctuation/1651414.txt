כלי נשק נגנבו מתחנת משטרה בצפון הארץ
ביהמ"ש השלום בעכו התיר לפרסם כי הלילה נפרצה תחנת משטרה בצפון .  הפורצים גנבו כלי נשק מהתחנה המאוישת 24 שעות ביממה .  סמפכ"ל המשטרה הורה על הקמת ועדת בדיקה
 ( באדיבות הערוץ הראשון ) 
בית משפט השלום בעכו התיר לפרסם :  אחד ממתקני המשטרה בצפון נפרץ הלילה  ( שלישי )  ונגנבו ממנו מספר כלי נשק .  בעקבות הגניבה הורה סמפכ"ל המשטרה ניצב אילן פרנקו על הקמת ועדה בודקת לבירור מכלול הנסיבות באירוע .  הוועדה צפויה להגיש מסקנות ראשונות לסמפכ"ל בימים הקרובים .
 כאשר השוטרים הגיעו למשרדיהם ,  הם גילו כי כלי הנשק שלהם נעלמו .  תחנת המשטרה שוכנת במתחם המאויש 24 שעות ביממה ולא ברור כיצד נגנבו כלי הנשק מבלי שאיש בתחנה יבחין בכך .  במשטרה הביעו מבוכה רבה לאור המקרה אשר על פרטיו הוצא צו איסור פרסום .
 אתמול נעצר שוטר משמר הגבול וכן מספר אזרחים מצפון הארץ בחשד שפרצו לבסיס משמר הגבול ,  גנבו כלי נשק וסחרו באמצעי לחימה .  בעת המעצר תפסו החוקרים רכוש רב בבתיהם של החשודים .
 
כלי נשק נגנבו מתחנת משטרה בצפון הארץ
ביהמ"ש השלום בעכו התיר לפרסם כי הלילה נפרצה תחנת משטרה בצפון .  הפורצים גנבו כלי נשק מהתחנה המאוישת 24 שעות ביממה .  סמפכ"ל המשטרה הורה על הקמת ועדת בדיקה

