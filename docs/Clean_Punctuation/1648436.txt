קראדז'יץ' : " מלחמת בוסניה היתה קדושה "
 חודש משפטו של הרודן הסרבי בוסני ראדובן קראדז'יץ' .  בנאום הפתיחה שלו ,  הגן קראדז'יץ' על מעשיו בתקופת המלחמה בבוסניה וטען כי המלחמה היתה  " צודקת וקדושה "
  ( צילום:רויטרס ,  עריכת וידאו:רן צימט ) 
משפטו של המנהיג הסרבי בוסני ראדובאן קראדז'יץ'חודש היום  ( שני )  בבית הדין הבינלאומי לפשעים בהאג .  קראדז'יץ' ,  המייצג את עצמו ,  אמר בפתח דברי ההגנה כי המלחמה בבוסניה היתה  " צודקת וקדושה ",  וכי כל העימותים שנבעו כתוצאה מהתפרקות יוגוסלביה בשנות ה-90 הם תוצאה טבעית של מלחמה על אדמה בין סרבים ,  קרואטים ומוסלמים .  
משפטו של קראדז'יץ' הופסק בנובמבר לאחר שהרודן החרים את הדיונים .  בשבוע שעבר דחה בית המשפט את בקשתו לדחייה נוספת ,  והורה לו ולעורך דינו ר'יצ'רד הארווי להופיע היום בבית המשפט .  קראדז'יץ' כופר באשמה של 11 סעיפי אישום של רצח עם ופשעי מלחמה . 
" כל מה שהסרבים עשו נתפס כפשע ",  אמר קראדז'יץ' ,  שהחליט להשהות את החרם שלו על בית המשפט לשם הצגת נאום הפתיחה שלו . " אני אגן על האומה שלנו ומטרותיה ,  שהן צודקות וקדושות .  יש לנו תיק טוב .  יש לנו עדויות טובות והוכחות ".  טיעוני הפתיחה של קראדז'יץ' צפויים להימשך יומיים ,  וביום רביעי התביעה צפויה להעלות את העד הראשון .  קראדיץ' נתפס ב-2008 בבלגראד לאחר שהיה מבוקש במשך 13 שנים .  בפתח משפטו של קראדז'יץ' באוקטובר שעבר ,  טענה התביעה שבתקופת המלחמה בבוסניה בשנות ה-90 ,  קראדז'יץ' עמד מאחורי רצח-עם במטרה לגרום לבוסנים המוסלמים  " להיעלם מעל פני האדמה "  וליצור מדינה בוסנית סרבית בעלת קבוצה אתנית אחת .  קראדיץ' החרים את הדיונים הללו ,  ובעקבות זאת בית המשפט הורה למנות לו עורך דין ולצאת לפגרה על מנת לתת לו להתכונן למשפט .  השופטים אף הזהירו את קראדז'יץ' שאם הוא יחרים את הדיונים או יפריע להליכים ,  הוא יאבד את זכותו להגן על עצמו ועו"ד הארווי יעשה זאת במקומו .  
קראדז'יץ' טען שיש לו חסינות מפני בית המשפט הבינלאומי כי לדבריו הוא עשה עסקה סודית עם השליח האמריקאי ריצ'רד הולברוק שהוא לא יעמוד לדין אם הוא יעלם מהחיים הציבוריים .  הולברוק דחה פעמים רבות את הטענות הללו ,  ובית הדין הבינלאומי דחה את טענת החסינות של קראדז'יץ' .
 
קראדז'יץ' : " מלחמת בוסניה היתה קדושה "
 חודש משפטו של הרודן הסרבי בוסני ראדובן קראדז'יץ' .  בנאום הפתיחה שלו ,  הגן קראדז'יץ' על מעשיו בתקופת המלחמה בבוסניה וטען כי המלחמה היתה  " צודקת וקדושה "
 
