ניצחון תשיעי רצוף לבוסטון ,  101:102 בפילדלפיה
גארנט קלע שנייה לסיום את סל הניצחון .  דאלאס רשמה ניצחון 11 ברציפות ,  89:102 על הנטס וג'ונסון ,  פורטלנד גברה על אורלנדו
שלושה משחקים בלבד נערכו הלילה  ( שישי )  ב-NBA ,  אבל חובבי הליגה קיבלו לא מעט דרמה .  המתח הגדול היה בפילדלפיה ,  שם בוסטון גנבה ניצחון 1.6 שניות לסיום ,  כשקווין גארנט ניצל עוד אסיסט נפלא של רייג'ון רונדו כדי לקלוע ליי אפ שהעניק לסלטיקס ניצחון תשיעי רצוף ,  101:102 על הסיקסרס .  אבל יפה לגלות שהרצף של בוסטון הוא לא הכי ארוך שנוצר הלילה ,  כשדאלאס המצוינת גברה על ניו ג'רזי ועל מאמנה לשעבר אייברי ג'ונסון ,  ואחרי 89:102 קליל על הנטס המאבס כבר עם 11 ניצחונות רצופים ומאזן מפתיע של 4:18 .  במשחק שסיים את הערב גברה פורטלנד 83:97 על אורלנדו הלא יציבה ,  למרות משחק גדול של דוויט הווארד  ( 39 נק' ו-15 ריב' )  ,  ואחרי שהבלייזרס רשמו שישה הפסדים ברצף ,  הלילה השיגו ניצחון שלישי רצוף .
 פילדלפיה  ( 15:7 )  - בוסטון  ( 4:18 )  102:101
נכון ,  בוסטון נראתה קצת עייפה הלילה ,  אחרי שאמש גברה על דנבר ,  ונכון שהיא הייתה על סף הפסד לפילדלפיה החלשה ,  אך בסופו של דבר היא הוכיחה עד כמה היא חזקה ויציבה ,  עד כמה היא ממוקדת ברגעי ההכרעה ,  ועד כמה קשה לגבור עליה .  קווין גארנט סיים עם 14 נקודות ו-6 ריבאונדים ,  כולל סל הניצחון היפה עם 1.6 שניות לסיום שהגיע אחרי מהלך מתואם עם רייג'ון רונדו .  KG גם הוסיף את חטיפת הכדור האחרון כשלסיקסרס נותרה הזדמנות אחרונה ,  בעוד רונדו סיים עם 19 נקודות ו-14 אסיסטים ,  ריי אלן קלע 23 נקודות ב-7 מ-10 מהשדה ,  וגלן בייבי דייויס הוסיף 16 ו-7  ( שאקיל הפצוע שוב לא שיחק )  .  איגואדלה קלע 14 ,  כולל שני סלים חשובים בסיום ,  ואף הוסיף 11 אסיסטים ,  אבל זה לא מספיק .
 פורטלנד  ( 11:11 )  - אורלנדו  ( 7:15 )  83:97
אחרי רבע עונה ,  עדיין לא ברור מה אפשר לצפות משתי הקבוצות האלה .  אורלנדו נראית לעתים כמו קונטנדרית אמיתית ,  אבל לפעמים נראית מפוזרת ומוגבלת .  פורטלנד לרוב נראית כמו קבוצה פצועה ,  אומללה וחסרת סיכוי ,  אך מדי פעם שולפת ניצחון נחוש .  הלילה אנדרה מילר 20 נקודות  ( פלאס 8 אסיסטים ו-7 ריבאונדים )  ,  ווסלי מתיוז קלע 20 ,  ניקולס באטום הוסיף 15 ו-10 ,  והבלייזרס ,  שכבר פיגרו ב-14 בחצי הראשון ,  ניצלו עוד רפיון בשורות המג'יק כדי לרשום ניצחון שלישי רצוף .  
באורלנדו שוב ראו את דוויט הווארד מספק משחק גדול ,  עם 39 נקודות ב-13 מ-20 מהשדה  ( ו-13 מ-18 מהקו )  ,  15 ריבאונדים ו-3 חסימות ,  אבל חוץ מסופרמן אף אחד אחר לא הגיע .  וינס קרטר סיים עם 6 ב-2 מ-12 ,  ג'מיר נלסון עם 10 ב-4 מ-14 ,  וקואץ' ואן גנדי שוב צריך לנער קצת עניינים אחרי הפסד שלישי רצוף לחניכיו .
 דאלאס  ( 4:18 )  - ניו ג'רזי  ( 17:6 )  89:102
אולי אייברי ג'ונסון קיוה שחזרתו לדאלאס תשתק מעט את שחקני המאבס ,  כי בכושר הנוכחי של הקבוצות אין הרבה לנטס מה להציע ,  אך בסופו של דבר גם זה לא קרה .  ג'ייסון טרי התייחס למפגש המחודש עם המאמן לשעבר ,  שהוביל את דאלאס לגמר ה-NBA היחיד שלה ,  והודה ש"זה היה קצת יותר אמוציונלי ממה שחשבתי ",  אבל פה זה נגמר .  בסיום הערב המאבריקס עם ניצחון 11 ברציפות ,  ניו ג'רזי עם הפסד שישי ברציפות  ( ו-11 רצוף בדרכים )  ,  ונוביצקי  ( 21 נקודות ב-8 מ-10 ,  כולל 10 ריבאונדים )  ,  ג'ייסון טרי  ( 15 נק' )  ושאר החברים נראים מצוין .  ברוק לופז קלע 24 למפסידים ,  כריס המפריז הוסיף 16 ו-13 .
 
ניצחון תשיעי רצוף לבוסטון ,  101:102 בפילדלפיה
גארנט קלע שנייה לסיום את סל הניצחון .  דאלאס רשמה ניצחון 11 ברציפות ,  89:102 על הנטס וג'ונסון ,  פורטלנד גברה על אורלנדו

