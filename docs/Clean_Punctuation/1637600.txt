בתוך שבוע ,  שריפה פרצה באותו בניין בלוד
חמישה בני אדם ,  מתוכם שני ילדים נפגעו הבוקר בשריפה בבניין מגורים בלוד .  נראה שזו אינה הפעם הראשונה - רק לפני שבוע נפגעו שמונה בני אדם מדליקה באותו בניין
חמישה בני אדם ,  ביניהם שני ילדים ,  נפגעו הבוקר  ( שישי )  משאיפת עשן בשריפה שפרצה בבית בלוד .  השריפה פרצה בקומה השלישית של בניין דירות ברחוב חטיבת יפתח בעיר .  חמשת הפצועים פונו במצב קל עד בינוני לבית החולים אסף הרופא בצריפין .  
דובר הכבאות של אזור איילון סיפר לוואלה !  חדשות כי  " הצלחנו להשתלט על האש .  בשבוע שעבר הייתה שריפה נוספת באותו בניין ,  אז חילצנו מהמקום שמונה נפגעים כתוצאה משאיפת עשן .  בפעם הקודמת השריפה פרצה במקלט הבניין ,  הפעם זו שריפה בדירה ".  
נסיבות האירוע נבדקות וחוקר שריפות בדרכו למקום .  מאנשי הכבאות נמסר כי נבדקת האפשרות להצתה .
 שריפה זו היא ארוע הדליקה השני השבוע ,  לאחר דליקה אחרת שפרצה השבוע במחסן של אולם שמחות בצומת קרית אתא .  איש לא נפגע בשריפה אך נזק כבד נגרם לאחד האולמות כתוצאה מפעילות מערכת ההתזה והכיבוי האוטומטית .  משירותי הכיבוי נמסר כי האש החלה לבעור במחסן של נרות ותאורה ובמקום פעלו ארבעה צוותי כיבוי שהשתלטו על האש .  נסיבות הדליקה נבדקות .
 
בתוך שבוע ,  שריפה פרצה באותו בניין בלוד
חמישה בני אדם ,  מתוכם שני ילדים נפגעו הבוקר בשריפה בבניין מגורים בלוד .  נראה שזו אינה הפעם הראשונה - רק לפני שבוע נפגעו שמונה בני אדם מדליקה באותו בניין

