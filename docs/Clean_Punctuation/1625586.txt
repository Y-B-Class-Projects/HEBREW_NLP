מגדל שוקי הון בתחזיות ל-2010 - מלחמת העולמות
כץ : " הדבר מדאיג בכל נושא התחזיות השנה ,  יותר מבשנים עברו ,  הוא הביטחון הכמעט מוחלט של הצדדים בתחזיותיהם הכה מנוגדות "
 תמימות דעים בוול סטריט - הכיוון למעלהעל פי התחזיות לשנת 2010 שפורסמו עד כה על ידי הבנקים הגדולים בארה"ב ,  ישנה תמימות דעים בין האנליסטים .  קונצנזוס זה ,  גם אם אינו מפתיע ,  מעורר תהיות :  האם לא אפשרי שישנם עוד גלי הדף בדרך ממשבר האשראי החמור ב-80 השנים האחרונות ,  או אם תרצו ,  מהמיתון הכי חמור מאז מלחמת העולם ה-2 ?  מההזרמות האדירות של הממשלות והריביות האפסיות ?  לא למדנו כלום ממה שקרה פה בשנה שעברה ? להלן עיקרי התחזיות של וול סטריט לשנת 2010 ,  כפי שעולה מהסקירות של הגופים הפיננסים הגדולים : 	המשך חזרה לצמיחה עולמית מתונה אך יציבה . 	שווקי המניות ימשיכו לעלות . 	האסטרטגיה הכללית שעולה ממספר תחזיות של בנקים גדולים :  משקל יתר לסקטורים מחזוריים  ( תשתיות ,  טכנולוגיה ,  פיננסים ועוד )  מול משקל יתר לדפנסיביים  ( שירותי בריאות ,  יצרני ומשווקי מוצרי צריכה ביתיים ועוד )  .  משקל יתר לשווקים מתפתחים על פני מפותחים ,  שם טרנד הצמיחה והחזרה לשגרה נראים ברורים יותר . 	הדולר האמריקאי :כאן ישנה מגמה מעורבת - צמיחה עולמית אמורה להוציא משקיעים מהדולר לטובת מטבעות אחרים ,  אך אנליסטים רבים מעריכים כי הדולר הוא  " אובר סולד ",  במיוחד אל מול אי הוודאות בגוש היורו  ( יוון ,  ספרד )  וההתאוששות החלשה בבריטניה . 	אנטי-חוב ממשלתי לטווח ארוך ,  הודות לחובות העתק של הממשלות ברחבי העולם ,  בנוסף לתחזיות האופטימיות לגבי שווקי המניות שיהוו תחליף לאג"חים הממשלתיים . 	ריבית ה"פד "  תתחיל לעלות באיטיות במהלך המחצית השנייה של 2010 .  ההשפעה תהיה חלשה ,  שכן הרמה עדיין תהיה נמוכה מאד .  מי מסרב להשתתף בחגיגה ולמה ? אל מול החזית האחידה שוול סטריט מציגה יש כמה אנשים שלא מוכנים להשתתף בחגיגה .  בין הבולטים ניתן למנות את נוריאל רוביני מאוניברסיטת ניו יורק ;  מרדית' וויטני מאופנהיימר לשעבר וכיום מנהלת פירמה שהקימה בעצמה ;  ביל גרוס ,  מנהל קרן האג"ח הגדולה בעולם ;  ודיוויד רוזנברג ,  לשעבר הכלכלן הראשי לענייני צפון אמריקה במריל לינץ' והיום כלכלן ואסטרטג ראשי בבית ההשקעות האקסקלוסיבי מקנדה ,  גלסקין-שף.בינתיים ,  כל המוזכרים לעיל פספסו ראלי של 65% ב-s & p500 מאז מארס ,  אבל חייבים להודות שדבריהם מעוררים מחשבות מערערות ביטחון ותהיות לגבי תמימות הדעים הרווחת בוול סטריט.להלן עיקרי הבעיות איתן מתמודדת כלכלות ארה"ב והעולם ועשויים לפגוע בהמשך ההתאוששות ובאופטימיות הכללית : 	שוק עבודה חלש - רמת האבטלה הגבוהה מזה 30 שנה ,  ממוצע שעות שבוע עבודה נמוך מאד ברמה היסטורית ,  מיליוני מועסקים במשרות חלקיות בעל כורחם ועוד שלל נתוני שיא שליליים .  כל עוד לא יחול שיפור משמעותי ברובד הבסיסי ביותר בעושרם של משקי הבית ,  הכלכלה האמריקאית תתקשה להציג התאוששות בת קיימא . 	שוק אשראי מתכווץ - דיוויד רוזנברג מדבר על שינוי כללי ואקוטי בתפיסה של הצרכן האמריקאי כלפי אשראי .  בתהליך ארוך  ( עשרות שנים )  והדרגתי שתפס תאוצה בשנים האחרונות הגיע האמריקאי הממוצע מיחס חוב/הכנסה פנויה של 30% ליחס של 125%.לפי רוזנברג ,  המשבר הביא לנקודת תפנית קריטית ביחס לאשראי .  כלכלת ארה"ב יצאה לדרך חדשה ,  בה יחס החוב/הכנסה פנויה ירד לרמה היסטורית ממוצעת של 70% .  אם אכן יקרה הדבר מדובר באשראי בהיקף של 7 טריליון דולר ,  שייכחדו ויהוו מעמסה כבדה מאד על היכולת של ארה"ב לחזור למסלול צמיחה יציב . 	הפסקת תוכניות התמרוץ והעלאות ריבית - כלכלנים רבים טוענים כי הצמיחה בארה"ב היא אשליה בלבד וללא מאות המיליארדים שהוזרמו ,  הצמיחה עומדת על 0% במקרה הטוב.הנחת הממשלות היא שהפחתה הדרגתית בתוכניות השונות ,  בשילוב עם העלאת ריבית איטית ,  תאפשר למשקים לחזור למסלול צמיחה נורמלי ללא  " גלגלי העזר ". 	ברקע הדברים ,  צריך לקחת בחשבון את קשרי הגומלין בין הצמיחה בכלכלות המפותחות למתפתחות.על אף הביטחון בטרנד הצמיחה של האחרונות ,  אין להתעלם מההשפעה של אי התממשות הציפיות בראשונות .  ירידה בביקושים במערב משפיעה ישירות על הפעילות היצרנית בשווקים המתפתחים ותפגע בצמיחה ה"וודאית "  שנסמכת רבות על הייצוא ופחות על הביקושים מבית.הביטחון מדאיגהדבר מדאיג בכל נושא התחזיות השנה ,  יותר מבשנים עברו ,  הוא הביטחון הכמעט מוחלט של הצדדים בתחזיותיהם הכה מנוגדות .  עד כה ראינו כי האופטימיים הצליחו להחזיר את רוב ההפסדים והיה משתלם להיות במחנה שלהם .  אך טיעוני הפסימיים ,  חייבים להודות ,  גורמים לרצות להיות שייכים אליהם ,  במקרה שהורדת גלגלי העזר של הממשלות תסתיים בנפילה.הסקירה נכתבה על ידי יואב כץ ,  המחלקה הבינלאומית ,  מגדל שירותי בורסה .
 
מגדל שוקי הון בתחזיות ל-2010 - מלחמת העולמות
כץ : " הדבר מדאיג בכל נושא התחזיות השנה ,  יותר מבשנים עברו ,  הוא הביטחון הכמעט מוחלט של הצדדים בתחזיותיהם הכה מנוגדות "
 
