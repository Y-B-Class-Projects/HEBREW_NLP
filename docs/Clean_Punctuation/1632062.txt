צרפת :  מונאקו חזרה רעבה מהפגרה
הקבוצה מהנסיכות הביסה 0:4 את מונפלייה במשחק השלמה .  פ.ס.ז' הודחה מגביע הליגה על ידי גנגאן ,  ליון עלתה לרבע הגמר
הליגה הצרפתית טרם חזרה לפעילות מלאה ,  אבל הערב  ( רביעי )  נערכו שני משחקי השלמה .  במשחק שנדחה מהמחזור ה-15 בשל שפעת החזירים שפקדה אז את שחקני הקבוצות ,  מונאקו הביסה 0:4 את מונפלייה ועלתה למקום השביעי .  בולון וסושו סיימו את משחק ההשלמה שלהן מהמחזור ה-18 ב-0:0 .
 מונפלייה רצתה להעפיל למקום השני ,  אבל הקבוצה מהנסיכות לא התחשבה בה ומחצה אותה .  הבלם סבסטיאן פויגרנייה פתח את מסכת השערים של מונאקו בדקה ה-11 ,  כשנגח לרשת כדור קרן שהגביה ננה .  מונפלייה חיפשה את השיוויון ,  אך בדקה ה-55 נענשה על ידי הרונה לוקמן .  הניגרי הצעיר לא יצא מגדרו משערו הראשון בליגה הבכירה ,  ובדקה ה-66 השלים צמד .  יונס בלהאנדה האורח הורחק בדקה ה-72 ,  ושער עצמי של עבדלחמיד אל קאוטרי היה אקורד הסיום הצורם של מונפלייה בדקה ה-87 .  0:4 למונאקו בסיום .
 במשחק נוסף ,  רצתה בולון לחגוג ניצחון שלישי העונה ,  אך נתקלה בסושו העיקשת שמיאנה לאבד נקודות בקרב התחתית .  בולון הייתה קרובה יותר לניצחון ואפילו שלחה כדור אחד לקורה ,  אלא שעל המשחק הזה כנראה היה רשום מלכתחילה 0:0 .
 מלבד משחקי הליגה ,  בצרפת התקדמו הערב גם בגביע הליגה ,  שם שוחקו משחקי שמינית הגמר ,  מלבד זה בין לה מאן לבורדו שנדחה עקב השלג הכבד .  הפתעה גדולה הגיעה ממגרשה של גנגאן ,  מחזיקת הגביע הצרפתי המשחקת בליגה השנייה ,  שהדיחה את פריס סן ז'רמן הודות לשער עצמי אומלל של ממאדו סאקו .  מזג האוויר הקודר השפיע על איכות המשחק ,  אבל גם הוא וגם הרחקה של מוסטפה דיאלו  ( 76 )  לא מנעו מגנגאן לנצח ,  כשסאקו ניסה להרחיק בדקה ה-79 וכבש לשערו הוא .
 ליון ,  שבשנה שעברה הודחה בשלב זה על ידי מץ בסטאד דה ז'רלאן ,  נקמה בקבוצה מהליגה השנייה עם ניצחון 0:3 .  ז'רמי טולאלן הבקיע בבעיטה חופשית את שערו השני בסך הכל בקריירה ,  אחרי חצי שעה של משחק .  השוער האורח כריסטוף מארישז הורחק בדקה ה-68 וליסנדרו לופז סגר עניין עם צמד מאוחר  ( 87 ו-89 )  .
 ליל ,  שיצאה לפגרה כשהיא בכושר נהדר ובמקום השני ,  חלפה על פני ראן עם ניצחון 1:3 לאחר הארכה .  אדיל ראמי העלה את ליל ליתרון בדקה ה-40 ,  אבל מיקאל פאז'יס הוותיק שלח את המשחק להארכה עם שיוויון בדקה ה-59 .  שלושים דקות התוספת היו של המארחת ,  שעלתה לרבע הגמר עם שערים של הברזילאי טוליו דה מלו  ( 96 )  והבלגי אדן הזארד  ( 115 )  .
 מארסיי הדיחה במשחק דרמטי את סנט אטיין ,  כשגברה עליה בחוץ 2:3 .  צמד של גונזאלו ברחסיו ,  חלוצה הארגנטינאי של סנט אטיין ,  בדקות 17 ו-30 ,  נענה עם צמד של ברנדאו הברזילאי בצד השני בדקות 28 ו-58 .  מי שהכריע את המשחק היה ממאדו ניאנג ,  שחזר מפציעה והבקיע את שער הניצחון בדקת הסיום .
 גם לוריין וטולוז דילגו לשלב הבא .  לוריין עשתה זאת עם ניצחון 1:2 במגרשה של לאנס ,  כאשר סילבן מרשאל  ( 8 )  וקווין גאמיירו  ( 29 )  דאגו לשערים מול פנדל מצמק של אדוארדו  ( 88 )  .  טולוז לא התקשתה בבית מול נאנסי ,  וגברה עליה 0:3 .  עצמי של דמיאן מקאלוסו  ( 33 )  ,  פנדל של פאולו משאדו  ( 45 )  ושער של קווין דופי  ( 48 )  עשו את העבודה .
 
צרפת :  מונאקו חזרה רעבה מהפגרה
הקבוצה מהנסיכות הביסה 0:4 את מונפלייה במשחק השלמה .  פ.ס.ז' הודחה מגביע הליגה על ידי גנגאן ,  ליון עלתה לרבע הגמר

