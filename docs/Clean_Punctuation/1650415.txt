קרנות הנאמנות גייסו 240 מיליון שקל בשבוע הראשון של מארס
ת"א 25 חוצה את ה-1,200 נקודות - והקרנות המנייתיות ממשיכות לגייס
למרות שהשבוע הראשון של חודש מארס כלל ארבעה ימי מסחר בלבד ,  בשל חג פורים ,  תעשיית קרנות הנאמנות המשיכה בגיוסים ורשמה גיוס של כ-240 מיליון שקל .  מתחילת החודש צמחה תעשיית קרנות הנאמנות בכ-1.2 מיליארד שקל ,  עלייה המיוחסת לגיוסים נטו של כ-200 מיליון שקל ולעליית ערך נכסי הקרנות בכמיליארד שקל .  כך על פי נתוני בית ההשקעות מיטב .  חצה את הרף הפסיכולוגי של 1,200 הנקודות ,  ובסיכום שבועי רשמו הקרנות המנייתיות  ( ישראל ,  חו"ל וגמישות )  גיוסים קלים של כ-15 מיליון שקל .  קרנות אג"ח חברות וכללי גייסו בסיכום שבועי כ-750 מיליון שקל ,  על רקע העליות שנרשמו במדדי האג"ח בשבוע החולף.האפיק הממשלתי המשיך לסבול מפדיונות גם בשבוע בו נרשמו עליות במדדים הממשלתיים .  בסיכום שבועי ,  נפדו כ-300 מיליון שקל מקרנות אג"ח מדינה וכללי ,  וכן פדיונות של כ-90 מיליון שקל בקרנות השקליות .  רוני אפטר ,  מנהל קשרי היועצים במיטב ,  מסביר כי החולשה בקרנות אג"ח מדינה ,  צמוד מדד ושקליות ,  נובע מהאלטרנטיבה היותר אטרקטיבית .  האלטרנטיבה בעלת מאפייני הסיכון הגבוהים יותר ,  היא בדמות קרנות אג"ח חברות וכללי ,  אשר ממשיכות להוות את חוד החנית של תעשיית קרנות הנאמנות .  הקרנות הכספיות רשמו השבוע פדיונות של כ-170 מיליון שקל לאחר שבוע תנודתי .
 
קרנות הנאמנות גייסו 240 מיליון שקל בשבוע הראשון של מארס
ת"א 25 חוצה את ה-1,200 נקודות - והקרנות המנייתיות ממשיכות לגייס

