שאקולין : " הקבוצה משחקת עם מטען כבד "
 מאמן צסק"א מנסה להתנחם בניצחון על ולנסיה ,  אך גם הוא יודע שלרוסים סיכויים נמוכים להמשיך : " השינויים מבחינה פיזית ייראו "
 אם לא יקרה נס ,  צסק"א מוסקבה תודח כבר בסיבוב הראשון של היורוליג .  החבורה הרוסית שפתחה רע מאוד את העונה ניצחה אמנם את ולנסיה 63:73 ,  אבל הניצחון של מילאנו על פילזן  ( 70:84 )  חרץ כמעט בוודאות את גורלם ,  אלא אם יקרה נס סטטיסטי .  מאזנה של צסק"א עומד כעת על 6:2 ,  וכדי לעלות הם ייאלצו לנצח את משחקיהם האחרונים בצירוף שלל תוצאות שונות שקשה להאמין שיתקיימו .
" זו הנאה לעבוד עם קבוצה של אנשים אמיתיים ",  ניסה דימיטרי שאקולין ,  מי שהחליף את דושקו וויושביץ' כמאמן צסק"א ,  להתנחם בסיום בניצחון . " הקבוצה משחקת עם מטען כבד מכיוון שהתחלנו בתוכנית אימונים חדשה לפני חמישה ימים .  המטרה היא להשתפר מבחינת המצב הפיזי של השחקנים שלנו לרמת היורוליג עד סוף השנה ". 
למרות הסיכויים הנמוכים ,  שאקולין מסרב להרים ידיים ,  והבהיר במסיבת העיתונאים בסיום המשחק : " אנחנו מבינים שהמצב שלנו מעורפל ,  אבל לצסק"א נותרו עוד כמה משחקים .  השינויים מבחינה פיזית ייראו ,  למרות שאנחנו עדיין רחוקים מלהיות בכושר מושלם ". 
המאמן המפסיד ,  סטניסלאב פשיץ' ,  שהפסיד אחרי שני ניצחונות רצופים על אפס פילזן ופנאתנייקוס ,  הסביר : " כדי לנצח משחק ברמה הזו ,  אתה צריך מצב פיזי טוב .  התמודדנו מול קבוצה שהייתה טובה מאיתנו מבחינה פיזית .  לשחקנים של צסק"א יש יותר ניסיון בינלאומי והם יותר טובים מבחינה אינדיבידואלית .  בוודאי שאפשר לצפות שאחרי כמה הפסדים ,  הם יראו את הגאווה והשליטה ויוכיחו שהתוצאות האלה לא משפיעות על הכוח האמיתי שלהם .  זו הסיבה שלא הופתענו מהמשחק שלהם ". 

שאקולין : " הקבוצה משחקת עם מטען כבד "
 מאמן צסק"א מנסה להתנחם בניצחון על ולנסיה ,  אך גם הוא יודע שלרוסים סיכויים נמוכים להמשיך : " השינויים מבחינה פיזית ייראו "
 
