מובארק : " לא ניתן לטרור להגיע לאדמתנו "
 נשיא מצרים מגן על החלטתו להקים חומת ברזל בין מצרים לרצועת עזה . " ההחלטה לבנות הגדר נפלה לאחר שורה של מעשי טרור .  מצרים נתונה למסעות הסתה מצד גורמים ערבים ואזוריים "
  ( צילום :  רויטרס ,  עריכה :  דורון שטיין ) 
נשיא מצרים חוסני מובארק הגן על החלטת ממשלתו לבנות את חומת הפלדה בגבול בין רצועת עזה למצרים ,  שמטרתה למנוע הברחות לעזה .  בנאום לרגל יום המשטרה החל היום  ( ראשון )  אמר מובארק כי  " הביצורים שאנחנו בונים לאורך הגבול המזרחי מהווים חלק מפעילות מצרית ריבונית .  אנחנו מסרבים להיכנס לעימות בנוגע אליהם ".  הוא הוסיף ואמר כי ההחלטה לבנות את הגדר נפלה לאחר שורה של מעשי טרור בסיני .
 מובארק אמר עוד כי למרות מאמציה של מצרים להתניע את תהליך השלום במזרח התיכון ולקדם את שיחות הפיוס הפנים-פלסטיניות , " מצרים נתונה למסעות הסתה מצד גורמים ערבים ואזוריים שלא תרמו ולו במשך יום אחד ממה שאנחנו תרמנו לפלסטין ולעם הפלסטיני .  אותם גורמים אינם עושים דבר מלבד לסחור בסבל של הפלסטינים ".  
הנשיא המצרי הבהיר כי  " ארצו לא תסכים שיופעלו עליה לחצים ,  שאנרכיה תגיע לגבולותיה ושטרור יגיע לאדמתה ".  ברמזו על האירוע שבו ירה צלף פלסטיני מאנשי חמאס בחייל מצרי ברפיח לפני כשבועיים ,  אמר מובארק : " הגיע לידינו מידע מי מארגן את אותן הפגנות ואת אותם מסעות הסתה .  לא נסכים לפגוע בגבולותינו ". 

מובארק : " לא ניתן לטרור להגיע לאדמתנו "
 נשיא מצרים מגן על החלטתו להקים חומת ברזל בין מצרים לרצועת עזה . " ההחלטה לבנות הגדר נפלה לאחר שורה של מעשי טרור .  מצרים נתונה למסעות הסתה מצד גורמים ערבים ואזוריים "
 
