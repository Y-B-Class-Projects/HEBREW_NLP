דיווח : " בריטניה סיכלה מתקפת טרור באירופה "
 גורמי מודיעין בבריטניה טוענים כי נחשף ארגון המקושר לאל קאעדה ,  שתכנן לבצע מספר פיגועים בו זמנית באנגליה ,  גרמניה וצרפת .  לדבריהם ,  המתקפה היתה צריכה להיות דומה לזו שבוצעה במומביי ב-2008
רשת סקיי הבריטית דיווחה הלילה  ( רביעי )  כי רשויות המודיעין והביטחון במדינה סיכלו תוכניות של ארגון המזוהה עם אל קאעדה לבצע שורת פיגועים במספר ערים אירופאיות .   על פי הדיווח ,  גורמי מודיעין חשפו כי חוליה של חמושים בפקיסטן תכננה לבצע מספר פיגועים ,  בו זמנית ,  באתרים שונים בגרמניה ,  צרפת ואנגליה .  לטענת המקורות ,  התוכנית היתה לערוך מתקפה הדומה באופיה למתקפת הטרור שבוצעה בידי חמושים פקיסטנים במומביי בשנת 2008 ,  בה נהרגו 163 אני אדם .
 תוכנית התקיפה היתה כבר בשלבים מתקדמים ,  אך יחד עם זאת לא עמדה לצאת אל הפועל בטווח המיידי .  על פי הדיווח ,  ההערכה היא כי תקיפות המזל"טים שבוצעו בשבועות האחרונים בפקיסטן היו קשורות לניסיון סיכול הפיגועים .
 בשבועות האחרונים נמצאת אירופה בכלל וצרפת בפרט ברמת כוננות גבוהה .  אתמול נרשמה אזעקת שווא נוספת בפריז ,  שהובילה לפינוי מגדל אייפל ממבקרים בשל חשש לפצצה .  פינוי המגדל ממבקריו החל לאחר שבשירותי הכבאות המקומיים התקבלה שיחת טלפון ,  בה נטען כי במקום נמצא חפץ חשוד .  מדובר במקרה האחרון בשורה של פינויים שאירעו בעיר האורות באחרונה ,  במסגרת העלאת רמת כוננות הטרור במדינה .  שלשום פינתה משטרת פריז את תחנת הרכבת סיינט-לאזארה במרכז העיר לאחר שהתקבלה התרעה על פצצה .  כוחות מיוחדים סרקו את המקום ,  אך לא איתרו כל חומר נפץ מסוכן .  כמו כן ,  בשבוע שעבר נודע כי רמת הכוננות במדינה הועלתה לאחר שהתקבלו ידיעות על כוונה לבצע שורה של פיגועי התאבדות ברכבת התחתית בפריז .
 
דיווח : " בריטניה סיכלה מתקפת טרור באירופה "
 גורמי מודיעין בבריטניה טוענים כי נחשף ארגון המקושר לאל קאעדה ,  שתכנן לבצע מספר פיגועים בו זמנית באנגליה ,  גרמניה וצרפת .  לדבריהם ,  המתקפה היתה צריכה להיות דומה לזו שבוצעה במומביי ב-2008

