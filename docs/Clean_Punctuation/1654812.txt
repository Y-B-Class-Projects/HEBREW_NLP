עיריית באר שבע תפצה ב-217,000 שקל בכיר שפוטר ;  הסיבה :  השימוע שנערך לו פגום
השופטת :  העובד לא זומן לישיבת שימוע ובכך נפל פגם בהליך הפיטורים
עיריית באר שבע תפצה ב-217,000 שקל מנהל אגף בעירייה שפוטר בינואר השנה .  בית הדין האזורי לעבודה בבאר שבע קבע שנפלו פגמים בשימוע אותו הוא עבר בטרם פוטר.יצחק הלמן החל לעבוד בעיריית באר שבע ב-1977 .  לפני שש שנים הוא מונה לתפקיד מנהל האגף לאיכות הסביבה בעירייה .  באוגוסט האחרון הוא קיבל הודעה על כוונה לפטרו וכחודש לאחר מכן הוא פוטר.הלמן הגיש תביעה נגד העירייה ,  באמצעות עו"ד נעמי לנדאו ,  היועצת המשפטית של הסתדרות המעו"ף ,  בה טען שלא נערך לו שימוע בעל פה וכי פיטוריו נבעו משיקולים פוליטיים וזרים ,  מכיוון שנחשב לאחד מאנשי אמונו של ראש העיר לשעבר ,  יעקב טרנר .  עוד טען הלמן כי פיטוריו נעשו בעת ששהה בחופשת מחלה לאחר ניתוח.השופטת יעל אנגלברג שהם קבעה בפסק דינה כי העירייה לא נתנה הסבר לעובדה שהעובד לא זומן לישיבת שימוע ובכך נפל פגם בהליך הפיטורים .  עוד קבעה השופטת כי הוועדה שדנה בפיטוריו כלל לא שמעה אותו .  השופטת חייבה את העירייה לשלם להלמן פיצויים בשווי של 9 משכורות - 217,458 שקל - ולשאת בהוצאות המשפט .
 
עיריית באר שבע תפצה ב-217,000 שקל בכיר שפוטר ;  הסיבה :  השימוע שנערך לו פגום
השופטת :  העובד לא זומן לישיבת שימוע ובכך נפל פגם בהליך הפיטורים

