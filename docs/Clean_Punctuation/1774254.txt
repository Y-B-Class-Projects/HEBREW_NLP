ורדר ברמן מתעניינת בערן זהבי
יחד עם זאת ,  לקשר אין סעיף יציאה בינואר ונראה שהוא ימצא קבוצה באירופה רק בקיץ .  איתי שכטר ערך אימון מלא והצטיין
נציגים מטעמה של ורדר ברמן הגרמנית הביעו עניין בימים האחרונים בערן זהבי ,  אבל בחוזהו של הקשר אין סעיף יציאה בינואר ואם לא תגיע הצעה גבוהה ,  הוא לא ישוחרר .  זהבי עצמו מודע לכך שהסיכויים שיעזוב לאירופה כבר עכשיו קטנים ,  אך הוא מקווה שבקיץ הוא יעשה זאת .
 עוד בהפועל תל אביב :  הקבוצה עדיין לא קיבלה החלטה האם לשחרר את דני בונדר .  היום  ( חמישי )  נערכה פגישה נוספת בין המגן הימני של הקבוצה יחד עם סוכנו גלעד קצב לבין משה הראל ,  ובו ביקשו השניים מהראל פעם נוספת לשחרר את השחקן לטובת קיריליה סובייטוב הרוסית .
 התשובה שקיבלו השניים מהראל היא שכרגע אין עוד החלטה ,  אבל הבטיח שראשי המועדון ידונו בשאלה האם לשחרר אותו ויקבלו החלטה סופית האם לשחרר אותו לאחר המשחק בשבת נגד הפועל חיפה .  במידה ובונדר יעזוב ,  הוא צפוי להרוויח סכום גבוה בהרבה ממה שהוא משתכר כיום בהפועל תל אביב .  כיום משתכר בונדר כ-30 אלף דולר ,  כאשר ההצעה הרוסית עומדת על כחצי מיליון דולר לארבע שנים .
 בתוך כך ,  איתי שכטר ערך היום אימון מלא והוא צפוי להשתלב במשחק נגד הפועל חיפה ביום שבת .  החלוץ נראה רעב ושחקני הקבוצה ציינו כי היה לו אימון מצוין .  לעומת זאת ,  אביחי ידין שבעצמו חוזר מפציעה ,  לא הראה יכולת טובה ובאמצע האימון אלי גוטמן העביר את חולצת ההרכב ממנו לסלים טועמה ,  כשערן זהבי תופס את מקומו במרכז הקישור .  התוצאה הייתה שבתוך שתי דקות שחקני ההרכב הראשון כבשו שער ונראה שגוטמן מתלבט בין ידין לטועמה .  
התלבטות נוספת אצל המאמן היא בעמדת המגן הימני ,  בין בונדר לעומרי קנדה .  גליל בן שנן יפתח בין הקורות במקומו של וינסנט אניימה ,  שנמצא בניגריה לרגל חתונת אחיו .
  ( עדכון ראשון :  14:54 ) 

ורדר ברמן מתעניינת בערן זהבי
יחד עם זאת ,  לקשר אין סעיף יציאה בינואר ונראה שהוא ימצא קבוצה באירופה רק בקיץ .  איתי שכטר ערך אימון מלא והצטיין

