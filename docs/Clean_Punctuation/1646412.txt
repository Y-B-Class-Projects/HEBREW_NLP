השופט ברק :  הדמוקרטיה בישראל יכולה ליפול
נשיא בית המשפט העליון לשעבר דיבר בכנסת מול שגרירים זרים והביע את חששו מכרסום הדמוקרטיה הישראלית . " אם זה קרה בגרמניה ,  זה עלול לקרות בכל מקום "
 נשיא בית המשפט העליון לשעבר ,  אהרון ברק ,  דיבר היום  ( שלישי )  בארוחת הצהרים לכבוד שגרירים זרים בכנסת .  בדבריו אמר ברק כי  " הדמוקרטיה מוותרת לעתים על תוספת ביטחון ,  כדי להשיג תוספת של זכויות הפרט .  במשך 28 שנותיי בבית המשפט העליון .  ביקשתי להניח תשתית נורמטיבית שתעניק חירות וביטחון גם יחד ,  כשכוכב הצפון שלי הם ערכי המוסר היהודי ".   
" מבחנם העליון של השופטים הוא בסוגיות של טרור ובעת מלחמה ,  ואחריותם רבה יותר בסוגיות אלו .  הם קובעים נורמות שיש להן השלכות גם לעת שלום ",  הוסיף השופט ברק והסביר כי  " ביטחון המדינה איננו מהווה היתר בלתי מוגבל לפגיעה בזכויות הפרט ,  כשם שזכויות האדם אינן יכולות להצדיק בכל מצב פגיעה בביטחון .  לא יושג איזון אם הביטחון או זכויות האדם יזכו להגנה מלאה ". 
השופט בדימוס אף הוסיף והתייחס לכוחה המעורער של הדמוקרטיה ודיבר על חובת מערכת המשפט להגן עליה . " איננו רשאים להניח את המשך קיומה של הדמוקרטיה כדבר מובן מאליו .  הטענה 'זה לא יכול לקרות אצלנו' איננו נכונה - הכל יכול לקרות ",  אמר .  
נשיא בית המשפט העליון לשעבר ניסה להסביר את דבריו והביא כדוגמה את השלטון בגרמניה בתקופת השואה : " אם זה קרה בגרמניה של קאנט ,  בטהובן וגטה זה עלול לקרות בכל מקום ,  גם אם לא בעוצמה מבעיתה כל כך .  אחד הלקחים החשובים מהשואה של עמנו הוא הצורך לבנות מסגרות חוקתיות שבכוחן להגן על הדמוקרטיה .  אחת מאותן מסגרות הוא בית משפט עליון חזק המפעיל ביקורת שיפוטית על חוקיותם של חוקים .  בלי ביקורת שיפוטית הכוח משתלט על המשפט ,  הרוב משתלט על המיעוט והפרט עומד חדל אונים נגד השלטון ". 

השופט ברק :  הדמוקרטיה בישראל יכולה ליפול
נשיא בית המשפט העליון לשעבר דיבר בכנסת מול שגרירים זרים והביע את חששו מכרסום הדמוקרטיה הישראלית . " אם זה קרה בגרמניה ,  זה עלול לקרות בכל מקום "
 
