ועדת הטלוויזיה ברשות השנייה בחרה 21 מועמדים לדירקטורים בחברות החדשות 
 >  >  ועדת הטלוויזיה ברשות השנייה יצרה רשימה של 21 מועמדים לתפקידי דירקטור בחברת החדשות ,  ומתוכם ייבחרו שבעה שישמשו דירקטורים מטעם הציבור - שלושה בחדשות ערוץ 10 וארבעה בחדשות ערוץ 2  ( זאת מאחר שדירקטור אחד בערוץ 10 נמצא באמצע תקופה הכהונה שלו )  .  שניים מהדירקטורים החדשים ישמשו יו"רים בחברות החדשות .  הנושא נדון בוועדה בפורום מורחב שכולל גם את יו"ר המועצה ושלושה ראשי ועדות נוספים ,  ובסך הכל עשרה חברים מתוך 13 חברי מועצה .  ברשימה מופיעים 12 גברים ותשע נשים ונציגה אחת בלבד למגזר הערבי .  כן נבחרו עשרה אנשים שישמשו רזרבה במידה ולא ייבחרו שבעה מועמדים מתוך הרשימה המקורית .  בסך הכל הוגשו לרשות השנייה 117 קורות חיים של מועמדים שראו עצמם ראויים ,  מתוכם נפסלו 33 על ידי היועצת המשפטית של הרשות .  כעת יידרשו המועמדים למלא שאלון מורחב יותר בנוגע לרקע שלהם ,  השכלתם ,  ניגודי אינטרסים ושאלות נוספות ,  והשאלונים יועברו לבחינה משפטית נוספת .  סעיף שיכול למנוע כהונה של חלק מהמועמדים הוא דרישה לניהול כלכלי של גופים בסדר גודל דומה לאלה של חברת החדשות ,  כלומר ניסיון בניהול של חברה שתקציבה כ-100 מיליון שקל בשנה .  הדבר עלול לפסול אקדמאים שונים ,  מנהלי עמותות קטנות ועוד .  עם זאת ,  קיים סעיף המאפשר קבלה של מועמד על רקע כישורים מיוחדים ,  לצד ויתור על כישורים אחרים כמו נושא הניהול הכלכלי .  מועמדותו של יו"ר הרשות הקודם ,  אמנון נדב ,  נפסלה על ידי היועץ המשפטי ברשות ,  וחברי מועצה רבים שרצו לראות את נדב מתמנה לדירקטור הביעו צער על העניין .  מועמד נוסף ששמו הוזכר בהקשר של מועמדות לכהונה ,  מנכ"ל פרטנר לשעבר דוד אבנר ,  נמצא ברשימת הרזרבות .  חברי המועצה הוזהרו לבל ימסרו שמות של מועמדים ,  כשנאסר עליהם להוציא מהחדר את רשימת המועמדים ,  ואף התבקשו לחתום על הצהרה לשמירת סודיות .  בנוסף ,  באופן תקדימי אף הועמד שומר בכניסה לחדר כדי למנוע הוצאת קלסרים .  יו"ר ועדת הטלוויזיה ברשות ,  יעקב שחם ,  אמר ל-themarker כי  " נערך דיון שנמשך יותר מארבע שעות ובסופו נבחרו המועמדים ". 

ועדת הטלוויזיה ברשות השנייה בחרה 21 מועמדים לדירקטורים בחברות החדשות 
nan
