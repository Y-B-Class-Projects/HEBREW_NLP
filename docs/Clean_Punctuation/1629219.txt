רוואז גוצ'ירידזה חתם בהפועל פתח תקוה
המנכ"ל צפריר החתים את החלוץ הגיאורגי  ( 29 )  ,  מחפוד : " הוא יוכל לעזור לנו ".  בקבוצה דורשים : " תשובה על יברויאן עד יום ה' "
 החלוץ הגיאורגי רוואז גוצירידזה חתם היום  ( שלישי )  עד תום העונה בהפועל פתח תקוה ,  זאת לאחר פגישה עם המנכ"ל אפי צפריר .  במועדון בדקו אפשרות להחתימו עד תום חלון ההעברות ,  אך תקנון ההתאחדות אוסר זאת .  עם זאת ,  השחקן הסכים לחתום על סעיף בהסכם לפיו הוא יעזוב מעצמו ללא פיצוי אם לא ירשים במהלך החודש הקרוב .
 הקבוצה גם הגישה בקשה לשחרור בינלאומי שלו מגאורגיה ,  והערב חוזהו עבר בבקרת התקציבים ,  והוא יוכל ליטול חלק במשחק מול מכבי תל אביב בשבת .  גוצ'ירידזה ,  29 ,  שמשחק בקבוצת ספרטקי טביליסי ,  ערך שתי הופעות בנבחרת ,  ושיחק בעבר בליגה השנייה ברוסיה ואוקראינה . " הוא יוכל לעזור לנו בחלק ההתקפי ",  אמר אלי מחפוד לאחר ההחתמה .
 הקשר פרנסיס בוסמן מהארטס אוף אוק הגנאית והחלוץ עמנואל בנאיני עשויים להגיע בשבוע הבא למבחנים .  בינתיים ירדה מועמדותם של שאר הגנאים בטענה שהם אינם כשירים במאה אחוז .
 בתוך כך ,  הנהלת הקבוצה באמצעות חבר ההנהלה תומר סיני הודיעה היום כי  " אם עד יום חמישי איליה יבוריאן לא ישוחרר ממכבי תל אביב ,  נחליט לרדת ממנו באופן סופי ".  במכבי תל אביב לא מתכוונים לשחרר את החלוץ הארמני עד שיגיע חלוץ אחר .  החלוץ איימן אבו סלאח קיבל אישור לחפש לעצמו קבוצה אחרת .
 
רוואז גוצ'ירידזה חתם בהפועל פתח תקוה
המנכ"ל צפריר החתים את החלוץ הגיאורגי  ( 29 )  ,  מחפוד : " הוא יוכל לעזור לנו ".  בקבוצה דורשים : " תשובה על יברויאן עד יום ה' "
 
