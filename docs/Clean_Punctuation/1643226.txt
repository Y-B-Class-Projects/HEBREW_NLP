ארגנטינה :  ויוואס פוטר מראסינג ,  אינדפנדיינטה שנייה
אינדפנדיינטה גברה 2:3 על אסטודיאנטס ,  ראסינג נוצחה ופיטרה את מאמנה .  עוד הפסד לריבר ,  1:0 לקולון ,  0:0 לבוקה נגד טוקומן
המחזור הרביעי של הקלאוסורה 2010 בארגנטינה יצא לדרך בסוף השבוע ולמרות שמרבית הקבוצות עדיין מצאות בשלב הגישושים ,  כבר ניתן להתחיל לראות פחות או יותר פניה של מי מועדות לאן .
 בינתיים קלאודיו ויוואס הפך למאמן המפוטר הראשון של העונה ,  כשפוטר על ידי ראסינג אחרי ארבעה מחזורים בלבד בהם הפסידה הקבוצה שלוש פעמים .  ויוואס פתח את העונה עם 0:3 מרשים על רוסאריו ,  אך נכשל מאז למרות הרכש המבטיח שכולל את החלוצים קלאודיו ביילר וגבריאל האוצ'ה ,  כמו גם קפטן נבחרת ארגנטינה לשעבר רוברטו אז'אלה .  ההפסד לחימנסיה דה לה פלטה 1:0 היה זה שהכריע את הכף .
 משחקי הלילה:אינדפנדיינטה - אסטודיאנטס 2:3
השדים האדומים השיגו ניצחון שני העונה וביחד עם שתי תוצאות התיקו הנוספות שלהם ,  הם צמודים לולז סארספילד בפסגה ,  כשלשתיים 8 נקודות ,  בדיוק כמו לגודוי קרוז .  אנדרס סילברה כבש את השער הראשון לזכות הקבוצה מבואנוס איירס רק בדקה ה-43 ,  אבל השער שלו בישר על מחצית שנייה שהיה שווה להמתין לה .  דייגו גאנדין קבע 0:2 מבטיח בדקה ה-57 ,  אבל אסטודיאנטס סירבה להיכנע וכעבור דקה בלבד צימק מקסימיליאנו נונייז ל-2:1 .  חרונימו מוראלס נומאן המחליף כבש את השוויון בדקה ה-71 ,  אבל הדובדבן הגיע בדקה ה-78 ,  כשאיגנסיו פיאטי קיבל כדור בתוך הרחבה ,  הקפיץ מספר פעמים תוך כדי תנועה וכבש .  שער נפלא וניצחון לאינדפנדיינטה .  
קולון - ריבר פלייט 0:1
נראה שעוד עונה של המיז'ונריוס הולכת לאיבוד ,  כאשר הקבוצה של לאונרדו אסטרדה סופגת כבר הפסד שני בארבעת המחזורים הראשונים .  שער ניצחון בפנדל דקה לסיומה של המחצית הראשונה של אסטבן פוארטס השאיר את שלוש הנקודות בסנטה פה .
 בוקה ג'וניורס - אתלטיקו טוקומן 0:0
הדבר היחיד שיכול אולי לנחם את ריבר ,  זה שגם בוקה ממשיכה להיראות רע מאוד ולא תזכה באליפות גם בטורניר הזה .  הקבוצה של אבל אלבס עם התיקו השני שלה העונה ,  כשזה מגיע בבומבונרה ,  נגד הלפני אחרונה ,  זה לא מבשר טובות .
 סנטראל עדיין ללא ניצחון העונה אחרי עוד תוצאה מאכזבת ולמרות שהוליכה עד רגעי הסיום של המשחק ,  איבדה את ההזדמנות לרשום שלוש נקודות ביתיות .  אמיליו זלאיה נגח את המקומיים ליתרון בתוספת הזמן של המחצית הראשונה ,  אבל ליסנדרו לופז השווה בנגיחה משלו 5 דקות לסיום .  
ארסנאל - טיגרה 2:0
טיגרה שמרה על המקום הרביעי בטבלה בזכות ניצחון חוץ חשוב על אחת מהקבוצות החלשות כרגע בליגה .  נסטור אז'אלה הפרגוואי כבש את שערו השלישי העונה בדקה ה-10 ,  קרלוס לונה כבש את השני עם פנדל מוצלח בדקה ה-57 .  
בנפילד - לאנוס 0:2
אלופת האפרטורה האחרונה השיגה ניצחון שני העונה מתוך שלושה משחקים והיא בהחלט ממשיכה להצליח .  רוברטו באטיון כבש ראשון כבר בדקה ה-13 וחאמס רודריגז ,  הקולומביאני הכשרוני ,  הכפיל בדקה ה-48 ולמעשה חתם את תוצאת המשחק .  
תוצאות נוספות :
 חימנסיה לה פלאטה - ראסינג קלוב 0:1מרקוס פרז  ( 31 ) 
הורקאן - גודוי קרוז 0:0
סן לורנצו - ולז סארספילד 0:0

ארגנטינה :  ויוואס פוטר מראסינג ,  אינדפנדיינטה שנייה
אינדפנדיינטה גברה 2:3 על אסטודיאנטס ,  ראסינג נוצחה ופיטרה את מאמנה .  עוד הפסד לריבר ,  1:0 לקולון ,  0:0 לבוקה נגד טוקומן

