ח"כ יוליה שמאלוב ברקוביץ :  יש לסגור את רשות השידור ולפתוח אותה מחדש במתכונת טובה יותר
מנכ"ל הרשות שקלאר הסביר את שכירת הקואוצ'ר : " אני לא יודע להוביל את השינויים האלה בלי ייעוץ "
" אין מנוס מהקפאת הליכים ברשות השידור .  אם הרשות לא תיכנס להקפאת הליכים יש לבטל את האגרה ",  אמרה חברת הכנסת יוליה שמאלוב ברקוביץ  ( ישראל ביתנו )  בדיון שהתקיים היום בבוקר בוועדת הכלכלה ,  אשר עסק בקיצוצים המתמשכים ברשות וכן בדוח הביקורת הפנימי אשר חשף ליקויים רבים .  לטענתה של ברקוביץ ,  צריך לחשוב איך סוגרים את רשות השידור ופותחים אותה מחדש במתכונת טובה יותר .  בסיום הדיון הוחלט להעביר את דוח הביקורת למבקר המדינה ,  לפי המלצת יו"ר הוועדה ח"כ אופיר אקוניס .  ח"כ כרמל שאמה יזם ביטול של תשלום אגרת טלווזייה לקשישים.במסגרת הקיצוצים קוצרה מהדורת מבט ,  הוחלט לסיים את השידורים בשעה 23:00 ,  התוכנית מדד יומי צפויה לרדת ועוד .  הטכנאים משבשים את השידורים ברדיו ובטלוויזיה ,  כך למשל לא מועברת אולימפיאדת החורף בוונקובר .  ייתכן והעיתונאים יצטרפו אף הם לעיצומים.ממלא מקום מנהל החדשות יורם כהן ,  הסביר כי  " אנחנו משתדלים לא לפגוע בתוכניות המשמעותיות כמו יומן ,  מבט ,  מבט שני וכו' ".  נציג האוצר יהודה סבן ,  אמר כי  " בגלל שיש גירעון הרשות צריכה לקצץ .  אי אפשר להאשים את המנכ"ל או את מנהל החדשות .  הם חייבים לקצץ ".  יו"ר ועד העיתונאים ברדיו גדי בן יצחק ,  אמר כי  " ביום חמישי ביקשנו מהמנכ"ל שנפתח בהידברות ולא קיבלנו שום תשובה .  העיצומים הם בגלל פגיעה קשה בשכר העובדים .  כבר שבועיים וחצי שלא ישבו איתנו על הרפורמה ". רן אפרתי יו"ר ועד טכנאים ברדיו ,  הוסיף כי  " לפי הרגשתנו האוצר לא מעוניין ברפורמה .  ברגע שהתחילו במהלך כזה של קיצוצים בעצם טרפו הקלפים בנוגע לרפורמה .  הרי אם נבוא אליכם חברי הכנסת ונקצץ לכם 50% בשכר לא תשבו בשקט ".  הוא הוסיף כי  " הגענו כבר לסיכום עם ההנהלה שאנחנו יורדים מהעיצומים אם יבטלו חלק מהקיצוצים .  הם חזרו אלינו למחרת ואמרו שהאוצר לא מאפשר להם להפחית בקיצוצים .  היום האוצר מנהל את רשות השידור .  מחר יקבע לנו מה לשדר .  זה עבר כל גבול ". בשלב זה עבר הדיון לדו"ח הביקורת הפנימית ,  אשר חשף ליקויים רבים בעבודת הרשות .  הח"כ אורי אורבך אמר כי  " לדעתי הטיטניק טובעת ואנחנו מתעסקים בשאלה אם יש נייר בשירותים .  יותר חשוב עכשיו להציל את הרשות ".  מנכ"ל הרשות שקלאר ,  ענה לטענות ואמר כי  " הגוף הזה גוסס כבר שנים .  איך נשתפר אם לא באמצעות ביקורת פנים ?  אי אפשר לבוא ביום אחד ולהגיד מעכשיו הכל מתנהל כמו שצריך .  אני לא יודע לעשות את זה ולא מכיר מנהל שכן ".  בנוגע לטענות על כך שלקח יועצים בתשלום גבוה ואף קואוצ'ר לעצמו הוסיף שקלאר ,  כי  " אני לא יודע להוביל את השינויים האלה בלי ייעוץ .  בגלל הקיצוצים אני לא ממשיך לעבוד אתו למרות שאני חושב שאני והרשות היינו במקום אחר אם הייתי ממשיך ". 

ח"כ יוליה שמאלוב ברקוביץ :  יש לסגור את רשות השידור ולפתוח אותה מחדש במתכונת טובה יותר
מנכ"ל הרשות שקלאר הסביר את שכירת הקואוצ'ר : " אני לא יודע להוביל את השינויים האלה בלי ייעוץ "
 
