 " הקייס שלכם חזק מהקייס של ערוץ 10 "
 כך אמר העיתונאי רביב דרוקר בכנס תמיכה בשידור הציבורי שהתקיים בבית סוקולוב .  השר הרצוג : " רשות השידור יכולה להיות אלטרנטיבה לרדידות בערוצים המסחריים "
  ( צילום :  טל אנגלנדר ,  עריכה :  ענת ברק ) 
עשרות עיתונאים בכירים השתתפו היום בכנס חירום למען השידור ההציבורי בבית סוקולוב בתל אביב .  העיתונאים קראו לממשלה להתערב במשבר ברשות השידור .  שר הרווחה יצחק הרצוג  ( העבודה )  שכיהן בעבר כשר הממונה על יישום חוק רשות השידור ,  שלח איגרת תמיכה בשידור הציבורי וקרא להציל את הרשות .
 בדברי השר הרצוג שהוקראו על ידי העיתונאית רותי סיני נאמר : " לפני שמכריזים על קריסתה המוחלטת של רשות השידור כדאי שכולנו נדע ונפנים כי מדינת ישראל לא יכולה להישאר בלי שידור ציבורי .  שליטה בלעדית של תקשורת מסחרית-רייטיניגית בשיח הציבורי בישראל ,  משמעותה החלשות דרמטית של הכלי שמפקח ומבקר את פעולות השלטון .  לצערי ,  בקרב רבים עדיין לא חילחלה לעומק ההכרה כי רשות השידור יכולה להיות אלטרנטיבה איכותית לרדידות החומר הקיימת בערוצים המסחריים ולהעצמת חופש הביטוי בחברה שלנו ". 
השר הרצוג מסר כי הצעת חוק רשות השידור שקידם במהלך כהונתו לצד הצעת הרפורמה ברשות מהוות יחד את עמוי התווך בדרך להבראת הרשות וש  " השידור הציבורי הוא נכס צאן וברזל בתרבות ,  בדמוקרטיה ובהוויה הישראלית ויש לחזקו ולהציבו כראוי למעמדו במפת התקשורת בישראל .  אני יודע שניתן לעשות מעשה ,  וניתן להציל את רשות השידור .  פניתי בנושא לראש הממשלה וליושב ראש ההסתדרות וביקשתי התערבותם במשבר לאלתר .  הם מסוגלים ויכולים .  אני מתרשם שלמרות הכל ,  הפערים לא גדולים וניתנים לגישור ".  הרצוג קרא למשתתפים לצפות מדי פעם בערוץ ולראות כי מול  " האח הגדול "  משודרים סרטי תעודה איכותיים .
 בין נושאי הדברים באירוע ישנם השר פרופ' אבישי ברוורמן ,  חבר הכנסת נחמן שי ,  ראש עיריית תל אביב רון חולדאי ,  מנכ"ל עמותת אג'נדה ענת סרגוסטי ,  מנכ"ל אגודת העיתונאים בתל אביב יוסי בר מוחא ,  מנכ"ל רשות השידור לשעבר יצחק לבני ,  יושב ראש אגודת העיתונאים בירושלים דני זקן ,  העיתונאים רביב דרוקר ,  מרב מיכאלי ,  איילה חסון וירון דקל ונציג עמותת  " ידיד "  רן מלמד .
 דרוקר השווה את מאבק רשות השידור למאק ההישרדות של ערוץ 10 שהסתיים רק לפני מספר שבועות וקרא לאנשי הרשות להעסיק יועצים אסטרטגיים ולוביסטיים .  לדבריו , " הקייס שלכם יותר חזק מהקייס של ערוץ 10 ".  
יצחק לבני תקף את המעורבות הפוליטית ברשות : " הרפורמה לא בוצעה בגלל אי הרצון הפוליטי של הממשלה להוציא את ידה מהעניין .  האוצר התנהג באופן שערורייתי והוריד את התקציב כדי ללחוץ .  העניין הזה לא לגיטימי ".  יושב הראש החדש של אגודת העיתונאים של רשות השידור דני זקן קרא ליושב ראש ההסתדרות עפר עיני להכנס למשא ומתן על הרפורמה בכל הכוח וללחוץ על משרד האוצר .

" הקייס שלכם חזק מהקייס של ערוץ 10 "
 כך אמר העיתונאי רביב דרוקר בכנס תמיכה בשידור הציבורי שהתקיים בבית סוקולוב .  השר הרצוג : " רשות השידור יכולה להיות אלטרנטיבה לרדידות בערוצים המסחריים "
 
