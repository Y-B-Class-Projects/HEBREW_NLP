נפטרים מהאוטו ?  תמכרו את הגרוטאה למדינה
תוכנית  " מזומנים תמורת גרוטאות "  יוצאת לדרך :  מי שימסור לגרירה רכב בן 20 שנה ,  יקבל תמורתה מהמדינה 3,000 שקלים .  האתר הראשון החל לפעול בסוף השבוע באשדוד ובקרוב יצטרפו אליו אתרים נוספים
 ( צילום :  שי מכלוף ,  עריכה :  גדי וינסטוק ) 
המשרד להגנת הסביבה החל בסוף השבוע בשלב הראשון ליישום התוכנית לעידוד גריטת מכוניות  ( הפיכת מכוניות לגרוטאות מתכת )  .  במסגרת תוכנית הגריטה ,  תשלם המדינה לבעלי כלי רכב שימסרו אותו לפירוק :  כל אדם שימסור רכב בן 20 שנה ומעלה באתר ,  יזוכה בסכום של 3,000 שקל לאחר שביטל את רישיון הרכב במשרד הרישוי .  
האתר הראשון לגריטת כלי רכב ישנים החל לפעול ביום שישי באשדוד ,  ובחודשים הקרובים יצטרפו אליו חמישה אתרים נוספים בפריסה ארצית .  תקציב התוכנית בישראל ,  המקודמת על ידי המשרד להגנת הסביבה בשיתוף עם משרד התחבורה ,  משרד האוצר ומשטרת ישראל - עומד על 100 מיליון שקל ,  שיתפרסו על פני חמש שנים .  
השר להגנת הסביבה ,  גלעד ארדן אמר כי  " התוכנית לעידוד גריטה צפויה להוריד מהכביש מדי שנה אלפי כלי רכב ישנים ,  הפולטים כמויות גדולות של זיהום אוויר ושבטיחותם נמוכה .  הורדה מסודרת של כלי רכב אלו מהכביש תצמצם את זיהום האוויר בערים ,  תקטין את מספר גרוטאות הרכב המושלכות בערים ובצידי הדרכים ותביא להגדלת מחזור חומרי הגלם של הרכב ". 

נפטרים מהאוטו ?  תמכרו את הגרוטאה למדינה
תוכנית  " מזומנים תמורת גרוטאות "  יוצאת לדרך :  מי שימסור לגרירה רכב בן 20 שנה ,  יקבל תמורתה מהמדינה 3,000 שקלים .  האתר הראשון החל לפעול בסוף השבוע באשדוד ובקרוב יצטרפו אליו אתרים נוספים

