קרית שמונה ממשיכה בפרויקט בתי הספר
שחקני הקבוצה המשיכו לבקר את תלמידי העיר והפעם הגיעו לבית הספר קורצ'אק וחילקו כרטיסים למשחקים
שחקני עירוני קרית שמונה הפתיעו היום את תלמידי בית הספר קורצ'אק בעיר כאשר נכנסו לכיתותיהם והזמינו אותם להגיע למשחק הבית הקרוב של הקבוצה מול בית"ר/שמשון תל אביב .  הדבר נעשה כחלק מפרויקט  " הקהל שייך לצעירים "  אותו החלה הקבוצה העונה ובמסגרתו פעילות חברתית בעיר .  בליווי דובר הקבוצה עדי פרג' ,  נכנסו לכיתות הקפטן בני בן זקן יחד עם פטי נימבה ואסף פחימה ,  שוחחו עימם והסבירו להם את חשיבות הקהל במגרשים ,  תוך כדי שהם מחלקים לכל אחד ואחת מהתלמידים הזמנה למשחק הקרוב .  
בית הספר קורצ'אק הוא בית הספר השלישי שתלמידיו מוזמנים למשחקי הקבוצה במסגרת הפרויקט ,  זאת לאחר שבשבועות קודם לכן הוזמנו לאצטדיון העירוני בתי הספר מגינים ותל חי .  בכוונת הקבוצה להזמין עד לסיום העונה את כל בתי הספר היסודיים בעיר ,  כשהמטרה היא לעורר זיקה לקבוצה ולספורט בקרב ילדי העיר אשר חלקם יחוו בפעם הראשונה בחייהם משחק כדורגל רשמי .  בקבוצה מרוצים מאוד מקצב ההתקדמות של הפרויקט וההיענות של בתי הספר ואמרו : " אנו בהחלט שמחים מההיענות של בתי הספר לפרויקט .  הן מנהלי בתי הספר והן הילדים הראו פתיחות ורצון לפגוש את השחקנים ולהתחבר לקבוצה יותר .  הפרויקט עדיין בחיתוליו ואם ימשך כך ,  התכניות לשיתוף פעולה עם בתי הספר והקבוצה רק תלך ותעמיק ." 

קרית שמונה ממשיכה בפרויקט בתי הספר
שחקני הקבוצה המשיכו לבקר את תלמידי העיר והפעם הגיעו לבית הספר קורצ'אק וחילקו כרטיסים למשחקים

