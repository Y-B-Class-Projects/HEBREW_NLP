80 סדרניות קרליין פוטרו בהודעת SMS
גם לפטר יש דרך :  סדרניות שעבדו בחברת הקוסמטיקה פוטרו באמצעות הודעות SMS לטלפונים הסלולריים שלהן .  קרליין בתגובה : " ההודעות נשלחו בדחיפות כדי למנוע מהעובדות מפח נפש "
 80 סדרניות שעבדו בחברת הקוסמטיקה קרליין פוטרו במהלך השבוע שעבר באמצעות הודעות SMS לטלפונים הסלולריים שלהן .  12 אנשי מכירות ועוד 10 פקידים קיבלו לבתיהם ביום שישי האחרון בשעות אחה"צ מכתבי זימון להליכי שימוע לקראת פיטורים שיתקיימו השבוע .  
חברת קרליין נמכרה בנובמבר 2009 לחברת אמיליה תמורת 194 מיליון שקלים .  כשבועיים לאחר מכן מכרה אמיליה את המותגים של קרליין לחברת סנו ,  תמורת 85 מיליון שקלים .  
הפיטורים הנוכחיים באו למרות שוועד עובדי קרליין ניהל משא ומתן עם סנו ,  בליווי ההסתדרות ,  ולפני 10 ימים נחתם הסכם הבנות בין הצדדים המסדיר את תנאי העסקתם של העובדים לעתיד ומבטיח למעשה את המשך העסקתם בה .  
בחברת אמיליה הסבירו בתגובה כי הודעות ה-SMS לסדרניות נשלחו בדחיפות בכדי למנוע מהעובדות מפח נפש שעלול היה להיגרם להן עם קבלת המידע על סיום עבודתן בדרכים אחרות ולא ישירות ,  מאחר שרשימת העובדים המועמדים לפיטורים כבר הופצה ברבים .  ואילו סנו מסרה בתגובה שרוב העובדים צפויים בסופו של דבר להיקלט מחדש במסגרתה .  
ההסתדרות גינתה אתמול את הליך הפיטורים קרליין וציינה שהיא זו שאיפשרה את אישור העסקה למכירת קרליין ,  באמצעות ההסכם עליו היא חתמה ,  שבו נקבע כי רוב העובדים ייקלטו בסנו .  
עוד נמסר מההסתדרות כי סוכם שכל עובד שלא ייקלט בסנו ,  או שמעטמי הרעת תנאים יעדיף שלא להיקלט בחברה זו ,  יקבל פיצוי בגובה של 8-21 חודשי שכר כהסתגלות .  בנוסף ,  העובדים הפורשים יקבלו שכר עבור חודשיים הודעה מוקדמת במקום חודש אחד כפי שקובע חוק פיצויי פיטורים .
 
80 סדרניות קרליין פוטרו בהודעת SMS
גם לפטר יש דרך :  סדרניות שעבדו בחברת הקוסמטיקה פוטרו באמצעות הודעות SMS לטלפונים הסלולריים שלהן .  קרליין בתגובה : " ההודעות נשלחו בדחיפות כדי למנוע מהעובדות מפח נפש "
 
