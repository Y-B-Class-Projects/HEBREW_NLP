גן לאומי מקורות הירקון
נחל נקי עם צמחייה עשירה ואתרים היסטוריים - והכל במרחק דקות נסיעה מתל אביב .  הצעה לטיול ופיקניק משפחתי

בשולי גוש דן הסואן זורם נחל ובו מי מעיינות צלולים וזכים .  מסביב - שקט ושלווה ,  מדשאות רחבות ידיים ועצים אדירים נותני צל .  יש בין באי המקום הבוחרים לבלות בפיקניק משפחתי ,  אחרים מסיירים בין האתרים ההיסטוריים ,  או מבלים שעה קלה בדיג .  נשמע כמו מקום רחוק ?  אולי .  אבל כדי להגיע למקום הנפלא הזה אין צורך אלא להרחיק דקות נסיעה אחדות מתל אביב .  
המים - מים נקיים ,  שמקורם במעיינות הירקון .  אמנם רוב מי מעיינות הירקון נשאבים ונמהלים במי המוביל הארצי ,  אך כמות נאה של מים תמיד זורמת בנחל ,  ומאפשרת קיום לעולם מרתק של חי וצומח .  בעיקולי הנהר ,  שם הזרימה חלשה יחסית ,  צומחים ריכוזים גדולים של נופר צהוב ,  צמח מים בעל פריחה גדולה ומרשימה .  כרבים מצמחי המים ,  גם הנופר פורח בקיץ .  העלים הגדולים ,  בעלי צורת הלב ,  נחים על המים ומעניקים להם מראה נהדר .
 בירקון יש גם שרידי עבר .  המבנה בעל הקשתות מציין את טחנת מיר ,  אחת מטחנות הקמח שניצלו את כוח מי הירקון .  מעט מערבה משם שוכנים שרידי  " חצר קאסר ",  הכוללים חומה ,  באר ובצדה בריכת אגירה .  האתר נקרא על שמו של סלים קאסר מיפו ,  שרכש את השטח מהכפר מיר והקים חווה חקלאית .  הוא רצה לטעת פרדסים ,  אך הסתבך עם השיח' התקיף איברהים אבו-רבאח ,  שהפעיל טחנת קמח במורד הירקון .  אבו-רבאח טען ששאיבת מים מן הירקון תפגע בטחנות הקמח שלו .  סלים קאסר ויתר ובסופו של דבר מכר את החווה לראשוני פתח תקוה .
 בית הבטון וטחנת אבו רבאח :
 מגן לאומי מקורות הירקון אפשר לצאת בשביל רגלי במורד הנחל .  מעבר לכפר הבפטיסטים נמצא  " בית הבטון "   מבנה יפה בן שתי קומות שנבנה בשנת 1911 כבית משאבות של חברת ההשקה  " פלשתינה ".  זהו בית הבטון הראשון שנבנה בישראל .  כשני ק"מ במורד הירקון ,  מעבר למחלף ירקונים ,  נמצאת טחנת הקמח של אבו רבאח  פינת חמד בפני עצמה .  לאן נוסעים:גן לאומי מקורות הירקוןמשך הטיול :  שעה- 3 שעותכדאי לקחת :  כובע ,  מים ,  ציוד לפקניק ,  אופנייםאיך מגיעים :  כביש פתח תקוה - הוד השרון  ( מס'  )  ,  כשני ק"מ מצפון לצומת סגולה ,  בכניסה לכפר הבפטיסטים .
 אסור לפספס :
 להציל את הצפרדע :  מתחפשים ומחפשים צפרדעים-מחווה לצפרדע הירוקה ולחבריה ממשפחת הדו חיים החיים בברכות החורף ההולכות ונעלמות !  רבים ממיני הדו חיים בעולם מצויים היום בסכנת הכחדה ,  כמה כבר נכחדו ,  כדי להכיר את הסיבות להכחדתם בישראל ובעולם ואת הפעילות הנעשית על ידי רשות הטבע והגנים למען שמירתם ,  נתכנס לאירוע שיכלול מגוון פעילויות לכל המשפחה :  הצצה אל החיים בבריכת החורף ,  תערוכת דו חיים ,  משחקים וחידונים , " על חיי הדו חיים "   מצגות ,  מספר סיפורי צפרדעים ,  סיורים מודרכים ,  תחרות כרזות  " להציל את הצפרדע "  ועוד .  במרכז הפעילות טקס בו ישוחררו ראשני צפרדע נחלים ואילנית מצויה ,  ויוכרזו זוכי תחרות הכרזות .  
היכן :  גן לאומי ירקון ,  מתחם אפק - אנטיפטריס
מתי :  שבת ,  ה-6 במרץ ,  10:00-15:00 .
 איך מגיעים :  מוקד מקורות הירקון נמצא על כביש הוד השרון - פתח תקווה בין צומת ירקון לצומת סגולה .  מצד מזרח ישנה כניסה לכפר הבפטיסטים ולגן הלאומי .
 מוקד פארק אפק נמצא בין צומת גנים שבפתח תקווה  ( כביש פתח תקווה - לוד )  לראש העין ,  כביש מספר 483 בין הקיבוצים גבעת השלושה ועינת מצד צפון .  ניתן להגיע באמצעות רכבת ישראל מתחנות ת"א ועד לתחנת ראש העין הסמוכה לפארק אפק .
 למקורות הירקון - קו אגד 561 מת"א  ( לצומת כפר הבפטיסטים בלבד )  .  לאפק מגיעים קווי דן 27,7,17,93 .
 אטרקציות לילדים :  מתקני שעשועים ,  נחל נקי .
 מה עוד :  מתקני משחק לילדים ,  מגרש כדורסל ,  מגרש כדורעף ,  שולחנות פינג- פונג ,  שולחנות ,  מתקני מנגל ,  מסלול כושר ,  מרכז הדרכה אקולוגי .
 שעות פעילות :  אפריל-ספטמבר :  08:00-17:00 ,  אוקטובר-מרץ :  08:00-16:00 ובימי שישי 08:00-15:00 .  הכניסה לשמורה נסגרת שעה לפני שעות הסגירה הרשומות מעלה .
 סוג מסלול :  הלוך חזורנקודת התחלה :  תל אפק הסמוכה לראש העיןנקודת סיום :  צומת מורשהמשך הטיול :  2-10 שעותדרגת קושי :  קלמעבר במיםעונות מומלצות :  כל השנהמי שתייה בדרך :  ישגישה לעגלות ונכים :  איןמתאים לכלבים מחיר :  25 שקליםטלפון לבירורים :  03-9348464

גן לאומי מקורות הירקון
נחל נקי עם צמחייה עשירה ואתרים היסטוריים - והכל במרחק דקות נסיעה מתל אביב .  הצעה לטיול ופיקניק משפחתי

