אינטרנט חופשי ?  רעיון רע
נשיא ונצואלה מאמין שחופש ביטוי באינטרנט הוא דבר בלתי נסבל ,  וקורא להגביר את הפיקוח על הרשת במדינה
הוגו צ'אבס נגד אינטרנט חופשי .  נשיא ונצואלה לא אוהב את הקלות בה אנשים יכולים להתבטא ברשת האינטרנט ,  וחושב שצריך יותר פיקוח על האינטרנט במדינה בה הוא שולט .  על פי דיווח של רויטרס ,  אמר צ'אבס כי  " האינטרנט לא יכול להיות דבר פתוח בו הכל נאמר ונעשה .  כל מדינה צריכה להפעיל את החוקים והנורמות שלה ". 
מה בדיוק מכעיס את נשיא ונצואלה ?  בעיקר אתר רכילות אחד ,  Noticierodigital שמו ,  אשר פרסם  לטענתו של צ'אבס  כי אחד משרי הממשלה של ונצואלה נרצח . אנחנו חייבים לפעול ",  אמר צ'אבס בנושא ,  והוסיף כי  " אנחנו נבקש מפרקליט המדינה לעזור ,  כיוון שמדובר בפשע ".  צ'אבס אף אמר כי על פי המידע שיש לו ,  האתר מפרסם כל הזמן כתבות הקוראות להפיכה במדינה ,  וגם את זה הוא לא יכול לאשר .
 נכון להיום ,  רשת האינטרנט הוא אמצעי התקשורת החופשי היחיד בונצואלה .  מרבית תחנות הטלוויזיה במדינה נמצאות תחת פיקוח ממשלתי ,  כשהמדינה אף החרימה בעבר רשיונות שידור של מספר ערוצי רדיו וטלוויזיה .
 
אינטרנט חופשי ?  רעיון רע
נשיא ונצואלה מאמין שחופש ביטוי באינטרנט הוא דבר בלתי נסבל ,  וקורא להגביר את הפיקוח על הרשת במדינה

