שערי ריבית הפסידה בקרב המשפטי על שירות הציטוטים 
בלעדי קבוצת שווי הוגן תספק את השירות עבור הגופים המוסדיים בשנים הקרובות .  שערי ריבית תיאלץ לשאת בהוצאות המשפט של 100 אלף שקל .  מקורבים לשערי ריבית :  נערער לבית המשפט העליון
 >  >  סאגת השירות של ציטוטי הריביות ושיערוכי האג"ח לגופים המוסדיים הסתיימה אתמול ,  כשקבוצת שערי ריבית ,  שסיפקה את השירות בחמש השנים האחרונות ,  הפסידה בעתידה שהגישה לבית המשפט .  קבוצת שווי הוגן ,  שהוכרזה בידי האוצר לפני שלושה חודשים כזוכה במכרז ,  היא שתספק את השירות בשנים הקרובות .  בית המשפט מתח ביקורת על שערי ריבית והטיל עליה לשאת בהוצאות המשפט בהיקף של 100 אלף שקל .  בחברת שערי ריבית שוקלים לערער על פסק הדין לבית המשפט העליון .  שערי ריבית ,  שהפסידה במכרז שערך האוצר ,  טענה שהפיקוח באוצר טעה בחישוב אחד ממרכיבי הציון שקיבלה במכרז ,  ובכך איפשר לקבוצת שווי הוגן לעקוף אותה בציון הסופי .  בנוסף ,  שערי ריבית טענה כי הליך המכרז שביצע האוצר היה נגוע בניגודי עניינים משמעותיים ,  בשל היכרות וקשרים מעמיקים בין קבוצת שווי הוגן לבכירי אגף הפיקוח שערכו את המכרז .  אחת הטענות של שערי ריבית הופנו נגד ניסים כהן ,  אחד מהעומדים בראש קבוצת שווי הוגן הזוכה .  בחברה טענו כי לא ייתכן שכהן - שמתוקף תפקידו בעבר באגף הפיקוח היה זה שערך את המכרז הקודם שבו זכתה שערי ריבית - יישב כיום באחת הקבוצות המתמודדות . " מלבד העובדה שכהן מקושר עם בכירי האגף כיום ,  הוא גם נחשף למודלים של הגופים השונים שהתמודדו אז במכרז ,  כשבכללם נמצא המודל של חברת שערי ריבית שזכתה אז במכרז ",  אמרו אתמול בקרב המתמודדים שהפסידו .  בשערי ריבית עירערו בתחילה על תוצאות המכרז ,  וכשהאוצר דחה את הערעור החליטו בחברה להגיש עתירה על כך לבית המשפט .  שווי הוגן היתה אמורה להחליף את שערי ריבית בשירות כבר ב-1 באוקטובר ,  אך בשל העתירה הוצא צו ביניים שעיכב את כניסתה של שווי הוגן לשירות .  עם קביעת בית המשפט ,  תתחיל שווי הוגן לספק את השירות בתחילת 2011 ,  כשעד אז תמשיך לספק אותו שערי ריבית .  מלבד שערי ריבית התמודדו במכרז חברת הדירוג מידרוג ,  והזוכה ,  קבוצת שווי הוגן של פרופ' צבי וינר מהאוניברסיטה העברית .  וינר מייעץ לרשות ניירות ערך ,  והוא מקורב של המפקח על שוק ההון והביטוח ,  עודד שריג ,  ומכיר אותו תקופה ארוכה עוד מימיו כאיש אקדמיה .  ככל הידוע ,  בשל הקשר עם וינר פסל שריג את עצמו ממעורבות בתהליך בחירת הזוכה במכרז .  מלבד וינר ,  שותפים בקבוצת שווי הוגן ניסים כהן ,  שהיה בעבר סגן ממונה בכיר למפקח על שוק ההון ,  וחברת הישגים תוכנה של חברת טריפל אי ,  הפועלת כספקית מידע פיננסי .  משערי ריבית נמסר : " אנחנו בטוחים בצדקתנו ושוקלים את הצעדים הבאים ". 

שערי ריבית הפסידה בקרב המשפטי על שירות הציטוטים 
בלעדי קבוצת שווי הוגן תספק את השירות עבור הגופים המוסדיים בשנים הקרובות .  שערי ריבית תיאלץ לשאת בהוצאות המשפט של 100 אלף שקל .  מקורבים לשערי ריבית :  נערער לבית המשפט העליון

