בעוד שבוע :  שוק הרכב ייפתח לראשונה ליבוא מקביל ;  ישראל כץ : " הרפורמה תוריד את המחירים "
 שר התחבורה : " רפורמת היבוא תצעיר את גיל הרכב בכבישים ;  זוהרי בשורה גדולה לצרכנים "
 אחרי תהליכים ארוכים ועיכובים רבים ,  רפורמת היבוא המקביל יוצאת לדרך .  משרד התחבורה פירסם היום את התיקון לצו הפיקוח על צרכים ושירותים ,  המאפשר יבוא מקביל לרכב .  הוראות התיקון זהות לאלה שאושרו לפני כחודש בוועדת הכלכלה של הכנסת וכוללת חובה להפעיל או להחזיק מוסך מרכזי ,  הון עצמי של עשרה מיליון שקל ,  ערבות בנקאית של 8 מיליון שקל וחובה לעדכן את משרד התחבורה בקריאה לתיקון  ( recall ) .שר התחבורה ציין כי פתיחת ענף הרכב לתחרות הוא המהלך החשוב ביותר שאירע בענף בעשור האחרון .  לדבריו ,  רפורמת היבוא המקביל תוזיל את מחירי הרכב לצרכן ותצעיר את גיל הרכב בכבישים . " מדובר בבשורה הגדולה ביותר לצרכן הישראלי לאחר שנים רבות של ניסיונות בלתי מוצלחים להוציא את המהלך לפועל ",  אמר כץ.כמה יזמים החלו כבר לבחון פעילות כיבואנים מקבילים .  קבוצת אלון ,  המפעילה מוסכים לרכב כבד ומייבאת מסחריות מתוצרת פיאג'ו ,  תתחיל בעוד כשלושה חודשים לייבא לישראל מכוניות יוקרה .  גם לחברת אוטו-חן של משפחת בליליוס כוונות דומות ,  והם פנו למשרד התחבורה בנושא.מכוניות זולות יותר תייבא חברת הליסינג שלמה סיקסט .  בדו"חות הכספים שפירסמה היום מציינת החברה כי היא שוקלת כניסה לתחום ,  ומציינת כי הדבר יאפשר רכישת כלי רכב להחכרה ולמכירה ללקוחות פרטיים .  לא מן הנמנע שחברות ליסינג מתחרות ילכו בעקבותיה .
 
בעוד שבוע :  שוק הרכב ייפתח לראשונה ליבוא מקביל ;  ישראל כץ : " הרפורמה תוריד את המחירים "
 שר התחבורה : " רפורמת היבוא תצעיר את גיל הרכב בכבישים ;  זוהרי בשורה גדולה לצרכנים "
 
