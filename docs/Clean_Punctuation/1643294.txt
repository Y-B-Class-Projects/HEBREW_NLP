החברה שלכם יכולה לסייע להאיטי
החדשות והתמונות המגיעות מאזורי אסון שוברות לב .  לחברות ולארגונים יש יכולת ומחויבות לגבש אסטרטגיה להגשת סיוע
 >  >  החדשות והתמונות המגיעות מהאיטי שוברות לב .  אנשים וחברות רבות תורמים כסף ,  בעוד שאחרים תוהים כיצד יוכלו לעזור .  חברות המנסות לברר מהי הדרך הטובה ביותר לתרום ,  צריכות לזכור שיש להן את היכולת ואת המחויבות לתרום לצדקה באופן אסטרטגי .  הנה כמה דרכים ועקרונות שעסקים וחברות יכולים ליישם בנוגע להענקת תרומות לאחר אסון :  1 .  אל תתרמו למאמצי החילוץ - כספי תרומות לפעולות החילוץ הם הכרחיים לחלוטין בטווח הקצר ,  אך מדובר רק בחלק אחד מתהליך שיקום ארוך .  עד שהכסף שיועד לחילוץ מגיע לחשבונות הבנק של ארגוני הצדקה ,  עובדי הסיוע כבר עברו למטלה הקשה והיקרה בהרבה של הבנייה מחדש .  במקום לתרום לסיוע לנפגעי האסון בהאיטי ,  הפנו את התרומות כך שיגדילו את הכסף והציוד שיהיו זמינים עבור סוכנויות החילוץ בשבועות הקרובים .  כך יהיו אנשי הסיוע מוכנים להגיב באופן מיידי לאסון הבא .  2 .  תרמו רק לארגונים בעלי ניסיון - אם אתם חשים שאתם חייבים לסייע בהאיטי או בכל מקום אחר ,  ודאו שאתם מעניקים את כספכם לארגון בעל ניסיון נרחב ,  עם עובדים שכבר פועלים במדינה .  ההיכרות המוקדמת שלהם עם הקהילות ,  עם הנורמות התרבותיות ועם דינמיקת הכוח במדינה היא יקרה מפז .  3 .  תנו רק כסף - מתנות אולי נראות כמו דרך שימושית ומושכת לתרום ,  אך הן נוטות לגרום לבעיות לוגיסטיות שמפחיתות במידה רבה את ערכן .  כסף נותן לאנשים בשטח את היכולת לנהוג בגמישות ,  בהתאם לצורכיהם באותו הרגע .  אם יש פריטים שאתם משוכנעים שיוכלו לשמש לטובה ,  כמו חומרי בנייה או מחשבים ,  שאלו את הארגון שלו אתם תורמים כיצד ניתן לעשות שימוש במה שאתם מעוניינים להעניק .  4 .  חשבו על העתיד - זמן רב לאחר שהתקשורת תעבור לעסוק בנושא אחר וצורכי הסיוע המיידיים של תושבי אזור האסון יטופלו ,  הם עדיין יצטרכו לשקם את חייהם .  הארגון שלכם יכול לסייע בתרומות שיהיו שוות ערך לסכום שתרמו עובדיכם ולקוחותיהם למאמצי החילוץ המידיים ,  בתוך שישה עד שמונה חודשים .  אז כבר יהיה ברור אילו תחומים זקוקים לסיוע ויהיה לכם זמן לדון עם ארגוני הצדקה כדי להבטיח שבתרומותיכם ייעשה השימוש הטוב ביותר .  - הכותב הוא שותף בכיר בחברת סונה פרטנרס ועורך המגזין המקוון  " פילנתרופי אקשן ",  המיועד לפילנתרופים בעלי אמצעים - הסוגיה :  איך יכולות חברות לסייע לאזורי אסון ?  הפתרון :  קודם כל לפתח מודעות לנחיצות הסיוע ולמחויבות של חברה מסחרית לעזור הדרך :  לא לתרום בשלב החילוץ אלא בשלבים מאוחרים יותר ,  להעביר כסף - ורק לארגונים מוכרים ובעלי ניסיון

החברה שלכם יכולה לסייע להאיטי
החדשות והתמונות המגיעות מאזורי אסון שוברות לב .  לחברות ולארגונים יש יכולת ומחויבות לגבש אסטרטגיה להגשת סיוע

