 " הסתברות גבוהה שוינרוט ייצא זכאי "
 פרקליטיו של עו"ד יעקב וינרוט הגיבו לבקשת ההשעיה הזמנית של וינרוט מהמקצוע בשל האישום נגדו בעבירות שוחד והלבנת הון .  באי כוחו :  אין לפגוע בלקוחותיו הרבים בשל העובדה שהועמד לדין
 >  >  פרקליטי עו"ד יעקב וינרוט מתנגדים לבקשה להשעותו באופן זמני מלשכת עורכי הדין בשל משפט השוחד והלבנת ההון המתנהל נגדו .  לפני ימים אחדים הגישו עורכי הדין דוד ודפנה ליבאי את תגובת וינרוט למכתב תלונה שביקש כי וינרוט יושעה בשל חומרת האישומים נגדו . " גם לדעת המחמירים יש הסתברות גבוהה שוינרוט ייצא זכאי בדין ",  כתבו באי כוחו .  פרקליטות מיסוי וכלכלה ,  באמצעות עורכות הדין שרון כהנא ויפעת שטיין ,  מייחסת לוינרוט יחסי תן וקח עם לקוחו לשעבר ,  פקיד השומה שוקי ויטה .  לפי הנטען ,  ויטה סגר הסכמי מס עם לקוחות של וינרוט - מיכאל צ'רנוי ,  ארקדי גאידמק ודן גרטלר - ובתמורה וינרוט טיפל בענייניו המשפטיים של ויטה בשכר טרחה מופחת .  וינרוט קיבל משלושת אנשי העסקים שכר טרחה של יותר מ-30 מיליון שקל על עבודתו המשפטית בקשר להסכמי המס .  נדיר שהלשכה שוללת מעורך דין את האפשרות לעבוד תוך כדי משפטו הפלילי .  נהוג להמתין לסוף ההליך ואז ,  אם אכן הורשע ובהתאם לאופי העבירות ,  להחליט אם לפתוח בהליך משמעתי נגד עורך הדין .  בתמציתיות הסבירו פרקליטי וינרוט בתגובתם לתלונה של עו"ד אמיר לירן מדוע הם סבורים שכתב האישום לא יוביל להרשעה .  הם הדגישו שהאיש שפעל למעשה מול ויטה היה רו"ח זאב פלדמן ,  שהתיק נגדו נסגר . " התביעה שמה עצמה מומחית בענייני שכר טרחה וגבייתו ",  כתבו .  במכתב הבהירו עורכי הדין כי הסכמי המס שנעשו ללקוחותיו של וינרוט לא בוטלו והם הניבו כסף רב לקופת המדינה .  עוד עולה ממנו כי וינרוט הבהיר לרשויות בישראל כי בכוונת גאידמק להביא כסף לישראל לצורכי השקעה ותשלום מסים .  עניין זה ,  ציינו ,  נוגד את תיאוריית ההסתרה מהרשויות של התביעה .  בנוגע להלבנת ההון ,  מייחסת המדינה לוינרוט פתיחת חשבון שאליו הועברו כספים של גאידמק שנועדו לתשלום שכר טרחה ולתשלום לרשות המסים .  גאידמק ,  נטען ,  לא נרשם כנהנה בחשבון כדי למנוע חילוטי כספים במהלך חקירה פלילית נגדו . " ההתנהלות בחשבון היתה שקופה ",  כתבו באי כוח וינרוט לוועדת האתיקה של מחוז תל אביב בראשות עו"ד אפרים נוה ,  הכספים אכן הועברו כשכר טרחה לוינרוט ופלדמן וכספים אחרים הועברו לרשות המסים .  בתגובתם מבהירים הפרקליטים כי וינרוט זכאי כל עוד לא הורשע .  עוד הוסיפו כי אין לפגוע בלקוחותיו הרבים של וינרוט בשל העובדה שהוא הועמד לדין .

" הסתברות גבוהה שוינרוט ייצא זכאי "
 פרקליטיו של עו"ד יעקב וינרוט הגיבו לבקשת ההשעיה הזמנית של וינרוט מהמקצוע בשל האישום נגדו בעבירות שוחד והלבנת הון .  באי כוחו :  אין לפגוע בלקוחותיו הרבים בשל העובדה שהועמד לדין

