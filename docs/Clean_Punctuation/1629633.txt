בכלל פיננסים מעלים את ההמלצה למניית HOT ל"תשואת יתר "  במחיר 49 שקל
אברהם : " ההשקעה ב-HOT עדיין בעלת מרכיבי סיכון גדולים באופן משמעותי מהחברות האחרות בתחום התקשורת אבל בפעם הראשונה אנחנו רואים בה גם פוטנציאל לרווח משמעותי "
 בכלל פיננסים מעלים את מחיר היעד של על בסיס אדישות של הצרכן הישראלי שמפנה את גבו להצעה החינמית של השידורים הקרקעיים ,  על רקע מתן האפשרות לספק אינטרנט  ( ולא רק תשתית )  ועל הקיצוץ הצפוי של ההנהלה החדשה בהוצאות התוכן ורכישת הציוד ההוני.צחי אברהם ,  אנליסט כלל פיננסים ברוקראז' : " ההשקעה ב-hot היא עדיין בעלת מרכיבי סיכון גדולים באופן משמעותי מהחברות האחרות בתחום התקשורת אבל בפעם הראשונה אנחנו רואים בה גם פוטנציאל לרווח משמעותי ,  גם כאשר לא כוללים את הסלולר .  אנחנו מעלים את מחיר היעד ואת ההמלצה לתשואת יתר מחיר 49 שקל ". הצרכן הישראלי אדיש ,  כהרגלו בקודש - היה אפשר לצפות שהשידורים הקרקעיים יובילו לאובדן של 3%-10% ממנוי הטלוויזיה הרב ערוצית לאורך זמן .  אבל בפועל עם תחילת השירות מספרי הנטישה לערוצים אילו קטנים עד כדי גיחוך .  הציבור הישראלי אוהב להתלונן על שירות הלקוחות ועל המחירים שגובים hot ו-yes אבל בפועל לא מוכן לסכן את הבילוי מול ערוצי הבידור הספורט.בכלל פיננסים מורידים בצורה חדה את הציפיות שלהם לפגיעה במספר הלקוחות של hot במהלך 2010.קישוריות לאינטרנט - האישור שקיבלה החברה ממשרד התקשורת שווה ,  להערכת כלל פיננסים 450 מיליון שקל .  hot תוכל לשדרג את הטריפל לקוודריפל בתוך זמן קצר תוך שהיא מציעה לציבור חבילה אטרקטיבית מבחינה מחיר .  על רקע המגבלות המוטלות על בזק ,  hot היא למעשה היחידה בשוק שיכולה למכור לצרכן סדרה של מוצרי תקשורת ולנצל את הקשר עם הלקוח למטרת קרוס סלינג יעיל.hot שמשווקת גם כך תשתית אינטרנט ל-706 אלף לקוחות אינטרנט לא תתקשה לצבור עוצמה בתחום .  היקף המכירות בתחום ה-isp צפוי לעמוד על כ-1.8 מיליארד שקל ב-2009 ,  ובכלל פיננסים מעריכים ש-hot תוכל להגיע לנתח שוק של 16% מהשוק בתחום בתוך תקופה של 5 שנים.קיצוץ ההוצאות והצעת רכש - הניסיונות לקצץ בהוצאות התוכן וההשקעות ההוניות הו משמעותיים עבור hot .  עם הוצאות תוכן של 660 מיליון שקל והשקעות הוניות של 605 מיליון שקל  ( צפי לשנת 2009 )  ההשפעה על ה-ebitda של hot ,  שעומדת על 1060 מיליון שקל ,  היא מהותית.לפי העיתונות ,  דרהי שמחזיק 44.7% מהוט נמצא בחיכוך עם בעלי מניות אחרים שמחזיקים באינטרסים צולבים בחברה בתחומי התוכן והנדל"ן והתסריט של הצעת רכש נוספת לרכישת 5.5% נוספים בחברה הוא יותר מסביר על רקע ההנחה שדרהי ישאף לשליטה בלעדית בחברה שבה השקיע כבר סכומים משמעותיים.כניסה של hot לתחום הסלולר - עם המהלך לרכישת מירס על ידי פטריק דרהי ,  השילוב בין החברות הוא עניין של זמן שיכניס את hot לסגמנט הגדול ביותר בשוק התקשורת .  hot תהיה מעוניינת לשווק לצרכן הישראלי חבילת תקשורת מקיפה שכוללת סלולר ,  טלוויזיה רב ערוצית ,  טלפוניה ,  תשתית וקישוריות לאינטרנט.בשל טווח ההשפעות הגדול של מיזוג כזה אנחנו בוחרים לנטרל את הסלולר מהתמחור של hot אבל ברור שהשפעתו יכולה להיות דרמטית .
 
בכלל פיננסים מעלים את ההמלצה למניית HOT ל"תשואת יתר "  במחיר 49 שקל
אברהם : " ההשקעה ב-HOT עדיין בעלת מרכיבי סיכון גדולים באופן משמעותי מהחברות האחרות בתחום התקשורת אבל בפעם הראשונה אנחנו רואים בה גם פוטנציאל לרווח משמעותי "
 
