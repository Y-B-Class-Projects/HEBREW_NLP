דודי סלע עלה לרבע הגמר בשנאי
הישראלי לא התקשה להשיג ניצחון שני העונה על קווים קים  ( 117 בעולם )  6:7 ,  2:6 ויפגוש את לאקו הסלובקי  ( 82 )  בשלב הבא
אחרי ששחר פאר הבטיחה את מקומה בחצי הגמר של טורניר אוקלנד ,  גם דודי סלע מצליח לנצל את תחילת העונה כדי לאותת לגבי יכולותיו ושאיפותיו .  הישראלי ,  שמדורג 43 בעולם ,  ניצח בשמינית הגמר בטורניר שנאי ,  הודו  ( פרסים בסך 398,250 דולר )  את קווין קים האמריקאי  ( 117 בעולם )  6:7 ,  2:6 והשלים ניצחון שני העונה בסבב .
 סלע ,  שפגש עד היום את קים פעם אחת אבל הפסיד לו בשנה שעברה באליפות ארצות הברית הפתוחה ,  היה נחוש הרבה יותר הפעם לזכות בניצחון .  אלא שהישראלי פספס שלוש אפשרויות שבירה במערכה הראשונה ,  כשגם קים לא הצליח לשבור את הגשותיו של סלע ,  והמערכה הגיעה לשובר שוויון ,  אז ניצח סלע 3:7 ועלה ל-0:1 .
 במערכה השנייה סלע עלה נחוש למצוא שבירה מוקדמת ובמצב של 2:2 הוא השיג אותה והצליח לשמור על ההגשות שלו .  בהמשך הגיעה שבירה נוספת של סלע ,  שסידרה לו דרך קלה יותר להשלמת הניצחון ו-2:6 חלק מבחינתו .  בשלב הבא סלע כבר צפוי לפגוש משוכה קצת יותר קשה כאשר יפגוש את לוקאש לאקו הסלובקי  ( 82 בעולם )  ,  שניצח את רובין ג'ינפרי  ( 100 בעולם )  ,  מי שהדיח את המדורג 1 בטורניר ,  רובין סודרלינג .  לאקו ניצח 6:7 ,  4:6 .
 ישראלי אחר שלא הצליח לעבור את רבע הגמר בטורניר פתיחת העונה שלו הוא אנדי רם .  הישראלי ,  שמשתף פעולה עם מיכאל לודרה הצרפתי ,  השתתף השבוע בטורניר בריסביין ובשלב שמונת האחרונים הוא פגש את יורגן מלצר ופיליפ פצ'נר ,  אבל הפסיד 5:7 ,  6:2 ,  10:8 .
 
דודי סלע עלה לרבע הגמר בשנאי
הישראלי לא התקשה להשיג ניצחון שני העונה על קווים קים  ( 117 בעולם )  6:7 ,  2:6 ויפגוש את לאקו הסלובקי  ( 82 )  בשלב הבא

