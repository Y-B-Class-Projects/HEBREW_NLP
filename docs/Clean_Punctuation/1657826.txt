אישום :  ביצע מעשי סדום בילדים בבית כנסת
לפי כתב האישום שהגישה הפרקליטות ביצע כוכבי אפשטיין מראשון לציון מעשי סדום ומעשים מגונים בשלושה ילדים בני שמונה ,  שביקשו לסייע לו לסדר את בית כנסת
לבית המשפט המחוזי בפתח תקוה הוגש היום  ( ראשון )  כתב אישום נגד כוכבי אפשטיין ,  בן 53 מראשון לציון ,  הנאשם בביצוע מעשי סדום ומעשים מגונים בשלושה ילדים .  על פי כתב האישום נהג אפשטיין לבצע את המעשים בילדים שביקשו לעזור לו לארגן את בית הכנסת בו נהג להתפלל .
 על פי כתב האישום ,  שהוגש באמצעות עו"ד יעל עצמון מפרקליטות מחוז מרכז ,  לפני כשבוע שיחקו שלושת הילדים - ילד בן שמונה ושני אחים באותו הגיל ,  בחצר בית ספר הסמוך לבית הכנסת .  אפשטיין שהה לבדו בבית הכנסת ,  כדי לסדר את המקום לאחר שהתקיימה בו חגיגת בר מצווה .  
הילדים נכנסו לבית הכנסת כדי לעזור לו .  אז לטענת הפרקליטות ,  התיישב אחד מהם על כסא וטען שרגלו כואבת .  אפשטיין ,  שקודם לכן שתה משקאות אלכוהוליים ,  ניגש אליו ,  החלל ללטף את רגלו ונגע באיבר מינו .  לאחר מכן נישק את אחד האחים בפיו ונגע באיבר מינו מעל בגדיו .  אז הוא ניגש אל הקטין השלישי ,  וגרם לו לבצע בו מעשה סדום .  
לאחר האירוע התעמת אפשטיין עם אביהם של האחים ,  ולטענת הפרקליטות אמר לו  " תחתוך לי את הראש ,  תהרוג אותי ".  הפרקליטות מבקשת להאריך את מעצרו עד תום ההליכים המשפטיים נגדו .
 
אישום :  ביצע מעשי סדום בילדים בבית כנסת
לפי כתב האישום שהגישה הפרקליטות ביצע כוכבי אפשטיין מראשון לציון מעשי סדום ומעשים מגונים בשלושה ילדים בני שמונה ,  שביקשו לסייע לו לסדר את בית כנסת

