 " תרגיע ",  גרסת מצרים ואלג'יריה
המפגש בחצי גמר אליפות אפריקה  ( ה' ,  21:30 ,  יורוספורט )  מלחיץ מנהיגים משתי המדינות ,  שקוראים להימנע מאלימות
חודשיים לאחר הקרבות הסוערים בין נבחרות הכדורגל של אלג'יריה ומצרים ויממה לפני חצי גמר אליפות אפריקה בין שתי הנבחרות  ( חמישי ,  21:30 ,  יורוספורט )  ,  בשני הצדדים מנסים לצנן את הרוחות .  שר החוץ המצרי אחמד אבו אל-רייט ועמיתו האלג'יראי מוראד מדלסי שוחחו אמש  ( שלישי )  וקבעו כי יש  " להתנהל בחוכמה "  לקראת המשחק הטעון  " ולהמשיך לשתף פעולה ". 
כזכור ,  לפני כחודשיים הנחילה נבחרת הכדורגל אלג'יריה הפסד צורב 0:1 לנבחרת המצרית במשחק ההעפלה לגביע העולם בדרום אפריקה .  בתום הניצחון פרצו עימותים קשים בין אוהדי שתי הנבחרות ,  עשרות נפצעו ,  והיחסים הדיפלומטים בין שתי המדינות הידרדרו לשפל חסר תקדים ,  שכלל אף סילוק הדדי של השגרירים .
 לקראת המפגש מחר ,  הרוחות ברחוב המצרי והאלג'יראי סוערות מאד .  מאמן נבחרת מצרים ,  חסן שחאטה ,  ניסה להרגיע את רגשות הנקמה של אוהדי הפרעונים : " המשחק נגד אלג'יריה הוא פגישה בין אחים .  אני מקווה שתהיה במשחק אווירה ספורטיבית וששתי הנבחרות יציגו משחק ראוי ". 
גם שר ההסברה המצרי ,  אנס אל-פקי ,  שמע ודאי את הקולות ברחוב הקוראים לנקמה ואת דבריו של כוכב הנבחרת המצרית מוחמד זידאן שאמר שהמשחק הוא  " מלחמה לכל דבר ועניין ".  לפיכך הוא נאלץ לקרוא לכלי התקשורת במצרים ובאלג'יריה להנמיך את הלהבות . " סקרו את המשחק בצורה אובייקטיבית והגונה ",  ביקש .
 העיתון המצרי  " אל-מסריון "  הגדיל לעשות כשציטט הבוקר אינטלקטואלים ואנשי דת מצרים הקוראים לשתי הנבחרות לנצל את המשחק ביניהן מחר לצורך התפייסות . " המשחק מחר הוא הזדמנות היסטורית להתפייס ",  אמרו לעיתון . " היכנסו למגרש שלובי-ידיים ונצלו את המשחק כדי לטהר את האווירה בין העמים .  המשחק הוא הזדמנות פז להוכיח כמה יחסי האחווה בין העמים הם חזקים ".  

" תרגיע ",  גרסת מצרים ואלג'יריה
המפגש בחצי גמר אליפות אפריקה  ( ה' ,  21:30 ,  יורוספורט )  מלחיץ מנהיגים משתי המדינות ,  שקוראים להימנע מאלימות

