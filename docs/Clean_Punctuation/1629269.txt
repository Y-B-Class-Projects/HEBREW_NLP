החינמון  " ישראל היום "  מבצע סקר לקוחות : " האם תהיו מוכנים לשלם עבור העיתון ?  "
 העיתון בתגובה : " אין שום כוונה להתחיל לגבות כסף עבור העיתון ,  מדובר בסדרת שאלות שבוחנת את חוזק המותג "
 האם החינמון  " ישראל היום "  נערך לגבות תשלום מהקוראים ?  בעיתון מוסרים שאין כל כוונה כזו ,  אך בסקרים שהוא עורך בקרב מנוייו נשאלים המנויים האם יהיו מוכנים לשלם עבור החינמון ,  כאשר מדובר בסכום של כמה עשרות שקלים בחודש  ( כ-60 שקל )  .  ייתכן כי סכום זה מגלם את עלות הפצת העיתון למנויים.ב"ישראל היום "  מכחישים כי יש בכוונתם לגבות כסף מהמנויים .  בעיתון אמרו כי  " השאלה נשאלת כבר במשך כשנה וחצי במסגרת סקרים שאנחנו עורכים בקרב המנויים ,  כאשר רשימת המנויים שלנו נחשבת לאחד הנכסים העיקריים שהעיתון צבר מאז הקמתו .  מדוברת בסדרת שאלות שבין השאר נועדו לבחון את חוזק המותג ,  כאשר נשאלות שאלות בתחומים רבים מתוך רצון ליצור אינטראקציה עם הקורא ולשפר את המוצר .  הנושא של גביית כסף עבור העיתון מעולם לא נאמר או הופיע בתוכניות שלנו ואין לנו שום כוונה כזו .  יש לנו מודל עסקי אחר של עיתון שמחולק בחינם ". "ישראל היום "  אשר הוקם בקיץ שלפני שנתיים וחצי מפיץ 250 אלף עותקים המחולקים חינם מדי יום ,  ושינה באופן משמעותי את השוק מאז כניסתו אליו .  בחציון הראשון של 2009 הגיע  " ישראל היום "  לחשיפה של 26.9% באמצע השבוע ,  כשהוא שני רק ל"ידיעות אחרונות "  שחשיפתו הגיעה ל34.2%.ביום ראשון השבוע הודיעה הרשות להגבלים עסקיים כי היא מסירה מעל עיתון  " ידיעות אחרונות "  את הגדרת המונופול שהושתה עליו בשנת 95 ,  כאשר הרשות הסבירה כי  " כניסתו של  " ישראל היום "  לשוק הובילה לשחיקה משמעותית בנתחי השוק של  " ידיעות "  ולשינויים מהותיים בשוק .  לפי ממצאי הבדיקה , " ידיעות "  מספקת פחות ממחצית מכלל האספקה ולכן אינה עוד בעל מונופול ". 

החינמון  " ישראל היום "  מבצע סקר לקוחות : " האם תהיו מוכנים לשלם עבור העיתון ?  "
 העיתון בתגובה : " אין שום כוונה להתחיל לגבות כסף עבור העיתון ,  מדובר בסדרת שאלות שבוחנת את חוזק המותג "
 
