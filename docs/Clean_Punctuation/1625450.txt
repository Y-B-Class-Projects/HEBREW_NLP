מדור סוף
הארץ מסכם את העשור הראשון של שנות ה-2000 ,  אבל מעריב וידיעות תקועים חזק בניינטיז .  עמית הרמן לא רגיל לקרוא עיתונים בדו מימד
מאז ימי האזנות הסתר העליזים לא ירדו העיתונים לרמה כל-כך נמוכה של חילופי מהלומות על חשבון הקוראים .  שבוע אחרי שעמוס רגב האכיל אותנו בכפולת 5-4 בכותרת ,  משיב מעריב בכפולה שנדחקה אמנם לעמודים 9-8 אבל לפחות מעוצבת יותר בטוב טעם .  פלוגת הסער של נמרודי ומוזס מונה את בן כספית ,  בן דרור ימיני ,  והחייל האלמוני :  כתב מעריב .  
החבר'ה לא לוקחים שבויים ,  כספית נכנס בעמוס רגב שנפלט מידיעות ומעריב ,  ותוקף את הארץ שמגונן על ישראל היום רק בגלל שהוא מדפיס ומפיץ את גיליונות התועבה .  על הדרך כספית גם מעניק לעצמו צל"שים על חשיפות עיתונאיות על החברים הכי טובים של נמרודי ,  דנקנר וגלעזר .  שאפו בן .  בן דרור ימיני מציג את קו ההסברה הרשמי של מעריב לגבי החיזורים הכושלים של נמרודי אחר שלדון .  אז היה מדובר בהשקעה עסקית שגם השקפה פוליטית לא פוסלת אותה .  כלומר לנו מותר .  וחוץ מזה ימיני גם מפחיד את הקוראים מפני מגע עם סוכן זר . " החינמון החדש הוא בעיקר פמפלט בולשביקי .  ראו למשל את המאבק המפחיד שניהל העיתון נגד שר המשפטים לשעבר דניאל פרידמן .  העמדה האחידה של העיתון הזה הייתה בצד של מרצ ועדאלה .  לא בצד הציוני ".  לקוראים שמתקשים להתמודד עם מגילות כספית וימיני מוגשים כמה גיליונות למזכרת של ישראל היום עם תמונות מחמיאות של כבוד ראש הממשלה .
 אם הקטע הקודם הזכיר לכם את 1994 ,  אז באופן כללי סוף השבוע עומד בסימן רטרו .  מאז הקדנציה הראשונה ביבי לא חטף כמו שהוא חוטף במעריב ובידיעות .  איך באמת הוא מוצא זמן לדבר על פוליטיקה בזמן שגלעד שליט בשבי ?  מה הוא חושב שהוא ?  מרצ ?  עדאלה ? 
אז עם קשר או בלי  ( עלק )  למה שקורה בין פטרונו של נתניהו למו"לים האחרים ,  שני העיתונים מתאמים שערים .  המוסף הפוליטי של ידיעות אחרונות הולך על קונספט פיצול האישיות של נתניהו וכראיה מציג שלל תמונות שלו במצבים שונים .  ברנע ,  שיפר וסימה משלימים את העבודה בפנים .  
שער המוסף הפוליטי של מעריב משחרר את העניבה עם איור של ביבי  ( בכל זאת ,  מעריב )  וכותרת ענק :  פוליטיקאי .  בן כספית ושלום ירושלמי תוקפים ישירות את נתניהו .  ואפילו כתבה של נדב איל שמקדמת ספר על צ'רצ'יל נאנסת בנימוס בריטי למען המטרה הנעלה .  איך ?  כי ביבי מעריץ את צ'רצ'יל .  ברור .
 בינתיים במרכז ההדפסה וההפצה ברחוב שוקן ,  ארי שביט חייב לגרום לגיליונות האלה להמשיך לזרום מהדפוס .  הקצב מתגבר ,  ואדי הדיו גורמים לו להזיות קשות .  ציפי לבני ראש ממשלה ואינה עושה מספיק בכל הקשור לפתרון מדיני ,  בעיות ממשל וחינוך .  אבל ציפי לבני לא ראש ממשלה אולי הודות לפובליציסט אחד שהזהיר ערב הבחירות כי היא סכנה למדינה .  ומי שלא ראש ממשלה לא באמת יכול להיכשל בלהיות ראש ממשלה .
 השיחוק של סוף השבוע שייך ל"7 לילות "  עם השער של שירה מרגלית שמדברת על פרשת טופז .  לוח השידורים החדש של רשת מביא את מרגלית לספר על ערב התקיפה ,  הפציעה הקשה והפיטורים ממקאן .  לפעמים רז שכניק מנסה למצוא מוסר השכל בסיפור ושואל את מרגלית אם היא למדה משהו כמו למשל לחזור לשיחות ולהודעות .  אבל כשזה מגיע לעבודתה ברשת שכניק קצת יותר סלחן .  התוכניות הכושלות ?  חוץ מ"פרויקט מסלול ",  כולן שייכות לקודמה בתפקיד  ( גם  " הספסל האחורי "?  )  .  העובדה שהזכיינית מתקשה לעבור את ה-20% ברוב ימי השידור שלה נעלמה ואברי גלעד הוא בכלל לא כישלון כי בטלוויזיה מסתבר צריך לתת לדברים זמן .
 רגע לפני שסוגרים את העשור ,  מוסף הארץ מביא אותה בשער הכי בלתי מפוענח של המילניום החדש .  רק אחרי שהרכבנו את משקפי התלת מימד של הדוד נוני הצלחנו לזהות את מייקל פלפס בגזיר התמונה הימני שהרכיב חלק מתמונות אנשי העשור .  בעיניים בלתי מזוינות זה נראה בהתחלה כמו זנב של חתול ,  או צילום פני שטח של הירח .  אבל בתלת מימד הכל נראה כל-כך חד !  זה מייקל פלפס שוחה בצילום מתחת למים .  מגניב .  בצד השני ,  גזיר של כאפיה ששייכת כנראה לבן לאדן ,  איש העשור של  " סופשבוע "  מעריב מהשבוע שעבר .  
הגזיר עם איור הכושי זה כנראה אובמה ואת העין של פוטין אנחנו מזהים בכל מקום .  כיסוי הראש של בנזיר בוטו הסגיר אותה מייד ,  כמו גם שומן הכבש על הסנטר של שרון .  בשביל לזהות את ארנולד שוורצנגר נדרשנו למקרא המצורף בעמוד התוכן .  
הפרויקט עצמו חביב לעיתים וטרחני לרוב .  בין עשרות המאמרים כל אחד ימצא נושאים מעניינים לשיחות ברזייה בשבוע הקרוב .
 אחרי חודש וחצי ישראל היום מנפק סוף סוף שער רלוונטי .  בישראל שישבת עולים על ההייפ סביב סרטו הבא של גאי ר'יצי על שרלוק הולמס .  יובל אברמוביץ' טס ללונדון ופגש את הטרויקה המשוגעת ריצ'י ,  רוברט דאוני ג'וניור וג'וד לאו .  הם מספקים את זווית הראייה המיוחדת שלהם על החיים ,  ואברמוביץ' לומד שלא שואלים כבר בהתחלה את גאי ריצ'י על האישה שזרקה אותו .  אז השער אולי רלוונטי אבל היה עובר בקושי בתרבות מעריב .  לא בעיתון החופשי של ישראל .  כוכבי הקולנוע היו צריכים לקבל את שער 2 ולחיות בשלווה במקומם הטבעי .  אבל זה לא יכול לקרות ,  כי האישה הכחולה מאווטאר כבר גרה שם .  זה הכוכב שלה .
 שער  " 7 ימים "  מבטיח את החיים החדשים של רביבו בלוס אנג'לס ,  אבל כנראה שרק לאופירה אסייג יש את הטלפון הישיר לחיים .  רביבו לא מתראיין .  יש כאן רק מקורבים שלא מזדהים וקטעי ראיונות של רביבו מהארכיון .  הגילוי החדש מאז הסרט של אופירה הוא שהדעות חלוקות לגבי מידת הצלחתה של התכשיטנית שגית רביבו מעבר לים . " עם כל הכבוד פה השם רביבו לא תופס .  זה לא גוצ'י ולא פראדה .  הסטייליסטיות בהוליווד לא ילכו עם הסגנון שלה כי בעיני הוא צעקני "  אומרת בעלת בוטיק אופנה שמבקשת להישאר בעילום שם .  
עד כאן אמרו הרביבו'ז ושלחו תגובה באמצעות סוכנת המכירות של SR המותג של שגית .  ובפעם הבאה שמישהו מלכלך הולכים לבורר .
 @@@אחרי שמוסף הארץ הכתירו את ליאורה כפייבוריטית של ועדת המדרוג ,  סופשבוע מציגים בשער את הקנדידט שלהם בגמר הישרדות :  טלכו .  השער יפה ,  אם זה היה מגיע לתרבות מעריב היינו מקבלים איור .
 @@@ובשער תרבות מעריב תמונה פרובוקטיבית של הנרי דוד ומשנה שמבטיח כי הוא  " במרחק נגיעה מהישרפות "  אבל בפנים מקבלים ראיון עם בורגן מבולגן מפתח תקווה .  
@@@הסיפור של האי הנעלם בגלל ההתחממות הגלובאלית נשמע קול .  אבל אפשר לדעת אם אורי משגב דיבר עם תושבים בטלפון או באמת טס לשם בשליחות המוסף לשבת של ידיעות אחרונות ? 
@@@בישראל שישבת מקדישים כתבה נרחבת לזוגות שהכירו במסגרת פרויקט תגלית  ( ששלדון הוא אחד התורמים הגדולים שלו )  ,  דה-מרקר ביקש ממשרדי פרסום להמציא שטרות אלטרנטיבים .  עודד בן עמי התקשר וביקש את הליינאפ שלו בחזרה .
 חמישים מי יודע ?  חמישים יאיר יודע
חמישים שאלות מציקות וחלולות
ואחד יאיר לפיד ,  יאיר לפיד ,  יאיר לפיד
שבשמיים ובארץ

מדור סוף
הארץ מסכם את העשור הראשון של שנות ה-2000 ,  אבל מעריב וידיעות תקועים חזק בניינטיז .  עמית הרמן לא רגיל לקרוא עיתונים בדו מימד

