המכונית של בטר פלייס זוללת מזומנים
החברה שמפתחת ופורסת תשתית טעינה לכלי רכב חשמליים ,  הפסידה 83 מיליון דולר ב-2009 ופעילותה השוטפת יצרה גירעון של 76 מיליון דולר בתזרים המזומנים
חברת בטר פלייס ,  שמפתחת ופורסת תשתית טעינה לכלי רכב חשמליים ,  הפסידה 83 מיליון דולר ב-2009 .  פעילותה השוטפת של בטר פלייס ,  שמוחזקת על ידי החברה לישראל  ( 40% )  ,  יצרה גירעון של 76 מיליון דולר בתזרים המזומנים ב-2009 .  החברה נדרשה לסכום נוסף של 13 מיליון דולר להשקעות ב-2009 ומימנה את הגרעון התזרימי ואת השקעותיה בגיוס הון של 154 מיליון דולר .
 הפסדיה של החברה נגרמו מהוצאות תפעול של 29 מיליון דולר ,  הוצאות מו"פ של 25 מיליון דולר ,  הוצאות הנהלה וכלליות של 14 מיליון דולר ,  והוצאות מכירה ושיווק בהיקף של 15 מיליון דולר .  ההתחיבויות של בטרפלייס לטווח קצר וארוך מסתכמות ב 106 מיליון דולר .
 בטר פלייס לא החלה עדיין בפעילות מסחרית ולכן היא נטולת הכנסות .  החברה מעסיקה 300 איש בארה"ב ,  ישראל ,  אוסטרליה ,  דנמרק ויפן .  מרבית כח האדם של החברה עוסק במחקר ובפיתוח וכן בפיתוח עסקי במדינות הפעילות .
 השקעתה של החברה לישראל בבטר פלייס הסתכמה ב-100 מיליון דולר נכון לסוף 2009 ,  ובנוסף התחייבה להשקיע סכום נוסף של 72 מיליון דולר .  החברה לישראל רכשה בינואר 2010 ממשקיע זר מניות של בטר פלייס בשווי כולל של 10.5 מיליון דולר ,  שמייצג שווי חברה של 810 מיליון דולר .
 בטר פלייס מנוהלת על ידי שי אגסי ,  שהוא גם יזם החברה .  עידן עופר יו"ר החברה לישראל הוא יו"ר בטרפלייס .  בטר פלייס שמרה 40 מיליון מניות בהונה הרשום לצורך הקצאת אופציות למניות לעובדיה ויועציה .  מניות אלו מהוות 13.3% מהונה של בטרפלייס בדילול מלא .  החברה מציינת שהאסטרטגיה שלה מבוססת על תהליכים עולמיים שמקדמים להערתכה את השימוש בכלי רכב חשמליים .  האסטרטגיה כוללת הספקת פתרון כולל של תשתית ושירותים נוספים ,  שיעניקו ערך מוסף ויעודדו את קהלי היעד לאמץ את השימוש בכלי רכב חשמליים .
 
המכונית של בטר פלייס זוללת מזומנים
החברה שמפתחת ופורסת תשתית טעינה לכלי רכב חשמליים ,  הפסידה 83 מיליון דולר ב-2009 ופעילותה השוטפת יצרה גירעון של 76 מיליון דולר בתזרים המזומנים

