בז"ן רכשה מפז 24.5% מחברת שמנים בסיסיים ב-59 מיליון שקל 
בעקבות העסקה תחזיק בתי זיקוק חיפה ב-74.5% מהחברה
 >  >  חברת בתי זיקוק חיפה  ( בז"ן )  ,  הנמצאת בשליטת החברה לישראל ,  רכשה מפז 24.5% ממניות חברת שמנים בסיסיים חיפה  ( שב"ח )  תמורת 59 מיליון שקל ,  כלומר לפי שווי חברה של 240 מיליון שקל  ( 63 מיליון דולר )  .  התמורה הסופית שתקבל פז תגדל ,  אם בז"ן תרכוש את המניות של יתר בעלי המניות לפי שווי גבוה מ-240 מיליון שקל .  בעקבות העסקה תחזיק בתי זיקוק ב-74.5% ממניות שב"ח ,  ויתרת המניות תוחזק בידי סונול  ( 12.5% )  ודלק  ( 13% )  .  שב"ח היא מונופול מוכרז בעיבוד שמני מנוע בסיסיים ומוצרי שעווה .  כושר הייצור של החברה מגיע ל-75 אלף טונה .  כמחצית מכמות השמנים ששב"ח מייצרת נמכרים לבעלי מניותיה ,  המוסיפים להם תוספים ומייצרים את שמני המנוע שנמכרים ללקוח הסופי .  בן ישר אמר כי להערכתו ,  מכירות שב"ח לחברות דלק אחרות לא ייפגעו .  שב"ח סיימה את 2008 ברווח של 4.6 מיליון דולר ,  כך שהעסקה משקפת מכפיל רווח של 13.7 .  לפי הערכות ,  מחזור המכירות של החברה מגיע ל-100 מיליון דולר בשנה .  פז התחייבה למכור את אחזקותיה כתנאי לאישור המיזוג בינה לבין בית הזיקוק באשדוד ב-2006 ,  והחזיקה מאז את מניותיה בנאמנות .  שב"ח סבלה בשנים האחרונות ממערכת יחסים עכורה בין בעלי מניותיה .  סונול ודלק הגישו ב-2006 תביעה בסכום של 165 מיליון שקל נגד בז"ן וביקשו לאשר את התביעה כתביעה נגזרת של שב"ח .  בית המשפט המחוזי אישר את התביעה כתביעה נגזרת באוקטובר 2008 ,  אך בז"ן הגישה ערעור לבית המשפט העליון .  סונול ודלק טענו כי בז"ן מצרה את צעדי שב"ח ומחבלת בפעילותה ובהתפתחותה משיקולים זרים ותוך ניצול כוחה לרעה .  לטענתן ,  בז"ן לא סיפקה לשב"ח חומרי זינה מתאימים באיכות ובכמות הנדרשים ,  וכמו כן שמתקן הכנת הזינה הנמצא באחריותה הבלעדית של בז"ן הוא מתקן מיושן שמתוחזק ברמה ירודה וסובל מתקלות חוזרות ונשנות המשבשות באופן חמור את פעילותה של שב"ח .  כחלק מהעסקה בין בז"ן לפז הסתלקה פז מהבקשה לאישור הבקשה של התביעה הנגזרת .
 
בז"ן רכשה מפז 24.5% מחברת שמנים בסיסיים ב-59 מיליון שקל 
בעקבות העסקה תחזיק בתי זיקוק חיפה ב-74.5% מהחברה

