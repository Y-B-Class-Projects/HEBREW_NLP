 " חבל שלא לכולם יש אפשרות לראות את לברון "
 ראסל וולף ,  נשיא החטיבה הבינלאומית של ESPN ,  מקווה שהערוץ יחזור ל-HOT : " אשמח לשוב עימם לשולחן הדיונים "
 הסיפור החם בימים אלה בתקשורת המקומית בניו יורק הוא המלחמה בין רשת FOX לחברת הכבלים קייבלוויז'ן .  FOX דורשת סכומים שנראים מופרכים עבור חברת הכבלים ,  וזו בתגובה הורידה אותה ,  בינתיים ,  מהמסך .  כך יוצא שמנויי קייבלוויז'ן לא זכו לראות את הוורלד סירייס .  מנויי טיים וורנר ,  חברת הכבלים המתחרה ,  לא נפגעו .  בסופו של דבר ,  הסכסוך הזה נפתר במוצ"ש .  לא ברור מי הטוב ומי הרע בסיפור ,  הדבר היחיד שידוע הוא שחובב ספורט מניו יורק היה צריך לחפש חלופות דווקא בשבוע האחרון של אוקטובר ,  שבוע השיא של שנת הספורט האמריקאי .  
הסיפור הזה מזכיר במשהו את הורדתו של ערוץ ESPN מ-HOT .  למי שלא מכיר או שלא זוכר ,  ביוני האחרון הגישה HOT הצעה שאז הוגדרה על ידי גורמים ב-ESPN כ"מעליבה ".  HOT רצתה לחתוך את הסכום הקודם ששילמה ב-70 אחוז ,  דרישה שאותה לא יכלו ברשת האמריקאית לקבל .  ב-1 ביולי ירדה ESPN מהמסך של HOT ונותרה זמינה עבור מנויי YES בלבד .  מבחינת ראסל וולף ,  נשיא החטיבה הבינלאומית של ESPN ,  זה לא היה עניין של מה בכך . 
" בפירוש לא רצינו לאבד את הקהל הישראלי ",  אמר וולף ,  43 ,  בראיון לוואלה !  ספורט , " אני חושב שיש בישראל פוטנציאל גדול וחבל לנו שכל כך הרבה אנשים לא רואים אותנו .  הטעות שאנשים עושים היא שהם חושבים שאנחנו מכוונים לתכנים האמריקאים ,  אבל אנחנו לא ,  אנחנו מביאים גם את הדברים שמעניינים את הישראלים ". 
- בוא נשאל את זה ככה :  פוטבול בקושי רואים פה ,  בבייסבול בכלל אין התעניינות .  אז נכון ,  אתם משדרים NBA ,  אבל במשך ארבעה חודשים לאף אחד כמעט לא היה אכפת ו-NBA משודר בלילה .  אתם באמת מרוויחים מהקהל הישראלי ?   
" מינו אותי לעמוד בראש החטיבה הזאת כדי שתרוויח כסף .  אנחנו מנהלים סניפים באמריקה הלטינית ובאוסטרליה ,  יש לנו הרבה מאוד רשתות מקומיות בכל העולם וככלל ,  החטיבה הבינלאומית שלנו מתפתחת מאוד ואנחנו מתכוונים להנחיל אצלכם את ערוץ ה-HD .  אשקר אם אגיד שזה המקום הכי רווחי ,  אבל אנחנו בישראל כבר עשר שנים .  אתה חושב שהיינו נשארים כאן אם זה לא היה משתלם לנו ?  "
 וולף מסכים ,  אם כי לא מודה בפה מלא ,  שאחת הסיבות העיקריות היא אסטרטגיה  ערוץ כמו ESPN חייב דריסת רגל במקום כמו ישראל .  מצד שני ,  יש סיבה טובה להאמין לו - השליטה שהוא מפגין בשוק הישראלי . " אני יודע שעוד גורמים מנהלים מו"מ עם ה-NBA כדי לשדר ,  אבל לפחות כרגע אנחנו היחידים שמעבירים משחקי NBA .  היו לנו שלושה משחקים השבוע ,  שניים מהם בדאבל-הדר .  שידרנו ועוד נשדר הרבה משחקים של לברון ג'יימס במיאמי ,  אבל יש הרבה אנשים שלא יכולים לראות אותו ,  וחבל ". 
נו ,  אז אולי תרימו את הכפפה ותוסיפו משחק או שניים ללוח השידורים השבועי ? 
- אין תגובה
- לסיכום ,  אתה אומר ש-HOT עשו טעות גדולה
הכל עניין של ביזנס .  הם לא חשבו שזה מספיק רווחי בשבילם והחליטו להוריד את הערוץ ,  אבל יש לנו תוכניות מרחיקות לכת ,  ומי שיעבוד איתנו ייהנה מהן בטווח הרחוק .  אני ,  בכל מקרה ,  לא סגרתי את הדלת .  אשמח לחזור איתם לשולחן הדיונים ".  

" חבל שלא לכולם יש אפשרות לראות את לברון "
 ראסל וולף ,  נשיא החטיבה הבינלאומית של ESPN ,  מקווה שהערוץ יחזור ל-HOT : " אשמח לשוב עימם לשולחן הדיונים "
 
