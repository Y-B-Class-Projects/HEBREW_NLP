שוק המיזוגים והרכישות העולמי סוגר את הרבעון הטוב ביותר זה שנתיים
במהלך הרבעון השלישי של השנה הסתכם היקף העסקות ב-563 מיליון דולר
שוק המיזוגים והרכישות העולמי סגר את הרבעון הטוב ביותר זה שנתיים ,  לאחר שבמהלך הרבעון השלישי של השנה הסתכם היקף העסקות ב-562.6 מיליארד דולר ,  לפי נתוני ספקית המידע הפיננסי בלומברג .  בין הצעות הרכש והעסקות הבולטות במהלך הרבעון :  ענקית הכרייה bhp ביליטון הציעה הצעת רכש עוינת בסך 40 מיליארד דולר ליצרנית האשלג הקנדית פוטאש ;  סאנופי אוונטיס ,  חברת התרופות הגדולה בצרפת ,  הגישה הצעת רכש לא רשמית לג'נזיים ,  חברת הביוטכנולוגיה השלישית בגודלה בעולם ,  לפי שווי של 18.5 מיליארד דולר ,  ויצרנית השבבים אינטל הודיעה על העסקה הגדולה בתולדותיה - רכישת יצרנית תוכנות האבטחה מקאפי תמורת 7.7 מיליארד דולר . " פעילות המיזוגים והרכישות ברבעון השלישי היתה חזקה ,  וגדולה מהצפוי ",  אמר ראש מחלקת מיזוגים ורכישות בבנק אוף אמריקה ,  ג'פרי קפלן ,  בראיון לבלומברג . " אני רואה סיכוי אמיתי להתאוששות רחבת היקף שתכלול עסקות גדולות רבות נוספות ".  מתחילת שנת 2010 הסתכם היקף המיזוגים והרכישות ב-1.48 טריליון דולר ,  לעומת עסקות בסכום כולל של 1.76 טריליון דולר בשנת 2009 כולה .
 
שוק המיזוגים והרכישות העולמי סוגר את הרבעון הטוב ביותר זה שנתיים
במהלך הרבעון השלישי של השנה הסתכם היקף העסקות ב-563 מיליון דולר

