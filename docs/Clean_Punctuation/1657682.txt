תאילנד :  רה"מ ייפגש עם המפגינים נגדו
ראש הממשלה אבהיסיט וג'ג'יבה הסכים להיפגש את ראשי תנועת  " החולצות האדומות ",  הדורשים את פיזור הפרלמנט וקיום בחירות חדשות במדינה
ראש ממשלת תאילנד אבהיסיט וג'ג'יבה הסכים היום  ( ראשון )  להיפגש עם ראש התנועה האנטי-ממשלתית במטרה להפיג את החשש מעימותים במדינה .  עד כה סירב אבהיסיט להיענות לדרישות המפגינים ,  חברי ארגון החולצות האדומות ,  לפזר את הממשלה והפרלמנט ולהכריז על בחירות חדשות .  
הוא הסכים להיפגש עם מנהיגי המתנגדים בתנאי שעשרות אלפי המפגינים ,  השוהים בעיר הבירה בנגקוק בשבועיים האחרונים ,  יתרחקו מהבסיס הצבאי בו הוא שוהה בעיר מוקדם יותר נפצעו שלושה חיילים ,  לאחר שמפגינים זרקו שלושה רימונים לעבר שומרים בבסיס . " כדי להחזיר את השקט ולהימנע מאלימות ועימותים אפשריים ,  ראש הממשלה נענה להצעת המפגינים לקיים משא ומתן ",  מסר דובר ממשרד ראש הממשלה בהודעה טלוויזיונית מיוחדת .  למרות הפגישה המתוכננת ,  ראש הממשלה אינו צפוי להסכים לדרישותיהם .  
מוקדם יותר הופיע אבהיסיט בטלוויזיה ואמר כי הוא לא ייכנע לאולטימטום שהמפגינים ,  תומכי ראש הממשלה המודח טקסין ,  העמידו בפניו . " השאלה שלי היא מהי העמדה של החולצות האדומות ?  דמוקרטיה או טקסין ?  אם התשובה היא דמוקרטיה ,  אז אנו יכולים לשוחח ",  אמר אבהיסיט .  
סירובו העיקש של ראש הממשלה לפזר את הפרלמנט תסכל את אנשי  " החולצות האדומות ",  ורבים מהם עזבו את בנגקוק וחזרו לבתיהם בכפרים וערים מרוחקות .  אך בסוף השבוע הם הגבירו את המחאה ואת המתיחות בעיר ,  לאחר שראש הממשלה המודח טקסין קרא להם לנהל מרי אזרחי .
 
תאילנד :  רה"מ ייפגש עם המפגינים נגדו
ראש הממשלה אבהיסיט וג'ג'יבה הסכים להיפגש את ראשי תנועת  " החולצות האדומות ",  הדורשים את פיזור הפרלמנט וקיום בחירות חדשות במדינה

