משרד החוץ :  הישראלי שנעדר באפריקה לא נחטף
הדיווח בעיתון א-שרק אל-אווסט ,  לפיו אזרח ישראלי נחטף באלג'יריה ,  הופרך על ידי משרד החוץ שטען כי אין אמת בפרסום .  לפי דיווח נוסף ,  הישראלי אף יצר קשר עם משפחתו
במשרד החוץ מבהירים כי אין אמת בפרסום לפיו אזרח ישראלי נחטף באלג'יריה .  כך דווח בצהריים  ( שישי )  בקול ישראל .  בנוסף דווח ,  כי האזרח הישראלי אף יצר קשר עם משפחתו ,  אולם דיווח זה טרם אומת באופן רשמי .  
מוקדם יותר פרסם העיתון  " א-שרק אל-אווסט "  היוצא לאור בלונדון כי שלטונות אלג'יריה חוקרות חשד לכך שישראלי נחטף על ידי ארגון אל-קאעדה באלג'יריה .  גורמים המוגדרים 'יודעי דבר' מסרו לעיתון כי מנגנוני הביטחון באלג'יריה מקיימים מזה כשבוע חקירה בעניין היעלמותו של אזרח זר במקום בשם 'חאסי מסעוד' ,  800 ק"מ מדרום לבירה אלג'יריה . 
" המידע הראשוני מצביע על כך שמדובר בישראלי שנכנס לאלג'יריה באמצעות דרכון ספרדי .  כוחות הביטחון סבורים שהוא נחטף על ידי ארגון אל-קאעדה ",  הוסיפו המקורות .  להערכתם ,  גורמים המשתפים פעולה עם ארגונים חמושים מהזרם הסלפי-ג'יהאדיסטי מכרו את הישראלי לארגון הטרור של אוסמה בן לאדן . " עד כה לא ברור מדוע שהה הישראלי באותו אזור וכיצד הוא נכנס למדינה ",  אמרו .
 לטענת מקורות העיתון ,  אל-קאעדה נוהג לחשוף את האנשים שנמצאים ברשותו מספר ימים לאחר שהוא חוטף אותם וזאת על מנת להבטיח כי מקום הימצאם לא יוודע .  עוד דיווח העיתון כי בשלוש השנים האחרונות חטף אל-קאעדה 12 בני אדם עם אזרחויות מערביות .  כרגע נמצאים ברשותו שני ספרדים ואיטלקי אחד .  עוד דיווח העיתון כי שגרירות ארה"ב באלג'יריה הודיעה אתמול כי סגן ראש משרד החקירות הפדרלי נועד עם בכירים  " ממערכת יישום החוק ". 

משרד החוץ :  הישראלי שנעדר באפריקה לא נחטף
הדיווח בעיתון א-שרק אל-אווסט ,  לפיו אזרח ישראלי נחטף באלג'יריה ,  הופרך על ידי משרד החוץ שטען כי אין אמת בפרסום .  לפי דיווח נוסף ,  הישראלי אף יצר קשר עם משפחתו

