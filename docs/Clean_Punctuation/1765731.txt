רחוב אמסטרדם 14 בתל אביב :  המחירים עלו ב-180% בעשור 
כמה שווה הדירה שלכם ? 
הבית :  בניין של 9 קומות בפינת הרחובות אמסטרדם ויהושע בן נון המעקב :  עסקות של דירות שלושה חדרים שבוצעו בבניין השכונה :  הבניין ממוקם בצפון הישן של תל אביב ונבנה בשנות ה-60 .  הסביבה מאופיינת בבניינים ותיקים ,  נמוכים וללא מעלית .  היתרון הבולט בבניין הוא העובדה שמותקנת בו מעלית .  הבניין אף ממוקם במרחק הליכה מציר אבן גבירול-ארלוזורוב וסמוך לגינת אמסטרדם ,  שמשרתת את תושבי האזור .  דינמיקת המחירים בבניין :  ב-2001 נמכרה בבניין דירת שלושה חדרים ב-1.017 מיליון שקל .  ב-2005 נרשמה עלייה של 35% במחירי הדירות לעומת 2001 ,  ודירת שלושה חדרים נמכרה כבר ב-1.379 מיליון שקל .  ב-2008 נמכרה דירת שלושה חדרים בבניין ב-1.52 מיליון שקל ,  וב-2009 נמכרה דירת שלושה חדרים ב-1.6 מיליון שקל .  ב-2010 נמכרו שתי דירות שלושה חדרים בבניין ,  אחת ב-2.46 מיליון שקל והשנייה ב-2.8 מיליון שקל .  סיכום עשור בבניין :  שוק הנדל"ן בתל אביב המשיך והפתיע כל שנה מחדש .  מחירי דירות שלושה חדרים בבניין ,  משקפים עליה חדה של 180% במחירים מאז 2001 .
 
רחוב אמסטרדם 14 בתל אביב :  המחירים עלו ב-180% בעשור 
כמה שווה הדירה שלכם ? 

