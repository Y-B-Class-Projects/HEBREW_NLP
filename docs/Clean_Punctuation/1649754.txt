ארט ברוט בדרך לישראל ? 
לוואלה !  תרבות נודע כי אחד מהרכבי האינדי המוערכים ביותר בשנים האחרונות יגיע להופעה בתל אביב בחודש אפריל ,  בעקבות אלבומם השלישי שהופק על ידי סולן הפיקסיז
ההרכב האנגלי-גרמני Art Brut עתיד להופיע בישראל .  לוואלה !  תרבות נודע כי בימים אלו מתנהלים מגעים אחרונים עם הלהקה ,  לקראת בואה להופעה אחת בתל אביב בחודש אפריל .  
ארט ברוט נחשבים לאחד ההרכבים הטובים ביותר של סצנת האינדי-רוק בעשור האחרון .  מאחוריו עומדים שלושה אלבומי סולו שזכו לביקורות מצוינות .  סולן ההרכב הוא אדי ארגוס ,  שנודע ככותב ציני ושנון ,  שעם הזמן הפך לדמות משפיעה גם מחוץ להרכב עצמו ,  בין השאר בהרכבי צד כמו Everybody Was In The French Resistance Now .  
אלבומה הראשון של הלהקה , " Bang Bang Rock  &  Roll "  יצא בשנת 2007 ומיד זכה לציון נדיר של 8.9 במגזין הנחשב פיצ'פורק .  שנתיים אחר כך הוציאה הלהקה את  " It's a Bit Complicated "  בלייבל Mute ,  וגם הוא זכה לביקורות טובות  .  כמו כן ,  שיר של הלהקה , " Direct Hit ",  נכנס למשחק המחשב פיפ"א 2008 .  
אלבומה השלישי של הלהקה ,  'Art Brut Vs .  Satan "  יצא בשנת 2009 והנציח את מקומו של ההרכב כאחד החשובים בסצנת האינדי .  מי שעזר לה להגיע למעמד זה הוא בלאק פרנסיס ,  סולן להקת הפיקסיז שהפיק מוזיקלית את האלבום .
 
ארט ברוט בדרך לישראל ? 
לוואלה !  תרבות נודע כי אחד מהרכבי האינדי המוערכים ביותר בשנים האחרונות יגיע להופעה בתל אביב בחודש אפריל ,  בעקבות אלבומם השלישי שהופק על ידי סולן הפיקסיז

