אל על משתלטת על הפייסבוק
בחברה החליטו להשקיע 1.25 מיליון שקל בפרסום ברשתות החברתיות ולהעביר 25% מהתקציב שהוקצה לגוגל - לפייסבוק .  לפרסום במנוע החיפוש יוקצו 3.75 מיליון שקל ,  לעומת 4 מיליון ב-2009
חברת התעופה אל על ,  אחת משלוש המפרסמות הישראליות הגדולות ביותר בגוגל ,  החליטה להעביר לפייסבוק 25% מתקציב הפרסום שהוקצה עד כה למנוע החיפוש .  ב-2009 היה תקציב הפרסום של אל על במנועי חיפוש 4 מיליון שקל .  
באל על הוחלט כי ב-2010 יוקצו לפרסום בגוגל ובפייסבוק 5 מיליון שקל - מהם 1.25 מיליון שקל יופנו לרשת החברתית .  הפרסום בפייסבוק יורכב מרכישת מודעות מלים וכן מפעילות שיווק דיגיטלי שאינה כרוכה ברכישת מדיה .  
מנהל אגף השיווק של אל על ,  אייל שביט ,  סירב להתייחס למספרים אך אמר כי  " החלטנו להרחיב משמעותית את תקציבי הפרסום והשיווק המופנים לפעילות ברשתות חברתיות .  חלקו העיקרי של התקציב יופנה לפייסבוק ,  אך נשקיע בשיווק גם ברשתות חברתיות ממוקדות בקהלי נישה ,  כמו TheMarker Cafe ,  רשתות לאמהות עובדות ופורומים מקצועיים ".  שביט סירב להעריך עד כמה תיפגע גוגל ישראל מההחלטה של החברה .  
מגוגל לא נמסרה נמסרה תגובה בעניין .  
טרוור ג'ונסון ,  מנהל האסטרטגיה של פייסבוק באירופה ,  במזרח התיכון ובאפריקה ,  העניק לפני כמה ימים ראיון ל-TheMarker ,  שבו אמר כי  " עמוד הבית שלנו מייצר הכנסות נאות .  החברות הגדולות בעולם מחוברות אלינו ,  ונפח פעילות הפרסום שלהן עולה כל הזמן .  בשווקים המפותחים יותר כבר תופס הפרסום בפייסבוק נתח משמעותי מתקציבי הפרסום הדיגיטלי ".  
לפי הערכות ,  הכנסות פייסבוק ב-2009 הסתכמו בכ-500 מיליון דולר .  ברשת החברתית יותר מ-400 מיליון מנויים פעילים ,  כך שפייסבוק הצליחה לייצר מכל אחד מהם כדולר אחד בלבד .  לשם השוואה ,  גוגל מצליחה לייצר 20 דולר מכל גולש .  באחרונה פורסם ב"וול סטריט ג'ורנל "  כי יעד ההכנסות של פייסבוק ל-2010 הוא 1.2-2 מיליארד דולר .
 
אל על משתלטת על הפייסבוק
בחברה החליטו להשקיע 1.25 מיליון שקל בפרסום ברשתות החברתיות ולהעביר 25% מהתקציב שהוקצה לגוגל - לפייסבוק .  לפרסום במנוע החיפוש יוקצו 3.75 מיליון שקל ,  לעומת 4 מיליון ב-2009

