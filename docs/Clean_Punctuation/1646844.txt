לא אופנוע ,  לא מכונית
הונדה תציג בתערוכת ז'נבה את ה-3R-C קונספט ,  סוג של הכלאה בין מכונית עירונית לאופנוע חשמלי .  לא מיועדת להגיע לייצור סדרתי
זה לא משנה איזה מנוע יש בפנים  טורבו-בנזין או דיזל ,  היברידי או חשמלי מלא או אפילו תא דלק מימני  לרוב יקבל כלי הרכב ארבע גלגלים וגג .  בתערוכת ז'נבה משנה הונדה במעט את הקונספציה עם כלי משולש גלגלים שמציעה החטיבה האירופית ,  אשר יעזור לה לבדל את עצמה במעט מהמתחרות .  למען האמת ,  עדיין לא החלטנו אם מדובר במכונית או בכלל באופנוע ולא רק בגלל הגלגלים שמגיעים מהעולם הדו-גלגלי .
 ה-3R-C קונספט נושאת בקירבה מנוע חשמלי כמובן ,  וממדיה הסופר קומפקטיים מייעדים אותה לתחומי הכרך כמעט באופן בלעדי .  הונדה שואפת להיות אחת ממכתיבות התנועה האורבנית בעתיד ,  ואין דרך טובה מזו לקבוע עוד סטנדרט לתחבורה עירונית ירוקה .  המנוע החשמלי מוזן מסוללות השוכנות בתחתית המרכב ,  מה שאמור לתרום להנמכת מרכז הכובד למינימום האפשרי כדי לשפר את היציבות ולעזור קצת ליכולות הדינמיות .  
העיצוב של הקונספט מלפנים שומר במעט על הקו העכשווי של הונדה עד כמה שניתן ,  כשהכי קרובה אליה היא ה-CR-Z ,  הקופה ההיברידית החדשה שתוצג אף היא בז'נבה .  מהגריל הטרפזי הקטן מתעגל המרכב כלפי מעלה לכדי חופת זכוכית עגלגלה השומרת עליה בעת שהיא עומדת בדד בחנייה .  בזמן הנסיעה ,  מתרוממת החופה ויוצרת מגן רוח לנהג/רוכב כפי שניתן לראות בתמונה .  בין הגריל לחופה מוחבא תא מטען קטן ננעל ,  לשים איזה פאוץ' או קסדה .
 בעניין הבטיחות ,  הונדה מציינת כי הגלגלים החורגים מגבולות המרכב ,  התפיחה האורכית בין הגלגלים מלפנים לגלגל האחורי והדלתות ,  אמורים להציע מרווח ביטחון למשתמש במקרה של תאונה .  כמו כן ,  בעת השימוש מומלץ מאוד לשים קסדה על הראש .  הגנה מפני גשם אין כל כך ,  אבל הרי גם לרוכבים על שניים אין גג שיגן אליהם כך שאין כאן כל בעייה .  להיפך ,  לפחות ה-3R-C יציבה הרבה יותר מכל כלי דו גלגלי אחר שעשוי בקלות להחליק .
  .
 
לא אופנוע ,  לא מכונית
הונדה תציג בתערוכת ז'נבה את ה-3R-C קונספט ,  סוג של הכלאה בין מכונית עירונית לאופנוע חשמלי .  לא מיועדת להגיע לייצור סדרתי

