ח"כ איציק תובעת 100 אלף שקל מחדשות 2
חברת הכנסת תובעת לשון הרע בעקבות כתבה בה נטען כי בעת נסיעה לפאריס ,  דרשה לכאורה להתארח במלון יקר יותר מזה שהוזמן לה .  חדשות 2 : " דוחים את הטענות ועומדים מאחורי הפרסום "
 חברת הכנסת דליה איציק הגישה תביעת דיבה על סך 100 אלף שקל נגד חברת החדשות של ערוץ 2 בעקבות כתבה של עמית סגל וחיים ריבלין שפורסמה לפני כחודשיים ועסקה בנסיעתה לפאריס ,  בתקופה בה שימשה יושבת ראש הכנסת .  בכתבה נטען כי חברת הכנסת איציק ביקשה לכאורה להחליף את הסוויטה בה התארחה למלון יקר יותר ,  בקשה שהובילה להתייקרות הביקור בעשרות אלפי שקלים .  
לטענת חברת הכנסת איציק הנתונים הועברו באופן מסודר ומפורט לידי הכתבים ועורכי המהדורה גם במסגרת מסמך של חשב הכנסת .  בתביעה נכתב : " חברת החדשות התעלמה במזיד ממסמכים וקבלות שהוצגו בפניה ופרסמה סכומי הוצאות מנופחים ,  שקריים ומטעים .  בנסיבות אלה ,  דומה כי הזדון והכוונה לפגוע בתובעת ניבטים מאליהם שכן לא ניתן להסביר אחרת את ההתעלמות במפגיע של הנתבעים מכל האישורים שהיו בידיהם אשר סתרו את האמירות בכתבה ותמכו בגרסתה של התובעת ".  פרסומים אלה ,  כך טוענים עורכי דינה של חברת הכנסת איציק ,  גרמו לה לנזקים חמורים ולעגמת נפש גדולה מאין כמותה והטילו דופי חמור בשמה הטוב - והכל מתוך מטרה לפגוע במעמדה הציבורי .
 מחברת החדשות של ערוץ 2 נמסר : " אנו דוחים בתוקף את טענותיה של חברת הכנסת איציק ועומדים מאחורי הדברים שפורסמו .  את תגובתנו המפורטת נמסור בבית המשפט ". 

ח"כ איציק תובעת 100 אלף שקל מחדשות 2
חברת הכנסת תובעת לשון הרע בעקבות כתבה בה נטען כי בעת נסיעה לפאריס ,  דרשה לכאורה להתארח במלון יקר יותר מזה שהוזמן לה .  חדשות 2 : " דוחים את הטענות ועומדים מאחורי הפרסום "
 
