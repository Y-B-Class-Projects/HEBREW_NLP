הארכת ההתמחות תופסת תאוצה :  פורסם תזכיר חוק של משרד המשפטים
הארכת ההתמחות לשנתיים תיכנס לתוקף ארבע שנים מפרסום החוק ברשומות ולא תחול על מי שכבר החלו בלימודיהם .  פורום הסטודנטים :  ההצעה נובעת מאינטרסים זרים ורצון לנצל המתמחים ככוח עבודה זול
 >  >  בדיוק שנה לאחר פתיחת הקמפיין של לשכת עורכי הדין להארכת תקופת ההתמחות משנה לשנתיים ,  פירסם אתמול משרד המשפטים תזכיר חוק המאמץ את עיקרי תוכניתה של הלשכה .  במרכז הצעת החוק ,  שייקרא חוק לשכת עורכי הדין  ( תיקון - שינויים במתכונת ההסמכה )  ,  עומדות הארכת תקופת ההתמחות משנה לשנתיים וחובת השתתפות בקורס ובחינה מעשית כתנאי להגשה לבחינות ההסמכה למקצוע .  בתום 21 יום ממועד הפצת התזכיר הוא יוגש לוועדת השרים לענייני חקיקה לאישור לפני הליך החקיקה בכנסת ,  ככל הנראה לאחר הפגרה .  תזכיר החוק נועד ליישם את המלצות ועדה בראשות השופטת הילה גרסטל  ( כיום נשיאת בית המשפט המחוזי מרכז )  לבדיקת בחינות ההתמחות בעריכת דין ,  שניתנו עוד ב-2002 .  המלצות הוועדה כללו שינויים משמעותיים בתהליך ההסמכה בעריכת דין ,  לרבות הארכת תקופת ההתמחות לשנה וחצי ,  אלא שמאז ועד היום לא יושמו ההמלצות .  באחרונה הורה שר המשפטים יעקב נאמן ,  ממייסדי משרד עורכי הדין הגדול בישראל  ( הרצוג-פוקס-נאמן )  התומך ברעיון ההארכת ההתמחות ,  לשוב ולקדם את ההצעה .  התזכיר מאמץ את דברי ועדת גרסטל ,  לפיהם  " תקופת התמחות בת שנה אינה מספקת כדי להקנות למתמחה את המיומנויות והכישורים הנדרשים לעיסוק במקצוע עריכת הדין ,  היא אינה מאפשרת עיסוק במגוון רחב של נושאים ותחומים של המקצוע ואין בה כדי להקנות למתמחה נורמות מקצועיות ואתיות ".  עם זאת קובע התזכיר כי ההתמחות תוארך לשנתיים ,  בעוד שהוועדה המליצה על שנה וחצי .  על פי הצעת החוק ,  הארכת תקופת ההתמחות תיכנס לתוקף בתום ארבע שנים מיום פרסום החוק ברשומות ולא תחול על סטודנטים למשפטים שכבר החלו בלימודיהם .  התזכיר קובע כי בתקופת ההתמחות ישתתף המתמחה בקורס במקצועות מעשיים שתערוך הלשכה .  מתמחה שלא השתתף בקורס או שלא עמד בבחינות במסגרתו לא יוכל לגשת לבחינה .  עלות ההשתתפות בקורס תוגבל ל-500 שקל .  עוד מציע התזכיר לאמץ את המלצות ועדת גרסטל בעניין מתכונת בחינות ההסמכה .  הבחינה הנוהגת כיום מורכבת מבחינה אמריקאית בכתב ולאחריה  ( בכפוף למעבר הבחינה בכתב )  בחינה בעל פה .  לפי המלצות הוועדה ,  הבחינה תדמה מקרה  ( קייס )  משפטי ,  והמתמחה יתבקש להציע דרכי טיפול במקרה ,  כולל ניסוח מסמכים משפטיים רלבנטיים .  ראש לשכת עורכי הדין ,  עו"ד יורי גיא-רון ,  אמר : " תזכיר החוק הוא צעד בכיוון הנכון למניעת הידרדרות המקצוע .  התזכיר מאוזן ומידתי וטוב גם למתמחים ".  פורום הסטודנטים למשפטים מסר בתגובה : " תזכיר החוק מוכיח שההחלטה להאריך את ההתמחות לשנתיים נובעת מאינטרסים זרים ורצון לנצל את המתמחים ככוח עבודה זול .  כל ייעודו של המהלך הוא סגירת שערי המקצוע ופגיעה בהזדמנות של אוכלוסיות שונות לבחור במקצוע עריכת הדין ". 

הארכת ההתמחות תופסת תאוצה :  פורסם תזכיר חוק של משרד המשפטים
הארכת ההתמחות לשנתיים תיכנס לתוקף ארבע שנים מפרסום החוק ברשומות ולא תחול על מי שכבר החלו בלימודיהם .  פורום הסטודנטים :  ההצעה נובעת מאינטרסים זרים ורצון לנצל המתמחים ככוח עבודה זול

