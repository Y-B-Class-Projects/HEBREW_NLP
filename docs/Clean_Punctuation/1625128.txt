גילגול המזלות
דנה מלמד מחליטה לבדוק את מפת האסטרולוגיה שלה ומרוויחה בישול בארבע ידיים של עלי גפן יוונים
האורחת שהגיעה אליי השבוע כל כך מיוחדת ,  מפתיעה ומורכבת משלל רבדים ,  שקשה לי להחליט איך להתחיל בכלל .  מה אני אספר קודם :  איזה לב רחב ונתינה יש לאישה הזאת ?  על היכולות המיסטיות שלה ?  העובדה שהיא הסבתא  ( אל תתבאסי עלי אסתריקה - את סבתא בת 17 ,  לא סבתא במובן הסבתאי של המילה )  הכי מדליקה וצבעונית שפגשתי ? 
פשוט אתחיל מההתחלה . " אסתריקה באיו "  הקלדתי בחלון החיפוש .  הלינק הראשון הוביל לאתר שלה .  דבל קליק על  " צור קשר "  ולמחרת היא כבר מבקשת ממני תאריך ושעת לידה . " שבע בערב "  אני אומרת לה בוודאות .  אחרי חצי שעה אסתריקה חוזרת אלי ומודיעה לי ששעת הלידה שלי היא אחת עשרה בלילה .  אני מיד מתקשרת לאמא שלי ומנסה לבדוק אם אכן יש טעות אבל אמא שלי סגורה על השעה .  שבע בערב .  אסתריקה לא משתכנעת והיא יודעת בוודאות את שעת הלידה ,  שעל פיה נקבע האופק .
 כעבור זמן מה מגיע סמס מאמא שלי שמודה בטעות . " אח שלך נולד בשבע .  את נולדת בסביבות אחת עשרה בלילה ".  אני מתקשרת בהתרגשות לספר לאסתריקה את החדשות המפתיעות ,  אבל היא ממש לא מופתעת .
 כעבור יומיים היא מגיעה אלי עמוסה בחבילות .  כמו סנטה קלאוס ,  היא שולפת מהשקית צנצנת עם זיתים מעשה ידיה ,  וצנצנת נוספת עם לימונים שקטפה מהעץ שבחצר ביתה וכבשה בעצמה .  אנחנו יושבות אחת ליד השניה במטבח ואסתריקה מראה לי ,  שלב אחרי שלב ,  איך להכין עלי גפן .  הידיים שלה מגלגלות במיומנות רבה סיגרים ירוקים ממולאים בתערובת מתובלת של אורז ובשר ואני עושה כמוה  ( כמעט )  .
 בזמן שהיא מגלגלת ,  אני מנסה להבין אם הכל  " מכתוב "  או שבעצם הגורל נתון בידיים שלנו .  אסתריקה מסבירה שמפת הכוכבים ברגע שבו אדם מגיח לאוויר העולם ,  משקפת את הפוטנציאל איתו הוא הגיע לכאן .  את ההסברים על המרכיבים האנרגטיים של המפה ,  האופק ,  הזוויות ,  ועוד מושגים מעולם האסטרולוגיה ,  אני מתקשה להבין ,  אבל אני בהחלט מרגישה שהאישה הזאת קוראת את נבכי נפשי בצורה מדויקת .  
תוך פחות משעה כבר יש ערימה יפה של עלי גפן ממולאים שעושים דרכם אל השמן החם ,  כדי לקבל את הפריכות המתבקשת ,  לפני כניסתם לסיר בו יתבשלו .
 בזמן שעלי הגפן מתבשלים לאיטם על אש קטנה ,  אנחנו עוברות למרפסת .  אסתריקה פורסת בד הודי רקום בצבע טורקיז ומניחה עליו את המפה האסטרולוגית שהכינה עבורי ומבחר סוגים של קלפים .
 אני מדליקה נר ומקשיבה בשקיקה לניתוח של הקלפים המצוירים .  כל עולמי הפנימי צף לו על פני השטח עכשיו .  הדפוסים ,  הפחדים ,  השאיפות ,  החלומות .  כל מה שקבור שם בפנים.אני לא יודעת מה מסקרן אותי יותר ,  לשמוע עלי או לשמוע עוד על אסתריקה .  מצד שני כבר מקרקרת לי הבטן ואני מתה לרדת על העלי גפן שנראים כרגע כמו התגשמות כל החלומות .
 אנחנו חוזרות למטבח לסדר שתי צלחות של עלי גפן  אחת עם בשר בליווי טחינה ועוד אחת עם צמחונית בליווי יוגורט כבשים .
 נראה שיש כמות לגדוד ,  אבל זה כל כך טעים ,  שתוך רבע שעה בערך לא נשאר כלום .  הבכורה שחזרה מורעבת מבית ספר ,  השכנה שעברה במקרה ,  הצלם ואנוכי פשוט טורפים את המעדן הזה כאילו אין מחר .
 תודה לך אסתריקה באיו על יום נפלא ! 
חומרים:צנצנת גדולה של עלי גפן כבושים 400 גרם בשר טחון  ( מומלץ להוסיף 50 גרם שומן כבש טחון ) 3 כוסות אורז כוס עלי נענע טריים  ( אין צורך לקצוץ ) 50 גרם צנוברים 2 בצלים קצוצים דק ומטוגנים קלותפלפל שחור טחון לפי הטעםמלח לפי הטעם1/2 כפית חוויאג' למרקכף אבקת מרק עוף שמן לטיגוןמים בכמות שתכסה את עלי הגפן
1 .  שוטפים את האורז היטב .
 2 .  מוסיפים מלח ,  פלפל ,  אבקת מרק עוף ,  צנוברים ,  בצל מטוגן ועלי נענע טריים .  3 .  שטפים את עלי הגפן ,  מפרידים אותם בעדינות ומניחים בערימה כשהם פרוסים זה על גבי זה .
 4 .  מניחים את העלה כשהצד המבריק כלפי מטה והעורק כלפי מעלה .
 5 .  יוצרים בעזרת האצבעות מעין כדור קטן ומאורך ומניחים על העלה בחלק שקרוב אלינו .
 6 .  מגלגלים גלגול אחד ,  מהדקים ומקפלים את העלה משני הצדדים כמו מעטפה .  מגלגלים עד הסוף .
 7 .  ממשיכים כך עם כל הכמות .
 8 .  לאחר שמסיימים לגלגל את כולם מחממים שמן במחבת ומטגנים על אש גבוהה עד לקבלת גוון זהוב .  יש להקפיד לא להשחים יותר מדי .
 9 .  עם גמר הטיגון מניחים את עלי הגפן המטוגנים בסיר כשהם חופפים זה לזה .
 10 .  מניחים על העלים הממולאים צלחת למשך 5 דקות .  11 .  מוציאים את הצלחת ומוסיפים מים חמימים שיכסו את עלי הגפן ב-2 ס"מ בערך .
 12 .  מכסים את הסיר ,  מעבירים ללהבה נמוכה ומבשלים עד שהמים נספגים .
 13 .  מכבים את האש ומשאירים סגור לרבע שעה בקירוב .
 14 .  מומלץ להגיש עם טחינה ואם יש זיתים ולימונים כבושים ,  הם ישמחו להצטרף לחגיגה .
 הערה:אם רוצים עלי גפן צמחוניים ,  מוותרים על הבשר ומגישים עם יוגורט כבשים סמיך .
 חומרים:לימונים מזן ננסימלחמיץ לימונים  ( על כל כמות מיץ לימון מוסיפים 2 כמויות מים ) כף פפריקהראש שוםפלפל ירוק חריף  ( לא חובה ) 
אופן ההכנה:1 .  משרים את הלימונים במים פושרים ל-24 שעות .  שוטפים היטב במים קרים .
 2 .  חורצים 4 חתכים  ( לא עד הסוף הלימון )  .  מוסיפים מעט מלח באמצע ,  סוגרים ומניחים בצנצנת .  מוסיפים את הפפריקה ,  שום ופלפל .  
3 .  מערבבים מיץ לימון טרי עם מים ומכסים את הלימונים .
 4 .  כעבור כמה ימים הלימונים מוכנים .
 חומרים :  2 ק"ג זיתים שחורים שקונים בשוק .  בתקופה זו אני קונה אותם בנצרת2 חבילות מלח גס  ( 2 ק"ג ) 
אופן ההכנה:1 .  משרים את הזיתים ל-3 ימים וכל לילה מחליפים את המים .  ביום הרביעי מחליפים את המים ומרתיחים מעט .  כמה דקות לאחר שהמים רתחו שוטפים במים קרים ,  מסננים היטב .
 2 .  בחיתול בד או שקית כותנה ,  מניחים שכבת מלח גס ,  עליה את הזיתים ,  קושרים ותולים במשך שבוע עד עשרה ימים .  
3.לאחר שבוע או עשרה ימים שוטפים היטב את המלח ומניחים בכלי עם שמן ומעט לימון .
 
גילגול המזלות
דנה מלמד מחליטה לבדוק את מפת האסטרולוגיה שלה ומרוויחה בישול בארבע ידיים של עלי גפן יוונים

