השרים החליטו :  הקלות והטבות לאנשי המילואים
הממשלה אישרה סל הטבות לאנשי המילואים .  בין היתר הם יזכו להנחות באגרת רישוי הרכב ,  ימי חופש לעובדי מדינה ומענק מוגדל לסטודנטים . " יש עוד מה לעשות אך זהו בהחלט צעד משמעותי "
 ועדת השרים לענייני מילואים נפגשה היום  ( שני )  והחליטה על מספר הטבות שיינתנו לאנשי המילואים בעלות של 15 עד 20 מיליון שקלים .  בין היתר ,  החליטה הוועדה שסטודנטים המתנדבים בפרויקט פר"ח שמשרתים לפחות 10 ימים בשנה בשירות פעיל ,  יקבלו תגמולים של 5,500 שקלים בשנה במקום 4,500 כפי שמקבלים יתר משתתפי הפרויקט .  
בנוסף ,  הוחלט כי אנשים המשרתים לפחות 10 ימי מילואים בשנה יקבלו 5% הנחה על אגרת רישוי הרכב ,  ומי שיישרת במשך 20 ימי מילואים ומעלה בשנה יקבל 10% הנחה באגרת רישוי הרכב .  אנשים שישרתו מעל 27 ימי מילואים יקבלו 15% הנחה על אגרת הרישוי .
 גם עובדי המדינה ייהנו מהטבות חדשות .  הוועדה החליטה כי עובד מדינה שבן או בת זוגו ישרתו במילואים פעיל ,  יקבל שעת חופש יומית במהלך תקופת המילואים של בן הזוג .  כמו כן ,  בתום ימי השירות ,  בן הזוג יהיה רשאי לקבל יום חופש .
 ועדת השרים החליטה להטיל על שר השיכון אריאל אטיאס להביא לדיון במועצת הקרן הקיימת לישראל אפשרות למתן 15% הנחה במכרזים על קרקעות למי שישרת למעלה מ-10 ימי מילואים בשנה ,  הדבר ייבחן גם מבחינה משפטית .  העדיפות תינתן כל עוד הדבר איננו פוגע באנשים אחרים שאינם משרתים במילואים .  מבחינת תשלומי המשכנתא ,  החליטה הוועדה להשוות את תנאי הגמול של ימי מילואים לאלו הזכאים להם היום חיילים המשרתים בשירות סדיר .
 ההטבות הנוגעות לסטודנטים המשתתפים בפרויקט והחופש לבני הזוג של עובדי מדינה יכנסו לתוקף באופן מיידי .  סגן שר הביטחון מתן וילנאי שהוביל את המהלך אמר בתום הדיון כי  " אני שמח שעשינו צעד למען אנשי המילואים התורמים למדינה .  יש עוד מה לעשות אך זהו בהחלט צעד משמעותי ". 

השרים החליטו :  הקלות והטבות לאנשי המילואים
הממשלה אישרה סל הטבות לאנשי המילואים .  בין היתר הם יזכו להנחות באגרת רישוי הרכב ,  ימי חופש לעובדי מדינה ומענק מוגדל לסטודנטים . " יש עוד מה לעשות אך זהו בהחלט צעד משמעותי "
 
