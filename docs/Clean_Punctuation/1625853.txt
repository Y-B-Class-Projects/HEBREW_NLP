למה אסי אבוטבול איים על מפקד הכלא ? 
אסי אבוטבול חשוד שאיים על מפקד הכלא בו הוא מרצה מאסר .  אבוטבול שלח מכתב איום למפקד לאחר שזה סירב לאפשר לו להביא כיבוד ביתי למסיבת בת מצווה של קרובת משפחתו בכלא
העבריין אסי אבוטבול נעצר הערב  ( ראשון )  בחשד שאיים על מפקד הכלא בו הוא מרצה מאסר כראש ארגון פשע .  בעקבות האיומים ,  תיגברו בשב"ס את האבטחה סביב מפקד הכלא ,  גונדר משנה ד' .  אבוטבול נעצר על ידי חוקרי היחידה הארצית לחקירות בינלאומיות וחוקרי יחידת לה"ב 433 והוא יובא מחר להארכת מעצר .  על פי החשד ,  אבוטבול שלח למפקד כלא גלבוע מכתב איומים לאחר שפנה לפני כחודש למנהל בית הכלא בבקשה לאפשר לו לקיים במקום מסיבת בת מצווה לאחת מבנות משפחת אבוטבול .  
מפקד הכלא הסכים לאשר את עריכת המסיבה אך התיר זאת בתנאי שבמסיבה לא ינכחו יותר מעשרה מוזמנים שכולם בני משפחה מדרגה ראשונה .  מפקד הכלא אף סירב לבקשתו של אבוטבול לאפשר הבאת כיבוד מהבית ,  והסכים רק כי במסיבה יהיה כיבוד הנמכר במזנון הכלא .  
בעקבות הסירוב שלח אבוטבול אל מפקד הכלא מכתב שבשב"ס פירשו כאיום על חייו ועדכנו במידע את חוקרי היאחב"ל שעצרו הערב את אבוטבול .  
גורמים בשב"ס סיפרו לוואלה !  חדשות כי  " ברגע שאמרו לאבוטבול שהוא לא יכול להביא אוכל ,  זה מה שככל הנראה הכעיס אותו ".  הם הוסיפו כי במכתב שנשלח למפקד בית הכלא הוא כתב  " אתה אדם רע ואני אמחק אותך ".  בשב"ס רואים את המעשה בחומרה ,  אך מציינים כי לא מדובר במעשה מתוחכם מצידו של אבוטבול .
 
למה אסי אבוטבול איים על מפקד הכלא ? 
אסי אבוטבול חשוד שאיים על מפקד הכלא בו הוא מרצה מאסר .  אבוטבול שלח מכתב איום למפקד לאחר שזה סירב לאפשר לו להביא כיבוד ביתי למסיבת בת מצווה של קרובת משפחתו בכלא

