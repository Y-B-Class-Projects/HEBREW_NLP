 " מחירי הדירות גבוהים ולא ריאליים "
" מי שגורם להתייקרות הקרקע זה המינהל ",  אומר רמי לוי ,  בעלי רשת הסופרמרקטים ,  שמעמיק את פעילותו בתחום הנדל"ן למגורים .  עם הון עצמי של חצי מיליארד שקל לוי עצמו לא מודאג
 >  >  רמי לוי פתח את 2010 ברגל ימין .  בחודשיים האחרונים הצליח לוי ,  מבעלי רשת הקמעונות הציבורית רמי לוי שיווק השקמה רשתות ,  לבצע מהלכים מפתיעים בשלושה תחומי עסקים שונים - הוא הודיע כי הוא שוקל להיכנס לענף הסלולר ,  ניהל מו"מ לרכישת חברת השיחות הבינלאומיות אקספון 018 ובאחרונה ביצע את אחת מעסקות הנדל"ן המהותיות מבחינתו כשרכש מגרש של 20 דונם במתחם הולילנד ,  בשותפות עם חברת נהור ,  תמורת 145.5 מיליון שקל .  כל זאת ,  בעוד שבמסגרת עיסוקו העיקרי ,  קמעונות ,  הגיעה החברה לשווי של יותר ממיליארד שקל . " האסטרטגיה של החברה היא למכור בזול וביושר ולמלא התחייבויות מול הצרכן ",  אומר רמי לוי בראיון ל-themarker . " זוהי המדיניות שלנו וכך אנו פועלים - להיות זולים מהמתחרים שלנו בכל מקום שאנו נמצאים בו ,  בשיעור שיכול להגיע לכ-20% .  מבחינתי זה סוד הקסם ".  לוי  ( 54 )  ,  אב לארבעה ילדים וסב לשני נכדים ,  מתגורר בשכונת גילה בירושלים .  הוא נולד לאב יליד הארץ ואם ילידת עיראק בשכונת הפחונים בנחלאות .  הוריו גידלו שישה ילדים בחדר אחד ,  והשירותים והמטבח היו משותפים לכל השכנים .  החלום של לוי להיות סוחר התגבש כשהתלווה לאמו בקניות שעשתה בשוק מחנה יהודה .  ברחוב השקמה בשוק התרכזו הסיטונאים שמכרו את מרכולתם במחיר טוב לסוחרים ,  אך לא לבודדים .  זה היה רק עניין של זמן עד שלוי החליט שהוא הולך להפיל את השוק - למכור לצרכנים במחיר סיטונאי . " לסיטונאים זו היתה טירחה גדולה למכור סחורה לבודדים .  לי נפל האסימון וזיהיתי את הפוטנציאל כשראיתי את הביקושים הגדולים של הצרכנים לקנות במחיר סיטונאי .  כך קרה שב-1976 נכנסתי לשוק ושכרתי חנות בשטח של 40 מ"ר ברחוב השקמה .  את הסחורה הייתי רוכש מהסיטונאי ומוכר אותה במחיר הקרן .  בהתחלה לא הרווחתי כסף אבל יצרתי מחזור של לקוחות .  לאחר שלושה חודשים רכשתי את הסחורה מהיבואן והמשכתי למכור לצרכן במחיר סיטונאי .  בדרך הזאת הצלחתי גם להרוויח וגם לעמוד בהתחייבות שלי לצרכן .  משם צמחה חנות הדיסקאונט הראשונה בארץ ,   ? רמי לוי שיווק השקמה' ".   " תמיד השקעתי בנדל"ן"חברת רמי לוי שיווק השקמה רשתות עוסקת בהפעלת רשת מרכולים בלבד ,  והיא הונפקה לבורסה לפני כשנתיים וחצי .  אז החזיקה הרשת בשמונה סניפים ,  אך תוך שנתיים הוכפל מספרם ל-16 .  עד סוף 2011 מתכוון לוי להגיע ל-30 סניפים .  הכניסה לנדל"ן המסחרי היתה תהליך טבעי ,  שהחל כבר בסוף שנות ה-70 ,  כשרכש את החנות הראשונה שהפעיל בשטח של 40 מ"ר .  בראשית שנות ה-80 המשיך במסע ורכש חנות נוספת בשטח של 80 מ"ר . " תמיד השקעתי בנדל"ן ",  מספר לוי . " כיום 65% מהקרקעות בסניפי הרשת הן בבעלותי ".  מדובר בשטח כולל של כ-35 אלף מ"ר שבבעלותו במבשרת ציון ,  מודיעין ,  גוש עציון ,  פרדס חנה ובאר שבע .  לדברי לוי ,  העסקות בוצעו מההון העצמי של החברה הפרטית שלו ,  המחזיקה בהון עצמי המוערך ב-500 מיליון שקל .  מתי נכנסת לתחום הנדל"ן למגורים ומדוע ?   " את הקרקע הראשונה למגורים רכשתי לפני עשר שנים בשכונת הר נוף בירושלים .  ייעוד הקרקע היה דיור מוגן ,  אך שיניתי אותו למגורים לצורך בנייה של 100 יחידות דיור ובקרוב נתחיל את השיווק והבנייה במקום .  נכון להיום החברה הפרטית שבבעלותי מחזיקה בצבר קרקעות ,  חלקן מאושרות ובתכנון ,  לבנייה של כ-1,000 דירות בירושלים .  ההתמחות שלי היא הקמת מרכזים מסחריים ,  אך ברגע שמזדמן לי לעשות עסקים אחרים ,  לא משנה אם זה למסחר ,  תעשייה או מגורים ,  אני בוחן כל דבר לגופו .  כך אני רואה שבבעלותו גם את הנדל"ן למגורים ".  לפני כחודש נכנס לוי יחד עם עמיקם בן-צבי לשותפות בקרקע במתחם גבעת המטוס בירושלים עם חברת שיכון ובינוי נדל"ן .  לוי ובן-צבי רכשו יחד קרקע במקום בכ-13 מיליון שקל .  במתחם כולו מתוכננות להיבנות כ-1,000 יחידות דיור .  ב-2009 רכש לוי את חלקה של חברת דלק נדל"ן במתחם הרכבת ברחוב דרך בית לחם בירושלים ,  בשווי כולל של כ-25 מיליון שקל .  בסך הכל מחזיק לוי ,  בעקבות עסקות קודמות שביצע עם שותפו אבי מורדוך ,  בקרקע בשטח של 12 דונם במקום ,  המיועדת לבנייה של כ-300 דירות .  עסקה נוספת שביצע לוי היתה בסוף 2008 ,  כשרכש מחברת ב .  יאיר את זכויותיה בחברת ש.ב.ח שער לירושלים תמורת 15 מיליון שקל .  כך ,  הפך לבעל שליטה יחיד בחברה המחזיקה חטיבת קרקע בשטח של 7 דונמים בדרך חברון ,  שייעודם לבנייה של 240 יחידות דיור למגורים וכן למלונאות ,  מסחר ותעשייה .  החברות במועצה לא עוזרת לוי רכש מגרשים נוספים בעשור האחרון ,  אך רק למעטים מהם תוכניות בניין עיר מאושרות .  לוי ,  כמו יזמים רבים בעיר ,  סובל מהליכי התכנון הביורוקרטיים המגיעים לשיא בירושלים .  גם עובדת היותו חבר מועצת העיר מטעם סיעת ירושלים תצליח של ראש העיר ניר ברקת אינה מסייעת לו .  כיצד אתה נפגע מהביורוקרטיה ?   " אני לא דוגמא ,  מכיוון שאני קונה בכסף שלי מההון העצמי עם מינוף זעיר לבנקים ,  לעומת יזמים אחרים שתלויים בבנקים והם ממונפים בשיעורים משמעותיים .  במצב שלהם ,  אם חולף פרק זמן של שלוש שנים עד הוצאת היתר בנייה ,  היזם משלם ריביות גבוהות מאוד .  בסופו של דבר ,  או שהוא כמעט פושט את הרגל או שנטל ההוצאות נופל על הצרכן ".   " יש לצמצם את הביורוקרטיה כדי להוריד את מחירי הדירות .  צריך שתוכניות בניין עיר יאושרו בפרק זמן קצר ,  והיתרי בנייה יוצאו ללא דיחוי .  יש לשקול סנקציות על רשויות או פיצוי ליזם ,  במקרה שהרשויות לא עומדות בלוחות הזמנים .  זו אסטרטגיה שתיטיב עם כולם ".  מדיניות הצפת השוק על ידי משרד הבינוי והשיכון תשפיע לדעתך על המחירים ?   " מי שגורם להתייקרות הקרקע זה המינהל .  הוא דואג שהעשירים ימשיכו להתעשר ואלה שאין להם כסף לא נהנים מקרקעות המדינה .  מחירי הדירות לא יירדו במדיניות השיווק הקיימת ,  שנעשית במכרז .  המחירים גבוהים מדי ,  לא ריאליים ועל כל קרקע מתמודדות בעיקר חברות שיש להן כסף וקבוצות רכישה שיכולות להציע פי שניים .  אין פלא שהמחירים עולים . " יש פה מצב אבסורדי :  מצד אחד הממשלה תוקפת את קבוצות הרכישה ,  מזהירה שזו תופעה רוויית סיכונים ומנסה להצר את צעדיהן ;  מצד שני השמאי הממשלתי מסתמך על עסקות שבוצעו על ידיהן במכרזים כמשקפות את מצב השוק ובהתאם לכך מעלה את המחירים ".  הגרלה במקום מכרז  " אם רוצים לדאוג לתושבים צריך שקרקעות המינהל ,  ששייכות לכל הישראלים ,  ישווקו בהגרלה ולא במכרז .  השמאי הממשלתי הוא שיקבע את המחיר ולא בעלי ההון .  כשחברות יבקשו לרכוש את המתחם הן יתמודדו בהגרלה ,  ללא התמחרות אלא בהתאם למחיר שקבע השמאי ",  אומר לוי .  אז רמי לוי לא יוכל להמציא את הגלגל ולהציע לנו דירה בשקל ?   " כדי להוריד את מחירי הדירות בארץ צריכים לעשות הרבה דברים שלא קשורים אלי . " לגבי הפרויקטים שלנו ,  בקרוב אנחנו רוצים לצאת בשיווק של מתחמי הולילנד  ( 265 דירות )  והר נוף  ( 100 דירות )  .  מתחם הולילנד הוא אזור יוקרתי ,  שבו דירת 4 חדרים בשטח 100 מ"ר נמכרת בכ-2.2 מיליון שקל .  אנחנו רכשנו את המתחם תמורת 145.5 מיליון שקל ,  שהם כ-550 אלף שקל לקרקע ליחידת דיור .  הערכת שמאי היתה יותר מזה  ( כ-160 מיליון שקל - רנ"ה )  ,  ולפני שלוש שנים הקרקע נרכשה תמורת 180 מיליון שקל .  בשכונת רמות ,  שבה הקרקע זולה יותר ,  נמכרה באחרונה קרקע ליחידת דיור במכרז של המינהל תמורת כ-800 אלף שקל .  אני חושב שעשינו עסקה טובה מאוד ,  ולדעתי נוכל להתחרות בשוק ".  באחרונה אנחנו רואים רשתות שיווק נוספות כמו רשת חצי חינם שנכנסו לתחום הנדל"ן .  האם זהו טרנד חדש ?   " אני לא חושב שזה חדש .  באופן טבעי מי שמתעסק במסחר מחלק את ההשקעות שלו לאפיקים שונים ,  ונדל"ן הוא אחד מהם .  אני חושב שיש מקום לכולם ,  יש שחקנים היסטוריים ויש שחקנים חדשים .  כמה שיותר זה יותר טוב ".  

" מחירי הדירות גבוהים ולא ריאליים "
" מי שגורם להתייקרות הקרקע זה המינהל ",  אומר רמי לוי ,  בעלי רשת הסופרמרקטים ,  שמעמיק את פעילותו בתחום הנדל"ן למגורים .  עם הון עצמי של חצי מיליארד שקל לוי עצמו לא מודאג

