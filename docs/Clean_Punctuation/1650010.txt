אנליסטים : " השיא בבורסה יישבר אך ייתכנו מימושים "
 פחד גבהים :  אחרי שהשבוע הגיעה הבורסה בתל אביב לשיא של יותר משנתיים והמשיכה לטפס  בבנקים הגדולים חוששים מגל מימושים בשבוע הבא .  עם זאת מרגיעים : " בדרך לשיא היסטורי במדדים "
 המשקיעים בבורסה של תל אביב יכולים לחתום את השבוע הזה עם הרבה סיפוק :  במשך כל ימי המסחר השבוע הציגו המסכים באחד העם מניות מטפסות ונתונים ירוקים כשהם שולחים את המדדים המובילים לשיא של יותר משנתיים והיד עוד נטויה .  בסיכום שבועי הוסיפו המדדים המובילים בתל אביב ,  ת"א 25 ות"א 100 ,  יותר מ-4% לערכם .  מדד המעו"ף אף רשם לעצמו הישג היסטורי כשחצה אתמול את קו 1,200 הנקודות והתייצב ברמה של 1,207 נקודות בתום שבוע המסחר .
 אם לשפוט לפי המתרחש בבורסות העולם ,  הראלי עדיין לא נגמר :  גם בוול סטריט נחתם אתמול המסחר בעליות שערים ,  באסיה עלו היום המדדים בשיעורים מרשימים וגם באירופה נפתח המסחר הבוקר  ( שישי )  באווירה חיובית מאוד .
 ובכל זאת ,  בבנקים הגדולים אצלנו בישראל כבר מרגישים את אוויר הפסגות הדליל וחוששים : " ברמת המחירים הנוכחית בשוק המניות קיימת אפשרות ממשית למימוש "   נכתב בסקירה השבועית של כלכלני בנק לאומי ללקוחות .  שם ,  חוששים כי העליות המשמעותיות עשויות ליצור אפקט פסיכולוגי אצל המשקיעים שיבקשו  " להקדים "  את סיומו של הראלי ולצאת מהבורסה עם הרווח ביד .  עם זאת ,  גם שם ממשיכים לשדר אופטימיות באשר לטווח הרחוק : " הסנטימנט החיובי בשוק המקומי יימשך ,  וזאת לנוכח השיפור בתמונה המאקרו-כלכלית והתשואות הנמוכות הצפויות באפיקים הסולידיים אשר תומכות בו ". 
לעמדה החיובית בטווח הרחוק מצטרפים גם הקולגות מהפועלים שם מדברים עם שיא היסטורי בטווח הנראה לעין : " עליות השערים שנרשמו בבורסה בשבועיים האחרונים הן ביטוי לאופטימיות בנוגע לכלכלה המקומית וגוברים הסיכויים כי מדדי המניות הכבדות ישברו את שיאם ההיסטורי בזכות אווירה זו ",  נכתב בהודעה הקושרת בין ביצועי הבורסה בת"א לאווירה החיובית בעולם .  עם זאת טוענים בפועלים כי גם כן ייתכנו בטווח המיידי מימושי רווחי נקודתיים הנובעים מהתנודתיות הרבה שאפיינה את שוק ההון בחודשים האחרונים .
 
אנליסטים : " השיא בבורסה יישבר אך ייתכנו מימושים "
 פחד גבהים :  אחרי שהשבוע הגיעה הבורסה בתל אביב לשיא של יותר משנתיים והמשיכה לטפס  בבנקים הגדולים חוששים מגל מימושים בשבוע הבא .  עם זאת מרגיעים : " בדרך לשיא היסטורי במדדים "
 
