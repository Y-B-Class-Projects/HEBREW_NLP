בלי להתבלבל מהגשם :  מצב המים עולה לממשלה
השר עוזי לנדאו ומנהל רשות המים אורי שני יסקרו בפני הממשלה את מצב משק המים בארץ ואת כמות הגשמים הצפויים ויציגו תכנית חירום .  למרות סוף השבוע הגשום ,  גם חורף זה צפוי להיות שחון
שר התשתיות עוזי לנדאו ומנהל רשות המים פרופסור אורי שני יציגו היום  ( ראשון )  בפני הממשלה סקירה על מצב החירום במשק המים בישראל .  הסקירה תכלול פירוט של מצב המאגרים והגשמים הצפויים וכן תוצג תכנית חירום לשנים 2011-2012 .  התוכנית הוכנה על ידי רשות המים בהנחייתו של שר התשתיות והיא כוללת צעדים לצמצום צריכת המים ולהגדלת ההיצע .  התכנית תובא לאישור הממשלה בעוד כשלושה שבועות .
 השרים צפויים לשמוע כי אין לקבל רושם מוטעה מסוף השבוע הגשום שפקד את המדינה וכי התחזיות הן שחורף זה יהיה שחון .  על פי נתונים שתציג רשות המים ,  בשנים האחרונות ניכרת מגמה של ירידה בהיצע המים הטבעיים בישראל .  ירידה זו נגרמת בשל ירידה בכמות המשקעים ומשינוי משמעותי בפריסת הגשמים ועוצמתם .  
לפי נתוני הרשות ,  חורף 2007-2008 היה חורף שחון באופן קיצוני והגשמים שירדו בו מהווים 62% בלבד מממוצע השנים האחרונות .  חורף זה הביא לירידה של כחצי מיליארד מ"ק  ( מטר מעוקב )  בהיצע המים הטבעיים של ישראל .  גם התחזיות לחורף הקרוב 2010-2011 צופות חורף שחון באופן קיצוני וכמויות הגשמים צפויות להיות דומות לאלו של שנת 2008 .
 על מנת להגדיל את היצע המים גיבשה רשות המים יחד עם משרד ראש הממשלה ,  משרד התשתיות הלאומיות ,  החשב הכללי במשרד האוצר ונציג מטעם משרד המשפטים תכנית חירום לשנת 2011-2012 .  התכנית מציעה מספר צעדים בהם הרחבת מתקני התפלת מי הים בפלמחים ,  חדרה ואשקלון .  
הצעה נוספת היא הרחבת מתקני התפלת המים המליחים  ( מים בעלי אחוז קטן יותר של מלחים מאשר אלו הנמצאים במי ים )  כגון שני מתקנים של חברת  " מקורות "  ומתקן ההתפלה במעגן מיכאל .  בנוסף מציעה התכנית להקים מתקן התפלת מים מליחים בכפר מסריק ,  במעיין צבי ובמועצה האזורית מטה אשר .  הצעה נוספת היא להגביר השימוש במי שפכים שעברו טיהור וסינון .
 
בלי להתבלבל מהגשם :  מצב המים עולה לממשלה
השר עוזי לנדאו ומנהל רשות המים אורי שני יסקרו בפני הממשלה את מצב משק המים בארץ ואת כמות הגשמים הצפויים ויציגו תכנית חירום .  למרות סוף השבוע הגשום ,  גם חורף זה צפוי להיות שחון

