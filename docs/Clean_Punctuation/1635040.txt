הולכים כל הדרך אל הבנק
מחקרים בארה"ב מראים כי במרבית המקרים ערך הבתים בשכונות נוחות להליכה במרכזי הערים גבוה ועמיד יותר מבשכונות בפרברים
ניו יורק טיימס  >  >  סוכני נדל"ן משננים לעתים את המנטרה  " מיקום ,  מיקום ,  מיקום ",  שבמהותה מתארת את דרישת הלקוחות מהסוכן למצוא להם  " בית בשכונה מטופחת עם בתי ספר טובים ושיעור פשיעה נמוך ".  יש כאלה שמחפשים גם  " הליכתיות "  - רעיון שבו תומכים ה"עירוניים החדשים ",  שמצדדים בעיצוב עירוני דחוס המיועד להולכי רגל ולתחבורה ציבורית .  בשכונה האידיאלית שלהם תוכלו ללכת ברגל לחנות הספרים ולדוכן הגלידה ,  וילדיכם יוכלו ללכת לבית הספר בלי צורך בליווי .  לטענתם ,  הליכתיות מפחיתה את הפשע - האנשים הטובים ברחובות מרחיקים את הבחורים הרעים - ומשפרת באופן כללי את איכות החיים ומעלה את שווי הבתים .  אבל האם היא גם מסייעת לשמור על ערך הבתים בתקופות של ירידות בשוק ?  במחקר שפורסם באוגוסט על ידי c.e.o's for cities ,  קבוצת שתדלנות לפיתוח עירוני מחודש ,  נבחנו מכירות של 90 אלף בתים ב-15 שווקים ,  כדי להעריך את הקשר בין שווי לבין מה שהם כינו  " דירוג הליכה ".  הבתים דורגו בסולם של 1 עד 100 ,  בהתאם למספר הספריות ,  הפארקים ובתי הקפה ,  שנמצאים במרחק הליכה מהבית .  את הדירוג לפי המחקר ניתן למצוא באתר walkscore.com ,  כשמקלידים כתובת .  לדוגמה ,  הבית הלבן זוכה לדירוג כמעט מושלם של 97  - " גן עדן להולכים ",  נכתב באתר האינטרנט .  בית מפורסם נוסף ,  אחוזת פלייבוי בלוס אנג'לס ,  זכה לציון 25 .  במחקר התגלה כי בתים בעלי דירוג גבוה מהממוצע זכו לפרמיה .  בערים כמו שרלוט ,  שיקגו ,  סקרמנטו וסן פרנסיסקו ,  המחיר היה גבוה בעד 30 אלף דולר ,  כתב ג'ו קוטרייט ,  מחבר המחקר וכלכלן באימפרזה ,  חברת ייעוץ מאורגון .  בשתיים מ-15 הערים שנבדקו לא נמצאה התאמה - בבייקרספילד ,  קליפורניה ,  ובלאס וגאס - שם נרשמה ירידה במחירי הבתים בשכונות שזכו לדירוג גבוה במדד ההליכה .  עד כה לא נערך מחקר מקיף שהסיק כי שכונות  " הליכות "  שומרות יותר על שווי הנכסים בהן בתקופות של ירידות בשוק הנדל"ן .  אבל שנה קודם לכן כתב קוטרייט במחקר בעבור אותה חברה כי הזינוק במחירי הנפט ב-2005 היה הגורם שהביא להתפוצצות בועת הדיור .  הוא גילה כי בפרברים מרוחקים נרשמה הירידה החדה ביותר במחירי הבתים - בעוד שהמחירים בשכונות  " סגורות ",  שבהן בדרך כלל ניתן להגיע בהליכה ממקום למקום ,  לא ירדו ,  ובחלק מהמקרים אף עלו .  גוגל נדל"ן מחקרים מסוג זה מתאפשרים הודות לעיבוד הררי הנתונים שנאספים על ידי חברות אינטרנט העוסקות בנדל"ן .  אקדמאים שבעבר נאלצו לבחור בין נתונים ממשלתיים דלים למידע מכירות מצרפי שסיפקה התאחדות סוכני הנדל"ן הלאומית ,  יכולים כעת לבחון מידע מפורט אודות שכונות כמעט ברגע שבו נתלה השלט  " נמכר ".  המחקר של אימפרזה עשה שימוש בנתונים מזיפ - שירות מודעות נדל"ן מקוון .  גם zillow.com ,  אתר אינטרנט העוקב אחר מחירי הבתים ,  צובר מידע רב שעשוי להיות שימושי ללקוחות ולחוקרים .  לדוגמה ,  האתר עוקב אחר מחירי הבתים באזורי מיקוד שונים בכמה ערים ,  כמו בסיאטל ,  שממנה פועל האתר ,  לפי שכונות מוגדרות .  גוגל ,  שנתוני החיפוש שלה מסייעים לעקוב אחר מגמות ואפילו אחר התקדמות מגיפת שפעת החזירים ,  החלה גם היא לצבור נתונים של מכירות נדל"ן .  אקדמאים עדיין לא פירסמו מחקרים העושים שימוש במקורות מידע אלה .  עם זאת ,  סטאן המפריס ,  הכלכלן הראשי של zillow ,  השתמש באחרונה בנתוני החברה כדי להראות שברוב הערים מחירי הנדל"ן בפלח התחתון של השוק ירדו בשיעור חד יותר בהשוואה לנכסים יוקרתיים יותר .  הוא גילה גם כי בפלח השוק היוקרתי נרשמו יותר עיקולים .  המפריס מעוניין לגזור מהנתונים מגמות נוספות ,  וניסה ,  לדוגמה ,  לבחון כיצד קשורים שינויים במחירי הבתים לקירבה למרכז העיר .  הוא יכול להעיד על כך באופן אישי .  המפריס גר בסממיש ,  פרבר הממוקם מזרחית לסיאטל עם דירוג הליכה של 29 - שם נפלו מחירי הבתים ב-21% לעומת השיא ב-2007 ;  המחירים ירדו ב-14% בשכונת גרין לייק בסיאטל ,  הנמצאת במיקום מרכזי ,  וזוכה לדירוג 89 - ירידה בשיעור דומה לזה שנרשם בשכונות עירוניות יותר בסיאטל .  כשהוא עושה שימוש בנתוני zillow בחן המפריס מעגלים באזורים עירוניים גדולים וגילה כי למרות כמה יוצאים מן הכלל ,  ערך הבתים נשמר בשכונות הקרובות יותר למרכזי הערים .  יוצאת מהכלל בהקשר זה היא דטרויט ,  שבה השכונות הסמוכות למרכז העיר נפגעו אנושות עקב עזיבת תושבים - מה שגרר שריפות ,  ונדליזם ופשיעה .
 
הולכים כל הדרך אל הבנק
מחקרים בארה"ב מראים כי במרבית המקרים ערך הבתים בשכונות נוחות להליכה במרכזי הערים גבוה ועמיד יותר מבשכונות בפרברים

