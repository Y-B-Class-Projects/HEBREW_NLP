הגיאולוג לנגוצקי תובע משטיינמץ עשרות מיליוני ד' על איבוד המניות בתמר
השניים החזיקו ב-5% מזכויות קידוחי תמר ודלית ,  אך שטיינמץ ויתר עליהן חודשיים לפני הקידוח ,  ולנגוצקי איבד את חלקו ;  לאחר שניסיון גישור נכשל ,  פנו השניים לבוררות של השופט בדימוס בועז אוקון
בלעדי themarker  >  >  הגיאולוג יוסי לנגוצקי יוצא למסע להשבת זכויותיו בקידוחי  " תמר "  ו"דלית "  שאותם יזם .  ל-themarker נודע כי לנגוצקי יגיש בימים הקרובים תביעה נגד שותפו לשעבר ,  איש העסקים בני שטיינמץ ,  בגין איבוד זכויותיו בקידוחים .  השניים החזיקו בשותפות מוגבלת  ( stx )  ,  שבבעלותה היו 5% מזכויות הקידוחים ,  ואולם שטיינמץ פרש מקבוצת השותפות בקידוחים חודשיים לפני שאלה החלו ,  ולנגוצקי - שלא הספיק למצוא משקיע אחר - איבד את זכויותיו בהם .  לפי הערכות ,  תבוסס התביעה על דרישת פיצויים בשווי נתח של 1% לפחות מזכויות הפרויקטים .  ערכה של תביעה זו מוערך כיום בלפחות 60 מיליון דולר ,  לפי הערכות שווי פרויקט של כ-6 מיליארד דולר שפורסמו באחרונה בידי האנליסטים .  ואולם ייתכן כי דרישת הפיצויים תקיף את כלל ה-5% ,  ומכאן שההיקף הכספי של התביעה יגדל .  בתוך כך נודע כי בחודשים האחרונים ניהלו לנגוצקי ושטיינמץ מגעים חשאים בהליך גישור ,  במטרה להגיע לפשרה .  ואולם מגעים אלה עלו ככל הנראה על שרטון .  השניים פנו לבוררות בפני השופט  ( בדימוס )  בועז אוקון ,  והדיונים יחלו בימים הקרובים .  לנגוצקי מיוצג בידי עו"ד יוסי שגב ,  בעוד שטיינמץ מיוצג בידי עו"ד אלדד יניב .  בראיון שנתן לנגוצקי ל-themarker לפני כשנה ,  לאחר שהתגלה הגז בתמר ,  אמר : " צר לי שבני שטיינמץ החליט ברגע האחרון שלא להמשיך בפרויקט .  היתה בינינו שותפות שבה הוא היה האחראי למימון .  אמתין לתוצאות הסופיות של הקידוח ,  ואז אפעל בעצת יועצי המשפטיים ".  לנגוצקי טען כי בשל הודעתו המאוחרת לכאורה של שטיינמץ על פרישתו ,  לא היה לו די זמן לאתר משקיע חלופי ,  וכך נותר מחוץ לפרויקט שיזם בעצמו . " כואב לי ,  כי אני מרגיש כמו יוצר שלקחו ממנו יצירה ",  אמר בראיון לנגוצקי ,  שקידוח תמר נקרא על שם נכדתו ,  וקידוח דלית על שם בתו . " זה שיכולתי לראות כאן רווח כספי - זה חשוב ,  אבל אני לא עוסק בחיפושי נפט וגז בגלל הכסף אלא בגלל שזה המקצוע שלי ,  ואני אוהב את זה .  כסף זה טוב - אבל זה לא טעם החיים שלי .  אני מרגיש צער עמוק מאוד ",  הוסיף .  פרש ברגע האחרון ב-1998 פנתה ישראמקו ,  השותפה הישראלית הגדולה  ( 28.75% )  בקידוחים ,  אל לנגוצקי ,  בבקשה לאתר לה שותף אסטרטגי בעל שם לחיפושי נפט וגז בים התיכון .  בתום שנת חיפושים ,  הצליח לנגוצקי לשכנע את ענקית האנרגיה בריטיש גז  ( לימים bg )  ,  שהשיגה באותה עת דריסת רגל בשדות הגז הטבעי של מצרים ,  כי פוטנציאל למציאת גז קיים גם בחופי ישראל .  bg נעתרה לפנייתו של לנגוצקי ,  והותירה לו אופציה ל-5% מהזכויות בתגליות .  לנגוצקי ייסד שותפות מוגבלת  ( stx )  יחד עם שטיינמץ ,  במסגרתה סוכם כי שטיינמץ יעמיד את חלקם במימון החיפושים וההפקה ,  ובמקרה של תגלית ,  יזכה ל-80% מהרווחים ,  וביתרה יזכה לנגוצקי .  במשך השנים עברה מפת הבעלים בקידוחים שינויים רבים ,  כאשר באפריל 2005 הודיעה גם bg על עזיבת הקידוח .  זאת על רקע אחזקותיה  ( 60% )  בקידוח gaza marine שמול חופי עזה ,  שהתגלה ב-2002 .  לנגוצקי יצא אז שוב לחיפושים אחר שותף חלופי ,  והציע את הפרויקט למנכ"ל דלק אנרגיה ואבנר חיפושי נפט ,  גדעון תדמור ,  ששנה מאוחר יותר גייס גם את שותפתו לקידוחי ים-תטיס - נובל אנרג'י האמריקאית ,  שנהפכה למפעילת הקידוחים .  לאחר כמה דחיות נקבע מועד התחלת הקידוחים לנובמבר 2008 .  ואולם בספטמבר אותה שנה החליט שטיינמץ לפרוש מהקונסורציום לביצוע הקידוח .  זאת ,  אף שהשקיע עד אז בפרויקט כ-2.5 מיליון דולר .  stx אמורה היתה להזרים עד סוף נובמבר 2.25 מיליון דולר נוספים עבור מימון תחילת עבודות הקידוח ,  כך שלרשות לנגוצקי עמדו חודשיים בלבד לאיתור משקיע חדש - משימה שלא עלתה בידו .  לאחר שחלף המועד האחרון להעמדת הכספים ,  חולקו הזכויות בשיעור 5% שהחזיקה stx בין יתר השותפות לקונסורציום - נובל ,  דלק קידוחים ואבנר ,  ישראמקו ודורגז - לפי שיעור אחזקתן היחסי .  על שטיינמץ עברה שנה סוערת בעסקיו הציבוריים .  ב-2009 הוא מחק מהמסחר את חברת בייטמן הנדסה שבשליטתו ,  ולפני כחודשיים מחק בלונדון גם את החברה האחות בייטמן-ליטווין ,  לפי שווי נמוך משמעותית מזה שבו הונפקה רק ב-2006 .  כמו כן ,  בימים האחרונים מנהל שטיינמץ מגעים להסדר לפריסת חובותיה של חברה נוספת בבעלותו המלאה ,  סקורפיו נדל"ן ,  מול בנק הפועלים ומחזיקי אג"ח בהיקף של כמיליארד שקל .  מקבוצת שטיינמץ מסרו בעבר : " החלטתנו לפרוש מהפרויקט התקבלה לאור ההזדמנויות הגדולות שנפתחו בשוק ,  ובחירתנו להתמקד בפרויקטים שבהם יש לנו אחזקה משמעותית - אחזקת הקבוצה בפרויקט היתה 5% בלבד ".  עתודות הגז המוכחות במאגר תמר  ( proved reserves )  הן 170 מיליארד מ"ק  ( bcm )  ,  ולפי הערכות ,  מגיע פוטנציאל הגז הטבעי במאגר ל-207 bcm .  זאת אגב ,  כאשר לפי הערכות ,  שני הקידוחים שבוצעו עד כה בשטח מבנה תמר כיסו רק כ-70% משטח המאגר הפוטנציאלי .  לצד תמר נמצא פוטנציאל  ( שלא הוכח באופן סופי )  של 14 bcm נוספים ,  בקידוח דלית שמול חוף חדרה ,  מה שמעניק בשלב זה לתגליות 2009 פוטנציאל אספקה של כ-220 bcm .  היקף ההכנסות ממכירת הגז מוערך ב-40 מיליארד דולר .  לנגוצקי סירב להתייחס לדברים .  במשרד ד"ר י .  שגב ושות' סירבו להגיב לדברים ,  בטענה כי  " אינם מוסרים מידע בנוגע לכתבי בית דין שטרם הוגשו ".  תגובת קבוצת שטיינמץ לא נתקבלה עד סגירת הגיליון .  בורר סדרתי :  בוררות מתוקשרת שמינית לבועז אוקון  >  >  שלוש שנים לאחר שפרש מתפקידו כמנהל בתי המשפט ,  נהפך השופט  ( בדימוס )  בועז אוקון לאחד הבוררים המבוקשים בשוק .  זאת ,  כאשר עיון קל בפרסומים של השנתיים האחרונות מלמד על לא פחות משבע בוררויות מתוקשרות נוספות שאוקון ניהל או מנהל בימים אלה .  בין היתר ,  אוקון משמש כיום בורר בפרויקט הרכבת הקלה בירושלים  ( יחד עם עו"ד רם כספי )  .  באחרונה פסק בבוררות שבין מועדון הכדורגל הפועל רמת גן לבין חברת יורוקום נדל"ן על הריסתו של מגרש הכדורגל  " המכתש "  בגבעתיים לצורך בניית שני מגדלי מגורים ;  הוא ניהל את הבוררות המתוקשרת שבין משרדי הפרסום ראובני-פרידן ושלמור סביב העסקת אורן יוניוב ;  מונה לבורר בסכסוך שבין כיל לבין חיפה כימיקלים במחלוקת על מחיר האשלג ,  ובסכסוך שבין לינדה בן שושן לקבוצת הדס-ארזים ;  וכן מונה לבורר בין ההתאחדות לכדורגל לבין ערוץ 10 סביב התשלומים בגין זכויות השידורים ,  ואף ניהל את הבוררות בין איש העסקים ראובן מועלם לבין יעקב בוזגלו ,  סביב זכויות כרטיס השחקן של כדורגלן מכבי ת"א ,  מאור בוזגלו .
 
הגיאולוג לנגוצקי תובע משטיינמץ עשרות מיליוני ד' על איבוד המניות בתמר
השניים החזיקו ב-5% מזכויות קידוחי תמר ודלית ,  אך שטיינמץ ויתר עליהן חודשיים לפני הקידוח ,  ולנגוצקי איבד את חלקו ;  לאחר שניסיון גישור נכשל ,  פנו השניים לבוררות של השופט בדימוס בועז אוקון

