לוקרן פיטרה מאמן שני העונה 
קבוצתם הבלגית של סטרול ,  זיו וגולן ,  שהידרדרה למקום האחרון ,  פיטרה את ג'ק מאתיסן ,  שהשיג ארבע נקודות מ-10 משחקים 
לוקרן הבלגית ,  קבוצתם של עומר גולן ,  אבי סטרול ויואב זיו ,  מפטרת בפעם השניה העונה מאמן .  הנהלת המועדון הודיעה רשמית על הפסקת עבודתו של ג'קי מאתיסן .  המאמן בן ה-46 לקח את הקבוצה באוקטובר לאחר פיטוריו של אלכסנדר ינוקביץ' הסרבי ,  אך לא הצליח להוציא את הקבוצה מהתחתית .  בשבת ,  הפסידה לוקרן ליריבתה הגדולה 4:1 בבית וירדה למקום ה-15 בדרכה הבטוחה למשחקי המבחן נגד הירידה . 
" מאתיסן לא פוטר ,  אלא הגענו להסכמה על הפסקת עבודתו ",  טען הנשיא רוג'ר למברכט . " הוא עשה עבודה טובה ,  אבל לא הביא נקודות .  ארבע נקודות ב-10 משחקים זה לא מספיק ".  למברכט אמר כי ייתכן ועוזר המאמן פרדי הירמן יקבל את המינוי הקבוע עד תום העונה .  
מבחינת הישראלים ,  מדובר בבשורות מעורבות .  מאתיסן החזיר להרכב באופן קבוע את זיו וסטרול ,  שלא נספרו על ידי ינקוביץ' .  גולן ,  שהביע בפומבי את רצונו לעזוב ,  לא נכלל במשחקים האחרונים בסגל ומיעט לקבל הזדמנויות גם תחת מאתיסן .  זאת למרות שלוקרן איבדה בינואר את החלוץ הפולני דויד יאנצ'יק .  

לוקרן פיטרה מאמן שני העונה 
קבוצתם הבלגית של סטרול ,  זיו וגולן ,  שהידרדרה למקום האחרון ,  פיטרה את ג'ק מאתיסן ,  שהשיג ארבע נקודות מ-10 משחקים 

