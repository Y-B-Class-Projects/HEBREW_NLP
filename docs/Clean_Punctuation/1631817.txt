רשות המסים מסכמת את 2009 :  ירידה של 8% ביבוא כלי רכב ;  עלייה של 3.2% בכמות הסיגריות המיובאות
מתחילת השנה נבלמה מגמת הירידה ביבוא מכוניות והחל מחודש מארס 2008 נצפתה מגמת עלייה
רשות המסים מסכמת את שנת 2009 בתחום יבוא הרכב ומוצרי הצריכה :  ב-2009 הסתמנה ירידה בנתוני צריכה של מרבית מוצרים בני קיימא .  בכמות מכוניות נוסעים נרשמה ירידה של כ-8% .  ירידה חדה של למעלה מ-30% חלה ביבוא רכב מסחרי ומשאיות וטרקטורים.ערך היבוא של סיגריות נותר ללא שינוי בהשוואה לאשתקד ,  לעומת זאת ,  כמות הסיגריות המיובאות עלתה בשיעור של כ  3.2% .  במוצרי חשמל לבנים חלה ירידה בערכי יבוא של כל המוצרים ,  אך בכמויות המוצרים המיובאים התמונה הייתה לא אחידה :  במקררים כמעט ללא שינוי  ( עלייה של 0.5% )  ,  במכונות כביסה עלייה של 2.4% ,  ואילו במייבשי כביסה ובמדיחי כלים נרשמו ירידות בכמויות המיובאות ,  בשיעורים של 7% ו- 2.8% ,  בהתאמה .  ביבוא טלוויזיות נרשם גידול בכמות של 7% לצד הירידה בערך היבוא של 10.7% ,  ואילו ביבוא מכשירי dvd ווידאו נרשמה עלייה בכמות המיובאת בשיעור חד של 18.6% ,  וזאת לצד ירידה בערך היבוא של 2.3%.172,459 כלי רכב חדשיםהיקף היבוא של מכוניות נוסעים בשנת 2009 הסתכם ב-172,459 מכוניות לעומת 189,289 מכוניות ב - 2008 - ירידה בשיעור של 8.9% .  יש לציין נתוני היבוא הושפעו מהרפורמות שהתרחשו בשנת 2009 ,  בפרט ,  בכניסת שיטת  " המיסוי הירוק "  באוגוסט 2009 ,  כאשר במסגרת ה"היערכות "  לרפורמה שוחררו מהמכס בחודש שקדם לרפורמה כמות שיא של כלי רכב ,  בהם משקל גבוה יחסית של כלי רכב יקרים ומזהמים שרמת המיסוי עליהם עלתה בעקבות הרפורמה .  בערך היבוא של כלי רכב חלה ירידה בשיעור של 7.2% .  ביבוא רכב מסחרי חלה ירידה חדה של כ  36%.נתוני המגמה של יבוא כלי רכב מראים כי מתחילת השנה נבלמה מגמת הירידה ביבוא מכוניות והחל מחודש מרץ 2008 נצפתה מגמת עליה ביבוא כלי רכב ,  מגמה שנשמרה לאורך כל שנת 2009.מדוע חלה ירידה ביבוא כלי רכב ? ברשות המיסים מספרים כמה הסברים לירידה ביבוא כלי הרכב :  המצב הכלכלי הקשה וחוסר הוודאות במשק וכן הירידה בקניית כלי רכב ע"י חברות הליסינג לאור משבר האשראי מחד וההשפעה על הביקושים מאידך.ביבוא רכב מסחרי חלה ירידה חדה של כ  36% :  בחודש דצמבר יובאו לארץ 16,709 כלי רכב  עליה של כמעט פי שלושה בהשוואה לדצמבר 2008 ;  יצוין שהעלייה ברמת הפעילות הכלכלית והציפיות ליציאה מהמשבר לא היו הסיבות היחידות לכך :  רכישות מוגברות של כלי רכב בעיקר בקבוצת מחיר 2 נרשמו במסגרת ה"היערכות "  למעבר לשיטת המיסוי הליניארית של כלי רכב צמודים  ללא הצדקה שכן בסופו של דבר לא חלו שינויים משמעותיים בגובה שווי השימוש בין שתי השיטות .  כמו כן ,  חשוב לציין כי בחודש דצמבר 2008 היה יבוא כלי הרכב נמוך במיוחד .  ועדיין ,  גם בהשוואה לממוצע הרב שנתי ,  יבוא כלי הרכב בחודש דצמבר 2009 הינו גבוה יחסית  .
 
רשות המסים מסכמת את 2009 :  ירידה של 8% ביבוא כלי רכב ;  עלייה של 3.2% בכמות הסיגריות המיובאות
מתחילת השנה נבלמה מגמת הירידה ביבוא מכוניות והחל מחודש מארס 2008 נצפתה מגמת עלייה

