אז ידעו או לא ?  
בפסגות אומרים כי לא היה להם מושג על הפעולות הפליליות לכאורה בחשבון הנוסטרו של החברה ,  ובינתיים מבקשת רשות ניירות ערך להעביר מסר לכל בתי ההשקעות :  תיזהרו עם הפעילות בנוסטרו ועם ההרצות ,  אנחנו פוקחים עין - ותראו מה יכול לקרות לכם אם תתפסו
 >  >  ידעו או לא ידעו ?  ארבעה ימים לאחר שרשות ני"ע חשפה את החשדות למניפולציה בשערי ניירות הערך בפסגות ,  התמונה מתחילה להתבהר ,  אבל מי שמחכה לשורה התחתונה יצטרך להיעזר בהרבה סבלנות .  החקירה תימשך עוד חודשים רבים ולאחר מכן יעברו חודשים עד שהפרקליטות תחליט מה לעשות בממצאים .  עיקר המאמץ של אגף החקירות ברשות מתמקד מעתה בביסוס התשתית הפלילית של פעילות המסחר של שני החשודים המרכזיים ,  דוד אדרי ושי בן דוד .  זו צריכה ,  מבחינת הרשות ,  לכלול גם את ההשפעה הטכנית על שערי ניירות הערך - ולא פחות חשוב מכך ,  גם את מרכיבי התכנון והכוונה לעבור על החוק .  ואולם בנוסף למעשי ה"הארד-קור "  של החשודים - מלים שבהן משתמשים ברשות - יבקשו החוקרים לבדוק מעגלים נוספים בפסגות ,  לרבות ההנהלה הבכירה ,  ולגלות אם ידעה על הפעילות של אדרי ובן דוד ,  האם העלימה עין ואיפשרה אותה ,  ואם כן - האם יש בכך היבטים פליליים .  בשוק ההון הרימו גבות לנוכח סמיכות הזמנים בין ההחלטה של פסגות לסגור את הפעילות הרווחית של החשבון העצמי  ( הנוסטרו )  לפני חודש ,  לבין מועד חשיפת החקירה .  ברשות מדווחים כי אדרי ובן דוד נמצאים במעקב זה חצי שנה ,  אבל גם אומרים שהחקירה התבצעה בחשאי ,  וכי להערכתם הנהלת פסגות לא ידעה עליה דבר ,  עד לפני כשבועיים .  בהנהלת פסגות אומרים כי לא ידעו על החקירה ,  וכי ההחלטה על הפרדת פעילות הנוסטרו מפעילות חדר המסחר של הלקוחות ,  ולאחריה ההחלטה לסגור את הפעילות ולהיפרד מאדרי ובן דוד ,  נבעה רק מרצון ארוך טווח למנוע ניגודי אינטרסים .  מה כן ידעו מנהלי פסגות ?  הם ידעו שפעילות הנוסטרו מייצרת לחברה רווחים נאים ,  וכי היא נעשית בסכומים גדולים מאוד :  בעזרת נטילת אשראי הגיעו לעתים הפוזיציות של חשבון הנוסטרו ליותר מ-2 מיליארד שקל .  בהנהלת החברה ידעו שאדרי הוא סוחר ותיק בעל ניסיון רב ,  שכבר הרוויח הרבה כסף .  בהנהלת החברה ידעו כי השניים מתמחים במסחר באג"ח ממשלתיות וקונצרניות ,  שהם משתתפים במכרזי ההנפקות וההחלפות של משרד האוצר ,  ושהם נוהגים לבנות אסטרטגיות של  " לונג "  ו"שורט "  בסכומים ניכרים .  בנוסף ,  ידעו בחברה כי פעילות הנוסטרו היא בעלת פוטנציאל לניגוד אינטרסים - עובדה שסגרו אותה .  ואולם בחברה נשבעו השבוע כי הבקרה על פעילות של סוחרי הנוסטרו בוצעה על בסיס חישובי הסיכונים והחשיפות להפסד מצרפי - ולא על בסיס בדיקת הוראות המסחר הבודדות של הסוחרים ,  או הדרך שבה בוצעו .  בחברה פעלה ועדה שתפקידה היה לפקח על פעילות חשבון הנוסטרו ,  שבראשה עמד היו"ר אריק שטיינברג ,  אך היא התמקדה בתמונה הגדולה - החשיפה הפיננסית של התיק כולו - ולא נכנסה לפרטים .  המנכ"ל רועי ורמוס ,  על רקע התמקדותו בניהול כספי הלקוחות בקופות הגמל ובקרנות הנאמנות ,  לא היה חבר בוועדה .  האם בהנהלת פסגות ידעו על שיטות המסחר הפליליות של אדרי ובן דוד ?  ברשות ני"ע אומרים : " אנחנו לא יודעים ,  נבדוק בעתיד ".  בינתיים הם לא זימנו את ורמוס או שטיינברג לענות על שאלות .  ובהנהלת פסגות אומרים : " לא היה לנו מושג ,  ואפילו לא ברור לנו אם בכלל נעשו מעשים בלתי חוקיים ".  בפסגות מתוסכלים על העובדה שדווקא הוא - שהחליט לסגור את פעילות החיתום שלו ,  להפעיל את רמות הבקרה המתקדמות בענף ובין היחידים שסגר את פעילות הנוסטרו - מוצא עצמו מעורב בחשד להרצת ניירות ערך .  זו פגיעה כואבת במוניטין חברה ,  שהובילה בשנה האחרונה שורת מאבקים קשים נגד טייקונים שביקשו לא להחזיר חובות ,  נגד עסקות בעלי עניין ונגד מנהלים ובעלי שליטה שביקשו חבילות שכר מוגזמות עבור עצמם ובני משפחותיהם .  למרות החקירה ועד שיתבהר עד כמה היתה פעילותם של אדרי ובן דוד פלילית ,  נחושים בפסגות להמשיך במדיניות ששמה את שיקולי העמיתים מעל גורמים אחרים .  ואילו בכירים בשוק ההון אמרו השבוע כי לא פחות מרצון לתפוס עבריינים על חם ,  מבקשת הרשות בעזרת החקירה להעביר מסר לכל בתי ההשקעות :  תיזהרו עם הפעילות בנוסטרו ועם ההרצות ,  אנחנו פוקחים עין - ותראו מה יכול לקרות לכם אם תתפסו .
 
אז ידעו או לא ?  
בפסגות אומרים כי לא היה להם מושג על הפעולות הפליליות לכאורה בחשבון הנוסטרו של החברה ,  ובינתיים מבקשת רשות ניירות ערך להעביר מסר לכל בתי ההשקעות :  תיזהרו עם הפעילות בנוסטרו ועם ההרצות ,  אנחנו פוקחים עין - ותראו מה יכול לקרות לכם אם תתפסו

