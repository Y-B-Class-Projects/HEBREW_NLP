שטייניץ לנתניהו :  לאורי יוגב אין אחריות תקציבית ,  הוא רק נותן עצות
בדיון סוער בין ראש הממשלה ,  היועץ אורי יוגב ,  שר האוצר ושר התחבורה ,  איים שטייניץ להתנגד באופן פומבי לתוכנית תשתיות התחבורה של נתניהו .  בסוף הדיון הוחלט כי בתחום הרכבות ייצאו לפועל ארבעה מתוך שמונה פרויקטים ,  ובתחום הכבישים יישאר רק פרויקט גדול אחד
 >  >  מתוך שמונה פרויקטים של הנחת מסילות רכבת שנכללו בתוכנית  " נתיבי ישראל "  שיזם ראש הממשלה בנימין נתניהו יבוצעו במקרה הטוב רק ארבעה - כך נקבע בישיבה שקיים נתניהו ביום חמישי שעבר עם שר האוצר יובל שטייניץ ושר התחבורה ישראל כץ .  ככל הנראה ,  הפרויקטים שייצאו לפועל הם חשמול חלק מקווי הרכבת המרכזיים כיום ,  מהלך שבמשרד ראש הממשלה מייחסים לו חשיבות רבה ,  וסלילת קווי רכבת חדשים שיחברו בין עכו לכרמיאל ,  רכבת העמק והרכבת המזרחית .  בתחום הכבישים נותר פרויקט גדול אחד - הארכת כביש חוצה ישראל - שבמקרה הטוב יבוצע רק באופן חלקי .  הכביש יוארך או דרומה ,  עד צומת משאבי שדה ,  או צפונה עד צומת כברי .  אם הכביש יוארך צפונה ,  הוא לא יגיע ,  כפי שתוכנן תחילה ,  לקרית שמונה .  כן יבוצע שדרוג של כמה כבישים בצפון  ( עכו-עמיעד ,  עפולה-קדרים )  ובדרום .  כבר כעת ברור כי הבטחת נתניהו לחבר באמצעות רכבות מהירות את קרית שמונה בצפון ואת אילת בדרום למרכז ישראל לא תצא אל הפועל .  כך גם סלילת הרכבת לצפת ולטבריה .  גם התוכנית לחבר חלק גדול מיישובי הגליל והדרום לרכבת תיגנז .  קווי רכבת העמק והרכבת המזרחית ,  אם אכן ייסללו ,  לא יגיעו ליעדים שהובטחו .  ספק אם רכבת העמק תגיע לבית שאן .  הרכבת המזרחית תגיע מלודדרך ראש העין וכפר סבא לחדרה ,  במקביל לכביש מספר 6 ,  וכנראה לא תמשיך צפונה לכיוון עפולה .  מקורות שהיו מעורבים בתוכנית אמרו אתמול כי מה שהיתה אמורה להיות תוכנית הדגל של נתניהו בתחום התשתיות בקדנציה השנייה שלו כראש הממשלה ,  הופכת למיני תוכנית שאותה מוביל אגף התקציבים באוצר .  לישיבה המכרעת ביום חמישי שעבר הגיע ראש הממשלה ,  כמו שר האוצר ושר התחבורה ,  עם שני יועצים בכירים .  הישיבה היתה מתוחה מאוד בחלק ניכר מהדיון .  בחלק מהישיבה נערך דיון סוער בין שניים ממקורבי ראש הממשלה ,  יועצו הכלכלי הבכיר ,  אורי יוגב ,  העומד מאחורי התוכנית הגדולה ,  ושר האוצר שטייניץ ,  המתנגד לה .  בדבריו ציין שטייניץ את העלות הגבוהה של תוכנית יוגב ,  83 מיליארד שקל לפי אגף התקציבים באוצר ,  51 מיליארד שקל לפי הערכת יוגב .  הוא ציין כי גם את התוכנית תתפרש על פני 10-15 שנים ,  העלות התקציבית השנתית שלה תהיה גדולה מאוד .  לפיכך ,  הדגיש ,  לא רק שייאלץ להצביע נגד תוכנית יוגב ,  אם תגיע לממשלה ,  אלא גם ייאלץ ציבורית לצאת נגדה .  האחריות התקציבית ,  ציין שטייניץ ,  היא לא של יוגב אלא של שר האוצר .  בפנותו לראש הממשלה אמר שטייניץ כי יוגב נותן עצות ,  אבל הוא לא רואה את כל המשמעויות התקציביות שלהן ואת ההשלכות שלהן על מערכות החינוך ,  הבריאות והרווחה .  שטייניץ ,  שהאריך בדברים ,  הסביר כי בקרוב יתחיל משרדו להכין את תקציב המדינה ל-2011 ול-2012 .  לדבריו ,  קיים כבר עתה מחסור ניכר במשאבים .  יתר על כן ,  על סדר היום עומדות דרישות של שרים לשינוי משמעותי בסדרי העדיפויות ,  שמשמעותן הכספית גדולה .  בפנותו לנתניהו אמר שטייניץ כי כשזה יקרה ראש הממשלה יפנה אליו - ואז אורי יוגב לא יהיה בשטח .  שטייניץ נקב בתג מחיר לכל פרויקט מהפרויקטיים שהזכיר יוגב ,  כדי לחזק את טיעוניו .  הוא דחה כל ניסיון של משתתפים בישיבה להגיע לפשרה עם יוזמות יוגב .  באחד משלבי העימות ,  כשנדמה היה כי אגף התקציבים באוצר השיג את מטרתו והתוכנית עומדת לרדת לחלוטין מעל הפרק ,  נכנס לתמונה שר התחבורה ,  ישראל כץ .  כץ ,  הפרגמטיסט ,  הציע לרדת מתוכנית הגדולה של נתניהו ויוגב ,  בטענה שאינה מעשית ויש בה פרויקטים מיותרים ואפילו לא מובנים .  לדבריו ,  יש להתרכז בתוכנית מצומצמת אבל ישימה ,  בעלות של עד 20-30 מיליארד שקל מתוך מטרה אמיתית לבצע אותה .  עמדתו של שטייניץ נתמכה על ידי ראש אגף תקציבים ,  אודי ניסן ,  ועל ידי סגנו לנושאי תחבורה ,  עמית לנג ,  שטען כי רכבות אינן אמצעי תחבורה יעיל .  בדיונים קודמים טען אגף התקציבים כי התוכנית היא מגלומנית ובזבזנית .  מנגד נטען כי האוצר התנגד לכל הפרויקטים הגדולים בתחומי התשתיות - כולל כביש מספר 6 ,  נתיבי אילון ,  רכבת ישראל והתפלת מי ים .  בתום הישיבה ביום חמישי החליטו נתניהו ,  שטייניץ וכץ ,  בניגוד להבטחות המוקדמות ,  שלא להעלות לדיון והצבעה בישיבת הממשלה החגיגית היום בתל חי את עניין רפורמת התחבורה הגדולה והשאפתנית .  השרים וראש הממשלה החליטו להמשיך בשבועות הקרובים ,  ואולי בחודשים הקרובים ,  בדיונים המשותפים בין משרדי ראש הממשלה ,  האוצר והתחבורה על מתווה המיני-תוכנית .  כמו כן נקבע כי צוותים משותפים למשרד ראש הממשלה ,  אגף התקציבים באוצר ומשרד התחבורה ,  יעבדו על תוכנית של מיני רפורמה בתחבורה בשנים הקרובות ,  שתתמקד בכמה פרויקטים בתחום הרכבת והכבישים .  התוכנית תוצג ,  כשתגובש ,  כולל תכנון מפורט ,  בפני פורום ראש הממשלה ,  ושרי התחבורה והאוצר .  לא נקבע מועד להצגת התוכנית ולמועד בו תוצג בממשלה .
 
שטייניץ לנתניהו :  לאורי יוגב אין אחריות תקציבית ,  הוא רק נותן עצות
בדיון סוער בין ראש הממשלה ,  היועץ אורי יוגב ,  שר האוצר ושר התחבורה ,  איים שטייניץ להתנגד באופן פומבי לתוכנית תשתיות התחבורה של נתניהו .  בסוף הדיון הוחלט כי בתחום הרכבות ייצאו לפועל ארבעה מתוך שמונה פרויקטים ,  ובתחום הכבישים יישאר רק פרויקט גדול אחד

