קרן המטבע :  ישראל גילתה עמידות במשבר אך יש להוריד חוב הציבורי
מבחני מאמץ למערכת הבנקאות ,  פרסום דו"ח יציבות פיננסית ותיאום בין המפקחים יגבירו את השקיפות והיציבות
קרן המטבע הבינלאומית פירסמה אתמול  ( שלישי )  דו"ח חיובי על כלכלת ישראל לשנת 2009 .  הדיון התקיים ביום שישי ,  ה-15 בינואר במועצת המנהלים של הקרן.הדירקטורים ציינו כי העמידות של הכלכלה הישראלית במהלך המשבר העולמי שיקפה את תגובת המדיניות החזקה למשבר ואת התנאים הכלכליים היציבים ,  הפיקוח ההדוק על הבנקים ,  הפחתת החוב הציבורי והרפורמות המבניות בשנים שקדמו למשבר .  הדירקטורים הזהירו ,  עם זאת ,  מחוסר ודאות בהתפתחויות הגלובאליות ,  וציינו שצמיחה איטית יותר בכלכלה העולמית בטווח הבינוני תשליך על פוטנציאל הצמיחה של ישראל.לכן ,  הדירקטורים הסכימו כי יש לחזק את העוגנים של הטווח הארוך במסגרת המדיניות כדי לאפשר גמישות בתגובת המדיניות להתפתחויות בטווח הקצר ,  ולעודד היצע של הטווח הארוך .  דירקטורים בירכו על הצעדים שננקטו בכיוון זה ,  בהם אימוץ הכלל של הפחתת החוב הציבורי ,  הידוק המדיניות המוניטארית בתקופה האחרונה ,  ההתקדמות לקראת אימוץ חוק בנק ישראל חדש ופעולות שונות להידוק הפיקוח על הסקטור הפיננסי .  החוב הציבורי עדיין גבוהיחד עם זאת ,  הדירקטורים הכירו בכך כי נותרו עדיין אתגרים .  האמינות הכלל החדש של תקרת הגירעון עדיין לא מבוססת היטב .  החוב הציבורי גבוה וצפוי לגדול בטווח הקצר לפני שיחזור למסלול הירידה .  למרות שהפעילות הכלכלית התאוששה מוקדם יחסית ,  לחצים לעלייה בערך השקל עלולים להציב סיכונים חדשים .  בהקשר זה ציינו דירקטורים כי נחוצים מאמצים נוספים כדי לטפל בסיכונים ,  בעיקר מיתון הסדרי השכר הקרבים בסקטור הציבורי ,  גם כאיתות להסדרי השכר בסקטור הפרטי.הדירקטורים ציינו את חשיבות המסגרת הפיסקאלית .  יש לקדם צעדים שיביאו להתאמה בין תקרת סכום ההוצאה הציבורית לסכום ההוצאה על תוכניות ספציפיות .  רפורמה של הכללים הפיסקאליים  עם אימוץ מסגרת הכוללת יעדי חוב ספציפיים לטווח הבינוני - תסייע לבסס את סדר העדיפות של הפחתת חוב ותאפשר גמישות פיסקאלית בטווח הקצר .  יש ללוות זאת בתקרת הוצאה רב שנתית עם מאפיינים אנטי מחזוריים מתאימים .  חיזוק תכנון התקציב לטווח הבינוני יגביר את האמינות וישפר את יעילות ההוצאה.מברכים על נסיגה מהצעדים הלא קונבנציונלייםבהינתן ההתאוששות הכלכלית ,  וההיסטוריה של אינפלציה גבוהה בעבר ,  הדירקטורים ברכו על הצעדים שננקטו להתחלת הנסיגה מהצעדים הלא קונבנציונאליים של המדיניות המוניטארית - לרבות ההתערבות המתוכננת מראש בשוק המט"ח והעלאת שער הריבית .  הם ציינו את המחויבות של הרשויות להימנע מקביעת יעד ספציפי לשער החליפין .  לדבריהם ,  יש להפסיק את ההתערבות על פי שיקול דעת בשוק המט"ח באופן פורמאלי ,  ולהשאירה למצבים קיצוניים בלבד .  זאת ,  לאחר שריבית הבנק המרכזי תתבסס מעל לרצפתה האפקטיבית .  הדירקטורים המליצו לזרז את ההליכים הנדרשים לאימוץ חוק בנק ישראל.יש מקום לחיזוק הפיקוח על הבנקיםלמרות שמערכת הבנקאות הישראלית התמודדה היטב עם המשבר הפיננסי ,  דירקטורים סברו שיש מקום לחזק עוד את מסגרת הפיקוח .  מבחני מאמץ מקיפים למערכת הבנקאות ,  פרסום תקופתי של דו"ח יציבות פיננסית ע"י בנק ישראל ותיאום רב יותר בין המפקחים השונים יגבירו את השקיפות והיציבות .  מספר דירקטורים המליצו לשקול הסדר פורמאלי של ביטוח פיקדונות .  הדירקטורים ברכו על העדיפות הגבוהה שמייחסות הרשויות לפיקוח אפקטיבי של הסקטור הפיננסי החוץ בנקאי ,  וציינו את הצורך בהגדלת התקציב ,  כוח האדם והעצמאות של הגופים המפקחים על סקטור זה .  בהקשר זה ,  הפרדת הפיקוח על הפנסיה והביטוח ממשרד האוצר תשקף את הנהוג בעולם .  יש לעודד פרסום תקופתי של ניתוח הסיכונים ע"י המפקחים של הסקטור הפיננסי החוץ בנקאי .
 
קרן המטבע :  ישראל גילתה עמידות במשבר אך יש להוריד חוב הציבורי
מבחני מאמץ למערכת הבנקאות ,  פרסום דו"ח יציבות פיננסית ותיאום בין המפקחים יגבירו את השקיפות והיציבות

