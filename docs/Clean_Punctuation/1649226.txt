HTC :  לא גנבנו פטנטים מאפל
בתגובה לכתב התביעה שהוגש אמש ,  מכחישה יצרנית הסלולר הטאיוונית כי הפרה פטנטים המיושמים באייפון
יצרנית הסלולר HTC הגיבה להאשמות נגדה ,  הכלולות בתביעה שהגישה אמש אפל בגין הפרת זכויות יוצרים על פטנטים .  HTC מכחישה שהפרה פטנטים של אפל וטוענת שהיא לוקחת ברצינות את נושא זכויות היוצרים .
" HTC אינה רק חדשנית בתחום טכנולוגיית המובייל ,  אלא גם הבעלים של פטנטים רבים .  נשתף פעולה עם מערכת הצדק האמריקאים כדי להגן על חידושינו ,  ערכינו וזכויותינו ",  מסרה החברה בהודעת תגובה רשמית על התביעה .  החברה אף ציינה כי התביעה לא אמורה להשפיע על פעילותה לזמן הקרוב .
 בתביעתה טוענת אפל כי HTC הפרה 20 פטנטים של האייפון במכשירים שהיא מייצרת . " אנחנו יכולים לשבת ולראות את מתחרינו גונבים פטנטים והמצאות שלנו ,  או שאנחנו יכולים לעשות משהו לגבי זה .  החלטנו לעשות משהו לגבי זה ",  הצהיר מנכ"ל אפל סטיב ג'ובס . " אנחנו חושבים שתחרות היא דבר בריא ,  אך מתחרים צריכים ליצור את הטכנולוגיה של עצמם ,  ולא לגנוב את זו שלנו ",  הוסיף .
 
HTC :  לא גנבנו פטנטים מאפל
בתגובה לכתב התביעה שהוגש אמש ,  מכחישה יצרנית הסלולר הטאיוונית כי הפרה פטנטים המיושמים באייפון

