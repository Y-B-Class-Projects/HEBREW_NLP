אבו מאזן שוקל להתחיל במו"מ עקיף עם ישראל
הרשות הפלסטינית מוכנה לחדש את המו"מ המדיני עם ישראל דרך גורם שלישי ,  כך אמר יו"ר הרשות בשיחה עם עיתונאים ערביים .  לדבריו ,  יש לחדש את המו"מ מהמקום בו הופסק
יו"ר הרשות הפלסטינית אבו מאזן אמר היום  ( שבת )  כי הוא מתכוון לקיים סבב התייעצויות עם מנהיגי מדינות ערב בנוגע להצעה האמריקאית לנהל משא ומתן עקיף עם ישראל .  בשיחה עם עיתונאים ערבים בלונדון הבהיר אבו מאזן ,  העורך בימים אלו ביקור במספר מדינות אירופאיות ,  כי ישראל חייבת להפסיק את הבנייה בהתנחלויות לפני שהמשא ומתן יחודש .
 אבו מאזן אמר עוד כי המשא ומתן בין ישראל לפלסטינים חייב להתחדש מהנקודה שבה הוא הופסק בימי ממשלת אולמרט .  הוא התייחס לדיווחים בתקשורת מהימים האחרונים לפיהם מצרים מפעילה עליו לחצים אדירים שיחדש את המגעים עם ישראל באמרו כי הוא איננו נתון ללחצים מצד שום מדינה ערבית לחדש את המגעים בתנאים הנוכחים .
 יו"ר הרשות הוסיף ואמר כי בעת המשא ומתן המדיני שניהלו הרשות הפלסטינית וישראל בתקופת ממשלתו של אהוד אולמרט ,  הצליחו הצדדים להשלים את פרטיו של הסכם ביטחוני שייושם ביום שבו ייסוג צה"ל מהשטחים הפלסטינים בגדה המערבית .
 
אבו מאזן שוקל להתחיל במו"מ עקיף עם ישראל
הרשות הפלסטינית מוכנה לחדש את המו"מ המדיני עם ישראל דרך גורם שלישי ,  כך אמר יו"ר הרשות בשיחה עם עיתונאים ערביים .  לדבריו ,  יש לחדש את המו"מ מהמקום בו הופסק

