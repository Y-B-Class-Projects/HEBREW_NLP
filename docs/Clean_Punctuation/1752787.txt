הפרקליטות :  לחקור הפצת כרוזים נגד ערבים בצפת
הפרקליטות פנתה למשטרה בבקשה לחקור את הפצת הכרוזים בצפת ,  בהם נכתב כי ראש העיר מנסה  " לייסד מחנה פליטים לערבים שפלים ".  בבקשה נאמר כי קיים חשד לעבירות של הסתה לגזענות והעלבת עובד ציבור
המשנה לפרקליט המדינה פנה הערב  ( ראשון )  למשטרה ,  על דעת היועץ המשפטי לממשלה יהודה וינשטיין ,  בבקשה לפתוח בחקירה פלילית בחשד לעבירות הסתה לגזענות והעלבת עובד ציבור .  זאת בעקבות הפרסומים על הפצת כרוז נגד ראש העיר צפת ,  אילן שוחט ,  ונגד האוכלוסייה הערבית בעיר בסוף השבוע האחרון .  בכרוז נכתב ,  בין היתר ,  כי ראש העיר מבקש  " לייסד מחנה פליטים ומאורת פריצים לסדיסטים ערבים חולי נפש שפלים ". 
במקביל ,  הגישה היום פרקליטות מחוז צפון כתב אישום נגד נער בן 17 ,  תושב צפת ,  לאחר שקרא  " מוות לערבים ",   " יהודי הוא נשמה ,  ערבי הוא בן זונה "  ו-"מוסלמים מסריחים ",  במהלך הפגנה שאירעה בעיר לפני כשבועיים ,  על רקע קריאות הרבנים שלא להשכיר דירות לערבים .
 כתב האישום הוגש באישור היועץ המשפטי לממשלה ומייחס לצעיר עבירות הסתה לאלימות ,  הסתה לגזענות ,  והתפרעות .  במהלך ההפגנה ,  אף יידה הנאשם אבנים לעבר דירות סטודנטים ערבים אשר מתגוררים בעיר בשכירות .  לפיכך ,  הוא הואשם גם בהיזק לרכוש מתוך מניע גזעני .  הפרקליטות ביקשה להרחיק את הקטין מצפת עד תום ההליכים .
 
הפרקליטות :  לחקור הפצת כרוזים נגד ערבים בצפת
הפרקליטות פנתה למשטרה בבקשה לחקור את הפצת הכרוזים בצפת ,  בהם נכתב כי ראש העיר מנסה  " לייסד מחנה פליטים לערבים שפלים ".  בבקשה נאמר כי קיים חשד לעבירות של הסתה לגזענות והעלבת עובד ציבור

