ההתאחדות ביקשה מהמשטרה להסיר את צו הסגירה לדוחא
המנכ"ל אורי שילה שלח מכתב למשטרה בו הביע התנגדותו עקב מחסור בנימוקים לגבי סגירת האצטדיון .  ב-25 למרץ יתקיים בישראל הקונגרס השנתי של אופ"א
מנכ"ל ההתאחדות לכדורגל ,  עו"ד אורי שילה ,  שלח היום  ( שלישי )  מכתב לראש אג"מ במשטרת ישראל בנושא סגירת המגרש בדוחא .  במכתב הביעה ההתחאחדות את התנגדותה לצו הסגירה הגורף שהוציאה משטרת ישראל על האצטדיון ללא נימוקים והסברים ,  ואף ביקשה להסיר את צו הסגירה מדוחא ,  כך עולה מישיבת מזכירות ההתאחדות לכדורגל שנערכה היום  ( שלישי )  .
 בתאריך 25 למרץ 2010 יתקיים בישראל הקונגרס השנתי של אופ"א ,  בנוכחות מעל 400 משתתפים מרחבי אירופה ,  ובהשתתפות 53 נשיאי ההתאחדויות האירופיות ,  כולל נשיא פיפ"א ונשיא אופ"א והוועדה המארגנת של המונדיאל .  הכנס ייפתח עם ברכתו של נשיא המדינה ,  שמעון פרס .
 עוד מהישיבה עלה לגבי מכרז שידורי הנבחרת לחו"ל ,  הרי שייעשה מכרז לשידורי הנבחרת לשני הקמפיינים הקרובים ,  כאשר לחברת אינפרונט יש זכות סירוב תוך 30 יום להצעה הגבוהה שהתקבלה .  חברת UFA הגישה הצעה הנאמדת בכ-33 מיליון שקלים לשני הקמפיינים  ( בהסכם הקיים התקבל פחות משליש )  .  עד תאריך 24 בינואר יש לאינפרונט זכות סירוב .
 לגבי מכרז הכרטיסים למשחקי הנבחרת ,  הוחלט שמחצית מהכרטיסים ישווקו לקהל הרחב דרך משרד מורשה ,  ומחציתם ישווקו דרך גוף מסחרי ,  וזאת במחירים שלא יעלו על מחירי הקמפיינים האחרונים .  משרד הכרטיסים לאן הגיש הצעה ,  ביחד עם בנק דיסקונט ,  בסכום כולל של 11 מיליון שקלים לקמפיין .
 
ההתאחדות ביקשה מהמשטרה להסיר את צו הסגירה לדוחא
המנכ"ל אורי שילה שלח מכתב למשטרה בו הביע התנגדותו עקב מחסור בנימוקים לגבי סגירת האצטדיון .  ב-25 למרץ יתקיים בישראל הקונגרס השנתי של אופ"א

