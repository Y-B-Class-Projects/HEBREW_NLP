כספי קלע 14 בניצחון הקינגס על הראפטורס
הפורוורד הישראלי שוב פתח בחמישייה של הקינגס ,  שקצרו ניצחון שני ברצף ,  108:111 .  אוונס הוביל עם 23 ,  אודריך 17
יומיים לאחר התצוגה המצוינת בניצחון על הקאבס ולאחר שלושת משחקי החוץ שבה סקרמנטו קינגס למשחק בביתה - ארקו ארינה - ואירחה את טורונטו ,  בסיומו השיגה הקבוצה ניצחון שלישי העונה ,  לאחר שגברה על הראפטורס 108:111 ,  בתום עוד דרמה .  המאזן של סקרמנטו עומד כעת על 1:3 .
 עמרי כספי פתח מזה משחק שלישי ברציפות בחמישייה של הקינגס ושותף הפעם לזמן קצר יותר מאר המשחק הקודם - של 32:47 דקות .  כספי ,  שחווה משחק נהדר נגד הקאבס ,  הסתפק הפעם ב-14 נקודות  ( 10 מתוכן ברבע האחרון )  באחוזים טובים  ( 3 מ-6 ל-3 ,  2 מ-4 ל-2 ,  1 מ-2 מהקו )  .  הפורוורד הישראלי לא הצליח להוריד אף כדור חוזר ומסר 2 אסיסטים ,  חטף כדור אחד ואיבד אחד .
 המלכים פתחו בצורה רעה את המשחק עם 16 נקודות בלבד ברבע הראשון ,  בעוד הקבוצה מקנדה מפגיזה 33 .  ברבע השני טייריק אוונס והחברים התעוררו וצמצמו קצת את היתרון כשהם יורדים למחצית בפיגור של מינוס 11 נקודות ,  62:51 .  הקבוצה של פול ווסטפאל המשיכה בחזרה שלה ברבע השלישי ,  כשבאחרון היא מצליחה לייצר קוואץ' הגנתי ושומרת את הראפטורס על 22 נקודות מול 33 שלה .  גם הפעם ,  כמו במשחק נגד הקאבס ,  הצליחו הקינגס לשמור על היתרון הזעום לקראת הסיום ולהכניס עוד ניצחון למאזן .
 אוונס הוליך שוב את סקרמנטו עם 23 נקודות ו-7 ריבאונדים ,  בנו אודריך תקע 17 נקודות ,  בחירת הדראפט של הקינגס דימרקוס קאזינס הוסיף 16 נקודות ,  בעוד סמואל דלמבר קלע 4 ושאב 14 מהקרש .  הראפטורס נעזרו ב-28 נקודות של הנפיל האיטלקי אנדריאה ברניאני ,  דמאר דרוזן עם 24 ,  לינאס קלייזה הפיק 18 ,  חוסה קלדרון קלע 13 ,  רג'י אוונס קלע 6 והוריד כל דבר שנקרה בדרכו עם 19 ריבאונדים .
 כספי וחבריו מתכוננים כעת למשחק הבא של הקבוצה ,  מול האלופה הצהובה לוס אנג'לס לייקרס ,  שייערך גם הוא בארקו ארינה .  כספי יודע שנגד האלופה ,  הקינגס אינם יכולים להרשות לעצמם להיקלע לפיגור גדול ,  כפי שקרה להם במשחקים הקודמים .
" אי אפשר להיות במינוס 15 נקודות מול הלייקרס בגלל שזה יהיה קשה מאוד לחזור נגדם ",  אמר כספי . " מצד שני ,  זה בוודאי יהיה אתגר גדול לקבוצה .  יש לנו רוח נהדרת בקבוצה ושחקנים טובים מאוד ". 
המאמן פול ווסטפאל התייחס לכוכב הקבוצה טייריק אוונס ,  ואמר : " הייתה לנו שיחה לפני המשחק .  אמרתי לו רק תפסיק לחשוב איך לחלק אסיסטים .  רק תשחק .  אני חושב שאם הוא חושב קודם למהלך שהוא מבצע הוא מאבד מהגרסיביות שלו ". 

כספי קלע 14 בניצחון הקינגס על הראפטורס
הפורוורד הישראלי שוב פתח בחמישייה של הקינגס ,  שקצרו ניצחון שני ברצף ,  108:111 .  אוונס הוביל עם 23 ,  אודריך 17

