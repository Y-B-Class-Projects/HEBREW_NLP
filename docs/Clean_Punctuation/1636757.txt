מניית יצרנית האלומיניום יונייטד רוסאל ,  יורדת ב-9.2% ביום המסחר הראשון שלה בבורסת הונג קונג
פולסון ,  רוברט קוק ומשקיעים נוספים רשמו הפסד של 156 מיליון דולר הונג קונג
מניית יונייטד רוסאל ,  יצרנית האלומיניום הגדולה בעולם הנמצאת בבעלות האוליגרך הרוסי אולג דריפסקה ,  יורדת ביום המסחר הראשון שלה בבורסת הונג קונג .  נפילת המניה בעקבות הירידה בביקוש למניות חדשות לאחר שהבורסה המקומית ירדה מאז הרמה הגבוהה אליה הגיעה בנובמבר 2008.מניית רוסאל יורדת ב-9.2% ונסחרת ברמה של 9.81 דולר הונג קונג לעומת מחיר ההנפקה שעמד על 10.8 דולר .  רוסאל ,  אשר הנפקתה היתה הראשונה בבורסת הונג קונג בשנת 2010 ,  צפויה להשתמש בהכנסותיה מההנפקה  אשר עמדו על 16.7 מיליארד דולר הונג קונג  ( 2.1 מיליארד דולר )  כדי לשלם חלק מחובותיה בשווי 14.9 מיליארד דולר .  מדד הנג סנג ומחירי הסחורות ירדו השבוע בעקבות החששות מפני האטה בצמיחה העולמית בעקבות הגבלת ההלוואות בסין והחוקים החדשים שהציע נשיא ארה"ב ברק אובמה לבנקים בארה"ב .  מחיר האלומיניום נפל בבורסת שנחאי ב-8% לעומת רמת שיא של השנה שנרשמה ב-7 בינואר .  יונייטד רוסאל הנפיקה בסוף השבוע שעבר 1.61 מיליארד מניות חדשות או נתח של 10.6% מהחברה במחיר של 10.8 דולר הונג קונג .  התמחור העדכני מעניק לרוסאל שווי שוק של 21 מיליארד דולר - 12% פחות מחברת אלומינום קורפ הסינית .  רוסאל הציעה מחיר של 12.5-9.1 דולר הונג קונג למניות .  הנפקת המניות ,  אשר נדחתה פעמיים על ידי הרגולטורים בשל החששות מפני חובותיה של רוסאל ,  הגיעהפחות מחודשיים לאחר שהחברה ,  המבוססת במוסקבה ,  השלימה את הארגון הגדול ביותר בחובותיה של חברה רוסית .  דריפסקה ,  המכהן גם כמנכ"ל החברה ,  שיכנע את המיליארדר ההונג קונגי לי קה-שינג ,  רוברט קוק ממלזיה ואת קרן הגידור פולסון הניו יורקית להשקיע בחברה שלו .  משמעות הירידות של היום היא שפולסון ,  קוק ומשקיעים נוספים רשמו הפסד על הנייר של 156 מיליון דולר הונג קונג .  הרשות לניירות ערך בהונג קונג אישרה את הנפקת רוסאל בבורסה המקומית ,  אך קבעה כי החברה לא תוכל להנפיק מניות למשקיעים קמעוניים באזור .  רוסאל מכרה מניות למוסדות בינלאומיים ,  למשקיעים מקצועיים ולמשקיעים בודדים אמידים .  הנחיית הרשות לניירות ערך היתה כי על המשקיעים לרכוש מניות בסך מיליון דולר הונג קונג לפחות כל אחד .  רוסאל רשמה הפסד של 868 מיליון דולר במחצית הראשונה של שנת 2009 לעומת רווח נקי של 1.4 מיליארד דולר ברבעון המקביל ב-2008 .  רווחי החברה לא יהיו פחות מ-434 מיליון דולר לשנת 2009 כולה ,  לפי הודעת החברה .  חברות רוסיות נוספות עשויות לשקול הנפקת מניות בהונג קונג .  זאת לאחר שהבורסה המקומית רשמה עלייה של 52% בשנה שעברה בעקבות התאוששות הכלכלה המקומית מהמשבר הפיננסי .
 
מניית יצרנית האלומיניום יונייטד רוסאל ,  יורדת ב-9.2% ביום המסחר הראשון שלה בבורסת הונג קונג
פולסון ,  רוברט קוק ומשקיעים נוספים רשמו הפסד של 156 מיליון דולר הונג קונג

