ינואר הגיע .  לקנות ?  
אני רק שאלה
קראתי בעיתון שבתחילת השנה האזרחית שוקי המניות נוטים לעלות .  אם כך ,  האם השבועות הקרובים הם הזדמנות להרוויח כסף ?  יותם כץ באמצע שנות ה-70 גילו הכלכלנים את  " אפקט ינואר ".  המושג הזה מתאר את הנטייה של שוקי המניות לעלות בחודש הראשון של השנה האזרחית - כשהעלייה המשמעותית ביותר מורגשת לרוב במדדי המניות הקטנות .  ההסבר העיקרי לתופעה זו הוא קיזוזי מס שמשקיעים נוטים לבצע לפני תום השנה .  בדצמבר נפטרים משקיעים רבים ,  פרטיים ומוסדיים ,  ממניות מפסידות כדי לקזז מס מול רווחי הון שהיו להם במשך השנה .  בתחילת ינואר הם שבים וקונים אותן ,  ובכך מגבירים את הביקוש להן .  גורמים נוספים שדוחפים את השוק לעליות שערים הם האופטימיות ששוררת לעתים בקרב המשקיעים עם תחילתה של שנה חדשה וזרמי הכספים שנעים לשוק כתוצאה מבונוסים ומשכורת 13 שקיבלו עובדים רבים .  אפקט ינואר היה חזק יותר בעבר ,  אבל עם השנים ,  כאשר גם הציבור הרחב גילה אותו ,  נדד חלק מהאפקט למחצית השנייה של דצמבר .  כך ,  אף שאפקט ינואר עדיין קיים ,  העוצמה שלו בשנים האחרונות חלשה יותר .  אף שיש כאן מובהקות הסתברותית ,  ייתכנו כמובן גם חודשי ינואר שבהם השוק דווקא מאבד גובה .  כדאי למי שמשקיע במניות לטווח ארוך להתעלם מהניסיונות לתזמן את השוק לטווח קצר ,  משום שהניסיונות האלה נידונו לרוב לכישלון .  בנוסף ,  מסחר סוער בתקופה קצרה עלול להיות כרוך בעמלות רבות ולקזז את הרווח - אם בכלל ייווצר כזה .
 
ינואר הגיע .  לקנות ?  
אני רק שאלה

