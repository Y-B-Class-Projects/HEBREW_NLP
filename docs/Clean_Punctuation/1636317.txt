מיטב בית השקעות :  לאחר 2 העלאות ריבית רצופות ,  מדד דצמבר 2009 עצר את בנק ישראל
אייכל : " ההתמתנות שנרשמה בציפיות האינפלציוניות לאחרונה עשויה להותיר גם את הריבית לחודש מארס ללא שינוי "
 לאחר רצף של 2 העלאות ריבית ,  הותיר בנק ישראל את הריבית המוניטרית לחודש פברואר ללא שינוי .  מהדיווח של הבנק עולה כי הגורמים המרכזיים להחלטה זו היו :( 1 ) 	מדד דצמבר הפתיע כלפי מטה ובעיקר הפתיעה הירידה ברכיב הדיור בבעלות .  בנוסף ,  ההערכות הן שהאינפלציה ברביע הראשון של 2010 תהיה נמוכה ,  בין היתר בהשפעת הייסוף שחל לאחרונה בשקל .  הצפיות לאינפלציה של החזאים ושוק ההון לשנת 2010 הן בתוך טווח יעד האינפלציה ועומדות על 2.3% ו-2.7% בהתאמה.ההתאוששות בפעילות הכלכלית נמשכת ,  הן בשוק המקומי והן בעולמי .( 2 ) 	ההתפתחויות בפעילות הריאלית ממשיכות להיות חיוביות .  על רקע זה ,  עדכן בנק ישראל כלפי מעלה את תחזית הצמיחה שלו לשנת 2010 .  אולם ,  לאחרונה חלה עליה ברמת האי ודאות ביחס למידת ההתמדה של תהליך ההתאוששות בעולם .( 3 ) 	ריביות הבנקים המרכזיים במשקים המובילים נמצאות ברמות נמוכות מאוד וצפויות להישאר כך גם בחודשים הבאים.כאשר בוחנים את השינויים באינדיקטורים המקרו-כלכליים בחודש האחרון ,  אין ספק כי המשקל המרכזי אשר הביא לכדי החלטה זו נתון להפתעה שהתרחשה במדד המחירים לצרכן ,  כאשר מחירי קבוצת הדיור הוזלו בשיעור חד של 0.8% .  כזכור ,  בנק ישראל נימק את החלטתו להעלות את הריבית לחודש ינואר בכך שמחירי הדיור ממשיכים להתייקר .  על כן ,  אין ספק כי הוזלה ,  כפי שהתרחשה בפועל ,  עשויה לעצור את מהלך הריסון.הגורם השני אשר תמך בעצירה הוא הייסוף שנרשם בשער השקל כנגד הדולר מראשית השנה .  אמנם ,  בימים האחרונים ,  במקביל להתחזקות הדולר בעולם ,  נחלש השקל כנגדו ,  והיציג נקבע היום ברמה של 3.722 ,  אך השער הידרדר ב-13/1 לרמה של 3.667 שקלים לדולר .  הדבר הביא לכדי חידוש התערבות בנק ישראל בשוק המט"ח.רון אייכל ,  כלכלן ואסטרטג ראשי במיטב בית השקעות : " במבט להחלטת הריבית הקרובה ,  ישנו לדעתנו סיכוי רב כי בבנק ישראל יותירו את הריבית ללא שינוי ,  חודש נוסף .  זאת ,  על רקע הגורמים הבאים :"  ( 1 ) 	לאחר פרסום המדד נרשמה ירידה משמעותית בציפיות האינפלציוניות .  יתר על כן ,  קיים סיכוי כי מחירי החשמל יוזלו בחודש פברואר וישפיעו לכדי מיתון האינפלציה .( 2 ) 	ישנה אי-ודאות לגבי שער החליפין .  העודף במאזן התשלומים בשנת 2009 הסתכם ב-3.7% מהתוצר .  על כן ,  אין לחצים פנימיים לפיחות .  יתר על כן ,  המשך העלאות הריבית עלול להביא לכדי התגברות הלחץ לייסוף השקל כנגד הדולר .( 3 ) 	אין ודאות לגבי עוצמת ההתאוששות ,  הן בארץ והן בעולם .( 4 ) 	בנק ישראל פועל באמצעות הנפקות המק"מ לריסון מוניטרי .  בחודש ינואר הנפיק הבנק סך של 11 מיליארד שקל .  לעומת כ-8-7 מיליארד שקל בחודשים ספטמבר אוקטובר ." במבט קדימה ,  אנו מצפים כי לאחר מדדי ינואר ופברואר הצפויים להיות שליליים ישובו הציפיות האינפלציוניות לעלות וכך גם הפוטנציאל לחידוש העלאות הריבית  ( צפי לעליה נוספת בריבית לחודש אפריל )  .  בהתאם ,  אנו צופים כי בשלהי 2010 תגיע ריבית בנק ישראל לכדי 2.5% ",  אומר אייכל .
 
מיטב בית השקעות :  לאחר 2 העלאות ריבית רצופות ,  מדד דצמבר 2009 עצר את בנק ישראל
אייכל : " ההתמתנות שנרשמה בציפיות האינפלציוניות לאחרונה עשויה להותיר גם את הריבית לחודש מארס ללא שינוי "
 
