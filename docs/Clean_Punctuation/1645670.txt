האם קבר בן גוריון יתמוטט בשל השיטפונות ? 
בשיטפונות האחרונים חלחלו המים וגרמו להיווצרות סדקים בחלק מיסודות קברו של ראש הממשלה הראשון דוד בן גוריון .  אנשי מקצוע מעריכים שאין סיבה לדאגה בשלב זה
חברי מדרשת בן גוריון שבנגב מודאגים מהאפשרות של קריסת מבנה הקבר של ראש הממשלה הראשון ,  דוד בן גוריון ואשתו פולה .  תכנית 'חדשות הוט' בדרום ,  הציגה צילומים ,  לפיהם חלחול מים לסביבת הקבר ,  גרם להיווצרות סדקים בחלקים מיסודות המבנה ,  דבר העלול לגרום לו נזקים . 
" ירדו כאן בכמה שעות למעלה מ-70 מילימטרים של גשם ,  במהלך אירוע הגשם המשמעותי שהיה בארץ ,  לפני כחודש וחצי "  סיפר יגאל צחור ,  מנכ"ל מדרשת שדה בוקר . " זרימות המים ,  יצרו בקיעים בחלק מהצלע של ההר המקיף את הקבר .  לדעתי ,  אנחנו צריכים לטפל בבעיה הזאת במהירות ".  
לדברי צחור ,  התקבלה כבר התראה על אפשרות של נזקים בשל שיטפונות ,  לפני שלוש שנים . " ירדו כאן 50 מילימטרים של גשם בזמן קצר והמים יצרו סדקים באזור הזה ".  צחור העריך את עלות התיקונים שיהיה צורך לבצע כדי למנוע את התמוטטות הקבר במיליון שקלים וחצי . " אירוע גשמים נוסף בסדר גודל כזה ,  עלול להיות בעייתי לאתר ",  אמר .  עם זאת ,  אנשי מקצוע הביעו ספק באשר לאפשרות של התמוטטות אתר הקבר .  אדריכלים שבחנו את הדבר אמרו ,  שהמצב לחלוטין לא בעייתי כמו שהוא מתואר . " אכן יש חתירה של מים מתחת למצוק ונוצרים ערוצים ליד האתר ",  אמר ערן דורון ,  מנהל אגף אנרגיה חלופית במועצה אזורית רמת נגב ,  שבדק את הנושא לעומק . " אבל בהתחשב בתנאי האקלים של היום ,  עד שזה ישפיע על מצב הקבר עצמו ועל מבני המדרשה המקיפים אותו ,  יעברו מאות ואולי אלפי שנים .  לכן אין שום סיבה לדאגה בשלב הזה ". 

האם קבר בן גוריון יתמוטט בשל השיטפונות ? 
בשיטפונות האחרונים חלחלו המים וגרמו להיווצרות סדקים בחלק מיסודות קברו של ראש הממשלה הראשון דוד בן גוריון .  אנשי מקצוע מעריכים שאין סיבה לדאגה בשלב זה

