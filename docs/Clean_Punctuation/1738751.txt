ת"א לקראת שיא :  המסחר ננעל בעליות שערים
הבורסה בת"א מסכמת יום ראשון אחרי החגים באווירה אופטימית ועליות שערים .  מדד 25 עלה ב-0.6% וקרוב רק 5 נקודות משיאו ,  ות"א 100 התחזק בשיעור דומה .  גבעות המשיכה להיחלש 
התקופה של  " אחרי החגים "  בבורסה נפתחה בעליות שערים קלות .  רמות השיא בהן משייטת הבורסה ,  אווירה שקטה יחסית וחוסר כיוון בימי החג וסוף השבוע בארה"ב גרמו למשקיעים לעצור מעט ולהמתין לחדשות נוספות .  מדד ת"א 25 עלה ב-0.4% לרמה של 1,231 נקודות ובשעה זו הוא מרוחק רק 7 נקודות - כלומר כ-0.6% מהשיא .  מדד ת"א 100 הוסיף אף הוא שיעור דומה לרמה של 1,133 נקודות .  מדד מניות הנדל"ן הוביל את העליות עם זינוק של 1.7% לאור קפיצה של 14.3% במניית אפריקה ישראל .  מחזורי המחסר הסתכמו ב- 1.4 מיליארד שקל ,  מחזור מעט גבוה מהממוצע לימי ראשון נטולי הזרים .  
בספטמבר סיכמה הבורסה את החודש הטוב ביותר שלה מתחילת השנה :  מדד ת"א 25 זינק ב-8% ומדד ת"א 100 עלה ב-7.9% .  הסיבה המרכזית לעלייה היא הראלי בבורסות בארה"ב ובעולם ,  תחת ההנחה כי המשבר הגיע לקיצו .  
בגזרת המקרו המקומית ,  נגיד בנק ישראל אמר הבוקר במסיבת העיתונאים שכינס לקראת יציאתו לוועידה השנתית של קרן המטבע הבינלאומית כי  " המשק הישראלי במצב טוב ,  אבל המשק העולמי במצב מסובך ויש להימנע משאננות .  הצמיחה ברבעון השני היתה מאוד מהירה .  שיעור האבטלה ירד לרמה בה היה כשהתחיל המשבר .  האינפלציה נמצאת במרכז היעד ".  
בוול סטריט הסתיים המסחר ביום שישי בעליות קלות :  דאו ג'ונס הוסיף 0.4% ונסגר ברמה של 10,829.90 נקודות ,  נאסד"ק עלה ב-0.1% ל-2,370.75 נקודות ומדד S & P 500 התחזק ב-0.45% ל-1,146.19 נקודות .  בסיכום שבועי איבד מדד הדאו ג'ונס 0.3% ,  הנאסד"ק נחלש ב-0.4% ומדד S & P 500 ירד ב-0.2% .  
מניית אפריקה ישראל ,  אחת המניות המדוכאות בתקופה האחרונה שינתה היום כיוון .  המניה שאיבדה מחצית מערכה מתחילת השנה ,  זינקה בכ-14% במחזור המסחר הגבוה בשוק של 91 מיליון שקל לאור המלצה חמה מצד כלל פיננסים .  יובל בן-זאב ,  מנהל מחלקת המחקר של כלל פיננסים ,  חזר לסקר את המניה לאחר הפסקה של כחצי שנה ,  בהמלצת  " תשואת יתר "  ומחיר יעד של 28 שקל - כ- 37% מעל מחירה של המניה הבוקר בפתיחת המסחר .  בן-זאב מסביר את ההמלצה בתמחור חסר משמעותי בחברות הבנות ושורה ארוכה של אבני דרך חיוביות .  על רקע הפרסום ,  גם מניות אחרות הפועלות בתחום הנדל"ן טיפסו היום בינהן גם דלק נדל"ן שעלתה ב-4.9% .  
מגזר חיפושי הגז והנפט המשיך לעורר עניין רב בקרב המשקיעים עם מחזורי מסחר גבוהים יחסית .  גבעות איבדה 8.7% נוספים כנראה עדיין בהשראת הפירסום משבוע שעבר בנוגע תוצאות מבחני ההפקה שבוצעו בקידוח מגד 5 שליד ראש העין .  מנגד רציו ודלק קידוחים בלטו בעליות של 3%-4% .  גלוב אקספלוריישן זינקה ב-9.4% ,  וזאת מבלי שפירסמה כל הודעה .  
אלביט חתמה על חוזה להשבחת טנקים בהיקף של כ-56 מיליון דולר עם לקוח ממדינה באסיה ,  איתו חתמה החברה כבר בעבר .  הפרויקט עוסק בשידרוג תת מערכות מתקדמות העוסקות בניהול לחימה ומערכות תצפית בתוך טנקים ,  והוא יושלם בתקופה של שנתיים .  המניה הגיבה בעלייה של 2.3% .  
ECI ניהלה מגעים ראשוניים לרכישת גילת .  במגעים היו מעורבים קרן יורק המחזיקה ב-20% מגילת .  עם זאת ,  הסיכויים כי בסופו של דבר תתקיים עסקה הם קלושים וגם המשקיעים מגיבים בספקנות והמניה טיפסה בשיעור מתון יחסית של 3.2% .  
חברת מידרוג הורידה את דירוג אגרות החוב מסדרות ח' ו-ט' של חברת ב.ס.ר אירופה ב-2 דרגות ,  מ- Baa1 ל-Baa3 ,  והותירה את אופק הדירוג שלילי .  הסיבה להורדת הדירוג היא תלות החברה בשני נכסים מרכזיים בלבד ,  האמורים ליצר את מרבית תזרים המזומנים של החברה עד לסוף מועד הפירעון  ( ב-2012 )  .  הנכסים הם קרקעות במזרח אירופה ,  אזור שטרם התאושש מהמשבר הכלכלי ,  והפרויקטים עצמם שעל הקרקעות נמצאים עדין בשלבים התחלתיים .  איגרות החוב לא הגיבו היום יתר על המידה לחדשות .  אגח ח' ירדה ב-0.4% ,  ואג"ח ט' עלתה ב-0.3% .  
מניית נוספת שזינקה היום ללא הסבר היא מניית אורעד השקעות ,  העוסקת בתחום הסולארי ,  שקפצה בכ-44% ,  במחזור גבוה של 11 מיליון שקל .  המניה השלימה עלייה של כ-200% בשבוע האחרון .  
עדכון ראשון 16:15

ת"א לקראת שיא :  המסחר ננעל בעליות שערים
הבורסה בת"א מסכמת יום ראשון אחרי החגים באווירה אופטימית ועליות שערים .  מדד 25 עלה ב-0.6% וקרוב רק 5 נקודות משיאו ,  ות"א 100 התחזק בשיעור דומה .  גבעות המשיכה להיחלש 

