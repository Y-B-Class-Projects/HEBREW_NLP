בייג'ינג נלחמת בריחות המזבלות העירוניות :  תתקין תותחי דאודורנט ענקיים
טווח התותחים ,  המסוגלים לרסס עשרות ליטר נוזל ריחני בדקה ,  מגיע ל-50 מטרים
עיריית בייג'ינג בסין מתכוונת להתקין בחודש מאי מאה תותחי דאודורנט כדי להתמודד עם התגברות בעיית הסירחון מהמזבלות העירוניות בשולי הבירה הסינית ,  דיווח העיתון הבריטי  " גרידאן ".  התותחים ,  אשר ביכולתם לרסס עשרות ליטר של נוזל ריחני בדקה למרחק של עד 50 מטרים ,  מיוצרים על ידי חברות סיניות ,  אולם מבוססות על טכנולוגיה גרמנית ואיטלקית .  תותחים דומים כבר הותקנו במספר מזבלות ,  אולם הרשויות העירוניות ציינו כי מדובר בפתרון זמני בלבד .  בעיית הפסולת של בייג'ינג ,  ושל סין כולה ,  צומחת בקצב דומה לזה של הכלכלה כולה - כ-8% בשנה .  ההתרחבות של רשתות מזון מהיר דוגמת מקדונלד'ס ,  סטארבקס ו-kfc בסין הגדילה את היקף הזבל המיוצר בבייג'ינג ,  וגרמו לכך שמזבלות רבות בעיר מלאות עד אפס מקום .  17 מיליון תושבי בייג'ינג מייצרים מדי יום 18 אלף טון של פסולת ,  והמזבלות העירוניות - המשתרעות על פני שטח של 330 אלף מ"ר - אינן מצליחות לעמוד בקצב .  פחות מ-4% מהפסולת בעיר ממוחזרת .
 
בייג'ינג נלחמת בריחות המזבלות העירוניות :  תתקין תותחי דאודורנט ענקיים
טווח התותחים ,  המסוגלים לרסס עשרות ליטר נוזל ריחני בדקה ,  מגיע ל-50 מטרים

