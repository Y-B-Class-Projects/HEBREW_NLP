אמני ישראל גייסו כסף לתושבי האיטי
מוזיקאים ,  שחקנים ואמנים הופיעו בהתנדבות למען נפגעי רעידת האדמה הקטלנית וגייסו למעלה מ-200,000 שקלים .  נינט לוואלה !  תרבות : " זה מכניס לפרופורציות "
 אמנים רבים התגייסו היום  ( שישי )  למען נפגעי רעידת האדמה בהאיטי .  האירוע נערך בתיאטרון הקאמרי ,  ביוזמת שחקנית התיאטרון שרית וינו-אלעד שהנחתה את האירוע בצוותא עם דני קושמרו . 
" אין אחד שלא הזדעזע מהאירוע ",  סיפרה נינט טייב לוואלה !  תרבות . " אירועים כאלו מכניסים אותנו לפרופורציות .  כשאתה רואה ילדה שניצלה אחרי ששכבה מתחת להריסות שבועיים ,  אתה מבין שהחיים חזקים מהכל ".   
" הייתי גם מאד גאה להיות ישראלית ויהודיה כשראיתי את הצוות הישראלי שם ",  הוסיפה הזמרת ,  שביצעה באירוע שני שירים . " אני לא יודעת אם יש עוד מדינה שעזרה כמו ישראל ".  
" אנחנו מנסים ,  ממש מנסים .  במצב כזה כל שקל חשוב והלוואי שכל האנשים שפה הצליחו לגייס מספיק כסף כדי שזה יהיה משמעותי ".  
האירוע עצמו אורגן במהירות יחסית ,  תוך הישענות על העובדה כי ביחס לגודל השוק ,  אמנים ישראלים מבלים חלק ניכר מזמנם במהלך השנה במופעי התרמה כאלו ואחרים . " האמנים ויתרו על האפשרות שזה יהיה מושלם רק כדי להגיע לכאן ",  אמרה מעל הבמה שרית וינו-אלעד .  
באירוע עצמו הופיעו גם מוש בן ארי ,  מוקי ,  שלומי שבן ,  שחקני ההצגה  " כנר על הגג ",  עלמה זהר שידועה בפעילותה למען פליטים ,  קרן פלס ,  דנה ברגר ואיתי פרל ,  ירמי קפלן ועוד .  גם עברי לידר הופיע באירוע ואמר לוואלה !  תרבות כי  " אם אוספים איקס כסף כדי לעזור לאיקס אנשים ",  אז בהחלט לאמנים ישראלים יש השפעה ואפילו אם מדובר בבן אדם אחד - זה כבר שווה את זה ". 
מתיאטרון הקאמרי נמסר במהלך האירוע כי עד לפרסום הידיעה נאספו למעלה מ-200,000 שקלים למען הפליטים .  הכסף ייתרם לארגון Israeli Flying Aid ,  המסייע לנפגעי אסונות טבע מסביב לעולם .  
ההשראה לאירוע מגיעה ממופע הענק שארגנו ג'ורג' קלוני והזמר וויקליף ז'אן בשבוע שעבר ,  בהשתתפות מדונה ,  כריס מרטין ,  ביונסה ,  U2 ,  ג'יי זי ,  ליאונרדו דיקפריו ,  ג'וליה רוברטס ועוד עשרות כוכבים .  המשדר גייס 57 מיליון דולר והאלבום הכולל את כל הביצועים שנערכו באותו ערב הגיע למקום הראשון בטבלת המכירות בארצות הברית .
 
אמני ישראל גייסו כסף לתושבי האיטי
מוזיקאים ,  שחקנים ואמנים הופיעו בהתנדבות למען נפגעי רעידת האדמה הקטלנית וגייסו למעלה מ-200,000 שקלים .  נינט לוואלה !  תרבות : " זה מכניס לפרופורציות "
 
