השתחררו ממעצר בית
אחרי שלושה הפסדי בית רצופים ,  סן אנטוניו חזרה לנצח עם 90:105 על אטלנטה .  הלייקרס ניצחו באינדיאנה 96:118
אחרי שלושה הפסדים ביתיים רצופים ,  היה נראה שסן אנטוניו מאבדת מכושר ההרתעה שלה .  יוטה ,  יוסטון ושיקגו חגגו עליה ,  ההגנה המפורסמת נעלמה ואיתה גם היעילות ההתקפית .  הלילה  ( בין רביעי לחמישי )  הספרס חזרו לעצמם כשאירחו את אטלנטה ,  מהקבוצות הבכירות במזרח ,  וגברו עליה 90:102 .  
אנדרו ביינום צפוי להיבחר כסנטר שני לאולסטאר ,  אחרי אמרה סטודמאייר ,  אבל הלילה הוא הוכיח שאולי הוא שווה יותר מזה .  הסנטר של לוס אנג'לס לייקרס קלע שיא עונה של 27 נקודות והוריד 12 ריבאונדים בניצחון החוץ של קבוצתו באינדיאנה בתוצאה 96:118 .  ניו ג'רזי החלשה השיגה את ניצחונה הרביעי העונה ,  כשגברה בביתה על לוס אנג'לס קליפרס 87:103 .   תוצאות משחקי הלילה :  
אינדיאנה  ( 30:16 )  - לוס אנג'לס לייקרס  ( 11:35 )  118:96טורונטו  ( 22:24 )  - מיאמי  ( 22:23 )  103:111קליבלנד  ( 11:36 )  - מינסוטה  ( 38:9 )  95:109דטרויט  ( 29:15 )  - ממפיס  ( 19:25 )  99:93ניו ג'רזי  ( 40:4 )  - לוס אנג'לס קליפרס  ( 25:20 )  87:103אוקלהומה סיטי  ( 21:24 )  - שיקגו  ( 22:22 )  96:86מילווקי  ( 25:19 )  - פילדלפיה  ( 30:15 )  88:91יוסטון  ( 21:24 )  - דנבר  ( 14:31 )  97:92סן אנטוניו  ( 18:26 )  - אטלנטה  ( 15:29 )  90:105פורטלנד  ( 20:27 )  - יוטה  ( 18:27 )  106:95גולדן סטייט  ( 31:13 )  - ניו אורלינס  ( 20:25 )  123:110
הספרס סוף-סוף רשמו ניצחון ביתי אחרי שלושה הפסדים רצופים ,  אבל אל להם לשמוח יותר מדי ,  כי טוני פארקר נקע את קרסולו השמאלי ולא ברור כמה זמן ייעדר . " אנחנו נתרגל לזה ",  אמר טים דאנקן על פציעת חברו , " ניסינו לצאת ממשהו ופתאום איבדנו את טוני ,  נמצא דרך להתגבר ".   " הביג פונדמנטאל "  היה עצום עם שיא קריירה של 27 ריבאונדים ,  כן-כן ,  27 .  לתחנת השאיבה הזאת הוא הוסיף 21 נקודות אבל ב-5 מ-20 מהשדה .  הספרס השתלטו על הפרקט למן הפתיחה ,  ניצחו 21:36 ברבע הראשון ,  הובילו 44 :  66 במחצית ,  ולא הסכימו לרגע שההוקס יהרהרו על קאמבק .  אנטוניו מקדייס קלע 17 למנצחים ,  ג'ורג' היל הוסיף 16 ,  מאנו ג'ינובילי קלע 14 מהספסל וריצ'רד ג'פרסון היה פושר עם 11 .  ג'ו ג'ונסון הוליך את ההוקס עם 31 נקודות ,  ג'וש סמית היה נהדר עם 14 נקודות ו-16 כדורים חוזרים .
 אינדיאנה  ( 30:16 )  - לוס אנג'לס לייקרס  ( 11:35 )  118:96
אנדרו ביינום החליט שהוא לוח את המשחק על הכתפיים ,  וקלע במחצית הראשונה 22 נקודות .  הסנטר ,  שנבחר לאולסטאר ,  סיים עם שיא עונה של 27 נקודות והוריד 12 ריבאונדים .  קובי בריאנט קלע 29  ( 10 מ-15 מהשדה )  ,  הוריד 9 ריבאונדים ומסר 7 אסיסטים ,  והקהל של אינדיאנה ידע לפרגן לו בקריאה  " MVP ".   " קובי נמצא בליגה הרבה זמן והוא מוערך כשחקן ,  וכשאתה מגיע לסטטוס שלו יש לך מעריצים ",  החמיא דני גריינג'ר ליריב שניצח אותו .  פאו גאסול הוסיף 21 ו-13 ריבאונדים ללייקרס ,  למאר אודום קלע 12 מהספסל .  רוי היברט הצטיין באינדיאנה עם 21 ו-6 ריבאונדים מהספסל ,  טרוי מרפי הוסיף 18 נקודות וגריינג'ר קלע 14 .
 קליבלנד  ( 11:36 )  - מינסוטה  ( 38:9 )  95:109
כשג'יי.ג'יי היקסון מפתיע עם 23 נקודות ו-8 ריבאונדים ,  לברון ג'יימס יכול להוריד הילוך ל-12 נקודות ולמצוא זמן לפרגן לחברים עם 11 אסיסטים .  ג'יימס פיתח כימיה עם היקסון ,  פורוורד המשחק שנה שנייה בליגה ,  וחיפש אותו בכל הזדמנות . " אני מדבר איתו כל הזמן ",  אמר המלך , " אני אמשיך לתת לו לדעת כמה קל יהיה לו אם ימשיך לשמוע מה שאני אומר לו לעשות ".  שאקיל אוניל הוסיף 13 ו-4 אסיסטים ,  ג'רמאיו מון קלע 14 מהספסל ואנתוני פארקר תרם 7 נקודות .  קווין לאב קלע 20 והוריד 10 ריבאונדים לוולבס מהספסל ,  קורי ברואר קלע 22 .
 יוסטון  ( 21:24 )  - דנבר  ( 14:31 )  97:92
הנאגטס ממשיכים להתסגל לחיים בלי כרמלו אנטוני הפצוע ,  וזה נראה לא רע .  ג'יי.אר סמית קלע 22 נקודות,קניון מרטין הוסיף 12 ו-15 ריבאונדים ,  ודנבר השיגה ניצחון שמיני רצוף ,  השני ללא אנטוני הפצוע בקרסול רגל שמאל .  הנאגטס עצרו את יוסטון על 18 ברבע האחרון ,  צ'ונסי בילאפס קלע 21 ,  ולמרות רוטציה של שמונה שחקנים זה הספיק לחבר'ה מקולורדו כדי לנצח .  ארון ברוקס הוליך את הרוקטס עם 22 נקודות ,  לואיס סקולה היה מצוין עם 20 נקודות ו-11 ריבאונדים ,  טרבור אריזה הוסיף 19 ו-10 ריבאונדים .
 הג'אז כבר הובילו ב-26 נקודות בחצי הראשון ,  ובמחצית השנייה רק נזהרו שלא למעוד בדרך לניצחון שמיני בתשעת משחקיהם האחרונים .  ההגנה של פורטלנד לא הופיעה ואפשרה ליוטה לקלוע ב-63 אחוז מהשדה .  גם ההתקפה של פורטלנד לא הופיעה ,  כשהבלייזרס קלעו 36 אחוז מהשדה .  דרון וויליאמס הוליך את יוטה עם 24 נקודות ו-7 אסיסטים ,  קייל קרובר קלע 16 מהספסל ,  פול מילסאפ קלע 15 וקרלוס בוזר תרם 14 .  למרקוס אולדרידג' הצטיין בשורות המפסידים עם 25 נקודות ו-9 ריבאונדים ,  אבל ללא ברנדון רוי קשה לנצח .  ג'ריד ביילס וניקולה באטום קלעו 16 כל אחד .  
טורונטו  ( 22:24 )  - מיאמי  ( 22:23 )  103:111
הניצחון על הלייקרס החדיר הרבה ביטחון בקנדים ,  שרשמו ניצחון רביעי רצוף ונראו טוב גם נגד מיאמי . " אנחנו השארנו את המשחק נגד הלייקרס מאחור ",  אמר כריס בוש בסיום , " אתה לא רוצה לנצח קבוצה גדולה ואז להציג יכולת גרועה ,  אלא להמשיך במומנטום ".  בוש היה מצוין עם 24 נקודות ושיא עונה של 18 ריבאונדים ,  אנדראה בריניאני הפציץ 27 ב-13 מ-19 מהשדה ,  והראפטורס שלטו 35:46 בריבאונד ומסרו אחד לשני 28 אסיסטים .  דווין וויד הצטיין במיאמי עם 35 נקודות ו-10 אסיסטים ,  ג'רמיין אוניל הוסיף 22 ו-8 ריבאונדים ,  אודוניס האסלם קלע 16 מהספסל .
 דטרויט  ( 29:15 )  - ממפיס  ( 19:25 )  99:93
במשך 45 דקות דטרויט נשארה צמודה לאחת הקבוצות הכי חמות בליגה ,  אבל שלוש הדקות האחרונות היו של מארק גאסול שקלע בהן 8 נקודות ,  ואילו הפיסטונס החטיאו בהן שמונה זריקות . " מארק ניצח לנו את המשחק ",  החמיא מאמן ממפיס ליונל הולינס , " היינו במינוס 2 ,  הוא קלע מהקו וקלע שוב מהקו וניצחנו .  הראנו קשיחות הלילה ".  גאסול סיים עם 25 ו-12 ריבאונדים ,  זאק רנדולף קלע 24 והוריד 13 כדורים חוזרים ,  או.ג'יי מאיו ורודי גיי הוסיפו 16 כל אחד .  שישה פיסטונס קלעו בדאבל-פיגרס ,  כשאת החבורה הוליך רודני סטאקי עם 17 ו-11 אסיסטים .  ריפ המילטון קלע 16 ומסר 10 אסיסטים ,  בן וואלאס קלע 14 והוריד 9 .  
ניו ג'רזי  ( 40:4 )  - לוס אנג'לס קליפרס  ( 25:20 )  87:103
ניצחון מפתיע לנטס על הקליפרס ,  משום שהעונה כל ניצחון של הנטס הוא מפתיע .  עתה יש לניו ג'רזי ארבעה ניצחונות ,  שגרמו לאוהדים לקום על הרגליים בסיום ולמחוא כפיים לשחקנים .  עד כדי כך היה מרגש .  רצף של 29 הפסדים מול קבוצות מהמערב נקטע .  קריס האמפריס קלע שיא קריירה של 25 נקודות להן הוסיף 8 ריבאונדים ,  הסנטר ברוק לופז הוסיף 19 ואמר בסיום לעיתונאים : " האם אנחנו היינו צריכים את הניצחון ?  אתם רציניים ?  היינו לפני המשחק 40:3 ,  ככה שלא צריך לשאול שאלה כזאת ".  כריס קיימן הוליך את הקליפרס עם 24 נקודות ו-11 ריבאונדים ,  קרייג סמית קלע 18 מהספסל .
 אוקלהומה סיטי  ( 21:24 )  - שיקגו  ( 22:22 )  96:86
לא סתם ג'ואקים נואה אמר שדרקרוז הוא הסיבה לכך שהבולס עם 50 אחוזי הצלחה .  הגארד קלע 26  ( 13 מ-23 מהשדה )  ומסר 7 אסיסטים ,  שיקגו מנעה מאוקלהומה סיטי סל שדה במשך שמונה דקות ברבע הרביעי והנה לכם ניצחון חוץ רביעי רצוף לויני דל נגרו .  לואל דנג קלע 17 לשיקגו ,  נואה הוסיף 13 ו-11 ריבאונדים .  קווין דוראנט עם 28 נקודות ו-11 ריבאונדים לא הפסיק לת'אנדר ,  ג'ף גרין הוסיף 24 ו-9 כדורים חוזרים .  
מילווקי  ( 25:19 )  - פילדלפיה  ( 30:15 )  88:91
לבאקס נגמר האוויר בסוף והם כמעט איבדו יתרון 10 ,  אבל לסיקסרס נגמר הזמן ,  וזה מה שהכריע .  ברנדון ג'נינגס קלע 18 ,  כולל כולל ג'אמפ שהבטיח את הניצחון 22 שניות לסיום .  11 שניות לסיום פילי החטיאה שלשה שיכולה היתה לכפות הארכה ,  והפסידה משחק בו שלטה 35:51 בכדורים החוזרים .  צ'רלי בל קלע 18 לבאקס ,  ארסן איליאסובה קלע 15 .  אלטון ברנד הוליך את פילי עם 26 ו-10 ריבאונדים ,  אלן אייברסון היה חלש עם 6 נקודות ו-4 איבודים ,  ת'דאוס יאנג הוסיף 14 .
 גולדן סטייט  ( 31:13 )  - ניו אורלינס  ( 20:25 )  123:110
כריס פול להט עם 38 נקודות  ( 14 מ-19 מהשדה )  ,  9 אסיסטים ו-6 ריבאונדים ,  והעניק להורנטס ניצחון רביעי בחמשת משחקיהם האחרונים .  מרכוס תורנטון הוסיף 18 ,  דייויד ווסט 17 ו-12 ריבאונדים ואמקה אוקאפור קלע 12 והוריד 12 ריבאונדים . " זה היה מסע משחקי חוץ גדול ",  אמר פול בסיום , " עד עכשיו משחקי החוץ היו עקב אכילס שלנו ".  מונטה אליס החלים מפציעה בקרסול ואחרי העדרות משני משחקים שב לפרקט וקלע 19 להן הוסיף 9 אסיסטים .  סי.ג'יי ווטסון קלע 23 נקודות .
 
השתחררו ממעצר בית
אחרי שלושה הפסדי בית רצופים ,  סן אנטוניו חזרה לנצח עם 90:105 על אטלנטה .  הלייקרס ניצחו באינדיאנה 96:118

