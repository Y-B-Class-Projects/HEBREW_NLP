גאדג'ט היום :  הרמכוס
לא ,  זו לא כוס לנסיעות .  זה למעשה רמקול מעוצב לרכב מבית סוני שתומך גם באייפוד של אפל
ההצלחה של נגן האייפוד אילצה את חברת סוני לנקוט בגישת If you can't beat them  join them .  מהחברה שפחות או יותר המציאה את הנגנים הניידים ,  ואף מיתגה אותם בשם שהפך למילת תיאור של יותר מהמוצר הספציפי  ( "ווקמן ")  ,  הפכה סוני לחברה שמייצרת מוצרים משלימים למתחרה מבית אפל .
 לפחות אפשר להתנחם בזה שהיא עושה את זה בצורה מקורית ומרעננת .  תסתכלו על המוצר הזה .  ממבט ראשון זה נראה כמו כוס שנועדה לנסיעות .  לא ממש פסגת האלקטרוניקה .  אבל למעשה מדובר ברמקול לרכב .  הרמקול דמוי הכוס  ( באנגלית sound mug  .  בעברית  " רמכוס "?  )  מתחבר מצד אחד שלו ליציאת החשמל של הרכב .  מהצד השני הוא מתחבר לאייפוד ,  ומשמש לו כפיו .  הייחוד בו הוא שהטווח שלו משתרע על כל 360 המעלות שמסביב .  כן ,  הרמכוס הקטן הזה אמןר למלא את חלל הרכב בצלילים ולייתר רמקולים קדמיים ואחוריים ,  לרווחת של כל הנוסעים .
 ה"רמכוס "  יכול להישלט מגוף המוצר או משלט רחוק .  הוא לא רק מושיב את הנגן ומשמיע אותו ,  אלא גם טוען אותו תוך כדי .  למרות שהחיבור הבסיסי שלו הוא לאייפוד ,  בעזרת כבל אפשר לחבר אותו גם לנגנים אחרים  ( למשל ..  . " ווקמן "  של סוני )  .  הוא מגיע במספר צבעים ,  אבל כנראה שהוא חובב בעיקר את הצבע הירוק :  מחירו הוא 240 דולר .
 
גאדג'ט היום :  הרמכוס
לא ,  זו לא כוס לנסיעות .  זה למעשה רמקול מעוצב לרכב מבית סוני שתומך גם באייפוד של אפל

