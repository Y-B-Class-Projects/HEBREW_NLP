מתיאוס : " אלמוג כהן מזכיר לי את יינס ירמיס "
 קשר מכבי נתניה חתם ל-3 שנים בנירנברג אליה יעבור בקיץ ,  וזכה למחמאות ממתיאוס .  כהן : " עד עכשיו אני רועד מהתרגשות "
 קשר מכבי נתניה ,  אלמוג כהן ,  חתם הערב  ( שני )  על חוזה לשלוש השנים הבאות בנירנברג הגרמנית .  כהן בן ה-21 יסיים את חוזהו בקיץ ויהפוך לשחקן של הקבוצה הבווארית החל מה-1 ביולי 2010 .  נירנברג מדורגת כרגע במקום ה-17 בבונדסליגה הראשונה ונמצאת בעמדה ממנה יורדים ליגה .  כהן בוודאי יקווה שהקבוצה תישאר בליגה הבכירה .
 כהן ,  שנחת אתמול בנירנברג ,  נפגש הערב עם המנהל המקצועי של נירנברג מרטין באדר וחתם על חוזה לשלוש שנים בשכר של כ-300 אלף יורו לעונה .  הקשר הצטרף לבאדר לסיור במתקני המועדון ובחר את החולצה מספר 18 .
" זו הגשמת חלום .  עד עכשיו אני רועד מהתרגשות ",  אמר כהן הערב , " כשהייתי ילד בבאר שבע לא חלמתי ולא האמנתי שאגיע לדבר כזה ,  אבל ככל שהתקדמתי רציתי את זה יותר ועבדתי קשה ואני שמח שהצלחתי לעשות את זה .  אני רוצה להודות לראובן עטר וצדוק מלכה שהעלו אותי מהנוער וקידמו אותי וללותר מתיאוס שתרם לי הרבה ועזר לי בגרמניה ". 
כהן הוסיף וסיפר : " ראיתי את המתקנים של הקבוצה וזה פשוט מדהים .  בארץ אין דברים שאפילו מתקרבים לזה .  אני לא יכול לחכות להתחיל לשחק שם ".  מחר יתפנה הקשר לפגישה עם ראשי הקהילה היהודית בעיר ולאחר מכן הוא צפוי להמריא בחזרה לישראל וכבר ביום רביעי להתאמן עם מכבי נתניה לקראת המשחק מול מכבי חיפה בשבת ,  בו הוא אמור לפתוח .
 כהן נולד וגדל בבאר שבע ואף שיחק מעט במחלקת הנוער של מכבי באר שבע לפני שעבר למחלקת הנוער של בית"ר טוברוק ומשם למכבי נתניה .  בשנתיים האחרונות הפך לאחד מהשחקנים הבולטים והחשובים בקבוצה ,  תחת ראובן עטר ולותר מתיאוס .  האחרון אף התראיין ל"קיקר "  וסיפר על הקשר הצעיר : " הוא מזכיר לי את יינס ירמיס .  הוא שחקן מאוד כשרוני ואמביציוזי שרוצה ללמוד כל יום ". 
כהן צפוי להחליף בסגל את ג'וואר מנארי הטוניסאי  ( 33 )  ,  שחוזהו לא יוארך ושיעזוב בקיץ והמנהל המקצועי באדר ,  סיפר לכלי התקשורת שנירנברג הקדימה את דיסלדורף ,  מינכן 1860 ,  המבורג ופרנקפורט שגם הביעו עניין בכהן : " צריך לפעול במהרה כדי להחתים שחקנים כאלו ". 
כהן אגב ,  הוא השחקן השלישי בעידן דניאל יאמר בנתניה שעוזב את הקבוצה לאירופה מבלי שהקבוצה מקבלת עבורו דמי העברה גבוהים .  קדמו לו תמיר כהן ,  שנמכר ב-75 אלף דולרים לבולטון ,  ואבי סטרול שנמכר ב-150 אלף דולרים ללוקרן ,  עקב סעיפי שחרור נמוכים בחוזיהם .  כהן מסיים את חוזהו בסוף העונה וחתם בנירנברג על פי חוקי בוסמן .  נתניה אמורה לקבל עליו דמי השבחה ,  אך הסכום לא יהיה גבוה מפני שהוא טרם שיחק בנבחרת הבוגרת והגיע למועדון רק בגיל 17 .
 
מתיאוס : " אלמוג כהן מזכיר לי את יינס ירמיס "
 קשר מכבי נתניה חתם ל-3 שנים בנירנברג אליה יעבור בקיץ ,  וזכה למחמאות ממתיאוס .  כהן : " עד עכשיו אני רועד מהתרגשות "
 
