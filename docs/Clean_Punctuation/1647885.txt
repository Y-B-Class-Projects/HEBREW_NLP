נוקבו צמיגי מכוניתה של השופטת אנה שניידר
שוב ,  אלימות נגד שופטים .  צמיגי מכוניתה של שופטת השלום אנה שניידר נוקבו וכיתוב מאיים הושאר על פגוש המכונית .  בתחילת החודש הוצת רכב של שופט מחוזי
ארבעה צמיגי רכבה של שופטת בית המשפט השלום אנה שניידר נוקבו הלילה  ( ראשון )  בירושלים .  בנוסף נכתב על פגוש הרכב הכיתוב : " את וביניש=רצח ".  טרם נעצרו חשודים במעשה .  משטרת מחוז ירושלים פתחה בחקירה .
 אירוע זה מצטרף למספר מקרים קודמים של אלימות נגד שופטים במהלך החודשים האחרונים .  בתחילת החודש הציתו אלמונים את מכוניתו של שופט בית המשפט המחוזי בחיפה ,  משה גלעד .  המקרה אירע שעה שהרכב חנה סמוך לבית השופט בעכו ,  במרחק של כ-200 מטרים מתחנת המשטרה בעיר .
 כשבוע לפני כן הגיע פיני כהן תושב ירושלים בן 52 לדיון בבית המשפט העליון ,  חלץ את נעליו והשליך אותן לעברה של נשיאת בית המשפט העליון דורית ביניש .  ביניש נפגעה בראשה ולאחר מכן השתלטו אנשי משמר בית המשפט על כהן כשהם מזעיקים באופן מיידי את כוחות הביטחון .  כהן נכח בדיון ,  על אף שאין לו כל נגיעה לנושא הנדון ולשוטרים סיפר כי השופטת  " מיררה את חייו במשך זמן ממושך ולכן החליט לנקום בה ".  כשהשליך התוקף את נעליו צעק לעבר ביניש , " מושחתת של פיליפ מרכוס ",  כהן חשוד גם כי איים על השופט מרכוס ,  המכהן בבית המשפט לענייני משפחה בירושלים ודן בעבר בתיק בעניינו .
 עדכון ראשון :  02:45

נוקבו צמיגי מכוניתה של השופטת אנה שניידר
שוב ,  אלימות נגד שופטים .  צמיגי מכוניתה של שופטת השלום אנה שניידר נוקבו וכיתוב מאיים הושאר על פגוש המכונית .  בתחילת החודש הוצת רכב של שופט מחוזי

