צרפת :  ליון מסתפקת בליגה
אחרי ההדחות מהגביעים ,  ביצעה ליון מהפך וגברה 1:2 על פריס סן ז'רמן בדרך למקום הרביעי .  0:1 לאוקזר על סנט אטיין
המחזור ה-22 בצרפת ננעל הערב  ( ראשון )  לאחר שבשבת צומק הפער מהמוליכה בורדו לשש נקודות ,  בעקבות התיקו של האלופה מול בולון וניצחונה של מונפלייה 0:2 על מארסיי .  ליון ,  שרצתה לחזור למקום הרביעי ,  עשתה זאת כשביצעה מהפך ב-1:2 הביתי על פריס סן ז'רמן .  אוקזר הצטרפה לצמרת עם 0:1 על סושו ,  בעוד המשחק בין ואלנסיין לסושו הסתיים ב-1:1 .
 ליון - פריס סן ז'רמן 1:2
אחרי שהודחה מהגביע ומגביע הליגה והבינה כי גם העונה היא ככל הנראה לא תזכה בתואר ,  אלא אם כן תדהים את כולם בליגת האלופות ,  קיוותה ליון לפחות לחזור למקום הרביעי ולאיים שוב על הכרטיס לליגת האלופות .  גם פריס סן ז'רמן חווה עונה מאכזבת ,  כשלמשחק הזה היא הגיע מהמקום ה-14 .
 ליון ,  ללא הוגו לוריס הפצוע ועם רמי ורקוטר בשער ,  פתחה טוב יותר ,  אבל ספגה כבר בהזדמנות הראשונה של פ.ס.ז' .  10 דקות עברו ואז סטפן ססניון בישל למבלוט ארדינג הטורקי שער שהימם את הסטאד דה ז'רלאן וגרם לאוהדים לחזור לקריאות נגד המאמן קלוד פואל .  בדקה ה-60 קיבלה ליון זריקת עידוד ,  כשממאדו סאקו הכשיל את בפטימבי גומיס כשהיה אחרון בדרך לשער והורחק .  גומיס בעט פעם אחת לקורה בדקה ה-73 ,  ולאחר ארבע דקות השתלט על ריבאונד אחרי קרן וכבש את השער המיוחל .  בדקה ה-81 נגח כריס מעל אפולה אדל והכריע את המשחק .
 אוקזר - סנט אטיין 0:1
האורחים שלטו ברוב רובו של המשחק ,  אבל נותרו רק ארבע נקודות מעל הקו האדום כשספגו בדקה ה-77 מנגיחה של הבלם המקומי ,  ז'אן פסקל מיניו .  גונזאלו ברחסיו השווה בדקה ה-85 ,  אבל השער נפסל בטענה לא מוצדקת לנבדל והשופט גם לא שרק לפנדל לזכות סנט אטיין בדקת הסיום .  אוקזר במקום החמישי ,  חזק במאבקים על כרטיס לאירופה .
 ואלנסיין - סושו 1:1
ניקולא פנטו ,  שחזר לשער ואלנסיין אחרי פציעה ארוכה ,  מנע מהקבוצה הפסד ביתי במשחק מרכז טבלה מול סושו .  בדקה ה-21 יוהאן אודל העלה את ואלנסיין ליתרון ,  אבל הבלם האורח דמיאן פרקיס השווה בדקה ה-54 במהלך שהחל בכדור קרן .
 
צרפת :  ליון מסתפקת בליגה
אחרי ההדחות מהגביעים ,  ביצעה ליון מהפך וגברה 1:2 על פריס סן ז'רמן בדרך למקום הרביעי .  0:1 לאוקזר על סנט אטיין

