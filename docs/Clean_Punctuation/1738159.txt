מי מכיר את פטריצה פפה ? 
בית אופנה איטלקי קטן משתעשע בקמפיין החורף שלו ותוקע ברווז אמבטיה צהוב ,  טייפ קסטות וראש של כלב ,  במקום בו היה אמור להיות ראש דוגמנית
בין כל מותגי העל שלוקחים את קמפייני החורף שלהם מאוד ברצינות ,  מצאנו נקודת אור משעשעת ,  בבית האופנה הקטן והכמעט לא חשוב פטריציה פפה Patrizia Pepe .  בפפה העיזו לעשות בקמפיין שימוש במנת הומור הגונה ,  כזו שלרוב נעדרת מהרצינות המהדהדת של בתי האופנה הגדולים ,  מהחשש שמא מישהו לא יבין דבר מה ,  ואז במחי כף יד ,  תתמוסס אפשרותו להפוך ללקוח ,  בהווה ובעתיד .  
בית האופנה האיטלקי שנוסד בשנת 1993 בפירנצה ,  בחר למקד העונה את הקמפיין בזהותה של המעצבת שלו ,  פטריציה במבי .  בכל אחד מהפריימים מוסתרים פניה של הדוגמנית בעזרתם של אקססוריז שונים ,  כמו למשל ברווזון אמבטיה צהוב ,  מצלמה ,  מסכה ,  בלון ואפילו כלוב ציפורים עמוס נוצות ,  וזוהי רק רשימה חלקית .  
את הפריימים השונים מלווה השאלה  " מי היא פטריציה ?  "  ויש בכך סוג של הודאה במעמדו הלא מרכזי של בית האופנה ,  אך כאן לא נמצא מרכז העניין .  הקמפיין תופס את העין בזכות האנונימיות שנוכחת בו .  הדוגמנית שמשתתפת בו אינה ידועה וגם הצלם אינו בעל שם .  האנונימיות הותירה את המסתורין האמיתי בחוץ ,  כשהיא דואגת בעיקר להעלאת חיוך על פני המתבוננים .
 כיסוי פניה של הדוגמנית הוא כלי ידוע ושימושי ,  למיקוד תשומת הלב בבגדים .  כך קרה בקמפיינים של הקיץ האחרון ,  כשבתי אופנה רבים בחרו לחתוך או לטשטש את פני הדוגמניות ,  המאוד מוכרות שהם בחרו לצלם .  כך קרה בלנווין וגם בסלין .  העונה אף אחד לא יעיז לעשות זאת ,  לא כשכל הטרנדים של החורף מרוכזים בנשיות המזוקקת שקולקציות נאחזות בה .
 
מי מכיר את פטריצה פפה ? 
בית אופנה איטלקי קטן משתעשע בקמפיין החורף שלו ותוקע ברווז אמבטיה צהוב ,  טייפ קסטות וראש של כלב ,  במקום בו היה אמור להיות ראש דוגמנית

