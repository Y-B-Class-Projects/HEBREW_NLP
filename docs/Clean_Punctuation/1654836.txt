שאלה לי
עופרי זוטא לא מחכה לפסח ,  וכבר מתחילה לחוד לעצמה חידות .  ויש גם מתכונים לתוספות לשולחן החג
דקה אחרי שסיימנו לבלוס את אוזן ההמן האחרונה ,  אנחנו מתמודדים עם הידיעה שפסח קרוב מנשוא .  לא ,  אין ממש סיבה לחכות לארבע הקושיות של הסדר .  הקושיות המסורתיות האמיתיות מתחילות הרבה לפני שאנחנו ישובים ,  רחוצים ומבושמים ,  לסעודת החג .
 זה מתחיל ככה : " אז מה ,  פסח קרוב ..  איפה נעשה את החג השנה ?  "  כל צד טוען את טיעוניו ,  נזכר איפה הוא היה לפני שנה ,  וכל ההיסטוריה הפסחית רצה לנו מול העיניים .  אנחנו מתחילים להתווכח איפה באמת עשינו את החג בשנת 98'  ( או שמא דיברנו על 2004 בכלל ?  )  ,  ותוהים אם אחותי היתה אז בחו"ל ואם אכלנו גפילטע או לא .
 ואז ,  באה הקושיה השניה  רגע ,  אז כמה פיות יש להאכיל השנה ?  ואנחנו מתחילים לחשב כמה תינוקות נולדו במשפחה השנה  ( אחד ,  ממש ערב החג האחרון )  ובאותה נשימה גם מתחילים לספור כסאות .
 הקושיה השלישית מתמקדת בקולינריה החגיגית ,  שהיא חשובה לא פחות  מה נכין השנה ?  ומי יכין את הקניידלעך האגדיים של בלומה מהקיבוץ ,  וכמה ילדים יש ,  כי הרי גם בהם רצוי להתחשב ,  ומי צמחוני ומי ומי ומי ..  .  ומרוב דיבורים אני כבר ממש לא רוצה להגיע לערב החג ולראות שוב את החרוסת המאולתרת של אבא שלי ,  וזה עוד לפני שהזכרנו את אימת המצות .
 אתם בטח תוהים מהי הקושיה הרביעית .  האמת ,  שזו נותרה שאלה פתוחה ובלתי פתורה .  כי אני מנסה שוב ושוב לשאול אותה ,  ולא מעיזה .  חייבים לעשות את החג ?  באמת ,  באמת ? 
ומכיוון שרוב הקושיות הן רטוריות וחוזרות חלילה כל שנה ,  בדיוק כמו האוכל המסורתי של החג ,  כל שנותר לי הוא לגוון בתוספות .  שיהיו קלילות  ( להכנה ולעיכול )  ,  מזינות ,  צבעוניות ומשמחות ,  וכמובן  טעימות .
 סלט חי ,  שעושה כיף לחובבי הסלטים הפריכים .  תנו לו 10 דקות  " לעמוד "  עם הרוטב ,  ותיהנו מכל ביס .
 חומרים:1 כוס פרחי כרובית1 קולרבי קלוף וחתוך לקוביות2 גזרים קלופים וחתוכים למקלות1 כף שמן זית 2 כפות לימון מלח ופלפל גרוס טרי
אופן ההכנה:מערבבים את כל מרכיבי הסלט ,  טועמים ומתקנים תיבול .
 את התוספת הנפלאה הזו  ( שיכולה בקלות להפוך לסלט קר )  אכלתי בארוחת ערב זריזה אצל אחותי .  היתה זו תוספת מפתיעה וטעימה והעיקר ,  בקלי קלות ! 
חומרים:3-4 גזרים קלופים וחתוכים לפרוסות דקותשקית לבבות ארטישוק ,  מופשרים קלות וחתוכים לרבעיםכף שמן זיתמיץ מלימון גדול¼ כוס מים½ כפית מלח
אופן ההכנה:1 .  מחממים היטב סיר רחב .  מוסיפים את שמן הזית ,  הגזרים ולבבות הארטישוק .  מטגנים-מערבבים כדקה  ( למי שאוהב צבע זהוב ,  תנו להם עוד כדקה עד שייצרבו קלות )  .  
2 .  מוסיפים את הלימון ,  המלח והמים .  מערבבים ומביאים לרתיחה .  מכסים את הסיר ,  מנמיכים ללהבה נמוכה ומבשלים כ-10 דקות .  אני אוהבת כשהגזרים שומרים על פריכותם ולא הופכים להיות סמרטוטיים ,  אם אתם אוהבים אותם רכים יותר ,  המשיכו לבשל עוד כמה דקות .
 3 .  אופציית המשך  ( שנוצרה במקרה ,  אבל התוצאה נהדרת )  :  פותחים את המכסה ונותנים לירקות להתבשל עוד כ-10 דקות עד שרוב הנוזלים מתאדים .  מתקבלים ירקות פריכים ,  שחומים מעט וטעימים להפליא .
 מי שכמוני ,  חובב תוספות של ירקות בארוחה שלו ,  יוכל ליהנות מהתוספת הזו ביום חול ,  וגם ביום חגיגי .  במקרה החגיגי ,  הוסיפו פרוסות שקדים קלויות לשדרוג מיידי .
 חומרים:½1 כפות שמן זית½ שקית שעועית ירוקה שלמה  ( כן ,  הקפואה עושה את העבודה ) 2 שיני שום ,  קלופות ופרוסות דק½ חבילת נבטים סיניים  ( נבטים עבים ) ½ כפית מלחשקדים פרוסים קלויים קלות - אופציונלי
אופן ההכנה:1 .  מחממים היטב מחבת רחבה .  מוסיפים את שמן הזית ואת שיני השום הפרוסות .  כעבור חצי דקה  ( שימו לה שהשום לא נשרף )  ,  מוסיפים את השעועית הקפואה  ( ישר מהשקית )  ומקפיצים כך שתתכסה בשמן .
 2 .  מוסיפים את הנבטים והמלח כעבור 2-3 דקות .  מקפיצים-מערבבים ,  משאירים על אש בינונית עוד כ-3 דקות  ( נזהרים שהנבטים לא יהפכו סמרטוטיים )  ,  מעבירים לכלי הגשה ומפזרים מעל שקדים ,  אם רוצים .
 
שאלה לי
עופרי זוטא לא מחכה לפסח ,  וכבר מתחילה לחוד לעצמה חידות .  ויש גם מתכונים לתוספות לשולחן החג

