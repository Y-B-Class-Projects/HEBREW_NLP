פורטוגל מתכננת הפרטת חברות ממשלתיות כדי לצמצם הגירעון בתקציב
מתכננת לגייס יותר מ-8 מיליארד דולר מההפרטה ;  קיצוצים בשירותי הרווחה ובמגזר הציבורי
ממשלת פורטוגל הודיעה היום על שורה של צעדים שנועדו לצמצם את הגירעון בתקציבה כדי להימנע ממשבר חוב דומה שזו שאליו נקלע יוון ,  ובכלל זה קיצוצים בשירותי רווחה ,  בגיוס עובדים למגזר הציבורי ובשכר במגזר הציבורי ,  כמו גם הפרטה של נכסים ממשלתיים בהיקף של יותר משמונה מיליארד דולר ,  והכבדה של נטל המס על עשירים.הודעת פורטוגל באה יומיים לפני הנפקת אג"ח ממשלתיות בהיקף של 750 מיליון יורו  ( מיליארד דולר )  שמתכנת הממשלה .  פורטוגל מתכננת לגייס שישה מיליארד יורו  ( 8.2 מיליארד דולר )  מהפרטת נכסים בארבע השנים הקרובות - סכום שווה ערך ל-3.6% מהתוצר המקומי הגולמי  ( gdp )  של פורטוגל - מסר משרד האוצר של פורטוגל .  בין החברות שהממשלה עשויה למכור בהן החזקות :  חברות החשמל ,  הנפט ,  התעופה הלאומיות כמו גם שירות הדואר הממשלתי.הממשלה מתכננת גם לקבוע שיעור מס הכנסה קבוע חדש של 45% לבעלי הכנסות של יותר מ-150 אלף יורו  ( 205 אלף דולר בשנה )  ולצמצם את היקף הזכאות להקלות מס .  עם זאת ,  מעבר לכך לא צפויות העלאות מסים נוספות .  במסגרת התוכנית יצומצמו ההוצאות הצבאיות של פורטוגל ב-40% בארבע השנים הקרובות ,  ובוטלו תוכניות להקמת קו רכבת מהירה חדש בין פורטוגל לספרד.הגירעון בתקציב של ממשלת פורטוגל הסתכם בשיא של 9.3% מהתמ"ג בשנה שעברה ,  והתוכנית שהציגה היום פורטוגל נועדה להוריד אותו אל מתחת לרף של 3% שקבע האיחוד האירופי בתוך ארבע שנים .  החוב הלאומי של פורטוגל צפוי לגדול ליותר מ-85% מהתמ"ג השנה ,  לעומת כ-77% בשנת 2009 ,  ולהגיע לשיא של 90% מהתוצר בשנת 2012 בטרם ישוב לרדת ,  לפי תחזית משרד האוצר.כלכלת פורטוגל רשמה בשנה שעברה צמיחה שלילית של 2.7% לפי ההערכות ,  וצפויה לשוב לצמיחה חיובית של 0.7% השנה .
 
פורטוגל מתכננת הפרטת חברות ממשלתיות כדי לצמצם הגירעון בתקציב
מתכננת לגייס יותר מ-8 מיליארד דולר מההפרטה ;  קיצוצים בשירותי הרווחה ובמגזר הציבורי

