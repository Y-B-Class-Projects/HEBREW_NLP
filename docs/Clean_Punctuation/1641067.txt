שר החוץ האירני : " מנהיגי ישראל משוגעים "
 שר החוץ האירני מנושהר מותקי התראיין לרשת  " אל ג'זירה "  והצטרף למאבק המילולי בין ישראל לעולם הערבי . " על מדינות המזה"ת להיערך לאפשרות שישראל תפעל בשיגעון ותתקוף אותן "
" אירן עומדת מול עם מטורף שמנהיגיו משוגעים ולכן על מדינות המזרח התיכון להיערך לקראת אפשרות שישראל תפעל בשיגעון נגדם ותתקוף אותן "   כך אמר היום  ( שני )  שר החוץ האירני מנושהר מותקי בראיון שהעניק לרשת הטלוויזיה  " אל-ג'זירה ".  בראיון הבהיר מותקי כי ארצו תעמוד לצד  " אחיה הערבים "  אם אלו יותקפו על ידי ישראל .
 מותקי הסכים עם דבריו של נשיא סוריה בשאר אסד לפיהם  " המשטר הציוני מסוגל לפתוח במתקפה על מדינה ערבית כלשהי ",  אולם יחד עם זאת העריך כי  " לאור המשבר הפוליטי "  השורר כעת בישראל ,  היא לא תפתח במלחמה חדשה .  הוא אמר עוד כי ארצו  " תמיד ערוכה "  להגן על עצמה מפני תקיפה ישראלית אפשרית ,  אך העריך כי לאור התבוסות שנחלה ,  כלשונו ,  ישראל במלחמת לבנון השנייה ובמהלך מבצע 'עופרת יצוקה' ,  היא לא תתקיף את אירן .
 מותקי התייחס למתיחות השוררת בין ארצו לבין מדינות ערב באמרו כי מספר גורמים מנסים להציג את היחסים בין אירן לבין מדינות ערב כיחסים סבוכים מאד . " היחסים בין אירן לקטאר הם קרובים מאד ",  אמר . " כמו גם יחסינו עם בחריין ,  כווית ,  עומאן ואיחוד האמירויות .  אנחנו בקשר מתמיד עם כל מדינות ערב  (  ..  .)  ואנחנו רוצים להמשיך ולהדק את היחסים עימן ". 
בתוך כך הפצירה היום ממשלת ערב הסעודית בקהילה הבינלאומית לנקוט בעמדה תקיפה בכל הנוגע לאיומים ,  כהגדרתה שנעשו על ידי ישראל כלפי לבנון ,  סוריה והפלסטינים . " הקבינט פונה לקהילה הבינלאומית בצורך לנקוט בעמדה מחמירה בנוגע לאיומים של ישראל ,  ולהגביר המאמצים לסיום הפעולות הלא אנושיות הישראליות נגד העם הפלסטיני ",  כך נמסר מהקבינט הסעודי בתום הישיבה השבועית בראשות המלך עבדאללה .
 אתמול הסביר הנסיך הסעודי את הסיבה ללחיצת היד שלו עם סגן שר החוץ דני אילון בוועידה הביטחונית במינכן .  הנסיך אל-פייסל אמר כי הסכים ללחוץ את ידו של אילון לאחר שהאחרון ניגש אליו והתנצל על כך שפגע בערב הסעודית .  בראיון לרשת הטלוויזיה  " אל-ערביה "  הסביר אל-פייסל כי לאחר שאילון האשים את ערב הסעודית כי לא העבירה  " ולו אגורה אחת "  לרשות הפלסטינית ,  אל-פייסל הזכיר לו כי ארצו העבירה 500 מיליון דולר לפלסטינים . " סגן השר הישראלי ביקש ללחוץ את ידי ושאגיד לו שאין בליבי עליו ",  סיפר . " כשנפגשנו פנים מול פנים ,  הוא אמר שהוא מתנצל על דבריו והשבתי לו שאני מקבל את ההתנצלות ". 
בלשכת סגן השר אילון מיהרו להכחיש שסגן השר התנצל .  מהלשכה נמסר בתגובה כי  " כל מי שהשתתף בכנס נכח לדעת שלא היתה שום התנצלות של סגן השר בפני הנסיך הסעודי .  למי שלא ראה את הכנס ,  אנו ממליצים לצפות בצילומי הוידאו ולבדוק את נכונותם של הדברים ". 

שר החוץ האירני : " מנהיגי ישראל משוגעים "
 שר החוץ האירני מנושהר מותקי התראיין לרשת  " אל ג'זירה "  והצטרף למאבק המילולי בין ישראל לעולם הערבי . " על מדינות המזה"ת להיערך לאפשרות שישראל תפעל בשיגעון ותתקוף אותן "
 
