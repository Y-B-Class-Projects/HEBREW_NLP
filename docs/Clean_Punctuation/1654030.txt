החלטת הריבית שלחה את וול סטריט לעליות
המסחר בניו יורק נחתם גם היום בעליות שערים על רקע ההחלטה של הבנק הפדרלי להותיר את הריבית במשק האמריקאי ברמת שפל היסטורי ,  בהתאם לתחזיות הכלכלנים
שוק ההון האמריקאי נותן רוח גבית להחלטת הנגיד ברננקי :  המסחר בוול סטריט ננעל הלילה  ( שלישי )  במגמה חיובית כאשר מדד הנאסד"ק רושם עלייה של 0.67% לרמה של 2,378 נקודות ואילו מדד הדאו ג'ונס עלה ב-0.42% לרמה של 10,687 נקודות .
 עליות השערים במדדים המובילים נרשמו כבר עם פתיחת המסחר בניו יורק ,  אך התחזקו עם פרסום החלטת הבנק הפדרלי להותיר הריבית על כנה ברמת שפל היסטורי שבין 0.25%-0.5% ,  בהתאם לתחזיות הכלכלנים .  לצד ההחלטה ,  שחרר הנגיד ברננקי הצהרה אופטימית יותר בנוגע למצבה של הכלכלה האמריקאית ,  אך חזר ודבק בהחלטה  " להותיר את הריבה ברמה נמוכה באוןפ חריג לפרק זמן ממושך ". 
על המסחר השפיעו גם נתונים מענף הדיור שהצביעו על ירידה בקצב התחלות הבניה בארה"ב בחודש פברואר - אך מאחר ושיעור הירידה היה חד פחות משנצפה בתחילה ,  הוסיף גם נתון זה לאווירה החיובית בשווקים .
 מניית טבע הישראלית דווקא נחלשה היום בשיעור משמעותי של כאחוז על רקע תחזיות וניתוחים שפרסמו בנקי השקעות מובילים ובראשם גולדמן סאקס הטוענים כי אין מקום לעלייה נוספת בשווי המנייה שהתחזקה בשבוע האחרון על רקע חילופי יו"ר החברה .
 יש לציין כי המסחר ננעל הלילה בשעה 22:00 ,  שעון ישראל ,  בשל מועדי החלפת שעון הקיץ בארה"ב .
 
החלטת הריבית שלחה את וול סטריט לעליות
המסחר בניו יורק נחתם גם היום בעליות שערים על רקע ההחלטה של הבנק הפדרלי להותיר את הריבית במשק האמריקאי ברמת שפל היסטורי ,  בהתאם לתחזיות הכלכלנים

