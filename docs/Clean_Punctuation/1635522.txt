מייסדי גוגל מתחילים לדאוג לעתידם
שני הסטודנטים שייסדו את גוגל והפכו אותה לחברה הגדולה והרווחית באינטרנט ,  הודיעו כי יעמידו למכירה 10 מיליון מניות שברשותם השוות כ-5.5 מיליארד דולר
סרגי ברין ולארי פייג' ,  שני הסטודנטים שייסדו את גוגל והפכו אותה לחברה הגדולה והרווחית באינטרנט ,  מתחילים לחשוב על העתיד .  השניים הודיעו אתמול כי יעמידו למכירה 10 מיליון מניות שברשותם - כלומר כ- 5.5 מיליארד דולר .  המכירה תתבצע על פני 5 שנים ,  היא תיטול מהשניים את השליטה המוחלטת בחברה ,  כשתוריד את חלקם במניות השליטה ל-48% .  
מייסדי גוגל מחזיקים היום יחדיו כ-58 מיליון מניות של גוגל - שנסחרה אמש ברמה של כ-548 דולר למניה - שהם כ-18% מהון המניות של החברה וכ-59% מזכויות ההצבעה בחברה .  תוכניתם ,  על פי הודעת החברה היא  " לממש חלק מאחזקתם לאורך זמן כחלק מאסטרטגיה ארוכת טווח של לפיזור השקעות אישיות והנזלתן ".  גם לאחר המכירה ,  ימשיכו פייג' וברין להחזיק חבילת מניות גדולה אשר תאפשר להם להשפיע על מהלכיה .  
פייג' מכהן כעת כנשיא גוגל וברין כנשיא הטכנולוגיה .  לפי מחיר סגירת מניית גוגל ביום שישי ,  של 550.01 דולר למניה ,  תניב מכירת המניות לכל אחד מהם 2.75 מיליארד דולר .  ב-2004 ביצעו השניים תוכנית דומה שאיפשרה להם למכור 7.2 מיליון מניות כל אחד .  השניים נמצאים במקום ה-11 ברשימת עשירי אמריקה של מגזין  " פורבס ".  

מייסדי גוגל מתחילים לדאוג לעתידם
שני הסטודנטים שייסדו את גוגל והפכו אותה לחברה הגדולה והרווחית באינטרנט ,  הודיעו כי יעמידו למכירה 10 מיליון מניות שברשותם השוות כ-5.5 מיליארד דולר

