בניון נגד ברקוביץ' ,  רביבו ורוזנטל
האם הותיר חותם גדול יותר בספרד מרביבו ?  האם הצליח יותר בווסטהאם מברקוביץ' ?  האם יזכרו אותו בליברפול יותר מרוזנטל ?  המומחים משווים
כשמנסים להשוות את הקריירות של יוסי בניון לשאר כדורגלניה הגדולים של ישראל ,  מגלים הרבה קווים מקבילים בינו לבין  " מתחריו ".  הרבה מן המשותף ,  למשל ,  יש בקריירות של רביבו ובניון בספרד .  גם עבור רביבו וגם עבור בניון ,  הקבוצות בספרד היו התחנות הראשונות מחוץ לישראל ,  ושניהם הגיעו ממכבי חיפה בגיל צעיר  ( בניון 22 ,  רביבו 24 )  .  אלא שההבדל ביניהם הוא שבניון ראה בקבוצת התחתית ראסינג סנטאנדר תחנת מעבר ,  בעוד רביבו לקח חלק נכבד ב"תור הזהב "  של סלטה ויגו ,  שכלל שחקנים נהדרים כמו קלוד מקללה ,  אלכסנדר מוסטובוי ,  ואלרי קארפין ומיצ'ל סלגאדו ,  והוביל את הקבוצה לחברות בחלק העליון של הטבלה .  כל זה גרם לו לרצות ולהישאר במועדון המתפתח ,  אלא שפציעות חוזרות ונשנות והגעתו של גוסטבו לופז הארגנטינאי לעמדה שלו ,  גרמו לרביבו לבחור בגיל 28 בכסף הגדול של פנרבחצ'ה הטורקית ולא להתקדם מבחינה מקצועית .  במידה מסוימת גם בניון עשה כך ,  כשעבר לווסטהאם האנגלית .  
פיל בול ,  פרשן האתר  " סוקרנט "  ומי שחי ומסקר את הליגה הספרדית מקרוב ,  מסכים לתיאוריה הזו . " בניון היה מאוד פופולרי בקרב אוהדי סנטאנדר ,  במיוחד בזכות השלושער שלו מול דפורטיבו לה קורוניה ,  שעזר לקבוצה להישאר בליגה ",  סבור בול , " זה הפך אותו לסוג של אגדה מקומית ,  מפני שאין הרבה אהבה בין שני המועדונים ,  בשל התחושה שדפור לוקחת כל שחקן שמככב בראסינג .  הכל השתנה בשלהי התקופה שלו במועדון .  בעונה האחרונה הייתה תחושה שהוא מרגיש שהוא טוב מדי בשביל להיות בקבוצה כמו סנטאנדר ושהכל קטן עליו .  זה התבטא בעיקר בשפת הגוף והתגובות שלו על המגרש ".  
בניון ,  שכבש 20 שערים ב-101 הופעות בסאנטנדר ,  השתלב מצוין בקבוצה והפך לאחד המנהיגים בחדר ההלבשה ,  כפי שמעיד שחקן בני יהודה עמרי אפק ,  שהצטרף לסנטאנדר ב-2003 - שנה אחרי בניון וכמה שבועות אחרי דודו אוואט . " בשנה שהוא היה בסנטאנדר לפני שהגענו ,  הוא הספיק לזכות בהרבה כבוד .  צריך היה לראות את זה כדי להבין .  זה בא לידי ביטוי בתגובות של הקהל ברחוב ,  בתדריכים הקבוצתיים לפני המשחק - כשהמאמן מבקש שיוסי יהיה כמה שיותר מעורב במשחק ויקבל כמה שיותר כדורים ".  
בניון נמכר לווסטהאם ב-2005 תמורת 2.5 מיליון ליש"ט ,  במה שמכנה בול כ"שילוב בין החמדנות של סוכניו לצרות הכלכליות של סנטאנדר .  הוא יכול היה להתקדם גם דרך סנטאנדר ".  אגב ,  בסקרים שנערכו לאחרונה לבחירת הרכב העשור של סנטאנדר על ידי אוהדי הקבוצה ,  זכה בניון להיכנס ל-11 אצל רוב המצביעים .
 לעומת בניון ,  רביבו ייזכר בסלטה ויגו כמי שנתן את שנותיו היפות ביותר באצטדיון הבליידוס . " הוא פשוט אגדה ",  אומר בול , " לפחות בקרב אוהדי ויגו ,  שמחשיבים אותו עדיין כאחד הגדולים בכל הזמנים ".  מה שהפך את רביבו לאגדה במועדון לא היו רק 23 השערים שכבש במהלך 124 הופעותיו במועדון ,  כולל אחד זכור במיוחד מול ליברפול באנפילד בשמינית גמר גביע אופ"א 1998 ,  אלא בעיקר בזכות שני אירועים אחרים .  הראשון היה  " סירובו "  לעבור לברצלונה ,  לפחות על פי השמועות ,  והשני היה דחיית משחק של הקבוצה בעונת 1995/6 כדי לאפשר לרביבו להימנע ממשחק ביום כיפור .  
בול נזכר בשני המקרים . " המעבר לברצלונה ?  אפשר להאמין לזה או לא ,  אבל אוהדי סלטה האמינו והעריכו אותו מאוד על זה ",  אומר בול , " שינוי המועד של המשחק בגלל יום כיפור דווח באופן מאוד נרחב בספרד באותם הימים .  אנשים מאוד מעריכים מחוות כאלה מצד קבוצות וההתאחדות בספרד .  באנגליה היו מעיפים אותו מהקבוצה על בקשה כזאת ". 
לכאורה ,  נראה שההשוואה בין התקופות של השניים לא כל כך הוגנת .  אומנם עבור שניהם ווסטהאם הייתה התחנה השנייה באירופה ושניהם שיחקו שם שנתיים ,  אבל ברקוביץ' היה שותף לקבוצה עמוסת כישרונות צעירים ,  שמאוחר יותר הפכו לכוכבי על באנגליה ,  כמו ריו פרדיננד ,  ג'ו קול ופרנק למפארד ,  וגם בכוכבים ותיקים כמו איאן רייט ,  פאולו די קאניו ,  סטיב לומאס וטרבור סינקלייר .  לעומת הקוסם ,  שכבש עשרה שערים ב-63 הופעות במדי הפטישים ,  בניון שיחק בקבוצה בינונית ומטה שנחלצה מירידת ליגה בעור שיניה וש ? בע מעט נחת רק בעונה הראשונה שלו במועדון ,  אז הגיע לגמר הגביע .  
אז מי מהם הותיר חותם משמעותי יותר על המועדון ?  לכתב ה"דיילי מירור "  ניל סילבר אין הרבה ספק . " ברקוביץ' הצליח יותר בווסטהאם ,  הוא היה ונשאר יותר פופולרי מבניון .  הוא שחקן סופר יצירתי וזה הפך אותו למאוד פופולרי במועדון שתמיד דגל בכדורגל יצירתי ",  אומר סילבר . " שחקן כמו די קאניו חייב לברקוביץ' את רוב השערים בווסטהאם והוא גם הודה בזה .  אפילו כשחזר עם בלקבורן ,  מנצ'סטר סיטי או פורטסמות ,  הוא תמיד התקבל בצורה חמה על ידי האוהדים באפטון פארק וזה לא פשוט בהתחשב בקהל של ווסטהאם ,  שיודע להיות פחות נחמד לשחקנים שעזבו את המועדון ".  
סילבר מדבר על קהל בעייתי בווסטהאם ,  אך יחד עם זאת ,  מספר שגם בניון זכה להערצה גדולה . " הוא הגיע במחיר מציאה למועדון ,  ממש סוג של גניבה  ( בגלל הבעיות הכלכליות בסנטאנדר ,  ר"פ )  .  האוהדים מאוד אהבו אותו ,  שזה דבר מאוד לא טריוויאלי אצל אוהדי ווסטהאם כשמדובר בשחקן ישראלי .  לא בגלל אנטישמיות או משהו כזה ,  פשוט במזרח לונדון מעדיפים שחקנים בריטיים לוחמים ועדיף שיהיו לבנים .  היה ברור לכולם שהוא לא יישאר הרבה זמן בווסטהאם ,  מפני שהוא שחקן איכותי שיכול להצליח ברמות הגבוהות ,  ואת זה הוא מוכיח גם היום .  נקודה נוספת שאהבו בבניון היא העובדה שכמעט ולא שמעו אותו מתלונן אף פעם ,  בניגוד לברקוביץ' שהרבה לפנות למנג'ר הארי רדנאפ ,  שטיפל בו בכפפות של משי ". 
נדמה שהסיפור של השניים עם ליברפול שונה בכל אספקט כמעט .  בעוד רוזנטל היה סוג של סיפור סינדרלה ,  שהגיע באמצע עונת 1989/90 מלוטון טאון אליה הושאל בכלל מסטנדרד ליאז' ,  בניון סלל את דרכו לאימפריה במרסיסייד לאורך חמש שנים טובות בליגה הראשונה בספרד ובאנגליה .  גם ההתאקלמות של השניים לא דומה .  רוזנטל פתח בצורה מדהימה עם שבעה שערים בשמונה הופעות ,  כולל שלושער במשחקו הראשון במדי ליברפול - בחוץ מול צ'רלטון ,  בדרך לאליפות האחרונה של המועדון .  בשלוש העונות הבאות הוא שיחק פחות ופחות ,  בעיקר בשל ריבוי החלוצים במועדון ,  עד שנמכר לטוטנהאם .  
בניגוד ל"רוקט רוני ",  לבניון דווקא לקח קצת זמן להתאקלם .  דומיניק קינג מה"ליברפול אקו "  מתאר את ההבדל העצום . " בניון הגיע כשחקן מוכח שעשה את הדרך הנכונה במועדונים קטנים יותר והיה בשל להגיע לקבוצה גדולה ",  מתאר קינג . " יחד עם זאת ,  לקח לו קצת זמן להשתלב ולהבין את רוח המועדון הענק הזה ,  לקח לו קצת זמן להבין את האתגר העצום שנקרא ליברפול .  לעומתו ,  רוזנטל הגיע כדמות הרבה פחות מוכרת וכשחקן מפתיע ,  והפך למאוד פופולרי ,  בעיקר בזכות השלושער שלו בצ'רלטון ושבעת השערים שעזרו לקבוצה לזכות באליפות ".   מי השאיר חותם גדול יותר בליברפול ?  את התשובה נותן באופן נחרץ בלם העבר והאיש שפתח את הדלתות לישראלים באנפילד ,  כששיחק שם בין 1979-1981 ,  אבי כהן . " ההשפעה של בניון על ליברפול היא הרבה יותר גדולה משל רוזנטל או משלי ",  קובע כהן , " הוא שחקן הרכב קבוע ,  שאם הוא כשיר מקבל את הדקות .  אנחנו שיחקנו פחות .  את בניון יזכרו הרבה אחרינו ".  גם קינג מסכים לקביעה של כהן : " בניגוד לבניון ,  רוזנטל אף פעם לא נחשב לחלוץ המוביל על ידי המנג'ר קני דלגליש .  היו בקבוצה ההיא שחקני התקפה כמו ברדסלי ,  ראש ,  בארנס ואולדריג' ,  כך שהוא מעולם לא נחשב לחלוץ הראשון בקבוצה ,  פשוט מפני שלא היה מספיק טוב ".  
קינג מוסיף וטוען ש"למרות העובדה שכבש שלוש פעמים שלושער ,  בניון מיצב עצמו ככוכב ושחקן הרכב בשער שלו בסנטיאגו ברנבאו .  אמנם הוא כבש הרבה שערים חשובים עבור המועדון ,  אבל השער מול ריאל יהיה סימן ההיכר שלו לעוד הרבה שנים ".  גם כהן מסכים לקביעה הזו  ( "זה הגיע ב'פיק' אדיר שהיה לו ביכולת ")  ,  אבל מסרב להיסחף בחשיבות אותו שער : " במועדון כמו ליברפול ,  לא מספיק להיות טוב במשחק זה או אחר או לכבוש שער כלשהו ,  קריטי ככל שיהיה .  צריך כל הזמן להוכיח את עצמך מחדש והכל עניין של יציבות .  רק בזכות זה בניון זוכה להערכה עצומה בליברפול .  בניון אמנם לא זכה בתארים עם ליברפול ,  כמוני או כמו רוזנטל ,  אבל זה קשור לקבוצה בה הוא נמצא ". 

בניון נגד ברקוביץ' ,  רביבו ורוזנטל
האם הותיר חותם גדול יותר בספרד מרביבו ?  האם הצליח יותר בווסטהאם מברקוביץ' ?  האם יזכרו אותו בליברפול יותר מרוזנטל ?  המומחים משווים

