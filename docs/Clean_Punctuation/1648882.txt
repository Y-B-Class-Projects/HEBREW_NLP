מדוע ערוץ 24 לא שידר את הופעתו של ליאור נרקיס ? 
אחרי פרומואים רבים לשידור המופע מהיכל התרבות בתל אביב ,  החליט הערוץ לבטלו כיוון שנרקיס לא הגיע לקדם המופע באחת מתוכניות הערוץ .  הערוץ בתגובה : " מדובר בשיקולי שיבוץ ועריכה "
 ערוץ 24 היה אמור לשדר אמש  ( שני )  את הופעתו של ליאור מהיכל התרבות בתל אביב ,  אולם ברגע האחרון השידור בוטל .  לוואלה !  תרבות נודע שהשינוי הפתאומי בלוח השידורים ,  שהגיע אחרי שבוע של פרומו לשידור ,  נעשה בגלל שלטענת הערוץ ,  נרקיס לא נאות לקדם את המופע באחת מתוכניות הערוץ .  
מנהליו של נרקיס הסבירו לערוץ כי מדובר בלוחות זמנים צפופים ולא באי-רצון לקדם את השידור ,  אולם בערוץ נפגעו ואמרו להפקה כי לא יעבירו את המופע בשידור חי בשל כך .  
מערוץ 24 נמסר בתגובה : " בשל שיקולי שיבוץ ועריכה הוחלט שלא לשדר את המופע בתאריך המיועד .  הקהל הרחב יוכל לצפות במופע ביום ב' הבא .  אלון אמיר ,  איש יחסי הציבור של נרקיס מסר בתגובה : " ליאור מפרגן לערוץ 24 ,  בוודאי מאז השקתו המחודשת ,  אולם הפעם לא הסתייע בידו להגיע בשל לוחות זמנים צפופים .  נושא השיבוץ והעריכה הוא שיקול של ערוץ 24 ". 

מדוע ערוץ 24 לא שידר את הופעתו של ליאור נרקיס ? 
אחרי פרומואים רבים לשידור המופע מהיכל התרבות בתל אביב ,  החליט הערוץ לבטלו כיוון שנרקיס לא הגיע לקדם המופע באחת מתוכניות הערוץ .  הערוץ בתגובה : " מדובר בשיקולי שיבוץ ועריכה "
 
