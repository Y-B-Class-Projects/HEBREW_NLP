סאקי : " רומא פייבוריטית לזכות באליפות "
 מאמן איטליה לשעבר סבור שההצלחה של אינטר באירופה פוגעת בה בזירה המקומית : " התוצאות הגרועות בליגה הן סימן אזהרה "
 ניצחונה של רומא על אינטר פתח את המאבק על האליפות באיטליה ,  כשהמרחק בין הקבוצה ממילאנו לזו מבירת הנצח הוא נקודה אחת בלבד .  הג'אלורוסי בכושר מצוין ובאיטליה מחכים בכיליון עיניים לראות כיצד יתפתח המאבק על הסקודטו ,  כשגם מילאן אורבת מאחור . 
" התוצאות הגרועות בליגה וההפסד לרומא מהווים סימן אזהרה לאינטר ",  אמר מאמן נבחרת איטליה לשעבר אריגו סאקי ,  לעיתון  " לה גאזטה דלו ספורט ".  עתידה של אינטר לפי סאקי אינו מבשר טובות ,  ועליה להוכיח שהיא מסוגלת להתגבר על הקשיים שפוקדים אותה .  ביממה האחרונה החזית בין חלוץ הקבוצה למאמנה ז'וזה מוריניו התחממה שוב אחרי שסופר מריו דרש כי הפורטוגלי יתנצל בפניו על היחס לו זכה בשבועות האחרונים .  הסיכוי שזה יקרה הוא נמוך מאוד ,  ועימות פנימי מתוקשר הוא הדבר האחרון לו זקוקים כיום בסן סירו . 
" השחקנים של מוריניו יצטרכו לעמוד בתקופה הקרובה מול יריבות חזקות ומסוכנות ",  אמר סאקי וכיוון לא רק ליריבות בארץ המגף ,  כי אם לצסק"א מוסקבה שתתמודד מול אינטר ברבע גמר ליגת האלופות .  אם אינטר תגיע לחצי גמר הטורניר היא תפגוש את ארסנל או ברצלונה ,  וכדי לגבור על יריבות בסדר גודל כזה עליה להציג כדורגל איכותי יותר מזה שהציגה בשבוע האחרון . 
" אינטר ממוקדת במשחק נגד צסק"א ,  ואם היא לא הייתה משתתפת בליגת האלופות אני בספק אם הייתה שומטת את התואר באיטליה ",  אמר סאקי וכיוון לכך שהצלחתה של אינטר באירופה פוגעת בה בזירה המקומית , " אני בטוח שאינטר תתקדם באירופה ,  אבל בנסיבות האלה הם יצטרכו לשלם את המחיר בליגה ולכן אני חושב שרומא פייבוריטית לזכות בתואר ". 
רומא אמנם אינה מרגישה פייבוריטית ,  אך ביטחונה העצמי גבוה והיא חדוקרת אמונה .  אחרי שנעדר 42 יום בשל פציעה הקפטן פרנצ'קו טוטי נכנס כמחליף מול אינטר בדקה ה-86 ,  וחזרתו למגרשים מספקת רוח גבית נוספת לג'אלורוסי . " אני מרגיש מוכן לתרום לקבוצה בחלק האחרון של העונה ",  אמר טוטי  , " הקבוצתיות שלנו הייתה הנשק שבעזרתו ניצחנו את אינטר .  עכשיו ,  כשאנחנו מאמינים בזה ,  חובה עלינו להאמין בזה עד הסוף ואז נראה מה יהיה ". 
 *  התקשורת באיטליה מדווחת כי מילאן תתיר את חוזהו של בלמה קאחה קלאדזה בקיץ ,  ותאפשר לגאורגי לחפש קבוצה אחרת .  קלאדזה חתום עד יוני 2011 בסן סירו ,  והוא צפוי לקבל פיצוי בסך 3.2 מיליון יורו בגין התרת החוזה .  קלאדזה ,  המשחק זו עונה תשיעית במילאן ,  מעוניין לשחק ביוון או טורקיה ,  שם מעוניינות בו מספר קבוצות .  

סאקי : " רומא פייבוריטית לזכות באליפות "
 מאמן איטליה לשעבר סבור שההצלחה של אינטר באירופה פוגעת בה בזירה המקומית : " התוצאות הגרועות בליגה הן סימן אזהרה "
 
