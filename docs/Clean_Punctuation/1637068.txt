צה"ל :  למרות הכשל ,  פרץ ראוי להיות רבצ"ר
צה"ל פרסם הודעת תמיכה ברב רפי פרץ ,  שצפוי להתמנות לתפקיד הרב הצבאי הראשי .  זאת לאחר שמשפחות שכולות מ"אסון הכבל "  דרשו לבטל את המינוי . " אין בהליך שנפתח נגד פרץ כדי לפסול אותו מלכהן בתפקידים נוספים בצה"ל "
  ( צילום :  הערוץ הראשון ) 
דובר צה"ל התייחס הערב  ( רביעי )  באופן רשמי להאשמות שהטיחו משפחות שכולות ברב רפי פרץ ,  שמונה אמש לתפקיד הרב הצבאי הראשי של צה"ל .  המשפחות דורשות לבטל את מינויו של סא"ל  ( במיל' )  פרץ ,  בעקבות מעורבותו ב"אסון הכבל "  ב-1992 ,  בו נהרגו שני לוחמי יחידת החילוץ 669 של חיל האוויר .  לוואלה !  חדשות נודע שהמשפחות עומדות על כך שפרץ ,  שהיה טייס מסוק היסעור ממנו נפלו הלוחמים ,  לא ימונה לתפקיד .  לדבריהם ,  פרץ מנע מצוות המסוק להעניק עזרה לשני החיילים שנפלו מהמסוק לאחר שהכבל אליו היו קשורים נקרע ,  ואף ננזף בשל כך .  
דובר צה"ל מסר הערב בתגובה לדברים כי  " צה"ל שב ומשתתף בצער המשפחות על התאונה הטרגית אשר אירעה ב-'92 .  צר לנו כי עניין זה מועלה כעת כנגדו גם אם הוא בא מהלב ועקב צער כבד שאין לו מזור .  בעקבות האירוע ,  הוחלט בשעתו לצד מספר החלטות נוספות לנקוט בהליך של צעד פיקודי כנגד פרץ .  מבלי להמעיט בחומרת האירוע ובהליך הפיקודי שננקט הוחלט כי אין בהליך זה כדי לפסול את הקצין מלכהן בתפקידים נוספים בצה"ל ". 
עוד אומרים בדובר צה"ל כי  " סא"ל במיל' פרץ משמש כטייס וכמדריך טיסה עד היום בבית הספר לטיסה של חיל האוויר לשביעות רצונם המלאה של מפקדיו .  הרב רפי פרץ הינו מורה ומחנך המשמש כמנהל מכינה קדם צבאית ומועמדותו נשקלה ביסודיות על ידי כלל הדרגים המקצועיים בצה"ל ונמצא כמתאים למלא תפקיד זה ".  פרץ עצמו אמר בעקבות הטענות שהועלו נגדו כי  " אני מכבד את כאבן של המשפחות וכל תחושה שלהן .  גם אני נושא עימי את הכאב הזה ואני אשאר איתו לעולם .  עשיתי כל מה שיכולתי אז ,  ומאז ".  
" מאז ששמענו על המינוי של פרץ לתפקיד הרב הצבאי אנחנו לא ישנים בלילה ",  סיפרה מאיה נוסבאום ,  אמו של סמל אסף רוזנברג שנהרג באסון הכבל בו היה פרץ טייס המסוק , " המינוי הזה מחזיר אותנו לאסון .  זה פשוט חוסר צדק .  לא ייתכן שטייס שהיה מעורב אישית בתאונה ייקבל היום דרגה עם כבוד מצה"ל ,  והוא עוד עלול לעמוד ולהספיד חיילים על קברם בזמן שידיו מגואלות בדם .  אם הוא לא היה עומד באפס מעשה ומסייע לבן שלי ,  אסף עוד יכל להיות היום בחיים .  הוא היה הגורם המרכזי למותו של אסף .  אז הרגו את אסף ,  היום הצבא הורג אותנו .  אני מודיע לך שאנחנו לא נשתוק ואם צריך אנחנו נשבות רעב מול לשכת הרמטכ"ל עד שיבטלו את המינוי .  הבן שלי היה יקר לנו מאוד ,  ואם הוא יקר גם לצבא אז שישמרו על טיפת הכבוד האחרונה שלו ".  
" אדם כזה לא ראוי שיהיה הרב הצבאי של צה"ל ",  אמרה לאה ,  אמו של גיל צוריאנו שנהרג באסון ,  לוואלה !  חדשות . " מי שלא יצא מהמסוק ולא טיפל בפצועים ואפילו לא נתן לאף אחד אחר לצאת מהמסוק ולסייע לא יכול להוות דוגמא לאחרים ובטח שלא להיות הרב הצבאי ",  קובעת האם . " לא היו מועמדים אחרים ?  למנות אדם כזה לתפקיד כל כך בכיר ,  זה פשוט מסעיר אותנו .  זו פשוט חרפה ,  מה גם שעד היום הוא לא התחרט על התנהגותו .  ועדת החקירה אפילו קבעה שהטייס הזה לא יכול להיות דוגמא לטייסים אחרים בחיל האוויר ,  אז מדוע הצבא בחר דווקא בו ,  זה פשוט לא נתפס .  במקום לפנות או לפחות לטפל בגיל ובאסף הוא פשוט הורה לכולם להישאר במסוק עד שהגיע מסוק החילוץ ".  לדברי צוריאנו ,  בימים הקרובים יפנו משפחות הרוגי האסון לרמטכ"ל וידרשו ממנו לבטל את המינוי .
 לפניות לכתבנו הצבאי - joshjosh@walla.com

צה"ל :  למרות הכשל ,  פרץ ראוי להיות רבצ"ר
צה"ל פרסם הודעת תמיכה ברב רפי פרץ ,  שצפוי להתמנות לתפקיד הרב הצבאי הראשי .  זאת לאחר שמשפחות שכולות מ"אסון הכבל "  דרשו לבטל את המינוי . " אין בהליך שנפתח נגד פרץ כדי לפסול אותו מלכהן בתפקידים נוספים בצה"ל "
 
