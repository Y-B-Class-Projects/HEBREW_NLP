 " יבואני הרכב מרוויחים יותר מדי "
 ישראל כץ זכה השבוע בניצחון גדול על כוחות חזקים ועשירים כאשר הוביל את רפורמת היבוא המקביל שתוריד את מחירי המכוניות  ?   " נחשפתי למסרים מאיימים ,  אבל הוכחתי שאני לא נכנע ללחצים .  בכל פעם שאתה יוצר תחרות אתה נתקל בהתנגדות "
  >  >  זה היה השבוע של שר התחבורה ישראל כץ .  השבוע שבו הוא עלה מדרגת השר המקורב לראש הממשלה והפוליטיקאי האהוד בעיקר על אנשי מרכז הליכוד לשר שהוביל את אחת ההחלטות המהפכניות ביותר של ממשלת נתניהו השנייה :  כץ אחראי לפתיחת ענף הרכב ליבוא מקביל ולתקווה צרכנית ברורה :  עוד דגמי רכב יגיעו לישראל ,  והמחירים של הדגמים הקיימים יהיו נמוכים יותר .  מה שמרשים בניצחון של כץ ,  שישלים בקרוב שנה בתפקיד ,  הוא העובדה שהושג בתנאי פתיחה לא פשוטים :  הכוחות המשחקים במגרש הזה הם חזקים וכבדים - יבואני הרכב הרשמיים ,  הנמנים על הקבוצות החזקות והעשירות בישראל ,  שעשו מאמצים כבירים והשקיעו הרבה כסף כדי לחסום את המהלך .  הראיון שבו מספר לנו כץ על המאבק שלו כנגד היבואנים מתקיים במזנון הח"כים בכנסת ,  ומדי פעם הוא קם כדי להצביע ,  או לעלות לדוכן לנאום .  אף שהכניסה לכאן מותרת רק לחברי כנסת ואורחים ישירים ,  בין השולחנות מסביב רוחשת פעילות של שתדלנים ,  פעילים פוליטיים ,  ובכירים במגזר העסקי - כולם מנסים להשפיע על המערכת השלטונית הישראלית .  כץ כמעט לא נוגע באוכל שהביא לעצמו ,  ובסופו של דבר ,  לאחר שעתיים ,  הוא עוזב כשהמנה שלו מונחת על המגש כמעט במלואה . " אני כבר לא רעב ",  הוא אומר ונבלע במליאת הכנסת .  לא לעתים קרובות אנחנו רואים שר שיושב שלוש שעות בוועדה . " מראש הבנתי שזה מהלך שייתקל בהתנגדות גדולה ,  וברור שאם לא הייתי שם הסעיפים היו משתנים והתחרות היתה נפגעת .  אני מכיר את החיים הפרלמנטריים ,  ולכן דיברתי מראש עם ראשי המפלגות .  הסברתי להם כמה זה חשוב והם הנחו את חברי הכנסת שלהם .  בתוך הליכוד וידאתי שיהיו חברים שיתמכו ,  ודיברתי אישית עם רוב חברי הוועדה .  גיבשתי רוב והיה חשוב לי שלא תהיה דחייה ושלא יהיו שינויים מהותיים בנוסח .  היבואנים השקיעו כל כך הרבה כסף בלובינג ,  ועד הרגע האחרון היה חשש שהרפורמה תידחה ".  איזה לחצים הפעילו היבואנים ?   " נחשפתי למסרים מאיימים ,  בסגנון 'כשתתמודד בפריימריס לא נתמוך בך' .  אבל הוכחתי להם שאני לא נכנע ללחצים .  המשפט הראשון שאמרתי להם היה :  'תחסכו את הכסף ללוביסטים' .  כנראה שהם לא לקחו את זה ברצינות .  הם פנו להרבה גורמים מתוך ניסיון להשפיע .  ניסו להגיע למקורבים אלי שינסו לשכנע אותי - 'וזה לא יהיה בחינם' ,  הם אמרו למקורבים .  אף מקורב שלי לא התקשר ,  כי הם ידעו שאי אפשר להוריד אותי מהרפורמה .  היה לי ברור שיהיו כאן לחצים .  אבל זה לא חדש .  גם כשפתחנו את הטיסות לאילת לחברת אל על ,  שעד היום לא טסה לשם ,  נחשפתי ללחצים ".  בישראל פעילים 15 יבואני רכב סדירים .  בין הטייקונים המעורבים בתחום ניתן למנות את יצחק תשובה  ( דלק רכב )  ,  משפחת חרל"פ  ( כלמוביל )  ,  ג'ורג' חורש  ( יוניון מוטורס )  ,  משפחת מנור  ( דוד לובינסקי )  ומשפחת קרסו  ( יבואני רנו וניסאן )  .  אבל נראה שכץ אפילו לא מיפה את הכוחות שמולם הוא הולך להילחם : " רק השבוע בכלל למדתי שתשובה מעורב .  אני לא בקי בזה ולא מתרועע עם האנשים האלה ",  הוא אומר .  לדברי כץ , " לא היתה לי כוונה להתעמת עם נוחי דנקנר  ( הבעלים של ישראייר ,  שהתנגדה לפתיחת הקו לאילת עבור אל על )  או מישהו אחר .  אני מעריך אותם כאנשי עסקים ,  הם עושים עבודה טובה - אבל יבואני הרכב מרוויחים יותר מדי .  בכל פעם שאתה יוצר תחרות אתה נתקל בהתנגדות טבעית של גורמים שונים ,  ושוק הרכב הוא תחום שהיה ברור שתהיה בו התנגדות גורפת ".  מתברר שהכוח שלך יותר חזק מזה של הטייקונים ?   " התשובה היא כן .  אני אישית דאגתי לנטרל לחצים ולקדם את המדיניות שלי - כי מי שמכריע הם חברי כנסת שנתונים ללחצים בעצמם והייתי חייב להפגין עוצמה פוליטית .  קיבלתי כל הערה שהיתה לטובת הצרכנים ,  ועצרתי כל תכסיס לניטרול התחרות .  למי שניסה לקשור תחומים אחרים ולנהל מיקח וממכר ,  מיד אמרתי שיירגע .  חברי הוועדה היחידים שלא תמכו היו נתונים ללחצים ".  דובר על כך שהיית נתון גם ללחצים הפוכים במרכז הליכוד ,  של יזמים שמעוניינים לייבא רכב כשהשוק ייפתח לתחרות . " לא דיברתי עם אף חבר מרכז .  לא היה שום דבר .  אני על תקן שופט ,  אני מקיים דיון ,  תמיד בנוכחות אנשי המקצוע ,  ושומע את כולם - אבל בסופו של דבר אני השר ,  ואני מחליט .  הכל נעשה כדי לשמור על תחרות חופשית ועל היציבות של המערכת ".  ראש הממשלה תמך ברפורמה ?   " הממשלה בראשותו אישרה את הרפורמה .  ראש הממשלה לא פנה אלי בבקשה להימנע מיישום המדיניות ,  אף שאני בטוח שגם אליו הגיעו פניות ".   " הכנסת אמרה את דברה"אחת הטענות המרכזיות שנשמעות כנגד פתיחת השוק לתחרות ,  היא כי תנאי הסף ליבואן מקביל - הכוללים ערבות של 8 מיליון שקל ,  הון עצמי של 10 מיליון שקל ,  חובה להחזיק מוסך יבואן אחד וללא חיוב באולם תצוגה או יבוא חלפים מקוריים - עלולים להיות נוחים מדי ,  מה שעשוי לאפשר ליבואנים קטנים להיכנס לענף ולפגוע בצרכנים .  בדיון שנערך השבוע בכנסת אמר צביקה פולק ,  מנכ"ל כלמוביל : " כשאני עובר על נוסח התקנות ,  אני מוצא נקודות בעייתיות .  רכב הוא הרכישה השנייה בגודלה והבטיחות היא עניין חשוב מאוד .  כל התנאים שהוצבו עד היום הורדו .  הרפורמה מאפשרת כניסה של גורמים לא רציניים ,  שרוצים לייבא מכוניות ספורות בשנה .  היא מאפשרת גם לפתוח מוסך בעיירה נידחת ולהפוך אותו למוסך מרכזי ".  שמואל טננבאום ,  ראש תחום הרכב במועצה לצרכנות ,  תקף גם הוא : " לא ייתכן שהצרכן לא יוכל לראות את הרכב מראש .  יש חשיבות לאולם תצוגה .  לא נתמוך במצב בו ייקנה רכב באינטרנט .  נקודה נוספת היא המלאי :  לפי המסתמן יכול להיות שיגיעו חלקי חילוף בדרגה לא טובה ,  ובכל מקרה - לא מקוריים .  יש לדרוש שהמלאי יהיה באיכות הנדרשת ".  כץ דוחה את הטענות ותוקף בחזרה : " היבואנים התחפשו לארגונים להגנת הצרכן ,  פתאום הם ביקשו שיהיו חמש שנות אחריות .  הרי ליבואנים הקיימים בכלל אין תנאי סף - שום דבר .  הם לא חייבים כלום .  היבואנים הם לא המועצה לצרכנות .  הם פשוט ידעו שהם הולכים להפסיד הרבה מאוד כסף . " המשרד שלי הוכיח שאנחנו בעד תחרות הוגנת .  הבוקר כבר הנחיתי את סמנכ"ל הרכב ,  עוזי יצחקי ,  להתארגן לטיפול ולפיקוח על היבוא המקביל .  הוספנו ארבעה תקנים למשרד וצריך לרכז כוחות קיימים .  המבחן של משרד התחבורה יהיה בטיפול ופיקוח על פתיחת השוק ".  להערכת משרד התחבורה ,  הרפורמה שאושרה השבוע בוועדת הכספים תביא להוזלות בסך 1.2 מיליארד שקל בשנה - בתחילה בדגמי היוקרה ואחר כך בדגמים עממיים .  בשלב זה מדובר בכ-5% מהסכומים שענף הרכב מגלגל בשנה  ( כולל מסים )  .  זו הנחה שאפשר לקבל גם באולם התצוגה ,  אחרי משא ומתן ראשוני  " בדרך כלל המציאות עולה על ההערכות ".  יש עוד אפשרות שהמהלך ייעצר ?   " לא .  כמו שאומרים בהישרדות ,  הכנסת אמרה את דברה .  אנחנו נעודד את התחרות ויש כבר התעניינות של גופים שרוצים להיכנס ליבוא המקביל .  ביקשתי להעביר ליבואנים מסר לגבי סעיף של הגבלים עסקיים שאוסר עליהם למנוע תחרות .  נתתי הנחיות במשרד לפנות לכל יצרני הרכב וליידע אותם על הרפורמה ולהסביר להם שמדובר במדיניות ממשלת ישראל .  הבהרתי שאם יצרן או יבואן ינסה לנקוט מדיניות אחרת שתעצור מהלך של יבוא מקביל - הוא יהיה זה שייחסם .  לא נאפשר ליצרן לעשות יד אחת עם יבואן ולמנוע תחרות לייבא לישראל .  כך שמי שבונה על מהלך של חסימה חוץ ממשלתית - לא כדאי לו להשקיע בזה .  שישקיעו בתחרות ".   " הרכבות הקלות הן הפתרון הכי רציני"לצערו של כץ ,  רפורמת היבוא המקביל לא היתה הכותרת היחידה שסיפק תחום התחבורה השבוע ,  שהיה סוער מן הרגיל .  בנוסף ,  נודע כי ראש הממשלה נתניהו סיכם עם משרד האוצר כי תוכנית התחבורה הארצית  ( "נתיבי ישראל ")  תצומצם - בניגוד לעמדת השר ומשרד התחבורה .  התוכנית השאפתנית כוללת הנחת מסילות רכבת מקריית שמונה עד אילת ,  הארכת כביש חוצה ישראל דרומה וצפונה ,  שדרוג של כבישים והנחת מסילות ממזרח למערב  ( מסילות רוחב )  .  אפשר לומר שתוכנית נתיבי ישראל כבר לא תעבור במלואה ?   " הנושא יובא לממשלה ,  אולי באיחור של שבוע שבועיים .  התוכנית תוצג במלואה כי אין תוכנית אחרת ,  מאילת עד קריית שמונה ",  מצהיר כץ ,  אבל מיד מסייג : " הביצוע יהיה בהתאם לזמינות התקציבים ולהתקדמות הביורוקרטית .  רכבת העמק קלה יחסית לביצוע ,  ומעצ מקדמת את המסילה המזרחית של הרכבת ,  מראש העין ועד חדרה . " יש לנו קשיים עם האוצר .  הבעיה היא שמשרד האוצר מתנגד באופן מסורתי לכל רכבת לפריפריה .  הם לא הציעו אפילו דבר אחד שחורג מתוכנית הפיתוח הקיימת  ( שהיקפה קטן מזה של 'נתיבי ישראל' )  .  הרכבות הקלות הן הפתרון הכי רציני לעומסי תנועה וזה גם מתוקצב ,  כך שאין שם בעיה תקציבית .  אבל זה תקוע בגלל תהליכים מסרבלים ".   " יש נושאים שאם אתה מרפה מהם - כל שנה תשמע שזה יקרה בעוד-שנה שנתיים .  חשוב לוודא שעומדים בלוחות זמנים .  זירזנו המון דברים .  למשל ,  עד אוגוסט הקרוב מיזם ה-- brt אוטובוסים ארוכים במיוחד הנעים בנתיבים יעודיים - יהיה מוכן ליציאה למכרזים .  נתתי הנחיה להוציא במקביל את המכרזים לתשתיות וגם לציוד ,  אחרת זה היה לוקח חמש שנים לפחות .  אנחנו מקדמים גם רפורמה של מיחשוב התחבורה הציבורית בגוש דן ,  כך שיהיה נוח לתכנן זמנים ולעבור בין אוטובוס לרכבת ".   " ראש הממשלה נותן רוח גבית"אם לא די בזיג-זג של ראש הממשלה בעניין תוכנית נתיבי ישראל ,  הרי שהשבוע גם הודיע מנכ"ל הרכבת ,  יצחק הראל ,  על התפטרותו לאחר כשנתיים בתפקיד .  הראל הצהיר כי השלים את יעדיו ,  והוא מעוניין לעבור לעסקים פרטיים .  עם זאת ,  לפי גורמים בענף התחבורה ,  ההתפטרות באה על רקע יחסים קרירים עם כץ .  הדבר מאפשר לכץ למנות מנכ"ל חדש ,  המקורב אליו .  על כך משיב כץ : " אין לי עניין להחליף הנהלות .  הוא אמר לי שהגיע הזמן שלו ללכת לשוק הפרטי אחרי הרבה שנים ולא היתה לי תשובה לזה .  זה לא נכון שהכנתי מחליפים ,  כי עובדה שאין לי כאלה .  ביקשתי ממנכ"ל הרכבת להישאר ,  אני לא עוסק בהחלפת אנשים או מינוי מקורבים אלא בקידום עניינים ".  אמרו שלא ביקרת במשרדי הרכבת מאז שנכנסת לתפקיד . " לא בכל המקומות ביקרתי ,  אבל עם כולם אני עובד ".  אתה מודע לתדמית שלך ,  כמי שמרבה במינויים פוליטיים ?   " אני מודע לזה שהוכח שאין אתי שום בעיה .  לא בדקו אחרים ,  בדקו אותי והמסקנה היא שלא עשיתי שום דבר פסול .  כל איש ציבור וכל שר צריך לנהוג בזהירות ויש גם הנחיות מסודרות בעניין .  הבאתי למשרד מנכ"ל מקצועי ולא פוליטי ,  יעקב גנות ,  וכך יהיה גם בעתיד .  הכל בתיאום עם היועצת המשפטית של המשרד ".  לפעמים נראה כאילו ראש הממשלה נתניהו ,  יועצו הכלכלי אורי יוגב ואנשי האוצר סוגרים עניינים מעל לראש שלך ושל המשרד . " מעורבות ראש ממשלה בענייני המשרד חשובה מאוד והוא נותן רוח גבית .  לכל אחד אפשר להדביק משהו ,  לי הדביקו את המינויים הפוליטיים אבל אי אפשר להאשים אותי בחולשה פוליטית או בחוסר מעורבות .  את זה אי אפשר להדביק לי ".  מאיגוד יבואני הרכב נמסר : " האיגוד תמך לאורך כל הדרך בתהליך יבוא מקביל ורק עמד על כך שתהיה שוויוניות ותישמר רמת שירות נאותה לצרכנים .  מעולם לא ביקשנו חמש שנות אחריות והנושא כלל לא היה על הפרק .  הצגת היבואנים כחוששים מתחרות אינה מציאותית ,  לאור העובדה שהיבואנים מתנהלים בשגרה בתחרות עסקית אגרסיבית .  הדאגה לרמת השירות לצרכנים אינה 'מהפה ולחוץ' ,  כי אם רצון כן לשמור על המוניטין הגבוהים שיצרו היבואנים במשך השנים .  ימים יגידו אם הכוחות החדשים שייכנסו לשוק יידעו לשמור על רמה נאותה שכזו ".  הרשות הלאומית לבטיחות בדרכים : " אנחנו בהליכי מינוי - זה ייקח זמן ">  >  כץ מתגאה בירידה של מספר ההרוגים בכבישים .  ב-2009 נהרגו 348 בני אדם בתאונות ,  לעומת 411 בשנה שקדמה לה .  ואולם הגוף שאמון על המלחמה בתאונות ,  הרשות הלאומית לבטיחות בדרכים ,  משותק כמעט לגמרי מאז יולי .  המנכ"ל ,  יאיר דורי ,  התפטר לאחר מאבק עם המועצה המנהלת ,  וארבעה חודשים לאחר מכן פקע תוקף המינוי של כל חברי הוועדה . " הנה ,  אם הייתי כל כך להוט למינויים פוליטיים זה לא היה נשאר ככה ",  הוא אומר על הנושא . " היתה שם המלצה להדיח את המנכ"ל יאיר דורי ,  ואז הוא פרש ;  היו"רית זיוה פתיר הודיעה שהיא עוזבת ובנוסף ,  כהונתם של כל הדירקטורים פקעה בבת אחת .  כרגע מחכים לבדיקה משפטית של החברים החדשים בדירקטוריון .  בנוסף ,  המתנתי לתשובה של האלוף  ( מיל )  גיורא איילנד ,  שהצעתי לו את תפקיד יו"ר הרשות - והוא השיב באחרונה שאין באפשרותו לבצע את התפקיד .  אנחנו בהליך של מינוי ".  הרשות נועדה להיות גוף עצמאי וביקורתי ,  האם זה יוכל להמשיך כך ?   " אני רוצה שהרשות תישאר ישות עצמאית .  אבל הוטל עלי במסגרת החוק לבדוק את ההתנהלות שלה .  ביקשתי ממנכ"ל משרדי ,  יעקב גנות ,  להביא המלצות לגבי דרך התנהלות הכוללת .  היה שם קיצוץ תקציבי של 200 מיליון שקל ,  אבל בפועל יש תקציב לא מנוצל .  גיליתי למשל תקציב פרסום מופרז של 30 מיליון שקל ,  אז הסטנו חלק ממנו לטובת ניידות חדשות ".   הרפורמה בנמלים : " קודם צריך להגיע להסכמות ">  >  רפורמה נוספת שעליה ממונה כץ היא הרפורמה בנמלי ישראל .  במארס הקרוב אמור היה להתבצע השלב השני ברפורמה ,  שאושרה ב-2004 .  מדובר בהפרטת 15% ממניות חברות נמלי חיפה ואשדוד .  כעת נראה כי הרפורמה תקועה בשל התנגדות העובדים לה והרצון להימנע משביתות .  נראה שהרפורמה בנמלים תקועה ולא תצא לפועל השנה . " מנכ"ל משרד התחבורה עובד עם משרד האוצר ונוטל חלק משמעותי במהלך .  הרפורמה בתעריפי הנמלים ממש קרובה לסיכום .  יש מגעים עם העובדים וההסתדרות .  לפני שמחליטים צריך למצות את ההידברות כדי למנוע השבתה של הנמלים ,  ואני מאמין שאפשר להגיע להסכמות .  אם זה לא יתקדם ,  אני אכנס לזה באופן אישי ".  דירוג בטיחות התעופה : " יעלה עד אמצע 2010 ">  >  סוגיה תחבורתית אחרת שצריכה להדאיג את משרד התחבורה בימים אלה היא הורדת דירוג הבטיחות בתעופה של ישראל ,  מדרגה 1 לדרגה 2 .  זאת בעקבות החלטה שקיבל מינהל התעופה האמריקאי בדצמבר 2008 .  המשמעות היא שישראל לא יכולה לפתוח קווי תעופה חדשים לארה"ב ,  בנוסף לנזק תדמיתי .  מתי יחזור הדירוג להיות גבוה ?   " חשוב ביותר להעלות את דירוג הבטיחות .  גיורא רום ,  ראש מינהל התעופה האזרחית ,  התחייב שעד אמצע 2010 זה יגיע לבשלות .  אנחנו עושים כל מה שנדרש .  אני אופטימי ומאמין שנצליח להחזיר את הדירוג שלנו ".  לפי הערכות ,  נתב"ג לא יענה על צורכי התעופה של ישראל בתוך עשר שנים . " התפוסה השנתית המרבית בנתב"ג היא 16 מיליון נוסעים ,  וכיום יש בו תפוסה של 12 מיליון .  לגבי שדה נוסף ,  אנחנו חושבים על משהו בשילוב חיל האוויר ,  בשדות התעופה שלו בנבטים או רמת דוד ,  ובנוסף לבנות שדה תעופה חדש .  זה ייקח 10-15 שנים .  בינתיים ,  הוריתי לבדוק את הארכת המסלול בחיפה ב-300 מטר עד לשפת הים .  הבדיקה מתקדמת ונוודא שהעלות סבירה .  זה יכניס עוד פוטנציאל לקליטת מטוסים .  אנחנו מחפשים מקום שיכיל את התעופה הקלה של שדה דב והרצליה ,  ואת התעופה המסחרית משדה דב נעביר לנתב"ג ".  

" יבואני הרכב מרוויחים יותר מדי "
 ישראל כץ זכה השבוע בניצחון גדול על כוחות חזקים ועשירים כאשר הוביל את רפורמת היבוא המקביל שתוריד את מחירי המכוניות  ?   " נחשפתי למסרים מאיימים ,  אבל הוכחתי שאני לא נכנע ללחצים .  בכל פעם שאתה יוצר תחרות אתה נתקל בהתנגדות "
 
