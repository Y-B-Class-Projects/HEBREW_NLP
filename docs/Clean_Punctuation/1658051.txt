חלונות חדשים ל-HTC HD2
מפתחים ברוסיה השתמשו בכלי הפיתוח של Windows Phone 7 כדי ליצור גרסת מערכת שעובדת על מכשיר קיים מבית HTC
כשבמיקרוסופט אמרו שהגרסה הניידת החדשה של מערכת ההפעלה  " חלונות "  לא תושק לאף מכשיר קיים ,  הם שכחו להגיד  " באופן רשמי ".  על פי דיווחים ,  שאף מגובים בסרטוני וידאו ,  מפתחים ברוסיה הצליחו להתקין גרסת בטא של מערכת ההפעלה החדשה על HTC HD2  אחד ממכשירי הדגל של חברת HTC ,  שעונה כמעט על כל דרישות המפרט של מערכת ההפעלה .  
התמונות וסרטוני הוידאו הופיעו באתר HTCPedia ,  יחד עם תיאור כללי .  נכון לעכשיו ,  כמעט כל דבר עובד  חיבור רשת אלחוטי ,  GPS ,  בלוטות' .  הבעיה הגדולה היא עם ההתקן הגרפי ,  שעושה בעיות ,  ועם מהירות תגובה נמוכה .  בזמן הקרוב ,  מפתחים המתכנתים שיצרו את הגרסה להשיק גרסת בטא שלה .  לא ברור האם זה אומר שהיא תופץ באופן פיראטי לרשתות שיתוף קבצים ,  או שמא מדובר בפרוייקט חוקי לחלוטין שנעשה רק מתוך סקרנות .
 Windows Phone 7 Series ,  עליה הכריז מנכ"ל מיקרוסופט במהלך תערוכת MWC בברצלונה ,  אמורה לאפשר למיקרוסופט להתחרות באפל וה-iPhoneOS שלה ,  כמו גם בגרסאות החדשות של מערכת ההפעלה סימביאן .  בחברה אמרו כי הם דורשים רמה מסויימת של אחידות מכל דגמי המכשירים עליהם תוצב המערכת החדשה ,  ואחת הדרישות היא כפתור  " בינג ",  לחיפוש בתוך המכשיר  כפתור שלא קיים באף מכשיר שכבר הושק .
 
חלונות חדשים ל-HTC HD2
מפתחים ברוסיה השתמשו בכלי הפיתוח של Windows Phone 7 כדי ליצור גרסת מערכת שעובדת על מכשיר קיים מבית HTC

