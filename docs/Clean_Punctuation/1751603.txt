 " אפשר להיות שומר מצוות וגם מתכנת "
 החרדים הספורים הפועלים בזירת הסטארט-אפ הם בדרך כלל עולים חדשים ,  שלמדו בחו"ל  ? גם המשקיעים החרדים עדיין מעטים ,  אבל הם מאמינים שהגישה החרדית כלפי הטכנולוגיה משתנה
 >  >  ניתן למנות על אצבעות כף יד אחת את חברות ההסטארט-אפ הישראליות שיזמיהן הם חרדים .  גם מספר המשקיעים החרדים המבצעים השקעות בחברות היי-טק נמוך במיוחד .  מה הסיבה לכך שאף שבישראל צמחה תעשיית סטארט-אפ מפוארת המעסיקה עשרות אלפי עובדים ,  המגזר החרדי לא נוטל כמעט חלק בזירה הכלכלית השוקקת הזאת ?  התשובה הראשונה היא אורח החיים השונה .  יזמים חילונים רוכשים את הכשרתם הטכנולוגית כבר בתקופת הצבא ,  ביחידות המודיעין וביחידות מחשב ,  לצד יחידות העילית כמו ממר"ם ותלפיות - מקומות שהחרדים פשוט לא מגיעים אליהם .  גם פרק הלימודים האקדמיים שונה :  בעוד שהחילוניים חובשים את ספסלי הפקולטות להנדסה ומדעי המחשב ,  החרדים כמעט לא עושים זאת .  גם רמת האנגלית והמתמטיקה של רבים מהם נמוכה יחסית לנדרש בתעשייה .  כמו כן ,  המבנה המשפחתי הנהוג בקהילה החרדית משפיע על מידת המעורבות של חרדים ביזמות היי-טק :  חרדי שמתחתן מוקדם ונדרש לפרנס את משפחתו לא יסתכן בהקמת סטארט-אפ .  רבים מהחרדים שמגיעים בכל זאת להיי-טק הישראלי לא נולדו כאן .  שפת אמם היא אנגלית ,  הם למדו בקולג'ים או באוניברסיטאות אמריקאיות ,  או עבדו בחברות טכנולוגיות בינלאומיות לפני שעלו לישראל .  יזם ההיי-טק החרדי הנרי ישראל ,  שעומד מאחורי חברת ime מחממת אשקלון ,  טוען כי יזמים חרדים מופלים לרעה ,  ואינם מצליחים לגייס כסף לחברות שהם מקימים . " רוב שנותי גרתי בארה"ב .  אשתי אמרה שהיא רוצה לעלות לישראל ,  אז עברנו לבני ברק . " מדוע אין הרבה חרדים בחברות סטארט-אפ ישראליות ?  כי כאן ,  בניגוד לארה"ב ,  יש דעה קדומה נגד חרדים .  אנשים לא חושבים שהם יכולים לעסוק בהיי-טק .  קשה להם לגייס כסף ,  אז הם הולכים לעבוד עבור חברות אחרות .  נתקלתי בקשיים אדירים בגיוס כסף ממשקיעים ומהמדען הראשי ,  והפרויקט שלי נדחה פעמיים ".  לדברי ישראל ,  רוב ההיי-טקיסטים החרדים שהוא מכיר הגיעו מרוסיה ומארה"ב , " שם הם למדו באוניברסיטאות ".  התורה חשובה יותר ארי גרובמן ,  מנהל הפיתוח העסקי של חברת לומוס ,  הוא חרדי שמכיר היטב את עולם ההיי-טק הישראלי . " גדלתי בארה"ב .  למדתי בישיבה ואז למדתי בקולג' .  אני ושני אחי עובדים בהיי-טק ,  אבל אני לא מכיר הרבה חרדים נוספים כאלה .  כשאני יוצא להתפלל בבניין שבו שוכנת לומוס מגיעים מספיק חרדים למניין ,  אבל זה מעט . " בארה"ב החרדים הם חלק מכוח העבודה הכללי .  הם עוסקים בנדל"ן ,  עסקים ,  רפואה ועריכת דין .  בישראל יש סיבות היסטוריות לכך שהחרדים לא משולבים בכוח העבודה .  חלק מהעניין הוא שלחרדים קשה לקבל טכנולוגיות חדשות ,  להיות פתוחים לקפיטליזם ולהיפגש עם העולם החילוני ".  ואולם גרובמן מאמין שהמצב עתיד להשתנות . " נכון שהמסלול ההנדסי הוא המסלול הקלאסי ליזמים שרוצים להקים חברות סטארט-אפ ,  אבל אפשר להגיע להיי-טק גם מהמסלול הישיבתי ,  ולהשלים את ההכשרה הטכנולוגית בשלב מאוחר יותר .  בישיבה עוסקים כל היום בפתירת בעיות - וזו אחת התכונות החשובות לעובדי היי-טק . " בוודאי שלימודי תורה חשובים יותר מכל דבר אחר ,  אבל כשמגיעים לגיל שבו צריך לצאת לעבודה ,  אין סיבה שהחרדים לא יוכלו ללמוד קורסים שיכשירו אותם גם לעבודה בהיי-טק .  אני באופן אישי הייתי רוצה שיהיו יותר יזמים טכנולוגיים חרדים ".  שמחה מרגליות הקים יחד עם אביו את חברת הסטארט-אפ לינגוויסטיק אייג'נטס ,  המפתחת מנגנון ממוחשב המבין שפות טבעיות .  החברה קיימת 11 שנה ועדיין לא גייסה כסף ממשקיעים חיצוניים .  מרגליות אמנם לא מגיע מהעולם הטכנולוגי ,  אך אביו למד בלשנות באוניברסיטה העברית ובאוניברסיטת קליפורניה בלוס אנג'לס לפני שחזר בתשובה . " אפשר להיות גם שומר מצוות וגם מתכנת ",  אומר מרגליות . " אני שומע על יותר ויותר יזמים חרדים שמנסים להקים חברות תוכנה ואינטרנט .  אך בעוד שאצל יזמים חילונים המטרה היא לכבוש את העולם עם ההמצאה שהקימו ,  לחרדי לא חשוב שיהיו לו כמה מיליונים בבנק .  המטרה היא להתפרנס ".  אבל גם מרגליות חולם על אקזיט . " אני מקווה שיום אחד מיקרוסופט או גוגל ירכשו את הטכנולוגיה שלנו .  מיקרוסופט כבר רכשה חברה בתחום הבנת שפה טבעית .  התחום מתחמם ".   " החרדים קונפורמיסטיים"שלמה קליש ,  שותף בקרן ההון סיכון ג'רוזלם גלובל ונצ'רס ,  וג'רמי ברבי מקימה ונצ'רס הם שני אנשי ההון סיכון היחידים בישראל מהמגזר החרדי .  ואולם לדברי קליש , " יש עשרות אנשי עסקים חרדים שמשקיעים ביוזמות ,  לאו דווקא בהיי-טק ".  לדבריו , " מאחר שהחרדי לא לומד באוניברסיטאות מקצועות כמו הנדסה הוא מנותק מהתחום .  המגמה הזאת משתנה בשנים האחרונות .  הרעיון שחרדים יכולים ללמוד מקצועות הנדסיים ותכנות מבשיל והולך ".  מייקל אייזנברג ,  שותף בקרן ההון סיכון בנצ'מרק ,  לא מגדיר את עצמו כחרדי ,  אף שהוא מכיר את העולם הזה .  גם הוא סבור שהיעדר הכשרה אקדמית אינו המכשול היחיד העומד בפני החרדים . " יזמים הם בדרך כלל לא קונפורמיסטיים ומנסים לעשות הכל בדרך שלהם .  הציבור החרדי ,  למרות גווניו הרבים ,  מאוד קונפורמיסטי ".  אייזנברג מקווה שהמצב ישתנה . " קיימת יזמות חרדים בעסקים קטנים ואני רוצה להאמין שהיזמות תגיע גם לעולם הסטארט-אפ .  כיום העמותות לומדה וקרן קמ"ח מכשירות חרדים לתחום הטכנולוגיה .  גם נשים חרדיות שעובדות בתלפיות הן מתכנתות מעולות ,  והגישה משתנה .  הבעיה היא שזה קורה לאט .  לא השתכנעתי עדיין שהפוליטיקאים החרדים באמת רוצים להשקיע בהכשרת ציבור בוחריהם .  מה שקורה הוא שהציבור החרדי רואה שהפרנסה בענף ההיי-טק טובה - ושואף להגיע לשם ".  

" אפשר להיות שומר מצוות וגם מתכנת "
 החרדים הספורים הפועלים בזירת הסטארט-אפ הם בדרך כלל עולים חדשים ,  שלמדו בחו"ל  ? גם המשקיעים החרדים עדיין מעטים ,  אבל הם מאמינים שהגישה החרדית כלפי הטכנולוגיה משתנה

