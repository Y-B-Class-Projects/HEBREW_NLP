ולנטיינז שמח
הילה קריב מציירת במטבחה שבברקלי לבבות לבנים על עוגיות בראוניז חומות ,  ומנסה להפיץ קצת ריח אפייה ביתי בחג שהפך למחול קניות מטורף
כשגרים בארצות הברית ממש קשה לשכוח או להתעלם מהעובדה שוולנטיינז מתקרב .  עצוב אבל איכשהו חג האהבה כאן הפך כמו כל חג אמריקאי אמיתי ,  לטירוף שיווקי ומחול של קניות מטורף ועל הדרך הוא גם הופקע מידי האוהבים הרומנטיים והפך למסיבות כיתתיות רעשניות ,  מלאות סוכר וכרטיסי ברכה .
 כדי בכל זאת להפיץ קצת ריח של אהבה חמימה בבית ,  פניתי לעזרת המגומדים המשפחתיים שלי 'אז מה כדאי לי להכין לכבוד ולנטיינז ? ' שאלתי אותם .  שוקולד !  הם שאגו בלי להתבלבל לרגע- שוקולד עם לבבות !   ( ואם להיות ממש מדויקת זה היה 'שוקולד ורוד עם לבבות ומרשמלו' )  .
 האמריקאים ,  שידועים גם כך בקיטשיות הבלתי נגמרת שלהם ,  מתחרפנים לגמרי בוולנטיינז .  כל מה שתעלו על דעתכם ועוד - מדובונים ,  תחרות ולבבות ועד לוורדים ושושנים אדומות וכמובן ש- ו- ק- ו- ל- ד בכל צורה אפשרית !  אי לכך ,  הרכנתי ראשי בציות ,  אמרתי אוקיי לשוקולד וללבבות והכנתי עבורכם קלאסיקה אמריקאית המשלבת בראוניז שוקולד מריר ,  עם גבינה שמוסיפה חמצמצות קלה לכל העסק .
 אחד הדברים החשובים ביותר באפיית עוגיות בראוניז הוא להקפיד לא לאפות אותן יותר מדי .  כך הן נשארות לחות ונימוחות .  טריק הלבבות שמוסבר היטב בתמונות יכול לשמש אתכם נאמנה גם בקינוחים אחרים למשל בטארטים או עוגות גבינה ואפילו כקישוט ברוטב כלשהו או במרק .  
והלבבות ?  !  לא רק בוולנטיינז ,  אלא כל השנה - הפי ולנטיינז טו יו אול ! 
אם חפצה נפשכם בנוכחות גדולה יותר של גבינה - אפשר להכפיל כמויות ולהטמיע חלק מבלילת הגבינה בערבוביה בתערובת השוקולד ,  בדיוק כמו בעוגת שיש .
 חומרים :  3 ביצים1 כוס סוכר חום לא דחוס1 כפית תמצית וניל250 גר' שוקולד100 גר' חמאה1/2 כוס קמח רגיל2 כפות אבקת קקאו
 לתערובת הגבינה:100 גר' גבינת שמנת 1 חלמון1/2 1 כפות סוכר1/2 כפית וניל
אופן הכנה:1 .  מתחילים בתערובת הגבינה - מקציפים היטב את כל החומרים יחד עד לקבלת תערובת חלקה ורכה .  מעבירים לבקבוק לחיץ ,  מזרק או שקית זילוף .
 2 .  משמנים תבנית 20 * 25 ס"מ או דומה ומניחים נייר אפיה בתחתיתה .
 3 .  מקציפים במיקסר במהירות גבוהה את הביצים והסוכר כ-6-8 דקות ,  עד שהתערובת נהיית בהירה וסמיכה .  בינתיים ,  ממיסים את השוקולד והחמאה יחד ומערבבים היטב .  מצננים מעט .  מנפים יחד את הקמח ואבקת הקקאו .
 4 .  מעבירים את תערובת השוקולד המומס למיקסר ומערבבים .  מוסיפים את תערובת הקמח והקקאו ומערבבים רק עד אשר התערובת אחידה .
 5 .  מעבירים לתבנית ומורחים בשכבה אחידה .
 6 .  ליצירת הלבבות- ראו תמונה : " מזריקים "  עיגולי גבינה מתחתית התבנית כלפי מעלה ,  במרווחים קלים .  בעזרת קיסם עבה ,  מציירים קו החוצה כל עיגול במרכזו ,  כך שיוצר לב בסיום .
 7 .  אופים בתנור שחומם ל- 180 מעלות צלסיוס כ-20-25 דקות .  שימו לב לא לאפות יותר מדי - בבדיקת קיסם - יש לראות עדיין מעט פירורים רטובים .  מצננים ומחלצים מן התבנית .  חותכים לריבועים .
 הילה קריב הגיעה לניו יורק בעקבות בן זוגה והחלה ללמוד ב- French Culinary Institute .  בין היתר עבדה במקומות מוכרים ומובחרים כמו :  Balthazar bakery ,  Union Square Cafe ו-Bouchon Bakery .  כיום ,  חיה בברקלי שבקליפורניה והספיקה לעבוד גם במסעדת Chez Panisse המפורסמת .
 
ולנטיינז שמח
הילה קריב מציירת במטבחה שבברקלי לבבות לבנים על עוגיות בראוניז חומות ,  ומנסה להפיץ קצת ריח אפייה ביתי בחג שהפך למחול קניות מטורף

