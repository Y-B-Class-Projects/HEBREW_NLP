לאומי פרטנרס :  המלצת  " תשואת שוק "  לאפריקה ישראל - מחיר היעד למניה עלה ל-24.7 שקל
אורי ברטוב : " השווי הכלכלי של אפריקה קרוב לשוויה הסחיר "
 מחלקת המחקר של חברת לאומי פרטנרס ,  זרוע ההשקעות הריאליות של בנק לאומי ,  הותירה היום המלצת  " תשואת שוק "  והעלתה את מחיר היעד למניית החברה מ-24 שקל למניה ל-24.7 שקל - גבוה בכ-9% ממחירה בבורסה.אורי ברטוב ,  האנליסט של לאומי פרטנרס ,  כתב כי  " להערכתנו ,  שווייה הכלכלי של אפריקה השקעות קרוב לשוויה הסחיר ,  כשהוא מגלם הערכות להתאוששות מתונה בשווקי הנדל"ן העיקריים של החברה - חבר המדינות  ( בעיקר רוסיה )  ,  מזרח אירופה וארה"ב .  שוויה של אפריקה ,  לאחר הסדר החוב ,  ימשיך לשקף ,  בעיקר ,  את קצב ההתאוששות והמשך הפיתוח העסקי בשווקים אלו ". עד תחילת 2006 בנק לאומי היה שותף מהותי של לבייב באפריקה ישראל עם החזקה של כ-15.8% ,  ואולם הבנק מכר בפברואר 2006 החזקה זו ללבייב עצמו במחיר של כ-150 שקל למניה בתמורה כוללת של כ- 1.1 מיליארד שקל ,  דבר ששיקף לאפריקה שווי שוק של כ-7 מיליארד שקל.המכירה נכפתה על לאומי בשל דרישות בנק ישראל שאסר על הבנקים להחזיק ביותר מקונגלומרט אחד .  לאחר המכירה שוויה של אפריקה נסק לאחר ההנפקה של אפי פיתוח במאי 2007 בלונדון לכ-28.5 מיליארד שקל ,  וגליה מאור ,  מנכ"לית לאומי ,  והיו"ר לשעבר איתן רף ,  ספגו על כך ביקורת כבדה ואף הוגשו נגד הבנק תביעות נגזרות .  ואולם עם פרוץ המשבר בשווקים אפריקה נקלעה למצוקת נזילות כבדה ושוויה צנח בהתאם ,  כך שכיום נראה כי לאומי עסקה טובה.אפי פיתוח ,  המרכזת את הפעילות של אפריקה ברוסיה  ( שנחשבת למנוע הצמיחה העיקרי של אפריקה )  ,  נסחרת בלונדון לפי שווי שוק של כ-1.2 מיליארד דולר ,  לעומת הון עצמי של כ- 1.65 מיליארד דולר ,  המשקף מכפיל הון של 0.73 ." מכפיל זה למעשה משקף חששות ששווי הנכסים ברוסיה ,  שכבר משקף את שוויים בשיא המשבר ,  ימשיך להיות משוערך כלפי מטה .  להערכתנו לאור האינדיקציות להתאוששות בשוק הנדל"ן ברוסיה ולאור הפוטנציאל הטמון בפרויקטים העיקריים  ( קניון רוסיה ,  אוזרקובסקיה ,  טברסקיה ועוד )  הערכות המשקיעים פסימיות מדי ושוויה הכלכלי של החברה גבוה יותר וקרוב יותר להונה העצמי ", טוען ברטוב .,  החברה הבת הנוספת של אפריקה ישראל ,  נסחרת לפי שווי שוק של כ- 1.6 מיליארד שקל ,  לעומת הון עצמי של כ- 2.6 מיליארד שקל כלומר מכפיל הון של כ-0.6 .  לאומי פרטנרס מחזיקה כיום כ-2.2% מהון המניות של אפריקה נכסים ,  ששווי שוק של החזקה זו בבורסה נאמד ב-35 מיליון שקל .  ואולם בלאומי פרטנרס מעריכים את שוויה הכלכלי של אפריקה נכסים על כ-2 מיליארד שקל ,  המשקף מכפיל הון של 0.78 שמייצג לטענת לאומי בצורה נאותה יותר את ההערכה להתאושות בשווקי החברה ולפיתוח עתידי.בלאומי מעריכים כי  " עקב מכירת מספר נכסים מהותיים בישראל בשנתיים האחרונות ,  קטן משמעותית חלקו של השוק הישראלי בפעילות החברה- דבר המגדיל את הסיכון בפעילות החברה .  מצד שני ,  בחלק מהשווקים בהם פעילה החברה במזרח אירופה ,  ניכרת התייצבות והתאוששות בשוק הנדל"ן מה שמעיד ,  להערכתנו  ,  על סיכויים נמוכים לירידה ,  משמעותית ,  נוספת בשווי הנכסים וחידוש פיתוח הפרויקטים ". לגבי אפי ארה"ב ,  שעברה בשנתיים הסדרי חוב מהותיים בנכסים  ( ובעקבות כך הונה העצמי הפך משלילי ל-152 מיליון דולר )  ,  מעריכים בלאומי פרטנרס כי לאחר התאוששות שוק הנדל"ן בארה"ב בכלל ובניו יורק בפרט ,  ההון העצמי ושווי הנכסים מייצג ,  לכל הפחות ,  את שוויים האמיתי ללא לקיחת פוטנציאל נוסף בפרויקטים העיקריים.כמו כן ,  מעריכים בלאומי פרטנרס כי לאחר מכירת האחזקות באפריקה מגורים ,  כביש 6  ,  אפריקה מלונות ובדור אלון ,  אפריקה יכולה לעמוד בהתחייבויותיה בשנתיים הקרובות ואף לבצע פירעון מוקדם של אג"ח סדרה כ"ה של כ-1 מיליארד שקל ב-2011 - דבר שלטענתם יוסיף ביטחון למשקיעים .
 
לאומי פרטנרס :  המלצת  " תשואת שוק "  לאפריקה ישראל - מחיר היעד למניה עלה ל-24.7 שקל
אורי ברטוב : " השווי הכלכלי של אפריקה קרוב לשוויה הסחיר "
 
