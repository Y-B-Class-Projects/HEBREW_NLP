תקציב הפעילות של התנועה הקיבוצית ב- 2010 יסתכם ב-27.7 מיליון שקל - קיצוץ של 18% בשנתיים
אחת הסיבות לקיצוץ :  הפסקת ההכנסות מתנובה בסך 1.5 מיליון שקל לשנה
תקציב הפעילות של מרכז התנועה הקיבוצית ב-2010 יסתכם ב-27.7 מיליון שקל ,  קיצוץ של 2 מיליון שקל לעומת תקציב הפעילות ב-2009 וקיצוץ של 6.1 מיליון שקל לעומת תקציב 2008 .  במסגרת הקיצוץ צומצמה בשנתיים האחרונות מצבת כוח האדם ב- 12 עובדים  ( 17% ) .במקביל צומצמה התמיכה במוסדות תרבות שונים כגון כמו התזמורת הבין-קיבוצית ולהקת המחול ,  למעמד של עמותות הנדרשות לגייס בעצמן חלק גדול יותר מהכספים הדרושים להן להמשך פעילותן .  גופים נתמכים שלא נפגעו מהקיצוצים הן תנועות הנוער המזוהות עם התנועה הקיבוצית ,  בהן המחנות העולים והשומר הצעיר ,  אך מספר שליחי התנועות בחו"ל צומצם .  כמו כן מוזגו פעילויות של מחלקות שונות ,  מיזוג שאפשר את המשיך הפעילות אף כי בהיקף מצומצם יותר .  צמצום נוסף בהוצאות חל בדרך של תמחור חלק מהשירותים שמספקת התנועה הקיבוצית לקיבוציה.על אף הקושי לגבות את מסי החבר מהקיבוצים לא חלה ירידה בהכנסות ממסים אלו .  בתנועה הקיבוצית אמרו כי אחת הסיבות העיקריות לצמצום הפעילות היא הפסקת מענקי התמיכה מתנובה שקיבלה התנועה הקיבוצית בסך 1.5 מיליון שקל בשנה .  התמיכה הופסקה לאחר שבעלי תנובה ,  הקיבוצים והמושבים מכרו אותה לשליטת קרן אייפקס-מבטח שמיר .
 
תקציב הפעילות של התנועה הקיבוצית ב- 2010 יסתכם ב-27.7 מיליון שקל - קיצוץ של 18% בשנתיים
אחת הסיבות לקיצוץ :  הפסקת ההכנסות מתנובה בסך 1.5 מיליון שקל לשנה

