המנתח שהונה את הממסד הרפואי בארה"ב במיליוני דולרים נלכד באוהל בהרי האלפים
ד"ר מארק ויינברגר ,  רופא מצליח מאינדיאנה שנמלט מרשויות החוק במשך חמש שנים לאחר שהואשם בהונאה ,  נמצא באוהל למרגלות ההר מון בלאן כשהוא מתקיים משימורים ושלג מומס
 >  >  לפני כשבוע הסתיימה בריחתו בת חמש השנים של מארק ויינברגר מרשויות החוק .  הרופא האמריקאי ,  מומחה אף-אוזן-גרון אמיד מאינדיאנה ,  שהואשם במעילה והונאה של מיליוני דולרים שגנב מלקוחותיו ,  מקופות חולים ומחברות ביטוח ונטש את אשתו באמצע חופשה ביוון ,  נלכד על ידי שני חיילים מחיל הפרשים האיטלקי בגובה של 1,800 רגל במקום מסתור בהר מון בלאן .  השבוע שם בית משפט איטלקי קץ למרדף בינלאומי מארה"ב ועד סין ,  ואישר את הסגרתו לארה"ב לאחר שהחלים מניסיון התאבדות כושל .  ויינברגר בן ה-46 נמלט לפני חמש שנים מארה"ב מבלי ליידע את אשתו ,  לאחר שהואשם בהונאה וברשלנות ונתבע על ידי 300 ממטופליו .  ב-2006 האשים בית משפט באינדיאנה את ויינברגר ,  בהיעדרו ,  ב-22 סעיפים של הונאת ביטוח לאחר שביצע טיפולים לא נחוצים ,  או גבה כסף עבור טיפולים שלא בוצעו .  אפילו אביו תבע אותו ,  לאחר שלטענתו הלווה לבנו מיליון דולר שלא הוחזרו .  החודש הסתיים המרדף הארוך של רשויות החוק האמריקאיות נגד ויינברגר .  הרופא האמריקאי המצליח ,  שהרוויח ,  לפי אשתו ,  מאות אלפי דולרים בשבוע ,  נמצא על ידי חיילים שהובלו על ידי מורה דרך ,  כשהוא חי באוהל באחד ממדרונות ההר מון בלאן שבאלפים .  הוא שרד בטמפרטורות של עד מינוס 18 מעלות ,  והתקיים משימורים ושלג מומס .  כשהבין שהחיילים שמצאו אותו יודעים את זהותו ,  ביקש ויינברגר רשות ללכת לשירותים שם ניסה להתאבד באמצעות סכין קטנה שהחביא בתחתוניו ,  ודקר את עצמו בצוואר .  למרות היותו מנתח מנוסה ,  למרבה ההפתעה ,  פספס ויינברגר את וריד הצוואר ונותר בחיים .  לעבודה בלימוזינה ויינברגר היהודי ,  שנולד וגדל בפרבר אמיד של ניו יורק ,  נחשב לאחד מהרופאים הידועים באינדיאנה .  לפני שפתח קליניקה משלו במרילוויל ,  הוא עבד עבור אחד מהמנתחים הפלסטיים הידועים בשיקגו .  את רעייתו ,  הצעירה ממנו ב-12 שנים ,  הכיר ב-2000 והתחתן איתה שנה לאחר מכן ,  בשלושה טקסים ראוותניים בארה"ב ובאיטליה .  במשך השנים הבאות ,  זכתה הקליניקה שלו להצלחה מסחררת - ויינברגר נהג לגבות 40 אלף דולר עבור ניתוח סינוסים ,  ולעתים ביצע 15 ניתוחים כאלה בשבוע .  בראיונות לתקשורת ,  העריכה מישל ויינברגר כי בעלה הרוויח לפחות 200 אלף דולר בשבוע - לעבודה הוא היה נוסע מדי יום מביתו המפואר בשיקגו בלימוזינה ;  הוא העסיק נהג פרטי ,  מאמן אישי ,  טבחים ,  עוזרות בית ורב חובל עבור היאכטה שהיתה בבעלותו ;  מדי חודש ,  סיפרה אשתו ,  היה לוקח חופשה של 10 ימים וטס לאירופה ,  לרוב לאחת ממדינות הים התיכון .  ואז ,  ב-21 בספטמבר 2004 ,  התעוררה ויינברגר בסירה שהיתה בבעלות השניים שעגנה במרינה באי היווני מיקונוס .  עד מהרה היא גילתה שהיא לבדה .  בעלה נעלם ,  לאחר שלקח עמו את הדרכון שלו ואת כל הכסף שהיה ברשותם ,  כולל כסף נוסף שהסתיר על סיפון הסירה .  לאיי יוון ,  שם הבטיח לה  " משהו שרק לכוכבי קולנוע יש ",  הם טסו יחד עם אמה ושלושה חברים .  לפני שנעלם רכש ויינברגר שני יהלומים יקרים עבור אשתו .  עם זאת ,  לאחר שנעלם גילתה שהותיר אותה עם דמי עגינה בסך 40 אלף דולר וחובות של 7 מיליון דולר לנושים .  הסירה עצמה הוחרמה על ידי הרשויות היווניות .  ויינברגר גם משך 2 מיליון דולר מחשבון החברה שלו לפני שנמלט .  אולי בישראל ?  הסדק הראשון בחייו המושלמים של ויינברגר התגלה באוקטובר 2002 ,  אז הגיש עורך דין שהופקד על הטיפול בנכסיה של אישה שמתה מסרטן גרון ,  תביעת ביטוח בה טען כי ויינברגר לא איבחן את הסרטן שלה ובמקום זאת ביצע ניתוח סינוסים מיותר עליו שילמה חברת הביטוח .  עורך הדין טען כי יצר קשר עם עשרות מטופלים לשעבר של ויינברגר ,  שחשדו גם הם כי עברו ניתוחים לא נחוצים .  עורך דין אחר הגיש תביעה דומה ,  בשמם של 25 מטופלים .  כשהתביעות החלו להיערם ,  הבין ויינברגר שהוא חייב להיעלם .  בין חפציו נמצא ספר בשם how to be invisible ומטופליו סיפרו לרעייתו כי בקליניקה שלו היה חדר אחסון פרטי אותו כינו  " החדר המפחיד ",  משום שהיה עמוס בציוד הישרדות ומחנאות .  במשך השנים הופיעו רמזים למקום הימצאו ,  על רקע חשדות כי נמלט בין היתר לישראל .  ויינברגר השתמש באחד מכרטיסי האשראי שלו בקזינו במונטה קרלו ,  וצבר חובות כרטיסי אשראי בסך 10,000 דולר .  עדים טענו כי נצפה בסין .  במארס האחרון אותר בעמק אוסטה שמתחת להרי האלפים ,  באתר סקי יוקרתי ,  אליו הגיע עם נהג פרטי שם שכר דירה .  לאחר שהבין כי המשטרה המקומית חוקרת את זהותו ,  נעלם להרים .  בעודו מחלים מפצעיו ,  ממתין ויינברגר להסגרתו לארה"ב שם יעמוד למשפט . " המעשים שלו והפחדנות שלו ,  פגעו בחייהם של אנשים רבים ",  אמרה מישל ,  שהתגרשה ממנו בהיעדרו ב-2006 וחזרה לשם נעוריה . " ידעתי שזה רק עניין של זמן עד שהוא יצוץ ". 

המנתח שהונה את הממסד הרפואי בארה"ב במיליוני דולרים נלכד באוהל בהרי האלפים
ד"ר מארק ויינברגר ,  רופא מצליח מאינדיאנה שנמלט מרשויות החוק במשך חמש שנים לאחר שהואשם בהונאה ,  נמצא באוהל למרגלות ההר מון בלאן כשהוא מתקיים משימורים ושלג מומס

