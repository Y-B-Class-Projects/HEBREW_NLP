ההסתדרות :  נתב"ג ,  הרכבות ובתי החולים יושבתו אם המגעים עם האוצר ייכשלו ;  בית הספר יעבדו
חדר המצב של ההסתדרות פירסם את המקומות שעובדיהם ישבתו החל ממחר בבוקר
חדר המצב של ההסתדרות ,  בראשות ג'האד עקל ,  פירסם בשעה האחרונה את רשימת המקומות שעובדיהם ישבתו החל ממחר בבוקר .  השביתה תצא לפועל אם בפגישה שצפויה להתחיל בשעה 16.00 בירושלים בין שר האוצר יובל שטייניץ ליו"ר ההסתדרות עופר עיני ,  לא יגובשו העקרונות להסכם שכר ל-750 אלף עובדי המגזר הציבורי.למרות פרסום הרשימה על ידי ההסתדרות ,  מהלך שמתפרסם כ"עשיית שריר "  כמה מראשי המשק ,  ובהם נשיא התאחדות התעשיינים ,  שרגא ברוש ,  מעריכים כי איום השביתה יוסר ככל שיתקדמו הדיונים בין הצדדים במהלך הלילה.משרדי הממשלה שישבתו הם :  כל משרדי הממשלה ,  בתי המשפט ,  הטאבו ,  רשות האכיפה והגבייה ,  הלשכה המרכזית לסטטיסטיקה ,  חברת הדואר ,  רשות השידור  ( שביתה חלקית )  ,  הרשות השנייה לרדיו וטלוויזיה ,  הטלוויזיה החינוכית ,  מכון התקנים ,  שירות התעסוקה ,  הביטוח הלאומי ,  החברות לדיור ציבורי  ( עמידר ,  עמיגור ,  חלמיש ופרזות )  ,  הרשויות המקומיות ,  המועצות הדתיות ,  הרבנות הראשית ,  רשות שדות התעופה  ( כולל נתב"ג ,  ממנו לא יבוצעו המראות ולא תפורק הכבודה מהמטוסים הנוחתים )  ,  רכבת ישראל ,  בתי החולים  ( יפעלו במתכונת שבת )  ,  בתי המשפט ,  מינהלות האוניברסיטאות  ( המרצים אינם שובתים ) .חברי הסתדרות המורים לא ישבתו ולכן בתי הספר יפעלו כרגיל .  עם זאת ,  השביתה צפויה להקיף את מעונות נעמ"ת ואמונה  ( מעונות ויצ"ו יפעלו כרגיל )  ,  רשת אורט ורשת עמל .  ישבתו גם מוזיאון הארץ ,  מוזיאון ישראל בירושלים ,  מוזיאון ארץ ישראל בת"א ומוזיאון תל אביב .  השביתה תקיף גם את מועצות השיווק החקלאיות ,  בעוד שהתעשיות הביטחוניות - התעשייה האווירית ,  התעשייה הצבאית וקמ"ג  יעבדו חלקית.ההסתדרות טרם החליטה אם להשבית את שירותי אגד ודן .  עם זאת ,  גם אם שכירי אגד ,  הסרים למרות ההסתדרות ,  ישבתו ,  הנהלות אגד ודן מתכוונות לגייס לעבודה מלאה נהגים מקרב החברים ומקרב הגמלאים ,  כדי להקטין את היקף השיבושים שהשביתה תגרום .
 
ההסתדרות :  נתב"ג ,  הרכבות ובתי החולים יושבתו אם המגעים עם האוצר ייכשלו ;  בית הספר יעבדו
חדר המצב של ההסתדרות פירסם את המקומות שעובדיהם ישבתו החל ממחר בבוקר

