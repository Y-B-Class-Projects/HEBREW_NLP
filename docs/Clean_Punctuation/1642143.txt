אנחנו מסתדרים ,  תודה
ללא בריאנט הפצוע ,  הלייקרס השיגו ניצחון שלישי רצוף ,  81:96 ביוטה .  אורלנדו ניצחה 87:107 בשיקגו ,  הפסד שני רצוף לבוסטון
שלושה משחקים ללא קובי בריאנט ,  שלושה ניצחונות ללוס אנג'לס לייקרס .  אין זה אומר ,  כמובן ,  שהאלופה לא זקוקה לשירותיו של הממבה ,  אבל היא בהחלט מאותתת שיש בה עומק ועוצמה גם בלי הפנומן שלה .  הלילה  ( בין רביעי לחמישי )  הלייקרס ניצחו עוד יריבה גדולה במגרש קשה .  שחקניו של פיל ג'קסון פגשו ביוטה את הג'אז ,  ומפגש שהבטיח סערה הסתיים בבריזה קלה ,  כשהלייקרס ניצחו 81:96 .  שוב פאו גאסול לקח אחריות וקלע 22 נקודות עבור הלייקרס ,  כשהפעם עזר לו למאר אודום במשחק גדול עם 25 נקודות ו-11 ריבאונדים .
 בוסטון ספגה הפסד שני רצוף ,  כשנוצחה בניו אורלינס 93:85 .  השנייה במזרח ,  אורלנדו ,  ממשיכה ביכולתה המצוינת והשיגה ניצחון שלישי רצוף אחרי שטיילה בשיקגו עם 87:107 .  
תוצאות משחקי הלילה :
 אטלנטה  ( 18:33 )  - מיאמי  ( 27:26 )  94:76טורונטו  ( 23:29 )  - פילדלפיה  ( 32:20 )  93:104ניו ג'רזי  ( 48:4 )  - מילווקי  ( 27:24 )  97:77דטרויט  ( 33:18 )  - סקרמנטו  ( 34:18 )  103:97מינסוטה - שארלוט  ( 25:26 )  93:92שיקגו  ( 26:25 )  - אורלנדו  ( 17:36 )  107:87ניו אורלינס  ( 25:28 )  - בוסטון  ( 18:32 )  85:93יוטה  ( 19:32 )  - ל.א לייקרס  ( 13:41 )  96:81פיניקס  ( 22:31 )  - פורטלנד  ( 24:31 )  108:101גולדן סטייט  ( 37:14 )  - ל.א קליפרס  ( 31:21 )  102:132
הפציעה בקרסולו של בריאנט העצימה את המתח לקראת המשחק ,  אבל הלייקרס שעטו עם 0:12 בדקות הסיום של הרבע הראשון ,  הגדילו מעט את ההפרש ברבע השני והוליכו 41:56 במחצית .  הג'אז נותרו המומים ולא הצליחו להוציא צליל אחד לרפואה .  המורמונים יידו 2 מ-13 מחוץ לקשת והיד רעדה להם מהקו עם 52 אחוז בלבד .  ג'רי סלואן ניסה הכל ושיתף שניים-עשר שחקנים ,  אבל שום דבר לא התחבר ליוטה ,  שהפסידה פעם שנייה העונה לאלופה .  מצד שני ,  הלייקרס ממשיכים להראות כמה כישרון ויכולת יש להם ,  גם בלי בריאנט .  פאו גאסול היה עצום עם 22 נקודות  ( 10 מ-15 מהשדה )  ,  19 ריבאונדים ו-4 אסיסטים .  למאר אודום הוליך את האורחים עם 25 נקודות ו-11 ריבאונדים ,  ג'ורדן פארמר פינק 18 מהספסל ,  וכל זה הספיק לניצחון כשרון ארטסט מביך את עצמו עם 3  ( 1 מ-7 מהשדה )  ב-37 דקות משחק .  אנדריי קירילנקו קלע 17 ליוטה ,  קרלוס בוזר  ( 10 ריבאונדים )  ודרון וויליאמס קלעו 11 כל אחד .
 שיקגו  ( 26:25 )  - אורלנדו  ( 17:36 )  107:87
דוויט הווארד נשבע בסיום כי לא התכוון לפגוע בדרק רוז ,  כשניסה לחסום אותו ,  וגרם לו לרדת ולקבל טיפול . " הוא נתקל באיש הפלדה ",  הסביר סופרמן בסיום .  רוז הספיק לשחק 2:24 דקות בלבד בטרם ירד לטיפול ולא חזר ,  והמג'ק מוטטו את הבולס ברבע הראשון אותו סיימו ביתרון 17:41 .  משם זה הפך לפרוטוקול בלבד ,  ואורלנדו רשמה ניצחון 10 ב-12 משחקיה האחרונים . " האמת ,  בלי דרק רוז ,  היה לנו קצת יותר קל להגן ",  הודה המאמן המנצח סטן ואן גנדי ,  ותיקן את עצמו כשהוסיף : " בעצם לא 'קצת יותר קל' ".  הווארד ,  שמוליך את הליגה עם 41 דאבל-דאבל ,  רשם 18 נקודות ו-14 ריבאונדים ,  וינס קרטר הוסיף 15 ומאט בארנס תרם 14 .  שיקגו ,  שקלעה רק 4 מ-19 מחוץ לקשת ,  ראתה את לואל דנג קולע 23 נקודות ומוריד 7 כדורים חוזרים ,  ואת טיירוס תומאס מסייע לו עם 16 מהספסל .
 ניו אורלינס  ( 25:28 )  - בוסטון  ( 18:32 )  85:93
הסלטיקס לא הבינו מאיפה פתאום צץ לו דארן קוליסון ,  שקלע 13 מה-25 שלו ברבע הרביעי .  זה רוקי זה ?  זה אקס-פאקטור . " לא רציתי שנפספס את המשחק הזה ",  הסביר קוליסון את ה'זון' שנכנס אליו , " רק רציתי לוודא שאנחנו לוחצים אותם מספיק חזק ויש לנו מרווח ביטחון כדי לנצח ".  קוליסון עזר בכך להורנטס ,  ללא כריס פול שאמור לעבור ניתוח בברכו ,  לצאת מבור ברבע השני בו נעצרו על 14 בלבד .  ברבע השלישי בוסטון נעצרה על 12 וכשקולעים רק 1 מ-8 מחוץ לקשת ו-59 אחוז מהקו ,  אין פלא שקצת לחץ מצד קוליסון בסיום מספיק .  פז'ה סטויאקוביץ' קלע 20 למנצחים ,  ומוריס פטרסון הוסיף 16 ו-10 ריבאונדים .  בוסטון ,  ללא ריי אלן ,  קיבלה 15 נקודות מפול פירס  ( שהיה מפוזר מאוד עם 8 איבודים )  ,  ו-13 מראשיד וואלאס וטוני אלן .  קווין גארנט ?  רק 7 נקודות ו-7 ריבאונדים ב-2 מ-9 מהשדה .
 עתה אין ספק שמשהו השתחרר בהיט ,  אחרי שהביסו אמש את יוסטון ב-30 הפרש . " זאת הזדמנות בשבילנו ,  תוך 48 שעות ,  לשנות את המומנטום של העונה ,  לפני פגרת האולסטאר ",  אמר בסיום מאמן מיאמי אריק ספואלסטרה .  תוך יומיים השיגה מיאמי שני ניצחונות גדולים ,  ואולי זה מה שיצית את האש בדווין וויד וחבריו ,  שריצת 0:10 ברבע הרביעי הבטיחה להם ניצחון .  ג'רמיין אוניל קלע 19 ואסף 10 ריבאונדים למנצחים ,  וויד הוסיף 18  ( 7 מ-15 מהשדה )  ו-11 אסיסטים ודקוואן קוק קלע 17 מהספסל .  ג'וש סמית הוליך את ההוקס עם 18 ו-8 ריבאונדים ,  ג'ו ג'ונסון הוסיף 16 ב-7 מ-21 מהשדה ,  והמאמן מייק וודסון לא התרגש מההפסד : " זה היה רק רבע רביעי נורא ,  פשוט נגמר לנו הכוח ולא הייתה לנו אנרגיה בסיום ". 
פיניקס  ( 22:31 )  - פורטלנד  ( 24:31 )  108:101
הסאנס הגיעו למשחק אחרי חמישה ימי מנוחה ורצף של חמישה ניצחונות .  זה אומר שהם הגיעו קצת חלודים ושבעים .  פורטלנד הגיעה אחרי שני הפסדי בית ללייקרס ולאוקולהומה סיטי .  זה אומר שהבלייזרס הגיעו רעבים ועצבנים .  מלחמת ה-פ' ב-פ' נגמרה בניצחון האורחים מאורגון ,  שהתפוצצו עם 58 אחוז מהשדה ונהנו משישה שחקנים בדאבל-פיגרס . " היינו די חדים היום ,  זה יפה לראות כדור נכנס פנימה ",  התייחס בסיום המאמן נייט מקמילן לאחוז הקליעה מהשדה הטוב ביותר שהשיגו שחקניו העונה .  סטיב בלייק קלע שיא עונה של 20 נקודות וחילק שיא עונה של 12 אסיסטים ,  אנדרה מילר הוסיף 20 משלו ,  ולמרכוס אולדרידג' ,  שתמיד נמצא שם ,  הוליך עם 22 נקודות .  אמרה סטודמאייר הוליך את הסאנס עם 24 נקודות ו-9 ריבאונדים ,  סטיב נאש קלע 15 ומסר 11 וג'ייסון ריצ'רדסון תרם 13 .
 טורונטו  ( 23:29 )  - פילדלפיה  ( 32:20 )  93:104 
" הלכתי על חמישייה נמוכה ,  ונפלתי ",  אמר בסיום אדי ג'ורדן ,  מאמן פילדלפיה ,  כשהסביר מדוע עלה למחצית השנייה עם רויאל אייבי במקום אלטון ברנד ,  וקבוצתו נקלעה למינוס 9 .  אייבי שיחק כל הרבע השלישי וירדד לספסל פחות משתי דקות לסיומו כשהלוח הורה על 53:76 לראפטורס .  משחק גמור . " אני רק משחק ועושה מה שאני יכול ",  התייחס אלטון ברנד לעניין בסיום , " אני לא מרגיש שההפסד באשמתי ".  לואיס וויליאמס הוליך את הסיקסרס ,  ללא אלן אייברסון ,  עם 26 מהספסל ,  ברנד קלע 11 ו-ווילי גרין הוסיף 10 .  כריס בוש הוביל את המנצחים עם 23 ו-12 ריבאונדים ,  אנדראה ברניאני הוסיף 16 .
 גולדן סטייט  ( 37:14 )  - ל.א קליפרס  ( 31:21 )  102:132
הווריורס אותתו על ההמשך כבר ברבע הראשון אותו סיימו עם 38 נקודות ,  ודי מהר התברר לקליפרס שהם פגשו את החבורה של דון נלסון ביום לא טוב מבחינתם .  סטפן קארי רשם את הטריפל-דאבל הראשון בקריירה עם שיא קריירה של 36 נקודות ,  13 אסיסטים ו-10 ריבאונדים ,  ורצף תשעת ההפסדים של גולדן סטייט נקטע .  אנתוני טוליבר בשיא קריירה של 29 נקודות ,  ויכולת טובה של אנתוני מורו עם 26 נקודות ו-10 ריבאונדים ,  עזרו לגולדן סטייט .  אריק גורדון וראסל באטלר קלעו 16 כל אחד לקליפרס .  
ניו ג'רזי  ( 48:4 )  - מילווקי  ( 27:24 )  97:77
זה היה ערב עצוב מאוד לנטס .  סופת השלגים במזרח ארצות הברית חברה ליכולת העלובה של ניו ג'רזי ,  ורק 1,016 אוהדים הטריחו את עצמם ויצאו לקור כדי לחזות בקבוצתם סופגת עוד הפסד ליגה . " האוהדים לא יכלו לצאת ,  וקשה לייצר אנרגיה במצב שכזה ",  אמר פורוורד הנטס ג'רוויס הייז .  לבאקס זה דווקא לא הפריע .  אנדרו בוגוט קלע 22 והוריד 9 ריבאונדים ,  ארסן איליאסובה הוסיף 18 מהספסל ומילווקי נעזרה בריצת 1:18 ברבע השלישי כדי לסגור עניין . " העלנו את רמת האנרגיה שלנו ,  שיחקנו הגנה חזקה וזה השתלם ",  אמר המאמן המנצח סקוט סקיילס .  דווין האריס בלט בניו ג'רזי עם 27 נקודות ו-9 אסיסטים ,  קורטני לי הוסיף 11 .
 מינסוטה - שארלוט  ( 25:26 )  93:92
בשניות הסיום שארלוט פיגרה בנקודה ,  בוריס דיאו החטיא זריקה ,  קורי ברואר לא השתלט על הכדור ,  שהגיע לידיו של נאזי מוחמד .  סנטר הבובקטס התרומם ,  הטביע וניצח לקבוצתו את המשחק .  היה זה אקורד סיום מפואר למשחק גדול של מוחמד ,  שסיים עם 21 נקודות ו-20 ריבאונדים ,  וסייע לסטיבן ג'קסון  ( 33 נקודות ב-12 מ-21 מהשדה )  . " אנחנו חייבים לשחק טוב יותר ממה ששיחקנו ברבע הרביעי ",  אמר ג'קסון בסיום ,  ולא נתן לניצחון הדרמטי להשכיח ממנו משחק נרפה ברבע האחרון ,  בו קלעו הבובקטס 13 בלבד .  אל ג'פרסון הצטיין בשורות הוולבס עם 19 ו-10 ריבאונדים ,  ריאן גומז הוסיף 15 .
 
אנחנו מסתדרים ,  תודה
ללא בריאנט הפצוע ,  הלייקרס השיגו ניצחון שלישי רצוף ,  81:96 ביוטה .  אורלנדו ניצחה 87:107 בשיקגו ,  הפסד שני רצוף לבוסטון

