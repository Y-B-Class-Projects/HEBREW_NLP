אליטליה תפצה נוסעת ב-16 אלף שקל לאחר ששברה שן 
 >  >  חברת התעופה אליטליה ,  הנמצאת תחת צו הקפאת הליכים ,  תשלם לנוסעת שנחתכה בפיה מפיסת מתכת שנחבאה במנת טונה כ-16 אלף שקל .  כך קבעה באחרונה השופטת ורדה אלשיך מבית המשפט המחוזי בתל אביב .  הנוסעת ,  בת 60 ,  טסה לטיול בדרום אמריקה ובעקבות נגיסה בפיסת המתכת שברה שן .  אליטליה הסכימה תחילה לפצות את הנוסעת בכאלף דולר בלבד .  אלשיך ביקרה את יחס החברה וכתבה  " קשה עד מאוד שלא לתהות אם התנהלותה הראשונית של אליטליה לא נועדה לשם משיכת זמן וניסיון להרתיע את המבקשת ".  אליטליה נקלעה להקפאת הליכים כך שתביעות נגדה הוגשו לנאמן שמונה לחברה בישראל .  עו"ד אילן טל שייצג את התובעת הגיש תביעת חוב לנאמן וזה הגדיל את הפיצוי ל-5,600 שקל בגין נזקים כספיים שנגרמו לאישה .  הנוסעת ערערה על החלטתו והשופטת אלשיך הוסיפה לסכום שהציע הנאמן עשרת אלפים שקלים .
 
אליטליה תפצה נוסעת ב-16 אלף שקל לאחר ששברה שן 
nan
