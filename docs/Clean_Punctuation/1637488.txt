הסופר ג'יי די סאלינג'ר הלך לעולמו
המחבר המתבודד של  " התפסן בשדה השיפון "  שהיה לאחד הספרים החשובים בהיסטוריה ,  מת בביתו שבניו המפשייר בגיל 91
הסופר ג'יי די סאלינג'ר הלך לעולמו בביתו שבניו המפשייר ,  כך הודיע היום  ( חמישי )  סוכנו הספרותי לעיתונות .  בהצהרה מטעמו מסר בנו של סאלינג'ר כי אביו מת מסיבות טבעיות .  בן 91 היה במותו .  
ג'רום דיוויד סאלינג'ר התפרסם בעקבות ספרו  " התפסן בשדה השיפון "  שיצא בשנת 1951 בזמן המלחמה הקרה .  סאלינג'ר ,  באמצעות גיבור הספר הולדן קולפילד ,  הפך לסמל למרד הנעורים .  הספר הפך אז לאחד הספרים החשובים אי פעם ומושא הערצה למיליוני אנשים .  
מאז פרסום הספר סאלינג'ר ,  שכבר בנערותו נחשב לבעל נטייה להתבודדות ,  המשיך לפרסם סיפורים קצרים ,  ביניהם  " פראני וזואי ",  אולם לאחר זמן קצר עזב את ניו יורק ובחר להתבודד בחוותו שבניו המפשייר .  הוא סירב להתראיין ואף סירב למכור את הזכויות על הסיפור של  " התפסן בשדה השיפון "  לסרט בבימויו של סטיבן שפילברג .  בנוסף ,  נודע כי מארק צ'פמן ,  רוצחו של ג'ון לנון הודה כי ההשראה לרצח הגיעה לו בעקבות הספר .  
התבודדותו של סאלינג'ר הביאה להתעניינות מוגברת בחייו של הסופר .  בין השאר פורסם כי הוא ניהל רומנים עם נשים צעירות ממנו ,  איתן התכתב .  בביוגרפיה שפרסמה עליו בתו ,  מרגרט ,  הוא תואר כאיש משפחה קר וכבעל קר לאימה .  בשנים האחרונות התפרסם שמו בעיקר בשל תביעות משפטיות שונות הנוגעות לזכויות יוצרים על יצירת המופת שלו ,  ביניהן תביעה נגד יוצר אירני שביים עיבוד חופשי ל"פראני וזואי "  ובשנת 2009 תביעה נגד מו"ל שוודי שהתכוון להפיץ ספר המשך ל"התפסן בשדה השיפון ". 

הסופר ג'יי די סאלינג'ר הלך לעולמו
המחבר המתבודד של  " התפסן בשדה השיפון "  שהיה לאחד הספרים החשובים בהיסטוריה ,  מת בביתו שבניו המפשייר בגיל 91

