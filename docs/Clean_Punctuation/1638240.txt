חיפה תטען :  החוזה של גולסה היה מקצועני
במועדון מתכוונים להציג ראיות שיביאו לביטול החוזה באיטליה .  עו"ד אלדד אהרוני : " על פניו ,  נראה שלא מדובר בחוזה חובבני "
" מכבי חיפה ישנה בעמידה .  כבר לפני הצבא רציתי לצאת לחו"ל .  סגרתי הכל באמצעות הסוכן האיטלקי שלי .  אני לא מתכוון לחזור לארץ ".  כך אמר הערב  ( ראשון )  הקשר אייל גולסה למקורביו מאיטליה ,  שם הוא סיכם לארבע עונות וחצי במדי לאציו ועבר בדיקות רפואיות .  על פי מקורביו ,  השחקן לא מתכוון לחזור בקרוב לארץ ,  לפחות עד שייושרו ההדורים עם מכבי חיפה .  
לעומת זאת ,  בחיפה מתכוונים לטעון באמצעות פרקליט המועדון עו"ד אודי שוכטוביץ' כי אייל גולסה חתם על חוזה מקצועני במועדון ,  זאת על סמך הוכחות כי השחקן קיבל מענק חתימה שמן שאינו עולה בקנה אחד עם חוזה חובבני .  כזכור ,  בסביבתו של השחקן טוענים כי השחקן חתם על חוזה בטרם מלאו לו 18 ולכן החוזה אינו מקצועני .  ככל הידוע ,  על פי גורמים בחיפה ,  משפחתו של השחקן מתגוררת בדירה ב"עיר ימים "  בנתניה ,  שנחשב לאחד מאזורי היוקרה בעיר .  שוויו של הנכס ,  על פי הערכות גסות ,  נע סביב 400 אלף דולר .  כזכור ,  במכבי חיפה הודיעו מוקדם יותר שיבדקו את ההשלכות המשפטיות של הדברים .  בסביבתו של גולסה טוענים כי השחקן רצה לנצל את העובדה שעדיין לא התגייס לצה"ל ונראה כי על פי חוק בן סהר יבקש לדחות את שירותו הצבאי אם בסופו של דבר אכן יחתום בלאציו .  לא מן הנמנע כי חיפה תדרוש לקבל הבהרות מהשחקן ואף תעמיד אותו בפני וועדת משמעת בגין עזיבת הארץ ללא אישור המועדון ,  בטרם חתם על החוזה .  עו"ד אלדד אהרוני ,  מומחה למשפט בספורט ,  התבקש על ידי וואלה !  ספורט לנתח את הסוגיה המשפטית והשלכותיה . " השאלה המתבקשת בסוגיה שלפנינו היא האם החוזה של אייל גולסה במכבי חיפה הוא מקצועני או לא ",  אמר עו"ד אהרוני . " אחת ,  על אף שלכאורה הוא היה מתחת לגיל 18 כשחתם על ההסכם ,  ההסכם במהותו על פי התמורה שהוא קיבל  ( על פי גורמים במכבי חיפה ,  אמו קיבלה דירה הנאמדת כיום בשווי של 400 אלף דולר כמענק חתימה ,  א"י )  הוא הסכם מקצועני לחלוטין ומראה על הכוונה העתידית של מכבי חיפה לגבי חוזה עתידי מול השחקן .  הוא קיבל מענק חתימה יוצא דופן לשחקן בגילו .  האם זהו חוזה חובבני ?  על פניו נראה שלא ".   " השאלה שניה היא אורך החוזה שלו .  ככל הידוע לי מותר לחתום על חוזה עם קטין לשלוש שנים בלבד .  בהנחה שהוא חתם על חוזה בגיל 16 וחצי ,  ההסכם להערכתי תקף לפחות לשלוש שנים ,  כלומר יסתיים בעוד שנה וחצי .  להערכתי ,  הגופים המשפטיים יתקנו כאן את החוזה בהתאם הואיל ומדובר כאן בפגם טכני ".  עו"ד אהרוני המשיך ואמר : " לכל העוסקים בענף ,  ידוע כי בעונה האחרונה ,  השחקן באמצעות מקורביו מפזר רמזים על כך שהוא שחקן חופשי הואיל ולא הוא חתם על החוזה .  נשאלת כאן שאלה ,  האם השחקן באמירות מהסוג הזה עומד בחובת תום הלב המחייבת על פי חוק החוזים ". 

חיפה תטען :  החוזה של גולסה היה מקצועני
במועדון מתכוונים להציג ראיות שיביאו לביטול החוזה באיטליה .  עו"ד אלדד אהרוני : " על פניו ,  נראה שלא מדובר בחוזה חובבני "
 
