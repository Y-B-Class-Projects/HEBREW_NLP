האם יפוצו המתנחלים בעקבות ההקפאה ? 
הצעת החוק של ח"כ דני דנון למתן פיצוי למתנחלים בעקבות הקפאת ההתנחלויות תובא היום לדיון בוועדת השרים לענייני חקיקה .  דני דיין : " זו חובתה המוסרית של הממשלה "
 ועדת השרים לענייני חקיקה צפויה להתכנס היום  ( ראשון )  ולדון בהצעת החוק לפיצוי נפגעי צווי הקפאת הבנייה ביהודה ושומרון .  לקראת הדיון שלח הבוקר יו"ר מועצת יש"ע דני דיין מכתב לשרים המשתתפים בוועדה המבקש מהם לאשר את החוק אותו הגיש ח"כ דני דנון  ( ליכוד )  .
" ההחלטה על הקפאת הבניה ביהודה ושומרון פגעה כספית בצורה חמורה במאות רבות של משפחות ,  זוגות צעירים ואנשים פרטיים  ,  וגרמה נזקים כספיים גדולים לקבלנים  "  ,  כתב דיין במכתבו . " חובתה המוסרית של הממשלה היא ליצור מנגנון פיצוי שקוף ,  הוגן ועל-פי חוק ,  כדי שאנשים פרטיים לא יישאו שלא בצדק בעצמם בנטל הכספי של החלטת ממשלה שמניעיה מדיניים ".  דיין מסיים את המכתב ואומר כי  "  אנו רואים כחובה מוסרית עליונה של אותה ממשלה שהקפיאה את הבניה - גם לתמוך תמיכה חד-משמעית בהצעת החוק המובאת בפני וועדת השרים לחקיקה בדבר פיצוי הנפגעים ".  
על פי הצעת החוק ,  המדינה תפצה את המתנחלים ואת קבלני הבנייה שנפגעו עקב ההקפאה וזאת על פי קריטריונים שייקבעו בחוק .  לדברי גורמים בהתיישבות ,  היקף הפיצויים עשוי להגיע למאות מיליוני שקלים ,  שמרביתם יועברו לקבלנים העומדים מאחורי פרוייקטי בנייה שנעצרו עקב החלטת הממשלה .
 
האם יפוצו המתנחלים בעקבות ההקפאה ? 
הצעת החוק של ח"כ דני דנון למתן פיצוי למתנחלים בעקבות הקפאת ההתנחלויות תובא היום לדיון בוועדת השרים לענייני חקיקה .  דני דיין : " זו חובתה המוסרית של הממשלה "
 
