ג'רון רוברטס החל להתאמן בעירוני נהריה
המתאזרח ,  ששיחק בנבחרת ישראל ,  עשוי לחזק את הקבוצה הצפונית .  אוהדי חולון מתגייסים למען ערב ההצלה של הקבוצה
למרות שבעירוני נהריה לא מצליחים עדיין לצאת מהמצב הקשה שאליו נקלעה הקבוצה בטבלה ,  ממשיכים ראשיה במאמצים לחזק את הסגל לקראת החזרה מהפגרה .  לאחר שבשבוע שעבר הוחתם לאמאר גריר ,  והשבוע היה זה תורו של ליאור שגב להצטרף ,  החל להתאמן בימים האחרונים בקבוצה גם המתאזרח ג'רון רוברטס .  רוברטס ישמור בשלב זה על כושר בקבוצה ,  לאחר ששוחרר ממדי אפואל ניקוסיה ,  ואם ירשים עשוי לחתום .  מי שעוד מעוניינת בשחקן היא עירוני רמת גן ,  שצפויה להגיש לרוברטס הצעה בימים הקרובים .
 חברתה לתחתית של נהריה ,  הפועל חולון ,  מנסה להתחזק בצורה אחרת .  ביום שני הקרוב יקיימו אוהדי הקבוצה ערב הצלה למען המועדון ,  בחסותו של ראש העיר מוטי ששון .  הכניסה לערב ההצלה היא בתרומה של 1000 שקל ,  ועד עתה כמעט 100 אוהדים של הקבוצה חתמו על התרומה ,  מה שמעשיר את קופת המועדון בקצת פחות מ-100 אלף שקל .  מספר אוהדים של הקבוצה התגייסו השבוע על מנת להביא תורמים פוטנציאליים ובין האנשים שהבטיחו להגיע לאירוע נמצאים שחקני העבר של הקבוצה האחים אלי וקובי בלול ,  ניב בוגין ,  עופר פליישר ,  מוטי דניאל ועופר נעים ,  שדר הרדיו דידי הררי ,  כדורסלן העבר דורון ג'מצ'י ,  איש העסקים רוני מאנה ויו"רי ההתאחדות לכדורגל לשעבר איצ'ה מנחם וגברי לוי .
 
ג'רון רוברטס החל להתאמן בעירוני נהריה
המתאזרח ,  ששיחק בנבחרת ישראל ,  עשוי לחזק את הקבוצה הצפונית .  אוהדי חולון מתגייסים למען ערב ההצלה של הקבוצה

