טכנאי קולי"ש לא מאפשרים שידור ממקום הפיגוע בצומת תפוח
גורם בועד : " אם היה כאן עניין של ביטחון המדינה ,  או אם הדיווח מהשטח היה יכול להציל מישהו מפגיעה היינו מעבירים את השידור בלי לחשוב פעמיים "
 טכנאי קול ישראל לא איפשרו להעלות לשידור עד ראייה לפיגוע הדקירה בצומת תפוח בשומרון כחלק מהעיצומים שהם נוקטים .  בשעה זו מדווחים כלי התקשורת על הפיגוע ,  בו נפצע אדם אחד באורח אנוש ולאחר מכן מת מפצעיו .  מאחר שעד הראייה דיווח מהשטח באמצעות טלפון סלולרי ,  הטכנאים סירבו להעביר את דיווחיו באופן ישיר .  במקום זה נשלח הכתב בשטחים ברק אופיר לברר פרטים על האירוע ולהעבירם למערכת רשת ב' כדי שיוקראו באולפן .  לאחר מכן נסע אופיר לשטח בליווי ניידת שידור וטכנאי ,  ומשלב זה איפשרו הטכנאים את השידור .  בימים האחרונים החלו טכנאי קול ישראל בעיצומים בתגובה להחלטת הנהלת רשות השידור על צעדי החירום ובמסגרתם לא מעבירים דיווחים או ראיונות באמצעות הטלפון .
 גורם בועד טכנאי הרדיו אמר לוואלה !  ברנז'ה : " אם היה כאן עניין של ביטחון המדינה ,  או אם הדיווח מהשטח היה יכול להציל מישהו מפגיעה היינו מעבירים את השידור בלי לחשוב פעמיים .  אבל זה דיווח עיתונאי ,  דיווח שאחרי האירוע ,  ואין לנו שום סיבה לשדר אותו חוץ מהרצון של ההנהלה שנפתח את הרגליים ונתקפל .  אנחנו לא נתקפל ואף נחריף את הצעדים ". 
מרשות השידור נמסר בתגובה : " פעם נוספת טכנאי הרדיו נוטלים לעצמם תפקיד של עורך שעה שאת עבודתם הם לא מבצעים .  גם אם מתנהל ויכוח ,  קשה וכואב ככל שיהיה בסוגיות הנוגעות לרפורמה ולתכנית החירום ,  צריכים טכנאי הרדיו להבין כי לרדיו יש תפקיד חשוב ,  בפרט באירועים ביטחוניים ובפרט כשיש נפגעים .  הטכנאים כעובדי הרדיו צריכים לפעול באחריות ולא רק לקבל שכר . 
" המקרה הזה מעיד היטב על המשך רצונם של הטכנאים לנהל את רשות השידור .  לצערנו ,  גם כאשר מתרחש אירוע ביטחוני ,  הם נוטלים לעצמם את הזכות לשלול מהמאזינים מידע חשוב וחיוני ,  כל זאת בשם דרישות שאין להן אחיזה במציאות .  הנהלת רשות השידור שבה ומדגישה כי הטכנאים מקבלים שכר בעבור העבודה שהם מבצעים וכי לא ישולם להם שכר בעבור פיקציות ".  
 ( עדכון אחרון :  19:00 ) 

טכנאי קולי"ש לא מאפשרים שידור ממקום הפיגוע בצומת תפוח
גורם בועד : " אם היה כאן עניין של ביטחון המדינה ,  או אם הדיווח מהשטח היה יכול להציל מישהו מפגיעה היינו מעבירים את השידור בלי לחשוב פעמיים "
 
