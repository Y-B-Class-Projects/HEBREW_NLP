דם קר
עידן סייר לא מבין מה פשר האפליה שבחוק הפרוות .  כלב אסור לשחוט אבל בקר מותר ? 
החוק נגד ייבוא וייצור פרוות הועלה בכנסת לראשונה ב18 למרץ 2009 ,  והנוסח שלו כבר הספיק לרשום תהפוכות רבות .  על פי ההצעה המקורית של ח"כ ניצן הורוביץ ,  החוק יחול על כלל מוצרי הצריכה .  בהמשך ,  הצעת החוק צומצמה להיות מכוונת נגד פרוות כלבים וחתולים בלבד ,  בין היתר בגלל התנגדות חזקה של חברי כנסת חרדים .  כעת ,  בנוסח בנוכחי שלה ,  היא הורחבה שוב לרוב בעלי החיים ,  מלבד אלה המנוצלים בתעשיית הבשר ,  ולא חל על לבוש מסורתי של הציבור החרדי ,  כגון שטריימלים .
 חלק גדול מהציבור מוחה ועוד ימחה על חוסר היכולת  ( או הרצון )  של הכנסת להתמודד מול החרדים ,  שהוביל לכך שהחוק לא יחול עליהם .  מוזר לחשוב שדווקא אלה שמאמינים באל רחמן ,  ימשיכו לפגוע בבעלי חיים שלא מסוגלים להגן על עצמם .  מעניין במיוחד לבחון את דבריו של ח"כ מנחם אליעזר מוזס ,  שטען : " אנחנו לא נשנה את לבושנו המסורתי בעקבות חוק כזה או אחר שיאסור זאת ".  במילים אחרות ,  אפילו אם יהיה חוק שאוסר על לבישת פרוות ,  נבחר הציבור מתכוון לצפצף עליו .
 אבל דווקא משום ההדים הרבים שכבר יצרה ההבחנה בין חרדים לשאר הציבור ,  מיותר לעסוק בכך יותר מדיי  העם אמר ועוד יאמר את דברו .  בגלל הדיון הרב על אותו נושא ,  שאר בעלי החיים שדמם מותר על פי הצעת החוק ,  נותרו לחלוטין מחוץ לשיח הציבורי .  על פי הנוסח הנוכחי ,  שהוגש על ידי שר החקלאות שלום שמחון ,  החוק לא יחול על  " פרוות בקר ,  גמלים וצאן ,  שייצור הפרווה שלהם הוא פועל יוצא של תעשיית הבשר ".  לאדם הפשוט אולי נראה שזה לא משנה להשתמש בפרוות שלהם ,  אם בכל מקרה הורגים אותם בשביל תעשיית הבשר .  בפועל ,  המצב רחוק מזה .
 תעשייה ,  מעצם קיומה ,  נועדה להיות רווחית .  המטרה של תעשיית הבשר היא לא לייצר בשר כדי להאכיל את אוכלוסיית המדינה ,  אלא להרוויח כסף ,  ואת זה היא עושה על ידי ניצול מרבי של בעלי החיים .
" מוצרי לוואי ",  כפי שהציבור נוהג לקרוא להם ,  הם אמצעי להשגת רווחים ולהמשך הפגיעה בבעלי החיים :  הפרווה ,  העור ,  העצמות ,  הדם ,  הטלפיים  כול מה שלא נאכל על ידי האדם  נמכרים בצורות אחרות .  התעשייה מנסה לעודד מכירה של  " מוצרי לוואי ",  במיוחד ככול שחלה ירידה בצריכת בשר ,  מגמה המתחזקת בעקבות המגפות הגדולות בבקר בשנים האחרונות  ( גם להן אחראיים ,  בין היתר , " מוצרי לוואי "   חלקי גוף של פרות נטחנים והופכים למזון לדור הבא של הפרות ,  שאינן מיועדות לאכול את בני מינן ,  ומהווים את הגורם העיקרי להתפרצות מחלות כגון  " הפרה המשוגעת ")  .
 המשחטות מבקשות לפעול ביעילות המרבית ,  ופשיטת העור מעל הגוף היא תהליך מסובך ,  שעלול לגזול זמן עבודה יקר .  לכן עלולה פשיטת העור מתרחשת לעתים כאשר החיה נמצאת עדיין בהכרה מלאה .  שני פעילי אנונימוס בעבר תיעדו את התהליך כאשר היו עדים לשחיטה : " תהליך פשיטת העור וביתור הגופות מתחיל שניות ספורות לאחר שנדמה כי העגלים כבר מתים [ ..  .]  הפועלים עורפים את ראש העגל ותולים את ראשו על אנקול ברזל ליד הגופה ,  עדיין מדמם .  לאחר העריפה הם חותכים את העור וקורעים אותו מעל הגוף .  תוך דקות נחשף הבשר לחלוטין ,  והעור נשמט בנפרד ,  חסר צורה ". 
אפשר לומר שהנוסח המחודש להצעת החוק לא מפתיע :  הוא הוגש על ידי שר החקלאות ,  שתומך בתעשיות המנצלות בעלי חיים בחקלאות .  אבל עבור האדם הממוצע ,  שלא רוצה לפגוע בבעלי חיים  ( 86% מהציבור מתנגדים לחלוטין לתעשיית הפרווה ,  על פי סקר שנערך בסוף 2009 )  מקור הפרווה לא אמור לשנות :  בין אם היא נגזלה מכלבים ,  חורפנים ,  פרות או כבשים ,  הייצור שלה כרוך בסבל והתעללות קשים בבעלי החיים .  דווקא עבור בעלי חיים המנוצלים לבשר ,  הסבל הכרוך בפשיטת העור רק מתווסף לסבל הרב שהם עוברים בתעשיית הבשר .
 חוק במדינה דמוקרטית לא אמור להפלות בין דם לדם ,  אלא להתייחס בצורה שווה לכולם .  חוק שמגביל סחר בפרוות אמנם יסייע מאוד לחלק גדול מבעלי החיים ,  אבל חשוב להרחיב אותו ,  כך שיתייחס בצורה שווה לכולם  לכל בעלי החיים ,  כמו גם לכל אזרחי המדינה .
 
דם קר
עידן סייר לא מבין מה פשר האפליה שבחוק הפרוות .  כלב אסור לשחוט אבל בקר מותר ? 

