מלון אחוזת יערות הכרמל ייפתח ב-27 בינואר 2011
רשות הטבע והגנים תפתח ביום שישי ארבע נקודות הסברה באזור הכרמל
מלון אחוזת יערות הכרמל ייפתח מחדש לאירוח ב-27 בינואר 2011 ,  כך נמסר בהודעה מטעם הנהלת מלונות ישרוטל .  עד אז תעבור האחוזה טיפול יסודי ,  במקביל לשיקומו הטבעי של החורש שמסביב.עובדי רשות הטבע והגנים  ( רט"ג )  פותחים ביום שישי תחנות הסברה באזור הכרמל לקהל הרחב .  בין השעות 10:00-15:00 יקבלו מדריכים של הרשות את המבקרים ויערכו להם סיור מודרך ,  תוך חלוקת עלון הסברה באזורים שנפגעו בשריפה הגדולה.תחנות ההסברה יעמדו ב-4 נקודות :  בחי בר ,  בכלא דמון ,  בחוות משמר הכרמל ובפתחת נחל אורן .  באזורים אלו יתקיימו סיורים מודרכים תוך התמקדות באזור שווייצריה הקטנה ,  חי בר כרמל ונחל אורן .  יהיה ניתן לראות ולהבין מה קרה בשריפה הגדולה ,  אילו חלקים נפגעו וכיצד .  כמו כן ,  יקבלו המבקרים מידע על הפעילות העתידית של הרשות באזור למטרות שיקום.ברט"ג ממליצים למבקרים להגיע בקבוצות ומודיעים שהקהל לא יוכל להסתובב בשטחים הפתוחים מעבר לתחנות ההסברה ,  בשל חשש מעצים שעדיין בסכנת התמוטטות ושורשי עצים בוערים מתחת לאדמה . " אנו פותחים את תחנות ההסברה כי אנו מודעים לצורך ולרצון הטוב של הציבור הרחב להגיע ,  לראות ,  להבין ולנסות לעזור ",  אומרים ברשות , " כרגע אין פעילות מיוחדת שתעזור לטבע להשתקם .  העזרה העיקרית של הציבור תהיה לא לדרוך באזורים שעלולים להפגע מכך ,  ולהימנע מטיול בשטחים פתוחים שאינם בטוחים עדיין לאדם בשל עצים הנוטים ליפול ". לפרטים נוספים :   * 3639 .
 
מלון אחוזת יערות הכרמל ייפתח ב-27 בינואר 2011
רשות הטבע והגנים תפתח ביום שישי ארבע נקודות הסברה באזור הכרמל

