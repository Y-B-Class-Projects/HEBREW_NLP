מדד מנהלי הרכש ירד בפברואר ב-1.8% אך עדיין מראה על התרחבות המגזר היצרני
זהו החודש התשיעי ברציפות בו המדד נמצא מעל רמת ה-50% ,  המבחינה בין התרחבות להתכווצות הפעילות
מדד מנהלי הרכש של וארגון מנהלי הרכש לחודש פברואר 2010 רשם ירידה של 1.8 נקודות אחוז לרמה של 63.3% לעומת רמה של 65.1% בחודש הקודם .  זהו החודש התשיעי ברציפות בו המדד נמצא מעל רמת ה-50% ,  המבחינה בין התרחבות להתכווצות הפעילות במגזר היצרני .  למרות הירידה מהשיא בנובמבר 2009 ,  רמת המדד מוסיפה להיות בין הגבוהות שנמדדו עד כה ומרבית סעיפי המדד מראים על צפי להתרחבות וחלקם אף על התעצמות במגמה.מדד מנהלי הרכש העולמי ,  שמפרסם בנק jpmorgan ,  רשם בחודש פברואר ירידה קלה של 0.9 נקודות אחוז ,  לרמה של 55.2% ,  אך מוסיף להצביע זה החודש השמיני ברציפות על התרחבות בפעילות .  בארה"ב ובסין הוסיף המדד להצביע על התרחבות הפעילות במגזר היצרני ,  אך נרשמה בו ירידה .  במקרה של סין נמצא המדד ברמה הנמוכה ביותר מזה 12 חודשים .  בגוש האירו ,  לעומת זאת ,  נרשם שיא של שלוש שנים ,  ולמעט המדינות הנמצאות בקשיים  ( יוון ,  אירלנד וספרד )  ,  ביתר המדינות נרשמה התעצמות במגמת ההתרחבות .  כלכלני בנק הפועלים : " מדד מנהלי הרכש היה יציב בקירוב בשלושת החודשים האחרונים ,  ברמה גבוהה המצביעה על ציפייה להמשך ההתרחבות של הפעילות במגזר התעשייתי .  סעיף התעסוקה מוסיף להתרחב והגיע לרמה גבוהה של 69.5% ,  המצביעה על עלייה בביקוש לעובדים בענף .  מנתונים אלה ,  יחד עם האינדיקטורים לפעילות שמפרסמת הלמ"ס ,  מצביעים על המשך התבססות הצמיחה בשוק הישראלי ,  תוך שיפור בשוק העבודה ". 

מדד מנהלי הרכש ירד בפברואר ב-1.8% אך עדיין מראה על התרחבות המגזר היצרני
זהו החודש התשיעי ברציפות בו המדד נמצא מעל רמת ה-50% ,  המבחינה בין התרחבות להתכווצות הפעילות

