גביע המדינה :  מרתון שידורים ב-5+ לייב
מרתון השידורים יחל ביום שני ב-5+ לייב במשחק בין קרית שמונה לקביליו יפו ,  ויתפרש על פני שלושה ימים עם שמונה שידורים ישירים
סיבוב ח' של גביע המדינה יוצא לדרך ,  וערוץ הספורט נערך לחגיגת גביע המדינה שתצא לדרך מחר  ( שני )  ב-5+LIVE .  בסיבוב ח' של הגביע מצטרפות כל קבוצות ליגת העל והליגה הלאומית אל הסינדרלות מהליגות הנמוכות שעברו את השלבים המוקדמים .  חגיגת הגביע תפתח כבר ביום שני בערב עם המשחק של הפועל קריית שמונה מצמרת הליגה הלאומית ,  שתארח את הקבוצה המפתיעה ביותר בגביע שמגיעה מליגה ב' ,  קבוצת הכוכבים מכבי קביליו יפו .
 מחרתיים  ( שלישי )  ישודרו לאורך כל היום ארבעה משחקים בשידור ישיר ב5+LIVE ,  החל מ-13:30 ישודר דרבי המגזר הערבי הלוהט של אום אל פאחם  בני סכנין .  בשעה 16:45 תארח הקבוצה הבכירה של הנגב ,  הפועל באר שבע ,  את עירוני נתיבות ,  שתנסה להפתיע ולהעפיל לשלב הבא .  ב-19:00 תארח אלופת המדינה ומוליכת ליגת העל ,  מכבי חיפה ,  את הפועל כפר סבא וב-21:00 ,  תיגמר חגיגת יום שלישי של הגביע ,  עם המשחק המרכזי על טהרת ליגת העל ,  בין מכבי תל אביב למכבי נתניה .
 ביום רביעי בשעה 17:00 ייפתח ב-5+LIVE ערוץ הקיבוץ ,  עם יהונתן כהן ,  מאיה רונן ,  איציק זוהר ואורחים נוספים באולפן ופריצות ועדכונים מארבעה מגרשים במקביל .  הערוץ יקבץ את השערים מכל המשחקים ויעקוב בשידור חי אחרי כל המתרחש בארבעת המשחקים הללו .  בשעה 18:45 יעבור השידור אל המגרש בבאר שבע ,  בו תארח מכבי באר שבע מהליגה הלאומית את מחזיקת הגביע ,  בית"ר ירושלים .  ב-20:45 יינעל הסיבוב ,  עם עוד משחק מסקרן על טהרת ליגת העל בקרית אליעזר ,  בין הפועל חיפה להפועל תל אביב .
 
גביע המדינה :  מרתון שידורים ב-5+ לייב
מרתון השידורים יחל ביום שני ב-5+ לייב במשחק בין קרית שמונה לקביליו יפו ,  ויתפרש על פני שלושה ימים עם שמונה שידורים ישירים

