ברנרד קינג לא ישחק בעירוני רמת גן
הגארד  ( 28 ,  1.96 )  ,  שאמור היה להיות הזר השישי של הקבוצה ,  העדיף את הצעת לה האבר ,  רמת גן תמשיך לחפש גארד
למרות שסיכמה אתמול  ( שני )  עם הגארד ברנרד קינג ,  העדיף השחקן את הצעתה של לה האבר הצרפתית וחתם בה .  קינג היה אמור להיות הגארד הזר השלישי ,  לצידם של ג'ון שארפר וברנדון יואינג .  
ויקטור ברנרד קינג  ( 28 ,  1.96 )  ,  בנו של שחקן העבר ויקטור קינג ,  ששיחק בתחילת שנות ה-80 במדי לוס אנג'לס לייקרס ,  הוא בוגר מכללת טקסס A & M משנת 2003 .  קינג החל את הקריירה האירופאית שלו במדי פנרבחצ'ה הטורקית בעונה שלאחר מכן ובעונת 2004/5 אף הספיק לשחק משחק אחד ביורוליג מדי וילרבאן מהליגה הצרפתית .  לאחר שסיכם ברמת גן החליט ,  כאמור ,  לחזור לצרפת ,  ולפיכך נותרה לרמת גן אפשרות נוספת למלא את מכסת הזרים השנתית המותרת  ( 8 )  .  
בקבוצה מרוצים מהקאמבק שביצעו השחקנים בגן נר ביום ראשון ,  אך מתוסכלים מהעובדה שגם קאמבק זה לא הספיק לניצחון ראשון אחרי עשרה משחקים .  ברמת גן יקוו לסגור את הסיבוב עם ניצחון כשיארחו ביום שני הבא את הפועל חולון בקרב תחתית חשוב .
 עדכון ראשון :  18.1.10 ,  19:00

ברנרד קינג לא ישחק בעירוני רמת גן
הגארד  ( 28 ,  1.96 )  ,  שאמור היה להיות הזר השישי של הקבוצה ,  העדיף את הצעת לה האבר ,  רמת גן תמשיך לחפש גארד

