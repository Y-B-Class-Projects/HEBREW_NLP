איך אני מקבל ריבית מברזיל 
אני רק שאלה
קראתי באחרונה בעיתונכם על השקעה בכלכלות מתפתחות .  רציתי לדעת איך אני יכול להשקיע במטבע זר וליהנות מהתפתחויות כלכליות חיוביות במדינות כמו סין ,  הודו וברזיל .  רועי שקל ,  ניר משה דרך אחת לעשות זאת היא לרכוש אג"ח ממשלתיות של אחת המדינות האלה .  אג"ח כאלה נסחרות במטבע המקומי ומשלמות ריבית .  השקעה כזו יכולה לחשוף אותך למטבע של אותה מדינה .  אם המטבע יתחזק לעומת השקל ,  תרוויח פעמיים - גם את התחזקות המטבע וגם את הריבית שמשלמת האג"ח .  חלק מהמדינות המתפתחות נחשבות עדיין למסוכנות יחסית להשקעה ,  ולכן הריבית שמציעות האג"ח שלהן עשויה להיות גבוהה מזו שנהוגה בישראל .  אג"ח של ברזיל לשבע שנים ,  למשל ,  מציעה כיום ריבית של כ-13% .  האג"ח נקובה בריאל והמח"מ שלה הוא 6.3 שנים .  חשוב לזכור את הסיכונים .  התנודתיות בשערי החליפין עלולה להיות גבוהה ,  ולמרות הביטחון היחסי בהשקעה באג"ח ממשלתיות ,  במצבים מסוימים עלולות ממשלות להגיע למצב של חדלות פירעון או קשיים בהחזר החוב .  דוגמאות אקטואליות למדינות שמתקשות לעמוד בהחזרי האג"ח שלהן הן דובאי ואיסלנד .  דוגמה אחרת היא יוון ,  שנאלצה להתמודד עם הורדת דירוג האשראי שלה ומנסה בימים אלה לשכנע את סין לרכוש אג"ח ממשלתיות שלה בהיקף של 35 מיליארד דולר .  כדי לרכוש אג"ח זרות עליך ליצור קשר עם הבנק שלך ,  שייצור קשר עם חדר המסחר במט"ח ודרכו עם ברוקר בחו"ל - הליך יקר ולא יעיל .  אופציה זולה ונוחה יותר היא השקעה בקרנות המתמחות בכך - כמו הראל פיא אג"ח שווקים מתעוררים ,  אקסלנס אג"ח עולם ,  מגדל אטלס אג"ח חו"ל או אלטשולר שחם אג"ח גלובלי ללא מניות .  ניתן להשקיע גם בתעודות סל כמו קסם היי-בונד ,  אך זו מחזיקה אג"ח דולריות בלבד .
 
איך אני מקבל ריבית מברזיל 
אני רק שאלה

