הניה לערביי ישראל :  תודה על התמיכה ,  בסוף ננצח
ראש ממשלת חמאס הודה להנהגת ערביי ישראל על התמיכה במאבק להסרת המצור מעזה .  דברי הניה הושמעו דרך מכשיר טלפון בהפגנה במחסום ארז ,  בהשתתפות ח"כים ערבים
 ( צילום :  שי מכלוף ,  עריכת וידאו :  גדי וינסטוק ) 
ראש ממשלת חמאס איסמעיל הניה הודה להנהגה הערבית בישראל שהגיעה למחות נגד המצור המוטל על עזה .  בנאום שנשא הבוקר  ( חמישי )  בפני משתתפי הפגנה נגד המצור על עזה ,  אמר הניה כי  " אפילו אם ישראל תהדק את המצור על עזה ,  העם הפלסטיני יעמוד איתן ולא יוותר ".  הוא הודה להנהגה הערבית בישראל שמוחה נגד הכיבוש ונגד המלחמה  " שגבתה 4,000 הרוגים ואלפי פצועים "  והבטיח כי עמו לא ייכנע לציונים .
 הניה ציין עוד בנאומו שהיום הפלסטינים בעזה חזקים יותר מאשר לפני מבצע 'עופרת יצוקה' . " אנחנו חזקים בזכות התמיכה הבינלאומית ובזכות התמיכה שאנחנו שואבים מכם ,  ערביי ישראל ",  אמר .
 את הנאום נשא הניה דרך מכשיר הטלפון של ח"כ טלב א-סנע  ( רע"מ-תע"ל )  ולבקשתו .  הניה אמר עוד כי  " העם הפלסטיני לא רעב ללחם ,  אלא הוא רעב לעצמאות ולמדינה עצמאית שבירתה ירושלים ".  הוא גינה גם את גדר הפלדה שמקימה מצרים בגבול עזה-מצרים וכן את השתיקה הערבית והאיסלמית ,  לנוכח המצור ולנוכח הנעשה בעזה . " בסוף ננצח ,  ובסוף נקים את מדינתנו שבירתה ירושלים ",  אמר .  
בשיחה עם וואלה !  חדשות אמר ח"כ טלב א-סנע ,  שעימו שוחח הניה טרם נאומו בפני באי ההפגנה ,  כי  " שלום עושים עם אויבים ".  לדבריו , " זו לא חכמה לעשות שלום בין ידידים ,  העוצמה היא לעשות שלום עם אויבים .  הגיע הזמן להפנים שאיסמעיל הניה הוא ראש ממשלה נבחר בבחירות דמוקרטיות והגיע הזמן להפנים שלאורך כל ההסטוריה לא היה עם שחילק פרחים לכובשיו אלא נאבק ונלחם והתנגד לכובשיהם ". 
בהפגנה השתתפו כאלף אנשים ,  ביניהם בכירי ההנהגה הערבית בישראל כגון יו"ר ועקת המעקב מוחמד זידאן ,  והח"כים ג'מאל זחאלקה ,  חנין זועבי ,  מחמוד גנאים ,  ואיברהים צרצור .
 חברת הכנסת חנין זועבי  ( בל"ד )  ,  שהשתתפה אף היא בההפגנה ,  אמרה כי ההפגנה מוכיחה את המסר של העם הפלסטיני ושל עמי העולם כי המצור לא הצליח לשבור את רוח העם הפלסטיני . " על ישראל לדעת כי לא ניתן לתעל את ההצלחה הישראלית בזריעת הרס והרג להצלחה במלחמה הפוליטית האמיתית :  שבירת רוח העם הפלסטיני .  הפלסטינים לא יסכימו לפחות מהסרת המצור ,  מחירות ,  מריבונות מלאה בשטחי 67' ומהעמדת פושעי המלחמה הישראלים לדין ". 

הניה לערביי ישראל :  תודה על התמיכה ,  בסוף ננצח
ראש ממשלת חמאס הודה להנהגת ערביי ישראל על התמיכה במאבק להסרת המצור מעזה .  דברי הניה הושמעו דרך מכשיר טלפון בהפגנה במחסום ארז ,  בהשתתפות ח"כים ערבים

