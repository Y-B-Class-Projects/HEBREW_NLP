נמצא האופי של אתלטיקו מדריד
סימאו ואגוארו מחקו הפסד 3:0 לרקראטיבו מהמשחק הראשון ,  בדרך ל-1:5 ענק והעפלה לרבע גמר הגביע .  גם מאיורקה שם
איזו דרמה אדירה קיבלנו הערב  ( חמישי )  בויסנטה קלדרון .  לאחר שברצלונה הודחה אמש מגביע המלך הספרדי ,  נדמה כאילו המפעל הנהדר הזה מצטיין בייצור דרמות ומשחקים גדולים ,  וזה בדיוק מה שקרה גם הערב .  אתלטיקו מדריד חזרה לביתה אחרי שהפסידה במשחק הראשון ברבע גמר הגביע 3:0 לרקראטיבו הואלבה ,  והיא ידעה ,  אם כך ,  שהמשימה שלה הערב תהיה קשה ,  קשה מאוד .
 עם זאת ,  החבורה של קיקה סאנצ'ז פלורס עלתה נחושה ,  וכבר בדקה ה-21 קבע סימאו סברוסה הנהדר 0:1 למארחים .  לא עברו שתי דקות וסרחיו אגוארו הכפיל את התוצאה ,  ובדקה ה-39 הפך תומאס אויפלושי את היתרון לשוויון - 0:3 לאתלטיקו מדריד ,  עם הירידה לחדרי ההלבשה .  אבל זו היתה רק ההתחלה .  אגוארו המשיך את הכושר הפנטסטי כשהשלים צמד אישי בדקה ה-62 ,  ובמצב העניינים הנוכחי ,  הקבוצה ממדריד בשלב הבא .  
אלא שרקראטיבו הגיבה ,  ומהר - עם קרלוס קרמונה ,  שצימק ל-4:1 בדקה ה-71 ,  כדי להעלות את האורחת לרבע הגמר באופן זמני .  אבל הדגש ,  כפי שקורה לא פעם בגביע הספרדי ,  הוא על  " זמני ".  המילה האחרונה במשחק היתה שייכת לסימאו ,  שעם בעיטה חופשית מרהיבה בדקה ה-84 קבע את תוצאת המשחק - 1:5 ענק לאתלטיקו ,  שמטפסת עם הרבה אופי ועם לא פחות יופי ,  לרבע הגמר .  סחתיין .  
במשך רגעים רבים ,  דודו אוואט ומאיורקה כבר לא באמת האמינו שהם יגיעו לרבע גמר הגביע הספרדי .  אחרי הכל ,  מאיורקה הפסידה במשחק הראשון מול ראיו ואייקנו 2:1 ,  ובבית היא ידעה כי היא חייבת לנצח .  אלא שבדקה ה-45 עלו דווקא האורחים ליתרון ,  כשפיטי כבש וגרם לחלום הגביע של מאיורקה להתרחק .  אלא שהמארחים לא ויתרו ,  ונתנו מחצית שניה נהדרת ,  במהלכה כבר ויקטור פעמיים  ( 50 ו-60 )  כדי לקבוע 1:2 .  רגע לפני שהשתיים הלכו להארכה ,  הגיע שער מצויין של מאריו סוארז ,  שקבע 1:3 למאיורקה ,  שלח את ראיו ואייקנו הביתה ,  ואת דודו אוואט וחבריו אל 8 האחרונות .
 באותו זמן ,  בגביע האיטלקי ,  עלתה פיורנטינה בקושי לשלב רבע הגמר ,  אחרי מאבק עיקש שקיבלה מקייבו .  פאבלו גראנוצ'ה העלה את קייבו ליתרון כבר בדקה ה-7 ,  וגם לאחר שער השיוויון של אדריאן מוטו  ( 34 )  ,  חזרו האורחים מקייבו להוליך ,  כשסימונה בנטיוגליו קובע 1:2 בדקה ה-38 .  אלא שפיורנטינה הפכה את התוצאה בשתי דקות לקראת הסיום ,  משערים של בבקאר  ( 75 )  ושער נוסף של מוטו  ( 77 )  בדרך לרבע הגמר .  
קבוצה נוספת שתצטרף אליה שם היא לא אחרת מאודינזה ,  שניצלה את העובדה שהיא פוגשת את לומזנה מליגת המשנה ,  וגברה עליה בקלות 0:2 .  דווקא הקבוצה הקטנה עמדה יפה במחצית הראשונה ,  אבל שער של לודי מכדור עונשין מ-11 מטרים בדקה ה-45 שבר את המחסום ,  וברנארדו קוראדי הבטיח את הניצחון עם שער בדקה ה-60 .
 גם לאציו היתה צריכה לעבוד קשה כדי למצוא את דרכה אל השלב הבא .  פאלרמו הגיעה לרומא ובמשך 57 דקות ,  שתי הקבוצות היו צמודות זו לזו .  אלא שאז הגיע שער של אלכסנדר קולארוב ,  שהעלה את לאציו ליתרון .  פאלרמו ניסתה לתקוף ,  אבל שער בדקה ה-74 של סרג'יו פלוקארי הבטיח את הניצחון ללאציו ,  שעלתה לרבע הגמר .
 
נמצא האופי של אתלטיקו מדריד
סימאו ואגוארו מחקו הפסד 3:0 לרקראטיבו מהמשחק הראשון ,  בדרך ל-1:5 ענק והעפלה לרבע גמר הגביע .  גם מאיורקה שם

