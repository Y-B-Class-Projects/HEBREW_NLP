GM תסגור מחר באופן רשמי את חטיבת פונטיאק - לאחר 84 שנים
לאחר שיצאה מפשיטת רגל בשנה שעברה ,  החליטה ענקית הרכב לסגור חטיבות פחות רווחיות ולהתמקד במותגי הליבה
לאחר 84 שנים ,  המותג פונטיאק של ג'נרל מוטורס  ( gm )  ,  יפסיק להתקיים החל ממחר תחת מטרייתה של ענקית הרכב ,  וזאת לאחר שהחברה החליטה על סגירת החטיבה במסגרת מאמצי הארגון מחדש .  gm הפסיקה לייצר את מכוניות הפונטיאק כבר בשנה שעברה ,  לאחר שיצאה מהליך פשיטת רגל ,  אך תוקף הסכמיה של החברה עם סוכנויות הרכב של פונטיאק פג היום . " הם ביצעו החייאה מלאכותית לגופה כבר זמן רב ",  אמר לארי קומר ,  אמן אשר בבעלותו למעלה מ-24 מכוניות פונטיאק ,  ואשר מנהל את אתר האינטרנט pontiacregistry.com.המותג פונטיאק ,  ששווק תחת הסיסמא driving excitement ,  הביא לאמריקאים את מכוניות הבונוויל ,  gto ,  פיירבירד ודגמים אהודים נוספים .  מכוניות פונטיאק היו ספורטיביות יותר ממכוניות השברולט של gm ,  בעלות סגנון אך בדרך כלל במחירים סבירים . " כשעידן מכוניות השרירים היה בשיאו ,  פונטיאק היה מלך ",  אמר פרדריק פרין מסוכנות רכב בניו ג'רזי ,  אשר משפחתו מכרה פונטיאק מאז שנוסד המותג.לאורך רוב שנות ה-60 ,  מכוניות הפונטיאק היו במקום השלישי במכירות בארה"ב ,  אחרי שברולט ופורד - דירוג שבו שולטת כעת טויוטה .  ואולם בעשורים שחלפו מאז ,  נשחקו היתרון והתדמית העוצמתית של פונטיאק .  מאמצים חוזרים ונשנים בשנות ה-90 וה-2000 להחיות מחדש את המותג כשלו .  נהגים שהיו צעירים מכדי לזכור את דגם ה-gto המיתולוגי קישרו את המותג עם דגמים כגון טראנס ספורט מיניוואן או אצטק ,  קרוסאובר שנחשב בעיני רבים לאחד מדגמי המכוניות המכוערים שיוצרו אי פעם.ב-2009 ,  פונטיאק כבר נפל למקום ה-12 בשוק האמריקאי ,  והדגם הפופולרי ביותר של המותג היה g6 ,  מכונית סדאן שנפוצה בעיקר במגרשי השכרת רכב בארה"ב .  כש-gm נקלעה לפשיטת רגל בשנה שעברה ,  היא החליטה לסגור את חטיבות פונטיאק ,  סאטורן ,  האמר וסאאב ,  ולהתמקד במותגי הליבה ביואיק ,  שברולט ,  gmc וקאדילק .
 
GM תסגור מחר באופן רשמי את חטיבת פונטיאק - לאחר 84 שנים
לאחר שיצאה מפשיטת רגל בשנה שעברה ,  החליטה ענקית הרכב לסגור חטיבות פחות רווחיות ולהתמקד במותגי הליבה

