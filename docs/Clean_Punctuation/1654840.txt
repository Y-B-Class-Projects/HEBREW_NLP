דיווח :  מטוסי ביון ישראלים פעלו בבודפשט
כלי תקשורת בהונגריה מדווחים כי שני מטוסי חיל האוויר נכנסו לשטח האווירי של הונגריה ביום בו נורה למוות באופן מסתורי אזרח סורי .  שגרירת ישראל במדינה : " לא מדובר במטוסי ביון ,  אלא במטוסים שהיו במשימה שגרתית "
 מה עשו מטוסי חיל האוויר בבודפשט ,  והאם מדובר במטוסי ביון ?  כלי תקשורת בהונגריה מדווחים כי אתמול  ( רביעי )  נצפו שני מטוסי ביון של חיל האוויר הישראלי כאשר הם מתקרבים למסלול הנחיתה של שדה התעופה בבודפשט ,  אך אלו המשיכו בטיסתם ולא נחתו בשדה התעופה .  הדיווחים על כניסת המטוסי חיל האוויר הישראלי לשטח האווירי של הונגריה ביום בו נורה באופן מסתורי אזרח סורי גרמו לראש ממשלת הונגריה גורדון ביינאי לבקש משרי ממשלתו לספק בדחיפות מידע על הדיווחים הללו .  
שגרירת ישראל בהונגריה עליזה בן נון מסרה לכלי התקשורת במדינה כי כלי הטייס לא היו מטוסי ביון אלא מטוסים במשימה שגרתית ופעולות שכאלו ארעו בעבר .  לדברי בן נון המטוסים קיבלו אישור מהרשות הלאומית לתחבורה בהונגריה לבצע את המשימה וכי משרד החוץ ההונגרי היה מעורב .  היא הוסיפה כי לא עודכנה בפרטי המשימה ואינה יודעת מה טבעה ,  מטרתה והזמן המדויק בו התבצעה .  במקרים כאלה ,  אמרה ,  תפקיד השגרירות מוגבל לבקשת אישור מהרשויות .  עוד אמרה כי המשימה השגרתית של המטוסים הישראלים התבצעה גם בוורנה שבבולגריה .  
הרשות הלאומית לתחבורה בהונגריה מסרה כי הוציאה את רישיון המעבר למטוסים הישראלים לאחר התייעצות עם משרד החוץ  " בהתאם לחוק בנוגע לתחבורת אוויר ".  הרשות סירבה לענות לשאלות בנוגע למטרתה של המשימה ,  סוג המטוסים ,  היעדים מהם המריאו והיעדים בהם נחתו והאם היו על סיפונם נוסעים .  
אתמול נורה למוות בהונגריה גבר סורי בן 52 בעת שחיכה במכוניתו ברמזור אדום ברחוב בעיר בודפשט .  לא ידוע האם למטוסים הישראלים אשר נצפו בשמי בודפשט היה קשר למותו של האזרח הסורי .  המשטרה המקומית מסרה שהיורה לקח תיק מסמכים וברח רגלית מהמקום .  זהות היורה עדיין לא ידועה ,  והמשטרה המקומית פתחה בחקירה .
 מצה"ל נמסר כי מדובר באימון שגרתי של מטוסי תובלה וכי הטיסה אושרה על ידי גורמי התעופה הבינלאומיים .  

דיווח :  מטוסי ביון ישראלים פעלו בבודפשט
כלי תקשורת בהונגריה מדווחים כי שני מטוסי חיל האוויר נכנסו לשטח האווירי של הונגריה ביום בו נורה למוות באופן מסתורי אזרח סורי .  שגרירת ישראל במדינה : " לא מדובר במטוסי ביון ,  אלא במטוסים שהיו במשימה שגרתית "
 
