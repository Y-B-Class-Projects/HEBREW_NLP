משרדים להמונים
בתחילת העשור פעלו בשוק שכירות המשנה במגדלי המשרדים רק חברות היי-טק שנקלעו לקשיים והשכירו שטחים בחצי מחיר .  ואולם כיום יש חברות שזהו ייעודן - שכירת שטחים גדולים והשכרת חלקים מהם לשוכרים קטנים ,  בתוספת שירותי משרד שונים
 >  >  מ-2001 עד 2005 המונח שכירות משנה גרם לכאבי ראש גדולים לבעלי מגדלי המשרדים בתל אביב ,  כאשר חברות שנקלעו לקשיים היו משכירות במגדלים שטחים בחצי מחיר לכל מי שרק היה מוכן לקחת .  ואולם כיום מתפתח הענף בצורה ממוסדת - באמצעות חברות ששוכרות שטחים ומשכירות אותן ברווח לשוכרים קטנים .  אחת מהחברות הבולטות בתחום שכירות המשנה במגדלים היא אופיס פלוס ,  שבבעלות איש העסקים נס שובל .  החברה שוכרת משרדים ומשכירה אותם בשכירות משנה לשוכרים המעוניינים בשטחים קטנים ,  ובנוסף נותנת להם את כל שירותי התפעול הנדרשים ,  כמו שירותי משרד ,  מזכירות ,  ניקיון ,  חשמל ,  ארנונה ,  ריהוט ,  אינטרנט ,  מטבחון וחדרי ישיבות .  כיום נמצאת החברה במשא ומתן לשכירת משרדים בשטח של כ-1,500 מ"ר במגדל העגול של עזריאלי בתל אביב .  אם עסקת עזריאלי תיסגר ,  יהיה זה הפרויקט השלישי של החברה בתל אביב ,  אחרי מגדל המוזיאון ומגדל eit  ( אלקו )  .  אופיס פלוס מוכרת יותר בשם שבו התחילה לפעול - בית הפרקליטים .  הפרויקט הראשון של החברה היה במגדל המוזיאון ,  שבו שכרה ב-2005 שלוש קומות והשכירה אותן בעיקר למשרדי עורכי דין קטנים ,  בשל הקרבה לבית המשפט .  באותה תקופה היה שוק המשרדים חלש ולחברת הביטוח מגדל ,  בעלת הבניין ,  השתלם להשכיר קומות ליזם שישכיר אותן בשכירות משנה ויתמודד עם התפעול של משרדים קטנים - דבר שחברות הנדל"ן הגדולות העדיפו שלא להתעסק בו .  מ-2005 התרחבה החברה לפעילות גם בחיפה ,  שם שכרה 1,400 מ"ר במגדל המפרש ,  לפני שנה וחצי שכרה כ-1,800 מ"ר בבניין שיא ברחוב החושלים באזור התעשייה הרצליה פיתוח ובאחרונה נכנסה להשקעה נוספת בתל אביב :  שלוש קומות  ( 41-43 )  במגדל eit  ( אלקו )  בציר יגאל אלון ,  שם יש כיום לחברה כ-4,500 מ"ר שנמצאים בשיווק ללקוחות משנה .  בעתיד יש לחברה כוונה להתרחב גם לירושלים ולבאר שבע .  הדיירים של אופיס פלוס ברחבי המדינה משלמים לפי כמות החדרים שהם שוכרים ,  ולא לפי מ"ר .  מחיר חדר  ( לרוב בגודל 10-15 מ"ר )  הוא כ-5,500 שקל בחודש .  רווח משירות ולא מנדל"ן חברות הנדל"ן שמחזיקות במגדלי המשרדים מעדיפות בדרך כלל שוכרים כמה שיותר גדולים מבחינת שטח השכירות ,  רצוי כאלה שישכירו קומות שלמות ועדיף אפילו כמה קומות .  שוכרים קטנים ,  לעומת זאת ,  מצריכים התאמות של מסדרונות ודלתות נוספות בקומה ,  מה שמקטין את השטח המושכר נטו . " אנחנו מספקים לבעלי הבניינים עוד דיירים ",  אומר שובל . " אנחנו מתמודדים עם שוכרים קטנים ונותנים להם סל שירותים ,  וכל לקוח יכול לבחור את השירותים שהוא צריך .  יש מי שצריך את החדר בלבד ,  ואחרים יכולים להוסיף לעסקה גם אינטרנט ,  שירותי מזכירות ואפילו קפה ".  האפשרות לשכירת משרדים בשכירות משנה טובה לשוכרים שמחפשים גמישות .  למשל ,  משרד שגדל יכול לשכור עוד חדר ,  או משרד שקטן יכול לוותר על חדר בהתראה קצרה .  כמו כן ,  כך עסקים קטנים יכולים להתרכז בעסק ולא בניהול המשרד ,  כמו מזגן שתקלקל או רשת שקרסה .  ואולם למרות הפוטנציאל של התחום ,  קשה להתעשר משכירות משנה .  לדוגמה ,  עלויות ההפעלה של אופיס פלוס בקומה במגדל המוזיאון הן כ-188 אלף שקל בחודש ,  לא כולל שירותי הניקיון ,  החשמל ,  דמי ניהול של הבניין והוצאות כוח אדם ,  שמסתכמות בעשרות אלפי שקלים ,  והשקעות ראשוניות של שיפוץ הקומה ורכישת ריהוט .  ההכנסה מקומה במגדל היא כ-300 אלף שקל בחודש . " אני מקבל את הנדל"ן בהנחה ,  וחוסך בעלויות של כוח האדם ",  אומר שובל . " הנדל"ן הוא פחות מ-50% מההוצאה והרווח העיקרי שלנו הוא בשירות ולא בנדל"ן .  כדי להיות יעילים אנחנו צריכים קומות בשטח של לפחות 1,000 מ"ר ". 

משרדים להמונים
בתחילת העשור פעלו בשוק שכירות המשנה במגדלי המשרדים רק חברות היי-טק שנקלעו לקשיים והשכירו שטחים בחצי מחיר .  ואולם כיום יש חברות שזהו ייעודן - שכירת שטחים גדולים והשכרת חלקים מהם לשוכרים קטנים ,  בתוספת שירותי משרד שונים

