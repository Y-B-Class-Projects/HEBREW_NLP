אלי רייפמן חוזר לכלא :  השופטת ורדה אלשיך הורתה להשיבו למעצר של 14 יום 
" אין מנוס מלהשיב את החייב למאסר במטרה לאלצו לשנות את דרכיו ולהעביר את מניותיו "
 אלי רייפמן יוחזר למאסר למשך 14 יום לאחר שלא עמד בהוראות בית המשפט בנוגע לתהליך העברת מניות אמבלייז שהיו בחהזקתו .  כך קבעה היום השופטת ורדה אלשיך מבית המשפט המחוזי בתל אביב.במהלך הדיון אמר עו"ד איתן ארז ,  המנהל המיוחד שמונה לכינוס נכסיו של רייפמן ,  כי פנה ל-45 הנאמנים האנגלים שאמורים להחזיק במניותיו של רייפמן  " רק שבעה מהם טרחו לענות וכמובן שאף אחד לא מחזיק מניות "  הבהיר ארז והוסיף כי חברת אמבלייז הודיע לו שלא התגלו כל מניות.לגבי הדו"חות שהגיש רייפמן העירה השופטת אלשיך כי  " בדו"חות הללו אין כל מידע ,  הם ריקים מתוכן ,  הם מלל של דברים ".  בתגובה ציין בא כוחו של רייפמן ,  עו"ד שלומי תורג'מן כי  "  חלק מהדו"חות אכן מפוצצים ממידע וחלקם ממיינים מידע ,  המנהל קיבל דו||חות עבי כרס ".  בהמשך הוסיף כי  " כשהחייב  ( רייפמן )  כבר מבקש לעשות דברים אז הוא נתקל בהערות ציניות ,  להעיר על כל דבר אפשר ולבוא ולבקר כל התנהלות ודוח זה דבר קל ביותר לעשות ,  לעומת זאת הוראה אחת מהמנהל המיוחד לא ראינו ". השופטת אלשיך הזכירה כי החלטתה הקודמת לשלוח את רייפמן למאסר  " אושרה בידי שני מותבים של בית המשפט העליון ,  אשר כל אחד מהם התרשם ,  בדרכו ,  כפי שהתרשמתי אני  כי עסקינן בחייב מתוחכם וממולח ,  שהאמת ממנו והלאה ,  אשר משנה ו'משפץ' את גרסאותיו השונות לפי הצורך ולפי התפתחותם של ההליכים ". השופטת סיכמה כי  " אין מנוס מלהשיב את החייב למאסר ,  וזאת במטרה לאלצו לשנות את דרכיו ולהעביר את מניותיו ;  אשר על כן ,  בשלב זה ,  אני מחליטה על מאסרו של החייב למשך 14 יום ".  השופטת מורה לשירות בתי הסוהר לאפשר לרייפמן להביא מחשב לתאו כדי שיוכל לקיים את צווי בית המשפט .
 
אלי רייפמן חוזר לכלא :  השופטת ורדה אלשיך הורתה להשיבו למעצר של 14 יום 
" אין מנוס מלהשיב את החייב למאסר במטרה לאלצו לשנות את דרכיו ולהעביר את מניותיו "
 
