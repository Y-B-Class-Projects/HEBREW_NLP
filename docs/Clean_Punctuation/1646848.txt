גורי האריות של הספארי קיבלו שמות
ספארי רמת גן הכריז היום על שמותיהן של גורות הלביאה שנולדו במקום לפני כחודש .  קבלו בשאגה את הבנות החדשות של הלביאה סוריני ואב בלתי ידוע - סוואנה ,  סהרה וסמבורו
 ( צילום :  רויטרס ,  קריינות אילן שניג ,  עריכת וידאו :  יאיר דניאל ) 
שלוש גורות הלביאה שנולדו בספארי רמת גן לפני כחודש זכו הבוקר לקבל שמות חדשים :  סוואנה ,  סהרה וסמבורו .  הלביאות הצעירות קיבלו שמות המתחילים באות סמ"ך ,  משום שלאימן קוראים סוריני ,  ומקובל לתת לאותה שושלת שמות המתחילים באותה אות .  בספארי לא יודעים מי האב הגאה של שלוש הגורות ,  מכיוון שבתקופת הייחום שלה סוריני היתה עם כמה זכרים .
 זוהי אינה ההמלטה הראשונה של הלביאה סוריני ,  שעברה לפני כחצי שנה את המלטתה הראשונה ,  אולם אכלה את גוריה כעבור יומיים כתוצאה מלחץ ,  אומרים בספארי .  
לפני הגעתן של שלוש הלביאות החדשות היו בקבוצת האריות בספארי תשעה אריות - חמישה זכרים וארבע לביאות ,  הולדתן של שלוש הלביאות יצרה איזון בקבוצה  ( בלהקות האריות בטבע יש בדרך כלל יותר נקבות )  והרגיעה את המומחים ,  שחששו לעתיד להקת האריות בארץ .
 
גורי האריות של הספארי קיבלו שמות
ספארי רמת גן הכריז היום על שמותיהן של גורות הלביאה שנולדו במקום לפני כחודש .  קבלו בשאגה את הבנות החדשות של הלביאה סוריני ואב בלתי ידוע - סוואנה ,  סהרה וסמבורו

