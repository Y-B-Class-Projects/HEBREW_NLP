גאידמק : " אשאר בעלים רק אם אוכל לסייע "
 הבעלים של בית"ר ירושלים נפגש עם ברקת וקורנפיין ,  אך אין עוד שינויים בבעלות .  מלמיליאן לשחקנים : " אתם נראים כבויים "
 האם מתוכננים שינויים בקרוב בבית"ר ירושלים ?  היום  ( שישי )  נפגשו ראש עיריית ירושלים ,  ניר ברקת ,  הבעלים של הקבוצה ,  ארקדי גאידמק ,  ויושב ראש המועדון ,  איציק קורנפיין ,  אך נראה שבינתיים אין כוונה לבצע שינויים משמעותיים .  גאידמק עצמו התראיין ל'רדיו ירושלים' ואמר : " הייתה פגישה טובה .  דיברנו על העתיד של בית"ר .  דיברנו על איך נמשיך ונעזור לבית"ר ". 
גאידמק הוסיף בראיון כי גם נושא גומא אגייאר עלה על הפרק . " דיברנו גם על אגייאר ,  אך כרגע אנחנו ממשיכים כרגיל .  אני חייב קודם כל לדאוג לייצב את עסקיי לפני שאתעסק בלתת עוד כסף לבית"ר .  אגייאר בן אדם מאוד רציני ,  אבל אנחנו צריכים קודם כל להתארגן ולעשות חושבים ובעוד מספר חודשים נחליט יחד עם קורנפיין וראש העיר מה לעשות .
" אם אוכל לסייע ולשפר את הקבוצה ,  אני רוצה להישאר הבעלים .  אני לא רוצה סתם להישאר הבעלים .  בכל מקרה ,  אני לא פוסל אפשרות לפגוש את גומא אגייאר ",  הוסיף הבעלים .  
גם שחקן העבר ז'אן טלנסניקוב נשאל על הנעשה בבית"ר ואמר : " אני מרגיש שיש נתק גדול בין החיבור של הקבוצה לאוהדים .  אני מרגיש את זה באווירה בעיר ושומע את האוהדים .  אי אפשר לעבוד על הקהל ועל הדרישות שלו לראות שחקנים נותנים מאה אחוזים .  המועדון צריך לבנות חזון מחודש ולדעת מה הוא רוצה כי מרגישים את הנתק בכל מקום .  יש בקבוצה שחקנים טובים ומאמן טוב אך הבעיה היא שאורי לא נשפט לטווח הארוך ולכן קשה לבנות כאן משהו .  שחקני בית צריכים למצוא את המטרות ואת הדרך והם לא מסונכרנים עם המטרות האלה ". 
הקבוצה ערכה היום אימון לקראת המשחק בשבת נגד הפועל פתח תקוה ,  כאשר אורי מלמיליאן נראה גוער בשחקנים ואומר להם : " אתם נראים כבויים ,  המצב לא נראה טוב ".  אחד השחקנים ניסה להסביר ,  כשאמר : " לפעמים מוטיבציה גבוהה נראית מבחוץ כמו אפאטיות ,  אבל שחקנים באמת רציניים ורוצים לנצח את המשחק בשבת ". 
בינתיים מלמיליאן שומר את הקלפים קרוב לחזה ,  אבל נראה שבסופו של דבר תומר בן יוסף יחזור להרכב לעמדת הבלם ,  אלי דסה לעמדת המגן הימני ,  עידן טל ואבירם ברוכיאן לקישור וחן עזריאל לחוד ההתקפה .
 
גאידמק : " אשאר בעלים רק אם אוכל לסייע "
 הבעלים של בית"ר ירושלים נפגש עם ברקת וקורנפיין ,  אך אין עוד שינויים בבעלות .  מלמיליאן לשחקנים : " אתם נראים כבויים "
 
