ראש הממשלה הורה להתחיל בהנחת צינור הגז לחיפה עד סוף החודש
המדינה תציע לבעלי הקרקעות הדרוזים להצטרף להסדר הפיצויים שקבעה תוך 45 יום
ראש הממשלה ,  בנימין נתניהו ,  הורה להתחיל עד סוף החודש את העבודות להנחת צינור הגז הטבעי לחיפה .  זאת ,  לאחר עיכוב של שנה וחצי בפרויקט בעקבות התנגדות בעלי הקרקעות הדרוזים' אשר בשטחם יונח הצינור .  בנוסף ,  החליט נתניהו לקדם את סלילת המשך כביש 6  ( מיקנעם לנהריה )  ומסילת רכבת העמק  ( מחיפה לבית שאן )  בתוואי שבו יעבור צינור הגז  ( מפער הקישון )  .  בדיון נטלו חלק השרים לביטחון פנים ,  התשתיות והגנת הסביבה ,  וכן מנכ"ל משרד רוה"מ ,  מפכ"ל המשטרה ,  מנהל מינהל מקרקעי ישראל והמשנה ליועמ"ש .  במהלך הדיון הוחלט לצאת לביצוע העבודות למרות שטרם הושג סיכום פיצוי עם כלל בעלי הקרקעות ,  לאחר שהמגעים הממושכים עם כמה מהם הגיעו למבוי סתום.בדיון הוחלט כי המדינה תציע הסדר פיצוי פתוח להצטרפות עבור כל בעל קרקע בתוך 45 יום מתחילת העבודות .  בקרקעות שבהן יעברו במשולב כביש 6 ,  מסילת הרכבת וצינור הגז - יינתנו קרקעות חליפיות .  קרקע חליפית באזור מפער הקישון תינתן על בסיס מפתח של דונם תמורת דונם .  קרקע חליפית באזור דליית אל כרמל ועוספייה ,  תינתן לפי הערכת שמאי מוסכם על הממשלה ובעלי הקרקע .  בקרקעות שבהן יוטמן צינור הגז בלבד - יינתן פיצוי כספי ." מפער הקישון הוא צוואר הבקבוק של צפון הארץ בתשתיות ,  בתחבורה ובאנרגיה .  זהו אינטרס עליון של מדינת ישראל לפתוח את הפקק התחבורתי והתברואתי הזה - וזה בדיוק מה שעשינו היום בהחלטה שקיבלנו ",  אמר נתניהו . " אנו נגלה פתיחות ורגישות לצרכי המגזר החשוב והיקר הזה .  הדרוזים אזרחי ישראל הם אחינו .  אני יודע שיש להם צרכים מיוחדים וזכויות מיוחדות ,  ואנו נתחשב בכך ".   העיכוב הנמשך בהנחת צינור הגז הטבעי - מתחנת הכוח חגית  ( סמוך לאליקים )  לתחנת הכוח אלון-תבור ולמפרץ חיפה - הביא לביקורת ציבורית קשה ,  בשל השלכות העיכוב על המשך זיהום האוויר במפרץ חיפה ,  וכן משום פוטנציאל הסנקציות בהן עשויות היו לשאת חברת בתי הזיקוק לנפט  ( בז"ן )  וחברת החשמל .
 
ראש הממשלה הורה להתחיל בהנחת צינור הגז לחיפה עד סוף החודש
המדינה תציע לבעלי הקרקעות הדרוזים להצטרף להסדר הפיצויים שקבעה תוך 45 יום

