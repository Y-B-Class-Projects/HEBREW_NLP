נוחי דנקנר טס לסין לסגור את מכירת מכתשים
נוחי דנקנר ,  מבעלי אי.די.בי ,  יצא לסין על מנת לסגור את מכירת מכתשים אגן לכמצ'יינה ,  שצפויה לרכוש את כל מניות הציבור בחברה ,  להפוך אותה לפרטית ולמחוק את מניותיה מהבורסה
נוחי דנקנר ,  מבעלי השליטה בחברת אי.די.בי אחזקות  ( 0.72%  ,  12660.0 )  ,  טס לסין במטרה להשלים את המשא ומתן על מכירת חברת מכתשים אגן  ( 3.55%  ,  1750.0 )  לחברת הכימיקלים הסינית כמצ'יינה .  מכתשים אגן דיווחה בסוף נובמבר 2010 על דרישתה של כמצ'יינה להפחית את שוויה של מכתשים לצורך העסקה מ-2.7 ל-2.4 מיליארד דולר .  שווי זה משקף מחיר מניה של 20.3 שקל .  
מניית מכתשים נסחרת במחיר של 16.9 שקל ,  כלומר 16% פחות ממחיר העסקה ומשקפת בכך את חששות המשקיעים בדבר השלמת העסקה ואת החשש שהסינים ילחצו ויקבלו הנחה נוספת מקבוצת אי.די.בי .   על פי הודעה של כור מהבוקר ,  כמצ'יינה תחזיק במלוא מניות הציבור במכתשים אגן וכן בכ-7% נוספים ממניות מכתשים שירכשו מכור .  כל המניות הללו ירכשו במחיר שישקף שווי חברה למכתשים של 2.4 מיליארד דולר .  לאחר הרכישה כמצ'יינה תחזיק בשעור של 60% וכור תחזיק ב-40% ממניות מכתשים .  
במסגרת העסקה יקבל ציבור בעלי המניות של מ.א תמורה כוללת של כמיליארד ו-272 מיליון דולר עבור 53% ממניות מכתשים ,  וכור תקבל כ-168 מיליון דולר עבור מכירת 7% לחברה הסינית .  
כמצ'יינה צפויה לגרום להעמדת הלוואת נון-ריקורס לכור בסך של 960 מיליון דולר ,  שתובטח במניות כור במכתשים בלבד ותהיה ניתנת לפרעון במזומן או באמצעות מניות אלה .  ההלוואה תוחזר במלואה בתום שבע שנים ותישא ריבית משתנה והוצאות בשיעור אפקטיבי שנתי כולל של כ-6%  ( בהתחשב בשיעור הליבור הרלבנטי נכון למועד דוח זה )  .  במשך ארבע השנים הראשונות הריבית תצטבר ולא תשולם .  תנאי ההלוואה כפופים למסמכי הלוואה סופיים ולמספר אישורים וצפוי שיובאו לאישור דירקטוריון כור תוך מספר שבועות .  
כמצ'יינה תתחייב להישאר בעלת המניות הגדולה במ.א למשך מספר שנים ,  וחברת השקעות דיסקונט בע"מ תתחייב שלא למכור את השליטה בכור למשך תקופה של לפחות שלוש שנים .  כור תרשום במועד השלמת העסקה גידול בהון העצמי ,  הנאמד בשלב זה בכ-49 מיליון שקל ,  עקב שינויים בקרנות הון כתוצאה מהמכירה .  

נוחי דנקנר טס לסין לסגור את מכירת מכתשים
נוחי דנקנר ,  מבעלי אי.די.בי ,  יצא לסין על מנת לסגור את מכירת מכתשים אגן לכמצ'יינה ,  שצפויה לרכוש את כל מניות הציבור בחברה ,  להפוך אותה לפרטית ולמחוק את מניותיה מהבורסה

