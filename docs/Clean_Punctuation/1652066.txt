גיבנת המס לא הרגה את הפאנטום 
IFRS בשטח
 >  >  בשונה מאופציות רגילות ,  אופציות הפאנטום כוללות מענק כספי בסכום שבו שער המניה עולה במועד המימוש על מחיר המימוש שנקבע מראש .  מנקודת ראות עסקית ,  השימוש באופציות הפאנטום אמנם כרוך ביציאת מזומנים ,  אך מונע דילול של בעלי המניות הנוכחיים .  החיסרון באופציות פאנטום הוא שלא ניתן להחיל עליהן את סעיף 102 לפקודה ,  ולפיכך העובד ממוסה לפי שיעור המס השולי שלו ולא 25% ,  כפי שקורה בדרך כלל באופציות רגילות .  אך למרות הגיבנת המיסויית ניכר בחודשים האחרונים שימוש בפאנטום .  בפברואר ,  למשל ,  אושר הסכם ההעסקה של ד"ר יורם טורבוביץ' כיו"ר דירקטוריון דלק אנרגיה .  ההסכם כולל כ-100 אלף יחידות פאנטום ,  בארבע מנות על פני ארבע שנים ,  ששוויין הכולל הוא כ-40 מיליון שקל .  מחיר המימוש של אופציות פאנטום אינו בהכרח שער המניה ביום ההענקה .  כך לדוגמה ,  בנק דיסקונט דיווח בשבוע שעבר על הענקת אופציות פאנטום לתקופה של שנתיים לשני סמנכ"לים ,  שנמצאות בשיעור של כ-20% מ"חוץ לכסף ",  מאחר שמחיר המימוש שנקבע מתבסס על שער המניה ערב מינוים לתפקיד .  דוגמה נוספת היא אופציות הפאנטום שהוענקו למנכ"ל אסם בתחילת השנה ,  המתבססות על חישוב הפער שבין השער הממוצע של המניה חודשיים לפני ההענקה וחודשיים לפני המימוש .  מבחינה חשבונאית ,  כמו בתוכנית רגילה ,  ההטבה נפרסת כהוצאה בקו ישר על פני תקופת ההבשלה  ( vesting )  וכאשר מדובר במנות ,  ההטבה מחושבת לכל מנה בנפרד ונפרסת על פני תקופת הבשלתה .  ואולם יש הבדל חשבונאי משמעותי באופן מדידת עלות הפאנטום ,  שנובע מכך שמדובר בהתחייבות פיננסית שנמדדת בשווי הוגן עד למועד פירעונה ,  בשונה מאופציות רגילות שנמדדות לפי השווי ההוגן במועד ההענקה בלבד .  כפועל יוצא ,  היתרון הדיווחי של הפאנטום הוא שערך הזמן ,  המהווה מרכיב משמעותי בשווי ההוגן ,  לא יוכר במצטבר כהוצאות שכר .  יתרון דומה ניתן להשיג רק בהענקת מניות אך ללא אפקט האופציה .  השלכה נוספת של ההבדל ,  שעשויה לפעול לשני הכיוונים ,  היא שרישום ההוצאה מתעדכן בהתאם לשינויים בשער המניה :  בכך נמנע אמנם העיוות לפיו חברה רושמת הוצאות גם בהיעדר מימוש ,  אך קיים סיכון לרישום הוצאות כבדות במקרה של נסיקת שער המניה כאילו נטלה הלוואה הצמודה למחיר המניה .  - הכותב הוא יועץ ifrs ומנהל התוכנית בחשבונאות במרכז הבינתחומי הרצליה

גיבנת המס לא הרגה את הפאנטום 
IFRS בשטח

