העברות בעולם - 1.1
חלון ההעברות של ינואר נפתח :  וואלה !  ספורט עושה סדר ומביאה לפניכם את השמועות וההעברות בשוק השחקנים העולמי
 *  באיירן מינכן השאילה את הבלם הברזילאי הצעיר ברנו  ( 20 )  לנירנברג .  
 *  חלוץ נבחרת ארצות הברית ,  אדי ג'ונסון ,  הושאל מפולהאם לאריס סלוניקי עד לסיום העונה ,  לאחר שרשם ארבע הופעות בלבד מפתיחת העונה .  
 *  בשיקטאש מצאה פתרון למצוקת השוערים כשהחתימה את האוסטרי רמאזאן אוזקאן בהשאלה מהופנהיים .  אוזקאן בן ה-25 יחליף את רושטו והקאן אריקאן הפצועים .  
 *  לומאנה לואה לואה חזר לאוליפמיאקוס לאחר שנה וחצי באל ערבי הקטארית .  הקונגולזי הושאל עד סיום העונה לשורות אלופת יוון .  
 *  צסקא מוסקבה החתימה את היפני קייסוקה הונדה ,  שחקנה של ונלו ההולנדית ,  לארבע שנים ושילמה תמורתו תשעה מיליון יורו .
  *  התקשורת הגרמנית ממשיכה לדווח על סיכום בין באיירן מינכן לריאל מדריד לפיו פרנק ריברי יגיע לברנבאו בקיץ תמורת 55 מיליון יורו .  
 *   " ספורט "  הקטלאני דיווח כי גנואה מעוניינת להחתים את בלם ברצלונה ,  רפאל מארקז .  
 *   " דיילי מייל "  מדווח כי טוטנהאם קרובה להחתים את הברזילאי סנדרו תמורת 6.5 מיליון ליש"ט .  הקשר בן ה-20 מאינטרנסיונאל נמצא גם על הכוונת של אינטר .  
 *  באנגליה מדווח כי רפא בניטז רוצה לצרף לליברפול את קשר אתלטיקו מדריד ,  מקסי רודריגז ,  בהשאלה עד תום העונה .  גם בוקה ג'וניורס מעוניינת לצרף את השחקן .  
 *  קשר ויאריאל רובר פירס ,  שיסיים את חוזהו בקיץ ,  אמר כי ישמח לחתום בליון ולסיים בשורותיה את הקריירה .
" נאפולי קרובה להחתים את פרנצ'סקו מודסטו ,  שחקנה של גנואה .  המגן/קשר השמאלי נחשב לאחד מחביביו של המאמן וולטר מצארי .  
 *  לאונרדו בונוצ'י ,  בלם בארי והנבחרת הצעירה של איטליה ,  אמר ל"סקיי איטליה "  כי ישמח לשחק במנצ'סטר סיטי של רוברטו מאנצ'יני .
 
העברות בעולם - 1.1
חלון ההעברות של ינואר נפתח :  וואלה !  ספורט עושה סדר ומביאה לפניכם את השמועות וההעברות בשוק השחקנים העולמי

