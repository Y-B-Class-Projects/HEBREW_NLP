כך תמנעו הרעלה של ילדיכם במהלך ניקיון פסח
לאחר שבשנה שעברה חלה עלייה של 31% במספר המקרים בהם ילדים הורעלו מחומרי ניקוי במהלך ניקיונות הפסח ,  פרסם משרד הבריאות אזהרות בנושא
לקראת ההכנות לחג הפסח הכוללות ניקיונות קפדניים וביעור חמץ אינטנסיבי ,  פרסמו היום  ( חמישי )  המרכז הארצי להרעלות בבית החולים רמב"ם וארגון  " בטרם "  לבטיחות ילדים נתונים לפיהם קיימת עליה בהרעלת ילדים בשל חשיפה לרעלים וחומרים שונים בשבועות שלפני החג . " מהנתונים עולה ,  כי עיקר העלייה בפגיעה בילדים היא בחשיפה לחומרי ניקוי ביתיים .  רוב הפגיעות מסוג זה מתרחשות בבית ,  מתוך סקרנות ,  אי הבנה וחוסר ידיעה ",  נמסר .  מהנתונים עולה כי בשנת 2009 נרשמה בשבוע שלפני חג הפסח עלייה של 31% במספר הילדים עד גיל 6 שנפגעו מהרעלה ,  לעומת 43% בשנת 2008  ( 327 ילדים נפגעו בשנת 2009 בשבוע הראשון שלפני חג הפסח לעומת 338 ילדים שנפגעו בשנת 2008 )  .  כמו כן ,  חלה עלייה של 7% במקרי הרעלה של ילדים בשבועיים שלפני החג  ( 266 )  ,  לעומת 11% בשנה שעברה .  
במרכז המידע ובארגון בטרם אמרו כי  " התופעה ייחודית לארץ ,  והסיבה לתופעה ברורה :  במסגרת ההכנות לפסח מתבצע בו זמנית במאות אלפי בתים ניקיון יסודי ,  עם קרצוף הבית ,  צביעה ,  ניקוי ומירוק הכלים והמטבח .  פעולות אלה נעשות תוך שימוש בחומרי ניקוי וכימיקלים ,  צבע וחומרי הדברה ".  
הם מוסיפים כי לעתים קרובות נמצאים החומרים הרעילים באריזות פתוחות ובהישג יד של ילדים . " מאחר שזוהי תקופת חופש ,  הילדים נמצאים בבית ,  לעתים קרובות ללא השגחה נאותה ,  במצב זה מועדים הילדים לתאונת בית ובעקר הרעלות ". 
מסקר טלפוני שקיים ארגון 'בטרם' לבטיחות ילדים במרץ 2009 בקרב מדגם אקראי ומייצג של 501 הורים לילדים עד גיל 15 במגזר היהודי ,  עולה כי עדיין למעלה משליש מההורים מאחסנים את חומרי הניקוי במקומות שאינם בטוחים לילדים :  32% מהמרואיינים מאחסנים את חומרי הניקוי בארון נמוך לא נעול .  5% מהמרואיינים ציינו מיקומים אחרים ,  שלא ניתן לקבוע בוודאות האם הם בטוחים .  63% מהמרואיינים ציינו כי הם מאחסנים את חומרי הניקוי במיקומים בטוחים .
 המרכז הארצי להרעלות בבית החולים רמב"ם וארגון  " בטרם "  לבטיחות ילדים פרסמו גם הנחיות המלצות להורים כיצד לוודא שילדיהם לא יורעלו .  ואלה הנחיות וההמלצות :
 -חומרי ניקוי יש למקם הרחק מטווח השגתם של ילדים - במקום גבוה או נעול .  מיד בתום השימוש ,  יש להקפיד להחזירם למקומם ולסגור את המיכל ,  זאת כדי למנוע בליעה או שאיפה של חומרים רעילים וכוויות .  
-מומלץ לקנות חומרי ניקוי ותרופות באריזות קשות פתיחה לילדים .  -אין לערבב חומרי ניקוי ,  ובפרט לא חומצות ומלבינים .  תערובות כאלה משחררות גזים רעילים ועלולות להיות מסוכנות ביותר במקרה של שאיפה .
 -יש להקפיד על השארת חומרי הניקוי והתרופות באריזתם המקורית תוך סגירת המיכל .  אין לאחסן חומרי ניקוי בבקבוקי שתייה ,  גם אם מצוין על בקבוקי השתייה  " חומר רעיל "  - פעוטות אינם יודעים לקרוא .  -אין לאחסן חומרי ניקוי בסמוך למוצרי מזון ולא בכוסות שתיה .  -קריאה קפדנית של הוראות השימוש במוצר ,  לפני השימוש בו ,  והקפדה בביצוע ההוראות עשויות להועיל למבוגרים ולילדים כאחד .
 
כך תמנעו הרעלה של ילדיכם במהלך ניקיון פסח
לאחר שבשנה שעברה חלה עלייה של 31% במספר המקרים בהם ילדים הורעלו מחומרי ניקוי במהלך ניקיונות הפסח ,  פרסם משרד הבריאות אזהרות בנושא

