 " תוך חמש שנים יגלשו באינטרנט הסלולרי יותר מבאינטרנט הרגיל "
 יוני סער :  השיווק מחר
 >  >   " אנחנו מוכנים להמר פה שבעוד חמש שנים השימוש באינטרנט הסלולרי בישראל יעבור את היקף השימוש באינטרנט הרגיל ;  אנחנו לא מדברים על אפליקציות לסלולרי אלא אינטרנט סלולרי של ממש .  את מה שעשינו עד עכשיו באינטרנט ,  נעבור לעשות בסלולר ,  ואת מה שאנחנו עושים בטלוויזיה ,  נעבור לעשות באינטרנט "  - כך אמר יוני סער ,  הבעלים של חברת השיווק פרומרקט ,  בכנס איגוד השיווק .  הדברים נאמרו כהקדמה לעלייתו לבמה של קובי מרנקו ,  מבעלי לוגיה ,  יצרנית תוכן סלולרי שעיקר עבודתה בישראל הוא עבור סלקום . " תחשבו מה יקרה ביום שפייסבוק תשיק אפליקציה שתאפשר לכל הלקוחות שלה - 350 מיליון איש בעולם - לדבר עם החברים שלהם מפייסבוק גם באמצעות הטלפונים על גבי האינטרנט ?  "  אמר מרנקו .  מרנקו הציג גם את פעילות חברת זינגה ,  שלדבריו , " לא היתה קיימת כלל לפני שלוש שנים וכיום יש לה יותר מ-220 מיליון לקוחות ".  זינגה היא הבעלים של תוכן משחקים ברשתות חברתיות - דוגמת פארם-וויל ,  טקסס הולדם פוקר ועוד .  בישראל יש כ-2.4 מיליון גולשים החברים בפייסבוק ,  ולפי מרנקו , " כ-10% מהישראלים בפייסבוק מעדכנים את העמודים שלהם מהסלולרי באופן קבוע ".  

" תוך חמש שנים יגלשו באינטרנט הסלולרי יותר מבאינטרנט הרגיל "
 יוני סער :  השיווק מחר

