האיש שמקבל מוורן באפט תיק השקעות בשווי 100 מיליארד דולר 
הוא  " צנוע ,  ביישן ,  איש משפחה מסור "  וניהל קרן גידור של 400 מיליון דולר  *  הכירו את טוד קומבס ,  האיש שנבחר על ידי וורן באפט ,  האדם השלישי בעושרו בעולם ,  לנהל את תיק ההשקעות של ברקשייר התאוויי
 >  >  כשוורן באפט הודיע בשבוע שעבר כי טוד קומבס נבחר להיות יורשו בניהול השקעותיה של חברת האחזקות שלו ,  ברקשייר התאוויי ,  התגובה היתה :  טוד מי ?   " מעולם לא שמעתי על הבחור ",  אמר מאייר שילדס ,  אנליסט בסטיפל ניקולאוס ,  חברה שעוקבת אחר ברקשייר . " אני לא רוצה להישמע שלילי ,  פשוט מעולם לא שמעתי עליו ".  שילדס אינו לבד .  ביום שלישי שעבר ,  למחרת ההודעה של באפט ,  היה שמו של קומבס אחד מנושאי החיפוש המבוקשים בגוגל .  ואולם היה קשה מאוד למצוא מידע באינטרנט על קומבס ,  39 ,  מנהל קרן הגידור שצפוי לקבל את השליטה על חלק גדול מתיק ההשקעות של ברקשייר ,  הנאמד ביותר מ-100 מיליארד דולר .  במשך כמעט שבוע חיפשו העיתונים ואתרי האינטרנט אחר תמונה של קומבס ,  והיו שהסתפקו בתמונה שלו מבית הספר התיכון .  ביום שישי הצליחה סוכנות הידיעות בלומברג להשיג סוף-סוף את תמונתו של קומבס ,  שצולם צופה במשחק הוקי .  נראה כי באפט ביצע  " מהלך באפט קלאסי ":  הוא חיפש היכן שאחרים לא חיפשו .  בחמש השנים האחרונות ניהל קומבס את קאסל פוינט קפיטל מנג'מנט בגריניץ' ,  קונטיקט .  זוהי קרן גידור צנועה יחסית ,  המנהלת כ-400 מיליון דולר .  קומבס זכה בתפקיד לאחר ששלח קורות חיים לחברה ב-2007 ,  בעקבות היכרות עם צ'רלי מאנגר ,  סגנו של באפט .  גיוסו של קומבס מספק תשובה למה שהיה במשך חצי עשור אחד מסימני השאלה הגדולים בנוגע לחילופי המשמרות הבלתי נמנעים בברקשייר - מי יהיה זה שינהל את כספי החברה .  אך עדיין נותרו שאלות לגבי מבנה הדור החדש של הנהלת ברקשייר .  אין יורש יחיד באפט ,  80 ,  מכהן כמנכ"ל ,  יו"ר ומנהל ההשקעות של החברה .  לדבריו ,  הוא לא מתכוון למנות יורש יחיד ,  אלא לפצל את סמכויותיו בין שלושה אנשים .  בנו ,  האוורד באפט ,  חקלאי ופילנתרופ ,  צפוי לשמש יו"ר שאינו בעל תפקיד ניהולי ,  שישמור על המסורת והתרבות בברקשייר ,  כפי שבאפט האב תיאר זאת בעבר .  סמכויותיו האחרות של באפט יפוצלו בין המנכ"ל לבין מנהל ההשקעות .  מנכ"ל החברה ,  שזהותו לא ידועה ,  יטפל ברכישות האסטרטגיות של ברקשייר ובתפעול עסקיה .  באפט ציין כי הוא בוחן שלושה מועמדים מוכשרים וצעירים שיוכלו ליטול את המושכות בתפקיד המנכ"ל .  אנליסטים העוקבים אחר השקעותיו של באפט מעריכים כי המועמד המוביל לתפקיד המנכ"ל הוא דיוויד סוקול ,  54 ,  המנהל את החברה הבת של ברקשייר ,  מיד-אמריקן אנרג'י הולדינגס .  ב-2009 מונה סוקול לנהל את נטג'טס ,  חברה בת נוספת של ברקשייר .  הדירקטוריון של ברקשייר צפוי להיפגש כמה פעמים בשבועות הקרובים ,  ולפחות במחצית מהפגישות האלה הוא צפוי לדון בתוכניות הירושה ,  אמר באפט בראיון טלפוני בשבוע שעבר .  באפט הזהיר גם שלא לתייג את קומבס כממשיכו בפועל ,  שיירש את אימפריית ברקשייר . " תפקיד המנכ"ל הוא החשוב ביותר ",  אמר .  באפט ,  האדם השלישי בעושרו בעולם ,  נחשב במידה רבה לפנים של החברה .  הוא מעורב בניהול ההשקעות היומיומי ,  וממשיך לבחור את ההשקעות של ברקשייר .  מבחינה זו ,  על קומבס יהיה להיכנס לנעליים גדולות .  ב-1962 רכש באפט חברת טקסטיל קטנה בשם ברקשייר התאוויי ,  והחל להרחיב אותה גם לענפים אחרים .  במהרה הלכה החברה וצמחה ,  וכיום נחשבת לאחת המניות הבטוחות ביותר להשקעה .  החברה הונפקה ב-1988 בבורסת ניו יורק ,  ומאז גדל שווייה ב-1,587% ועלה ליותר מ-100 אלף דולר למניה .  באפט ידוע בהשקעות בחברות גדולות ומבטיחות לטווח ארוך ,  ועיקר הפעילות של ברקשייר כיום היא בתחום הפיננסי .  חי ונושם השקעות הקרן של קומבס ,  קאסל פוינט ,  מתמקדת בעיקר בחברות המעניקות שירותים פיננסיים .  נכון ל-30 ביוני ,  האחזקות הגדולות ביותר שלה היו ב-us בנקורפ ,  וסטרן יוניון ומאסטרקרד .  ברקשייר תהיה שינוי משמעותי עבור קומבס - הן בשל היקף ההשקעות העצום שלה והן מבחינת הגמישות הפחותה שיש לה בהשקעות .  ובכל זאת ,  אחד היתרונות של קומבס ,  לדברי באפט ,  היה שהוא  " מוקסם מברקשייר ".  ניתן להבין את עניינו של קומבס בברקשייר מקורות החיים שלו .  הוא בוגר מינהל עסקים בקולומביה  ( כמו באפט )  ,  שם למד במסגרת תוכנית השקעות ערך  ( שבה מתייחסים לבאפט ,  משקיע הערך האגדי מכולם ,  כאלוהים )  .  לפני לימודי מינהל העסקים ,  עבד קומבס אצל רגולטור הבנקאות בפלורידה ובחברת ביטוח הרכב פרוגרסיב ,  מתחרה של ברקשייר .  בפרוגרסיב הוא פגש את צ'רלס דיוויס ,  דירקטור בחברה שמכהן כמנכ"ל חברת ההשקעה הפרטית סטון פוינט קפיטל .  השניים שמרו על קשר ,  וב-2005 השקיעה סטון פוינט בקרן הגידור שהקים קומבס .  דיוויס תיאר את קומבס כ"בחור פרטי ,  צנוע וביישן .  איש משפחה מסור ",  אך הוסיף כי הוא כמובן אדם שחי ונושם את עולם ההשקעות .  באפט אמר שהוא חושב שקומבס יתאים לחברה ,  שחיפשה מנהל ,  שבין היתר מוכן לקבל שכר נמוך יותר מהשכר המנופח שמקבל מנהל קרן גידור מצליחה וגדולה . " באפט יגלה שדבריו היו נכונים ",  אמר דיוויס . " טוד לא רודף תהילה .  הוא באמת אוהב את מה שהוא עושה ". 

האיש שמקבל מוורן באפט תיק השקעות בשווי 100 מיליארד דולר 
הוא  " צנוע ,  ביישן ,  איש משפחה מסור "  וניהל קרן גידור של 400 מיליון דולר  *  הכירו את טוד קומבס ,  האיש שנבחר על ידי וורן באפט ,  האדם השלישי בעושרו בעולם ,  לנהל את תיק ההשקעות של ברקשייר התאוויי

