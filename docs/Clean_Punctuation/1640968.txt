היקף מחויבויות התוכן של בעלי הרישיון ייבחן מחדש
הישג ליוצרים :  ועדת הכלכלה הורתה למשרדי הממשלה לבחון מחדש את חובת ההשקעה בתוכן בחוק השידורים ,  בשל הפגיעה הצפויה בתוכן עד 2015 .  עוד בדיון :  ברכת היו"ר לסרט  " עג'מי "
 משרדי האוצר ,  התקשורת והמשפטים יבחנו מחדש את מחויבויות התוכן של בעלי הרישיון לשידורים מסחריים בחוק השידורים החדש .  בדיון שהתקיים היום בועדת הכלכלה של הכנסת טען נציג היוצרים יו"ד אמיר רוזנברג ,  כי על פי תנאי הזיכיון של רשת וקשת הן מחויבות להשקעה בתוכן בגובה 200 מיליון שקל בכל שנה עד 2015 ,  אולם בעל רישיון מחויב על פי החוק החדש להשקעה של 50 מיליון שקל בלבד ,  מינימום ההשקעה הנדרש כיום בחוק מבעל זיכיון .  לפיכך ,  עם המעבר לשיטת רישיונות ב-2012 תפחת ההשקעה בתוכן בערוץ 2 ב-150 מיליון שקל בכל שנה בארבע השנים שלאחר מכן .  בדברי ההסבר להצעת החוק אין כלל התייחסות להפחתה בהשקעה שעלולה להיגרם לאחר המעבר לרישיונות .
 היועצת המשפטית של משרד התקשורת עו"ד נגה רובינשטיין ונציגת משרד המשפטים עו"ד דנה נויפלד אמרו בדיון כי הצעת החוק קבעה השקעה של 50 מיליון שקל כדי לעודד כניסת שחקנים חדשים לשוק ,  וכי הפגיעה בהשקעה בתוכן אם תיגרם תהיה לטווח הקצר בלבד ותתאזן בטווח הארוך .  נציגי היוצרים דחו טענה זו מאחר שלא ידוע כיום כמה בעלי רישיון יהיו ב-2012 ויכול להווצר מצב של שני בעלי רישיון בלבד ,  מה שיוביל לירידה משמעותית בהשקעה בתוכן .  חברי הכנסת שנכחו בדיון ובהם יושב ראש הועדה אופיר אקוניס קיבלו את טענת היוצרים ומשרדי הממשלה יבחנו מחדש את הדרישות מבעל רישיון להשקעה בתוכן .
 בפתח הדיון בירך יושב ראש הועדה אקוניס את יושב ראש איגוד המפיקים מוש דנון על מועמדותו של הסרט  " עג'מי "  בהפקתו לאוסקר בקטגוריית הסרט הזר .
 
היקף מחויבויות התוכן של בעלי הרישיון ייבחן מחדש
הישג ליוצרים :  ועדת הכלכלה הורתה למשרדי הממשלה לבחון מחדש את חובת ההשקעה בתוכן בחוק השידורים ,  בשל הפגיעה הצפויה בתוכן עד 2015 .  עוד בדיון :  ברכת היו"ר לסרט  " עג'מי "
 
