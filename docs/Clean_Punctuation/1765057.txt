ריבלין תוקף :  השרים עסוקים מדי מלעסוק בשריפה ? 
יו"ר הכנסת יצא נגד מינויה של ראש עיריית נתניה לאחראית על הטיפול בפיצויים לנזקי השריפה . " בימי שלישי השרים עסוקים מדי ולכן הבאנו את פיירברג לטפל בנזקי האסון "
  ( צילום :  שלומי גבאי .  עריכה :  עידן גוראל ) 
יו"ר הכנסת ראובן ריבלין  ( ליכוד )  מתח היום  ( שלישי )  ביקורת על מינויה של ראש עיריית נתניה מרים פיירברג לאחראית על הטיפול בפיצויים המיידיים לנזקי השריפה בכרמל .  לדבריו , " נוצר מצב שבו לצערי הכנסת כבר כמעט שלא עובדת בימי שלישי ,  כשחברי הכנסת בסידורים והשרים כנראה עסוקים מדי ,  ולכן נאלצנו כנראה להביא את מרים פיירברג לטפל בנזקי האסון ".  ריבלין אמר את הדברים במושב הנעילה של כנס לשכת רואי החשבון בירושלים .
 גם במועצה האזורית חוף הכרמל ,  המרכזת את מרבית היישובים שניזוקו מהשריפה ,  לא קיבלו בהבנה את מינויה של פיירברג .  ראש מועצת חוף הכרמל ,  כרמל סלע ,  אמר לוואלה !  חדשות כי  " אנו לא זקוקים לשום גורם מתווך בתקשורת שלנו מול משרדי הממשלה .  אין לי שום בעיה נגד מרים פייברג ,  אך כל התיווך הזה מסבך את הביורוקרטיה לטיפול בנפגעים ". סלע טען כי זוהי מהות הבעיה בין הרשויות השונות : " זו הדוגמה הקלאסית ,  שמחדדת את הכשלים בין השלטון המקומי למרכזי .  אנחנו יודעים לטפל בנזקים ,  יש ראש רשות ,  תנו לו לעשות את העבודה ". 
מלשכת ראש הממשלה נמסר הערב כי בעקבות צורך מיידי שעלה הבוקר במהלך ישיבת המנכ"לים במועצה אזורית חוף הכרמל ,  ביקש מנכ"ל משרד ראש הממשלה אייל גבאי ממשרד האוצר וממשרד הפנים ,  בהתאם להנחייתו של ראש הממשלה בנימין נתניהו ,  להעביר מיידית 4.5 מיליון שקלים לצורכי שיקום תשתיות ,  גיזום עצים ,  ניקיון ועוד באזורי השריפה בכרמל .  פקס ההתחייבות הכספית הגיע למועצה עוד בטרם הסתיימה הישיבה .
 נתניהו הודיע אמש על הקמת כוח המשימה המיוחד לטיפול בנפגעי השריפה בכרמל ,  בראשות פיירברג .  רה"מ הסביר את ייעודו של כוח המשימה ואמר כי  " היום נגמר שלב כיבוי השריפה .  אנו עוברים לשלב השני  שיקום הנזקים .  אנו מבקשים שהשלב הזה יהיה קצר ככל האפשר ".  
רה"מ הוסיף ואמר : " פניתי אל חברתי מרים לרכז את הנושא ואני קורא לה :  השמיעי את קולך כפי שאת יודעת לעשות .  את יודעת לשפוט היטב מה עולה מהשטח ואני רוצה את תוספת הכוח הזו של אחת מראשי הערים המנוסים ביותר שהכרתי ולכן אני מודה לך שעשית זאת .  אני מקווה שנוכל לקצר את התהליכים לימים ולשבועות .  חלק מהתהליכים קשורים בבניית בתים יחכו יותר זמן ,  אולם אנחנו נפעל בכל הדרכים ". 
הבוקר סיפר נתניהו כי שוחח עם ראשי ממשלות יוון ורוסיה ,  נשיא מצרים חוסני מובארק ,  מלך ירדן עבדאללה וכן ראש ממשלת טורקיה רג'פ טייפ ארדואן ,  על האפשרות של הקמת גוף אזורי שיטפל במשברים באזור . " המדינות באזור יכולות להתאחד למטרה זו כי הטבע לא יעזוב אותנו במנוחה .  דרך המאמצים המשותפים שלנו נוכל להגיב בצורה אפקטיבית יותר לאסון טבע שיכה במדינה באזור ",  הוסיף ראש הממשלה .
 
ריבלין תוקף :  השרים עסוקים מדי מלעסוק בשריפה ? 
יו"ר הכנסת יצא נגד מינויה של ראש עיריית נתניה לאחראית על הטיפול בפיצויים לנזקי השריפה . " בימי שלישי השרים עסוקים מדי ולכן הבאנו את פיירברג לטפל בנזקי האסון "
 
