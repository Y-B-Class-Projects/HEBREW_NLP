בלינקוב מאיץ את הגלישה באינטרנט
רם בלינקוב ,  לשעבר הממונה על התקציבים ומנכ"ל HOT ,  מחזיק במניות של חברת B-Obvious ,  שפיתחה טכנולוגיה להאצת תעבורה ברשת .  אתמול הוא מונה ליו"ר שלה
 >  >  הסטארט-אפ הישראלי b-obvious ,  שפיתח טכנולוגיה להאצת תעבורת הרשת לספקיות אינטרנט ,  סיים סבב גיוס נוסף מבעלי מניותיה בשווי של כחצי מיליון דולר .  בסך הכל השנה הזרימו בעלי המניות לחברה כמיליון דולר .  החברה הודיעה כי מינתה את רם בלינקוב ,  בעל מניות בעצמו בחברה ,  ליו"ר .  בלינקוב ,  שעד לאחרונה היה הממונה על התקציבים באוצר ,  הוא ממקימי שוק האינטרנט בישראל :  הוא היה המנכ"ל הראשון של חברת קווי זהב ,  ומאוחר יותר ניהל את חברת הכבלים hot .  לבלינקוב ניסיון רב בשוק התקשורת והוא מעורב כיום בהשקעות נוספות בתחום ובתחומים אחרים .  מנכ"ל החברה אמנון שקד ,  לשעבר מנכ"ל חברת גלובקול תקשורת ,  ציין כי השקעת בעלי המניות ,  שביניהם ניתן למצוא את איש העסקים יגאל אהובי ,  המחזיק בכ-20% ממניות החברה ,  רם בלינקוב ועמוס לסקר ,  המחזיקים יחד בכ-10% ממניות החברה ,  קרן מעיין ומשקיעים נוספים ,  מהווה הבעת אמון בחברה ,  במיוחד לאחר תקופת המשבר בענף ההייטק ב-2009 .  שקד מסר עוד כי החברה יצאה השנה לראשונה עם המוצר שלה לשוק וסיימה את 2009 עם מכירות של כמיליון דולר וצפי הזמנות של כמיליון דולר נוספים .  ב-2010 מתכוונת החברה להגדיל באופן משמעותי את מחזור המכירות ולרכז את מאמץ המכירות בחו"ל .  מוצרי החברה נמצאים בימים אלה בניסוי בחברת וימפלקום הרוסית .  b-obvious ,  שנולדה כחברת חממה ,  הוקמה ב-2005 על ידי שני יזמים ,  גיא שפי ועובד סומך .  מאז השקיעו בחברה בעלי מניותיה כ-3 מיליון דולר .  החברה מעסיקה כיום כעשרה עובדים ,  רובם אנשי פיתוח .  לפני כשנה הצטרף שקד כמנכ"ל .  מהחברה נמסר כי  " היקפי ההצלחה שנמדדו הם משמעותיים ,  והוכח כי הטכנולוגיה של החברה משפרת משמעותית את חוויית הגלישה ומשפרת תפעולית את פעילות ספק האינטרנט ".  שקד ציין עוד כי  " בעולם בו תעבורת האינטרנט גדלה בקצב מסחרר ,  ושבו ספקיות האינטרנט נאנקות תחת הלחץ הגובר של הגולשים לעוד ועוד תעבורה ,  וכשמצד שני קיים לחץ רגולטורי וצרכני גובר על נייטרליות הרשת ,  פתרונות החברה מהווים קרן אור משמעותית עבור הגולשים וספקיות האינטרנט כאחד ".  בישראל מותקן הפתרון של b-obvious במתקני ספקית האינטרנט 012 סמייל - חברה שבלינקוב היה מנכ"ל שלה בעבר .
 
בלינקוב מאיץ את הגלישה באינטרנט
רם בלינקוב ,  לשעבר הממונה על התקציבים ומנכ"ל HOT ,  מחזיק במניות של חברת B-Obvious ,  שפיתחה טכנולוגיה להאצת תעבורה ברשת .  אתמול הוא מונה ליו"ר שלה

