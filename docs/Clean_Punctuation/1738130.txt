UMI :  מתקפת דגמים ל-2011
13 דגמי רכב חדשים תשיק UMI בשנה הקרובה בישראל :  9 דגמי שברולט ,  2 דגמי קדילאק ו-2 ביואיק .  גם הקרוז תתעדכן
ל-UMI יבואנית שברולט ,  ביואיק וקדילאק יש סיבה לשמוח .  תערוכת הרכב בפריס המתקיימת בימים אלה ,  משלימה עבורם חידוש של לא פחות מ-13 דגמי רכב חדשים שיגיעו לישראל בשנת 2011 מכל המותגים המיובאים .  ההיצע במותג שברולט ,  המותג העיקרי והגדול ביותר בבית GM ,  יתרחב משמעותית ויכלול כלי רכב במגוון גדלים ותצורות .  עם זאת ,  מייד לאחר השקת הקרוז בישראל לפני כשנתיים ,  גם השברולט קאמארו נחתה אצלנו לצורכי תקינה .  אולם בשל אי התאמת יחידות התאורה הקדמיות לדרישות התקינה המקומית ,  היא עדיין מסורבת עליה .  נקודת אור בסיפור הזה ניתן למצוא בכוונת משרד התחבורה לבחון מחדש את נושא יחידות התאורה ושינוי בדרישה זו עשוי לסלול עבורה דרך חוקית למכירה בישראל .
 קשת הדגמים תחל בספארק - בעקבות הפריחה בפלח מכוניות המיני  ( 4,250 כלי רכב בחודשים ינואר-אוגוסט )  שממנה נהנו בעיקר שתי מתחרות ,  הסוזוקי אלטו ויונדאי i10 ,  בתחילת 2011 גם שברולט נכנסת למערכה עם מכונים מיני חדשה משלה .  עם מידות נדיבות אך צנועות  ( 364 ס"מ לאורך ,  155 ס"מ לגובה ובסיס גלגלים של 237 ס"מ )  ,  הספארק ממצבת עת עצמה כאחת המכוניות הגדולות בקבוצתה .  נוסף לעיצוב בולט מבחוץ ומבפנים ,  היא מצוידת במנוע בנזין בנפח 1.2 ליטר 82 כ"ס .  בתחילת דרכה בישראל ,  תשווק הספארק עם תיבה ידנית ומאוחר יותר תצטרף אליה אחרת עם תיבה אוטומטית .  מפרט בטיחות יהיה מלא עם 6 כריות אוויר ובקרות אלקטרוניות ומחירה צפוי להיות תחרותי בקבוצה .
 המכונית השניה הנה האבאו החדשה .  בשנה החולפת פסק יצורה של האבאו הקודמת וחסרונה הורגש מאוד במספרי המכירות של החברה  ( 29,000 יחידות בפלח הסופר מיני בישראל מחודש ינואר לאוגוסט ,  גידול של 45 אחוזים )  .  אולם ,  על פי ההצהרות ,  הדור הבא של האבאו שהושק בתערוכת פריס ,  צפוי לכפר על היעדרות זו .  בחזיתה ניתן יהיה למצוא בחירה בין שני מנועים בנפחים 1.4 ו-1.6 ל' בהספקים של 100 ו-115 כ"ס בהתאמה ואליהם תשודך תיבה אוטומטית עם 6 הילוכים .  יבוא גרסאות ידניות יישקל בהמשך .  גם גרסת הסדאן תגיע עמה וזו תתחרה במכוניות כמו ניסאן טידה וסוזוקי SX4 .
 המכונית החשובה ביותר של שברולט  ( 8,500 יחידות בישראל ,  400 אלף בעולם )  ,  הקרוז ,  גם היא עברה שינויים ותגיע אלינו מעודכנת ל-2011 .  שנתיים בלבד לאחר חשיפתה ,  תעבור המכונית מקצה שיפורים שאמור לטפל במחלות הילדות הרבות שעברו על דגם זה  ( כיבויי מנוע בנסיעה ,  עדכוני תוכנות ,  הידלקות נורות אזהרה ,  רעשים בנסיעה לאחור וכו' )  .  בין השינויים ניתן למצוא סעפת יניקה משתנה במנוע שמעלה את הספקו ל-115 כ"ס ,  תיבה אוטומטית חדשה לגמרי ואבזור משודרג .  ב-2011 תצטרף אליה גם הקרוז 5 דלתות ומלבד מנועי ה-1.6 וה-1.8 ליטר ,  אל ההיצע תתווסף גם גרסת 1.4 טורבו יקרה וחזקה יותר .
 הוולט ,  הרכב החשמלי של שברולט גם יעשה עליה בשנת 2011 ,  עדיין לא כדגם מן המניין ,  אלא יגיע לצורך ניסויי התאמה לשוק המקומי .  הוולט חמושה במנוע חשמלי שמקבל את כוחו מסוללות ומספק טווח נסיעה חשמלי מוצהר של 60 ק"מ .  לוולט ישנו גם מנוע בנזין קטן נפח ,  שאינו משמש לתנועה ,  אלא להטענת הסוללות והארכת טווח הנסיעה .  GM מספרים כי בשבועות הקרובים יחל ייצורה הסדרתי של הוולט ,  כאשר השנה ייוצרו 10,000 יחידות ובשנת 2012 ייוצרו 45,000 יחידות .  מספרים נאים בהתחשב בעובדה כי מחירה של הוולט אינו עתיד להיות זול .
 בחודשים ינואר עד אוגוסט ,  נמכרו בפלח המיניוואנים הקומפקטיים כ-5,000 יחידות תחת ההובלה של המאזדה5 ולשוק בדיוק מכוונת שברולט עם האורלנדו .  האורלנדו יציע מראה של קרוסאובר מוגבה וכוחני ,  בתא הנוסעים שלו נמצאים 7 מושבים  ( 2 מתקפלים מאחור )  והיצע המנועים יכלול גם מנועי בנזין וגם מנועי דיזל עם תיבות אוטומטיות .
 פלח רכבי הפנאי הרכים התרחב מאוד בישראל בשנת 2010 גם בדגמים המוצעים וגם במסירות ועד חודש אוגוסט ,  נמסרו 7,900 יחידות .  הקפטיבה שעברה עדכון לאחרונה ,  תגיע לישראל עם עיצוב חיצוני מחודש ומפרט טכני משופר שיכלול מנוע בנזין בנפח 2.4 ל' ו-171 כ"ס ,  מנוע דיזל 2.2 ל' עם 163 כ"ס ומנוע V6 בנפח 3.0 ליטר חדש שמפיק 258 כ"ס .
 בהמשך להבנה כי שוק הטנדרונים גוסס לנוכח שינויי המיסוי בישראל ,  UMI תמשיך לחזק את הכוונת הלקוחות לעבר הסילברדו - הטנדר-משאית של החברה .  בנוסף לגרסה הארוכה שנמכרה בישראל  ( 6.58 מטר )  ,  יתווספו להיצע שתי גרסאות חדשות ,  ה-2500 .  אלה יהיו קצרות יותר ויציעו תא נוסעים כפול  ( 6.1 מטר )  והנעה כפולה או תא נוסעים מסוג 'קבינה וחצי'  ( 5.58 מטר )  עם הנעה אחורית בלבד .  בחזית המנופחת שלו ישכון מנוע 6.6 ליטר טורבו דיזל שמפיק 397 כ"ס וכושר גרירה של 6 טון .  מחירי הגרסאות השונות ינועו מ-195 ועד 215 אלף שקל ,  לפני מע"מ .
 בנוסף אל הסילברדו ,  גם הסוואנה תעבור עדכון חשוב וזה יכלול מערכת פליטה מחודשת מבוססת אוריאה להפחתת זיהום האוויר .
 השקת הביואיק לה-קרוס החדשה עשתה המון נחת ליבואן המקומי עם מסירת למעלה מ-800 יחידות מאז הושקה ואחיזה בנתח שוק של 39 אחוזים מפלח מכוניות המנהלים פרימיום שבין טווחי המחירים 200 ו-300 אלף שקל .  בשנת 2011 תקבל הלה-קרוס גרסת מנוע נוספת שלה 6 צילינדרים בנפח 3.6 ליטר ולא פחות מ-280 כ"ס .
 בשנה הקרובה ,  גם הביואיק ריגל החדשה תעשה עליה .  היא תצויד בשני מנועים ,  הראשון 2.4 ל' עם 182 כ"ס והשני ,  2.2 ל' טורבו שמפיק 220 כ"ס ושניהם ישודכו לתיבות 6 הילוכים אוטומטיות .  עם 483 ס"מ לאורך ובסיס גלגלים של 274 ס"מ ,  הריגל מיועדת להתחרות בסקודה סופרב ,  בהונדה אקורד ובפולקסווגן פסאט .
 אל פלח הקרוסאוברים היקרים ,  קדילאק משליכה את ה-SRX החדש וזה צפוי להתמודד מול אודי Q5 ,  וולוו XC60 ולקסוס RX350 .  בחזיתו מנוע V6 בנפח 3.0 ל' ולו 270 כ"ס שמשודך לתיבת הילוכים אוטומטית עם 6 הילוכים והוא אמור להציע אבזור עשיר במיוחד .  ה-SRX כבר עושה את צעדיו הראשונים בישראל ומ-UMI נמסר כי כבר עם הגעתו ,  במסגרת ההשקה השקטה ,  נמכרו 60 יחידות .
 מעבר ל-SRX ,  ברבעון הראשון ל-2011 תשיק UMI אולם תצוגה חדש לקדילאק בהרצליה ובסמוך ל-SRX ניתן יהיה להבחין שם גם ב-CTS קופה החדשה ומאוחר יותר גם ב-XTS החדשה .
 על פי הערכות UMI ,  שוק הרכב בישראל אמור להציג עליה משמעותית ואף לשבור שיא ולהגיע ל-200 אלף מסירות בשנה ,  גידול של 15 אחוז ביחס ל-2009 .  עד חודש אוגוסט השנה ,  רשם שוק הרכב עליה מתמדת  30 אחוז ברבעון הראשון ,  36 אחוז ברבעון השני ובחודשים יוני-אוגוסט ישנה עליה של 12 אחוזי במסירות לעומת התקופה המקבילה אשתקד .  למרות זאת ,  מחודש ספטמבר יפחת קצב המכירות ב-7 אחוזים ,  אך כאמור ,  הדבר לא יפגע ביכולת להגיע לשיא חדש במכירות .
 המיסוי הירוק גרם להתחזקות משמעותית בפלחי המכוניות הקטנות  ( 57 אחוזים )  ,  במשפחתיות  ( 29 אחוזים )  ,  במכוניות היוקרה הבינוניות  ( 30 אחוזים )  ,  בג'יפונים  ( 16 אחוז )  וכו' ,  אך פגע בפלחי השוק המיניוואנים  ( 59 אחוז )  ,  הטנדר ונים  ( 42 אחוז )  ומנהלים  ( 31 אחוז )  .
 
UMI :  מתקפת דגמים ל-2011
13 דגמי רכב חדשים תשיק UMI בשנה הקרובה בישראל :  9 דגמי שברולט ,  2 דגמי קדילאק ו-2 ביואיק .  גם הקרוז תתעדכן

