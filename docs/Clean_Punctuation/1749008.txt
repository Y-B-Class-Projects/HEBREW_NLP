נחשף :  סמנכ"לית הכספים של ליהמן ברדרס פוטרה לפני הקריסה בגלל הדלפת מידע לעיתונים
ארין קאלאן העבירה ל"וול סטריט ג'ורנל "  מידע על מגעים לגיוס הון של הבנק ופוטרה
ארין קאלאן ,  שהיתה אחת הנשים הבולטות בוול סטריט בהיותה סמנכ"לית הכספים של בנק ההשקעות ליהמן ברדרס ,  פוטרה זמן קצר לפני התמוטטות החברה ב-2008 בפשיטת רגל.מריה ברטירומו ,  אחת העיתונאיות הידועות בוול סטריט ,  חשפה בספרה החדש כי הסיבה לפיטורים היתה הדלפת מידע לעיתון  " וול סטריט ג'ורנל ",  לפיו ליהמן ברדרס נמצא במגעים עם בנק הפיתוח של קוריאה  ( kdb )  לגיוס הון .  ברטירומו סיפרה על כך לאתר הבלוגים ביזנס אינסיידר בריאיון וידאו.בחודשים שלפני פשיטת הרגל שלו ,  היה ליהמן ברדרס נתון תחת מתקפה של מוכרים בחסר  ( משקיעים שמהמרים על ירידת המניה )  ושמועות כי הבנק סובל ממצוקת הון קשה .  דיק פולד ,  מנכ"ל החברה ,  חזר והכחיש את השמועות ,  אולם באביב 2008 התפרסם ב"וול סטריט ג'ורנל "  דיווח על המגעים לגיוס 6 מיליארד דולר מהבנק הקוריאני .  מניית הבנק קרסה בעקבות הדיווח בגלל שהסיפור אישר את החששות בשוק.מקור של ברטירומו סיפר לה כי ארין קאלאן פנתה לאחד מסגניו הבכירים של פולד ,  ושאלה אותו מה חשב על הדיווח ב"ג'ורנל ".  הוא הביע את חששו מפני ההשלכות השליליות ,  בניגוד לעמדתה של קאלאן כי הסיפור חיובי עבור הבנק .  דיק פולד התקשר לסוזן קרייג ,  העיתונאית שפירסמה את הסיפור ,  רותח ,  ואמר לה שלא תקבל יותר גישה למידע ישיר מבכירי הבנק .  קרייג התקשרה מיד אל מחלקת קשרי המשקיעים של החברה וביקשה שארין קאלאן תתקשר אליה מיד .  המחלקה התקשרה לבכיר המקורב לפולד ,  וכך התגלה שקאלאן קשורה לקרייג .  במקביל ,  בדקה הנהלת הבנק את המייל של קאלאן ,  וגילתה שהיא התכתבה עם קרג .  בעקבות זאת פוטרה קאלאן ביוני 2008.קאלאן ,  שהיתה המומחית של ליהמן ליחסי ציבור ונחשבה לפנים של בנק ההשקעות ,  הצטרפה ביולי 2008 לקרדיט סוויס כדי לעבוד עם קרנות הגידור הלקוחות בבנק .  בפברואר 2009 עזבה את התפקיד ולקחה חופשה מסיבות אישיות .
 
נחשף :  סמנכ"לית הכספים של ליהמן ברדרס פוטרה לפני הקריסה בגלל הדלפת מידע לעיתונים
ארין קאלאן העבירה ל"וול סטריט ג'ורנל "  מידע על מגעים לגיוס הון של הבנק ופוטרה

