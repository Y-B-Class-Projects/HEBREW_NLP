מארק צוקרברג :  פייסבוק תונפק בסופו של דבר ,  אך אנו לא ממהרים לעשות זאת
מדד שרס פוסט לחברות סטארט אפ העריך את שווייה של הרשת החברתית ב-11.5 מיליארד דולר 
" נוציא את פייסבוק בסופו של דבר להנפקה ראשונה לציבור  ( ipo )  ,  אך אנו בהחלט לא ממהרים ",  כך אמר אתמול מארק צוקרברג ,  מנכ"ל הרשת החברתית ,  בראיון ל"וול סטריט ג'ורנל ".   " אם אתה לא צריך את הכסף הזה ,  אז כל הלחצים הם שונים ,  והמניעים להנפקה אינם זהים ",  אמר צוקרברג ל"ג'ורנל ". צוקרברג בן ה-25 אמר לרויטרס במאי 2009 שהנפקתה של פייסבוק צפויה בעוד כמה שנים .  בנובמבר ,  הודיעה פייסבוק על מבנה מניות דואלי ,  על מנת להבטיח את שליטת הבעלים הקיימים בהצבעות ,  אך מיהרה לומר כי אין לה תוכניות ל-ipo .  על פי מדד שרס פוסט  ( sharespost )  - מדד ראשון מסוגו להערכת השווי של חברות סטארט אפ מובילות שהושק אתמול - מוערך שווייה של פייסבוק  אשר מספר המשתמשים בה הגיע ל-400 מיליון - ב-11.5 מיליארד דולר ,  נכון לתחילת החודש .
 
מארק צוקרברג :  פייסבוק תונפק בסופו של דבר ,  אך אנו לא ממהרים לעשות זאת
מדד שרס פוסט לחברות סטארט אפ העריך את שווייה של הרשת החברתית ב-11.5 מיליארד דולר

