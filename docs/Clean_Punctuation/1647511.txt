הפועל ת"א סיימה ב-0:0 עם קאזאן והודחה מאירופה
העונה המופלאה באירופה הסתיימה עבור האדומים שסיימו ב-0:0 עם קאזאן ולא מחקו את שלושת השערים מהמשחק הראשון
זה היה ידוע מראש ,  אבל הערב  ( חמישי )  זה הפך לרשמי :  הפועל תל אביב סיימה את דרכה באירופה העונה .  המידע הזה לא מגיע בהפתעה לאוהדים באדום ,  שידעו כי הסיכויים של קבוצתם להעפיל לשלב שמינית גמר הליגה האירופית נמוכים מאוד ,  לאחר ההפסד במשחק הראשון ברוסיה  ( 3:0 )  ,  ואכן ,  שחקניו של גוטמן לא הצליחו לעשות את הבלתי אפשרי ,  וסיימו ב-0:0 חלש עם הרוסים .  למרות ההדחה ,  האדומים בהחלט יכולים לסמן וי על עונה אירופאית מוצלחת במיוחד ,  במהלכה העפילה הקבוצה לשלב הבתים ,  שם הציגה יכולת נהדרת ,  וגברה על קבוצות גדולות בדמותן של סלטיק והמבורג .
 בהפועל סיימו את הערב מאוכזבים מאוד .  הרוסים ניצלו עד תום את תנאי הקור במשחק הראשון כדי ליצור לעצמם יתרון ,  שבלעדיו בוודאי היו נראים אחרת לגמרי בבלומפילד .  הפועל החזיקה יותר בכדור ,  אבל עמידה טובה של האורחים מנעה אפשרות לשערים מוקדמים ,  שהיו יכולים לשנות את גורל המשחק .  דווקא המארחים קיבלו את ההזדמנות הטובה ביותר במשחק ,  כשכבר לאחר 45 שניות שלח דני בונדר כדור טוב מ-16 מטרים ,  שפגע במגן קאזאן והלך כל הדרך אל המשקוף ,  והחוצה .
 הרוסים לא הגיעו לבלומפילד כדי להתגונן ,  והחלו לתקוף את שערו של אניימה ,  אבל שתי החמצות גדולות של בוחארוב ,  בצירוף עם גשם כבד שהחל לרדת על משטח הדשא באיצטדיון ,  מנעו משתי הקבוצות להגיע להזדמנויות משמעותיות במחצית הראשונה .  45 הדקות הבאות לא היו שונות בהרבה ,  כשהפועל קיבלה מספר מצבים מועטים ,  אבל המשטח החלקלק הוריד משמעותית את הרמה של המשחק ,  ומנעה מהם למצוא את השער .  
האוהדים ,  שרק לפני מספר ימים נהנו מהופעה הירואית של שחקניהם בדרבי מול מכבי תל אביב ,  חזו במשחק מבולבל ,  כמעט ונטול ממצבים ,  וגם כשהזדמנויות שכאלה הגיעו ,  הן נבעטו ברישול ,  נעצרו בשלוליות ומצאו רק את קורות השער הרוסי ,  אבל לא את הרשת .  עד לסיום ניסתה הפועל למצוא שער שישמח את האוהדים הרטובים ,  אבל כשלה ,  ותיאלץ להתנחם במחמאות על המאמץ הנהדר במשחקיה באירופה ,  ולהתמקד מעתה בליגה המקומית ,  ובגביע המדינה .
 דקה 1 :  הזדמנות מדהימה לאדומים כבר בפתיחה ,  כשכדור של בונדר מקצה הרחבה פגע בשחקן קאזאן ,  הטעה את השוער והלך כל הדרך אל המשקוף .  
דקה 14 :  קאזאן הפעילה לחץ מתון על שערם של האדומים ,  שלא הסתדרו עם פריצה לרחבה של קסאייב ששלח את הכדור אל בוחארוב שמ-6 מטרים בעט בצורה נוראית החוצה .  
דקה 33 :  המארחים קיבלו עוד הזדמנות גדולה ,  אבל ערן זהבי לא היה מספיק מרוכז ,  והמסירה שלו מתוך הרחבה התבזבזה .
 דקה 46 :  שכטר קיבל כדור מאחורי ההגנה הרוסית והצליח לפרוץ אל הרחבה ,  אבל לא הגיע לזווית טובה ,  ואת הבעיטה שלו קלט ריז'קוב בקלות .  
דקה 53 :  האורחים יצאו למתפרצת ,  בוכארוב הגיע מול אניימה והכניע אותו ,  אבל הכדור כמעט ונעצר בתוך שלולית מים ,  לפני שחלף באיטיות ליד המשקוף והלך החוצה .  
דקה 75 :  דאגלאס דה סילבה קיבל את הכדור ברחבה ,  עשה תרגיל נאה וניסה לנוע שמאלה ,  הוכשל ,  אבל השופט לא התרשם והורה להמשיך במשחק .  
דקה 76 :  מתפרצת נהדרת של הפועל תל אביב הגיעה לשכטר שמצא את דה סילבה ,  זה הגיע לבד מול השוער והחליק מעט לפני הבעיטה ,  שהכניעה את השוער הרוסי ,  אבל בפעם השניה במשחק ,  פגשה את העמוד .  
הרכב הפועל תל אביב :  וינסנט אניימה ,  דני בונדר  ( קנדה ,  56 )  ,  וואליד באדיר ,  דגלאס דה סילבה ,  גל שיש ,  אביחי ידין ,  ביברס נאתכו ,  ערן זהבי ,  גילי ורמוט ,  איתי שכטר ,  מהראן לאלה  ( מרעי ,  56 )  .
 הרכב רובין קאזאן :  סרגיי ריז'יקוב ,  ויטלי קאלשין  ( בליאקין ,  51 )  ,  סזאר נבאס ,  לאשה סלוקבדזה ,  כריסטיאן אנסלדי ,  רפאל מוראבסקי ,  כריסטיאן נובואה ,  סרגיי סמאק ,  גוקדניז קרדניז ,  אלן קסאייב ,  אלכסנדר בוחארוב .
 
הפועל ת"א סיימה ב-0:0 עם קאזאן והודחה מאירופה
העונה המופלאה באירופה הסתיימה עבור האדומים שסיימו ב-0:0 עם קאזאן ולא מחקו את שלושת השערים מהמשחק הראשון

