שיתוף קבצים בהנחה ניכרת
שופט במינסוטה קבע כי ג'יימי תומס ,  שהורשעה בשיתוף של 24 שירים דרך קאזה ,  לא תצטרך לשלם מיליונים לחברות התקליטים
ג'יימי תומס לא תצטרך לשלם 1.92 מיליוני דולרים לחברות התקליטים .  לאחר שהורשעה בהפרת זכויות יוצרים בעקבות שיתוף קבצים ,  והערעור שלה העלה את הפיצוי לכ-2 מיליוני דולרים ,  קיבלה היום ג'יימי תומס חדשות טובות ,  יחסית .  שופט במינסוטה הוריד את סכום הפיצוי ל-54 אלפי דולרים .  
השופט מייקל דייוויס ,  שמכהן בבית המשפט המחוזי של מינסוטה ,  טען בפסיקתו כי היה מוריד את הסכום עוד יותר ,  אילו רק היה יכול .  כמו כן ,  טען כי סכום של 2 מיליוני דולרים הינו  " מפלצתי ומזעזע ".  לא ברור עדיין אם תומס תקבל את הפסיקה ,  או שמא תנסה לערער עליה במטרה להוריד את הסכום עוד יותר .
 לכל אורך המשפט שלה ,  טענה ג'יימי תומס כי לא הורידה מתוכנת שיתוף הקבצים קאזה את 24 השירים שעל הורדתם נשפטה .  עם זאת ,  הן במשפט הראשון שנערך והן בשני ,  הרשיעו אותה המושבעים ,  כשבפעם הראשונה היא נדרשה לשלם 222,000$ ואילו בעקבות הערעור הועלה הסכום ל-1,920,000$ .
 
שיתוף קבצים בהנחה ניכרת
שופט במינסוטה קבע כי ג'יימי תומס ,  שהורשעה בשיתוף של 24 שירים דרך קאזה ,  לא תצטרך לשלם מיליונים לחברות התקליטים

