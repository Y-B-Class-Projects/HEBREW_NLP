הנציבות האירופית נרתמת למאבקה של יוון :  מבקשת את אישור האיחוד לתוכנית צמצום הגירעון
בין הצעדים שמתכננת יוון :  שינוי מערכת המיסוי שיגדיל את הנטל על העשירים והקפאת שכר לעובדי המדינה
הנציבות האירופית צפויה היום לבקש משרי האוצר של האיחוד לאשר את תוכניתה של ממשלת יוון לצמצום הגירעון התקציבי הגדול ביותר מבין כל מדינות האיחוד .  ראש ממשלת יוון ,  יורגוס פפאנדראו התחייב לנקוט צעדים נוספים כדי לצמצם את הגירעון - כולל הקפאת שכר עובדי המדינה ." יוון נמצאת במרכזו של המשחק הספקולטיבי הזה ",  אמר פפאנדראו בנאום טלוויזיוני שנשא אתמול .  עוד הוסיף , " זוהי חובתנו הלאומית להפסיק את כל הניסיונות לדחוף את יוון לתהום ". פפאנדראו התחייב להעלות את המסים על הדלק ,  מהלך אשר צפוי להגדיל את ההכנסה הלאומית באופן מיידי .  עוד הודיע כי יערוך שינוי כולל של מערכת המיסוי ,  אשר יגדיל את הכנסות המדינה בשנת 2011 ,  ויתמקד במיסוי כבד יותר על השכבות העשירות .  פפאנדראו אמר כי הגיע הזמן שיוון ,  כמו מדינות אחרות באיחוד האירופי ,  תנקוט צעדים אמיצים ותעלה את גיל הפרישה ." אף עובד מדינה לא יקבל העלאה השנה ",  אמר פפאנדראו ובכך חזר בו מהתחייבות שהעניק ב-4 באוקטובר - בנאום הניצחון שלו בבחירות .  ארגוני העובדים קראו אתמול לשביתה ב-10 בפברואר במחאה על הקיצוצים הממשלתיים.הנציבות האירופית הזהירה כי יוון עלולה להזדקק לצעדים נוספים כדי להקטין את הגירעון ,  אפילו אם בכוונתה לתמוך בתוכנית . " התוכנית להקטנת הגירעון עד לשנת 2012 היא מעשית ,  אך מלאה בסיכונים ",  אמר נשיא הנציבות האירופית חוזה בארוסו .  הנציבות תמליץ לשרי האוצר של האיחוד לאמץ את התוכנית באמצעות דו"ח שתחבר היום .
 
הנציבות האירופית נרתמת למאבקה של יוון :  מבקשת את אישור האיחוד לתוכנית צמצום הגירעון
בין הצעדים שמתכננת יוון :  שינוי מערכת המיסוי שיגדיל את הנטל על העשירים והקפאת שכר לעובדי המדינה

