הגיע הקץ לנישואים חד מיניים בקליפורניה ? 
המערכה הבאה בקרב על חוקיות נישואים חד מיניים בקליפורניה מגיעה לבית המשפט .  היום יחל דיון בעתירת זוג הומואים וזוג לסביות נגד חוקיות ההחלטה שאוסרת על נישואיהם .  האפיפיור :  זו פגיעה ברצון האל
 ( צילום :  רויטרס ,  עריכת וידאו :  יאיר דניאל ,  קריינות :  אילן שניג ) 
בסן פרנסיסקו שבקליפורניה יחל היום  ( שני )  דיון בבית משפט פדרלי בעתירה נגד האיסור על נישואים חד-מיניים .  העותרים מקווים להגיע עד לבית המשפט העליון ,  שתי ערכאות מעל הדיון שנפתח היום .  
בקיץ 2008 אישר בית המשפט לזוגות מאותו מין להתחתן באופן חוקי ,  אך בנובמבר 2008 הצביעו אזרחי קליפורניה לבטל את ההחלטה ,  במה שידוע כ"הצעה מספר 8 ".  שני זוגות חד מיניים ,  זוג גברים וזוג נשים ,  עתרו לבית המשפט בטענה שהצעה מספר 8 היא בניגוד לחוקת ארצות הברית .  הם מבקשים מהשופט להוציא צו מניעה נגד ההצעה .
 גם האפיפיור בנדיקטוס ה-16 יצא היום נגד נישואים חד מיניים והזהיר את מדינות העולם מפני אישור בחוק של נישואים שכאלה ,  שלטענתו  " חותרים תחת רצון האל ".  בנאום שנשא בפני דיפלומטים מרחבי העולם ועסק בעיקר בתופעת שינויי האקלים אמר בנדיקטוס ה-16 : " עלינו לזכור שבעיית איכות הסביבה היא מורכבת ואנו יכולים להשוות אותה לתופעה אחרת .  ניתן להגן על יצורים הנמצאים בסכנת הכחדה בדרכים שונות .  מתקפה דומה נובעת מחוקים או הצעות חוק המתיימרות להיאבק באפליה ופוגעות בבסיס הביולוגי של ההבדלים בין המינים ",  אמר האפיפיור שהוסיף  " אני חושב ,  לדוגמה ,  על מדינות מסוימות באירופה ובצפון ובדרום אמריקה ".  בכך תקף האפיפיור את מאמצי החקיקה במדינות שונות לעגן בחוק נישואים חד מיניים .
 
הגיע הקץ לנישואים חד מיניים בקליפורניה ? 
המערכה הבאה בקרב על חוקיות נישואים חד מיניים בקליפורניה מגיעה לבית המשפט .  היום יחל דיון בעתירת זוג הומואים וזוג לסביות נגד חוקיות ההחלטה שאוסרת על נישואיהם .  האפיפיור :  זו פגיעה ברצון האל

