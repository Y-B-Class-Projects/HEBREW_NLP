ואן ניסטלרוי : " המבורג ואני מתאימים "
 החלוץ המתקמבק נרגש ממעברו לבונדסליגה : " מקווה לשוב גם לנבחרת למונדיאל ".  לבאדיה : " הוא עוד יכבוש לנו גולים חשובים "
 כמה התגעגענו לרוד ואן ניסטלרוי ,  אחד החלוצים הנפלאים של העשור הקודם ,  ונדמה שעכשיו כל חובבי הכדורגל יחזיקו אצבעות לחלוץ ההולנדי בן ה-33 ,  שמתחיל קדנציה חדשה בהמבורג .  ואן ניסטלרוי היה מבוקש על ידי כמה קבוצות בחלון ההעברות הנוכחי ,  אך סיכם בסופו של דבר בקבוצה מהבנודסליגה אחרי ששוחרר מריאל מדריד .  על אף שהצהיר בעבר כי הוא פורש מהמדים הבינלאומיים ,  אחרי הדחת הולנד ביורו 2008 ברבע הגמר על ידי רוסיה ,  לאחרונה רמז ואן ניסטלרוי כי ישמח לקחת חלק במונדיאל הקרוב בנבחרת האוראנג' של ברט ואן מרווייק .  עכשיו הוא שוב מצהיר כי ישמח לשוב למדים הכתומים .
" אני שמח שאשחק במדי המבורג ,  ומקווה שאצליח במדיה ",  אמר החלוץ , " אם זה יקרה ,  מקווה שהנבחרת תזמן אותי למשחקי הגביע העולמי ". 
גם מאמן המבורג ברונו לבאדיה שמח לצרף שחקן ברמתו של ואן ניסטלרוי ,  על אף שנעדר מרוב העונה שעברה ויכולתו כרגע היא תעלומה . " רוד כבר הוכיח בעבר את היכולת שלו בצורה מרשימה במועדוני הצמרת של הכדורגל האירופי ",  אמר לבאדיה , " אני בטוח שהוא עוד יכבוש עבורנו שערים חשובים ".  
" אני באמת מאושר שכל הדברים הסתדרו ושחתמתי פה בסופו של דבר ",  סיכם ואן ניסטלרוי , " מצפה בקוצר רוח כבר ליום שני ,  שאגיע להמבורג .  היו לי שיחות טובות עם נשיא הקבוצה ברנד הופמן ועם המאמן לבאדיה ,  והם הותירו בי רושם מצוין כבר מההתחלה .  להמבורג יש ציפיות גבוהות ,  וגם לי ,  כך שיש בינינו התאמה ". 

ואן ניסטלרוי : " המבורג ואני מתאימים "
 החלוץ המתקמבק נרגש ממעברו לבונדסליגה : " מקווה לשוב גם לנבחרת למונדיאל ".  לבאדיה : " הוא עוד יכבוש לנו גולים חשובים "
 
