FW :  אולי תזמין לנו מקום ? 
החלטנו ללכת רחוק עם הפנטזיה לוולנטיינז :  5 מקומות הבילוי הכי מעוצבים ורומנטיים בעולם .  מומלץ לשלוח לינק לבן/בת הזוג
יש לכם בדיוק ארבעה ימים כדי להתאפס על עצמכם ולקנות מתנה ראויה ומקורית לאהוב/ת לבכם לכבוד הוולנטיינז .  עזבו אתכם מהתירוצים הקבועים בנוסח  " זה חג נוצרי ואנחנו יהודים .  למה שנחגוג אותו ?  ",  או  " זו מלכודת קפיטליסטית שגורמת לכולם כל שנה לקנות שטויות שהם לא באמת רוצים או צריכים "   הרי זה ברור וידוע שבן זוגכם  ( ובעיקר בנות זוגכם  בוא נודה רגע באמת )   מצפים למשהו .  והמשהו הזה הוא לא מתנה חסרת שיק ,  כמו תחתון תחרה אדום או זיפו עם חריטה בנוסח  " איי לאב יו ",  אלא משהו קצת יותר מושקע .  וואלה !  בית שוטטה לאחרונה ברחבי הגלובוס ואספה עבורכם 5 מקומות בילוי רומנטיים במיוחד ,  אבל חשוב מזה - בעלי אמירה עיצובית מובהקת ,  שיקית ומלאת סטייל  ( אנחנו הרי לא יכולים בלי זה )  .  החשבון ,  אגב ,  ממש לא עלינו .
 שם :  מלון גרנד דדיאיפה :  קייפטאון ,  דרום אפריקהמי עיצב :  טרייסי לי לינץ' ,  דקורטורית מקייפטאון המגיעה לעיצוב פנים מתחום האמנות ונבחרת מעצבים מקומיים
אם אתם רוצים אינטימיות מוחלטת ,  לבלות יחד מבלי שאף אחד יטריד אתכם ,  גם לא שירות חדרים - הקרונות המעוצבים הממוקמים על גג מלון  " גרנד דדי "  בקייפטאון הם בדיוק מה שאתם צריכים .  מדובר ב-7 קרונות שעוצבו על ידי 7 מעצבים שונים ,  כסוויטות קומפקטיות ואטרקטיביות ,  הכוללות בתוכן מטבחון קטנטן ,  פינת ישיבה ומיטה מרווחת .  כל אחד מהקרונות עוצב בהשראת נושא כלשהו ,  כמו זהבה ושלושת הדובים ,  ג'ון לנון ויוקו אונו ותרבות אפריקאית .  הקרוון הרומנטי מכולם ,  עוצב על ידי לינץ' בהשראת בודואר של אישה צרפתייה מהמאה ה-19 .  לינץ' ,  שמאוהבת באגדות ילדים ,  הופכת כל חלל לסוג של אגדה ,  באמצעות שימוש בפריטי טקסטיל מגוונים ,  שעל חלקם היא מציירת וחלקם מתהדרים בסוגי תפירה שונים .  במקרה הזה היא בחרה להשתמש בעיטורי תחרה ואיורי לנז'רי על הרצפה והתקרה ,  המעניקים תחושה של ירח דבש ורדרד ומפנק .
 שם :  מלון מונדריאן איפה :  סאות' ביץ' ,  מיאמי מי עיצב :  מרסל וונדרס
אין ספק שכדי לבלות את הוולנטיינס במלון חמישה כוכבים ,  שעל עיצובו אמון אחד ממעצבי העל ,  תצטרכו לשבור תכנית חיסכון .  אבל אם כבר לשבור קופת חיסכון  אז על זה .  מרסל וונדרס ההולנדי ,  שנחשב לאחד מהמעצבים הנחשבים והפופולאריים כיום ,  סיפר כי השאיפה שלו במלון מונדריאן הייתה ליצור מראה שישווה תחושה מהאגדות  " כאילו היה טירתה של היפיפייה הנרדמת ".  וונדרס ביצע זאת באמצעות נגיעות דומיננטיות של פריטים אדומים ,  בדים מתנפנפים וחדר נעים ורגוע לאוהבים .  בונוס נוסף :  המלון ששוכן לחופו של האוקיינוס ,  מציע לאורחיו ,  בין יתר הפינוקים ,  סירה פרטית למקרה שיתחשק שייט רומנטי בשעת לילה מאוחרת .
 שם :  מלון בוסקולו אקסדרה איפה :  מילאנו ,  איטליהמי עיצב :  איטלו רוטה ,  אדריכל איטלקי יליד מילאנו
כנראה שלא הספיק לה להיות אחת מבירות עולם האופנה ,  האמנות העיצוב והאדריכלות ,  מילאנו הייתה חייבת לסדר לעצמה אטרקציה נוספת למשוך תיירים ;  מלון בוסקולו אקסדרה .  המלון ,  הממוקם במבנה מתחילת המאה ה- 20 בעיר ,  מעוצב בסגנון מקסימליסטי ,  צבעוני וססגוני ,  ואף חדר בו אינו דומה לחדר אחר .  רוטה ,  שמתמחה בשחזור מבנים כמו ארמונות ומוזיאונים ,  ויוצק בהם את עיצובו המודרני והעכשווי ,  עיצב את המלון כשיר הלל לעיצוב האיטלקי ,  המתכתב עם עיצוביו של המעצב המקומי גיו פונטי  ( שאחראי בין היתר על הוצאת מגזין  " דומוס "  לאדריכלות ועיצוב )  .  גולת הכותרת במקום היא ללא ספק הספא ,  שממוקם במרתף המבנה ,  ומעוטר בבועות מתכתיות וקירות מפוסלים ,  שיגרמו לכם להרגיש כאילו נכנסתם לעולם פנטסטי .
 שם :  Vertigo Moon and Grill Barאיפה :  בנקוק ,  תאילנדמי עיצב :  ארכיטרב דיזיין - סטודיו יפני לאדריכלות המתמחה בעיצוב חללים ציבוריים
עזבו אתם מבנג'י ורפטינג ,  חובבי האקסטרים שביניכם חייבים להגיע למסעדת  " ורטיגו גריל אנד מון בר "  בנקוק .  המסעדה ,  שממוקמת בקומה 61 במלון  " באניין טרי "  שבנגקוק ,  נחשבת לאתר הבילוי הגבוה ביותר באסיה ומאפשרת תצפית פנורמית של העיר התוססת .  העיצוב המעודכן והרומנטי של המסעדה ,  מאפשר לסועדים בה להרים כוסית לחיי אהבתם ולהרגיש בעננים  ( תרתי משמע )  .  לסובלים מפחד גבהים מומלץ כמובן לוותר על התענוג .
 שם :  חנות קונספט שוקולטייר ,  גודייבהאיפה :  טוקיו ,  יפןמי עיצב :  Wonderwall  סטודיו לעיצוב פנים ביפן ,  שהוקם ב- 2000 על ידי מאסימיצ'י קטימה .  הסטודיו מתמחה בעיצוב חללים מסחריים ,  מסעדות ברים ומשרדים ,  ביפן ומחוצה לה ,  ומאופיין בעיצוב מפתיע ובלתי שגרתי שבדרך כלל מתבטא בקירות  ( כשם הסטודיו ) 
בונבוניירות זה נחמד והכל ,  אבל אם אתם מחשיבים את עצמכם אניני טעם ושוחרי שוקולד אמיתיים ,  שכנעו את בני או בנות זוגכם לעלות על טיסה לטוקיו ולקחת אתכם לחנות הקונספט החדשה של גודייבה בעיר .  הקירות בחנות המתוקה מדמים טיפות של שוקולד נמס המטפטף מהתקרה ,  שיעוררו את בלוטות טעם שלכם עוד לפני שלקחתם את הביס הראשון .
 
FW :  אולי תזמין לנו מקום ? 
החלטנו ללכת רחוק עם הפנטזיה לוולנטיינז :  5 מקומות הבילוי הכי מעוצבים ורומנטיים בעולם .  מומלץ לשלוח לינק לבן/בת הזוג

