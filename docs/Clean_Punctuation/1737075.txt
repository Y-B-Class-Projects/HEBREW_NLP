בדרכים
נועם נראה לכם כמו מפעיל שירה בציבור ?  יש את נגני את מדורות ,  ויש כאלה שזה לא תפור עליהם .  נועם לא כזה
פעם בכמה חודשים אני מוזמן ליומולדת או סתם סיבה-לא-סיבה למסיבה של מכר קרוב .  מדי פעם המסיבה מתקיימת על חוף ים .  לפעמים בצהריים ,  לפעמים בלילה ,  לפעמים גם וגם ,  אבל העניין פה הוא לא המסיבה ,  לא הים ולא מי שחוגג .  העניין הוא שלאחרונה ,  מביקור בכל מיני אירועים כאלה שנכחתי בהם ,  הבנתי כמה אני לא מתחבר לבקשה שחוזרת על עצמה בכל פעם מחדש : " יאללה נועם ,  תשיר לנו משהו ". 
אם הייתה עכשיו דרך להשמיע קול של - די כבר ,  תעזוב אותי ותיתן לי לאכול את הקבב בשקט - בכדי להדגים לכם מה האינסטינקט שלי רוצה לעשות באותו רגע ,  הייתי משמיע קול כזה .  הבעיה כמו שאתם יודעים ,  שכאן אי אפשר להשמיע כזה קול ובטח שאי אפשר ליד בנאדם שמבקש ממני באמצע שאני נותן ביס להנעים את זמנו עם שיר של שלמה ארצי או כל דבר אחר שמתאים למדורה שמתיימרת להפוך לערב שירה בציבור .
 כעבור 17 פעמים שסירבתי לבקשה המעצבנת ,  מגיע הבחור שבגיל 12 למד גיטרה לאחר שהוריו הכריחו אותו ,  אבל התייאש לאחר כמה שבועות ,  ומציל אותי מהמשך הבקשות הבלתי פוסקות מצד החוגגים לבוא לנגן .  מצד שני ,  מגיע הרגע המעיק שמרגיש כמו נצח ,  כשההוא שזכה בכישרון להיות  " נגן מדורות "  מחליט להיכנס לתפקיד ולממש את כישרונו .
 אומר לכם את האמת ,  היו רגעים שהייתה בי איזושהי קנאה קלה כלפיי נגן המדורות שיודע בדרך כזו או אחרת לנגן שיר ,  ולגרום לכל הסובבים לזמזם איתו את המנגינה של המילים .  יש משהו מאוד מגניב בלהיות נגן מדורות ,  אפילו אפשר לקרוא לזה סוחף או מרתק ,  ועוד עם גיטרה לא מכוונת .  יכולת כזאת מבורכת שגורמת להם לשלוף את השיר הכי טחון ב30 השנים האחרונות ,  או הלהיט העכשווי שלא מפסיקים להשמיע עכשיו בגלגלצ ,  וכולם מתמוגגים כאילו זו הפעם הראשונה שהם מזמזמים אותו ,  כל אחד בטון שלו ובדרך להביע את רגשותיו השונים .
 פעם נתקלתי במקרה בצוות הווי שעשה שמח ,  והיום כשאני חושב על זה ,  למה צריך להזמין צוות הווי של 8 זמרים ורקדנים כשאפשר להביא נגן מדורות שממלא את תפקידם של כולם ?  יכול להיות שאני כותב את הדברים הללו ממקום של תסכול .  אני לא יודע להיות נגן מדורות ולסחוף לבד בעזרת גיטרה לא מכוונת את כל החוגגים איתי בשיר של שלמה ,  כי אני יודע לנגן רק שירים עצובים .
 נגני המדורות ,  אני קצת מקנא בכם .  אבל שמח בחלקי והשלמתי עם זה שלא אהיה נגן המדורות המגניב .
 
בדרכים
נועם נראה לכם כמו מפעיל שירה בציבור ?  יש את נגני את מדורות ,  ויש כאלה שזה לא תפור עליהם .  נועם לא כזה

