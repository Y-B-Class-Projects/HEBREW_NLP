הסוכנות לפיתוח של האו"ם קוראת למחיקת חובותיה של האיטי
החובות החיצוניים של האיטי עומדים על מיליארד דולר - ועשויים לתפוח בעקבות האסון הקשה
הסוכנות לפיתוח של האו"ם הצטרפה ביום שישי לקריאה למחיקת חובותיה של האיטי ,  בסך מיליארד דולר ,  בתגובה לרעידת האדמה ההרסנית שפקדה את המדינה הענייה.בוועידת האו"ם לסחר ופיתוח  ( unctad )  תומכים בקריאת קרן המטבע הבינלאומית למאמץ מימון בינלאומי בדומה לתוכנית האמריקאית שסייעה לשקם את אירופה לאחר מלחמת העולם השנייה . " אנו ב-unctad סבורים כי יש לפתוח במשימה זאת באופן מיידי ולבטל כליל את חובותיה של האיטי ",  מסרה הוועידה.הוועידה מסרה כי מחקר על השפעת 21 אסונות טבע על מדינות עניות בין 1980 ל-2008 הראה כי האסונות הוסיפו 24% ליחס החוב לתמ"ג של המדינה בשלוש השנים שלאחר האסון . " אסונות בקנה מידה שכזה עשויים להוביל למעגל אכזרי של מצוקה כלכלית ,  הגדלת ההלוואות החיצוניות והיעדר השקעות חיצוניות שיאפשרו להתמודד עם הבעיה ",  מסרה הוועידה .
 
הסוכנות לפיתוח של האו"ם קוראת למחיקת חובותיה של האיטי
החובות החיצוניים של האיטי עומדים על מיליארד דולר - ועשויים לתפוח בעקבות האסון הקשה

