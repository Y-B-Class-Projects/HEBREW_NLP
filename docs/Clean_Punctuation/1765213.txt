 נקודת הפתיחה של משולם :  הכנסות מצטמקות ,  הפסדים גדלים וחשיפה בירידה
 >  >  שנים קשות עוברות על עיתון  " מעריב ".  הפסדיו מעמיקים והולכים ,  והכנסותיו ושיעורי החשיפה אליו יורדים .  בדו"ח הרבעון השלישי שפורסם לפני כמה שבועות דיווח  " מעריב "  על ירידה של כ-21% בהכנסות הרבעוניות ,  שהסתכמו בכ-77.3 מיליון שקל בהשוואה לכ-98.4 מיליון שקל ברבעון המקביל אשתקד .  בשורה התפעולית הציגה החברה הפסד מפעילות שוטפת של כ-28.5 מיליון שקל ,  בהשוואה להפסד של כ-8 מיליון שקל ברבעון המקביל .  הפסדו הנקי של  " מעריב "  גדל פי 3 לעומת הרבעון המקביל ב-2009 והסתכם בכ-32.7 מיליון שקל .  ב"מעריב "  נערך בשנים האחרונות קיצוץ של עשרות אחוזים בהוצאות ,  מה שלא סייע לעצור את הירידה .  החשיפה של  " מעריב "  נמצאת במגמת ירידה מתמדת ,  בין השאר בעקבות כניסתו לשוק של  " ישראל היום ",  שבבעלות שלדון אדלסון ,  הרוכש את שירותי הדפוס שלו מקבוצת הארץ .  על-פי סקר tgi ביולי האחרון היתה החשיפה ל"מעריב "  12.5% לעומת 13.6% בחציון שקדם לו .  בדו"ח שסיכם את 2009 דיווח  " מעריב "  כי 75% מהכנסותיו מגיעות מעיתון יום שישי ,  כשתחום זה ספג פגיעה נוספת ב-2010 עקב יציאתו לאור של עיתון שישי של  " ישראל היום "  במאות אלפי עותקים  ( המהלך החל בנובמבר 2009 )  .  גורם בשוק הסביר כי  " מצבם של כל העיתונים איום ונורא ,  'ישראל היום' פוגע בכולם ,  מביא כל חודש מיליוני דולרים ומפזר אותם בשוק .  מחירי הנייר עלו עכשיו בעשרות אחוזים ,  מחירי הפרסום ירדו וגם מחירי המנויים .  כל העיתונים בבעיה ".  בדו"ח האחרון נמסר מדירקטוריון החברה כי  " ריבוי אמצעי התקשורת הביא להגברת התחרות ,  להסטת תקציבי פרסום מהעיתונות הכתובה המסורתית לחינמונים ,  לטלוויזיה ולאינטרנט ולשחיקה במחירי הפרסום בעיתונות ".  כמו כן ,  ציין הדירקטוריון את ההשקעה המסיבית של עיתונים מתחרים בהפצה ובשיווק כאחד הגורמים הדומיננטיים לפגיעה בהכנסות החברה .
 
 נקודת הפתיחה של משולם :  הכנסות מצטמקות ,  הפסדים גדלים וחשיפה בירידה
nan
