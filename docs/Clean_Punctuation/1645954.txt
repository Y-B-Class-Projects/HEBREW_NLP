אפגניסטן :  27 אזרחים נהרגו מאש נאט"ו
יום לאחר שנשיא אפגניסטן ביקש מנאט"ו להימנע מפגיעה באזרחים חפים מפשע ,  נהרגו לפחות 27 בני אדם מפגיעת טיל של כוחות נאט"ו
עוד מקרה של מוות בשוגג של אזרחים בידי נאט"ו באפגניסטן.לדברי ממשלת אפגניסטן ,  27 אזרחים נהרגו אתמול  ( ראשון )  במתקפה אווירית של כוחות נאט"ו .  המקרה אירע בדרום המדינה כשמטוס של בעלות הברית ירה לעבר האזרחים שנחשדו בטעות כמורדים .  הממשלה האפגנית פרסמה היום הודעת גינוי לירי .  
לפי נאט"ו ,  כוחותיו פגעו במטרה שנחשדה ככוחות מורדים ,  אך הכוחות על הקרקע גילו אחר כך  " מספר בני אדם הרוגים ופצועים ",  כולל נשים וילדים .  
זוהי הפעם השלישית בשבוע האחרון שכוחות נאט"ו פוגעים באזרחים בשל טעות בזיהוי ,  ובעקבות כך גוברת באפגניסטן הביקורת נגד כוחות בעלות הברית ,  המנהלים מבצע נגד מעוזי הטליבן במחוז הלמנד .  למרות שהמקרה האחרון לא היה במסגרת מבצע מושתראק ,  הוא עדיין פוגע בביטחון העם האפגני במבצעים הצבאיים של כוחות זרים במדינה .  מומחים טוענים שמקרים כאלה הם מסוג הדברים שדוחפים את אנשים לזרועות הטליבן .  
מפקד כוחות נאט"ו במדינה ,  הגנרל סטנלי מק'קריסטל ,  פרסם הודעה בה הוא מביע צער על הרג האזרחים : " אנו מאוד עצובים מהאובדן הטרגי של חיים חפים מפשע .  הבהרתי לכוחות שאנו כאן כדי להגן על העם האפגני ,  והרג או פציעה של אזרחים שלא במתכוון פוגעים באמון ובביטחון שלהם במשימה שלנו ". 

אפגניסטן :  27 אזרחים נהרגו מאש נאט"ו
יום לאחר שנשיא אפגניסטן ביקש מנאט"ו להימנע מפגיעה באזרחים חפים מפשע ,  נהרגו לפחות 27 בני אדם מפגיעת טיל של כוחות נאט"ו

