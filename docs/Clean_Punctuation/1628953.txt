ג'וני שועלי  - " זוג יונים "
 היוצר שראה הכל ברוק הישראלי חוזר עם סינגל חדש מאלבום שלישי ,  ראשון שלו אחרי שבע שנות שתיקה .  בראיון הוא מספר על החזרה בתשובה וגם על איך חזר לעבוד עם רע מוכיח ,  לראשונה מאז להקת רעש המיתולוגית
ג'וני שועלי לא מתבייש להגיד שהוא חזר בתשובה . " אני שומר כשרות ,  מניח תפילין ושומר שבת ",  הוא אומר בראיון לוואלה !  תרבות לכבוד צאת הסינגל החדש מאלבומו הקרוב , " זוג יונים ".   " אלו דברים שלא עשיתי קודם .  אז כן ,  חזרתי בתשובה ".  
העניין אצל שועלי הוא שהסינגל החדש שלו , " זוג יונים ",  סינגל ראשון מתוך אלבום סולו שלישי שייצא אחרי שבע שנות שתיקה ,  לא עוסק בדת  לא חוגג אותה ,  לא מהלל אותה וגם ,  הפלא הפלא ,  נטול קשר ישיר למקורות . " אני פחות מחפש משהו נשגב בטקסטים ,  אני יותר יודע איפה אני נמצא מבחינת עצמי ",  הוא מסביר . " הדת משפיעה על המוזיקה שלי ,  אבל היה חשוב לי להישאר אני  פשוט אני אחר ".  
" הבית היהודי הוא הדבר שבשבילו חזרתי בתשובה ,  לא בשביל להראות איך אני שולט בתורה ואיך אני שולט בפסוקים .  אני אוהב את האוכל הכשר ,  הדברים הקטנטנים ,  הנרות הצבעוניים .  החזרה בתשובה שלי היא שמירה על האישיות הספציפית שלי ,  על צורת החיים שלי  בשילוב עם קיום מצוות .
" כל העניין הזה של הפיוטים זה כמו הקאברים והשירים באנגלית  היא בריחה של אנשים מעצמם ",  מוסיף שועלי . " מאד נוח לברוח לפיוטים ,  מאד נוח לברוח לשירים באנגלית כי זה פשוט נשמע טוב .  אני חושב שאנשים צריכים לחזור לכתיבה של פעם ,  לשירים של הארץ כי טיפה נעלמנו .  עם כל התוכניות של הקאברים ,  כל השירים באנגלית והביצועים מהמקורות ,  צריך להבין שעניי עירך קודמים ". 
שועלי ,  בן 42 ,  הוא מסוג האמנים שנושאים בתוכם את ה-DNA של הרוק הישראלי ובמילים של רוקפור  הוא האיש שראה הכל .  הוא היה שם עם להקת רעש המיתולוגית ,  יחד עם אמיר קרטס ,  עודד פרח ורע מוכיח ,  הוא היה לצד ברי סחרוף באלבומי אולפן שונים ,  בקריירת הסולו שלו יש כבר שני אלבומים  ( "האלף ואחד "  שכלל את  " עכשיו "  ו"האיש של המסיבות "  הנפלא מ-2003 )  .  לכן ,  לא מפתיע שבסינגל החדש מנגן ברי סחרוף בגיטרה ,  אסף אמדורסקי בפסנתר ואמיר קרטס עושה קולות .  כן מפתיע שרע מוכיח ,  עמו שועלי לא היה ביחסים מושלמים ,  הפיק מוזיקלית את האלבום החדש .
" זה נכון שבאיחוד של רעש קיבלתי די שוק ולא יצאתי במצב רוח טוב כל כך ,  כי לא היינו ממש חברים מוזיקלית בדבר הזה .  אם יש משהו שמאד חשוב לי במוזיקה הוא החברות המוזיקלית ,  חשוב לי שתהיה אמת מוזיקלית מסוימת משותפת לאנשים .  אז ,  ב-2001 ,  שמו אותנו על אותה במה ,  השתדלנו לנגן יפה ולרגש ,  אבל לא עשינו את זה בקטע אמנותי .  כשרע חזר לארץ בסיבוב הנוכחי הוא מיד התקשר ואמר שהוא רוצה שנעבוד ביחד כמו פעם .  גנזתי את ההקלטות שעשיתי עד אז ופתחנו הכל מחדש ואז הוא שוב נעלם ".  
" האלבום שלי עמד בצד וחיכה הרבה זמן בגלל האלבומים עם ברי ויהלי סובול .  נו ,  זה רע ,  הוא צולל בתהומות שלו ,  אבל העבודה איתו היתה כיפית מאד ,  אני מכיר אותו כל כך הרבה שנים .  שום דבר איתו כבר לא מפתיע אותי ". 
לאלבום החדש של שועלי יקראו  " צעיר ,  חופשי ואנוכי "  והוא ייצא בקרוב .  את השם הוא מסביר כך : " אני חושב שאני כל אחד מהם .  אני מרגיש צעיר אבל מתבגר ,  אני חופשי בדעותיי ואני עדיין עושה דברים למען עצמי .  חוץ מזה אני לא אקרא לאלבום 'משמין ,  מזדקן ומגדל זקן' ". 

ג'וני שועלי  - " זוג יונים "
 היוצר שראה הכל ברוק הישראלי חוזר עם סינגל חדש מאלבום שלישי ,  ראשון שלו אחרי שבע שנות שתיקה .  בראיון הוא מספר על החזרה בתשובה וגם על איך חזר לעבוד עם רע מוכיח ,  לראשונה מאז להקת רעש המיתולוגית

