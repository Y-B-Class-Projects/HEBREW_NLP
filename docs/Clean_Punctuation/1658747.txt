גרשון : " לא אופתע אם המשחק יוכרע על אנרגיה "
 מאמן מכבי ת"א מייחס חשיבות לעייפות מול פרטיזן  ( ה' ,  21:40 ,  5+ )  .  איידסון בספק בגלל נקע באצבע .  וויושביץ' : " לא יהיה קל "
 לפני כשבועיים ,  כשבמכבי תל אביב חשבו על הסדרה הקרובה מול פרטיזן בלגרד ,  הם לקחו בחשבון שאחרי שלושה משחקים התוצאה תהיה 1:2 ,  אם כי לטובתם .  והנה ,  שלושה משחקיה הראשונים של סדרת רבע גמר היורוליג חלפו עברו ,  ומכבי תל אביב מוצאת את עצמה עם הגב אל הקיר .  הערב  ( חמישי )  ינסו הצהובים להציל את העונה האירופית שלהם ולכפות משחק חמישי ומכריע בתל אביב ,  בעוד מנגד תייחל פרטיזן לעשות היסטוריה קטנה ולהעפיל לפיינל פור הראשון שלה בעידן היורוליג ,  ולפיינל פור הראשון שלה מאז 1998 .  הערב גם נודע כי המשימה לא תהיה פשוטה ,  כיוון שצ'אק איידסון ,  אחד מעמודי התווך של הקבוצה ,  בספק למשחק ,  בגלל נקע באצבע ,  ובמועדון יחליטו האם לשתפו רק לפני המשחק .  
לא מעט תהיות היו בפרטיזן לאחר שנודע כי יקבלו את מכבי תל אביב בהצלבה ,  היכן לקיים את המשחק :  באולם האינטימי יותר אך הביתי יותר ,  או באולם הגדול על 20,783 צופיו .  עכשיו ,  אחרי הניצחון ,  ברור לכולם מה היתה ההחלטה הנכונה .  אגב צופים ,  אוהדי מכבי תל אביב הביעו את מורת רוחם על כך שבפרטיזן לא ממהרים להקצות להם כרטיסים למשחק השלישי ,  למרות שבמשחק אמש לא היה האולם מלא לגמרי .  
אחרי ההלם הראשוני מה"בלגרד ארינה "  יצטרכו במכבי לתקן לא מעט טעויות מהמשחק הראשון .  השליטה המוחלטת מתחת לסלים אפשרה לסרבים לפתוח פער כבר מההתחלה .  בו מקאלב ,  הגארד הנמוך של פרטיזן ,  היה האקס פקטור במשחק האחרון עם 18 נקודות ו-7 ריבאונדים ,  כשמנגד אנדרו ויז'נייבסקי ודורון פרקינס לא הופיעו למשחק .  שחקן נוסף שבמכבי ירצו לראות ממנו יותר הוא אלן אנדרסון ,  שסיים את המשחק האחרון עם 13 נקודות ב-3 מ-9 מהשדה .  אם במכבי תל אביב ירצו להחזיר את הסדרה ליד אליהו ,  אנדרסון יצטרך לחזור ליכולת שלו מהטופ 16 .
" זה המשחק הכי חשוב העונה עבור שתי הקבוצות ",  אמר פיני גרשון במסיבת העיתונאים לקראת המשחק . " פרטיזן היא לא קבוצה טובה מאיתנו ,  למרות שאתמול הם היו טובים יותר והגיע להם לנצח ,  ואנחנו יכולים לנצח אותם גם בבלגרד .  אסור לנו לאפשר להם כזו כמות של כדורים חוזרים בהתקפה גם מחר ,  ולאבד כל כך הרבה כדורים .  אלו שני הפרמטרים שמנעו מאיתנו לחזור למשחק השלישי וימנעו מאיתנו להגיע לפריס אם לא נתקן אותם ". 
על התפתחות הסדרה עד כה אמר גרשון : " זו סדרה מעייפת לשני הצדדים ,  ומבחינתנו אנחנו צריכים למצוא את האיזון שבין לעבוד על מה שצריך לתקן בין משחק למשחק לבין הצורך לתת לשחקנים לנוח .  אני לא אהיה מופתע אם הגורם המכריע במשחק הרביעי יהיה האנרגיה ,  שכבר שיחקה תפקיד משמעותי במשחק השני .  אחרי ההפסד במשחק הראשון השחקנים שלי הבטיחו לי שהם ינצחו את שלושת הבאים ברצף ולא עשו זאת ,  וכעת אני מקווה שנוכל להחזיר את הסדרה לתל אביב ולנצח במשחק החמישי ". 
צ'אק איידסון הוסיף : " אנחנו חייבים לפתוח את המשחק מחר טוב הרבה יותר מאיך שפתחנו את המשחק אתמול ,  בו החטאנו זריקות שאנחנו בדרך כלל קולעים ,  אבל אני לא חושב שהגורם לכך היה חוסר ביטחון .  החדשות הטובות מבחינתנו הן שזה עדיין לא נגמר ,  ויש לנו הזדמנות לתקן .  אנחנו צריכים לקלוע טוב יותר ולהיות אגרסיביים יותר ,  כמו ששיחקנו בשני המשחקים הראשונים בסדרה ,  ואז יהיה לנו צ'אנס טוב לנצח ולהחזיר את הסדרה לתל אביב למשחק מכריע על העלייה לפיינל פור מול האוהדים שלנו ". 
דיויד בלות'נטל ,  אולי המפתח המשמעותי ביותר של פיני גרושן מחר ,  הצהיר : " אנחנו צריכים לפתוח את המשחק בצורה אגרסיבית ,  מחר זה הצ'אנס האחרון שלנו וככה גם צריך להתייחס למשחק ,  כמשחק האחרון של העונה .  התחלנו את המשחק אתמול בדיוק כמו שפתחנו את המחצית השנייה במשחק הראשון מולם בנוקיה .  אני מצפה מאיתנו שנדע לתקן את זה מחר כמו שתיקנו בפעם שעברה ".  
על ההפסד עצמו ,  והעובדה שהמשחק הבא משוחק מיד לאחר מכן ,  אמר בלות'נטל : " אני דווקא חושב שזה טוב שלא היה לנו מספיק זמן להתאושש ,  ככה אתה עדיין מרגיש את הטעם הרע של ההפסד זה עדיין יושב לך על הגב ונותן הרבה יותר מוטיבציה להמשך .  הכי חשוב מחר זה כמו שאמרתי האגרסיביות ,  להגן חזק בצבע וזה אומר לכשעצמו משחק מאוד פיסי .  אני מאוד אופטימי ומאמין שננצח מחר ונגיע למשחק החמישי בתל אביב ". 
אנדרו וויז'נייבסקי אמר לקראת המשחק הגורלי : " מחר זה משחק חדש מבחינתנו שמתחיל ב-0:0 .  זה ניצחון שאנחנו חייבים להשיג אם אנחנו רוצים לחזור לתל אביב לעוד משחק .  כל מה שצריך לעניין אותנו מחר זה לנצח וכמו שאמרתי לא לחשוב על המשחק אתמול אלא לחשוב שזה משחק חדש לגמרי .  בתל אביב ,  אחרי שהפסדנו ידענו לחזור לעצמנו ולנצח במשחק השני ואנחנו חייבים להאמין שגם מחר נהיה מסוגלים לעשות את זה ". 
דיאור פישר ,  שהיה אחד הבולטים בסדרה : " אנחנו חייבים להגיע חזקים מחר .  זה המשחק הכי חשוב שלנו עד היום וזה משחק שיכול לגמור לנו את העונה .  אנחנו חייבים להגיע נחושים .  מה שטוב בסדרה זה מה שיש לך עוד הזדמנות לחזור לעצמך ולתקן ויהיה קשה מאוד מחר .  קרו הרבה דברים אתמול שגרמו לנו לא להצליח לחזור למשחק ,  השופטים שלא שרקו אף שריקה לזכותנו ,  הקהל שדחף אותם וזרק עלינו דברים וכמובן טעויות שאנחנו עשינו .  עכשיו זה מאחורינו ,  אולי לא היינו מספיק מוכנים לזה אתמול .  אבל עכשיו אנחנו יודעים למה לצפות ונגיע מחר מוכנים .  זו פשוט חובה לנצח מחר ". 
מאמן פרטיזן ,  דושקו וויושביץ' ,  התייחס למשחק הקרוב : " המשחק הראשון בסרביה היה רק המחצית הראשונה עבורנו .  יש עוד משחק לפנינו והכול צריך להיות מבחינתנו באותה רמה לפחות כמו במשחק השלישי ,  אם לא ברמה יותר גבוהה .  הרמה של שתי הקבוצות היא כמעט שווה וזה לא קל לנצח את מכבי פעמיים תוך שלושה ימים .  החלום שלנו הוא להגיע לפיינל פור ,  ואנחנו עדיין רחוקים מלהגשים אותו .  אני מאמין שהקבוצה שאני מאמן תעשה הכול בכל דרך אפשרית ,  אבל אסור לנו לשכוח שמכבי היא קבוצה שניצחה את ריאל מדריד ולקחה את המקום הראשון בבית שלהם .  אנחנו צריכים להיות מאוד זהירים ולא לחגוג יותר מידי ". 
סלבקו וראנס ,  אמר לקראת מחר בערב : " משחק מספר 4 מול מכבי הוא משחק על כל העונה עבורנו .  כל המשחקים ששיחקנו השנה ביורוליג התחלנו כאנדרדוג .  הכול אפשרי מבחינתנו ואני בטוח שנגיע למשחק עם ראש שקט ונשאיר את הלב על הפרקט .  אנחנו באים למשחק עם כוונה להיות שם אחד בשביל השני ונקווה שיהיה טוב ". 
אלכס מאריץ' ,  שהצטיין במשחק השלישי ,  אמר : " היה לנו משחק נהדר אתמול ,  פתחנו טוב מאוד ,  שיחקנו חזק 40 דקות ,  אומנם עצרנו קצת ברבע השלישי ומכבי כמעט חזרה למשחק ,  אבל בסופו של דבר חזרנו לעצמנו וניצחנו .  זה צ'אנס גדול עבור המועדון שלנו להגיע לפיינל פור ונשמח להחזיר לקהל המדהים שלנו שתומך בנו גם בטוב וגם ברע ודוחף אותנו כל הזמן ". 
בו מקלאב הוסיף : " אם נשחק מחר 40 דקות מלאות כמו ששיחקנו אתמול יש לנו סיכוי טוב לנצח שוב .  צפינו היום שוב בקלטות של מכבי ,  אני לא ממש יכול לספר לתקשורת מה בדיוק אנחנו הולכים לעשות מחר ,  תצטרכו לחכות ולראות על המגרש ,  אבל אני לא חושב שיהיו יותר מדי הפתעות .  אנחנו צריכים להמשיך להיות אגרסיביים ולהמשיך עם ההגנה הטובה שהצגנו אתמול ". 

גרשון : " לא אופתע אם המשחק יוכרע על אנרגיה "
 מאמן מכבי ת"א מייחס חשיבות לעייפות מול פרטיזן  ( ה' ,  21:40 ,  5+ )  .  איידסון בספק בגלל נקע באצבע .  וויושביץ' : " לא יהיה קל "
 
