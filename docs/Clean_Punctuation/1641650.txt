קבוצת רכישה קנתה קרקע לבניית מגדל בצמוד לשוק העירוני בפתח תקוה 
בלעדי TheMarker
 >  >  קבוצת רכישה שגיבשה חברת מגדלים ,  בניהולן של קרן בן דוד וחני הורוביץ ,  רכשה קרקע בפתח תקוה ,  סמוך לשוק העירוני ,  לבניית מגדל מגורים בן 22 קומות .  הקבוצה תשלם לבעלי הקרקע ,  משפחת היהלומנים מנחמוב ,  30 מיליון שקל - מחיר המגלם שווי קרקע לדירה של 244 אלף שקל .  בימים אלה מגבשת חברת מגדלים קבוצה שנייה לבניית מגדל זהה וצמוד .  בסך הכל עתידים להיבנות בשני המגדלים 245 דירות בשני מגדלים בני 22 קומות .  הפרויקט ,  שמותג על ידי מגדלים תחת השם מגדלי העיר ,  ייבנה על גג המרכז המסחרי ברחוב גוטמן ,  כך שגובה דירה בקומה הראשונה יהיה בגובה של קומה תשיעית  ( 30 מטרים מעל פני הקרקע )  .  מנתוני החברה עולה כי דירות 4 חדרים בפרויקט נמכרו במחיר ממוצע של כ-800 אלף שקל .  הפנטהאוז העליון ,  שמשתרע על שטח של כ-400 מ"ר בקומה 22  ( בגובה של קומה 31 )  ,  נמכר בכ-2.1 מיליון שקל .  לדברי בן דוד והורוביץ ,  הפרויקט יביא למינוף של כל מחירי הדירות בסביבה .  השתיים צופות שהבנייה תתחיל בתוך כחצי שנה .
 
קבוצת רכישה קנתה קרקע לבניית מגדל בצמוד לשוק העירוני בפתח תקוה 
בלעדי TheMarker

