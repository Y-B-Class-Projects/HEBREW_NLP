עין פרת
אם בא לכם להתבודד ליד מעיין ,  ליהנות מצמחייה עשירה ומגוון עצום של בעלי חיים ועופות דורסים - זה המקום בשבילכם
מעיין פרת היווה מאז ומתמיד מוקד משיכה למתבודדים ולנמלטים .  ירמיהו הנביא ונזירים שביקשו להתנתק הקימו שם את ביתם .  המים מביאים איתם גם צמחייה עשירה ,  מגוון של בעלי חיים ועופות דורסים .  
באתר נמצא מנזר חריטון  ( מנזר דיר פארן )  שפתוח למבקרים ,  בית משאבות והמון מים .  יש אפשרות לערוך פיקניק ומנגל ,  האתר מוצל וניתן לשחות ולשכשך בבריכות הטבעיות .
 
באיזור שבין גב ההר  ( במערב )  לבקע הירדן  ( במזרח )  מהווה גורם חשוב ביצירת מגוון מיוחד בצומח ובחי .  נתיבו הקצר ושופע המים של עין פרת ,  ריכז בתוכו צומח מגוון ויצר מפגש בוטני מעניין בין אוכלוסיות צומח שונות ;  גרגיר נחלים ,  נענע משובלת ,  סמר ימי ,  הרדוף הנחלים ,  טיון דביק ,  סוף מצוי וקנה מצוי .  ובינות כל הצומח הזה שוכנות האילניות הירוקות ואליהם מתלווה סרטן הנחלים .  
מעל לגדות הנחל נפגוש בשיזף מצוי אשר לעתים מבצבצת מתוכו הפריחה האדומה של הרנוג השיטים  צמח טפיל הנטפל גם לתאנה הצומחת במרכזו של אפיק הנחל .  בין סבך הענפים נראה החנקן האפור כשהוא משפד לטאה או חרק לתוך קוצי השיזף .  לא נעדר מקומם של המלוח הקיפח ,  צלף קוצני וריכפתן המדבר צהוב הפריחה .  
לעתים נוכל לצפות בצבי הארץ ישראלי או בשועל מצוי המזדמנים מדי פעם לאיזור הנחל לרוות את צימאונם .  על הקירות המצוקיים של עין פרת ניתן לראות את הטבורית הנטויה ,  שושנתית משורטטת ,  כדן סגול ,  פריחות עונתיות של עירית גדולה וחצב מצוי .  במבט חטוף ושקט נוכל להבחין בריצתם של שפני הסלע ,  נשמע בין המצוקים את קולות התיגר של הקאקים הגוברים על צווחות העורב חום העורף .  כל אלו מחרידים במעט את קינונם של הבזים ויוני הסלע המצויים באיזור .  בעונת החורף אפשר להתענג ולראות את פריחת הסתוונית ,  כרכום חורפי ,  רקפת מצויה ,  כלנית מצויה ונורית אסיה .
 מי המעיין הם בעלי מליחות נמוכה ביותר ,  ומעיין פרת סיפק במשך עשרות שנים את מי השתייה של השכונות המזרחיות והצפוניות של ירושלים .  כיום אסורים המים בשתייה בשל חשש לזיהום .
 איך מגיעים :  מצומת הגבעה הצרפתית  ( ירושלים )  נוסעים לכיוון פסגת זאב .  עוברים את מחסום חיזמה ,  ועולים על כביש 437 מזרחה המוביל לעלמון  ( ענתות )  ,  נכנסים ליישוב ,  פונים מיד דרומה לשער צדדי ,  יוצאים דרכו ,  נוסעים כ 500 מ' בדרך עפר ,  ועולים על כביש סלול .  זהירות יש לנסוע לאט - הכביש מפותל מאד .
 שעות פעילות :  08:00-16:00 .
 אטרקציות לילדים :  נחל זורם ,  בריכות שכשוך ומגוון בעלי חיים .  הבריכות וריבוי בעלי החיים הופכים את עין פרת למקום משולם למשפחות עם ילדים .
 חיות בשטח :  לטאות ,  צבי ארצישראלי ,  שועל מקומי ,  עורבים ,  בזים יוני סלע .
 מידע גאוגרפי :  שפיעת המעיין קבועה ,  והשפעת עונות השנה מעטה ביותר ,  הספיקה היומית הרב שנתית היא כ-1500 קוב ליום בממוצע .
 טיפ :  לבוא מוכנים לשכשוך במים הצלולים .
 מעיין שזורם כל השנה ,  מצוקים  ,  בעלי חיים יחודיים ,  מנזר פעילסוג מסלול :  הלוך חזורנקודת התחלה :  החניון הסמוך לנחל ,  ליד היישוב ענתותנקודת סיום :  החניון הסמוך לנחלמשך הטיול :  1-2 שעותדרגת קושי :  קלמעבר במיםציוד דרוש :  ביגוד לרחצה ,  מי שתייה ,  כובע ,  נעליים למיםעונות מומלצות :  כל השנהמי שתייה בדרך :  איןגישה לעגלות ונכים :  איןמתאים לכלבים מחיר :  מבוגר 20 ¤ ,  ילד 9 ¤ ,  הנחה של 50% לאזרח ותיקטלפון לבירורים :  057-8936708

עין פרת
אם בא לכם להתבודד ליד מעיין ,  ליהנות מצמחייה עשירה ומגוון עצום של בעלי חיים ועופות דורסים - זה המקום בשבילכם

