נלחם בכוח האופל :  מנכ"ל אוברסטוק טוען כי  " אדוני הסית "  של וול סטריט הם סטיבן כהן ומייקל מילקן
פטריק ביירן :  ראשי הקנונייה משתמשים בשורט עירום כדי לפגוע בחברות
מנכ"ל הקמעונית המקוונת אוברסטוק ,  פטריק ביירן ,  מנהל זה כשלוש שנים מאבק לחשיפת מה שהגדיר כקנונייה של מנהלי קרנות גידור ועיתונאים כלכליים ,  לביצוע מניפולציה בלתי חוקית בשוקי המניות בכלל ובמניית אוברסטוק בפרט .  אתמול ביירן חשף בראשונה את שמות האנשים העומדים בראש הקנונייה.ביירן הגדיר בעבר את ראשי הקנונייה כ"אדוני הסית ",  בהשאלה משם המסדר של הצד האפל של הכוח בסדרת סרטי  " מלחמת הכוכבים ".  לדבריו ,  ראשי הקנונייה הם סטיבן כהן ,  מנכ"ל קרן הגידור sac קפיטל ואחד ממנהלי קרנות הגידור העשירים ביותר בעולם עם הון מוערך של שישה מיליארד דולר ,  וכן מייקל מילקן ,  שנודע בתואר  " מלך אג"ח הזבל "  וריצה שנתיים מאסר לפני 20 שנה בגין הונאת משקיעים . " מדובר בסטיבן כהן ובמייק מילקן ,  למרות שעד כה מעולם לא אמרתי זאת לעיתונאי ",  אמר ביירן בראיון לעיתון  " ניו יורק אובזרוור "  שפורסם אתמול .  בראיונות קודמים התייחס ביירן רק ל"אדוני סית ",  העומדים במרכזה של הקנונייה ,  אך מעולם לא נקב בשמות . " אני חושב במונחים של שילוב של שני אנשים ",  כתב ביירן במאמר שפירסם בחודש נובמבר . " יבוא יום שבו אולי אגלה לעולם מי המוחות שעומדים מאחורי הקנונייה ,  אבל לא עכשיו ".  בראיון אחר ,  מוקדם יותר ,  נשאל ביירן האם הפריז בתיאורי הרשע של הקנונייה עם דימוי אדוני הסית ,  ענה ביירן : " אולי היה מוטב לכנות את זה אל-קאעדה ". אוברסטוק ,  והמנכ"ל שלה פטריק ביירן ,  טוענים זה מספר שנים כי בנקי ההשקעות גרמו לירידת מחיר מנייתה באמצעות נוהג המכונה  " נייקד שורט "   ( naked short )  ,  או  " שורט עירום ",  שחוקיותו מפוקפקת במרבית המקרים .  מכירה בחסר היא הימור על ירידה במחיר המניה .  בשורט רגיל ,  הסוחרים מוכרים מניות שלוו ,  ורוכשים אותן מחדש מאוחר יותר כדי להחזיר למלווה .  כשההימור מצליח ומחיר המניה יורד ,  הם משלשלים לכיסם את ההפרש .  כשההימור נכשל ,  הם צריכים לרכוש את המניות מחדש במחיר גבוה יותר ,  ולספוג הפסדים .  בנייקד שורט ,  הסוחרים מוכרים מניות מבלי ללוות אותן כלל ,  ומבלי לוודא שיוכלו להשיג אותן בבוא העת .  לעתים קרובות ,  הסוחרים אינם מצליחים להשיג את המניות ולהעביר אותן לקונה ,  ופעולת המסחר אינה יכולה להתבצע .  מצב כזה מהווה עבירה על חוקי ניירות הערך .  כמו כן ,  במקרים של שורט רגיל ,  הסוחרים שמכרו את המניה חייבים לרכוש אותה כדי לסגור את הפוזיציה .  פעולת המכירה והרכישה מבטלות זו את זו ,  כך שלכאורה אין לכך השפעה על מחיר מניה .  בנייקד שורט ,  הסוחרים לא לוו את המניות מראש ,  ולעתים הם מוכרים מניות שאינן קיימות במציאות ,  דבר שמוריד באופן מלאכותי את ערך מניות החברה .
 
נלחם בכוח האופל :  מנכ"ל אוברסטוק טוען כי  " אדוני הסית "  של וול סטריט הם סטיבן כהן ומייקל מילקן
פטריק ביירן :  ראשי הקנונייה משתמשים בשורט עירום כדי לפגוע בחברות

