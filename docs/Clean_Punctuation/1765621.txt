אבוקסיס : " חששנו לסיים את הקמפיין כמו מכבי חיפה "
 החששות  ( "אנשים במועדון התעסקו אם נכבוש ")  ,  נקודת המפנה  ( "השיפור במשחק ההגנה ")  והרעב  ( "המטרה לחזור בעונה הבאה ")  .  יוסי אבוקסיס מסכם את קמפיין האלופות של הפועל תל אביב
יוסי אבוקסיס עבר דבר או שניים עם הפועל תל אביב באירופה .  כשחקן ,  למספר 8 באדום היה חלק גדול בקמפיין הבלתי נשכח שהסתיים ברבע גמר גביע אופ"א בעונת 2001/2 וכלל הצגות מול צ'לסי ,  לוקומוטיב מוסקבה ופארמה .  לפני שלוש שנים ,  עמד אבוקסיס על הקווים כמאמן זמני ,  כשהפועל תל אביב הדהימה את חטאפה עם 1:2 במדריד .  מאז ,  הוא עובד בצמוד לאלי גוטמן ויחד השניים סחפו את הקבוצה להישגים עם דאבל ,  קמפיין מופלא בליגה האירופית אשתקד ועוד קמפיין נהדר בבכורה של האדומים בליגת האלופות .
 לכן כשמדברים על הפועל תל אביב באירופה ,  אין מתאים מאבוקסיס לעשות את הסיכום להופעה הראשונה של האדומים במפעל היוקרתי ביבשת : " אני חושב שהפועל הנוכחית היא אחת הקבוצות הכי טובות בכל הזמנים בכדורגל הישראלי ,  ובסך הכל יצאנו עם תחושות מאוד טובות מהקמפיין הזה .  אנחנו בהחלט יכולים להיות גאים על ההופעה שלנו בליגת האלופות ",  אמר עוזר המאמן בראיון לוואלה !  ספורט כשעה לאחר שהאדומים שבו מצרפת ,  שם השיגו את הנקודה החמישית שלהם בשלב הבתים והיו רחוקים שתי דקות מניצחון שהיה משאיר את העונה האירופית בחיים .
" לכולנו היה ברור מהתחלה שזה הולך להיות הרבה יותר קשה מהעונה שעברה ,  כי עם כל הכבוד לליגה האירופית ,  ליגת האלופות הרבה יותר קשה וציפינו לזה ",  התייחס אבוקסיס להשוואה בין המפעלים . " לקח לנו שני משחקים ללמוד את הליגה הזו יותר והבנו מה שאנחנו צריכים לעשות תוך כדי המשחקים הראשונים .  אין ספק שבמפעל הזה יש קבוצות הרבה יותר טובות והן גם מתכוננות למשחקים בשיא הרצינות .  אם בליגה האירופית קבוצות לפעמים מרשות לעצמן לתת קצת לשחקנים לנוח ,  ובמשחקים מולנו בעונה שעברה נתנו לשחקן כזה או אחר מנוחה ,  בצ'מפיונס אין דבר כזה .  כל קבוצה מגיעה בשיא הטירוף לכל משחק וזה באמת מה שמבדיל בין הליגה האירופית לליגת האלופות ".  
" התחלנו את הקמפיין בצורה לא כל כך טובה עם שלושה הפסדים ,  אבל ידענו להפיק לקחים בסיבוב השני .  בכל המשחקים הראשונים ספגנו שערים ממש בהתחלה וזה לא אפשר להיכנס לאותם משחקים בצורה טובה .  הפנמנו את אותן טעויות וידענו ולמנוע אותן בשלושת המשחקים האחרונים .  בסופו של דבר ,  אנחנו יוצאים מהקמפיין הזה בתחושה טובה עם קצת טעם של פספוס בגלל שבנפיקה הפסידו אתמול .  אם הם היו מנצחים ,  אף אחד לא היה מדבר על פספוס ,  אבל זה הכדורגל .  אנחנו תמיד שואפים ליותר ורוצים להצליח ולכן תחושת הפספוס מלווה אותנו ".  
" האמת היא שכן ,  ואני אשקר אם אגיד שלא חשבנו על זה .  בתחילת הקמפיין כבר היו כאלה שהתעסקו אם נכבוש או לא והדברים האלה ישבו בראש אצל האנשים במועדון .  אני תמיד האמנתי שנשיג נקודות .  לא ידעתי כמה נצבור ,  אבל ידעתי שנשיג אותן ,  במיוחד כשהמשחקים התקיימו בבלומפילד .  יחד עם זאת ,  כדורגל זה משחק לא צפוי .  עובדה שאתה יכול לתת משחק טוב מול שאלקה בבית ולא להצליח לנצח ואחר כך לשחק הרבה פחות טוב מול בנפיקה ולנצח 0:3 .  בכדורגל אתה יכול להפסיד במשחק כזה שמגיע לך יותר ולנצח במשחק אחר שלא מגיע  ,  אבל בסופו של דבר אם אתה מציג יכולת טובה זה מתאזן ".  
" הנקודה הכי חשובה ששמנו עליה דגש היא משחק ההגנה שלנו ,  שם בעצם חל השיפור הגדול מבחינתנו .  אם בסיבוב הראשון ,  כמו שאמרתי ,  ספגנו שערים בדקות הראשונות אז במשחקים האחרונים שחקנים באו עם יותר ריכוז בעיקר בחלק הראשון של המשחק .  כולם ראו שאם אתה מגיע כאנדרדוג מול קבוצות כאלה והם לא כובשות בהתחלה ,  אז הן מתחילות להילחץ .  זה מה שעבד גם בליון וגם במשחק מול בנפיקה .  ככה מצליחים להגיע לסיטואציה שאפשר לכבוש במצב נייח ולהלחיץ עוד יותר את היריבה .  בשורה תחתונה ,  השמירה הטובה הפכה את הקמפיין שלנו בסיבוב השני ".  
" האמת שלא כי הקבוצה הזו בנויה לשחק 2-4-4 .  אני לא חושב שזה היה נכון לפרק את המערך הזה כי הקבוצה כבר שנה שלישית משחקת באותה שיטת משחק ולבוא ולהתחיל לעשות שינויים במערך לא היה מספק את הפתרון .  זה היה יותר עניין של ריכוז בעיקר במשחק ההגנה של כולם וזה מה שעזר לנו במשחקים האחרונים ".  
" מהבחינה הזו עדיין קשה לסכם ורק בסוף העונה נוכל לדעת באמת אם השחקנים אכן עשו קפיצת מדרגה .  נכון ,  אי אפשר להתעלם מערן זהבי שממשיך את התנופה שלו ויודע לתת את השערים המכריעים ,  החשובים והיפים ,  אבל עוד פעם ,  זה לא שווה אם לא תהיה לזה המשכיות .  כל הזמן אני אומר לו שתמיד יש את המשחק הבא ועל זה הוא צריך לחשוב .  לא על מה שהיה ".  
" אלו דברים שאני לא יכול לענות עליהם כי הם לא תלויים בי .  אנחנו חושבים על הכל ומחפשים אלטרנטיבות לכל תרחיש ,  אבל נשמח לא להשתמש באף אחת מהן ושכולם יישארו אתנו כי הקבוצה היא קבוצה מצוינת .  עכשיו אנחנו נצטרך לעשות סוויץ' בראש לקראת המשך העונה בליגה ובגביע .  נכון שהוכחנו כמעט הכל בכדורגל הישראלי ,  אבל למדתי בכדורגל שכל הזמן חובת ההוכחה עליך .  ברור שאם במשחק הבא לא נהיה טובים או מישהו מהשחקנים לא יהיה טוב ,  מיד נספוג ביקורת ואת זה שחקן כדורגל צריך לשנן ותמיד לדעת ".  
" קודם כל מדובר בעבודה מנטאלית בלתי פוסקת .  אנחנו מתכוננים לכל משחק בצורה הכי טובה וזה בא לידי ביטוי בכל דבר ובכל אימון .  עכשיו נשארו לנו הליגה והגביע ונצטרך לעבוד פי שתיים יותר חזק בשביל לעשות את הסוויץ' הזה בראש ולחשוב איך מתרכזים בדבר העיקרי כדי שבעונה הבאה נגיע שוב לליגת האלופות .  החוויה הזו פתחה לכולנו את התיאבון והמטרה היא שוב להגיע לשם .  ואם אנחנו באמת רוצים להיות שם ,  נצטרך להגיע מחויבים לכל משחק בליגה כמו שהגענו למשחקים בליגת האלופות ".  
" הייתי אומר בנפיקה כי ניצחנו 0:3 ,  אבל המשחק לא היה ברמה גבוהה ואם אני צריך רגע אחד אז זה היה השער של זהבי בצרפת .  זה באמת הרגע הכי יפה שהיה בליגת האלופות ". 

אבוקסיס : " חששנו לסיים את הקמפיין כמו מכבי חיפה "
 החששות  ( "אנשים במועדון התעסקו אם נכבוש ")  ,  נקודת המפנה  ( "השיפור במשחק ההגנה ")  והרעב  ( "המטרה לחזור בעונה הבאה ")  .  יוסי אבוקסיס מסכם את קמפיין האלופות של הפועל תל אביב

