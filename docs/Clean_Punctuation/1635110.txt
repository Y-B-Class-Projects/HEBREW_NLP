פועל התחשמל בצפון - פינויו ארך כשעה
עובד של חברה קבלנית התחשמל בידיו במחצבה באזור בית שאן ונפגע קל עד בינוני .  הצוות הרפואי נאלץ להמתין במשך כשעה עד שהגיע למקום מנוף גבהים .  מסוק של מד"א פינה את העובד לביה"ח
צוותים רפואיים שהוזעקו לטפל הבוקר  ( שישי )  בעובד שהתחשמל במחצבה באזור בית שאן ,  נאלצו להמתין לכך במשך כשעה .  החשמלאי שעבד במחצבת רוויה טיפס על מתקן שנאים ומסיבה לא ברורה התחשמל בשתי כפות ידיו .  צוות של מגן דוד אדום מאזור גלבוע שהוזעק למקום ,  התקשה להגיע אל החשמלאי שנתלה על עמוד בגובה של כמה מטרים מהאדמה .  רק לאחר הגעת מנוף גבהים של כיבוי אש ,  הורד החשמלאי המועסק בחברה פרטית מהמתקן ומסוק של מגן דוד אדום פינה אותו להמשך טיפול בבית החולים העמק בעפולה .
 דובר שירותי כבאות יזרעאל ,  מיקי כהן ,  סיפר לוואלה !  חדשות כי  " הצוות הראשון שהגיע למקום מהתחנה בבית שאן ,  הבין שהחילוץ של החשמלאי יכול להתבצע רק באמצעות מנוף גבהים .  לאחר מכן הזנקנו מנוף שסייע בחילוץ ".  עם קבלת ההודעה על ההתחשמלות ,  ניתקה חברת החשמל את זרם החשמל של המחצבה .
 ארז אברהם ,  פרמדיק של מגן דוד אדום ממרחב גלבוע ,  שהגיע למקום האירוע לאחר מספר דקות ,  סיפר כי  " כשהגענו למקום נתנו הוראות לאדם נוסף שהיה על המתקן .  לאחר מכן הבנו שהוא נמצא בהכרה מלאה ומתקשר ורק לאחר הגעת מנוף הגבהים ,  הצלחנו להעניק לו טיפול ראשוני .  המצב שלו מוגדר קל עד בינוני והוא סובל מכוויות בדרגה ג' בשתי כפות ידיו ". 
קצין הבטיחות של המחצבה ,  דרור בק ,  סיפר כי  " העובד עלה לטפל במתקן השנאים והתחשמל .  הוא היה תלוי במשך כשעה באוויר ,  מפני שלא היתה גישה להוריד אותו מהמתקן .  אנחנו מצדנו ביצענו את כל הפעולות הנחוצות כדי לטפל במקרה ועדיין לא הסקנו מסקנות לגבי מה שקרה .  גם אנשי חברת החשמל לא מבינים מה בדיוק קרה ". 

פועל התחשמל בצפון - פינויו ארך כשעה
עובד של חברה קבלנית התחשמל בידיו במחצבה באזור בית שאן ונפגע קל עד בינוני .  הצוות הרפואי נאלץ להמתין במשך כשעה עד שהגיע למקום מנוף גבהים .  מסוק של מד"א פינה את העובד לביה"ח

