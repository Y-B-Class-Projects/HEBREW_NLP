אודיוקודס עקפה את התחזיות למרות ירידה של 11.9% בהכנסות הרבעון הרביעי ל-34.2 מיליון דולר
הרווח הנקי המתואם עמד על 2.5 מיליון דולר לעומת 776 אלף דולר ברבעון המקביל
אודיוקודס ,  ספקית פתרונות ה-voip ,  סיימה שנה קשה .  על רקע הירידה בהוצאות בתחום התקשורת ,  רשמה החברה הכנסות של 125.9 מיליון דולר ב-2009 ,  ירידה של 28% לעומת הכנסות של 174.7 מיליון דולר בשנת 2008 .  הרווח הנקי השנתי המתואם הצטמק אף הוא ל-3 מיליון דולר ,  ירידה של 75.2% לעומת 12.3 מיליון דולר ברבעון המקביל.עם זאת ,  מגמת ההתאוששות החלה בחודשים האחרונים ,  והחברה הצליחה לרשום צמיחה של 6.5% בהכנסותיה ברבעון הרביעי לעומת הרבעון הקודם ,  ל-34.2 מיליון דולר .  אלו עדיין לא מתקרבות לרמתן ברבעון המקביל ,  שבו עמדו ההכנסות על 38.8 מיליון דולר .  בשהוואה לרבעון המקביל רשמה החברה ירידה של 11.9% .  אנליסטים צפו לחברה הכנסות של 33.5 מיליון דולר ,  כך שהחברה עקפה את התחזיות.הרווח הגולמי של החברה עמד על 18.9 מיליון דולר לעומת 21 מיליון דולר ברבעון המקביל ,  ירידה של 9.8% .  עם זאת ,  מאחר ועלות המכר של החברה ירדה בצורה יותר משמעותית מהכנסותיה ,  השתפרו שולי הרווח ועמדו על 55.3% לעומת 54.1% ברבעון המקביל.הוצאות התפעול של החברה עמדו על 17.2 מיליון דולר לעומת 106.1 מיליון דולר ברבעון המקביל .  עם זאת ,  הוצאות הרבעון המקביל כללו מחיקת מוניטין של 85 מיליון דולר .  הרווח התפעולי של החברה הסתכם ב-1.7 מיליון דולר לעומת הפסד תפעולי פעוט של 117 אלף דולר ,  בניכוי אותה מחיקת מוניטין ברבעון המקביל.בשורה התחתונה ,  סיכמה אודיוקודס את הרבעון הרביעי עם רווח נקי של 1.3 מיליון דולר לעומת הפסד נקי של 87.1 מיליון דולר ברבעון המקביל .  בניכוי המחיקה ,  והוצאות בגין אופציות הסתכם הרווח הנקי ב-2.5 מיליון דולר או 6 סנטים למניה לעומת רווח נקי של 776 אלף דולר או 2 סנטים למניה ברבעון המקביל .  אנליסטים חזו לחברה רווח מתואם של 6 סנטים למניה כך שהחברה עמדה בתחזיות.תזרים המזומנים מפעילות שוטפת הסתכם ב-11.8 מיליון דולר ברבעון הרביעי לעומת 5.6 מיליון דולר ברבעון השלישי ו-9.4 מיליון דולר ברבעון המקביל אשתקד .  בשנת 2009 כולה ,  תזרים המזומנים מפעילות שוטפת הסתכם ב-20.9 מיליון דולר ,  לעומת 16.4 מיליון דולר ב-2008.שבתאי אדלרסברג ,  יו"ר ,  נשיא ומנכ"ל אודיוקודס ,  אמר כי : " אודיוקודס סיימה את 2009 בסימן חזק מאוד של שיפור בביצועים העסקיים .  הצמיחה בכל הפרמטרים העסקיים העיקריים זה רבעון שלישי ברציפות היא סימן מעודד ל-2010 ולאחריה .  אנו מאמינים כי המשך המיקוד שלנו בהשקעה בתחום הרשתות ,  אשר צמח ברבעון הרביעי ב-7% ביחס לרבעון הקודם ,  ובהיצע פתרונות חדשים המתוכננים להגיע לשוק במהלך 2010 ,  ימשיכו לתרום לצמיחה שלנו .  המטרה העיקרית שלנו היתה מעבר מפתרונות בתחום ה-voip בלבד למוצרים המאפשרים התלכדות של קול ,  דטה ואפליקציות .  אנו מאמינים כי הדבר פותח עבורנו שוקי יעד הגדולים באופן משמעותי ב-2010 ומעבר לה ". נקודה מעניינת נוספת בדו"חותיה של החברה היא הירידה בהיקף המזומן ,  שווי מזומן ,  פקדונות לטווח קצר וארוך וניירות ערך לזמן קצר שהסתכמו ב-52.9 מיליון דולר בסוף 2009 לעומת 116.4 מיליון דולר בסוף הרבעון הקודם .  זאת ,  על רקע רכישה חוזרת של איגרות החוב של החברה בסך של 73.1 מיליון דולר בנובמבר 2009.אודיוקודס הנפיקה בשנת 2004 איגרות חוב בהיקף של 125 מיליון דולר ,  כאשר בנובמבר 2008 רכשה החברה בחזרה איגרות חוב בהיקף של 50 מיליון דולר .  את רובן של איגרות החוב שנותרו בשוק החזיק ג'ורג' סורוס ,  המשקיע האגדי ,  כאשר איגרות החוב נשאו ריבית שנתית 2% .  בנוסף ,  מחזיקי איגרות החוב יכלו להמירן לפי מחיר של 18.71 דולר למניה ,  שהיה רחוק אז רק כ-30% ממחיר המניה ,  אלא שמאחר ומחיר המניה בשנה האחרונה נע בין דולר ל-3.34 דולר בשנה האחרונה ,  המרתן היתה לא ריאלית.מאחר ולמשקיעי החברה ניתנה אפשרות לפדות את איגרות החוב החל מחמש שנים מיום הנפקתן ,  אלו עשו כן ברבעון הנוכחי ,  וכך דוללה קופת המזומנים של החברה .
 
אודיוקודס עקפה את התחזיות למרות ירידה של 11.9% בהכנסות הרבעון הרביעי ל-34.2 מיליון דולר
הרווח הנקי המתואם עמד על 2.5 מיליון דולר לעומת 776 אלף דולר ברבעון המקביל

