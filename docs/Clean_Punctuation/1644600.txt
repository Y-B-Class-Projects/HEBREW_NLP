קבוצתי זה הכי 
השיווק מחר
 >  >  כולם מסביבי מדברים על קבוצות רכישה ,  נרשמים לקבוצות רכישה ,  משקיעים בקבוצות רכישה ורק אני לא מצליח להתחבר לטרנד .  העיתונים מלאים בידיעות על אלפי רוכשים וסכומים מגוחכים למ"ר שבהם נוכל לרכוש דירת חלומות .  אפילו  " ארץ נהדרת "  כבר זיכתה את הטרנד במערכון .  במערכון ,  מקבלים ביטוי החסרונות והמגבלות שבגינם אני חושש להצטרף לקבוצה כזו ;  בשבוע שעבר אפילו ביטלתי פגישת היכרות עם יזמי אחד המגדלים הלוהטים בתל אביב שבקבוצה שלו כולם ,  אבל כווולם רוכשים דירות .  אפילו מנכ"לי בנקים ושמות מפורסמים אחרים .  אבל אי אפשר להתעלם מהעובדות .  קבוצות הרכישה הצילו את ענף הנדל"ן הישראלי והפכו את היציאה מהמיתון הנדל"ני בישראל למהירה בעולם .  הקבוצות החזירו את הנדל"ן להיות תפוח האדמה הלוהט ביותר בעיר .  אפילו יותר מרומניה בימיה הזוהרים .  שם ,  לפני המשבר ,  ניסינו את גישת קבוצת הרכישה כפתרון לקבוצת נדל"ן ישראלית שרצתה להקים פרויקט ענק ונכשלנו .  הרומנים לא הבינו מה הגליק הגדול בלקנות חלומות על נייר ,  גם אם בהנחה גדולה .  הפחד מכך שהחברים שלהם יסדרו אותם גבר על הפיתוי שבהנחה .  כבר כמה שבועות מקננת בי השאלה האם ניתן לעשות שימוש בתפישת קבוצת הרכישה גם בענפים אחרים ומה בעצם המניע הפסיכולוגי של ההצלחה מאחורי הקבוצות .  אם נפענח אותו ונשליך אותו לתחומים נוספים נמצא פטנט חדש .  הצורך או המניע של הטרנד ,  לתפישתי ,  מצוי בתכונה היהודית-ישראלית של  " לסדר את השיטה ".  נתנו לנו דרך ,  תיאורטית ,  לדפוק את הקבלנים .  לחתוך את הרווח שלהם ולחסוך את דמי התיווך שהם גובים על הסיכון ,  האחריות והטיפול בפרויקט .  הביטחון הישראלי לפיו אנחנו יכולים לעשות כל דבר טוב יותר ,  לקנות כל דבר יותר בזול ,  ושאסור אבל ממש אסור שמישהו ירוויח עלינו ,  הם המפתחות לנהירה הזו אל קבוצות הרכישה וההתעלמות המוחלטת מהסיכונים ומהאיכות .  אולי ניתן לקחת את הרעיון הזה ,  את הצורך הכל כך יהודי-ישראלי הזה ,  ולעשות בו שימוש לצורכי קידום מכירות של מוצרים ושירותים נוספים ?  אז מהיכן תפתח הרעה ?  אולי קבוצות רכישה לחופשות שיחכרו ישירות מטוס ויסגרו דילים עם מלונות וכפרי נופש ?  אולי קבוצות יבוא משותפות שייבאו כלי רכב ישירות מהיצרן ויעקפו את היבואן הרשמי ?  כמעט בכל תחום ניתן למצוא רעיון ש"ידפוק את השיטה ".  יכול להיות שקבוצות הרכישה הן רק זרזיף ,  תחילתו של טרנד הרבה יותר עמוק שמושתת על התרבות העתיקה שלנו ומשולב ב"שובה של הקמצנות "  שעליה כבר כתבתי בעבר .  לא לצאת פראיירים ,  גם במחיר סופי גבוה יותר ,  הוא מפתח לשיטת שיווק נוספת שיכולה לעשות כאן פלאות .  לא בהכרח התוצאה היא החשובה אצלנו הישראלים ,  אלא הדרך והאגו - וגם מהצורך הזה ניתן לפתח מטעמים שיווקיים .  - יוני סער הוא הבעלים של קבוצת פרומרקט .  הבלוג שלו ב-themarker cafe כולל מאמרים נוספים ועדכונים :  http :/ /yonisaar.cafe.themarker.com

קבוצתי זה הכי 
השיווק מחר

