מהשנה הבאה :  תלבושת אחידה לבית הספר
תלמידי בית הספר היסודי וחטיבות הביניים יזכו מהשנה הבאה לאביזר אופנה מחייב - תלבושת אחידה .  בבתי הספר התיכוניים זה יישאר בגדר המלצה ,  וההכרעה תיוותר בידי המנהלים
הקץ להתלבטויות הבוקר מול הארון עם הילדים :  החל מהשנה הבאה תונהג בכל בתי הספר היסודיים וחטיבות הביניים ברחבי הארץ מדיניות תלבושת אחידה  כך הכריע היום  ( ראשון )  שר החינוך גדעון סער בתום סבב התייעצויות ודיונים שערכו בנושא צוותי המשרד עם נציגי ההורים ועם מועצת התלמידים הארצית .
 באשר לבתי הספר התיכונים ,  הוחלט במשרד החינוך להסתפק בהמלצה בלבד ולהותיר את ההכרעה הסופית בסוגיה בידי מנהלי בתי הספר שיוכלו לבחור אם לאכוף אותה ולחייב את תלמידיהם להגיע בתלבושת אחידה או להמשיך במדיניות הקיימת של קביעת נהלי לבוש נאותים מחייבים ללא גיבוש תלבושת אחידה .
 סער הורה למינהל הפדגוגי במשרד לגבש במהלך השבועיים הקרובים הנחיות מחייבות לביצוע ההחלטה כדי לאפשר לבתי הספר להיערך ליישומן לקראת שנת הלימודים הבא  תשע"א . 
" במקומות שבהם קיימת תלבושת אחידה ,  ניכרת תרומה לשיפור האקלים הבית ספרי באמצעות הדגשת המשותף ,  השוויוניות ,  והגאווה הבית ספרית ",  נימק סער את ההחלטה .  לדבריו ,  עיצוב התלבושת האחידה ייעשה בתהליך תוך בית ספרי תוך הקפדה על בחירת לבוש הולם ובמעורבות של התלמידים עצמם .
 
מהשנה הבאה :  תלבושת אחידה לבית הספר
תלמידי בית הספר היסודי וחטיבות הביניים יזכו מהשנה הבאה לאביזר אופנה מחייב - תלבושת אחידה .  בבתי הספר התיכוניים זה יישאר בגדר המלצה ,  וההכרעה תיוותר בידי המנהלים

