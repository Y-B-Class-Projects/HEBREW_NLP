הבוחרים בארה"ב הענישו את עצמם
בבחירות לקונגרס ניצחו המתנגדים להרחבת התמריצים הפיסקליים ולהקלות בתשלומי משכנתאות .  אבל ניצחונם הוא הפסד לכלכלה האמריקאית כולה ,  שתמשיך להידרדר
 >  >   " כמה מכם רוצים לפרוע את המשכנתה של השכנים ,  שיש להם כמה חדרי אמבטיה אבל אינם מסוגלים לפרוע את החשבונות שלהם ?  ".  זו השאלה שריק סנטלי מ-cnbc שאל ב-2009 ,  והידהדה בלידת תנועת מסיבת התה .  הרגש שמבטאת היבבה שלו זוכה להדים בכל העולם .  הנימה משתנה ממדינה למדינה - כשפקידי ממשל גרמנים מגנים את הגירעון ,  אשתי לוחשת  " מישהו מחלק לנו ,  האמריקאים ,  שוטים כדי שנצליף בעצמנו ".  ואולם המסר זהה :  חוב הוא מעשה שטן ,  ובעלי חוב חייבים לשלם על חטאיהם - ומעתה לא נחרוג מהאמצעים שבידינו .  הטפת המוסר הזו היא הסיבה שאנו שקועים בנסיגה שנראית אינסופית .  השנים שלפני משבר 2008 התאפיינו בצבירת חובות בלתי אפשרית - הרבה מעבר להלוואות הסאבפריים שאנשים רבים עדיין סבורים בטעות שהיו אחראיות למשבר .  ספקולציות הנדל"ן השתוללו בפלורידה ובנוואדה ,  אבל גם בספרד ,  אירלנד ולטוויה .  הכל שולם באמצעות אשראי .  האשראי הזה לא העשיר את העולם וגם לא עשה אותו עני :  חוב של אחד הוא נכס של האחר .  ואולם האשראי הזה הפך את העולם לפגיע .  כשהמלווים פתאום החליטו שהלוו יותר מדי ושרמות החוב מופרזות ,  החייבים נאלצו לקצץ בהוצאותיהם .  כך נקלע העולם למיתון העמוק ביותר מאז שנות ה-30 ,  וההתאוששות היתה חלשה וחסרת ודאות - כצפוי .  צריכה שקולה להכנסה הדבר החשוב ביותר לזכור הוא שעבור העולם כולו ,  צריכה שקולה להכנסה .  אם קבוצה אחת של אנשים - אלה שיש להם חובות מופרזים - נאלצת לקצץ בהוצאותיה כדי לפרוע חובות ,  אחד משני דברים חייב לקרות :  או שמישהו אחר יצטרך להוציא יותר כסף ,  או שההכנסה העולמית תיפגע .  ואולם גם חלקים ניכרים של המגזר הפרטי ,  שאינם סובלים מרמות גבוהות של חוב ,  אינם רואים סיבה להגדיל את הוצאותיהם .  התאגידים שוחים במזומנים ,  אבל אין להם סיבה להתרחב כשחלק ניכר מכושר הייצור שלהם מושבת בלאו הכי .  הצרכנים שלא לוו יותר מדי כסף יכולים לקבל הלוואות בריבית נמוכה ,  אך התמריץ להוציא כסף דועך בשל החששות משוק העבודה החלש .  אין בשוק העבודה מי שמוכן למלא את הפער שנוצר בגלל החובות .  מה עלינו לעשות ?  ראשית ,  הממשלות צריכות להגדיל הוצאות אם המגזר הפרטי לא עושה כן - כך שהחייבים יוכלו לפרוע חובות בלי לגרום בכך להתמשכות החולשה הגלובלית .  שנית ,  הממשלות צריכות לנקוט אמצעים להקל על החובות :  להפחית התחייבויות לרמות שהחייבים יכולים להתמודד עמן במהירות הרבה ביותר .  ואולם מטיפי המוסר לא מוכן לשמוע על זה .  הם מגנים את הגדלת הוצאות הממשל ,  וטוענים שאי אפשר לפתור בעיית חובות עם עוד חובות .  הם מגנים את ההקלות על החובות ,  וטוענים שמדובר במתן פרס למי שאינו ראוי לכך .  אם מצביעים על הסתירה שבטיעוניהם ,  הם נכנסים להתקף זעם .  נסו להסביר להם שכשבעלי חוב מוציאים פחות ,  הכלכלה תיפגע כל עוד אין מישהו אחר שמוכן להוציא יותר ,  והם יקראו לכם סוציאליסטים .  נסו להסביר מדוע הקלה בתשלום משכנתאות עדיפה לארה"ב מעיקול בתים שחייבים להימכר בהפסד אדיר ,  והם יתחילו לצרוח כמו סנטלי .  אין ספק בעניין :  מטיפי המוסר מלאים בלהט עז .  אלה שמבינים את המצב לאשורו לא מצליחים לשכנע אף אחד .  מטיפי המוסר מנצחים ג'ון בוהנר ,  מנהיג המיעוט בבית הנבחרים ,  ספג לעג רב בשנה שעברה כשהכריז  " הגיע הזמן שהממשלה תהדק את החגורה ".  לנוכח צמצום ההוצאות במגזר הפרטי ,  ממשלות דווקא צריכות להוציא יותר - לא פחות .  ואולם מאז הנשיא אובמה חזר והשתמש במטאפורה זו ,  והבטיח להדק את החגורה הממשלתית .  האם אין לו האומץ לקרוא תיגר על חוסר ההבנה הזה שנהפך פופולרי ,  או שמדובר רק בעצלות אינטלקטואלית ?  בכל מקרה ,  אם הנשיא לא יגן על ההיגיון שבמדיניות שלו עצמו ,  מי יעשה כן ?  במקביל ,  תוכנית הקלת המשכנתאות של הממשל - זו שעוררה את התבכיינות סנטלי - השיגה לבסוף כלום .  אחת הסיבות לכך היא שפקידי הממשל כל כך חששו שיאשימו אותם בסיוע למי שאינו ראוי לכך ,  עד שהם לא סייעו לאף אחד .  וכך ,  מטיפי המוסר מנצחים .  יותר ויותר בוחרים - גם בארה"ב וגם באירופה - משוכנעים שאנו לא צריכים תמריץ ,  אלא עונש .  הממשלות חייבות להדק חגורות והחייבים חייבים לפרוע את חובם .  האירוניה היא שבנחישותם להעניש את הלא ראויים ,  הבוחרים הענישו את עצמם :  באמצעות דחיית התמריצים הפיסקליים וההקלות בחוב ,  הם מנציחים את האבטלה הגבוהה .  הם ,  בפועל ,  מפטרים את עצמם כדי להרגיז את שכניהם .  הם לא יודעים זאת ,  ולכן ההידרדרות תימשך .
 
הבוחרים בארה"ב הענישו את עצמם
בבחירות לקונגרס ניצחו המתנגדים להרחבת התמריצים הפיסקליים ולהקלות בתשלומי משכנתאות .  אבל ניצחונם הוא הפסד לכלכלה האמריקאית כולה ,  שתמשיך להידרדר

