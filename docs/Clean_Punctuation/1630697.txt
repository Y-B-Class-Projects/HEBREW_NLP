החשודים בהתעללות בפלסטיני - למעצר בית
ארבעה מהשוטרים שעוכבו לחקירה בחשד שהתעללו ותקפו פלסטיני בחברון בשבוע שעבר שוחררו למעצר בית .  על פי החשד ,  הם דחפו קנה רובה לישבנו והטילו עליו את מימיהם בחקירתו
 ( צילום :  עוז מרון ,  עריכה :  דורון שטיין ) 
בית המשפט השלום בתל אביב שחרר הערב  ( ראשון )  למעצר בית ארבעה מתוך עשרת השוטרים והבלשים ממרחב ירקון בתל אביב שנעצרו הבוקר בחשד לתקיפה והתעללות בפלסטיני בחברון בשבוע שעבר .  שישה השוטרים הנוספים שוחררו מוקדם יותר לביתם .  מפקדת תחנת תל אביב צפון סגן ניצב סיגל בר צבי ומפקד מחוז ירקון תת ניצב צ'יקו אדרי ,  הגיעו לדיון הערב בבית המשפט במטרה להביע תמיכה וגיבוי בארבעת השוטרים .
 נציג המחלקה לחקירות שוטרים ציין כי בידי חוקרי היחידה המכשירים הסלולריים של השוטרים אשר על פי החשד ,  באמצעותם תיעדו את מעשה ההתעללות .  עם זאת ,  החוקרים טרם צפו בתמונות שכן טרם התקבל צו מבית המשפט שיתיר להם לבצע זאת .  השופט אלון דפדי קבע כי ישנו חשד סביר נגד ארבעת השוטרים אך מתח ביקורת על מח"ש על ההחלטה לעצור את הארבעה בשלב כה מוקדם בחקירה .
 פרקליטו של אחד החשודים ,  עו"ד אבי חימי טען במהלך הארכת המעצר כי  " מדובר בצעיר בן 27 שמגיע לתל-אביב ,  חוצה שלא כדין את הגבול ,  גונב אופנוע ,  מגיע לחברון ודורש כופר .  כוחות המשטרה ארגנו כוח להיכנס לחברון .  לאחר מכן ,  במהלך המעצר ,  מופעל גז פלפל שגם חלק מהחשודים נפגעים ממנו ". 
המחלקה לחקירת שוטרים  ( מח"ש )  עיכבה לחקירה את השוטרים והבלשים בחשד שתקפו והתעללו בפלסטיני בעת מעצרו בחברון .  חוקרי מח"ש פשטו על התחנה והחרימו בין היתר מסמכים .  
המקרה אירע לאחר שהפלסטיני ,  תושב חברון בן 27 ,  גנב על פי החשד אופנוע ובמהלך מעצרו התעללו בו על פי החשד השוטרים .  הם התחזו לבעליו של האופנוע ופגשו בפלסטיני שניסה לסחוט אותם לצורך השבת כלי הרכב הגנוב .  לאחר מעצרו ,  הובל הפלסטיני לתחנת משטרת חברון ,  שם על פי החשד עבר מסכת התעללויות קשה מצד השוטרים .  לטענתו ,  הם הכו אותו ,  החדירו קנה רובה לישבנו ואף הטילו עליו את מימיהם .
 
החשודים בהתעללות בפלסטיני - למעצר בית
ארבעה מהשוטרים שעוכבו לחקירה בחשד שהתעללו ותקפו פלסטיני בחברון בשבוע שעבר שוחררו למעצר בית .  על פי החשד ,  הם דחפו קנה רובה לישבנו והטילו עליו את מימיהם בחקירתו

