זה לא עומד להשתפר
פותחים את עונת הבייסבול :  סט .  לואיס תמשיך לזרוח ,  אבל שאר הקבוצות מחפשות כיוון .  יובל קליין עם סקירת ה-NL מרכז
מאזן ב-2009 :  71:91
מאמן :  טוני לה-רוסה
הגיעו :  בראד פני ,  ריץ' היל ,  פליפה לופז
עזבו :  ג'ואל פיינירו ,  מארק דה-רוסה ,  טרוי גלאוס וג'ון סמולץ
את העונה הקודמת סיימו הקרדינלס באכזבה גדולה .  סט .  לואיס באה לפלייאוף עם תקוות לוורלד-סירייס ,  שנופצו מהר מאוד עם שלושה הפסדים רצופים לדודג'רס ושגיאה אחת גדולה של האאוטפילדר מאט הולידיי .  הולידיי היה שם חם מאוד בחורף האחרון כשחקן חופשי ,  כשגם הרד-סוקס והיאנקיז פזלו לכיוונו .  אחרי ששתי הקבוצות החליטו לוותר עליו בגלל העלויות ,  הסכים הולידיי להמשיך בסט .  לואיס תמורת חוזה מפלצתי של 120 מיליון דולר לשבע שנים .  הולידיי ימשיך להיות כוח מוביל בהתקפה ביחד עם החובט מספר בליגה ,  אלברט פוחולס ,  שצפוי גם השנה להוביל את הליגה בלא מעט קטגוריות התקפיות .  בנוסף ,  בליינאפ של הקרדינלס יככבו שני שחקנים צעירים בשדה החיצוני :  קולבי רסמוס וריאן לודוויק ,  שיוצרים אאוטפילד מהאיכותיים בליגה .  את עמדת הבסיס השלישי יאייש דייויד פריז הצעיר .
 גם רוטציית ההגשה של הקבוצה תמשיך לככב .  את העונה הקודמת סיימו כריס קרפנטר ואדם ויינרייט במקומות 1 ו-2 במספר הניצחונות ורצו עד הסוף בקרב על הסיי יאנג .  ויינרייט ינסה גם העונה לשבור את מחסום ה-20 .  את עזיבתו המשמעותית של ג'ואל פיניירו ימלאו קייל לוהש  ( שיצטרך לשפר את רמת המשחק שלו )  ,  ושחקני הרכש בראד פני ,  שהראה בסן פרנסיסקו שהוא עדיין יכול להגיש ב-NL ,  וריץ' היל הלא עקבי שהגיע מבולטימור .  את העבודה יסיים הקלוזר בעל זקן התיש הג'ינגי ריאן פרנקלין .
 הקרדינלס צירפו בנוסף בפגרה לצוות האימון את שחקן העבר שלהם ,  מארק מקגווייר .  מקגווייר ,  שהודה בשימוש בסמים בזמן ששיחק עם הקבוצה ,  יחזור לשתף פעולה עם המאמן טוני לה-רוסה .  צירופו של מקגווייר יוצר לחץ תקשורתי סביב הקבוצה ,  וזה בא לידי ביטוי בכך שהדיווחים הראשונים מהאימונים בפלורידה היו סביב מאמן החבטה החדש ולא על החבטה הנהדרת של פוחולס .  לה-רוסה המנוסה טען שהדבר לא יפריע לקבוצה בהכנה לעונה החדשה וכמובן לא יפריע לאוהדי הקרדילנס להמשיך לפנטז על הופעה בוורלד-סירייס .
 תחזית :  פוחולס יסחוב את הקבוצה למקום 1 בבית ,  ניצחון נקמה על הדודג'רס ,  אבל הקרדינלס יפסידו לפיליז בגמר הנשיונל ליג .
 מאזן ב-2009 :  78:83
מאמן :  לו פינלה
הגיעו :  מרלון בירד ,  קסאווייר ניידי ,  קווין מילאר וקרלוס סילבה
עזבו :  מילטון ברדלי ,  ריץ' הרדן
תקופה חדשה בשיקגו ,  עם בעלים חדשים .  משפחת ריקטס רכשה את הקאבס בפגרה וכבר מתכננת לעשות מספר שינויים בקבוצה .  אחד השינויים המעניינים הוא בניית לוח תוצאות אלקטרוני שיחליף את הלוח הידני בריגלי פילד הוותיק ,  וקצת חבל שהבעלים לא מתרכזים בשיפור מאזן המשכורות השערורייתי של הקבוצה  ( מקום 3 בליגה ואפס תוצאות )  ומתעסקים במקום זאת בוויזואליה .  בכל מה שקשור לבייסבול ,  מצבם של הקאבס סביר .  הרכש של שיקגו לא שידרג את הקבוצה ,  אבל כמו שאנחנו יודעים מהעבר ,  שיקגו בנויה על מומנטום ויכולה לתת פייט לסט .  לואיס .  מרלון בירד הגיע מטקסס להחליף את הניסוי הכושל עם מילטון ברדלי .  בירד ,  שנתן עונה טובה בשנה שעברה ,  ישחק באאוטפילד עם פוקודומיי  ( שימשיך להוביל את מכירת החולצות של הקאבס )  ואלפונסו סוריאנו .  סוריאנו ,  שעבר מספר פציעות בשנים האחרונות והיחסים שלו עם האוהדים של הקאבס עלו וירדו ,  טוען בראיונות ממחנה האימונים של הקבוצה באריזונה שהוא נמצא בכושר מצוין ושהפציעות מאחוריו .  הקאבס תלויים מאוד בסוריאנו המוכשר ,  שיכול להיות הכוח הדרוש בהתקפה כדי לסחוף את הקבוצה לניצחונות .  מי שכן ימשיך לתת תפוקה בהתקפה הוא שחקן הבסיס הראשון דרק לי .  לי הוביל את הקבוצה בשנה שעברה בהכנסת רצים והומראנס ,  וייעזר באראמיס רמירז עם רף ציפיות של עונת שיא ,  ריאן ת'ריו היציב והתופס ג'ובאני סוטו ,  שחוזר מפציעה וינסה לשחזר את 2008 המצוינת שלו כדי להשלים את הליינאפ .
 ריאן דמפסטר  ( עוד פיצ'ר עם זקן תיש ג'ינגי )  אכזב בשנה שעברה ולא הצליח לעמוד בציפיות שהציב לעצמו אחרי עונת 2008 הנהדרת .  בכלל ,  נראה שטראומת הפלייאוף מ-2008 השפיעה על הקבוצה ,  ועכשיו השאלה היא איך תיראה השנה .  קלרוס זמבראנו המנוסה ימשיך להוביל את הרוטציה של הקאבס יחד עם טד לילי המשתפר .  עזיבתו של ריץ' הארדן השאירה חור ברוטציה ,  אותו ינסו להשלים רנדי וולס ,  שהראה ניצוצות בסוף העונה הקודמת ,  וטום גורזלאני המאכזב .  את הניצחונות ינסה להביא את קרלוס מרמול ,  בו תולה הקבוצה תקוות רבות .  אוהדי הקאבס הנאמנים אך השנויים במחלוקת ימשיכו ללוות את הקבוצה ,  אך כפי שזה נראה ,  הם ימשיכו להתאכזב מחדש ולהאשים את התיש והקללה .
 תחזית :  כרגיל ,  נראה העונה חודש אחד בו הקאבס חזקים  ( אני מהמר על יוני ,)  אבל בתמונה הכללית הם ייאבקו על מקום שני בבית יחד עם מילווקי ,  לא יותר .
 מאזן 2009 :  84:78
מאמן :  דאסטי בייקר
הגיעו :  אורלנדו קבררה ,  ארולדיס צ'פמן ,  אהרון מילס
עזבו :  וילי טבארז ,  אדם רוסאלס ,  דרנל מקדולנד
ארולדיס צ'פמן .  אם אתם שואלים את עצמכם ארולדיס מי ?  זה בסדר ,  כי עד לפני שנה מעטים ידעו על קיומו של הפיצ'ר השמאלי מקובה .  צ'פמן הרשים במהלך הוורלד בייסבול קלאסיק במדי קובה ומספר קבוצות רדפו אחריו החורף ,  כולל הרד-סוקס ,  היאנקיז והאסטרוס ,  אבל צ'פמן בן ה-22 הפתיע את כולם וחתם בסינסי .  ייקח עוד זמן עד שנראה אותו ברוטציה של הרדס .  עד אז ,  סינסינטי תסתמך על ברונסון ארויו וארון הראנג הוותיקים  ( לשניהם זו השנה האחרונה בחוזה )  ועל הומר ביילי וג'וני קואטו הצעירים .
  בכלל ,  לרדס יש שילוב מצוין של ותיקים וצעירים ,  דבר שמבטיח עתיד ורוד לקבוצה מסינסינטי .  לקבוצה יש ציפיות גבוהות משחקן הבסיס הראשון ג'ואי ווטו ,  שאמור לתת עונה שיא ,  וגם מברנדון פיליפס ,  שיכול לתת פייט לצ'ייס אטלי כשחקן הבסיס השני הכי טוב בנשיונל ליג .  אורלנדו קבררה הגיע כדי להזרים ניסיון ובאאוטפילד ישחקו ג'וני גומז ,  ג'יי ברוס ודרו סטאבס .  סטאבס המהיר גנב 10 בסיסים שנה שעברה והשנה ,  עם יותר זמן משחק ,  אמור לגרד את ה-30 גניבות .  
הרדס יחכו לצ'פמן שאולי יכנס לרוטציה באמצע יולי-אוגוסט .  איתו ועם היציבות של הקלוזר פרנסיסקו קורדרו ,  הרדס יכולים להגיע למאזן של חיובי .
 תחזית :  חוסר יציבות ופציעות יפריעו לרדס ,  והם יסיימו את העונה שוב עם 78 ניצחונות ,  ללא פלייאוף ,  כמובן .
 מאזן ב-2009 :  88:74
מאמן :  בראד מילס
הגיעו :  ברט מאיירס ,  פדרו פליז ,  ברנדון ליון ,  מאט לינדסטרום
עזבו :  חוזה ואלוורדה ,  מיגל טחאדה ,  ריאן סאדווסקי
אד וויד ,  הג'נרל מנג'ר של האסטרוס ,  עבד שעות נוספות בחורף הזה כדי למצוא מאמן חדש לקבוצה ,  אחרי שססיל קופר פוטר בשנה שעברה .  אחרי שבועות של ראיונות ודיונים ,  בחר וויד בבראד מילס .  מילס ,  שהיה מאמן הספסל של הרד-סוקס וחברו הטוב של טרי פרנקונה  ( היו שותפים לדירה עוד בימי הקולג' )  ,  מגיע לאמן את יוסטון ללא שום ניסיון של מאמן ראשי .  כבר מהדיווחים הראשונים ממחנה האימונים בפלורידה ,  מילס מנסה לשדר לקבוצה אופטימיות ומקצוענות של קבוצה מצליחה כמו הגרביים .  מילס חייב להחליט על מספר מהלכים שיקבעו את עתיד הקבוצה השנה .  הבעיה הראשונה שלו היא עזיבתו של מיגל טחאדה ,  דבר שיוצר חור ענק בליין אפ .  במקום טחאדה ישחק טוני מנזלה הצעיר ,  שלא יספק את מספר הריצות של טחאדה אבל ייתן פוש להגנה יחד עם הרכש מהפיליז ,  שחקן הבסיס השלישי הוותיק פדרו פליז .  קאז מטסוי ,  קרלוס לי ולנס ברקמן הוותיקים חייבים לתת יציבות ותפוקה התקפית כדי שהאסטרוס יצליחו השנה .  שני האאוטפילדרים האנטר פנס ומייקל בורן  ( זוכה כפפת הזהב ו-61 גניבות בסיס שנה שעברה !  )  הם הפנים החדשות של הקבוצה והציפיות מהשניים בשמיים .
 מילס יודע שפיצ'ינג יציב וטוב יכול לכפר על החור בהתקפה .  יוסטון הביאה מהפיליז את ברט מאיירס הוותיק ,  שמצטייר כסוס מת למרות שהוא רק בן 29 וכשהוא בריא ,  יכול לתרום לקבוצה בסביבות ה-10 ניצחונות .  בנוסף ,  ליוסטון יש את רוי אוסוולט הוותיק אך המשובח ואת באד נוריס ,  שיכול להפתיע העונה ולשחק אותה צ'אק נוריס .  את המילה האחרונה יגידו שני שחקני הרכש מאט לינדסטרום וברנדון ליון ,  אבל מי יהיה הקלוזר ?  זו תהיה ההחלטה הראשונה והחשובה של מילס .
 בשנה האחרונה אוהדי הספורט ביוסטון התוודעו להצלחות זעירות עם התצוגה של הרוקטס בפלייאוף ,  עונה חיובית של הטקסאנס והעונה הטובה של קבוצת הפוטבול של אוניברסיטת יוסטון ,  כך שהציפיות מהאסטרוס גבוהות .
 תחזית :  אוהדי האסטרוס ימשיכו להתאכזב כשהקבוצה לא תצליח להשיג את הוויילד-קארד
מאזן ב-2009 :  82:80
מאמן :  קן מאקה
הגיעו :  קרלוס גומז ,  רנדי וולף ,  לטרוי הוקינס ,  גרג זון ,  ג'ים אדמונדס
עזבו :  בריידן לופר ,  ג'יי ג'יי הארדי ,  מייק קמרון ,  ג'יסון קנדל
שינויים גדולים עברו על מילווקי בחורף האחרון .  הקבוצה עבדה קשה בחורף כדי לסדר מחדש את הליין אפ ולשדרג את רוטציית הפיצ'ינג המאכזבת של השנה שעברה .  שלושה שחקנים משמעותיים - מייק קמרון ,  ג'ייסון קנדל וג'יי ג'יי הארדי  עזבו ואת מקומם יתפסו האאוטפילדר הצעיר ועדיין מבטיח קרלוס גומז והשורטשטופ הרוקי אלסידס אסקובר .  את עמדת התופס ייאשו גרג זון הוותיק או ג'ורג קוטארס ,  שאף פעם לא באמת קיבל הזדמנות להוכיח את הכישרון שלו .  עם כל הכבוד לכולם ,  ריאן בראון ופרינס פילדר הם הכוכבים האמיתיים של מילווקי .  שניהם מכניסים בממוצע 70 הומראנס בשנה ומהווים את הכוח ההתקפי המרכזי .  בראון ,  הפטיש העברי ,  עדיין לא ידע עונת בינונית מאז שנכנס לליגה ב-2007 ופילדר ימשיך לספק לצופים חוויה ,  כשינסה לרוץ ספרינט לבסיס הראשון .  
הבעיה העיקרית של מילווקי בשנה שעברה הייתה הפיצ'ינג הלא יציב והמאכזב .  מסיבה זו ,  הברוורס פתחו את פנקס הצ'קים והביאו את רנדי וולף מהדודג'רס .  וולף ,  שעבר עונה מצוינת בלוס אנג'לס ,  ייתן גב ליובאני גאיירדו ,  דאג דוויס וג'ף סופאן .  לה טרוי הוקינס שהגיע מיוסטון יכין את השטח לטרוור הופמן שיסגור את המשחק .  העונה של מילווקי תפול ותקום על הפיצ'ינג .  ההתקפה של הברוורס תביא את הנקודות ,  אבל השאלה האם המגישים יוותרו על נקודות .
 תחזית :  מילווקי תיתן פייט על הווילד קארד ,  ואם הפיצ'ינג יהיה יציב ובריא ,  הסיכוי לפלייאוף גדול .
 מאזן ב-2009 :  99:62
מאמן :  ג'ון ראסל
הגיעו :  אקינומי יאומרה ,  אוקטביו דוטל ,  בובי קרוסבי ,  ריאן צ'רץ'
עזבו :  מאט קפס ,  בריאן ביקסלר ,  כריס בוטצ'ק
גם השנה קבוצת הבייסבול של פיטסבורג לא תסוקר באותו מידה של קבוצת הפוטבול או ההוקי של העיר .  הפייראטס ממשיכים את המאזן הנוראי שלהם מאז שעברו לאצטדיון היפהפה ב-PNC .  אם נסתכל על השנים הקודמות ,  אפשר להסיק שפיטסבורג תעשה טריידים גם השנה תעשה במהלך יולי על השחקן הכי טוב שלה ,  אבל אל דאגה ,  אנדרו מקאצ'ן ,  הנהלת הפייראטס הודיעה שהיא מפסיקה את התנהלות השגויה שלה לטובת האוהדים ,  לפחות כרגע .  מקאצ'ן הוא השחקן היחידי שיכול למשוך את תשומת לב הקבוצות .  הוא ואנדי לה-רוש יובילו את ההתקפה בחבטות .  איוואמורה היפני שהגיע מטמפה ביי ייאש את עמדת הבסיס השני ,  ויחד עם האאוטפילדר ריאן צ'רץ' ינסה להביא קצת ניסיון  ( איוואמורה שיחק בוורלד סירייס )  לצעירים מבטיחים כמו גארט ג'ונס ,  לסטינגס מילדג' ופדרו אלברז .  אלברז ,  בסיס שלישי ,  הוא הפרוספקט החם של הפייראטס והשנה אמור לבצע את הפריצה שלו .
 הפיצ'ינג של הפייראטס ימשיך להיות בינוני גם השנה ,  כשרק שחקן אחד מהרוטציה ,  רוס אולנדורף ,  ירד מ-ERA של 4.00 בשנה שעברה .  פול מאהולם ,  צ'רלי מורטון ,  קווין הארט ודניאל מקאצ'ן  ( אין קשר משפחתי לאנדרו )  .  
תחזית :  הפייראטס יסיימו את העונה עם המאזן הגרוע ביותר בליגה ויבצעו עוד טרייד שערורייתי על פרוספקט מבטיח .
 
זה לא עומד להשתפר
פותחים את עונת הבייסבול :  סט .  לואיס תמשיך לזרוח ,  אבל שאר הקבוצות מחפשות כיוון .  יובל קליין עם סקירת ה-NL מרכז

