דו"ח :  150 יישובים בישראל לא מחוברים לביוב
לפי דו"ח העוני הסביבתי של ארגון אדם טבע ודין ,  למעלה מ-30 מיליון מ"ק של שפכים לא מגיעים למתקני טיהור שפכים .  העיר המזהמת ביותר :  ירושלים
ארגון  " אדם טבע ודין פרסם הבוקר  ( רביעי )  את דו"ח העוני הסביבתי השנתי .  לפי הדו"ח ,  למעלה מ-30 מיליון מטרים מעוקבים של שפכים אינם מגיעים כלל למתקני טיהור שפכים ,  וזורמים לסביבה תוך כדי זיהום מי התהום ,  נחלים ויצירת מטרדים ומפגעים תברואתיים .  כמו כן ,  נכתב בדו"ח ,  ליותר מ- 150 יישובים בארץ אין פתרון לטיפול בביוב ,  ושפכיהם מוזרמים לסביבה דרך בורות סופגים או מערכת איסוף שמפנה את הביוב הגולמי לסביבה .
 הדו"ח מפרט את היישובים המזהמים ביותר בארץ .  לפי הדו"ח ,  העיר המזהמת ביותר היא ירושלים בה יש כ-185,000 תושבים אשר אינם מחוברים למערכת הביוב והיא מזרימה מדי שנה כ-10 מיליון מ"ק של שפכים גולמיים ,  מרביתם לנחל קידרון .  ערים נוספות המוזכרות בדו"ח הן בקה אל גרביה ,  אריאל ,  סביון ,  לקיה ,  ערערה ,  טייבה ,  חורה וקריית ארבע .
 לדברי מנכל הארגון ,  עו"ד עמית ברכה , " הדו"ח מעלה שורה ארוכה של כשלים שמשמעותם היא סכנה של ממש לבריאות הציבור .  הרשויות המקומיות אינן מתחזקות את תשתיות הביוב שברשותן ואם לא די בכך ,  הרי שאין משרד ממשלתי שפועל או מיישם את סמכויות החוק על מנת לפתור את כשלי הרשות המקומית .  לא ייתכן שראש הממשלה דואג לרפורמות לטובת כרישי הנדל"ן ,  במקום לחצי מיליון ישראלים שחיים ללא תשתית ביוב נורמלית ".  
בנוסף מעלה הדו"ח כי טיפול נכון בביוב היה תורם כ-180 מיליוני מטרים מעוקבים למשק המים במדינה  כמות שהיתה מייתרת הקמת מתקני התפלה .
 ח"כ ד"ר דב חנין  ( חד"ש )  ,  יו"ר הועדה המשותפת לסביבה ובריאות אמר בעקבות פרסום הדו"ח כי  " משבר המים מחדד את הצורך הדחוף להתמודד עם מחדלי הביוב בישראל .  נדרשת תוכנית כוללת להבטחת פתרונות ביוב אמיתיים בכל אזורי הארץ - כדי להגן על הבריאות ועל הסביבה וגם כדי לשפר את החיסכון והשימוש במים ".  עוד אמר ח"כ חנין כי הוא מתכוון ליזום דיון בנושאים שעולים מהדו"ח בוועדה המשותפת לסביבה ובריאות .
 
דו"ח :  150 יישובים בישראל לא מחוברים לביוב
לפי דו"ח העוני הסביבתי של ארגון אדם טבע ודין ,  למעלה מ-30 מיליון מ"ק של שפכים לא מגיעים למתקני טיהור שפכים .  העיר המזהמת ביותר :  ירושלים

