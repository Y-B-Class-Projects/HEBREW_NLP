האחים סודמי :  שוטרים היכו והשפילו אותנו
פרקליט האחים התאומים ,  החשודים ברצח הילד לאון קלנטרוב ,  טוען כי שוטרים וסוהרים היכו את השניים במהלך מעצרם .  תלונה בנושא הועברה למח"ש .  ביהמ"ש האריך את מעצר התאומים והורה לשלוח אותם לבדיקה פסיכיאטרית
 ( צילום :  אמיל טבסו ,  עריכת וידאו :  דורון שטיין ) 
עורך הדין ירון פורר ,  פרקליטם של האחים התאומים נאור ואדיר סודמי החשודים ברצח הילד לאון קלנטרוב ביישוב בני עי"ש ,  אמר היום  ( חמישי )  בדיון בהארכת מעצרם של מרשיו בבית משפט השלום בקרית גת ,  כי השניים הוכו והושפלו על ידי שוטרים וסוהרים במהלך המעצר .  פורר אף ציין כי פנה במכתב תלונה למחלקה לחקירות שוטרים במשרד המשפטים ,  שבו נאמר כי על גופם של שני האחים נמצאו סימני חבלה .  
בתוך כך ,  בית המשפט החליט להאריך את מעצרם של נאור ואדיר סודמי בשמונה ימים .  השופט ישראל אקסלרד ציין בהחלטתו להאריך את המעצר המעצר כי  " אין לי ספק שיש ראיות שמחזקות באופן משמעותי את גרסת המשטרה כי השניים ביצעו את עבירת הרצח .  יש עבירות שמקיימות חשד סביר ,  ודי בכך כדי להורות על המשך המעצר ,  ומדובר בראיות של ממש ".  עם זאת ,  השופט הורה לשלוח את האחים סודמי להתסכלות פסיכיאטרית .  זאת בניגוד לעמדת המשטרה .  
אמש ניסו אלמונים להצית את בית משפחת סודמי ביישוב בני עי"ש .  האלמונים שפכו חומר דליק מסביב לבית והציתו את הגדר המקיפה אותו .  אחד השכנים כיבה את השריפה באמצעות דלי מים ,  ולמקום הוזעקו גם צוותי כיבוי .  לא דווח על נפגעים .  בתחילת השבוע עזבו בני המשפחה את הבית ,  בעקבות היחס העוין שלו זכו מהתושבים .
 מנתיחת גופתו של לאון קלנטרוב ,  שנרצח במהלך סוף השבוע שעבר בבני עי"ש ,  עולה כי הוא לא נאנס .  מהנתיחה שנערכה במכון לרפואה משפטית באבו כביר עולה עוד ,  כי רוצחו של קלנטרוב חנק אותו למוות .  לאחר הרצח ,  משטרת קריית מלאכי תגברה והרחיבה את הסיורים ליד בית משפחת התאומים החשודים ,  במטרה למנוע ניסיונות פגיעה בבית .
 לפני מספר חודשים הוגשה במשטרת לכיש תלונה נגד שני האחים ,  לאחר ששכניהם התלוננו כי השניים חשפו בפני ילדים את איבר מינם .  מהמשטרה נמסר כי תלונה זו נבדקת .  השכנים בבניין שבו נמצאה גופת הילד ,  טוענים כי מזה זמן רב נמסרו תלונות בנוגע לשני החשודים ברצח .  אייל צאלח ,  אחד השכנים אמר כי  " כבר מזמן שמענו על כך ששני האחים 'התעסקו' עם ילדים במהלך החודשים האחרונים .  בעקבות האירוע ,  אני מקווה שהמשטרה תטפל בהם שצריך ". 

האחים סודמי :  שוטרים היכו והשפילו אותנו
פרקליט האחים התאומים ,  החשודים ברצח הילד לאון קלנטרוב ,  טוען כי שוטרים וסוהרים היכו את השניים במהלך מעצרם .  תלונה בנושא הועברה למח"ש .  ביהמ"ש האריך את מעצר התאומים והורה לשלוח אותם לבדיקה פסיכיאטרית

