באזז מוריד את הווליום
גוגל מעדכנת את שירות באזז ומאפשרת למשתמשים לבחור שלא לקבל עדכונים ממנו בתיבת הג'ימייל שלהם
כאשר הושק שירות באזז של גוגל ,  רוב הטענות כלפיו נגעו לענייני אבטחת הפרטיות .  משתמשים רבים זעמו על החשיפה הפומבית של רשימת אנשי הקשר שלהם ועל הפריבילגיה שלקחה לעצמה גוגל להגדיר מראש רשימת עוקבים ונעקבים למשתמשיה .  אך זה לא היה התחום היחיד בו לקה באזז בבעיות .  משתמשי השירות גילו שכל פעולה הנוגעת לעדכונים שלהם בבאזז שולחת הודעת מייל לתיבת הג'ימייל שלהם .  אמנם שירותי מדיה חברתית כפייסבוק וטוויטר מאפשרים גם הם קבלת עדכון במייל על כל אירוע הקשור לחשבון המשתמש  אך בהם אפשר גם לבטל אופציה זו .  בגוגל באזז  לא .
 עד עכשיו ,  לפחות .  אמש  ( ש' )  הודיעה החברה כי היא מוסיפה לבאזז פיצ'ר חדש שיאפשר את שינוי הגדרות העדכונים במייל . " שמענו בקול רם וברור שתיבת המייל שלכם הפכה לרועשת .  גם אנחנו מרגישים כך ",  כתב בבלוג החברה ברוס דיבלו ,  שהכריז על האופציה החדשה לשינוי ההגדרות .  מעכשיו ,  כדי להימנע מעדכוני מייל על הקורה בשירות ,  ניתן להיכנס לטאב הבאזז בג'ימייל ושם לבחור אם לקבל הודעות במקרים של תגובות על עדכונים ששלח המשתמש ,  תגובות על תגובות שלו ותגובות בהן מזכירים אותו  ( כלומר :  את שם המשתמש שלו בשירות )  .  
בנוסף  כאשר תגיע הודעה מסוג זה לתיבת המייל ,  יצורף אליה הסבר על הסיבה לשליחתה ,  וכן אפשרות לבטל שליחת הודעות מסוג זה להבא . " אלו רק השינויים הראשונים שנועדו כדי לשלוט על הרעש בגוגל באזז ",  נכתב בבלוג של גוגל ,  והובטח כי עדכונים נוספים מסוג זה ייכנסו בקרוב .
 
באזז מוריד את הווליום
גוגל מעדכנת את שירות באזז ומאפשרת למשתמשים לבחור שלא לקבל עדכונים ממנו בתיבת הג'ימייל שלהם

