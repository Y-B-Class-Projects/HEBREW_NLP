מדוע שכר נשיא ברצלונה שומרי ראש ישראליים ? 
בספרד מדווחים כי ז'ואן לאפורטה שילם כ-420 אלף יורו לחברת אבטחה ישראלית ,  מחשש למתקפה ערבית על משרדי ברצלונה
נשיא ברצלונה ,  ז'ואן לאפורטה ,  שהודיע לאחרונה כי הוא פוצח בקריירה פוליטית עם סיום הקדנציה שלו במועדון הקטלאני ,  כבר חושב כמו פוליטיקאי .  מסתבר כי לאפורטה שכר לפני כחודשיים את שירותיה של חברת אבטחה ישראלית הממוקמת בשוויץ ,  על מנת שתגן עליו .  החשש הגדול של לאפורטה היה ממתקפה של ארגונים ערביים על המתקנים של בארסה ומפגיעה אישית בו .
 לאפורטה ,  כך על פי הדיווח ב'מארקה' ,  שכר את שירותי האבטחה של הישראלים ,  ביניהם כמובן כמה סוכני מוסד לשעבר ,  באמצעות המנהל ז'ואן אוליבר וללא ידיעת הנהלת המועדון ,  כאשר עלות האבטחה היא כ-420 אלף יורו לשנה .  לאפורטה ניסה לגייס את החברה עוד בקיץ ,  כאשר נטל חלק בחתונת בתו של סוכן העל הישראלי ,  פיני זהבי .
 בחודש שעבר הביא לאפורטה את הנושא לידיעת חברי ההנהלה ,  שנתנו את אישורם גם להגנתו האישית של הנשיא . " לברצלונה יש מחויבות לדאוג לביטחונם של אנשיה ,  וביניהם לאפורטה ,  כאשר הם חשים מאוימים ",  נאמר בהודעת המועדון בפברואר .  לאפורטה ,  שבתחילת דרכו יצא בקמפיין אגרסיבי נגד האלימות סביב ברצלונה ,  קיבל בעקבות זאת איומים רבים על חייו .  עכשיו ,  כשאנשי מוסד לשעבר נמצאים סביבו ,  הוא יכול להירגע .
 
מדוע שכר נשיא ברצלונה שומרי ראש ישראליים ? 
בספרד מדווחים כי ז'ואן לאפורטה שילם כ-420 אלף יורו לחברת אבטחה ישראלית ,  מחשש למתקפה ערבית על משרדי ברצלונה

