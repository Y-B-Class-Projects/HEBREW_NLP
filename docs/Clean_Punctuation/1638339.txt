עולמו של אובמה :  תחילת השיחות ? 
אם לשפוט לפי נאום  " מצב האומה "  שנשא בשבוע שעבר בפני חברי הקונגרס ,  עולמו הפוליטי של הנשיא אובמה מתרכז עתה כמעט אך ורק בענייני פנים - המלחמה באבטלה ,  בעיות הבריאות הציבורית וכיו"ב .
 הרושם הברור מהנאום הוא שבעקבות הכישלון של הדמוקרטים בבחירות במסצ'וסטס והכישלונות הקודמים בווירג'יניה ובניו ג'רזי ,  החליטו יועציו הפוליטיים של הנשיא שכדי למנוע תבוסות נוספות בבחירות שתתקיימנה בעוד תשעה חודשים לקונגרס  ( ולמשרות רבות אחרות ברחבי ארה"ב )  על מנהיגם להצטייר לא רק כמי שרגיש לבעיותיו של הציבור האמריקני ,  אלא גם כמי שיש לו דרכים מעשיות לפתרונן .  אין זה ,  אפוא ,  מקרה ,  שבניגוד לנאומים של נשיאים קודמים ,  מחיאות הכפיים באולם שיקפו את החלוקה המפלגתית ,  והן באו באופן כמעט בלעדי מספסלי המפלגה הדמוקרטית .
 מייקל מנדלבאום ,  אחד מבכירי המומחים המדיניים באמריקה ,  הגדיר זאת כך : " נאום הנשיא מבהיר שהאדמיניסטרציה מתכוונת להקדיש את כל מאמציה ולהקצות את כל משאביה הפוליטיים לענייני פנים - ולא לנושאים בינלאומיים ".  ואכן ,  רק כעשר דקות מהנאום עסקו בענייני חוץ כמו עירק ,  אירן ,  אפגניסטן וטרור .  אפילו האזהרה לאירן היתה בטונים מאופקים למדי .  הסכסוך הישראלי ? ערבי לא זכה לאזכור כלל .  אמנם בטיוטה שהגיעה לידיי לפני הנאום עוד נכלל המשפט  " כדי לקדם שלום בטוח ויציב בין ישראל לשכנותיה מינינו שליח מיוחד לאזור ",  אך בנוסח הסופי גם זה נעלם .  האם הצוות שהכין את הנאום פשוט לא רצה להסיט את תשומת הלב ממה שנראה בעיניו כעיקר ,  כלומר ענייני הפנים - או שאולי העדיף שלא להזכיר עניין שהנשיא עצמו הודה שנכשל לגביו ? 
בין כה וכה נראה שהממשל פשוט לא החליט עדיין באיזו דרך להמשיך את מאמציו לאור חוסר ההתקדמות עד כה .  כזכור ,  הנשיא ביטא את תסכולו בהקשר זה בראיון שנתן לשבועון  " טיים "  ושבו הטיל אמנם את עיקר האשמה על  " הנסיבות הפוליטיות "  של אבו מאזן וראש ממשלת ישראל ,  אך לא חסך ביקורת מסוימת גם מעצמו .  באותו ראיון הצהיר הנשיא כי  " ימשיך לחתור לפתרון שתי המדינות ",  אך רבים ,  כולל אישים במחיצתו של אובמה ,  יודו שהממשל החל את צעדיו בענייני הסכסוך הישראלי ? פלסטיני ברגל שמאל .  ההתעקשות האמריקנית על הפסקה מוחלטת של הבנייה מעבר ל"קו הירוק ",  כולל בירושלים  ( "אף לא לבנה אחת ")  ,  והניסיון הכושל למחוק את הבנות העבר פגעו באמון שהישראלים רחשו להתחייבויות האמריקניות .  מצד שני ,  הם הקצינו את העמדות הפלשתיניות .  עם זאת ,  מערכת היחסים בין וושינגטון לירושלים השתפרה במידה ניכרת בחודשים האחרונים ,  ומה שהיה בתחילה  " פול ווליום "  עימותי הפך להתנהלות עניינית בדציבלים נמוכים ורגועים בהרבה .
 לעומת זאת ,  הפלסטינים ,  שהעמדות האמריקניות הנוקשות כלפי ישראל העלו אותם על עץ גבוה מאוד ,  טרם מצאו את הדרך ,  או את הרצון ,  לרדת ממנו חרף המאמצים וההפצרות של ארה"ב .
 בשבועות הקרובים נוכל כנראה ללמוד יותר על כוונותיה של וושינגטון .  אפשר שפשוט ימשיכו ,  בין אם בתנופה גדולה יותר או לא ,  לנסות להביא את הצדדים לשולחן המו"מ .  אך מתרבות הידיעות שיציעו את נוסחת ה ? Proximity Talks ,  שיחות על ידי שליח  ( אמריקאי ,  כמובן )  ,  רעיון המועדף על ידי הפלסטינים .  זה יאפשר להם להצהיר שלא ויתרו על התנאים למו"מ ישיר עם ישראל ,  והם גם מקווים שהרעיונות ש"איש הביניים "  האמריקאי יעלה יהיו קרובים יותר לעמדותיהם מאשר לאלה של ישראל .  כתוצאה מכך ,  הם ודאי סבורים ,  תתעוררנה מחלוקות בלתי נמנעות בין וושינגטון לירושלים ,  דבר שבהחלט יסב נחת לפלסטינים .
 ישראל מוכנה עקרונית לבדוק כל נוסחה שהאמריקאים יעלו לחידוש התהליך ,  תהיה המתכונת הפורמלית אשר תהיה .  אך היא תבהיר לאמריקאים מה אפשרי ומה בלתי אפשרי מבחינתה ,  על מה תהיה מוכנה להתפשר - ומהם הנושאים הביטחוניים ,  המדיניים והציוניים שלגביהם אין ולא יהיה מקום לוויתורים .  מה שברור הוא שלארה"ב אין כל כוונה או יכולת אמיתית למשוך את ידיה מהמעורבות בסכסוך הישראלי ? פלסטיני .
 
עולמו של אובמה :  תחילת השיחות ? 
nan
