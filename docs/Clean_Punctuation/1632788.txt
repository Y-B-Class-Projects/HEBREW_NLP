גוטמן לשחקניו : " אני דורש רצינות ,  ואתם זלזלתם "
 מאמן הפועל תל אביב כעס על האימון הקודם ,  וראה שיפור .  ווצ'יצ'ביץ חזר לארץ ,  באנגליה מדווחים כי דה רידר קרוב לחתימה
הפועל תל אביב המשיכה היום  ( שבת )  את הכנותיה לקראת המשחק ביום שני מול הפועל באר שבע .  לפני תחילת האימון כינס המאמן ,  אלי גוטמן ,  את שחקניו ונזף בהם על הצורה בה התאמנו אתמול : " שלא תחשבו שאימון כמו אתמול עבר לסדר היום .  זה לא משנה אם מדובר באימון של תחילת השבוע או של סופו .  אני דורש רצינות ,  ואתמול זלזלתם ".  
הדברים של המאמן לא עברו ליד אוזניהם של השחקנים והאימון הוגדר כמצוין גם על ידי הצוות המקצועי וגם על יד השחקנים .  גוטמן לראשונה תרגל את ההרכב שעימו הפועל תעלה ביום שני וכפי שכבר היה ברור ,  המאמן חזר להרכב הרגיל של הפועל עם וואליד באדיר במרכז ההגנה ואיתי שכטר בחוד ,  שני השחקנים שנעדרו מהמשחק מול מכבי פתח תקווה בגלל השעיות .  הקשר שי אבוטבול שוחרר מהאימון עקב מחלה .  בהפועל יחזיקו אצבעות לקשר הסרבי של הקבוצה ,  נמניה ווצ'יצ'ביץ' שנחת אמש בארץ ויעבור ביום שני בדיקה שתברר את מצב רגלו .  כזכור ,  לווצ'יצ'ביץ' התגלה לפני קצת יותר מחודש קריש דם בוריד ברגלו ואמור להיעדר עקב עד חודש מרץ מהמגרשים .  הבדיקה ביום שני אמורה לגלות האם הסרבי יוכל להתחיל ולשוב לאימונים קלים או להמשיך וליטול את התרופות לדילול הדם .  
בגזרת החיזוק עדיין אין שינוי .  נמשך המשא ומתן עם וויגאן האנגלית בהקשרו של דניאל דה רידר ,  עליו דיווחו היום בתקשורת האנגלית כי כבר סיכם את תנאיו בקבוצה הישראלית ויצטרף בהמשך השבוע .  גם עם החלוץ בוקארי סאדאת וסוכנו נמשכים המגעים ,  וכרגע אין חדש בנושא .  בהפועל מקווים כי עם תחילת השבוע יצליחו כבר להנחית אחד מהשניים בקבוצה או שיפנו לשחקנים נוספים בכדי לנסות לצרפם לקבוצה .
 
גוטמן לשחקניו : " אני דורש רצינות ,  ואתם זלזלתם "
 מאמן הפועל תל אביב כעס על האימון הקודם ,  וראה שיפור .  ווצ'יצ'ביץ חזר לארץ ,  באנגליה מדווחים כי דה רידר קרוב לחתימה

