גידול במספר הבקשות לפיטורי נשים בהריון
מספר הבקשות של מעסיקים למשרד התמ"ת כדי שיתיר להם לפטר עובדות בהריון או לקצץ בהיקף משרתן עלה ב-2009 ב-36% לעומת מספר בשנה הקודמת
מספר הבקשות שהפנו מעסיקים למשרד התמ"ת כדי שיתיר להם לפטר עובדות בהריון או לקצץ בהיקף המשרה של עובדות אלה ב-2009 הגיע ל-1,855 .  מדובר בגידול של 36% לעומת מספרן ב-2008 .
 לדברי ראש מינהל ההסדרה והאכיפה במשרד התמ"ת ,  יפה סולימני ,  הסיבה לגידול המשמעותי במספר הבקשות למתן היתר לפיטורים או קיצוץ במשרות של עובדות בהריון הוא המשבר הכלכלי האחרון .  יצויין כי על פי החוק אסור לפטר אישה בהריון ,  ומעביד הרוצה לעשות זאת מחוייב לפנות בכתב ולנמק זאת לממונה במשרד התמ"ת .  
מניתוח הבקשות שהיפנו מעסיקים למשרד התמ"ת בעניין עובדות בהריון עולה כי 77% מהבקשות היו לאישור פיטורים של עובדות בהריון ,  בחופשת לידה או בטיפולי פוריות ,  בעוד ש-23% מהבקשות היו להקטנת היקף המשרה או לקיצוץ בשכר ו/או בתנאים הסוציאלים .  סולימני ציינה לטובה את העובדה שדווקא משרד החינוך ,  בו מרבית המועסקים הן נשים ,  הקטין ב-36% את מספר הבקשות למתן היתר פיטורים או קיצוץ בתנאי ההעסקה לעומת מספרן ב-2008 .
 רוב הבקשות של מעסיקים לאשר להן לפטר או לקצץ בתנאי השכר של נשים בהריון  ( או בחופשת לידה או בטיפולי פוריות )  - נענו בחיוב על ידי התמ"ת .  שיעור הבקשות לפיטורים להן ניתן היתר ב-2009היה 46% ,  בעוד ששיעור הבקשות שנידחו היה 32.5% .  ביתר המקרים המעסיקים משכו את הבקשה לפיטורים מסיבות שונות .
 משרד התמ"ת אישר 95% מהבקשות להרעת תנאי השכר או התנאים הסוציאלים ב-2009 .  מספר קטן של בקשות נידחה או שהמעסיקים משכו אותן אחרי הגשתן .  לדברי סולימני ,  ב-2009 הוגשו 306 בקשות להרעת תנאי ההעסקה של עובדות בהריון לעומת 24 בקשות בלבד שהוגשו ב-2008 .
 
גידול במספר הבקשות לפיטורי נשים בהריון
מספר הבקשות של מעסיקים למשרד התמ"ת כדי שיתיר להם לפטר עובדות בהריון או לקצץ בהיקף משרתן עלה ב-2009 ב-36% לעומת מספר בשנה הקודמת

