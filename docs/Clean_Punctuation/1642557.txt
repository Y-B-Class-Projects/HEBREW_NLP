סוכל ניסיון פיגוע סמוך למחסום כיסופים
כוח צה"ל זיהה מספר חמושים פלסטינים כשהם מתקרבים לגדר ומניחים מטען נפץ בסמוך אליה .  הכוח ירה לעברם אך החמושים הצליחו להימלט מהמקום
כוח של צה"ל סיכל הבוקר  ( שישי )  ניסיון להנחת מטעני חבלה צפונית לאזור כיסופים סמוך לרצועת עזה .  הכוח זיהה ארבעה חמושים פלסטינים מתקרבים לגדר ומניחים מטען נפץ סמוך אליה .  הכוח ירה לעברם ירי מנשק קל וירי מרגמות ובאזור התפתחו חילופי אש .  למקום הוזנק בנוסף מסוק קרב שפתח באש לעבר החמושים ,  אולם המחבלים הצליחו להימלט .  מדובר צה"ל נמסר כי לא היו נפגעים לכוחותינו ולא נגרם נזק .
 אתמול תקף חיל האוויר במזרח רצעות עזה ,  בתגובה לאש שנורתה לעבר חיילים על גדר המערכת בצפון-מרכז רצועת עזה .  החיילים לא נפגעו .  מקורות פלסטינים דיווחו על פיצוץ גדול במרכז רצועת עזה ליד מעבר קרני וכי במקום ישנו הרוג ומספר פצועים .  ההרוג השתייך לג'יהאד האיסלמי .  בצה"ל טוענים כי הוא היה מעורב בירי רקטות לעבר ישראל בחודשיים האחרונים .
 בנוסף הותר אתמול לפרסום כי בפעילות שירות הביטחון הכללי בשיתוף עם כוח צה"ל סוכל בדצמבר ניסיון של חמאס לחטוף חייל ישראל לצרכי מיקוח .  לפי החשד העצורים תכננו גם לבצע פיגועי מטען בישראל .  הסיכול בוצע בעקבות מעצרם של פעילי חמאס מרצועת עזה ,  שנתפסו בגבול .  הפעילים ניסו להחדיר לארץ מטעני חבלה ,  אקדח ,  משתיק קול וכסף מזויף .
 
סוכל ניסיון פיגוע סמוך למחסום כיסופים
כוח צה"ל זיהה מספר חמושים פלסטינים כשהם מתקרבים לגדר ומניחים מטען נפץ בסמוך אליה .  הכוח ירה לעברם אך החמושים הצליחו להימלט מהמקום

