רק 6 קרנות מתוך 50 גברו על השוק
בחינת התשואה העודפת של המנהלים חושפת את נקודת התורפה העיקרית של ענף קרנות הנאמנות :  הענף הזה גובה מהמשקיעים דמי ניהול גבוהים על כל התשואה שהוא מניב ,  אף שחלק הארי של התשואה כלל אינו קשור לביצועי המנהל
 >  >  דירוג קרנות האג"ח של themarker נערך השנה על ידי חברת alphabeta של קובי שמר .  שמר ,  לשעבר שותף מנהל באנליסט ,  חברת ניהול הקרנות הקרנות המפורסמת בישראל ,  עזב את תחום ניהול הקרנות הקלאסי לנוכח הנתונים מהעולם שלפיהם המנהלים פשוט לא מצליחים להניב תשואה עודפת .  כלומר הם לא מצליחים להכות את מדדי השוק .  בעולם מחלקים את התשואה שמניבות קרנות הנאמנות לשניים .  המרכיב הראשון הוא התשואה שנובעת מתשואת השוק ,  והיא תשואה טריוויאלית .  את התשואה הזו ,  הנקראת בטא ,  אפשר להשיג כיום בקלות ובזול באמצעות רכישה של תעודות סל או קרנות אינדקס  ( קרנות שמחקות את מדדי השוק )  .  המרכיב השני הוא התשואה העודפת מעל לתשואה שהניב השוק שהצליח מנהל הקרנות להשיג .  זוהי האלפא ,  והיא אמת המידה העיקרית לבחינת הצלחתו של מנהל קרן נאמנות :  האם הוא הצליח להניב אלפא חיובית ?  מכיוון שרק האלפא נחשבת - כי את תשואת השוק  ( הבטא )  ניתן לקנות בקלות - הרי שרק עבור האלפא אמור מנהל קרנות לגבות דמי ניהול .  כאן מתגלה נקודת התורפה העיקרית של ענף קרנות הנאמנות :  הענף הזה גובה מהמשקיעים דמי ניהול גבוהים על כל התשואה שהוא מניב ,  אף שחלק הארי של התשואה כלל אינו קשור לביצועי המנהל אלא לביצועי השוק .  כך אנחנו קונים ביוקר מוצר שאת מרביתו אנחנו יכולים לקנות בזול יותר .  יתרה מזאת ,  הממצאים בעולם - וכך עולה גם מתוצאות דירוג themarker - הם שהרוב המוחלט של הקרנות מניבות אלפא שלילית .  משמע ,  הרוב המוחלט של הקרנות מניבות תשואה נמוכה מתשואת השוק  ( נמוכה מבטא )  .  מתוך 50 קרנות אג"ח שנבדקו בדירוג themarker מאז 2001 ,  רק שש הניבו תשואה עודפת חיובית .  מתוך 188 קרנות שנבדקו בשנים 2007-2009 ,  רק 31 הניבו תשואה עודפת חיובית .  כך נוצר המצב האבסורדי שבו אנחנו משלמים ביוקר ,  ומקבלים תמורה שלא מצליחה להניב לנו אפילו את הבטא .  לכן בעולם ממליצים כיום למקד את ההשקעות שלנו בתעודות סל זולות .  הדרך הטובה ביותר להשקיע בשווקים היא באמצעות השקעה ישירה במדדי השוק ,  משמע באמצעות רכישת תעודות סל או קרנות אינדקס .  בישראל נסחרות כיום עשרות רבות של תעודות סל ,  המכסות כמעט כל אפיק בשוק האג"ח ,  והן דרך מצוינת להיחשף להשקעה סולידית בשוק זה .  alphabeta היא חברה העוסקת בפיתוח אסטרטגיות השקעה מבוססות אינדקסים בשוק ההון הישראלי .  כל האינדקסים מבוססים על מחקרים שנערכו ב-alphabeta על פני 12 השנים האחרונות .  כל האינדקסים של החברה מצוטטים ברויטרס ,  וכן מפורסמים ומצוטטים בזמן אמת באתר themarker .
 
רק 6 קרנות מתוך 50 גברו על השוק
בחינת התשואה העודפת של המנהלים חושפת את נקודת התורפה העיקרית של ענף קרנות הנאמנות :  הענף הזה גובה מהמשקיעים דמי ניהול גבוהים על כל התשואה שהוא מניב ,  אף שחלק הארי של התשואה כלל אינו קשור לביצועי המנהל

