הוצאות גבעות על חיפושי נפט הסתכמו ב-2009 ב-43 מ' ש' ;  עלות שכר השותף הכללי לוסקין - 550 אלף ש'
הערכות השותפות :  סיכוי גבוה להפקת 58 מיליון חביות נפט ;  סיכוי נמוך להפקת 405 מיליון חביות נפט
שותפות חיפושי הנפט פירסמה בסוף השבוע את דו"חותיה לרבעון הרביעי של 2009 ולשנה כולה .  הוצאות גבעות על חיפושי נפט ב-2009 הסתכמו ב-42.8 מיליון שקל ,  לעומת הוצאה של 2.3 מיליון שקל ב-2008 .  הוצאות ההנהלה עמדו ב-2009 על 4 מיליון שקל - גידול של 150% לעומת השנה שקדמה לה .  בשורה התחתונה ,  הפסידה החברה 46.6 מיליון שקל ב-2009 ,  לעומת הפסד של 4 מיליון שקל ב-2008.בשל העובדה שפעילותה של השותפות היא חיפושי נפט ,  עד שתצליח להפיק נפט  ( אם בכלל )  ,  הכנסותיה היחידות הן הכנסות מימון ועל כן היא מציגה הפסדים .  הפסדים אלו לא מעידים על מצבה - הצלחה או כישלון במציאת נפט הם שיהוו את האינדיקציה הטובה ביותר .  מן הדו"חות ניתן ללמוד שמצבה הפיננסי של גבעות השתפר לאין-ערוך בעקבות  " קדחת חיפושי הנפט "  שסחפה את המשקיעים בבורסה ב-2009 ,  עם מציאת מאגרי הגז הטבעי  " תמר "  ו"דלית "  בים התיכון.מהדו"חות עולה כי בשנת 2009 גייסה השותפות 45 מיליון שקל ,  בניגוד לשנה הקודמת בה לא גייסה כלל .  תמורת האופציות שמומשו מסדרות 10-6 הסתכמה ב-8.2 מיליון שקל .  בשנת 2009 עלתה כמות המזומנים שלה ב-2.5 מיליון שקל ,  לעומת ירידה של 2.9 מיליון ב-2008 .  נכון לדצמבר 2009 נמצאו בקופתה 25.4 מיליון שקל.הקידוח העיקרי של גבעות הוא מגד 5 ,  הנמצא ליד ראש העין .  בסוף דצמבר הודיעה השותפות על מציאת כמות משמעותית של נפט בקידוח ומנייתה זינקה .  בשלב זה נמצאת השותפות לאחר מספר בדיקות - בדיקות לוגים חשמליים ובדיקת ליבות - ואמורה לצאת למבחני הפקה שיקבעו האם ניתן להפיק מסחרית את הנפט במאגר.שנים רבות ידוע על קיומו של מאגר נפט באזור מגד ,  אך השאלה היתה ונותרה האם ניתן להפיק אותו מסחרית - שאלה זו תלויה בזרימת הנפט החוצה מבור הקידוח . " בשל איכותם הירודה של מאגרי הנפט שאיתר השותף הכללי ,  יש צורך בטכניקות המרצה מיוחדות ,  כגון ביצוע קידוחים אופקיים "  כותבים בדו"ח גבעות.טכניקת המרצה אמורה לסייע להזרים את הנפט החוצה בלחץ גבוה .  שיטות מקובלות הן הזרמת מים בלחץ רב לבור כדי ליצור שברים בסלע ,  או הזרמת חומצה לבור הקידוח לקבלת אותה תוצאה .  ביצוע טכניקות המרצה ,  כותבים בגבעות ,  היא מיומנות שקיימת רק לחברות זרות .  עלות ביצוע מבחני ההפקה על ידיהן ב-8 המקטעים המתוכננים עומדת על 6 מיליון דולר ל-60 ימים ,  או 7.5 מיליון דולר ל-80 ימים.קידוח נוסף שתכננה גבעות הוא קידוח מגד s1 ,  אשר אמור היה להתבצע ברישיון מכבי .  הקידוח לא יתבצע במיקום המתוכנן מכיוון שהמשרד להגנת הסביבה וצה"ל סרבו לאשר את ביצועו .  על פי דו"חות גבעות ,  סיבת הסירוב היתה העובדה כי נתוני הנ.צ .  שנמסרו לצה"ל נמצאים בשטח שבחזקת ראש העין ולא בשטח רישיון מכבי .  עד ל-1 ביולי 2010 ,  לאחר הארכות רבות ,  צריכה גבעות להגיש לממונה על הנפט את כל האישורים הדרושים לקידוח המתוכנן ,  לרבות אישור צה"ל .  אם מערכת הביטחון תאסור על ביצוע הקידוח ,  יאלץ הממונה לבטל את הרישיון .  הקידוח צפוי להימשך כחצי שעה בעלות של 10 מיליון דולר.גבעות מעניקה לראשונה את הערכותיה למספר החביות אותן היא יכולה להפיק משדה מגד כולו  ( בו בוצעו 4 קידוחים בעבר )  .  על פי השותפות :  קיים סיכוי גבוה להפקת 58 מיליון חביות נפט ;  סיכוי בינוני להפקת 145 מיליון חביות ;  סיכוי נמוך להפקת 405 מיליון חביות ;  וסיכוי נמוך להפקת 1.55 bcf גז טבעי.יואב בורגן ,  מלידר שוקי הון מסביר כי  " נפט בגדלים כאלה לא הופק בארץ מזה שנים .  ההערכות המוצגות תואמות את הערכותיהם במצגת מינואר 2009 ,  בה העריכו הפקתן של 140-50 מיליון חביות בהסתברות של 40% על סמך סקרים סיסמיים .  בעולם האקספלורציה ,  מדובר על הסתברות לא רעה בכלל ". עם זאת ,  בגבעות מדגישים כי אמדנים אלו לא משקפים את מספר הקידוחים שיצטרכו לבצע כדי להפיק כמות זו ,  וכי קדיחת כל הבארות צפויה להמשך שנים רבות .  כמו כן ,  מציינים בגבעות כי לא ניתן להעריך מה תהיינה העלויות בפועל של פיתוח השדה : " מדובר ,  ללא ספק ,  בעלויות גבוהות מאוד ,  בסדרי גודל שונים לחלוטין מאלה שבהם פעלה השותפות עד כה ".  עלות קידוח מגד 5 הוערכה ב-7.7 מיליון דולר ועמדה בפועל על 12.6 מיליון דולר.עלות שכרו של טובין לוסקין :  45.7 אלף שקל לחודששותפות גבעות מנוהלות על ידי השותף הכללי ,  הכולל את הגיאולוג טוביה לוסקין ,  וחברי הדירקטוריון שמואל בקר ונגה בן-דוד .  על פי הסכמי השותפות ,  השותף הכללי הוא זה המנהל אותה ללא קשר לאחוזי השליטה שבידיו .  המשקיעים נקראים השותף המוגבל.דמי המפעיל ששילם השותף המוגבל לשותף הכללי הסתכמו בשנת 2009 ב-3 מיליון שקל ,  לעומת דמי מפעיל בסך 580 אלף שקל ב-2008 .  העלייה בהוצאות ההנהלה נבעה מתשלום דמי מפעיל של 7.5% מההוצאות על חיפושי נפט לשותף הכללי .  השותף הכללי בגבעות ,  מפעיל הקידוח ,  זכאי לדמי מפעיל בשיעור 7.5% מההוצאות ,  שיסתכם בלא פחות מ-22 אלף דולר בחודש - הסכום המינימלי לתשלום.עלות שכרו של שמואל בקר עמדה על 277 אלף שקל ב-2009 ,  הכוללת תשלום שכירות של 30 אלף שקל .  עלות שכרו של נגה בן דוד עמדה על 247 אלף שקל ב-2009 .  עלות שכרו של טוביה לוסקין עמדה על 549 אלף שקל בשנת 2009 ,  עלות שכר של 45.7 אלף שקל לחודש.ב-24.3.2009 החזיקו השותף הכללי וחברי הדירקטוריון שמואל בקר ונגה בן דוד 7.2% ממניות גבעות .  כיום ,  מחזיקים השלושה יחד ב-4.4% .  נגה בן דוד מכר חצי ממניותיו  ( 1.8 מיליון מניות )  ב-2009 .  שמואל בקר מכר את כל מניותיו - 152.5 מיליון מניות .
 
הוצאות גבעות על חיפושי נפט הסתכמו ב-2009 ב-43 מ' ש' ;  עלות שכר השותף הכללי לוסקין - 550 אלף ש'
הערכות השותפות :  סיכוי גבוה להפקת 58 מיליון חביות נפט ;  סיכוי נמוך להפקת 405 מיליון חביות נפט

