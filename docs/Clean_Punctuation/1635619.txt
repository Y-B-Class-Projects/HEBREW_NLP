סובארו יוצאת לקרב
מציגה רשמית את מכונית הראלי גרופ N החדשה המשותפת לסדנת פרודרייב .  שלכם תמורת 750 אלף שקלים פלוס מסים
מאז פרשה סובארו מאליפות הראלי העולמית WRC בסוף שנת 2008 ,  נוכחותה על השבילים המהירים הייתה באמצעות קבוצת אדפטה הסקנדינבית המריצה מכונית פרטית בא נוהג מאדס אוסטברג .  באופן חצי רשמי היא חזרה רק פעם אחת באמצעות סדנת פרודרייב ,  בראלי פורטוגל 2009 כשלמשימה גוייס אלוף העולם בעבר מרקוס גרונהולם .  זה נגמר בתאונה ופרט לאוסטברג ,  לא חזרה היצרנית היפנית למסלול .
 לפני מספר חודשים סיפרנו לכם כי סובארו לוטשת עיניים לקטגוריית 'גרופ N' של אליפות הראלי IRC ,  שם מדובר במכוניות משוכללות פחות מאלה שנדרשות ב-WRC .  יחד עם פרודרייב ,  תחזור היפנית למסלולי הראלי אולם לא באופן מלא אלא רק כתומכות לעשרות הנהגים שעדיין מאמינים בתוצרת .  לבעלי הממון מציעות השתיים את ה-N2010 ,  פרי הפיתוח האחרון שמותאם לתקנות התאחדות המירוצים הבינלאומית FIA .
 מעבר למכלולי שלדה העושים שימוש רק בטוב ביותר שניתן להשיג ,  השינוי העיקרי במכונית הוא בפתח כניסת האוויר במערכת היניקה והטורבו .  בשפה המקצועית זה נקרא רסטריקטור ותפקידו להגביל את יניקת האוויר למנוע וכך לצמצם את האפשרויות לשיפורו .  התקנה החדשה קובעת כי זה יהיה בקוטר 33 מ"מ במקום 32 ,  מה שמאפשר להשיג עוד 20 כ"ס מאוד נחוצים במאבק מול קטגוריית הסופר 2000 נטולת הטורבו ,  שקובעת את הקצב הנוכחי .
 השאלה הנשאלת תמיד ולא משנה במה מדובר ,  היא כמה זה עולה .  ובכן ,  פרודרייב תשחרר לכם אחת תמורת 120 אלף פאונד שהם כ-750 אלף שקלים לפני מסים .  כדאי שתתחילו לחסוך ואולי יהיה לכם מספיק עד שיהיו כאן מירוצים חוקיים .
 
סובארו יוצאת לקרב
מציגה רשמית את מכונית הראלי גרופ N החדשה המשותפת לסדנת פרודרייב .  שלכם תמורת 750 אלף שקלים פלוס מסים

