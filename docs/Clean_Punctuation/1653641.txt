שנה לאחר שנרכשה על ידי וואלה - הרשת החברתית מקושרים צונחת ב-40%
וואלה השקיעה ברשת 9 מיליון שקל תמורת 70% מהחברה .  באחרונה מונה למקושרים מנכ"ל חדש .  וואלה : " עצרנו את הירידה בתנועה "
  >  >  הרשת החברתית מקושרים סופגת ירידות חדות בהיקפי הפעילות שלה בעקבות התחזקותה של פייסבוק בישראל .  שנה לאחר שוואלה רכשה 70% מהרשת החברתית מקושרים תמורת 9 מיליון שקל ,  מצאה עצמה וואלה מתמודדת עם חדירה מאסיבית של פייסבוק לפעילות בקרב ילדים ובני נוער - קהל היעד העיקרי של מקושרים .  על פי נתוני גוגל טרנדס ,  המספקת נתונים אודות היקף הגלישה באתרים השונים ,  צנח היקף הגלישה במקושרים ביותר מ-40% מאז יולי 2009 ,  אז החלה המדידה של מקושרים בתוך וואלה .  לפי גוגל טרנדס ,  במקושרים מבקרים כ-110 אלף גולשים ייחודיים ביום ,  לעומת כ-190 אלף גולשים ביולי 2009 .  באותה תקופה הכפילה פייסבוק את עצמה ,  מ-500 אלף משתמשים ייחודיים ביום ל-1.1 מיליון משתמשים ייחודיים ביום ,  ויותר מ-2.5 מיליון משתמשים ייחודיים בחודש .  אחד הצעדים שנקטה וואלה באחרונה בניסיון לבלום את הקריסה של מקושרים מול פייסבוק הוא החלפת המנכ"ל .  המנכ"ל הקודם ,  ליאור פרומר ,  שכיהן בתפקיד שנה אחת בלבד ,  סיים את תפקידו ,  ובמקומו מונה לתפקיד דודו בקר ,  משנה למנכ"ל וואלה .  בוואלה טוענים כי סיום תפקידו של פרומר היה מתוכנן וכי הוא היה אמור לכהן כמנכ"ל בתקופת מעבר בלבד .  בנוגע לסיום תפקידו כמנכ"ל מקושרים מסר פרומר : " הובאתי מטעם וואלה לאחר הרכישה כדי לנהל את החיבור עם וואלה .  אני הייתי זה שהמליץ על מיזוג תפעולי וחיבור שתי החברות יחד ".  במאי 2009 ,  עם יציאתה לדרך של עסקת וואלה-מקושרים ,  התראיינו השותפים במקושרים ,  גיא כהן ,  ויקי גלאם ושחר בר דוד ,  ב-themarker ונשאלו אם אינם חוששים מהתחזקות כוחה של פייסבוק . " פייסבוק משפיעה עלינו בצורה חיובית ",  אמרו אז . " היא מעלה את המודעות לרשתות החברתיות ,  גם בקרב הגולשים וגם בקרב המפרסמים .  אחרי שפייסבוק נכנסה גדלנו פי שלושה ".  בפועל ,  ההחלטה של פייסבוק לתרגם את הממשק של הרשת החברתית לעברית - החלטה שיצאה לפועל כמעט באותו חודש שבו נרכשה מקושרים על ידי וואלה - הסבה נזק גדול לרשת החברתית .  עם עליית פייסבוק בגרסה בעברית ,  עברו אליה חלק גדול מבני הנוער והצעירים ,  והפכו אותה לרשת החברתית הפופולרית בישראל בפער ניכר מהאחרות .  מוואלה נמסר בתגובה : " מקושרים היא הרשת החברתית הישראלית המובילה - בפער ניכר על כל הרשתות המקומיות האחרות .  באחרונה הושקה גרסה חדשה של מקושרים ובה פיצ'רים רבים .  צעד זה ,  לצד חיזוק הסינרגיה בין מקושרים לוואלה ,  עצר את הירידה בתנועה באתר שנצפתה בחודשים האחרונים .  מאז רכישתה ,  מקושרים תרמה באופן מהותי לרייטינג של וואלה ,  הן במונחי מספר גולשים והן במונחי דפים נצפים .  המנכ"ל הראשון מונה לתקופת ביניים ,  עד מעבר החברה לבית וואלה לפני כמה חודשים .  עם המעבר מונה כמנכ"ל מקושרים בפועל דודו בקר ,  שהוא המשנה למנכ"ל וואלה .  העבודה המצוינת שהוא עושה יחד עם הנהלת מקושרים כבר נותנת אותותיה ." 

שנה לאחר שנרכשה על ידי וואלה - הרשת החברתית מקושרים צונחת ב-40%
וואלה השקיעה ברשת 9 מיליון שקל תמורת 70% מהחברה .  באחרונה מונה למקושרים מנכ"ל חדש .  וואלה : " עצרנו את הירידה בתנועה "
 
