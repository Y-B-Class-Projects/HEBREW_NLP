אנגליה :  ליברפול הודחה מהגביע
רדינג מתחתית הצמפיונשיפ ניצחה באנפילד 2:1 לאחר הארכה והחריפה את העונה האומללה של ליברפול .  בניון גרם לפנדל
אחרי ההדחה מליגת האלופות ואובדן הסיכויים בליגה ,  העונה האומללה של ליברפול ספגה מכה נוספת עם הדחה מביכה בסיבוב השלישי של הגביע האנגלי על ידי רדינג .  הקבוצה הקטנה מהמקום ה-20 בצ'מפיונשיפ חזרה ממשחק הגומלין באנפילד עם ניצחון 1:2 אחרי הארכה במה שוודאי יפתח מחול שדים נוסף סביב המנג'ר רפא בניטז .  
לעיני שחקן הרכש מקסי רודריגז שישב ביציע ,  ליברפול נראתה רע מהפתיחה ,  אבל הצליחה לכבוש ראשונה בדקה ה-45 .  בעיטה של סטיבן ג'רארד פגעה ברגלו של ריאן ברטרנד ,  שינתה כיוון והטעתה את השוער אדם פדריצ'י .  רדינג לחצה במחצית השניה .  בדקה ה-80 החמיץ ג'ובי מקנאף מול השער לאחר שדהר מקו מחצית המגרש והתעלם משחקני ההגנה של ליברפול .  דייגו קבאליירי עוד הספיק להדוף בעיטה של גילפי סיגורדסון ,  אבל שלוש דקות בתוך תוספת הזמן יוסי בניון הכשיל את שיין לונג ברחבה וסיגורדוסון שלח את הקבוצות להארכה .  
בדקה ה-100 הגיע שער הניצחון המוצדק כשלונג נגח פנימה לאחר עבודת הכנה נפלאה של בריניאר גונרסון .  בניון ,  ששיחק 120 דקות ,  עוד היה קרוב לשוויון ,  אבל החמיץ ממצב נוח ובסיום ליברפול הופכת לקבוצת הפרמיירליג השניה שהודחה על ידי קבוצה מליגה נמוכה .  הראשונה כזכור ,  הייתה מנצ'סטר יונייטד .  
מוליכת הצ'מפיונשיפ ניוקאסל עלתה לסיבוב הרביעי בגביע לאחר ניצחון 0:3 במשחק החוזר מול פלימות .  פיטר לובנקרנדס הדני ,  שכבש שני שערי ליגה העונה ,  חגג שלושער  ( 10 ,  40 ,  72 )  .  המגפייז ייפגשו בסיבוב הבא את יריבתם לצמרת ,  ווסט ברומיץ' ,  למשחק חוץ .
 
אנגליה :  ליברפול הודחה מהגביע
רדינג מתחתית הצמפיונשיפ ניצחה באנפילד 2:1 לאחר הארכה והחריפה את העונה האומללה של ליברפול .  בניון גרם לפנדל

