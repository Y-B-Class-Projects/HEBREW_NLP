באירן מאמינים שצרפת מקבלת הוראות מישראל
אירן וצרפת מחליפות הצהרות לוחמניות .  נשיא צרפת סרקוזי קרא לפעול נגד הגרעין של טהרן ,  ודובר משרד החוץ האירני הצהיר ששר החוץ הצרפתי קושנר פועל תחת השפעה ציונית
מחריף הטון בין אירן וצרפת .  דובר משרד החוץ האירני ראמין מהמנפארסאט הגיב אמש  ( שישי )  להצהרות שר החוץ הצרפתי ברנאר קושנר שלשום ,  לפיהן אירן עשויה לעודד חוסר יציבות בלבנון כדי להסיט את תשומת הלב מבעיותיה הפנימיות . 
" הדברים נאמרו תחת השפעה ציונית ",  אמר הדובר האירני וגינה את  " הטענות המתערבות בענייני אחרים ,שתומכות בכיבוש .  ברור לכל שהבעיה היא במשטר הציוני הכובש ,  שמפעיל טרור כלפי חפים מפשע על בסיס יומיומי ".  לדבריו ,  נראה שחוסר צדק שכזה נלקח כמובן מאליו על ידי השר הצרפתי .
 אתמול אמר נשיא צרפת ניקולא סרקוזי כי על האו"ם לנקוט ב"צעדים נוקשים "  נגד אירן ובכך להכריח את מנהיגיה לדון באופן מהותי בתכנית הגרעין שלה .  בדברים שנשא בפני דיפלומטים בצרפת התייחס סרקוזי גם לתפקיד האיחוד האירופי מול אירן ואמר שעל האיחוד  " ליטול יותר אחריות ולהפעיל לחץ על אירן בנושא .  אסור להסס או להתחמק מלומר את האמת נוכח האתגר הזה ",  אמר סרקוזי . " המטרה היחידה של הסנקציות היא להוביל את אירן לשולחן המשא ומתן ". 

באירן מאמינים שצרפת מקבלת הוראות מישראל
אירן וצרפת מחליפות הצהרות לוחמניות .  נשיא צרפת סרקוזי קרא לפעול נגד הגרעין של טהרן ,  ודובר משרד החוץ האירני הצהיר ששר החוץ הצרפתי קושנר פועל תחת השפעה ציונית

