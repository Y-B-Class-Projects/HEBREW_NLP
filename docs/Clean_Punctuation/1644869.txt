מצב כוכבי השבוע
השבוע המתחיל ב-21.2.10 הוא הזמן שלכם לאפשר לכל הרגש שאגרתם בשבועות האחרונים לצאת החוצה ,  ולהגיע לאנשים שקרובים אליכם
המעבר ממצב הרוח הקליל והאופטימי אל עולם הרגש כבד הראש וההתבוננות פנימה ,  מעמיק עם מעבר השמש למזל דגים .  זמן לחשבון נפש רגשי מכל הסוגים ,  להתבוננות עומק ,  ואולי גם להחלטה לאפשר לכל הרגש הזה שאגרתם בשבועות האחרונים להגיח החוצה ,  ולהגיע לאנשים שקרובים אליכם כדי שגם הם ירגישו בו ,  ויתקרבו בהתאם .
 המעבר המשמעותי של השבוע :  מעברה של השמש ,  מיקוד העשייה של כולנו ,  למזל דגים הרגשי .  המעבר שם דגש על כל מה שקשור לרגשות בכלל ולרגשות עדינים ולשאלות מהותיות בפרט ,  והופך כל פעולה ועשייה לטריגר רגשי עם מינון גבוה של דרמות קטנות לחיינו .  מי בעיקר יושפע מהמעבר הזה ?  מזלות דגים ,  בתולה ,  קשת ותאומים .
 הזווית המתוחה של השבוע :  זווית המתח שיוצרת השמש עם מרס ,  אותו כוכב שאחראי על הדרייב והעשייה שלנו .  הזווית הזו עלולה לגרום לנו לפעול בפזיזות רבה כשדרוש לנו דווקא שיקול דעת מירבי .  פתיל קצר הוא אחד מתוצרי הלוואי של הזווית הזו ,  והוא מצריך השקעה משמעותית של סבלנות ואיפוק השבוע כשדברים לא קורים כפי שרצינו .  מי בעיקר עלול להיות מושפע מהזווית ?  מזלות אריה ,  טלה ,  דגים בתולה ודלי .
 הזווית המעשית של השבוע :  בהפוך על הפוך ,  זו זווית המתח שיוצרת השמש עם סטורן הנוקשה והביקורתי .  זו זווית לא קלה ,  והיא מביאה איתה מינון גבוה של שיפוט וביקורתיות ,  אבל דווקא היא זו שגורמת לנו לפעול באופן מדויק ויעיל יותר ,  ולא לעשות שטויות או להיחפז בשיקול הדעת שלנו .  אם נשכיל שלא לריב עם סמכויות ולא לפרק את המתח הזה ,  אלא לראות היכן הוא פוגש את הצד הביקורתי שלנו ולשפר את הטעון שיפור במקום לכעוס  עשינו משהו חיובי מאוד לעצמנו  ולזולת .  מי בעיקר יושפע מהזווית ?  מזלות אריה ,  גדי ,  מאזניים ודלי .
 ועד שנדע לחבר בין רגש למעשה ובין תחושות לפרטים הקטנים שכל כך קשה לנו לבצע - שבוע טוב ! 
טלהמצבור הדברים שמאחורי הקלעים הולך וגדל ,  וקצת כבד לכם עכשיו .  יתכן שהגיע הזמן לנקות משקעים וכעסים ובעיקר לבחון תכניות פעולה שיאפשרו לכם לגלות אסרטיביות ולזוז קדימה :  נסו לא ללכת על המובן מאליו ,  אלא לשנות גישה .
 שורונוס שליטת המזל שלכם שוהה במזל דגים הרגשני ,  ועדיין קרובה מאוד ליופיטר מרחיב האופקים ,  מיקום שמצד אחד עוזר לכם לצמוח ולהתפתח ,  אך מצד שני הופך את הכל לרגשי מדי .  זמן להיצמד לעובדות ,  ולא לאפשר לרגש להסיט אתכם מהמטרה .
 תאומיםנושאי קריירה ,  דרייב ותדמית עובדים לטובתכם עכשיו ,  תאומימים ,  אבל אתם חייבים להשתתף בתהליך וגם לתת גז בעצמכם .  מקבץ הכוכבים הגדל במזל דגים שם אתכם במרכז האקשן ,  אבל חשוב להגדיר מטרות באופן מדויק ויעיל .
 סרטןלימודים ,  נסיעות ושיחות עומק  נראה שכל מה שקשור עכשיו להרחבת אופקים והתפתחות אישית הולך ותופס מקום גדול יותר בחייכם עכשיו ,  סרטנים .  זה הזמן לקבל החלטות העוסקות במקום שבו אתם רוצים להיות בתקופה הקרובה .
 אריההשמש שליטת המזל שלכם שוהה לה עכשיו במזל דגים ,  ובימים אלה ממש הרגש הוא ששולט במערכת קבלת ההחלטות שלכם ,  ובעשייה שלכם בכלל .  חשוב לא לערב רגשות בהחלטות מעשיות ,  ולהימנע מהוצאת כספים ללא צורך אמיתי .
 בתולהמקבץ הכוכבים הגדול במזל דגים שמול המזל שלכם ,  שכולל את השמש ,  ונוס ויופיטר ממשיך לשים את הדגש גם השבוע על נושאי זוגיות ויחסים ,  והפעם מצטרף אליו גם נושא השותפויות :  חפשו אנשים שאיתם אפשר לעבוד ,  ולשתף פעולה בתחומים שונים .
 מאזנייםהרגשות משחקים עכשיו תפקיד מרכזי בחייכם ,  אלמנט שעלול לפגוע מעט באובייקטיביות ובהתבוננות המאזנאית הצלולה .  חשוב להימנע מדרמות מיותרות ,  ולא לאפשר לרגש לגרום לכם שלא לראות את כל התמונה הסביבתית .
 עקרבהצד הרומנטי שלכם פעיל עכשיו במיוחד כשמקבץ הכוכבים הגדול במזל דגים מביא איתו מעורבות רגשית גבוהה במיוחד .  אולי משום כך חשוב לכם לעשות עכשיו דברים מתוך תחושת הרפתקה ומעורבות ,  אבל חשוב במקביל לא לאבד את הראש .
 קשתהצד הביתי והמשפחתי שלכם תופס כוון ונפח ,  ואולי זה באמת הזמן להשקיע קצת יותר בכל מה שקשור לבית ,  לסביבתו הקרובה ,  ולבני המשפחה .  זמן טוב לצ'פר אותם השבוע קצת יותר בנוכחות ועשייה משותפת ,  וחזרה לתחושת הביחד .
 גדיהצד התקשורתי שלכם במיטבו עכשיו ,  גדיים .  זהו זמן שבו כדאי לפעול באופן מילולי ויוזם ,  לצאת לפגישות חשובות שיכולות לקדם עניינים ,  להזיז דברים ,  ולגרום להתרחשויות לנווט אתכם למרכז הבמה ,  ולמטרות המקצועיות שלכם ,  קחו יזמה .
 דלימעבר ליום ההולדת שעדיין בסביבה ,  הדגש השבוע הוא עדיין על כל מה שקשור לנושאי חומר וכספים ולקרקע שמתחת לרגליים .  זהו מיקום שמצריך הרבה תשומת לב אבל גם הרבה חשיבה ארוכת טווח .  הגיע הזמן לסגור אוברדראפט .
 דגיםנראה שגם השבוע הזה מעמיס עליכם לא מעט אקשן ,  דגיגים ,  עם מקבץ כוכבים גדול שכולל את השמש ,  ונוס ויופיטר .  זהו זמן להתאפס ,  לקבל החלטות חשובות בדבר חלוקת הזמן ,  הקשב והמשאבים שלכם ,  ולצאת לממש מטרות  ובגדול ! 
שאלותשובותשאלה :  שלום יאיר .  נולדתי ב-4 בפברואר ,  1968 ,  בשעה 09:15 בבוקר בישראל .  למרות שיש לי איי-קיו סביר פלוס ואני נראית טוב ,  מעולם לא סיימתי לימודים גבוהים באופן מסודר ,  מעולם לא הייתה לי זוגיות  ( אם כי מחזרים יש לרוב )  ,  ואני מזגזגת בין עבודה מסודרת ומשעממת לבין עיסוק באמנות  ( כתיבה ,  אמנות חזותית ,  קולנוע )  .  אני רווקה ללא ילדים .  אני בתחושה של חוסר מיצוי מכל כוון .  אנא עצתך .  
תשובה :  ובכן ,  זו מפה מורכבת ומעניינת ,  ומה שבעיקר מעניין כאן זה שאת ממצה אותה בשלמותה .  כלומר ,  היא מאורגנת כך  ( כמו הרבה מפות אחרות שסקרתי במדור הזה )  שהאיזון שנמצא בה בין הפחדים והצורך בשליטה מצד אחד ,  לבין הצורך לממש ולהגשים מצד שני ,  הוא מדויק למדי .  זה שהוא מביא איתו תסכול מסויים ,  זה כבר סיפור אחר .
 נתחיל .  האופק ,  הדרך שבה אנו מראים לעולם את עצמנו ואת כוונותינו ,  נמצא במזל טלה האסרטיבי ,  אבל אבוי  מרס  ( בעיגול אפור ביחד עם כירון )  נמצא בבית ה-12 של המפה .  מרס הוא גם כוכב הדרייב והעשייה שלנו ,  ומיקומו בבית ה-12 מראה לנו שלא ממש קיבלת לגיטימציה בבית להפעיל אותו ולרוץ איתו קדימה .  זה קורה למשל במקרים רבים שבהם הציפייה היתה לבן כשנולדת ,  ולא לבת :  לבן יש לגיטימציה לעשות ולהצליח בגדול ,  אבל לבת  כל החלק האסרטיבי נמצא מאחורי הקלעים ,  וחובט ברגע שמגיע הזמן לממש בגדול .
 לא רק זאת :  מרס צמוד לכירון ממש על המעלה .  כירון מסמל כאב פנימי וסוג של צלקת רגשית - לפעמים באסטרולוגיה קרמתית הצלקת הזו מגיעה מגלגול אחר ,  ולפעמים זהו סוג של כאב שמגיע מגילאים צעירים מאוד שבהם חשת כאב מסויים על ידי הסביבה כשגילית אסרטיביות יתר .  אולי משום כך ההתנייה של מרס כרוכה בסוג של כאב אישי כשאת חושבת על קידום או הצלחה באופן לא מודע ,  ולא ממש מבינה למה את לא אמביציוזית יותר .  שווה לבדוק לעומק ,  לדעתי .
 בנוסף ,  מרס וכירון נמצאים ממש מול אורנוס ופלוטו  ( בעיגול צהוב )  שאחראים הן על ניתוקים ושינויים והן על עוצמות רגשיות ,  החל מכעסים וכלה באהבות חזקות .  כשהשניים האלה נמצאים מול מרס ,  הם מראים בעיקר על קושי מסוים לשתף את הדרייב האישי שלך בכל מה שקשור לרגשות עוצמתיים ,  ואת מעדיפה להתבונן בדברים בריחוק ומבחוץ ,  לכתוב עליהם או לייצר אותם כסוג של סובלימציה אמנותית מאשר לגעת בהם באמת .  
יתכן שאפילו הכתיבה שלך עוסקת באנשים המתבוננים מבחוץ בחיים אך מתקשים לגעת בהם .  כך גם כל נושא האינטראקציה ביחסים ובזוגיות :  אינטראקציה שכזו קשורה לעיתים בחשיפת יתר ,  בכאב ,  בכעסים וברגשות עוצמתיים שקשה לך לחוות ולהכיל ,  ולכן את מעדיפה להתבונן בדברים מבחוץ כאילו את צופה בסרט ,  במקום להיות מעורבת בהם ולחוש אותם על בשרך ,  מקום מפחיד למדי במפה שכזו .
 הלאה .  ונוס  ( בעיגול תכלת )  ,  אותו כוכב שעוסק ברגשות ,  בנתינה ובמערכות יחסים ,  נמצא בבית העשירי שהוא בית הקריירה שלך ,  ובמזל גדי הנוקשה .  ונוס בבית העשירי ,  בניגוד למרס השאפתן ,  מתנהגת באופן מוזר :  לפנינו יושבת הנסיכה גבוה גבוה על כס המלוכה שאמנם הוא נוקשה משהו ולא ממש נעים ,  אפילו סגפני במידה מסויימת או נזירי  ( בכל זאת ,  מזל גדי )  ,  אבל - לא צריך להתאמץ בשבילו ,  בשביל המקום הזה .  
כן ,  הנסיכה שלנו קבלה את מקומה וזכתה באהבה בגיל צעיר  ( יתכן שממקום של הגנת יתר והילדה המצטיינת )  ולכן אינה צריכה להילחם עליו ,  לא בבית ולא בעולם .  להיות מעורבת ביחסים ?  להילחם על אהבה בזמן שבעצם יש לי אותה ?  למה ?  מי צריך את זה ?  לא בבית ספרנו .  וכך יושבת לה הנסיכה הקטנה למעלה ,  משקיפה על כולנו נאבקים ומתרוצצים שם למטה ,  שמחה בחלקה מצד אחד ,  אך מרגישה חוסר מיצוי וחוסר סיפוק מצד שני .  
כי שוב ,  ממש כמו מרס ,  האישו הוא ההתבוננות מבחוץ ,  ולא לקיחת החלק והמעורבות בחיים עצמם ,  ומכאן גם לקיחת הסיכונים שהחיים האלה מעמיסים עלינו .  אז ..  .  אני לא משחקת בגדול ,  וגם לא זוכה בגדול ..  .  לא לוקחת סיכונים ,  לא ביחסים ולא בקריירה .  אבל מה ?  קצת משעמם לי שם למעלה בתוך תדמית הנסיכה הזו ,  תדמית שגם קשה לי לפרק .
 בתוך הבית הראשון יושב לו הירח במזל טלה ,  שהוא ירח אסרטיבי מאוד ,  ונראה מרוצה .  הירח הזה גורם לך להיראות לעולם דעתנית ויודעת כל ,  ובעיקר שולטת בכל מה שקורה ביד רמה .  דמות האם מגיחה אלינו כאן במלוא עוצמתה ,  אולם הירח הזה יוצר אך ורק זווית אחת וגם היא זווית של מתח לכוכב פלוטו הייצרי והכוחני .  האלמנט הזה מראה על צורך לשמר את המקום הזה שאת נמצאת בו מול העולם והסביבה ,  להפגין ביטחון ושליטה ,  וכך בעקיפין גם לא לרצות לפתוח לעומק את מה שבאמת קורה מאחורי הקלעים ,  לא בפני העולם וגם לא בפניך .
 אני יושב לי כאן מרוצה ושמח במה שיש ,  אומר הירח הילדי הזה שבנוי לסיפוקים מיידיים ולא לתהליכים ארוכים :  למה להקיץ מהתרדמה ?  בינתיים בסדר ,  ועוד חמש דקות  נראה .  אבל ,  מאחורי האופק ובצמוד אליו ,  אנו מוצאים את סטורן  ( בעיגול שחור )  הנוקשה .  סטורן הוא שליט הגדי של בית 10 וכאן הוא מראה לנו עוד פן נוסף של פחד :  הפחד מפני חשיפה רגשית אמיתית שעלולה לאכזב ,  ביקורתיות חזקה מאוד כלפי ה"אני ",  ובעצם ההיפך הגמור מהירח המרוצה הזה במזל טלה שאנו רואים כלפי חוץ .  
כן ,  בפנים מסתתר לו השופט הנוקשה והביקורתי ,  ובתירוצים שונים דוחה את המימוש הרגשי וגם את כל מה שקשור למימוש הנשיות במפה הזו  ( ונוס במזל גדי שעליו שולט סטורן )  ,  ושוב אנו רואים את שני ההפכים :  הצד הנעים והמוחצן  ונוס בבית העשירי המייצג את הקשר עם העולם ,  והירח בבית הראשון המייצג את הנוכחות בסביבה הקרובה  מול הדברים שקורים בבית ה-12 הקשור לתת המודע ,  והפחדים שנמצאים בו .
 השמש ,  מיקוד ה"אני ",  נמצאת אמנם במזל דלי התקשורתי ובבית ה-11 השייך למוסדות וארגונים ,  שמראה על צד קולקטיבי מפותח ,  אבל גם היא כמו הירח יוצרת רק זווית פרקטית אחת ,  לסטורן הנוקשה הזה ,  זווית שאומרת  מה שקורה עכשיו זה בסדר גמור ,  ואני לא רוצה להתחיל להתעסק בזה .  בשביל מה לי ?  ובכלל ,  עוד מעט יש לי שעור פסנתר ,  ואחר כך סרט ..  .  נעזוב את זה כך ,  שיהיה יותר נוח .
 אם נוסיף לכך שמרקורי כוכב התקשורת שלך  ( בעיגול חום )  יוצר רק זווית פעולה אחת והיא עם נפטון המטשטש ומערפל  ( בעיגול כחול )  נבין שגם הדרייב לצאת מאחורי הקלעים לא ממש חזק .  אחרי הכל ,  בינינו  מה רע ?  נעים שם ,  חמים ,  ובעיקר  לא מאיים.אז אם בכל זאת אני מרגישה רע ולא טוב עם כל זה - מה עושים ?  ראשית  עושים .  הולכים לסוג של יעוץ או טיפול ,  מתחילים לפגוש את המקומות האלה לעומק ,  ולעשות עליהם עבודה אמיתית .  
שנית  כוכב פלוטו שנמצא עכשיו בשמים בתחילת מזל גדי  ( בעיגול ירוק בצד החיצוני של הגלגל )  יגיע בעוד שנתיים-שלוש לוונוס הרגשית הזו שלך ,  ויטלטל אותה כהוגן .  או אז יתחיל תהליך אחר בחייך ,  תהליך מעניין ובו נושא התשוקה והנשיות יוציא אותך מעט מחוץ למעגל המוגן שהכרת ,  ויראה לך כמה דרמות מתוקות שקורות בחיים עצמם לכל אלה שאינם מוגנים רגשית ,  או חושבים שהם עדיין מוגנים שם ,  מאחורי הקלעים .  יתכן שזו תהיה אהבה חזקה וייתכן שתשוקה בלבד  מה שבטוח ,  שאז  תצאי גם תצאי מאחורי הקלעים ,  ובגדול .  מה שכן ,  עדיף שתעשי זאת אחרי קצת עבודה רגשית על עצמך ועל חייך ,  עם כמה כלים באמתחתך ,  כדי שתדעי גם איך לרוץ עם הגל הזה קדימה ,  ולא לפחד ממנו ולהסתגר עוד יותר .  זו דעתי.ועד אז  בהצלחה ! 

מצב כוכבי השבוע
השבוע המתחיל ב-21.2.10 הוא הזמן שלכם לאפשר לכל הרגש שאגרתם בשבועות האחרונים לצאת החוצה ,  ולהגיע לאנשים שקרובים אליכם

