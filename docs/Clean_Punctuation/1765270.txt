עו"ד דניאל אזוגי שהורשע בעבירות ניירות ערך לא יסולק מלשכת עורכי הדין
שופט בית המשפט המחוזי בירושלים ,  משה דרורי ,  קבע כי העבירה שבגינה הורשע אזוגי אינה מצדיקה את הוצאתו מהלשכה
 >  >  שופט בית משפט המחוזי בירושלים ,  משה דרורי ,  דחה ערעור של ועד מחוז לשכת עורכי הדין בתל אביב שביקש להוציא את עו"ד דניאל אזוגי מלשכת עורכי הדין .  העבירה שבגינה הורשע בדין פלילי ובדין משמעתי ,  לדברי השופט דרורי ,  אינה מצדיקה את הוצאתו של אזוגי מלשכת עורכי הדין ,  אפילו שהיא מצטרפת לעונש השעיה קודם של 14 שנה שהטיל עליו בית המשפט העליון .  בינואר 2009 הורשע אזוגי בארבע עבירות לחוק ניירות ערך ,  ונידון על ידי בית משפט השלום בתל אביב לעונש מאסר של חודשיים שירוצו בעבודות שירות ,  למאסר על תנאי ולקנס בסכום של 160 אלף שקל .  בעקבות הרשעתו ,  הגיש הוועד המחוזי של לשכת עורכי הדין בתל אביב קובלנה משמעתית נגד אזוגי בבקשה להטיל עליו עונש של הוצאה מהלשכה .  בית הדין המשמעתי קבע ברוב דעות כי  " מעשיו של אזוגי במקרה הנוכחי ,  גם אם יובא בחשבון עברו המשמעתי ,  כל זה אינו מגיע לרף הגבוה של הוצאתו מן הלשכה ".  לפיכך ,  הטיל עליו בית הדין המשמעתי המחוזי עונש השעיה לשנתיים .  בית הדין המשמעתי שדן בערעור שהגישו שני צדדים אימץ את הכרעתו של בית הדין המחוזי .  בעקבות זאת הגישו הצדדים ערעור לבית המשפט המחוזי בירושלים .  השופט דרורי קיבל חלקית את בקשתו של אזוגי שהוגשה באמצעות עו"ד איל בסרגליק ,  וקבע כי עונש ההשעיה שהוטל עליו יפוצל כך ששנת השעיה אחת תרוצה בחופף לעונש הקודם ,  והשנה השנייה תיהפך לעונש על תנאי .
 
עו"ד דניאל אזוגי שהורשע בעבירות ניירות ערך לא יסולק מלשכת עורכי הדין
שופט בית המשפט המחוזי בירושלים ,  משה דרורי ,  קבע כי העבירה שבגינה הורשע אזוגי אינה מצדיקה את הוצאתו מהלשכה

