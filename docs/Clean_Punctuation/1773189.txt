סנסיני : " קולאוטי מוכן לדבר "  
מאמן ניואל'ס אולד בויס מעוניין בחלוץ מכבי ת"א ,  אך מסייג : " לא נעמוד בשכרו בישראל ".  הצהובים מכחישים כי התקבלה פנייה 
התקשורת הארגניטנאית ממשיכה לקשור את חלוץ מכבי תל אביב רוברטו קולאוטי במעבר אפשרי לניואל'ס אולד בויס .  בארגנטינה נטען כי הקבוצה מעוניינת לצרף אחד משני חלוצים :  קולאוטי או קלאודיו ביילאר ,  חלוצה בן ה-26 של ראסינג קלוב .  עוד נטען בארגנטינה כי ניואל'ס כבר פנתה רשמית לצהובים לשאול את קולאוטי ,  אך ממכבי תל אביב נמסר כי לא התקבלה כל פנייה לגבי השחקן וכי שחרורו של קולאוטי כלל אינו עומד על הפרק .  
מאמן ניואל'ס אולד בויס נסטור סנסיני אמר לתקשורת בארגנטינה לגבי קולאוטי : " אנחנו יודעים שהוא מוכן לדבר ,  וכעת אנחנו רוצים לבדוק מהם התנאים להחתים אותו .  אנחנו לא יכולים לשלם לו את החוזה שיש לו במכבי תל אביב ,  אבל אנחנו ננסה להציע לו את מה שאנחנו יכולים ". 
כזכור ,  מי שהביא את קולאוטי למכבי תל אביב היה הבעלים הקנדי מיץ' גולדהאר שסגר בעצמו את המו"מ עם הקבוצה הגרמנית בורוסיה מנשנגלאדבך ואף הגיע באופן אישי לגרמניה כדי לסגור את העסקה .  לפיכך ,  גולדהאר יהיה המחליט לגבי אם וכאשר נושא השחרור יעלה על הפרק במועדון .  

סנסיני : " קולאוטי מוכן לדבר "  
מאמן ניואל'ס אולד בויס מעוניין בחלוץ מכבי ת"א ,  אך מסייג : " לא נעמוד בשכרו בישראל ".  הצהובים מכחישים כי התקבלה פנייה 

