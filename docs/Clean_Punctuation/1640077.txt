והספירה נמשכת
לברון גבר על וויד ,  קליבלנד ניצחה את מיאמי 96:102 ,  והקאבס הלוהטים עם ניצחון עשירי ברציפות .  פורטלנד - סן אנטוניו 93:96
שני משחקים בלבד נערכו הלילה  ( בין חמישי לשישי )  ב-NBA ,  כשהראשון ביניהם הפגיש בין לברון וקליבלנד לבין וויד ומיאמי ,  והשני בין הבלייזרס לספרס .  הקאבס הלוהטים לא נעצרו גם הלילה ,  ולא התקשו לגבור על ההיט ולשמור על מאזנם הנהדר ,  הרבה בזכות 36 נקודות של לברון ,  בעוד פורטלנד חזרה מפיגור 10 נקודות ברבע האחרון והשלימה סוויפ עונתי על סן אנטוניו .
 קליבלנד  ( 11:40 )  - מיאמי  ( 28:26 )  86:102
קליבלנד סובלת מחסרונם של דלונטה ווסט ומו וויליאמס הפצועים ,  אך מצליחה להסתדר והפכה לראשונה בליגה שמגיעה ל-40 ניצחונות .  דניאל גיבסון ,  שהיה בבית חולים עם אשתו ההרה ,  הגיע רק בהפסקה ,  אבל הספיק לקלוע 12 למנצחים ,  שרשמו ניצחון עשירי ברציפות .  אבל כמובן שהכוכב היה לברון ג'יימס ,  שסיים עם 36 נקודות ,  מתוכן 17 מהקו  ( 17 מ-21 )  ,  יחד עם 8 אסיסטים ו-7 ריבאונדים .  שאקיל הוסיף 13 נקודות ו-8 ריבאונדים ,  ג'יי ג'יי היקסון קלע 12 גם הוא ,  וקליבלנד הלכה לקו 36 פעמים מול 14 בלבד של ההיט .  
דווין וייד קלע 24 נקודות ,  ב-11 מ-26 מהשדה ,  מסר 9 אסיסטים ואיבד שישה ,  אבל את הרבע השלישי סיים עם 0 נקודות ו-0 מ-7 מהשדה .  מייקל ביזלי הוסיף 21 נקודות ו-12 ריבאונדים ,  ג'רמיין אוניל קלע 14 ,  ופלאש יודע : " הם קבוצה עם שאיפות לאליפות ,  אנחנו לא ,  וככה זה נראה ". 
פורטלנד  ( 22:30 )  - סן אנטוניו  ( 20:28 )  93:96
הספרס ,  כאמור ,  כבר הוליכו ב-10 נקודות הפרש במהלך הרבע האחרון ,  אבל הבלייזרס לא נכנעו וחזרו למשחק כדי להשלים סוויפ עונתי על סן אנטוניו  ( 0:3 )  וניצחון חמישי ברציפות על הספרס .  למרקוס אולדרידג' קלע 28  ( 12 מ-22 )  וקטף 13 למנצחים ,  וראה את מרטל וובסטר מוסיף 21 נקודות  ( עם 5 מ-5 מעבר לקשת )  ,  כולל שלשה אחת קריטית בדקה האחרונה שהעניקה לבלייזרס יתרון של ארבע נקודות .  פורטלנד ניצחה את הרבע האחרון 19:30 ,  כשגם אנדרה מילר  ( 11 נקודות ו-10 אסיסטים )  ,  ג'וואן הווארד  ( 10 נקודות ו-8 ריבאונדים )  ורודי פרננדז  ( 10 נקודות ו-5 ריבאונדים )  קולעים בדאבל דאבל .  בספרס ,  לעומת זאת ,  בלט בעיקר מאנו ג'ינובילי עם 21 נקודות מהספסל ,  טים דאנקן קלע 15 וקטף 11 ,  טוני פארקר קלע 18 נקודות וחילק 5 אסיסטים .
 
והספירה נמשכת
לברון גבר על וויד ,  קליבלנד ניצחה את מיאמי 96:102 ,  והקאבס הלוהטים עם ניצחון עשירי ברציפות .  פורטלנד - סן אנטוניו 93:96

