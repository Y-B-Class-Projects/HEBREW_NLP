אלעד תשובה יקנה מקייזמן את בית הדואר בברלין בפחות ממיליון יורו
קייזמן רכש את הבניין בעשרות מיליונים ב-2005 ;  תשובה יקח על עצמו את יתרת ההלואות מהרכישה
אלעד תשובה ,  בנו של איש העסקים יצחק תשובה ,  מנהל מגעים מתקדמים לרכישת בית הדואר במרכז ברלין מעדי קייזמן ,  כך נודע ל-themarker.השניים חתמו על מזכר הבנות שלפיו חברת אלעד אירופה ,  שבבעלות אלעד תשובה ,  תרכוש את בית הדואר .  קייזמן רכש את הבניין ב-2005 בעסקה שהוערכה בעשרות מיליוני יורו .  על פי מזכר ההבנות ירכוש תשובה את הנכס בסכום של פחות ממיליון יורו ובנוסף ,  ישא ביתרת ההלוואה לבנק האוסטרי שמימן את העסקה של קייזמן ,  הנאמדת בלמעלה מ-10 מיליון יורו ,  וכן בחוב לעיריית ברלין.העסקה כוללת את בניין הדואר שבו כ-21 אלף מ"ר בנוי ובו ארבע קומות ומגרש נוסף שנמצא בסמוך לו .  הבניין ממוקם ברובע מיטה  ( mitte )  בברלין סמוך לבית הכנסת היהודי הגדול .  קייזמן רכש את הבניין בכוונה לשנות את ייעודו למגורי יוקרה או למלונאות ועד להשלמת השינוי הוא הצליח להשכיר את קומות המשרדים בו .  במסגרת המשא ומתן תיתכן עסקת קומבינציה לפיה קייזמן יקבל חלק מדירות הבניין.על פי ההערכות ,  תשובה ימשיך לפעול כדי לסיים את תהליך קבלת היתר לבניית מגורים ומלונאות תוך עמידה במגבלות השימור המחמירות של חזית הבניין .  את העסקה מוביל מנכ"ל אלעד אירופה ברק בר חן.מדובר בפעילות פרטית של חברת אלעד אירופה ,  שאינה קשורה לאלעד גרופ ,  זרוע הנדל"ן הפרטית של של יצחק תשובה ,  הפועלת בארה"ב וסינגפור או לחברת דלק נדל"ן ,  חברה ציבורית בשליטת יצחק תשובה.בנובמבר 2006 הודיעה חברת שיכון ובינוי כי הזרוע היזמית הבינלאומית של הקבוצה תרכוש 50% מפעילות הנדל"ן למגורים של קייזמן בגרמניה .  זאת לאחר שקייזמן רכש מבנה היסטורי בן 22 אלף מ"ר בעיר לייפציג ,  שהיווה בעבר את יריד המסחר הראשון והגדול ביותר בגרמניה וכן את בניין יניצה ,  הממוקם בעיר העתיקה שבדרזדן ,  ונודע כאחד הבניינים המפוארים בעיר.בחברת איי.די.או של קייזמן סירבו להתייחס לידיעה .
 
אלעד תשובה יקנה מקייזמן את בית הדואר בברלין בפחות ממיליון יורו
קייזמן רכש את הבניין בעשרות מיליונים ב-2005 ;  תשובה יקח על עצמו את יתרת ההלואות מהרכישה

