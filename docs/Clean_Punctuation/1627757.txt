חברת טלקומוניקציה אמריקאית תשלם קנס של 3 מיליון דולר בגין תשלומי שוחד בסין
מנהלים ב-UTStacom הואשמו במתן שוחד וטובות הנאה בסך 7 מיליון דולר לעובדי חברות טלקום ממשלתיות בסין
utstarcom ,  חברת טלקומוניקציה אמריקאית ,  תשלם 3 מיליון דולר בקנסות לאחר שפקידי אכיפת חוק בארה"ב האשימו אותה בגין מתן תשלומי שוחד וטובות הנאה לפקידי ממשל בסין ובמדינות אחרות.משרד המשפטים ורשות ני"ע הודיעו כי בין 2002 ל-2007 ,  שילמה utstarcom כ-7 מיליון דולר עבור אלפי טיסות של עובדי חברות טלקומוניקציה בבעלות ממשלת סין לארה"ב לסמינרי  " הכשרה "  שלעיתים קרובות היו לא יותר מחופשות בהוואי ,  בלאס וגאס ובאתרים תיירותיים אחרים.החברה הציעה גם משרות לחברי משפחה של לקוחות ,  שילמה עבור שכר הלימוד שלהם באוניברסיטאות ,  דאגה לויזות הנסיעה שלהם ואף שילמה לפקיד ממשל במונגוליה על מנת לזכות בחוזה ,  כך אמרו פקידי הממשל האמריקאים.פעולות אלה מפרות את חוק השחיתות במדינות זרות האמריקאי ,  אשר אוסר על מתן שוחד לפקידי ממשלות זרות.פקידי הממשל האמריקאי לא מסרו מדוע לא הועמדו utstarcom או מנהליה לדין ,  אולם לעיתים קרובות מבכרות הרשויות בארה"ב שלא לתבוע ,  ומעדיפות תחת זאת להפעיל לחצים על החברות לתקן את התנהלותן ולשלם קנסות גדולים.בהודעה רשמית שפרסמה utstarcom ,  נמסר כי החברה מקבלת את האחריות על הפעולות שנמנו בתלונה הממשלתית .  את תגובת דובר החברה לא ניתן היה להשיג לצורך כתבה זאת .
 
חברת טלקומוניקציה אמריקאית תשלם קנס של 3 מיליון דולר בגין תשלומי שוחד בסין
מנהלים ב-UTStacom הואשמו במתן שוחד וטובות הנאה בסך 7 מיליון דולר לעובדי חברות טלקום ממשלתיות בסין

