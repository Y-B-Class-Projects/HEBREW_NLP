עימותים בין מפגינים לצה"ל ברחבי הגדה
על אף הגשם התקהלו כ-250 מפגינים פלסטינים ,  זרים וישראלים בשלושה מוקדים בגדה והתעמתו עם כוחות צה"ל .  המפגינים השליכו אבנים והחיילים השיבו לעברם באמצעים לפיזור הפגנות
מזג האוויר הגשום לא מנע ממאות מפגינים פלסטינים ,  זרים וישראלים להגיע גם בסוף השבוע הזה למוקדי החיכוך הקבועים ברחבי הגדה ולהתעמת עם צה"ל .
 כ-150 פלסטינים ישראלים וזרים הפגינו היום  ( שישי )  בדיר ניזאם ,  צפונית מערבית לרמאללה ויידו אבנים לעבר כוחות הביטחון שהשיבו לעברם בירי אמצעים לפיזור הפגנות .  המפגינים טוענים שמתנחלים מחלמיש  ( נווה צוף )  השתלטו על אדמת מעיין הקשתות הסמוך למקום .
 כ-60 מפגינים התקהלו סמוך לכפר ניעלין ,  מערבית לרמאללה והתעמתו עם כוחות הביטחון במחאה על תוואי גדר ההפרדה .  גם שם השיבו הכוחות בירי אמצעים לפיזור הפגנות .
 ואילו בבילעין התקהלו כ-50 בני אדם במחאה על תוואי גדר ההפרדה באזור .  וגם שם נרשמו עימותים בין המפגינים לכוחות הביטחון ונעשה שימוש באמצעים לפיזור הפגנות .
 דובר צה"ל ציין כי עקב ההחלטה על תוואי גדר ההפרדה החדש ,  החל הצבא לפעול בשיתוף עם בעלי הקרקרעות באזור במטרה להעתיק את עצי הזית במקום בהתאם לתוואי החדש .
 
עימותים בין מפגינים לצה"ל ברחבי הגדה
על אף הגשם התקהלו כ-250 מפגינים פלסטינים ,  זרים וישראלים בשלושה מוקדים בגדה והתעמתו עם כוחות צה"ל .  המפגינים השליכו אבנים והחיילים השיבו לעברם באמצעים לפיזור הפגנות

