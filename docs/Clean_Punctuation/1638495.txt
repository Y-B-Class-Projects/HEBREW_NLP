יש יורש לבניטז
אם ארסן ונגר ימשיך להיות שבוי בקונספציה ,  ארסנל תישאר נטולת תארים כמו ליברפול ,  והוא יהפוך למאוס כמו בניטז .  לירן שבתאי מסכם מחזור ,  ומתכונן לדרבי הגדול של לונדון
בעשור החולף היריבות בין ארסנל למנצ'סטר יונייטד ייצגה את הפרמיירליג בעולם ,  כששתי הקבוצות מתאפיינות במאמנים דומיננטיים ,  שכאילו הגיעו מעידן אחר .  המשחק אמש  ( ראשון )  בין הקבוצות הועבר לראשונה בתולדות בריטניה בטכנולוגיית D3 ,  ואכן ,  טרם המשחק חזינו בתמונות של ונגר ופרגוסון לובשים משקפי תלד מימד ומסמלים חלק מהכיוונים שאליהם הולך הכדורגל .  אחרי המשחק נדמה שאחד מהם אכן עבר לעתיד ,  בעוד השני נותר מעט תקוע בעבר .
 סר אלכס פרגוסון .  אחד האלמנטים שמותירים את השועל הסקוטי רלוונטי גם בגיל 69 זו יכולתו הפרגמטית ,  כי פרגי לא חושש ללמוד ולהתפתח .  הניצחון על ארסנל טמון במספר מהלכים מבריקים של ה"בוס ",  כשאחד מהם הוא הטיפול הנכון בנאני .  אם בעבר פרגי היה שולח שחקן שהתנגח בו לישון עם הדגים ,  העונה הוא כבר פחות קיצוני .  אומנם בהתחלה פרגוסון הקפיא את הפורטוגלי ,  אך לאחר שהוא התנצל ,  המאמן מחל על כבודו למען הקבוצה והחזיר אותו לעניינים . " שבוע אחרי שבוע הבוס הראה יותר ויותר ביטחון ביכולת שלי ,  וזה מאוד עזר ",  התוודה נאני ,  שלאחרונה חוזר לפרוח ולהצדיק חלק מהציפיות ממנו .  אתמול גמל נאני לפרגוסון עם קציר בהגנת ארסנל .  
עוד החלטה מכרעת של פרגוסון הייתה לפתוח עם קישור לוחמני במיוחד ,  שבא לידי ביטוי בהצבתו בהרכב של פול סקולס ,  אחרי שזה שיחק מול מנצ'סטר סיטי באמצע שבוע .  סקולס ,  כזכור ,  כבש בדרבי ,  ופרגי החליט לנצל את המומנטום ונתן לג'ינג'י להיות הגנרל במשחק במקום גיגס .  במקביל דארן פלטשר הוגבל לתפקיד הסלקטור של פברגאס כדי למנוע ממנו כניסה למשחק ,  וגם על מייקל קאריק לא ויתר פרגוסון ,  שכן סקולס לבדו עלול היה לקרוס פיזית מול הקישור האנרגטי של ארסנל .  זה השתלם ,  כשהיונייטד הציגה קישור יעיל ונוקשה .
 אבל השחמט היה בהצבתו באגף של ג'י סונג פארק ,  האיש שלו למשימות מיוחדות . " מתקפת נגד היא תמיד חלק מהמשחק שלנו ",  אמר פרגי לאחר המשחק , " במיוחד בחוץ .  ארסנל אוהבת לשחק למעלה ,  לכן אם אתה זוכה בכדור ומתקיף מהר ,  יש לך סיכוי לעקוץ ".  ואכן ,  אתמול יונייטד עקצה בשתי מתפרצות מסחררות ,  וקאפלו היטיב לנסח זאת היטב : " מנצ'סטר יונייטד היא מכונת מלחמה ".  בתורת הסינרגיה של פרגוסון השלם מטשטש את סך חלקיו הבינוניים .  הקבוצתיות של יונייטד אולי הכי חזקה בהיסטוריה .  לעתים המכונה צריך שימון או שדרוג ,  אך כל עוד הוא חי ,  סר אלכס פרגוסון יוביל את ה-קבוצה .
 ארסן ונגר . " בבקשה ונגר ,  תחתים חלוץ !  ",  התחננו האוהדים ב"בלוג התותחנים ",  שחלמו על חיית רחבה ,  כזה שאתמול היה מצליח לדחוק פנימה את שלל ההזדמנויות שקיבלו שחקני ארסנל ברחבת היונייטד .  אבל ונגר ,  שידוע בעקשנותו ובדבקותו הבלתי מתפשרת בדרכו ,  סירב .  מול היונייטד ונגר כבר עבר פאזה ,  והצרפתי פתח בלי אף חלוץ טבעי .  אומנם ארסנל כבשה העונה הכי הרבה ,  אך החוכמה היא גם לדעת לספוג מעט .  באופן אירוני ,  ארסנל כבשה אמש מרגליו של בלמה ורמאלן ,  ולמעשה הגנת התותחנים כבשה הכי הרבה שערים העונה  17 .  האם ההתקפה הגרועה ביותר היא הגנה ?  
הצרפתי שמרן לשיטתו ,  שבוי בתוך הקונספט של עצמו ,  וארסנל ,  שהובסה בבית מול יריבת טופ 4 בפעם השנייה ברציפות ואף חטפה שישייה ,  כואבת את חידלון הקונספציה .  בשונה מבעבר ,  הפעם ונגר לא יכול להסתתר מאחורי תירוץ  " חוסר הניסיון של הילדים ",  והמאמן פספס את ניצחונו ה-300 בפרמיירליג בכאב רב . " כרגע לא יוחתם שום שחקן ",  אמר בסיום ונגר ,  שנראה כמו שרוי בוורטיגו .  הוא עדיין סבור שקבוצתו היא פרח יפהפה בשדה קוצים ,  שהנה אוטוטו ארסנל מתרוממת ,  אך למעשה התותחנים יכולים למצוא עצמם בעוד שבועיים  ( אחרי מפגשים מול צ'לסי וליברפול )  מחוץ למרוץ האליפות .  שוב .  שש שנים יתומות מאליפות עלולים להפוך את ארסנל לליברפול בגרסה האירופאית ,  ואת ונגר למאוס כמו בניטז .
 לאחר שהצהיר בתחילת העונה  " אני אמלא את מקומו של רונאלדו ",  נאני כיסח את פרגי קבל עם ועדה .  הפורטוגלי ,  שהיה מלך בישולי הקבוצה בעונתו הראשונה ,  התלונן ש"במשחקים החשובים אני לא משחק ",  וכצפוי ,  הוא נענש בשיטתיות הכמעט מאפיונרית של דון פרגוסון .  למזלו של הפורטוגלי ,  שהגיע כחלק מהלטיניזציה של קירוש במועדון ,  גם פרגי מודע לסגל השחקנים התפל שבאמתחתו ,  כך שנאני זכה בשבועות האחרונים להזדמנות שנייה .  מול ארסנל הוא כבר הציג את משחק השיא שלו במדי השדים האדומים :  בשער הראשון נראה היה כאילו כוכב מחשבים אסייתי זריז ידיים שלט בו דרך הפלייסטישן בעת מבצע העונה ,  ובגול השני הוא ביצע מתפרצת כמו בספר .  
פרט לווין רוני ,  אין לפרגוסון עוד שחקן מלבד נאני עם ארסנל התקפי רחב ,  אשר מסוגל לייצר מצב לגול ,  ולסכן את השער בכזה מגוון של דרכים  ( בעיטות בשתי רגליים ,  הגבהות ,  דריבל ,  סיומת סבירה ,  נגיחות ,  בעיטות חופשיות )  .  כמו במקרה רונאלדו ,  פרגוסון יודע לחנך וללטש יהלום ,  ויכול להיות שהשינוי של נאני הילדותי הושלם רק אחרי ששב מה"השעיה "  - קונקרטי ותכליתי יותר ,  עם פחות טריקים ויותר מחויבות קבוצתית וטקטית . " אמרתי לו שהוא חייב לקחת את ההזדמנות כאשר היא תבוא ",  אמר פרגי . " כבר אמרתי בעבר שאני נאני ולא רונאלדו ,  אז אל תשוו ,  הסגנון שלנו שונה ",  ביקש נאני השבוע .  מול ארסנל נאני סוף סוף ניצל את הצ'אנס להיות לואיס נאני .
 100  שערי ליגה לווין רוני ,  השחקן ה-18 שמגיע למעמד הנכבד בגיל 24 .  רוני כבש 20 שערי ליגה והספיק לעבור את רף השערים של המלך מאשתקד ,  אנלקה .  כשמורידים מחניבעל הרעב את המסכה ,  ונותנים לו לתקוף בלי סירוס טקטי ,  הוא עשוי לטרוף בלי סוף .  
14  משחקים מנצ'סטר סיטי לא מנוצחת בסיטי אוף מנצ'סטר  ( 11 ניצחונות ו- 3 תיקו )  .  הניצחון בסגנון איטלקי 0:2 על פורטסמות רושם שיא פרמיירליג למועדון היומרני .  
21  משחקי בית רצופים האיסטלנד כובשים ,  דבר שלא קרה למנצ'סטר סיטי בפרמיירליג .  האקסיומה להצלחה מתחילה מבית ,  הרי החוק אומר - ביתי הוא מבצרי .  רוברטו מאנצ'יני מסתמן כבעל בית נהדר .
 צ`לסי נגד ארסנל ,  מלחמת עולמות .  באנלוגיה לטניס  הנין מול סרינה .  כמו ז'סטין הנין ,  כך גם ארסנל קבוצה על טהרת צרפתבלגיה ,  גם ארסנל עדינה וקרצייה ,  אלגנטית ,  יצירתית ועקשנית ,  נקייה מכל רבב כמעט ,  וכמהה לזכות בתואר אחרי זמן רב .  כמו הנין ,  גם ארסנל הפסידה במשחק הקובע .  למעשה ,  עבור התותחנים כל משחק בלוח המשחקים הוא כמו גמר גראנד סלאם .  
צ'לסי ,  מנגד ,  במיוחד דרוגבה ,  מזכירה את סרינה וויליאמס :  כוחנית עם טאץ' רך ,  ברוטלית ,  מקללת שופטים ,  אך נותנת שואו לצופים ;  מקצוענית ,  אגרסיבית מכולן ,  בקיאה בכל רזי המשחק בצורה מקסימלית ,  ומעל לכל פייטרית לא נגמרת .  בשבת צ'לסי ניצחה במוקש ה"טראף מור ",  1:2 בדקות הסיום משער של  " מיסטר צ'לסי "  ג'ון טרי .  נגיחתו הייתה כמו סרב עוצמתי של סרינה - חזק ,  מכל הלב ובעיקר עם אופי .  
הגורם שיכריע את ההתמודדות הזו יהיה הקרב במרכז השדה .  צ'לסי  ( אומנם בלי אסיין )  עם למפארד ,  באלאק המזדקן ואובי מיקל המאכזב ,  מול דיאבי הנפלא ,  דנילסון ,  ססק המטדור וסונג שנהפך לקשר אחורי גדול .  התותחנים יגיעו חבולים ופצועים לסטמופרד ברידג' ,  ופרגוסון יודע : " יהיה לה קשה ,  אבל אני אחזיק אצבעות לארסנל ".  לדאבונו ,  כשצ'לסי רואה דם היא טורפת .  הסנוקרת שחטפה ארסנל מדרוגבה במפגש הקודם מרחפת ב-HD מעל ונגר .  היתרון במרכז השדה משאיר לו ולפרגי תקווה .
 
יש יורש לבניטז
אם ארסן ונגר ימשיך להיות שבוי בקונספציה ,  ארסנל תישאר נטולת תארים כמו ליברפול ,  והוא יהפוך למאוס כמו בניטז .  לירן שבתאי מסכם מחזור ,  ומתכונן לדרבי הגדול של לונדון

