גביע המדינה :  אשדוד ,  ירושלים ,  נתניה וחיפה ברבע הגמר
העולה החדשה גברה על בני השרון 74:88 ,  האדומים ניצחו 75:83 בעפולה .  חיפה הביסה את ראשל"צ ,  נתניה את הוד השרון
אחרי ההפתעה של הפועל תל אביב אתמול ,  נמשך הערב  ( רביעי )  שלב שמינית גמר גביע המדינה עם ארבעה משחקים נוספים .  במרכזי שבהם המשיכה מכבי אשדוד הפנטסטית במומנטום המעולה שלה ,  כשהוכיחה שהיא מסוגלת להוות גם את הלהיט של הגביע :  הקבוצה של עופר ברקוביץ' העיפה את בני השרון החזקה עם 74:88 גדול ,  במשחק שהוא גם סוג של הצהרת כוונות .  
מכבי חיפה ,  שמגמגמת במסגרת הליגה ובאירופה למשך שבועות רבים ,  אולי מצאה את המפעל האהוב עליה :  ללא אלעד חסין החולה עבר עמי נאווי לקמת הבמה ,  והוביל את הירוקים ל-73:92 גדול על מכבי ראשון לציון ,  אולי בדרך לצאת סוף סוף לתקופה מוצלחת יותר .  הפועל ירושלים קיבלה בחזרה את יוגב אוחיון אך פגשה הפועל עפולה נחושה במיוחד ,  שבסופו של דבר הסתפקה במחמאות בלבד לאחר שהפסידה 83:75 .  מי שעלתה לרבע הגמר בצורה הקלה ביותר היא ברק נתניה ,  שיצאה להוד השרון וחזרה עם 48:93 מוחץ למדי .
 המשחק נפתח בקצב מהיר מאוד ,  עם הרבה קליעות ומעט החטאות ,  ואחרי שלוש דקות כבר הראה לוח התוצאות 9:11 לשרונים .  מייסיאו באסטון שהחליף את שון ג'יימס הפצוע בחמישיה הראה יכולת טובה בפתיחה ,  והיד המאופסת של שרון ששון בצירוף יכולת מצוינת של לי ניילון עזרה למארחת לטוס קדימה ולעלות ל-16:27 ו-22:29 בתום הרבע הראשון .  מאיר טפירו השתלט על הדקות הבאות ,  גם בקליעה וגם בניהול המשחק ,  והתעוררות של ניב ברקוביץ' עזרה לאשדוד לחזור ולהשוות ל-35:35 .  באסטון ,  פילברטו ריברה וארז כץ שוב עזרו לקבוצתם לברוח ,  אלא שטפירו וראמל בראדלי אמרו את המילים האחרונות וקבעו 50:50 עם הירידה לחדרי ההלבשה .
 פתיחת הרבע השלישי היתה שייכת לטפירו וג'וש דאנקן שהעלו את המארחת ל-52:57 .  ההגנה של בני השרון המשיכה לא להיות קיימת גם בדקות הבאות ,  כאשר רק יכולת אישית גבוהה של ניילון וריברה מנעה מהעולה החדשה לברוח .  עם זאת ,  גם כאשר עלו הקבוצות לרבע המכריע עמד היתרון בצד האשדודי - 61:68 .  ג'וש דאנקן הנפלא המשיך ללהטט ,  המארחת הנחושה נלחמה על כל כדור ,  ושלשה של אור איתן קבעה 68:80 ,  ארבע דקות לסיום .  גמור ?  בהחלט .  בעוד שבני השרון הרימה ידיים אשדוד המשיכה לחגוג אל מול הקהל הנפלא שלה ,  וראמל בראדלי תקע את המסמר האחרון עם שלשה שקבעה 68:88 מדהים ,  ועד הסיום הצליחו השרונים רק לצמק ,  אך לא יותר .  זה נגמר ב-74:88 לקבוצה הפנטסטית של עופר ברקוביץ' ,  שלא מפסיקה להפתיע .
 קלעו למכבי אשדוד :  ג'וש דאנקן 25 ,  מאיר טפירו 20 ,  10 אסיסטים ו-6 ריבאונדים ,  ראמל בראדלי 16 ו-6 ריבאונדים ,  ג'וש קרטר 12 ,  אור איתן 7 ,  ניב ברקוביץ' 6 ,  דניאל גור אריה 2 .  
קלעו לבני השרון :  לי ניילון 21 ,  7 ריבאונדים ו-5 אסיסטים ,  מייסיאו באסטון 17 ו-6 ריבאונדים ,  פילברטו ריברה 11 ו-6 אסיסטים ,  דן גרונפלד וארז כץ  ( 7 ריבאונדים )  8 נקודות כל אחד ,  שרון ששון 7 ,  בן רייס 2 .
 חיפה פתחה בסערה ,  כאשר אלישי כדיר וסילבן לנדסברג חלקו ביניהם את תשע הנקודות הראשונות  ( 0:9 )  .  הכתומים מצאו את הסל לראשונה רק אחרי חמש דקות ,  אך המארחת המשיכה להציג התקפה עם המון פרגון שעזרה לה לרדת ביתרון 12:25 בסיום הרבע הראשון .  דרק לואו ,  שקלע שלשה ממש על הבאזר ,  המשיך במומנטום גם בדקות הבאות והעלה את חיפה ליתרון שיא - 14:33 .  יתרון שיא אמרנו ?  ובכן ,  הוא נשבר שוב ושוב בדקות הבאות ,  כאשר גם פרנק רובינסון ומרקו קילינגסוורת' הצטרפו לחגיגה וקבע 20:43 .  דקות הסיום של המחצית היו שייכות ללנדסברג ,  ועם הירידה לחדרי ההלבשה הובילה חיפה 29:50 .
 ריימר מורגן וניצן חנוכי ניסו להצעיד את קבוצתם בחזרה לעניינים ,  אך לנדסברג ,  דרק לואו וקילינגסוורת' פשוט לא אפשרו זאת ,  דאגו לשמור על מחסום 20 הפרש ,  ועלו לעשר הדקות המכריעות עדיין ביתרון ענק - 48:69 .  מיותר לציין שמשם ראשון לציון העלובה כבר לא הצליחה לחזור ,  ולמען האמת היא אפילו לא היתה קרובה .  מורגן ודווין מיטשל עוד שיפרו במעט את הסטטיסטיקה ,  אך לא יותר .  זה נגמר ב-73:92 גדול למכבי חיפה ועמי נאווי ,  ובהחלט מעניין לראות מה יקרה כעת עם אלעד חסין ,  ג'ף רוזן ,  והמועדון הירוק .
 קלעו למכבי חיפה :  סטיבן לנדסברג 22 ו-5 אסיסטים ,  דרק לואו 19 ,  מרקו קילינגסוורת' ואלישי כדיר 15 נקודות ו-7 ריבאונדים כל אחד ,  פרנק רובינסון 9 נקודות ,  10 ריבאנדים ו-9 אסיסטים ,  רוברט רות'בארט 6 ,  דרו האוזמן 4 ,  סאשה בראטיץ' 2 .  
קלעו למכבי ראשון לציון :  ריימר מורגן 18 ו-9 ריבאונדים ,  אייזאה סוואן 13 ,  דווין מיטשל 12 ו-10 אסיסטים ,  ניצן חנוכי 11 ,  איגור נסטרנקו ומקגי 6 כל אחד ,  יהוא אורלנד 3 ,  טאקר ואריאלי 2 כל אחד .
 משה מזרחי המשיך את היכולת הטובה שלו כשפתח עם שלשה ויכולת טובה של חכמון העלתה את האורחים ליתרון 0:5 .  הוג' שמר את עפולה קרובה במו ידיו אבל ריץ' העלה ליתרון 7 .  המארחים קיבלו תרומה טובה ממרקסון ,  צימקו ל-2 בלבד ,  לפני שירושלים הצליחה לפתוח פער קל ,  ועם נקודות של ריץ' ירדה ביתרון 17:23 בסיום הרבע הראשון .  עפולה שוב הצליחה לצמק ,  אבל אז הגיעה הריצה של האורחים ,  כשאוחיון וריץ' תפרו שלשות מוצלחות והריצו את ירושלים ל-4:12 ויתרון 15 .  הוג' שוב היה האיש של המארחים ,  שלשה של מזרחי שמרה על הפער עבור ירושלים ,  אבל שלשה מן העבר השני של אליהו ונקודות של וואליס הורידו את האורחים בפיגור 46:34 במחצית .
 שלשה של שמידט קירבה את המארחים בפתיחת הרבע השלישי עד פיגור 7 בלבד ,  אבל מזרחי המשיך בכושר המצויין שלו מחוץ לקשת ,  וצלף עוד שלשה .  עפולה לא הרימה ידיים ,  אליהו הקפיץ את הקהל המקומי עם שלשה גדולה ושמידט הוסיף אחת משלו כדי לצמק ל-53:47 .  מרקסון והמארחים המשיכו לעשות לשחקניו של קטש כאב ראש ולא נתנו לירושלים לברוח ,  אבל ריץ' המשיך להיות האיש של האדומים ,  ויחד עם דאוול הוריד את האורחים ביתרון 55:71 לפני הרבע האחרון .  אליהו וחבריו האמינו שהם מסוגלים לעשות את הבלתי אפשרי ,  והצליחו להוריד ל-8 בלבד ,  אבל נקודות של אוחיון דקה לסיום מנעה מהמארחים את הגשמת החלום ,  ובעפולה ייאלצו להסתפק במחמאות .
 קלעו להפועל ירושלים :  ג'ייסון ריץ' 19 ,  5 ריבאונדים ו-4 אסיסטים ,  משה מזרחי 17 ו-5 ריבאונדים ,  יוגב אוחיון 15 ,  סם קלנסי 12 ו-8 ריבאונדים ,  ליאור חכמון 9 ,  דיון דאוול 7 ו-6 ריבאונדים ,  וויל סולומון 4 ו-6 אסיסטים .  
קלעו להפועל עפולה :  הוג' 23 ,  אבי אליהו ושמידט 13 נקודות כל אחד ,  בריאנט מרקסון 11 ,  6 ריבאונדים ו-5 אסיסטים ,  וואליס 9 ,  סולומוביץ' 5 ,  יואב דביר 1 .
 נתניה פתחה מצויין מתחת לסל ועלתה ליתרון 2:10 מהיר בזכות וושהאם ו-ווטסון .  שרביט הותיר את המארחים קרוב ,  אבל המומנטום של האורחים נמשך ,  רומאו טרוויס נכנס גם הוא לעניינים ונתניה הוליכה 8:21 .  הוד השרון ניסתה לחזור אבל האורחים שמרו על היתרון וירדו ב-12:25 בסיום הרבע הראשון .  הוד השרון לא מצאה את הטבעת במשך יותר משש דקות ברבע השני ,  ונתניה ניצלה זאת כדי לרוץ עד יתרון 22 כשטראוויס מנצח על החגיגה .  אלפסי הרשה לעצמו לתת כמעט לכל שחקני הסגל להגיע אל הפרקט ,  אסנטי ויאנגר גם הם עלו אל הלוח בעוד נתניה ירדה ביתרון מוחץ במחצית ,  20:46 .
 בדיוק כמו בשני הרבעים שקדמו לו ,  המארחים פתחו את הרבע השלישי לא נקודות במשך דקות ארוכות ,  ולשחקניו של אלפסי לא היו סנטימנטים ,  בעודם טסים עד יתרון 20:54 .  עמית ביר-כץ ושרוני הגיבו ב-0:7 שצימק מעט את הפיגור ,  אבל זה רק העיר את האורחים ,  שביצעו ריצה משלהם ,  הגבוהים של נתניה עשו ככל העולה על רוחם ,  בעוד וושהאם ומקולם מורידים את האורחים ביתרון 33:68 לפני הרבע האחרון .  נתניה לא הורידה הילוך ,  ניצלה עוד קיפאון התקפי מוחלט של הוד השרון וכבר עלתה ליתרון של 47 נקודות ,  כשהמארחים כבר מתחילים לחשוב שוב על מאבקי התחתית בליגה הלאומית .
 קלעו לברק נתניה :  רומאו טראוויס 16 ו-7 ריבאונדים ,  אלטון בראון 14 ו-6 ריבאונדים ,  טוני וושהאם 12 ו-8 אסיסטים ,  אריק מקולם 11 ,  ערן ודוד אסנטי 8 נקודות כל אחד ,  אלירן גואטה 7 ו-10 ריבאונדים ,  כריס ווטסון 6 ,  אדריאן בנקס 5 ,  טוני יאנגר 4 ו-7 ריבאונדים ,  אוריה גור 2 .  
קלעו למכבי הוד השרון :  בן שרוני ועמית ביר-כץ  ( 6 ריבאונדים )  9 נקודות כל אחד ,  אורן מנסקי 8 ,  קובי שרביט ולוי 6 נקודות כל אחד ,  שחר שעיביי ורון 4 כל אחד ,  ג'יטים יאנג 2 .
 
גביע המדינה :  אשדוד ,  ירושלים ,  נתניה וחיפה ברבע הגמר
העולה החדשה גברה על בני השרון 74:88 ,  האדומים ניצחו 75:83 בעפולה .  חיפה הביסה את ראשל"צ ,  נתניה את הוד השרון

