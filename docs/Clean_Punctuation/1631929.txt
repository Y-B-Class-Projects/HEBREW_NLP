קל אוטו זכתה במכרז לאספקת רכבי ליסינג לעיריות בהיקף של 70 מיליון שקל
המכרז נערך מטעם החברה למשק וכלכלה ;  הספקיות הקודמות היו אוויס ואופרייט ליס
חברת הליסינג קל אוטו זכתה במכרז הליסינג של החברה למשק וכלכלה ,  השייכת למרכז השלטון המקומי .  במסגרת העסקה תחכיר קל אוטו עד 700 מכוניות בשנה ,  שישמשו את עובדי העיריות והמועצות האזוריות והמקומית ברחבי הארץ .  היקף העסקה נאמד בכ-70 מיליון שקל .  הספקיות הקודמות של מכוניות ליסינג לחברה למשק וכלכלה היו אוויס ואופרייט ליס.הראשונים ליהנות מהמכוניות החדשות יהיו ראשי העיריות והמועצות ,  שקיבלו את המכוניות במסגרת אספקה ראשונית של 250 מכוניות.מנהל המחלקה העסקית בקל אוטו ,  אלדר קורן ,  ציין כי מדובר במכרז מורכב ,  הכולל כלי רכב רבים מדגמים שונים ,  בפיזור ארצי .  בין הלקוחות של קל אוטו ניתן למנות את קבוצת מגדל ,  מנפאוור ,  טמפו וישקר .
 
קל אוטו זכתה במכרז לאספקת רכבי ליסינג לעיריות בהיקף של 70 מיליון שקל
המכרז נערך מטעם החברה למשק וכלכלה ;  הספקיות הקודמות היו אוויס ואופרייט ליס

