כדורעף :  מכבי תל אביב ומטה אשר מתקרבות לגמר
הצהובים ניצחו בקלות 1:3 את הפועל כפר סבא בחצי גמר הפלייאוף ועלו ל-0:2 ,  גם מטה אשר ניצחה - 0:3 את קרית אתא
נראה שאין מנוס ממפגש בין מכבי תל אביב להפועל מטה אשר בגמר הפלייאוף בכדורעף .  שתי הקבוצות השיגו כבר ניצחון שני בסדרות חצאי הגמר למרות שהן שיחקו בחוץ .  מכבי תל אביב ניצחה שוב 1:3 את הפועל כפר סבא ועלתה ל-0:2 ,  כשהפועל מטה אשר ניצחה 0:3 חלק את עירוני קרית אתא וגם היא כבר עם אותו יתרון .  הסדרות מתקיימות בשיטת הטוב מחמישה משחקים ושתי הקבוצות רחוקות כעת מניצחון אחד בדרך לגמר .
 הערב נפתחה סדרה נוספת שתקבע מי תהיה היורדת לליגה הלאומית ,  בה נפגשות מ.ס עילבון ואליצור כרמיאל .  במשחק הראשון ,  שנערך באולם הספורט בעילבון לעיני 150 צופים ,  ניצחה כרמיאל ועלתה ל-0:1 בסדרה של הטוב משלושה משחקים .  המערכה הראשונה הייתה צמודה מאוד והסתיימה ב-24:26 לכרמיאל ,  האורחים השתחררו לאחר המערכה הזו וניצחו את שתי המערכות הבאות פעמיים בתוצאה זהה 16:25 עם משחק טוב של אנדריי זיידמן ,  אלכס קפלן ופבל דמיאנסקו ,  שהוליכו את כרמיאל ל-0:3 במשחק כולו .  בשבת ב-19:30 בכרמיאל תוכל הקבוצה להבטיח את הישארותה בליגה ולשלוח ללאומית את עילבון .
 לאולם בר לב בכפר סבא הגיעו 300 איש ,  שקיוו לראות את כפר סבא המארחת ,  שסיימה רביעית בבית העליון ,  מנחילה לדאבליסטית הפסד ראשון העונה .  במשחק הקודם בסדרה ניצחה תל אביב בבית 1:3 .  המשחק נפתח כמו הראשון ,  כשתל אביב שלטה במערכה הראשונה וניצחה 16:25 .
 כפר סבא חזרה למשחק ,  ניצחה מערכה שנייה העונה מול מכבי ,  20:25 והשוותה ל-1:1 .  אלא ששון פייגה ועומר דננברג הוליכו את האורחים לשני ניצחונות מהירים במערכות הבאות 7:25 ו-11:25 בדרך לעוד ניצחון קליל .
 באולם בגבעת הרקפות ,  קרית אתא ,  שסיימה שלישית בבית העליון אירחה את מטה אשר שסיימה שנייה .  200 צופים הגיעו לאולם ,  כאשר מתוכם כ-50 ממטה אשר ,  שעודדו את קבוצתם כל המשחק .  האורחים הגיעו למשחק ביתרון 0:1 ,  לאחר הניצחון במשחק הראשון בסדרה 1:3 .
 מטה אשר שיחקה היטב לאורך כל המשחק ,  כשהיא נהנית בעיקר ממשחק נפלא של הזר קרלוס קולה .  לאחר 19:25 במערכה הראשונה ,  התפתחה מערכה שנייה צמודה ,  שהסתיימה ב-23:25 למטה אשר .  אתא ידעה שהיא חייבת לנצח את המערכה השלישית ,  אך מטה אשר ,  במשחק קבוצתי מצוין בראשותם של קולה ,  ג'ואלסון ברבוסה והקפטן עידו כהן ,  ניצחה גם את המערכה השלישית 20:25 והשלימה 0:3 חלק .  בקרית אתא בלט רומן אוסטרובסקי .
 
כדורעף :  מכבי תל אביב ומטה אשר מתקרבות לגמר
הצהובים ניצחו בקלות 1:3 את הפועל כפר סבא בחצי גמר הפלייאוף ועלו ל-0:2 ,  גם מטה אשר ניצחה - 0:3 את קרית אתא

