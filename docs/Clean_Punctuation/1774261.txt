הפועל חולון :  ליאור שגב חתם לחודש בקבוצה
הרכז ,  שלא שיחק מתחילת העונה ,  חוזר לקבוצה שבה שיחק ב-2008/9 וינסה לעזור לה בשל הפציעות של מורן רוט וארנולד
על רקע סדרת הפציעות שמהן סובלת הפועל חולון בתקופה האחרונה ,  החליטה הקבוצה להחתים למשך חודש את ליאור שגב ,  שלא שיחק העונה .  בצל הבעיות הכלכליות ,  נאלצת חולון להסתדר ללא ג'יימי ארנולד ומורן רוט .  האחרון החליק על הרצפה הרטובה בהדר יוסף סמוך לסיום המשחק בגביע נגד הפועל תל אביב ונראה סובל מכאבים על הפרקט .  בכל מקרה ,  בחולון לא לוקחים סיכונים והודיעו על צירוף שגב לקראת משחק הליגה מול בני השרון בשבת .  לאחר הפציעה של רוט עומדים לרשותו של פרנקו כעת שישה שחקנים בכירים :  שלושת הזרים ,  ריץ' מלצר ,  קאסיב פאוול ורוברט היית ,  והישראלים ניר כהן ,  עמית בן דוד ושגב .  
הקריירה המקצוענית של שגב  ( 26 ,  1.90 )  החלה בעירוני נהריה ,  עמה עלה לליגת העל ,  אך לאחר מכן החל לנדוד בליגה הלאומית .  בין הקבוצות בהן שיחק נמצאות הפועל ירכא ,  אליצור רמלה ,  מכבי אשדוד ובית"ר בנימינה .  בעונת 2008/9 חתם בהפועל חולון והציג יכולת טובה בפתיחת העונה ,  אך לא קיבל הזדמנויות בסיבוב השני .  בתחילת העונה שעברה חתם בגלבוע/גליל ,  אך לאחר צירופם של גוני יזרעאלי וגל מקל נדחק לקצה הרוטציה וביקש לעזוב .  שגב הצטרף לעירוני נהריה וב-13 משחקים תרם 3 נקודות ו-2.9 אסיסטים בממוצע למשחק .  את העונה הזו הוא היה אמור לפתוח במ.כ .  הבקעה אחרי שחתם לשלוש שנים ,  אבל הצדדים ביקשו לסיים את החוזה .
 
הפועל חולון :  ליאור שגב חתם לחודש בקבוצה
הרכז ,  שלא שיחק מתחילת העונה ,  חוזר לקבוצה שבה שיחק ב-2008/9 וינסה לעזור לה בשל הפציעות של מורן רוט וארנולד

