מחקר :  חמאס מגייס מתאבדות באינטרנט
מחקר שנערך באוניברסיטת חיפה מגלה שחמאס מנסה לאתר נשים באתרי אינטרנט ולגייס אותן למשימות התאבדות . " פעילי הטרור למדו לכוון את המסר שלהם לקהלי היעד הרצויים להם "
 ארגוני טרור רבים ,  ובהם החמאס ,  משתמשים באתרי האינטרנט שלהם כדי לגייס נשים וילדים לפעולות טרור ,  והדבר מבטא מגמה של התרחבות השימוש באינטרנט בקרב ארגוני טרור וקבוצות איסלמיות קיצוניות ,  בכדי לפנות לנשים באופן ממוקד- כך עולה ממחקר חדש של פרופ' גבי וימן ,  מומחה לחקר הטרור באינטרנט מהחוג לתקשורת באוניברסיטת חיפה . " השימוש של ארגוני טרור במחבלות מתאבדות נמצא בקו עלייה ויש לכך קשר ישיר לעלייה המתמדת במספר האתרים המוקדשים לנשים טרוריסטיות ",  לדברי פרופ' וימן .
 במסגרת מחקר רב שנתי של יותר מעשור ,  סקר פרופ' וימן את אתרי האינטרנט המוצפנים והפומביים של ארגוני טרור איסלמיים ,  קבוצות שתומכות בארגונים אלה ,  פורומים ,  סרטוני וידאו ולמעשה כל מידע שזורם ברשת וקשור בטרור איסלמי .  לדבריו ,  כשם שמומחי השיווק הבינו שכדי להגיע לקהלים ממוקדים עליהם לייצר תכנים המתאימים לקהלים אלה ,  כך גם אנשי הטרור הבינו שכדי לגייס נשים למטרותיהם ,  עליהם לפנות אליהן במסרים ספציפיים ולא להסתפק באתרים הכלליים ,  שפונים בדרך כלל לגברים .
 תחילת מגמה זו היא בשנת 2004 ,  כשהמגזין המקוון של אל-קאעדה פרסם מהדורה הפונה לנשים .  בעקבות המהדורה השיק הארגון מגזין מקוון המיועד לנשים בלבד ,  שם הן הודרכו במתן עזרה ראשונה לטיפול בבני משפחה שנפצעו בקרבות ,  כיצד לגדל את ילדיהן כדי שיצטרפו למלחמת הג'יאהד ,  וגם כיצד להתאמן כדי להיות מוכנה לקרב .  
לפי המחקר ,  בשנים האחרונות מתחזקת הקריאה לנשים להצטרף למעגל המתאבדים ,  ומגיל צעיר ביותר .  באתר החמאס לילדים פורסם הסיפור , " הגבורה של ילדה פלסטינית "  שמתאר כיצד ילדה קטנה מתכננת ומוציאה לפועל פיגוע התאבדות .  וידאו קליפ שהוקרן באתר החמאס מתאר כיצד ילדה עוקבת אחר התקפת ההתאבדות של אימה וכיצד היא מתכננת ללכת בעקבותיה כשתגדל .
" פעילי הטרור למדו לכוונן את המסר שלהם ולהתאים אותו לקהלי היעד הרצויים להם .  ההצלחה המדאיגה של שיטה זו באה לידי ביטוי לא רק בעלייה המשמעותית של אתרים המיועדים לנשים ,  אלא בעיקר בעלייה הברורה בפעילות של נשים בפעולות טרור ",  סיכם פרופ' וימן .
 
מחקר :  חמאס מגייס מתאבדות באינטרנט
מחקר שנערך באוניברסיטת חיפה מגלה שחמאס מנסה לאתר נשים באתרי אינטרנט ולגייס אותן למשימות התאבדות . " פעילי הטרור למדו לכוון את המסר שלהם לקהלי היעד הרצויים להם "
 
