שוק הסחורות סוגר רבעון חזק :  הכסף קפץ ב-17% ;  הנפט ב-6%
הזהב עלה ב-5% בסיכום רבעוני ;  הנפט קפץ בספטמבר ב-11%
מחיר הזהב ,  אשר נסגר בשיא בלא פחות מאשר 11 ימי מסחר בחודש ספטמבר ,  נסוג היום מהשיא שרשם אתמול ,  אך נסגר מעל לרמה של 1,300 דולר לאונקייה והשלים עלייה רבעונית של יותר מ-5% .  הזהב השלים בכך רבעון שמיני ברציפות של עליות .  מחיר הנפט זינק בסיכום רבעוני ביותר מ-11% .  מחיר הכסף נסוג היום משיא של 30 שנה .  החוזים על הזהב למסירה בדצמבר נסגרו במחיר של 1,309.6 דולר לאונקייה ,  ירידה של 0.7% ,  בבורסת הסחורות של ניו יורק .  מחיר הזהב עלה בחודש ספטמבר ב-4.7% ,  ובסיכום רבעון הוסיף 5.1% - עלייה רבעונית שמינית ברציפות .  מחיר הזהב עלה מתחילת השנה ב-19% ,  ונמצא בדרכו לעלייה שנתית עשירית ברציפות - רצף העליות השנתי הארוך ביותר מאז שנת 1920 לפחות .  עם זאת ,  מחיר השיא של הזהב שנרשם היום הוא רק שיא נומינלי ועודנו נמוך באופן ניכר משיא מותאם אינפלציה שנרשם בינואר 1980 ,  כאשר מחיר הזהב הגיע לרמה של 873 דולר לאונקייה .  במונחים ריאליים ,  יצטרך מחיר הזהב לעלות לרמה של יותר מ-2,000 דולר לאונקייה כדי לשבור את השיא שנרשם לפני שלושה עשורים.החוזים על הנפט הגולמי למסירה בנובמבר נסגרו בניו יורק במחיר של 79.97 דולר לחבית ,  עלייה של 2.7% .  בסיכום חודשי זינק מחיר הנפט ב-11.2% ,  ובסיכום רבעוני הוסיף 5.7%.עוד בשוק הסחורות :  החוזים על הכסף למסירה בדצמבר נסגרו בניו יורק במחיר של 21.82 דולר לאונקייה ,  ירידה של 0.6% ,  לאחר שבמהלך המסחר כבר עלה מחירם לרמה של 22.125 דולר לאונקייה - הרמה הגבוהה ביותר מאז חודש אוקטובר 1980 .  מחיר הכסף עלה בספטמבר ב-12% - העלייה החודשית החדה ביותר מאז נובמבר 2009 .  בסיכום רבעוני ,  עלה מחיר הכסף ברבעון השלישי ב-17% - עלייה רבעונית שביעית ברציפות .  מתחילת השנה ,  זינק מחיר הכסף בקרוב ל-30% .
 
שוק הסחורות סוגר רבעון חזק :  הכסף קפץ ב-17% ;  הנפט ב-6%
הזהב עלה ב-5% בסיכום רבעוני ;  הנפט קפץ בספטמבר ב-11%

