למרות התנגדות הרשתות הפרטיות :  משרד התמ"ת פירסם צו הרחבה להסכם עבודה קיבוצי בענף שיווק המזון
הרשתות טענו כי הצו יגרום לגידול בסך 437 מיליון שקל בשנה בעלויות ההעסקה שלהן
משרד התמ"ת פירסם היום את צו ההרחבה בענף רשתות המזון החל על 20 אלף עובדים בענף .  הצו ניתן בעקבות ההסכם הענפי עליו חתמו לפני שנה ההסתדרות ואיגוד לשכות המסחר .  המשמעות של המהלך היא שמעתה יחול ההסכם הקיבוצי הקיים ברשתות הגדולות שופרסל ורבוע כחול גם על רשתות שיווק המזון הפרטיות ,  ובהן רמי לוי ,  חצי חינם וכמעט חינם .  ההסכם כולל שורה של שיפורים בשכר העובדים בענף.צו ההרחבה פורסם למרות ההתנגדות של רשתות השיווק הפרטיות וחרף העובדה שלפני כשבועיים הן עתרו לבג"ץ בבקשה שיורה לשר התמ"ת שלא להוציא צו הרחבה .  הרשתות טענו כי הצו המרחיב עליהן את הסכם השכר הקיים בשופרסל ורבוע כחול יגרום לגידול בסך 437 מיליון שקל בשנה בעלויות ההעסקה שלהן .  עוד הן טענו עי הצו המחיל גם עליהן את הסכם השכר שבשתי הרשתות הגדולות יחסל אותן כעסקים במתחרים ברשתות אלה וכתוצאה מכך הן יאלצו לפטר את עובדיהן הוותיקים ולהחליפם בעובדים חדשים.צו ההרחבה קובע כי העובדים הוותיקים בכל רשתות השיווק יקבלו משכורת 13 ,  תוספת ותק של 1% לכל שנת עבודה ,  דמי ביגוד וקרן השתלמות .  העובדים שאינם ותיקים ,  המועסקים עד 3 שנים ,  ייהנו מהפרשה לקרן פנסיה לאחר חצי שנת עבודה ,  פיצויים גם במקרה שהעובד התפטר מיוזמתו ,  תוספת שכר של 60% עבור עבודה בשעות הלילה ,  ימי הבראה מעל הקבוע בחוק ושי לחג.בעקבות פרסום הצו ,  הגישו הרשתות הקטנות בקשה דחופה לבג"ץ ,  באמצעות עוה"ד אשר חלד ודוד תדמור  ( בעבר הממונה על ההגבלים העסקיים )  כי ידון בבקשתן למנוע את פרסום הצו ;  ואולם בג"ץ טרם התייחס לבקשתן .  בהסתדרות אומרים כי פרסום צו ההרחבה אינו נוגד את הליך בג"ץ .  ראש הלשכה המשפטית של האגף לאיגוד מקצועי ,  עו"ד שי תקן ,  אמר היום כי  " רשתות השיווק הפרטיות ניסו להציג מצג שווא לפיו בג"ץ הורה שלא לפרסם את צו ההרחבה .  אולם הדברים שונים בתכלית ,  משום שהדבר היחיד שבג ביקש זה את התשובות הצדדים ,  אך לא הורה על איסור פרסום הצו ". "אנו מקווים שהרשתות הפרטיות יכבדו את הצו ויחלו במתן הזכויות לעובדיהם ",  אמרו היום  ( שלישי )  בהסתדרות .
 
למרות התנגדות הרשתות הפרטיות :  משרד התמ"ת פירסם צו הרחבה להסכם עבודה קיבוצי בענף שיווק המזון
הרשתות טענו כי הצו יגרום לגידול בסך 437 מיליון שקל בשנה בעלויות ההעסקה שלהן

