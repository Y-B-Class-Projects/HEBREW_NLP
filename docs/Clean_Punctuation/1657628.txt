פאו לעבוד בטקסס
30 נק' של פאו גאסול העניקו ללייקרס 101:109 ביוסטון ,  והחזירו את האלופה למסלול הניצחונות .  ניו אורלינס - פורטלנד 112:101
אחרי היכולת הגרועה שהציגה לוס אנג'לס לייקרס באוקלהומה סיטי ,  היא הייתה חייבת להתעורר .  והאלופה אכן התעוררה וחזרה לעצמה הלילה  ( בין שבת לראשון )  ביוסטון ,  כשהיא נעזרת ב-30 נקודות של פאו גאסול כדי לגבור על הרוקטס 101:109 ולחזור למסלול הניצחונות .  פורטלנד ,  שנאבקת על הכרטיס השמיני לפלייאוף המערב ,  עשתה צעד חשוב בנידון לאחר שניצחה בניו אורלינס את ההורנטס בתוצאה 101:112 .  
תוצאות משחקי הלילה :
 וושינגטון - יוטה 103:87ניו אורלינס - פורטלנד 112:101שיקגו - ניו ג'רזי 83:106יוסטון - ל.א לייקרס 109:101גולדן סטייט - דאלאס 111:90מזרח
1 .  קליבלנד  ( 16:57 ) 2 .  אורלנדו  ( 22:51 ) 3 .  בוסטון  ( 25:47 ) 4 .  אטלנטה  ( 26:46 ) 5 .  מילווקי  ( 32:39 ) 6 .  מיאמי  ( 34:39 ) 7 .  שארלוט  ( 34:38 ) 8 .  טורונטו  ( 36:35 )  ___
9 .  שיקגו  ( 38:34 ) 
מערב
1 .  ל.א לייקרס  ( 19:54 ) 2 .  דנבר  ( 25:48 ) 3 .  דאלאס  ( 25:48 ) 4 .  יוטה  ( 26:48 ) 5 .  פיניקס  ( 26:45 ) 6 .  אוקלהומה סיטי  ( 27:44 ) 7 .  סן אנטוניו  ( 28:43 ) 8 .  פורטלנד  ( 29:44 ) __
9 .  ממפיס  ( 34:38 ) 
הרוקטס שיחקו ללא קווין מרטין ושיין באטייה ,  מה שהעניק להם מוטיבציית-שיא שעזרה להם להוביל 27:34 בתום הרבע הראשון ,  אבל אז נגמר להם הכוח/הלייקרס התעוררו ,  וברבע השני האלופה דרסה את יריבתה 11:35 .  בשלב הזה יוסטון עשתה הפקת לקחים זריזה והבינה שכדאי לה לשייט עד לסיום בלי לעצבן יותר מדי את היריבה .  קובי בריאנט היה מ-עו-לה כשרק אסיסט אחד קטן חסר לו להשלים טריפל-דאבל .  הממבה קלע 17 ,  הוריד 10 ריבאונדים ומסר 9 אסיסטים ב-36 דקות משחק .  פאו גאסול הצטיין בלייקרס עם 30 נקודות  ( 11 מ-17 מהשדה )  ,  8 ריבאונדים ו-4 חסימות .  רון ארטס המשיך ביכולת הפושרת מאוד שלו  ( 7 נקודות )  וקיבל חיפוי בצורת 14 נקודות של ג'ורדן פארמר מהספסל .  לואיס סקולה הוליך את יוסטון עם 28 נקודות ו-10 ריבאונדים ,  ארון ברוקס הוסיף 26 נקודות ו-7 אסיסטים .
 ניו אורלינס - פורטלנד 112:101 
ברנדון רוי הזהיר את כולם מה הולך לקרות שתי דקות למן הפתיחה .  הגארד המצוין של פורטלנד קבר זריקה משישה מטר תוך כדי עבירה של מרכוס תורנטון ,  וידע שזה הערב שלו .  רוי גמר את המשחק עם 28 נקודות  ( 12 מ-14 מהשדה )  ו-7 אסיסטים ,  וגמר על הדרך גם את ההורנטס . " זה נחמד לראות את הכדור נכנס ",  אמר מאמן פורטלנד נייט מקמילן , " יש לנו כמה בחורים שיודעים לקלוע ,  שיחקנו מפנים החוצה ודפקנו את הזריקות ".  שאר הבחורים עליהם דיבר מקמילן הם למרכוס אולדרידג' שקלע 11 מ-16 מהשדה בדרך ל-24 נקודות ,  ניקולס באטום  ( 4 מ-5 מהשדה ,  13 נקודות )  ואפילו הריבאונדר המהולל מרכוס קמבי נזכר שהוא יודע לקלוע עם 5 מ-6 בדרך ל-11 נקודות .  הבלייזרס ניצחו 10 מתוך 12 משחקיהם האחרונים ,  ובהחלט נראים כמו קבוצה ששווה פלייאוף .  דארן קוליסון קלע 22 מהספסל להורנטס ,  דייויד ווסט הוסיף 18 וכריס פול המשיך להוריד חלודה עם 7 נקודות ב-3 מ-8 מהשדה ,  והוסיף לזה 10 אסיסטים .
 שיקגו - ניו ג'רזי 83:106
אחרי שני ניצחונות רצופים ,  התעלות בלתי נשכחת עבור ניו ג'רזי של השנה ,  הנטס חזרו לשגרה .  שיקגו ,  שעדיין חולמת על מקום בפלייאוף ,  סגרה עניין ברבע השני כשעצרה את היריבה על 14 נקודות והגדילה את הפער ל-26 בתום הרבע השלישי .  ג'אנרו פארגו קלע שיא עונה של 27 נקודות ,  טאג' גיבסון הוסיף שיא קריירה של 22 נקודות ,  וההפסד הביתי הצורב למיאמי מיום חמישי נשכח כלא היה . " כשמשחקים - ההרגשה טובה ,  כשמנצחים - עוד יותר טובה ",  הגדיר ג'ואקים נואה את תמצית חיי הספורטאי באשר הוא לאחר המשחק .  בראד מילר קלע 14 למנצחים ,  ג'רוויס הייז הוליך את המפסידים עם 14 נקודות ,  וכריס דאגלאס-רוברטס הוסיף 13 מהספסל .
 וושינגטון - יוטה 103:87
ההפסד לאינדיאנה בשבת והכניעה להצגה הנהדרת של דני גריינג'ר ממש לא היו בתכניות של ג'רי סלואן ויוטה .  וושינגטון באה להם בזמן .  מהמט אוקור קלע 22 והוריד 11 ריבאונדים ,  דרון וויליאמס הוסיף 20 ומסר 12 אסיסטים וקרלוס בוזר השלים את הטריו עם 22 נקודות ו-10 ריבאונדים . " יש לנו יותר ביטחון ,  אנחנו קבוצה יותר טובה ממה שהיינו לפני שלושה חודשים ",  אמר דרון וויליאמס בסיום .  הוויזארדס רשמו בזאת שיא שלילי בהיסטוריית המועדון עם הפסד 15 ברציפות ,  ללא אף ניצחון בחודש מארס .  הניצחון האחרון של החבר'ה מהבירה היה ב-28 בפברואר ,  וגם הוא היה על ה-נמושה של הליגה ,  ניו ג'רזי .  אנדריי בלאץ' הצטיין בשורות המפסידים עם 20 נקודות ו-7 אסיסטים ,  ניק יאנג הוסיף 16 מהספסל .
 גולדן סטייט - דאלאס 111:90
אחרי רבע ראשון צמוד שהסתיים ביתרון 4 למאבס ,  הטקסנים עלו על הסוס והחלו לדהור קדימה בקצב שאפילו קבוצה משוגעת כמו גולדן סטייט נשברת ממנו .  דאלאס גמרה את הרבע השני עם 14:36 ויתרון 41:67 .  ברבע השלישי היתרון גדל עוד קצת וברבע הרביעי שתי הקבוצות כבר קיפלו מגבות ,  עיסו שרירים והתכוננו למשחק הבא .  מי שלא ישכח את המשחק הזה הוא רודריג בובואה ,  שנתן את הופעת חייו עם 40 נקודות  ( 15 מ-22 מהשדה )  ו-8 ריבאונדים עבור דאלאס וכל זה בקצת פחות מ-30 דקות משחק .  לזה קוראים התפוצצות .  שון מריון הוסיף 18 למנצחים ,  קארון באטלר קלע 14 וכשהחבר'ה מתפקדים ,  דירק נוביצקי יכול להוריד הילוך ל-13 נקודות ו-10 ריבאונדים ב-29:40 דקות משחק .  קורי מגטי הצטיין בשורות המארחים עם 21 נקודות ,  סטפן קארי הוסיף 17 ו-6 אסיסטים ,  אבל קלקל מעט עם 7 איבודים .
 
פאו לעבוד בטקסס
30 נק' של פאו גאסול העניקו ללייקרס 101:109 ביוסטון ,  והחזירו את האלופה למסלול הניצחונות .  ניו אורלינס - פורטלנד 112:101

