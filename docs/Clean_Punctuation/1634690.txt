מגזין אמנות חדש בישראל
6 אמנים צעירים החליטו שסיקור האמנות בישראל לא מספק והקימו רבעון חדש לאמנות  - " מחול "  - שייערך בכל פעם על ידי אמן אחר . " אין כיום פלטפורמה לביקורת שוטפת של אמנות "
 מגזין חדש לאמנות קם בישראל , " מחול "  שמו .  העיתון הוקם על ידי קבוצת אומנים צעירה בה חברים רועי אלטר ,  מעיין אליקים ,  תומר רוזנטל ,  עלמה בן יוסף ,  יריב ספיבק ותום קרסני והוא ייצא ארבע פעמים בשנה ,  בתחילת כל רבעון ועלותו תהיה 12 שקלים . 
" בשנים האחרונות ,  חוסר היכולת או הרצון של אמנים צעירים להשתלב בפעילות אמנותית ממוסדת הביאו להיווצרותן של יוזמות עצמאיות רבות ",  מפרטים המייסדים . " תופעות כמו גלריה דרום ,  גלריה ברבור ,  קו 16 ,  גלריה החדש והרע ,  מגזין מעין ,  גלריה החללית ,  מנופים ועוד רבות אחרות ,  שמתקיימות במקביל לגלריות הממוסדות-מסחריות והמוזיאונים ,  הביאו למתיחת גבולות והרחבה משמעותית של שדה האמנות בישראל ".  
" הצופים סופגים את המידע ",  מוסיפים המייסדים , " מעבדים אותו למחשבותיהם ,  השראותיהם ,  פחדיהם ,  סקרנותם ,  זעמם ומסקנותיהם ,  אך אלה נשארים עמם .  בין כל אלה ובין העיתונים היומיים הגדולים ,  לא קיימת פלטפורמה לביקורת שוטפת של אמנות שקורית כאן ועכשיו ,  להחלפת דעות ,  למתן תגובות ולשיחה כנה בין היוצרים השונים ".  
הטקסטים שיופיעו במגזין ייכתבו בפורמטים שונים  ( דעות ,  ביקורות וכו' )  ובכל פעם יוזמן אמן אחר לערוך את הגיליון ,  בשיתוף עם אחד מחברי המערכת .   ( אם כי את הגיליון הראשון ערכו ,  כמובן ,  חברי המערכת )  .  את העיתון ניתן להשיג בחנויות כמו האוזן השלישית ,  תולעת ספרים ,  הנסיך הקטן ומספר גלריות בתל אביב ,  אוגנדה וצומת ספרים בירושלים וצומת ספרים בבאר שבע .
 
מגזין אמנות חדש בישראל
6 אמנים צעירים החליטו שסיקור האמנות בישראל לא מספק והקימו רבעון חדש לאמנות  - " מחול "  - שייערך בכל פעם על ידי אמן אחר . " אין כיום פלטפורמה לביקורת שוטפת של אמנות "
 
