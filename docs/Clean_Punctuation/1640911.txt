אנגליה :  הקו אדום מתמיד
סנדרלנד ופורטסמות סיימו ב-1:1 ,  במשחק סוער בו הורחקו שלושה שחקנים ,  ואברהם גרנט אחד .  מנצ'סטר סיטי - בולטון 0:2
המחזור ה-26 בפרמיירליג נפתח כבר הערב  ( שלישי )  ,  עם דרמה עצומה בפראטון פארק .  במהלך משחקה של פורטסמות ,  היה נדמה שהשבועיים האחרונים לא היו יכולים להיות גרועים יותר עבור אברהם גרנט .  אחרי פרשת העיסוי והתבוסה  ( 5:0 )  למנצ'סטר יונייטד ,  עמד הישראלי שוב בפני הפסד ,  ונאלץ לנהל אותו מהיציע לאחר שהורחק במחצית על ידי השופט ,  אבל שחקניו ,  במשחק הירואי בדקות האחרנות הצליחו למצוא את השיוויון ,  תודות לשער נגיחה בדקה ה-96 של דינדאן ,  וסיימו ב-1:1 מול סנדרלנד .  באותה שעה במנצ'סטר ניצחה הסיטי את בולטון 0:2 ,  כשתמיר כהן פותח בהרכב ורושם 74 דקות .
 קבוצתו של גרנט קיוותה לנצל את יתרון הביתיות שלה ,  ולמצוא נקודות חשובות ,  אבל כבר בדקה ה-9 התהפך עליה עולמה .  דארן בנט פרץ מצויין את ההגנה של פומפי ,  חדר לרחבה ,  וספק הוכשל על ידי ריקרדו רושה .  השופט לא המתין ,  סימן לפנדל ושלף כרטיס אדום דווקה ליבדה .  האחרון השתולל ,  ולאחר הבהרה עם הקוון ,  הוחלף האדום ,  וניתן לרושה עצמו .  אלא שהילוך חוזר הראה בבירור כי בנט נתקל ברגליו שלו עצמו ,  ושההרחקה או הפנדל שקבע השופט ,  לא היו מוצדקים .  
נכון או לא ,  את בנט זה עניין ,  והוא שלח את הפנדל אל הרשת כדי להעלות את קבוצתו ליתרון .  הקהל של פומפי החל לשבת על גבו של השופט ,  ובתגובה החלה פורטסמות לסכן את שערה של סנדרלנד ,  שכלל לא ניצלה עד אותו רגע את היתרון שיש לה על השדה ,  אבל שחקניו של גרנט לא הצליחו למצוא את השער עד המחצית .  עם פתיחת המחצית השניה ,  ניגש גרנט אל השופט ,  קווין פרנד ,  וצעק עליו את כל מה שעל ליבו ,  מה שזיכה גם אותו בהרחקה ,  ואת המשך המשחק הוא ראה מהיציע .
 בדקה ה-53 איזן מעט השופט את מאזן ההרחקות ,  כשהראה את הכרטיס האדום ללי קאטרמול ,  שספג את הצהוב השני שלו ,  והותיר את שתי הקבוצות ב-10 שחקנים .  פומפי כבר ראתה את עצמה מקבלת פנדל בדקה ה-56 ,  כשפיקיון שלח כדור ארוך לאוהרה ,  וזה הוכשל ברחבה על ידי מקרטני ,  אבל השופט לא התרשם ונתן למשחק להמשיך .  בדקה ה-65 קיבלה סנדרלנד שתי הזדמנויות נהדרת לסגור את המשחק ,  כשטעות בהגנה שוב איפשרה לבנט להגיע למצב של אחד על אחד מול דייויד ג'יימס ,  אבל הפעם ידו של השוער היתה על העליונה .  חלפו 20 שניות והאורחים שוב כמעט וכבשו ,  כשהבעיטה של מתיו קילגלון הלכה מעל ג'יימס ומצאה את המשקוף .
 בדקה ה-82 הגיעה פומפי להזדמנות הטובה ביותר במשחק ,  כשבלחאדג' הרים כדור מושלם לרחבה ומצא את ראשו של פיקיון ,  אבל הנגיחה שלו הלכה החוצה .  פרנד לא הסתפק בשני אדומים והרחקתו של גרנט ,  ובדקה ה-87 שלף אדום נוסף ,  הפעם לדייויד מיילר ,  שרק נכנס שתי דקות קודם לכן ,  בגלל ששלח מרפק לפניו של פינאן .  דווקא כשהיה נדמה שפומפי תרד שוב מנוצחת ,  הגיעה הדקה ה-96 :  פורטסמות לחצה בלי סוף ,  ואז הגיע ארונה דינדאן ,  ונגח את שער השיוויון ,  ששלח את אלפי האוהדים המקומיים מאושרים אל ביתיהם ,  והעניק לקבוצתו נקודה שעוד עשויה להתברר כקריטית .
 תמיר כהן פתח בהרכבה של בולטון ,  שיקוותה להפתיע במנצ'סטר ואולי לגנוב נקודות שיסייעו לה במאבק התחתית ,  אבל דווקא המארחים היו אלו שפתחו חזק :  בדקה ה-30 קיבלה הסיטי הזדמנות נהדרת כשאדם ג'ונסון פרץ אל הרחבה ליד קו הקרן ,  והוכשל על ידי פול רובינסון .  המחאות של בולטון לא עזרו ,  וטבז ניגש לבעוט .  יאסקליינן ניסה להטעות את הארגנטינאי וכמעט הצליח ,  כשהבעיטה של טבז הלכה היישר אל גופו של השוער הפיני ,  אבל פגעה לו בבטן ונכנסה פנימה כדי לקבוע 0:1 לסיטי .  
בולטון נראתה אנמית מאוד באותן דקות ,  ולא ממש סיכנה את שערה של הסיטי עד למחצית .  בדקה ה-53 קיבלו המארחים הזדמנות נוספות ,  כשנשרקה לזכותם בעיטה חופשית ,  אותה שלח טבז מ-25 מטרים במסלול נהדר היישר אל המשקוף .  המארחים לא הרפו מבולטון בחיפוש אחר שער הניצחון ,  ובדקה ה-73 הם מצאו אותו ,  כשזאבלטה שלח כדור נהדר לעמנואל אדבאיור ששבר את מלכודת הנבדל ,  עצר אותו על החזה ובבעיטת יעף נהדרת הכניע את יאסקליינן .  
משחקים נוספים :
 וויגאן - סטוק סיטי 1:1לוויגאן :  פול שארנר  ( 14 ) לסטוק סיטי :  טונצ'איי  ( 74 ) 
פולהאם - ברנלי 0:3לפולהאם :  דני מרפי  ( 23 )  ,  דייויד אלם  ( 31 )  ,  בובי זמורה  ( 54 ) 

אנגליה :  הקו אדום מתמיד
סנדרלנד ופורטסמות סיימו ב-1:1 ,  במשחק סוער בו הורחקו שלושה שחקנים ,  ואברהם גרנט אחד .  מנצ'סטר סיטי - בולטון 0:2

