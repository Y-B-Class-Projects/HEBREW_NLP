שנחאי עקפה את טוקיו והפכה לבורסה הגדולה באסיה
מחזור המסחר השנתי בבורסת שנחאי ב-2009 עמד על 5.01 טריליון דולר לעומת 4.07 טריליון דולר בטוקיו
בורסת שנחאי עקפה את בורסת טוקיו והפכה ב-2009 לבורסה הגדולה ביותר באסיה ,  לפי מחזור מסחר שנתי ,  לאחר שזינוק של 80% בבורסת שנחאי הוביל לעלייה בביקוש למניות בסין - כך דיווחה סוכנות הידיעות בלומברג.מחזור המסחר השנתי בבורסת שנחאי ב-2009 עמד על 5.01 טריליון דולר לעומת מחזור מסחר של 4.07 טריליון דולר בבורסת טוקיו ,  לפי נתוני בלומברג .  מבין הבורסות בעולם כולו ,  שנחאי וטוקיו דורגו במקום השלישי והרביעי במונחי מחזור מסחר - מתחת לנאסד"ק ולבורסת nyse בניו יורק.בורסת שנחאי התאוששה בשנה שעברה מנפילה של 65% ב-2008 לאחר שחבילת התמריצים הממשלתית הסינית ,  בסך 4 טריליון יואן  ( 585.9 מיליארד דולר )  סייעה לכלכלה השלישית בגודלה בעולם להיחלץ מהמשבר הכלכלי העולמי ולאחר שהממשלה עודדה את הבנקים וסיבסדה רכישות מכוניות ומוצרי חשמל ביתיים במטרה לעודד את הצריכה הפרטית .  בורסת טוקיו ,  לעומת זאת ,  עלתה ב-19% ב-2009 ." כשוק מתעורר ,  לסין יש מחזור מסחר גבוה מאד ,  בין היתר בגלל המספר הגובר של הנפקות מניות חדשות .  בעוד שנה או שנתיים כנראה תדביק סין את הפער עם שוקי המניות הגדולים בעולם ",  אמר לי ג'ן ,  אסטרטג בחברת סנטרל צ'יינה סקיוריטיז הולדינגס ,  לבלומברג .  לפי בלומברג ,  חברות סיניות גייסו 207.6 מיליארד יואן בהנפקות ראשונות לציבור  ( ipo )  ב-2009 ,  פי שתיים מאשר ב-2008 .
 
שנחאי עקפה את טוקיו והפכה לבורסה הגדולה באסיה
מחזור המסחר השנתי בבורסת שנחאי ב-2009 עמד על 5.01 טריליון דולר לעומת 4.07 טריליון דולר בטוקיו

