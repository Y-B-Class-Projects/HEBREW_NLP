שוחררה החשודה בשליחת המטענים מתימן לארה"ב
הרשויות בתימן שחררו את הסטודנטית החשודה כי בשליחת חבילת הנפץ לבתי הכנסת בארה"ב .  קרוב משפחתה אמר כי כעת מתנהל מצוד אחר אישה אחרת שהשתמשה בזהותה
 ( הערוץ הראשון ) 
הרשויות בתימן שחררו הערב  ( ראשון )  את חנאן סמאווי ,  הסטודנטית שהייתה חשודה כי שלחה את חבילות הנפץ לבתי כנסת בשיקגו .  קרוב משפחתה של הסטודנטית ,  בשנות ה-20 לחייה ,  אמר כי כעת מתנהל מצוד אחר האישה שלפי החשד השתמשה בזהותה של הסטודנטית .  בעקבות מעצרה הפגינו סטודנטים באוניברסיטת צנעא והשביתו את הלימודים .
 הרשויות המדינה פרסמו הערב הודעה לפיה הסטודנטית לא הייתה מעורבת בפרשה .  לפי ההודעה ,  החשודה שוחררה הערב בערבות לאחר שחברת המשלוחים שטיפלה בחבילות הבהירה כי החשודה היא לא זו שחתמה על מסמכי המשלוח .  כעת מאמינים בצוות החקירה כי מישהו גנב את זהותה של הסטודנטית ,  אולם אין בידם מידע על חשוד ספציפי .
 בעקבות חשיפת שני מטענים חשודים ביום שישי האחרון במטוסי תובלה שהיו בדרכם מתימן לארה"ב ,  הגבירו גופי התעופה ברחבי העולם את רמת האבטחה שלהם .  לדברי גורמים רשמיים בארה"ב ,  ארגון אל-קאעדה הוא החשוד המרכזי בשליחת המטענים .  
יועץ הבית הלבן לענייני טרור ג'ון ברנן אמר לרשת ABC כי  " האיש שהכין את הפצצות האלה מסוכן מאוד .  מישהו מיומן ומנוסה ללא ספק ,  וחייבים לאתר אותו .  יש להביאו למשפט בהקדם האפשרי ". 

שוחררה החשודה בשליחת המטענים מתימן לארה"ב
הרשויות בתימן שחררו את הסטודנטית החשודה כי בשליחת חבילת הנפץ לבתי הכנסת בארה"ב .  קרוב משפחתה אמר כי כעת מתנהל מצוד אחר אישה אחרת שהשתמשה בזהותה

