רשות ני"ע בארה"ב :  מנהל הקרנות גרנט גד גריב המואשם בהונאת פונזי נמלט לישראל 
" וול סטריט ג'ורנל ":  גריב ,  אזרח דרום אפריקה נתבע בגין הונאת משקיעים בהיקף של לפחות 80 מיליון דולר
מנהל קרנות הגידור גרנט  " גד "  גריב  ( grieve )  - אזרח דרום אפריקה ,  שהתגורר בארה"ב ובישראל ,  נמלט מארה"ב לישראל לאחר שנתבע בארה"ב בגין הונאת פונזי ,  לפי רשות ני"ע בארה"ב  ( sec )  ,  דיווח העיתון  " וול סטריט ג'ורנל ".  רשות ני"ע בארה"ב הגישה בשנה שעברה תביעה נגד גריב ונגד וקרן הגידור שלו ,  פינווסט אסט מנג'מנט ,  בגין הונאת משקיעים בהיקף של לפחות 80 מיליון דולר באמצעות פיברוק דו"חות פיננסים ויצירת פירמות כוזבות אשר שימשו לכאורה כמבקרות החשבונות והרווחים של החברות של גריב.זמן קצר לאחר הגשת האישומים ,  גריב העמיד למכירה את ביתו בניו יורק - ממנו ניהל את עסקיו - במחיר של 16.9 מיליון דולר .  רשות ני"ע מיהרה לעתור לבית משפט למנוע את מכירת הבית ,  בטענה כי גריב ניצל שלושה מיליון דולר מכספי המשקיעים בקרן הגידור שלו כדי לממן את רכישת הבית.בחודש שעבר ,  הורה בית משפט בניו יורק לגריב להחזיר את כל הרווחים שהשיג שלא כדין ,  וכן לשלם פיצויים בסכום שטרם נקבע .  גריב מעולם לא הגיב על התלונה של רשות ני"ע ,  ציין השופט בפסיקתו.גריב ,  48 ,  החל לנהל תיקי השקעות באמצע שנות ה-90' .  ב-2001 הקים את פינווסט אסט מנג'מנט ,  שהפעילה את קרן פריימר .  שש שנים אחרי כן ,  הקים קרן השקעות חדשה בשם יאנקי פאנד ,  באמצעות חברת פינווסט פאנד מנג'מנט שייסד.לפי האישומים ,  גריב סיפק למשקיעים דו"חות מזויפים שהודפסו על נייר מכתבים של פירמת רואי חשבון בשם קאס רולנד בניו ג'רסי ,  לדברי רשות ני"ע .  אולם מספרי הטלפון ואתר האינטרנט של הפירמה רשומים על שמו .  בפועל ,  לא נרשמה חברה בשם הזה במדינת ניו ג'רזי ,  או אצל ועדת הפיקוח על רואי החשבון בארה"ב.באוגוסט 2008 הופיעו דיווחים ראשונים על כך שפינווסט עומדת בפני קריסה ,  אולם גריב הכחיש זאת .  פינווסט התקשתה להשיב ללקוחות את כספם ,  ובהודעות לעיתונות שפירסם טען גריב כי הוא עוזב את השווקים בארה"ב כדי להרחיב את עסקיו באירופה .  באותה עת גם טען כי קיבל מנדט להשקיע 300 מיליון דולר עבור משקיע אירופי עשיר ,  וכי הוקצו לו 2.5 מיליארד דולר להשקעות בקרנות השקעה פרטיות מידי משפחה אירופית ,  נאמר בתלונת רשות ני"ע .
 
רשות ני"ע בארה"ב :  מנהל הקרנות גרנט גד גריב המואשם בהונאת פונזי נמלט לישראל 
" וול סטריט ג'ורנל ":  גריב ,  אזרח דרום אפריקה נתבע בגין הונאת משקיעים בהיקף של לפחות 80 מיליון דולר

