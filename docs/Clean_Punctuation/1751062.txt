 " חשבתי להתאבד בזמן החקירה שלי "
 עו"ד גלאט ברקוביץ' פרצה בדמעות במהלך עדותה בבית המשפט בפתח דיון ההוכחות בתביעה שהגישה נגד ברוך קרא ועיתון הארץ 
" חשבתי להתאבד בזמן החקירה שלי ",  כך סיפרה היום עורכת הדין ליאורה גלאט-ברקוביץ' במהלך עדותה בבית המשפט המחוזי בתל אביב בפתח דיון ההוכחות בתביעה שהגישה נגד העיתונאי ברוך קרא ועיתון  " הארץ "  בעקבות חשיפתה כמקור בפרשת  " האי היווני ".  
ברקוביץ' פרצה בדמעות במהלך עדותה ,  וסיפרה שחשבה להתאבד באמצעות חגורת עור ממעילה ,  אולם היא שכחה את המעיל בביתה . " חשבתי כשעצרו אותי ואני אגיע עם אזיקים לאולם המעצרים ותבוא אלי עיתונאית מטומטמת ותשאל :  'ליאורה ,  מה יש לך להגיד ? ' ".  
היא טענה שכאשר שוחחה עם קרא ,  היא אמרה לו שהיא אם חד הורית ושישמור עליה בתור המקור שלו ,  אולם הוא התקשר אליה לאחר פרסום הכתבה מהמספר הפרטי שלו ושאל איך היתה הכתבה והאם היא שבעת רצון . " אמרתי לעצמי ,  למה אתה מתקשר אלי ,  אני הרי גמרתי את הקשר איתך .  מה אני 'גרון עמוק' ,  מה יש בינינו רומנטיקה עיתונאית ?  צריך להיות אוויל כדי להתקשר למקור שלך אחרי הפרסום .  מה הוא חשב ,  שאומר לו 'חיי נהרסו ? ' ". 
במהלך הדיון הציגה ההגנה קלטות וידאו בהן נשמעת גלאט ברקוביץ' בחקירתה .  באחת ההקלטות נשאלת ברקוביץ' על תלונותיה לגבי כתב הארץ  :" אין לי תלונות אליו .. למה אתם צריכים .. למה אתם צריכים לחקור אותו ?  למה ?  מה הוא עשה לא בסדר ".  כן נשעמת ברקוביץ' כאשר היא אומרת ,  כי יתכן והייתה צריכה לבקש מן הכתב שיתקשר מטלפונים בטוחים אבל לא עשתה כן וכי אין לה בעיה עם הפרסום בערוץ 2 .
 כשנשאלה לפשר הסתירה בין טענותיה לנאמר בהקלטות אמרה בשלב הזה של החקירה היתה בלחץ ובמיגרנה ,  כן אמרה כי דיברתי שאמרה בשלב הזה של החקירות היו דברים לא נכונים .
 נציג עיתון הארץ ,  עו"ד זאב לאונד ,  אמר כי ברקוביץ' ממציאה את הדברים ושבכל שיחותיה עם קרא מעולם לא התלוננה על התנהלותו ולא אמרה לו שעליהם שוחח בקווי טלפון בטוחים .  לדבריו ,  היא  " ממציאה הכל למטרת התביעה ". 
ברוך קרא אמר בתגובה :" היות ושלב ההוכחות התחיל רק היום ולא יהיה ראוי בשלב זה להגיב באופן ספציפי על הטענות שמשמיעה הגברת גלאט ברקוביץ' במשפטה ,  על אחת כמה וכמה כשמדובר באמצע עדותה .  כפי שטענו בתשובה לכתב התביעה אנו סוברים שמדובר בטענות מופרכות שהומצאו על ידי התובעת "

" חשבתי להתאבד בזמן החקירה שלי "
 עו"ד גלאט ברקוביץ' פרצה בדמעות במהלך עדותה בבית המשפט בפתח דיון ההוכחות בתביעה שהגישה נגד ברוך קרא ועיתון הארץ

