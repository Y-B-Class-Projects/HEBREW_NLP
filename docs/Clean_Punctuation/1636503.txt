הרב הצבאי החדש :  אין מקום לסרבנות בצה"ל
סא"ל במיל' רפי פרץ הוא הרב הצבאי הראשי החדש .  בשיחה עם וואלה !  חדשות הדגיש הרב החוזר לשירות בצה"ל כי  " אין מקום בצבא לגילויי סרבנות .  אנחנו עם אחד ונעשה כל דבר יחד "
 הרב סגן אלוף רפי פרץ מונה הערב  ( שלישי )  לתפקיד הרב הראשי של צה"ל .  פרץ יועלה לדרגת תל אלוף ויחליף בתפקיד את הרב אבי רונצקי .
 פרץ הוא סא"ל במיל' ,  טייס מסוקים בעברו וכיום משמש כמדריך טיס בבית הספר לטיסה בחצרים .  פרץ ,  היה ממפוני היישוב עצמונה בחבל עזה והקים את המכינה הקדם צבאית  " עוצם ",  שפונתה במסגרת ההתנתקות .  לאחר הפינוי עבר פרץ להתגורר ביישוב יתד שבחבל ניצנה ,  שם הקים את המכינה מחדש .  למרות ההיסטוריה האישית ,  פרץ הביע בעבר את דעותיו הנחרצות נגד סירוב פקודה ,  אפילו במקרה של פינוי יישובים .  זאת על אף שהוא מקובל בקרב חוגים רבים בציונות הדתית .  
בשיחה עם וואלה !  חדשות אמר פרץ : " דעותיי בנושא הסרבנות ידועות ומעולם לא שיניתי אותן .  אין מקום בצבא לא לסרבנות ולא לגילויי סרבנות .  אנחנו עם אחד ונעשה כל דבר יחד ,  בלי לכופף ידיים .  זו העמדה שלי והדבר לא ישתנה ".  פרץ שאמור להיכנס לתפקידו בחודשים הקרובים ציין כי קיבל עליו את התפקיד  " מתוך אהבת ישראל גדולה ורצון לעזור בשמירה על צה"ל כבבת עיננו וכמקום שבו מתגלה כל התקומה המופלאה שהקדוש ברוך הוא מקים לעמו אחרי אלפיים שנות גלות ".  
על אף שפרץ הדגיש בעבר כי אינו מעוניין בתפקיד הרב הצבאי הראשי ,  הערב הוא כבר נשמע אחרת . " כשאתה נקרא לדגל ,  אתה לא יכול לעמוד מהצד ".  עם כניסת המינוי לתוקף ,  פרץ יועלה לדרגת תת אלוף ויקבל דרגה ייצוגית .
 עדכון ראשון :  16:58

הרב הצבאי החדש :  אין מקום לסרבנות בצה"ל
סא"ל במיל' רפי פרץ הוא הרב הצבאי הראשי החדש .  בשיחה עם וואלה !  חדשות הדגיש הרב החוזר לשירות בצה"ל כי  " אין מקום בצבא לגילויי סרבנות .  אנחנו עם אחד ונעשה כל דבר יחד "
 
