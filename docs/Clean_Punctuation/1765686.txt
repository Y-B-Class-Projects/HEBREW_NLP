הפטנט הישראלי לא עושה רושם על אירופה
רק 23% מהבקשות לאישור פטנטים של חברות ישראליות מאושרות באירופה - לעומת 50% בממוצע מהפטנטים ממדינות אחרות  ?   " ישראל ממעיטה בחשיבות האיחוד האירופי .  אם יש קשיים היזמים הישראלים מפסיקים בתהליך - וחבל ",  מסביר עורך פטנטים אירופי בכיר
 >  >  האם הבידוד המדיני של ישראל מונע מרשמי הפטנטים באירופה לרשום פטנטים לאזרחי ישראל ופוגע ביזמים ישראלים ?  ב-2009 ,  למשל ,  מתוך אלף בקשות שהוגשו על ידי ישראלים באירופה ,  נרשמו רק 228 פטנטים - 23% בלבד .  לשם השוואה ,  ממוצע הפטנטים שאושרו באירופה מכלל המדינות נע בשנים האחרונות בין 40% ל-50% .  הנתונים ,  שאותם הציג עו"ד ג'וסט חרוטסחולטן ,  שותף בכיר במשרד עורכי פטנטים מוביל באירופה ,  ארנולד וסיידסמה  ( arnold  &  siedsma )  ,  מצביעים על כך שישראל היא המדינה השנייה בעולם בהגשת בקשות לרישום פטנטים באירופה ביחס למיליון תושבים ,  מיד לאחר יפן ולפני ארה"ב .   ישראלים וגורמים בעלי זיקה לישראל מגישים בממוצע כ-1,500 בקשות פטנט באיחוד האירופי בשנה .  ואולם בשל מספר התושבים הקטן בישראל לעומת מדינות אחרות ,  מדובר ב-1% בלבד מכלל בקשות הפטנטים באירופה .  הנתונים הוצגו בכנס שנערך אתמול על ידי שגרירות הולנד ופירמת עורכי הדין ש .  פרידמן ושות' בתל אביב . " לא ייתכן שהמספר הקטן יחסית של הפטנטים המאושרים קשור באופן כלשהו לרמה הטכנולוגית בישראל ,  הידועה כאחת הגבוהות בעולם ",  אמר חרוטסחולטן ,  המייצג גם את חברת טבע באירופה .  ואולם הוא נתן הסבר אחר לנתונים : " ישראל ממעיטה בחשיבות האיחוד האירופי .  ישראלים מגישים באירופה פחות בקשות לרישום פטנטים מאשר בארה"ב ,  והם פחות עקביים בתהליך - אם יש קשיים הם מפסיקים וחבל ".  רישום פטנט באירופה הוא שלב ראשוני וחשוב בפני היזם לפעילות עסקית ביבשת . " הישראלים צריכים להיות פרואקטיביים בתהליך ולהבין את חשיבותו .  אם אתם מדינה המצאתית ,  אתם לא יכולים להזניח את השוק האירופי - הוא עצום ",  הוא אומר .  חרוטסחולטן נותן גם תשובה דיפלומטית לפיגור של ישראל לעומת מדינות אחרות ברישום פטנטים : " הדבר בוודאי קשור לגישה השמרנית הננקטת על ידי עורכי פטנטים מסוימים ,  המטפלים בבקשות עבור מגישים זרים ,  ואשר ייתכן שאינם יוזמים ואגרסיביים כפי שנדרש שיהיו כלפי משרדי הפטנטים באיחוד ".  לדבריו ,  בשנים האחרונות רואים עלייה בבקשות לרישום פטנטים באירופה ,  אך במקביל פחות בקשות מאושרות .  הסיבה לכך נעוצה בכך שהגוף שאמור לאשר את הבקשות - רשות הפטנטים האירופית  ( ה-epo )  - מוצף בבקשות .  בהולנד מבקשים לעורר את המודעות של יזמים ישראלים לאפשרויות הגלומות במדינה .  בין היתר מתכוונת הולנד להרחיב את תעשיית ההיי-טק והתעשיות החדשניות בה ב-2011 .  לשם כך הודיעה כי תקציב 480 מיליון יורו עבור הטבות מס על הכנסה בינ"ל מהיי-טק .  כחלק מהטבה שנקראת  " תיבת החדשנות ",  ישלמו ההולנדים מס אפקטיבי של 5% בלבד על הכנסות מפטנטים ב-2011 .  ההטבה תחול על כל הכנסה מנכס בלתי מוחשי המוגדר  " חדשני מספיק ".  לדברי חרוטסחולטן , " עסק ישראלי מסוגל ,  לבדו או במאמץ משולב עם שותף הולנדי ,  ליהנות  ( לצד הטבות המס הישראלית )  מהטבות מס גבוהות מאוד בהולנד וכניסה למשטרי המס והמע"מ היעילים של האיחוד האירופי ". הוא מסביר כי הגישה הישירה של ההולנדים לעסקים והיכולות העסקיות הגבוהות ,  במיוחד בתחומי פטנטים וקניין רוחני ,  מהווים יתרון עבור ישראלים המבקשים לפעול באירופה . " בתור משרד עורכי פטנטים המייצג חברות בינלאומיות רבות ,  ראינו עלייה משמעותית בהיקף הפעילות שלנו מול דרום קוריאה בחמש שנים האחרונות ,  כאשר ישראל נמצאת כעת בעדיפות גבוהה אצלנו להגברת הפעילות ",  הוא אומר ומוסיף , " ישראלים מגישים את הבקשות לאישור הפטנט בדרך כלל בארה"ב ,  אחר מכן בבריטניה ורק אחר כך באירופה .  זה אינו הגיוני ".   " התעריפים של עורכי הפטנטים הטובים בהולנד נמוכים בכ-40% מאלה העובדים בלונדון ומשתווים בצורה יפה מאוד גם לאלה העובדים בגרמניה ",  אומר חרוטסחולטן .  לפי נתונים המצויים בידו ,  יזמים ישראלים משלמים כ-5 מיליון יורו על אגרות לרישום פטנטים באירופה בשנה .  כיום ,  מסביר חרוטסחולטן ,  כל בקשה לפטנט חייבת להיות מוגשת בנפרד בכל מדינה באיחוד האירופי .  ואולם בעתיד ,  אם היוזמה להנהגת פטנט אירופי מאוחד תתקבל ,  ניתן יהיה לקבל פטנט מאושר לכל האיחוד .
 
הפטנט הישראלי לא עושה רושם על אירופה
רק 23% מהבקשות לאישור פטנטים של חברות ישראליות מאושרות באירופה - לעומת 50% בממוצע מהפטנטים ממדינות אחרות  ?   " ישראל ממעיטה בחשיבות האיחוד האירופי .  אם יש קשיים היזמים הישראלים מפסיקים בתהליך - וחבל ",  מסביר עורך פטנטים אירופי בכיר

