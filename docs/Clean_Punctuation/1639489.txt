ראש ממשלת אוקראינה מזהירה מגניבת הבחירות
יוליה טימושנקו האשימה כי המתחרה שלה בסיבוב הבחירות השני לנשיאות ,  ויקטור ינוקוביץ' ,  מתכוון להטות את התוצאות לטובתו ,  באמצעות  " שינוי חוקי הבחירות ברגע האחרון "
  ( צילום :  רויטרס .  עריכה :  עידן גוראל ) 
ראש ממשלת אוקראינה והמועמדת לנשיאות המדינה ,  יוליה טימושנקו ,  אמרה היום  ( רביעי )  כי היא הזמינה נציגים מארגון המדינות המתועשות  ( G8 )  כדי לדון עימם בשינויים הצפויים בחוקי הבחירות במדינה ,  שלטענתה סוללים את הדרך לגניבת קולות על ידי יריבה . " הזמנתי את שגרירי ה-G8 ומחר אזמין את השגרירים מכל מדינות העולם ,  כדי ליידע אותם שברגע שהחוק יתקבל על ידי הפרלמנט וייחתם ,  לא יהיו יותר בחירות באוקראינה ". 
מפלגתו של ינוקוביץ' הצליחה להעביר בפרלמנט תיקון לחוק הבחירות ,  שמבטל את הדרישה למספר מינימלי של נציגים מטעם שני הצדדים שאמורים להיות נוכחים בעת ספירת הקולות בקלפיות . 
" הפרלמנט העביר תיקונים לחוק אשר פוגמים באמינות הבחירות לנשיאות ,  הופכים אותן ללא מפוקחות ולא ישרות ",  אמרה טימושנקו .  לדבריה ,  היוזמה לשינויים בחקיקה נובעת מכך שיאנוקוביץ' לא מאמין בסיכוייו לנצח ורוצה להבטיח את התוצאה באמצעות תרמית .
 טימושנקו וינוקוביץ' צפויים להתמודד ב-8 בפברואר בסיבוב השני של הבחירות ,  לאחר שבסיבוב הראשון לא הצליח ינוקוביץ' להשיג את הרוב הדרוש כדי לנצח ,  אך הוביל על טימושנקו בפער של למעלה מ-10% .
" היום מסמן את סופו של הכוח הכתום ",  אמר הערב ינוקוביץ' לאחר שינוי החוק בפרלמנט .  ינוקוביץ' וטימושנקו ניצבו משני צדי המתרס במהלך המהפכה הכתומה שהיתה ב-2004 ,  כאשר ניצחונו של יאנוקוביץ' בבחירות בוטל על ידי בית המשפט ,  שקבע כי התוצאות זויפו .
 
ראש ממשלת אוקראינה מזהירה מגניבת הבחירות
יוליה טימושנקו האשימה כי המתחרה שלה בסיבוב הבחירות השני לנשיאות ,  ויקטור ינוקוביץ' ,  מתכוון להטות את התוצאות לטובתו ,  באמצעות  " שינוי חוקי הבחירות ברגע האחרון "
 
