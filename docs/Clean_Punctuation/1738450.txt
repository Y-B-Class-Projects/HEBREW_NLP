חידוש המודל העסקי :  הדרך לצמוח בזמן משבר 
מנהלים שבוחנים מחדש את המודל העסקי בחברות שלהם עשויים לזהות מקורות חדשים לרווחים בעלות נמוכה
 >  >  הסברה המקובלת היא שחדשנות היא דבר רצוי ביותר בעבור חברות .  ואכן ,  חברות עושות מאמצים ניכרים לחדש את המוצרים ואת תהליכי הייצור שלהן .  מאמצים אלה מכוונים בדרך כלל להשגת צמיחה ברווחים ושמירה על שולי הרווח או שיפורם ,  אלא שלעתים קרובות חדשנות כזו דורשת השקעה רבה - למשל ,  במחקר ופיתוח ,  במשאבים ייחודיים ,  בנכסים חדשים ואפילו בהקמה של חטיבות עסקיות חדשות לגמרי .  במלים אחרות ,  חדשנות של מוצרים ותהליכים עשויה להיות עניין יקר וממושך .  יתרה מכך ,  היא אינה מבטיחה תשואות עתידיות .  שיקולים אלה הם בעלי משמעות יתרה בתקופות של האטה כלכלית ,  למשל המיתון העולמי של 2008-2009 המורגש גם כיום .  עקב הירידה ברווחים של חברות והלחצים האדירים על שולי הרווח ,  בחרו עסקים רבים לקצץ בעלויות באופן קיצוני ;  זאת כדי לשרוד את המשבר ולמצב עצמן לקראת תקופת הצמיחה הכלכלית הבאה .  ההשקעות בחדשנות של מוצרים ובהגדלת נתח השוק שלהם הופחתו ולעתים אף בוטלו כחלק מהמאמץ הרחב יותר לקיצוץ בעלויות .  שעה שאמצעים אלה מובנים ,  העיסוק בחיסכון בעלויות לטווח הקצר על חשבון החדשנות עשוי לפגוע ביכולת התחרותית ובביצועים הפיננסיים של החברה בטווח הארוך .  האם יש דרך שבאמצעותה יכולים מנהלים לחדש בשווקים שהם מצויים בהם כבר על ידי שימוש במשאבים וביכולות הקיימות בדרכים חדשות ?  האם המנהלים יכולים להשיג ערך רב יותר ממשאבי החברות שלהם מבלי שייאלצו לבצע השקעות במחקר ופיתוח ,  או במפעלים ,  נכסים וציוד ?  חשיבה מחדש על המודל העסקי של החברה - האופן שבו החברה שלכם  " עושה עסקים "  עם לקוחותיה ,  שותפיה וספקיה - יכולה לסלול את הדרך להיבט אחר של חדשנות ,  שאותו אנו מכנים  " חדשנות המודל העסקי ".  ביסודו ,  המודל העסקי של חברה הוא מערכת של פעילויות המתבצעות על ידי החברה או על ידי שותפיה כדי לענות על הביקוש בשוק .  שלושת היסודות החשובים של מערכת זו הם תוכן ,  מבנה וניהול .  תוכן המערכת נוגע לבחירת הפעילויות המבוצעות ;  המבנה מתאר את האופן שבו הפעילויות מתחברות אלה לאלה ,  את הרצף שלהן ואת מנגנוני החליפין בין הפעילויות המחוברות והיבט הניהול נוגע לשאלה מי מבצע את הפעילות .  מנהלים יכולים לחדש את כל אחד משלושת יסודות המודל העסקי בנפרד או במקביל .  לחדשנות המודל העסקי יש מחיר .  היא עשויה לדרוש כניסה לשותפויות אסטרטגיות חדשות או שינויים תוך-ארגוניים שעלותם גבוהה .  ואולם היא מייצגת מקור חדש ליצירת ערך ,  שעשוי להיות אטרקטיבי במיוחד בתקופות של מחסור במשאבים ,  זאת משום שהיא בנויה על שימוש בדרכים חדשות במשאבים הנמצאים בשליטת החברה ו/או שותפותיה .  קחו לדוגמה את אפל .  החברה התמקדה ביצירת חדשנות בתחום החומרה .  בזכות פיתוח האייפוד ושירות הורדות המוסיקה הנלווה itunes ,  נהפכה אפל לחברת האלקטרוניקה הראשונה שהחלה לפעול בתחום הפצת המוסיקה ,  ואף קישרה זאת לפיתוח החומרה והתוכנה של האייפוד .  בכך קידמה אפל תת-פעילויות רבות של הורדות מוסיקה חוזיות בעבור לקוחותיה ,  הצליחה להפחית עלויות ולהימנע מעלויות נוספות לחברה - ובאותו זמן גם להציע שירות חדש .  כלומר ,  אפל לא רק השיקה חומרה חדשה ,  אלא שינתה באופן דרמטי את המודל העסקי של החברה ,  כך שיכלול מערכת יחסים מתמשכת עם לקוחות החומרה שלה .  אפל הצליחה להרחיב את מוקד החדשנות שלה ממגוון המוצרים אל המודל העסקי .  מדוע צריכה החדשנות במודל העסקי להעסיק את המנהלים והיזמים  ( ואת אנשי האקדמיה )  ?  מכמה סיבות .  ראשית ,  היא מייצגת מקור הכנסה עתידי לעסק שלהם - כזה שלעתים קרובות נשאר חבוי ובלתי מנוצל ,  אך מהווה הזדמנות ליצירת רווחים והכנסות חדשים ,  או להגדלת הרווחים ,  בעלות נמוכה למדי .  בנוסף ,  יתרונות כלכליים אלה עשויים להפוך ליתרון ביצועי משמעותי - אם המתחרים יתקשו לחקות או לשחזר את מערכת הפעילות החדשה בשלמותה .  זאת ועוד ,  היות שחדשנות המודל העסקי יכולה להיות כלי תחרותי בעל פוטנציאל רב ,  המנהלים חייבים להיות מודעים למאמצי המתחרים בממד זה .  הם חייבים ללמוד להביט מעבר לגבולות המסורתיים של התעשייה כדי לזהות איומים מצד המתחרים ,  ולראות דרך עדשת המודל העסקי שתחרות חדשה עשויה לנבוע מתעשיות שקודם לכן לא היו קשורות לתחום עיסוקם - כפי שאפל נכנסה לעסקי המוסיקה מעסקי האלקטרוניקה והמחשבים .  שש שאלות למנהלים לסיכום ,  יותר ויותר משקיעי הון סיכון מדגישים את חשיבותן של חברות  " רזות בנכסים ".  בעולם בעל קשרים הדדיים ענפים ,  היזמים והמנהלים חייבים להרחיב את השקפתם אל מעבר לרמה של המוצרים והתהליכים ,  ולהתמקד במודל העסקי שלהם - על מנת ליצור הזדמנויות ולנצל אפשרויות להכנסות ולרווחים חדשים .  מנהלים שבוחנים את המודל העסקי צריכים לשאול את עצמם שש שאלות :  1 .  מהו היעד של המודל העסקי החדש ,  ועל אילו צרכים משוערים ניתן לענות באמצעות עיצוב מערכת פעילות חדשה ?  2 .  אילו פעילויות חדשות נדרשות כדי לענות על הצרכים המשוערים ?  3 .  כיצד יוכלו פעילויות אלה להתקשר זו לזו בדרכים חדשות ?  4 .  מי אמור לבצע כל אחת מהפעילויות הכרוכות במודל העסקי החדש ואילו הסדרי ניהול יפעילו את המבנה החדש ?  5 .  כיצד נוצר ערך עבור השותפים ?  6 .  איזה מודל רווחים יאפשר לחברה להקצות חלק מהערך שנוצר באמצעות המודל העסקי החדש ?  ללא פרספקטיבת המודל העסקי ,  מרבית החברות הן לא יותר ממשתתפות במערך עצום של רשתות וקשרים פאסיביים .  אימוץ פרספקטיבת המודל העסקי מסייע למנהלים וליזמים להבנות באופן ייעודי את מערכות הפעילות של החברה ואת הקשרים בינה לבין חברות וסוכנים כלכליים אחרים בסביבה העסקית שלהן .  עיצוב והבניה אלה עשויים להיות מקור חשוב לחדשנות ,  בייחוד בתקופות של שינוי ומחסור במשאבים ,  המאופיינות בחוסר ודאות ובתנודתיות בשוקי ההון ובשווקים האמיתיים .  - הכותבים הם חוקרים ומרצים בכירים בבית הספר לעסקים וורטון ,  אוניברסיטת פנסילווניה - הסוגיה :  מדוע חדשנות במודל העסקי היא עניין שצריך להעסיק את המנהלים הפתרון :  היא מייצגת מקור הכנסה עתידי לעסק שלהם ,  והיא כלי תחרותי בעל פוטנציאל גבוה המאפשר מבט מעבר לגבולות המסורתיים הדרך הנכונה :  מנהל צריך לשאול עצמו מהו היעד של המודל העסקי החדש ,  אילו פעילויות חדשות נדרשות כדי לענות על הצרכים המשוערים ומי אמור לבצע כל אחת מהפעילויות

חידוש המודל העסקי :  הדרך לצמוח בזמן משבר 
מנהלים שבוחנים מחדש את המודל העסקי בחברות שלהם עשויים לזהות מקורות חדשים לרווחים בעלות נמוכה

