בזק בינלאומי מתחברת לאירופה
מנכ"ל בזק בינלאומי מסביר כי הנחת כבל תת-ימי חדש לא תוביל להוזלת חבילות חיבור לרשת ללקוח ,  אך כן תעלה את איכותן
איציק בנבנישתי ,  מנכ"ל בזק בינלאומי ,  מרוצה .  שלוש שנים אחרי שהתחילו בחברה אותה הוא מנהל לאפיין את המיזם החדש  שעל פי הערכות הוא אחד היקרים בתולדות החברה  מוכנים בבזק בינלאומי לספר כי חתמו על הסכם עם חברת התשתיות אלקטל על פיו תניח החברה כבל תת ימי מישראל לאיטלה .  יהיה זה רק הכבל השני שמספק לספקי תקשורת ישראליים גישה אל העולם החיצוני ,  כשהראשון שייך לחברת MedNautilus הנמצאת בבעלות טלקום איטליה .
 הכבל החדש ,  שהנחתו צפויה להסתיים תוך שנה וחצי ,  באמצע 2012 ,  מסוגל להעביר בכל שניה 7.2 טרהביטים  ( 900 גיגהבייטים )  של מידע .  לשם המחשה ,  מדובר ב-75,497 מנויים שמחוברים לקו 100 מגהביט .  לכן ,  תמכור בזק בינלאומי חלק מרוחב הפס הזה גם למתחרותיה .
 זו ,  בעצם ,  הבשורה הגדולה ביותר מבחינת הצרכן .  מנכ"ל בזק בינלאומי אומר בשיחה עם וואלה !  TECH כי  " הלקוח הפרטי ,  הפשוט ,  יוכל לקבל קצבים גבוהים יותר בתמורה טובה יותר לכסף שלו ",  זאת כיוון שהתחרות שתיווצר תוריד את עלויות הקישוריות של הספקיות עצמן .  עם זאת ,  אומר בנבנישתי כי בבזק בינלאומי  " לא מתכננים להוריד מחירים לצרכן ,  אך כשנספק את הקצבים הגבוהים ,  זה יהיה במחיר טוב יותר מאשר היה יכול להיות אילו לא היה כבל שני ".  
מעבר לכך ,  מתכננת החברה ,  באמצעות הכבל החדש שלה ,  כניסה מאסיבית יותר לשירותי הענן . " מחשוב הענן כבר נמצא פה ,  אבל הפלטפורמה החדשה תאפשר להתמקצע בו יותר "  אומר בנבנישתי ,  כשהוא מסביר שהכבל יאפשר שימוש טוב יותר בשרתים בחו"ל כדי לגבות מידע ,  ואף יוכל לספק שירותים טובים יותר ללקוחות מחוץ לישראל .  כשאנחנו שואלים אותו האם יש לחברה אותה מנהל כוונות להתרחב החוצה ולהציע שירותים בינלאומיים לכל ,  אומר איציק בנבנישתי כי כיום אין כוונה כזו ,  אבל זו יכולת שקיימת .
" ומה עם האחריות ?  "  אנחנו שואלים ,  ומזכירים את המקרים מחורף אשתקד ,  בהם תקלה במדנאוטילוס שיבשה את תעבורת האינטרנט בכל רחבי המדינה לשעות ארוכות .  תקלה דומה בתשתית החדשה עשויה לגרום לפגיעה תדמיתית קשה לחברה .  לדבריו של בנבנישתי ,  בחברה מודעים לכך שעם הפיכתם לספק גישה החוצה מישראל ,  האחריות של החברה מתגברת .  אך לדבריו אין סיבה לדאגה ,  כיוון שהציוד שנקנה הוא המתקדם ביותר ,  וישנם מערכי גיבוי .  כמו כן ,  פעילות של שני כבלים בו זמנית תאפשר ניתוב תשתיות מהיר אל הכבל השני במקרה ויש תקלה .
 גילוי נאות :  וואלה !  ובזק בינלאומי הן חלק מקבוצת בזק .
 
בזק בינלאומי מתחברת לאירופה
מנכ"ל בזק בינלאומי מסביר כי הנחת כבל תת-ימי חדש לא תוביל להוזלת חבילות חיבור לרשת ללקוח ,  אך כן תעלה את איכותן

