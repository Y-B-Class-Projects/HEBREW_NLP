מנהל הביטחון לשעבר בנתב"ג :  שליחת מדפסת מתימן מעוררת חשד ;  האם אין די מדפסות בארה"ב ? 
אמר פנחס שיף ,  מנכ"ל הארגון הארצי של חברות האבטחה בישראל וממייסדי חטיבת הביטחון בנתב"ג
הכנס הבינלאומי הראשון בישראל בנושא אבטחת המולדת- hls - אשר מתקיים בימים אלו בתל אביב ,  כינס מומחי ביטחון ותעופה .  אחד הבולטים שבהם הוא פנחס שיף  ( 63 )  המכהן כיום כמנכ"ל הארגון הארצי של חברות האבטחה בישראל .  הארגון מונה כ-70 חברות אבטחה המעסיקות כ-100 אלף עובדים .  שיף החל עבודתו במערך האבטחה הישראלית ב-73' והיה ממייסדי חטיבת הביטחון בנתב"ג .  שיף שימש כמנהל חטיבת הביטחון ברשות שדות התעופה  ( רש"ת )  במשך 6 שנים ומאוחר יותר כסמנכ"ל יחסים בינלאומיים ודובר רש"ת .  בראיון מיוחד ל-themarker הוא מתייחס בראשונה לאירועי הביטחון האחרונים.נוכח אירוע הביטחון האחרון ,  בטוח היום לטוס ? "ראשית דבר ,  כחסיד גדול של שיטת האבטחה הישראלית בתעופה האזרחית וכמי שמודע לעומקם של דברים ,  אני יכול לומר בביטחה כי בטוח לטוס מנמל התעופה בן גוריון וכן בכל חברת תעופה ישראלית ברחבי העולם .  באשר לחברות תעופה זרות ,  קיימות רמות שונות של סדרי ביטחון ואלו נגזרות ,  משיקלול רמת האיום כלפי התעופה האזרחית ,  בכל מדינה ריבונית ". מה באשר להטסת מטענים כיום ? "מערך הביטחון הישראלי ,  נתן דעתו לבדיקת מטענים מסחריים  ( קרגו )  כבר בראשית שנות ה-70 .  במהלך 40 השנה האחרונות פותחו שיטות בדיקה המתבססות בעיקר על אמצעים טכנולוגיים לבדיקת המטען המסחרי בתעופה האזרחית .  מהידוע בענין זה ,  במדינות אחרות ,  הרי שמעטות המדינות הנוקטות אמצעי ביטחון ,  כלפי המטען המסחרי בדומה לאלו אשר נוקט מערך הביטחון הישראלי ". נראה כי ארגוני הטרור זיהו בהטסת מעטנים  " בטן רכה "  לביצוע פיגועים בתעופה האזרחית ,  לא ? "הסטוריית נסיונות הפיגוע בתעופה האזרחית מוכיחה כי ארגוני הטרור בחרו עד היום להשתמש בנוסעים ובכבודתם על מנת להסליק אמצעי לחימה וחומרי נפץ למטוסי נוסעים .  עובדה זו ,  אינה משליכה כהוא זה גם על אפשרות השימוש במטען המסחרי ;  לפיכך ,  על שלטונות התעופה ברחבי העולם ,  לנקוט בכל האמצעים על מנת לתת מענה ביטחוני למיליוני פריטים מסחריים המוטסים מדי יממה ברחבי הגלובוס - גם אם במחיר של הורדת זמן השרות ללקוח ,  עליו הן מתחרות .  כלומר ,  שהנוסע לא יקבל בדיוק בזמן את המשלוח שמתחייבים לו .  על פי דברים אלו ניתן להניח ,  כי המטען המסחרי אינו מהווה דרך מועדפת על מנת לשגר מטעני נפץ למטוסים ". היכן טמון היה הכשלון הנוכחי בגילוי המטענים באירוע האחרון בסוף השבוע ? "הכשל נובע מרמת בדיקה ירודה ,  שלא לדבר על העדר כל חשד אשר מקרה של שיגור מדפסת מתימן לארה"ב חייב .  עצם עניין זה היה צריך לעורר חשד ,  כי מה אין מדפסות בארה"ב ?  עצם שיגורה של מדפסת מתימן לארה"ב היה אמור לזעוק לשמיים ולעורר חשד של גורמי הביטחון .  האם אין די מדפסות בארה"ב ?  זה כמו נוסע אשר מופיע בשיא חום הקיץ לשדה התעופה עם מעיל כבשים ". האם מדינות העולם החופשי משפרות את אמצעי הביטחון בנמלי התעופה ,  כלקח מנסיונות הפגיוע האחרונים ? "לערכתי ,  ניכרת היסטריה של ממש בימים הראשונים שלאחר פרסום נסיונות הפיגוע .  אולם ,  לאורך זמן אינני רואה צעדים יעילים לשיפור מערכי הביטחון .  יתרה מכך ,  מתבצעות פעולות אשר להערכתי מכבידות באופן ניכר על רמת השרות לנוסעים בשדות התעופה ,  אך אין בהם משום תרומה ממשית לביטחון המטוס והנוסעים ". אתה יכול לתת דוגמא ספיצפית ? "בהחלט .  מניעה גורפת של הטסת נוזלים  ( בקבוקי בושם )  על ידי הנוסעים ,  אינה משיגה את המטרה ,  תורמת למרמור וחוסר הבנה מוחלט בקרב ציבור הנוסעים ;  כל זאת מאחר ובפעולה זו אין משום היגיון ומדרג ". מדוע לאורך השנים ,  בוחרים אירגוני הטרור לפגוע דווקא ביעדי תעופה ? "התעופה האזרחית מהווה מאז שנות ה-70 יעד אסטרטגי ,  לנסיונות פיגוע מצד אירוגני הטרור .  פיגוע במטוס ובנוסעים ,  נתפס כפגיעה ביוקרתה של המדינה ,  בענף התיירות ,  ובכלכלת המדינה .  ארגוני הטרור ,  רואים בהפלת מטוס משום הצלחה יוקרתית ולפיכך ,  הינם משקיעים ,  משאבים רבים ,  בנסיונות שיגור מטעני חבלה למטוסים בין אם על ידי נוסעים ובין אם בדרכים אחרות .  דווקא משום סיבות כבדות משקל אלו ,  חלה חובה על מדינות העולם ,  להציב את נושא אבטחת התעופה האזרחית בראש סדר העדיפות הלאומית ". המידע המודיעני במקרה האחרון הגיע מסעודיה .  האם קיים היום שיתוף פעולה מודיעיני בין מדינות ידידותיות ושאינן כאלה בתחום הטרור בתעופה ? "רמת שיתוף הפעולה של גופי המודיעין במדינות העולם השתפרה לאין שיעור בשנים האחרונות .  כיום ,  שום מדינה אשר יש בידיה מידע מודיעיני בגין כוונת פיגוע כלפי מדינה אחרת אינה מהססת מלהעביר המידע באופן מהיר ויעיל על מנת לנסות ולמנוע את הפיגוע בכל מחיר .  גם האירוע האחרון מוכיח על כך כאלף עדים ". האם ניתן אם כך ,  להסתמך על מידע מודיעני כתחליף לרמה קפדנית של בדיקות ביטחונית ? "מערך הביטחון בתעופה האזרחית מחוייב לפעול כאילו שלא קיים מידע מודיעיני .  המודיעין במקרה זה ,  עם היותו גורם חשוב ביותר במעלה ,  הינו בונוס בלבד לגורמי הביטחון העוסקים באבטחת התעופה .  לפיכך ,  יש לקיים מערכות בידוק ואבטחה פיסית קפדניים ביותר ולא ליסמוך על המידע המודיעיני כגורם בלעדי ". מה ניתן עוד לעשות כדי לשפר את רמת האבטחה של הנוסעים והמטען ? "שיטת הבידוק הישראלית הוכיחה את עצמה במהלך השנים .  שיטת 'פרופיל הנוסע' בשילוב עם טכנולוגיה חכמה ,  הינה השילוב הנכון בבדיקת הנוסעים ומטענם .  בדרך זו ,  מתקיים ריכוז מאמץ אך ורק באותם נוסעים אשר קיימת לגביהן סיבה ביטחונית ,  לבדיקתם היסודית והמעמיקה .  מזה שנים ,  קיימת המלצה לגופי הביטחון הזרים ,  האחראים על התעופה האזרחית ,  לאמץ את השיטה הישראלית ;  אולם ,  מסתבר כי ,  כל מדינה שומרת לעצמה את ריבונותה להחליט אילו משאבים יוקדשו לאבטחת התעופה האזרחית בשיטחה ". מה אנו עוד יכולים לצפות מאירגוני הטרור בנושא נסיונות הפגיוע בתעופה האזרחית ? "אני לא מתכוון בתשובתי לתת רעיונות כיצד ניתן לבצע פיגועים בתעופה האזרחית .  יחד עם זאת ,  נסיונות הפיגוע האחרונים ,  כמו לדוגמא 'מחבל התחתונים' - אותו נוסע שניסה להסתיר בתחתוניו חומר נפץ ,  בטיסה מאמסטרדאם לדרוייט ,  בחג המולד 2009 -והניסון האחרון ,  מעידים על נחישות של אירגוני הטרור להמשיך ולראות בתעופה האזרחית ,  משום יעד אטרקטיווי לביצוע פיגועים ". 

מנהל הביטחון לשעבר בנתב"ג :  שליחת מדפסת מתימן מעוררת חשד ;  האם אין די מדפסות בארה"ב ? 
אמר פנחס שיף ,  מנכ"ל הארגון הארצי של חברות האבטחה בישראל וממייסדי חטיבת הביטחון בנתב"ג

