שמחה רודפת שמחה :  נינה ראשונה למלכה אליזבת
אחרי שתי הודעות האירוסים האחרונות של נכדיה הצעירים ,  למלכה יש עוד סיבה לשמוח :  לנכדה הבכור פיטר ולאשתו הקנדית אוטום נולדה במזל טוב בת - שתתייצב במקום ה-12 ברשימת יורשי הכתר
שמחה רודפת שמחה בבית המלוכה הבריטי .  המלכה אליזבת השנייה  " מתמוגגת מאושר "  בעקבות לידת נינתה הראשונה - כך נמסר בצהריים  ( חמישי )  מארמון בקינגהם .  הנינה ,  שמשקלה 3.8 קילוגרמים וטרם הוענק לה שם ,  נולדה אתמול לנכדה הבכור של המלכה ,  פיטר פיליפס ,  ולאשתו אוטום .  התינוקת תתייצב במקום ה-12 ברשימת היורשים של כתר המלוכה .
 פיטר פיליפס הוא בנם היחיד של הנסיכה אן ,  בתה של המלכה ,  ובעלה הראשון ,  מארק פיליפס .  אחותו החורגת ,  הנסיכה זארה  ( בתה של אן מבעלה השני )  ,  הודיעה בשבוע שעבר על אירוסיה למייק טינדאל ,  והצטרפה לבן דודה הנסיך וויליאם  ( בנו של הנסיך צ'רלס )  ,  שהכריז חודש לפני כן על אירוסיו לקייט מידלטון .  
האם המאושרת ,  אוטום פיליפס ,  היא דמות מעט חריגה בבית המלוכה הבריטי - היא ילידת קנדה ,  והתחנכה כקתולית .  רק מעט לפני נישואיה לפיטר ב-2008 ,  התקבלה לכנסייה האנגליקנית הבריטית .  אם לא הייתה עושה כן ,  היה פיטר נאלץ לוותר על כל סיכוי לרשת ביום מן הימים את הכתר .  כיום ,  בכל מקרה ,  הוא אינו נושא בתואר המלכותי  " נסיך ",  משום שאמו ,  אן ,  ויתרה על הצעת המלכה לכבד בתואר זה את שני ילדיה .
 
שמחה רודפת שמחה :  נינה ראשונה למלכה אליזבת
אחרי שתי הודעות האירוסים האחרונות של נכדיה הצעירים ,  למלכה יש עוד סיבה לשמוח :  לנכדה הבכור פיטר ולאשתו הקנדית אוטום נולדה במזל טוב בת - שתתייצב במקום ה-12 ברשימת יורשי הכתר

