דיווח בספרד :  ולנסיה תחתים את סולדאדו בקיץ
הלוס צ'ה כבר מחפשים מחליף לדויד וייה ?  על פי  " אס ",  חלוץ חטאפה ,  שהספיק לכבוש העונה כבר 10 שערים ,  ינחת ביוני
העיתון הספרדי  " אס "  מדווח שוולנסיה תחתים בקיץ את החלוץ המצוין של חטאפה ,  רוברטו סולדאדו ,  שעשוי להיכנס לנעליו של דויד וייה שהצהיר לאחרונה כי הוא יעזוב את הלוס צ'ה בתום העונה .
 סולדאדו ,  שגדל בריאל מדריד אבל מעולם לא קיבל בה הזדמנות של ממש ,  כבש העונה 10 שערים במדי חטאפה והוא מדורג שני בטבלת מלך השערים ,  מאחורי וייה .  בעונה שעברה כבש 13 שערים ואף רשם הופעת בכורה בנבחרת ספרד .  
סולדאדו הוא השחקן שמרוויח את המשכורת הגבוהה ביותר בחטאפה ועל פי הדיווח זו מעוניינת לקצץ בהוצאות .  ב"אס "  נכתב שקבוצתו תדרוש עליו סכום שינוע סביב 10 מיליון יורו ,  אבל עשויה גם להסתפק בעסקה של 8 מיליון פלוס החלוץ הוונצואלי מיקו ,  שלא מרבה לקבל דקות משחק בוולנסיה .
 
דיווח בספרד :  ולנסיה תחתים את סולדאדו בקיץ
הלוס צ'ה כבר מחפשים מחליף לדויד וייה ?  על פי  " אס ",  חלוץ חטאפה ,  שהספיק לכבוש העונה כבר 10 שערים ,  ינחת ביוני

