אחיו של הרמטכ"ל :  המג"ד מניעלין ערכי ומקצועי
תא"ל אבי אשכנזי העיד בשלב הטיעונים לעונש לטובת המג"ד עומרי בורברג ,  שהורשע בהתנהגות שאינה הולמת בשל מעורבותו בתקרית בה נורה פלסטיני כפות בניעלין .  תא"ל אשכנזי : " בורברג קצין מנהיגותי .  אין לנו מפקדים כמוהו בלי סוף "
  ( צילום :  טל אנגלנדר ,  עריכת וידאו :  גדי וינסטוק ,  קריינות :  אביב אברמוביץ' ) 
תא"ל אבי אשכנזי ,  אחיו של הרמטכ"ל גבי אשכנזי ,  העיד היום  ( רביעי )  בשלב הטיעונים לעונש בבית הדין הצבאי בקריה בתל אביב ,  לטובתו של המג"ד עמרי בורברג ,  שהורשע בהתנהגות שאינה הולמת באירוע בו נורה פלסטיני כפות בניעלין . 
" עומרי הוא קצין ערכי ,  מקצועי ומנהיגותי ",  אמר תא"ל אשכנזי המשמש כמפקד בסיס צאלים בו משרת בורברג כקצין אג"ם ,  תפקיד אליו הועבר בעקבות האירוע . " ההדחה מתפקיד המג"ד היא העונש הכבד ביותר .  גם אם יחזור לפקד ,  יהיה עליו כתם שיישאר לעולם .  חוץ מעמרי יש פה משפחה שקשרה את עתידה עם צה"ל ועלינו לשאול האם זהו מסוג האירועים שבהם אנו אומרים באבחת מגל לקצין 'לך מפה' .  עמרי קיבל החלטה מבצעית שגויה ומצערת ,  והוא כבר שילם עליה בצורה חמורה ".  
" המשפט הזה מדובר מאד בשיחות סלון בצה"ל והוא כבר עשה את שלו מבחינה הרתעתית ",  הוסיף תא"ל אשכנזי . " כל עונש חמור קוטל באחת את עתודת הפיקוד בצה"ל ,  שכן אין לנו מפקדים כמו עומרי בלי סוף ".  סא"ל בורברג דמע למשמע העדויות התומכות .
 מפקד זרוע היבשה ,  האלוף סמי תורג'מן ,  הגדיר במהלך הדיונים את האירוע בניעלין כ"תקלה מבצעית וערכית שאינה מאפיינת את עמרי .  צריך לראות את התקלה הזו בקונטקסט שבה היא התקיימה .  התנאים שבהם מפקד קצין באיו"ש הם אינטנסיביים באופן שקשה לתאור ושגיאות כאלה קורות ". 

אחיו של הרמטכ"ל :  המג"ד מניעלין ערכי ומקצועי
תא"ל אבי אשכנזי העיד בשלב הטיעונים לעונש לטובת המג"ד עומרי בורברג ,  שהורשע בהתנהגות שאינה הולמת בשל מעורבותו בתקרית בה נורה פלסטיני כפות בניעלין .  תא"ל אשכנזי : " בורברג קצין מנהיגותי .  אין לנו מפקדים כמוהו בלי סוף "
 
