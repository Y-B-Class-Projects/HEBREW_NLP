קיבוץ זיקים יקים פרויקט סולארי בהשקעה של 15 מ' ש' ;  ימכור את החשמל לחברת החשמל בתעריף מסובסד
כושר ייצור החשמל של הפרויקט - 1,000 קילוואט ;  המערכות יותקנו על גגות מבנים חקלאיים בשטח של 14.000 מ"ר
קיבוץ זיקים ,  שנמצא מדרום לאשקלון ,  מצטרף לגל הסולארי בהתיישבות החקלאות .  מהסכם שחתם לאחרונה עם חברת  " סולארפאוור ",  עולה כי החברה תקים מערכות ייצור סולאריות על גגות המבנים החקלאיים בקיבוץ על שטח כולל של 14.000 מ"ר ובהשקעה של 15 מיליון שקל.כושר ייצור החשמל של הפרויקט יהיה 1,000 קילוואט ,  הספק המקנה לפרויקט זכות ליהנות מהסבסוד בתעריף החשמל הניתן למערכות סולאריות בינוניות - חברת החשמל תרכוש את החשמל מהפרויקט ב-1.49 שקל לקוט"ש בעוד שהיא מוכרת חשמל לצרכן הביתי בכ-48 אגורות לקוט"ש .  הסבסוד ממומן באמצעות תעריפי החשמל לציבור.הפרויקט שיבוצע עוד השנה ימומן במשותף על ידי  " סולארפאוור "  ועל ידי קיבוץ זיקים .  הקיבוץ שוכן באזור בו קרינת השמש גבוהה והוא צפוי לייצר כ-1.7 מיליון קוט"ש לשנה ,  אשר יכניס לבעליו כ-2.4 מיליון שקל.לדברי אלון תמרי ,  מנכ"ל משותף בחברת  " סולארפאוור ",  העובדה שמדובר בפרויקט שיבוצע על גגות מבנים שיש להם היתרי בנייה תאפשר ליזמים לקבל בתוך זמן קצר רישיון לייצור חשמל .  מאז אישרה רשות החשמל הקמת פרויקטים ליצור חשמל סולארי במחיר מסובסד ,  חתמו יותר מ-50 מושבים וקיבוצים על הסכמים עם חברות יזום להקמת פרויקטים סולאריים .
 
קיבוץ זיקים יקים פרויקט סולארי בהשקעה של 15 מ' ש' ;  ימכור את החשמל לחברת החשמל בתעריף מסובסד
כושר ייצור החשמל של הפרויקט - 1,000 קילוואט ;  המערכות יותקנו על גגות מבנים חקלאיים בשטח של 14.000 מ"ר

