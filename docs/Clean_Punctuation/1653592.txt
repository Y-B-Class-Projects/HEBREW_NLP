הקבוצה בראשות מזרחי רכשה 2% נוספים ממכבי ת"א
הרכישה מעמידה כעת את  " ניוקו ספורט בע"מ "  על 17.94% מכלל המניות של האלופה .  פדרמן : " אין למהלך שום משמעות "
 עוד שינוי במבנה הבעלות במכבי תל אביב :  קבוצת  " ניוקו ספורט בע"מ ",  בראשות עו"ד שמעון מזרחי ,  רכשה 2% נוספים ממניות המועדון ,  שכעת מעמידים את הקבוצה על 17.94% מכלל המניות.המניות נרכשו ,  למעשה ,  מידי המועדון עצמו ,  שכן לאחר עסקת רענן כץ נותרו כ-17.67% מכלל המניות בידי  " חברת מועדון הכדורסל מכבי תל אביב ",  ולא בידי איש מהבעלים באופן פרטני .
 מתוך 33.3% בהם החזיק כץ ,  נרכשו בקיץ 16.67% בידי קבוצת  " נפתלי ש.ש השקעות "  שבראשות משפחת רקנאטי  ( שדרגה בכך את כוחה ל-33.3% סה"כ )  .  דיוויד פדרמן ,  באמצעות חברת  " פדנקו לימיטד ",  חולש גם הוא על 33.3% מכלל המניות . " ניוקו ",  טרם הרכישה האחרונה ,  החזיקה בכ-16% .  בידי המועדון נותרו עכשיו כ-15.5% ,  שככל הנראה יימכרו בעתיד הנראה לעין .
 חשוב לציין כי לפחות מבחינה פורמאלית ,  אותן מניות שמוחזקות בידי המועדון מתחלקות הן בין קבוצות הבעלים ,  בהתאם לאחזקותיהם הכלליות בחברה .
 פרט למזרחי ,  כוללת קבוצת  " ניוקו ספורט בע"מ "  גם את איש העסקים היהודי-אמריקאי דיוויד סולומון ואת פליינג קארגו בע"מ ,  שמחזיקות בבעלות על הקבוצה באחוזים שווים .  בעשור האחרון עברו מניות  " ניוקו "  בין ידיים רבות ,  כאשר אל הקבוצה הצטרפו ועזבו במהלך השנים אנשי העסקים הרצל חבס ,  רוני שאטן ,  אודי אנג'ל ומוני פנאן ז"ל .
 שמעון מזרחי ושי רקנאטי סירבו להגיב .  דיוויד פדרמן מסר כי  " אין למהלך שום משמעות ".  

הקבוצה בראשות מזרחי רכשה 2% נוספים ממכבי ת"א
הרכישה מעמידה כעת את  " ניוקו ספורט בע"מ "  על 17.94% מכלל המניות של האלופה .  פדרמן : " אין למהלך שום משמעות "
 
