פעילות מגזר הייצור בארה"ב בשיא של כ-4 שנים ;  מדד מנהלי הרכש ברמה הגבוהה מאפריל 2006 - 55.9 נק'
הוצאות הבנייה בארה"ב ירדו חודש 7 ברציפות לשפל של יותר מ-6 שנים
הפעילות במגזר הייצור בארה"ב צמחה בדצמבר בקצב מהיר מהצפוי לרמתה הגבוהה ביותר זה כמעט ארבע שנים ,  כך מסרה חברת המחקר ism .  מנגד ,  הוצאות הבנייה בארה"ב ירדו בנובמבר - זה חודש שביעי ברציפות - לשפל של יותר משש שנים ,  כך מסר משרד המסחר האמריקאי .  מדד מנהלי הרכש של מגזר הייצור בארה"ב עלה בחודש שעבר לרמה של 55.9 נקודות - הרמה הגבוהה ביותר מאז אפריל 2006 - לעומת 53.6 בנובמבר ,  כך מסרה היום ism .  העלייה היתה חדה יותר מתחזיות הכלכלנים אשר צפו מדד של 54.3 נקודות.זה החודש החמישי ברציפות שהמדד נמצא מעל לרמה של 50 נקודות .  קריאה של המדד מעל לרמה זו משקפת צמיחה בפעילות הייצור ,  ואילו מדד מתחת לרמה זו מצביע על ירידה בפעילות .  הוצאות הבנייה בארה"ב ירדו בנובמבר זה החודש השביעי ברציפות לרמה הנמוכה ביותר זה למעלה משש שנים ,  בעקבות ירידה בהיקף הבנייה בשוק הדיור ובמספר הפרויקטים המסחריים בתחום הנדל"ן .  הוצאות הבנייה בארה"ב ירדו בנובמבר ב-0.6% לעומת אוקטובר ,  ל-900 מיליארד דולר ,  הסכום הנמוך ביותר מאז יולי 2003 - כך מסר היום משרד המסחר האמריקאי .  תחזית הכלכלנים היתה לירידה של 0.5% בלבד.בהשוואה לנובמבר 2008 נפלו הוצאות הבנייה ב-13.2% .  נתוני הוצאות הבנייה של חודש אוקטובר תוקנו כלפי מטה לירידה של 0.5% לאחר שבמקור דווח כי נותרו ללא שינוי .
 
פעילות מגזר הייצור בארה"ב בשיא של כ-4 שנים ;  מדד מנהלי הרכש ברמה הגבוהה מאפריל 2006 - 55.9 נק'
הוצאות הבנייה בארה"ב ירדו חודש 7 ברציפות לשפל של יותר מ-6 שנים

