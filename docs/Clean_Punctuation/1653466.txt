הושק מתחם הקולנוע הגדול בישראל
מתחם הקולנוע סינמה סיטי ראשון לציון נחשף היום לראשונה .  המתחם ,  שצפוי להיפתח לקהל ביום חמישי הקרוב ,  כולל 26 אולמות קולנוע ותיאטרון בהשקעה של 450 מיליון שקלים
26 אולמות קולנוע ותיאטרון ,  4000 מקומות ישיבה ,  45,000 מ"ר של בתי קולנוע וצפי ליותר משישה מיליון מבקרים בשנה :  מתחם הקולנוע סינמה סיטי ראשון לציון הושק היום  ( שני )  במסיבת עיתונאים חגיגית .  המתחם צפוי להיפתח לקהל ביום חמישי הקרוב .  
במתחם החדש הושקעו למעלה מ-450 מיליון שקלים והוא כולל בין היתר פארק עם פסלי דינזוארים המבוסס על הסרט  " פארק היורה ",  אולם המתקרא  " אולם הזכוכית "  המבוסס על טכנולוגיה ייחודית המעוגנת בפטנט על שמו של ליאון אדרי ואמורה להביא את הצופה לתחושה  " כאילו הוא חלק מהסרט ",  הוא לדברי מנהלי המקום .  
בנוסף כולל המתחם שלושה אולמות Kids בעיצובים שונים המבוססים על דמויות מצוירות על הקירות ,  שני אולמות LOVE המעוצבים ברוח האהבה ,  עם גימיק של מושבים זוגיים שניתן להרים בהם את מסעדת הכסא ,  שני אולמות המיועדים לסרטי אימה ,  המעוטרים בדמויות מסרטי אימה ,  ועם רמקולים מובנים בכיסאות להעצמת אפקטים ,  שלושה אולמות תיאטרון בגדלים שונים המכילים 300-550 מקומות ישיבה ואולם VIP .
 יעקב כהן מנכ"ל סינמה סיטי אמר עם השקת המתחם ,  כי  " האתגר היה לתכנן מבנה המציע חוויה בידורית ומסחרית באופן שישאב וישמר את הקהל בתוך המתחם .  המתחם מאופיין בחללים גדולים ,  פתוחים ונוחים ,  תוך שמירה על נראות מתמדת מכל מקום ".  
לדבריו , " מתחם זה מהווה את המשך הפעילות המשותפת שלי עם האחים אדרי שבבסיסה עמד הרעיון לבנות ולפתח בתי קולנוע בתפיסה אחרת ,  כאשר המוטו המוביל הוא חוויה בידורית כוללת תוך ניצול מכסימלי של שטחי הנדל"ן בכל שעות היממה ". 
משה אדרי מבעלי ניאו לינאו סינמה המחזיקה במתחמי הסינמה סיטי ,  הוסיף ואמר כי  " הפרויקט על כל מורכבותו ותחכומו הוקם בזמן שיא של פחות משנתיים ועל כך גאוותנו !  אנו בונים את המתחמים הללו לדור החדש ,  משקיעים בכך רבות ושמחים שהקהל יודע להעריך זאת ,  ומצביע ברגליו .  אנו נמשיך להשקיע בפרויקט ,  ובהמשך נפתח אולם קולנוע תיאטרון ואמפי תיאטרון עם גג נפתח בקומת הגג ".  בנוסף הבטיח אדרי כי מותג סינמה סיטי יתרחב גם לאזורי הדרום .  
ליאון אדרי ,  אחיו של משה ,  אמר כי  " אני נרגש וגאה לחנוך היום את מתחם הבידור והבילוי הגדול והמפואר בעולם .  עוד מילדותי נמשכתי לעולם הקולנוע ,  ואני קשור לעולם זה כבר 50 שנים .  החזון ליצירת מתחם המשלב בידור ובילוי אולטימטיבי עלה בשנות ה-90 ,  וקרם עור וגידים עד לפתיחת הסינמה סיטי בגלילות ב-2002 ,  שהיה אז הראשון מסוגו ". 
הכמות חסרת התקדים של אולמות הקולנוע במתחם מחייבת כמובן גם את המפיצים המקומיים להיערך לכך .  בהתאם לזאת ,  בסוף השבוע הקרוב ,  שבו ייפתח המתחם ,  יגיעו לבתי הקולנוע לא פחות משבעה סרטים חדשים - ובהם להיטים כמו  " אליס בארץ הפלאות ",  אבל גם סרטים שדילגו על האקרנים בארצות הברית ,  למשל  " חוזה אינטימי ".  גם בסוף השבוע שלאחר מכן השוק יהיה רווי במוצרים טריים ,  ובסך הכל עד סוף חודש מרץ יתמלאו האולמות בארץ בלא פחות מ-11 סרטים חדשים ,  הרבה מעל הממוצע .
 
הושק מתחם הקולנוע הגדול בישראל
מתחם הקולנוע סינמה סיטי ראשון לציון נחשף היום לראשונה .  המתחם ,  שצפוי להיפתח לקהל ביום חמישי הקרוב ,  כולל 26 אולמות קולנוע ותיאטרון בהשקעה של 450 מיליון שקלים

