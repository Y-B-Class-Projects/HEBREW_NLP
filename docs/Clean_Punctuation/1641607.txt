ראש ממשלת לבנון : " מודאג מאיומי ישראל "
 סעד אל חרירי אמר בראיון לרשת ה-BBC כי הוא חושש ממלחמה עתידית נוספת עם ישראל . " מידי יום אנו רואים מטוסים ישראלים נכנסים לשטח האווירי שלנו .  זה מצב שהולך ומחמיר והוא מסוכן "
 ראש ממשלת לבנון סעד אל חרירי אמר כי הוא מודאג מ"הסלמת האיומים המסוכנים "  של ישראל על המזרח התיכון ,  כך דיווחה הלילה  ( רביעי )  רשת ה-BBC .  חרירי אמר כי מטוסים ישראלים נכנסים למרחב האווירי של לבנון מידי יום ,  וכי הוא חושש ממלחמה עתידית נוספת עם ישראל .
 חרירי אמר כי ישראל עשתה טעות חמורה בכך שאיימה לכאורה על שכנותיה ,  לבנון וסוריה . " אנו שומעים איומים רבים מצד ישראל מידי יום ,  ולא רק איומים .  אנו רואים מה קורה על פני השטח ובשטח האווירי שלנו ומה קורה כל הזמן בחודשיים האחרונים  מידי יום אנו רואים מטוסים ישראלים נכנסים לשטח האווירי שלנו .  זה מצב שהולך ומחמיר והוא מסוכן מאוד ".   חרירי אף הצהיר כי לבנון מאוחדת וכי ממשלתו תעמוד לצד חיזבאללה במלחמה מול ישראל . " אני סבור כי הם חושבים שיהיה פילוג בלבנון אם תהיה מלחמה נגדנו .  ובכן ,  לא יהיה פילוג בלבנון .  אנו נעמוד מול ישראל .  אנו נעמוד עם אנשינו ".  
דבריו של חרירי נאמרו על רקע המתיחות בין ישראל וסוריה בשבוע האחרון בעקבות התבטאותו של שר החוץ אביגדור ליברמן לפיה  " במלחמה הבאה סוריה תפסיד ,  ואסד יפסיד את השלטון ".  שר ההסברה הסורי מוחסן בילאל אמר בתגובה לדבריו של ליברמן כי מנהיגיה של ישראל פוגעים בשלום במזרח התיכון ובעולם כולו .  לדבריו ,  דבריו  " הברבריים והתוקפניים "  של שר החוץ נאמרו על ידי אדם  " המושמץ על ידי העולם כולו ". 

ראש ממשלת לבנון : " מודאג מאיומי ישראל "
 סעד אל חרירי אמר בראיון לרשת ה-BBC כי הוא חושש ממלחמה עתידית נוספת עם ישראל . " מידי יום אנו רואים מטוסים ישראלים נכנסים לשטח האווירי שלנו .  זה מצב שהולך ומחמיר והוא מסוכן "
 
