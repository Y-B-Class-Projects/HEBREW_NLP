אשדוד - מכבי ת"א :  הצהובים לא מוותרים על אלמוג כהן
בקרית שלום מאוד רוצים את קשר נתניה שטרם חתם בנירנברג .  טומאסיץ' יחזור להרכב מול אשדוד  ( ש' ,  19:00 ,  ספורט 1 ) 
במכבי תל אביב עוקבים בעניין בימים האחרונים אחר ההתפתחויות בעניין מעברו של אלמוג כהן ממכבי נתניה לנירנברג בסוף העונה .  כזכור ,  הקשר הצעיר כבר סיכם את תנאיו בקבוצה הגרמנית ,  אך כרגע קיימת מחלוקת בינה לבין נתניה בכל הנוגע לגובה דמי ההשבחה שישולמו על השחקן .  במידה שהעסקה לא תצא אל הפועל מתכוונים הצהובים לעשות מאמצים גדולים להחתים אותו .
 כזכור ,  לפני מספר שבועות שוחח המנג'ר המקצועי של נירנברג ,  מרטין באדר עם דניאל יאמר ,  שהבטיח שהוא יבוא לקראתו .  יאמר הצהיר אז ש"לא אעמוד בדרכו של אלמוג לאירופה "  ובאדר סיפר לוואלה !  ספורט : " אני מאמין שנגיע לעמק השווה ואני לא מודאג ".  יחד עם זאת ,  מאז לא חלו התפתחויות גדולות .
 מכבי תל אביב כבר הביעה עניין גדול בכהן במהלך החודשים האחרונים ,  עוד לפני הפנייה של נירנברג אליו ,  אבל הוא הבהיר לנציגיה שהוא מעדיף לצאת לאירופה .  אם המעבר שלו לגרמניה בכל זאת לא ייצא אל הפועל ,  קיים סיכוי גבוה שהוא ינחת בקרית שלום וזאת לאור ההצעה הכספית הנדיבה שהוגשה לו על ידי הצהובים .
 הצוות המקצועי של המועדון שוקל גם פנייה לקשר מנשנגלדבאך ,  גל אלברמן ,  שעלות הבאתו מוערכת בכמה מאות אלפי יורו ,  אך המנג'ר אבי נמני חושש מכיוון שהקשר לא שיחק בצורה סדירה בשנה וחצי האחרונות והעונה סובל מפציעה ארוכה .  שחקן נוסף שנמצא ברשימות של מכבי הוא חלוץ אוטרכט ,  ג'ייקוב מולנגה הזמבי .  הקבוצה כבר יצרה קשר עם סוכנו של השחקן .
 בתוך כך ,  מחר  ( שבת ,  19:00 ,  שידור משולב בספורט1 )  תנסה הקבוצה מההפסד לבית"ר ירושלים בבעיטות הכרעה מ-11 מטרים בשמינית גמר גביע המדינה שלשום ,  כאשר היא תגיע מחר למשחק חשוב באשדוד .  במכבי עסקו מאז המשחק בעיקר בניסיונות לאושש את השחקנים מבחינה פיזית אחרי 120 הדקות בטדי ,  אך הדגישו גם את הצד המנטלי .  הצהובים סוחבים על גבם חמישה משחקי ליגה ללא ניצחון ,  כאשר כעת נראה שגם המקום השלישי בטבלה נמצא בסכנה .  
בקבוצה החליטו לקיים את ועדת המשמעת לקשר המושעה מאור בוזגלו רק באמצע השבוע הבא ובשלב זה הוא לא מורשה להגיע לאימוני הקבוצה .  בנוסף לקשר המושעה ייחסר המנג'ר אבי נמני את המגן הפצוע רוני גפני ,  שסובל ממתיחה ברצועת הברך וייעדר כעשרה ימים ,  וכן את הקשר המוצהב ליאור ז'אן .
 על פי התרגול באימון היום נראה כי אורי שטרית יפתח בעמדת המגן השמאלי ואיגור טומאסיץ' ,  שיחזור אחרי היעדרות של שלושה חודשים בגלל פציעה ,  יפתח בקישור האחורי לצידם של שרן ייני וגיז'רמו ישראלביץ' .  בחלק הקדמי לא יהיו שינויים לעומת ההרכב שפתח בבירה כאשר יוסי שבחון ימשיך לשתף פעולה שוב עם יובל אבידור ועמנואל מאיוקה .  
למתחם האימונים בקרית שלום הגיע היום אורח מעניין ,  אייל ברקוביץ' ,  שקבוצת הילדים שלו מנשר התארחה אצל מקבילתה הצהובה .  שחקן העבר אף ניצל את ההזדמנות כדי לשוחח עם נמני במשרדי המועדון .  אגב ,  במשחק עצמו ניצחו ילדי מכבי את עמיתיהם מנשר 3:19 .  
הרכב משוער :  לירן שטראובר ,  יובל שפונגין ,  ניסו קפילוטו ,  רונלד ראלדס ,  אורי שטרית ,  שרן ייני ,  איגור טומאסיץ' ,  גיז'רמו ישראלביץ' ,  יוסי שבחון ,  יובל אבידור ,  עמנואל מאיוקה
באשדוד מגיעים למשחק הביתי מול מכבי תל אביב במוראל גבוה ,  אחרי העפלה לרבע גמר גביע המדינה בעקבות הנצחון 1:2 ביום רביעי נגד סכנין .  למשחק מחר יש משמעות חשובה במיוחד עבור האשדודים שמנסים לתפוס את הכרטיס לפלייאוף העליון כאשר עד סיום הליגה הסדירה נותרו עוד שלושה מחזורים בלבד .  נכון לעכשיו נמצאת הקבוצה במקום השישי שמבטיח כרטיס כניסה לחלק העליון ,  אולם בקבוצה יודעים שכל איבוד נקודות עשוי להביא לנפילה במיקום בשל הצפיפות שנוצרה בחלק הזה שבטבלה .
 המשימה מחר מול מכבי תל אביב ,  תהיה לא קלה בעיקר כי אשדוד תחסר את שוערה הקרואטי דראגן סטויקיץ' שהורחק בדקה ה-90 במשחק הגביע נגד סכנין ,  אחרי שקיבל צהוב שני ואדום לאחר מחיאות כפיים לעבר שופט המשחק .  את מקומו ימלא שוער המישנה הצעיר אופיר מרציאנו שטרם שיחק העונה בליגת העל .
 החלוץ עידן שריקי ,  שהיה מעורב בתקרית מילולית עם עוזר המאמן חנן אזולאי במהלך וגם בסיום משחק הגביע עם סכנין ,  נקרא לשיחת הבהרה בה נכחו אזולאי והמנהל הטכני שי הולצמן .  בסיום השיחה יושרו ההדורים והוחלט שהחלוץ לא יענש .  שריקי צפוי לפתוח מחר כרגיל בחוד לצידו של דמיטאר מקרייב .  המאמן מזרחי שוקל שינוי אחד בהרכב כאשר עידן שדה שנכנס בגביע כמחליף במחצית ואף כבש את שער השוויון צפוי לפתוח מחר על חשבונו של ניר נחום שיסופסל .  הקשר משה אוחיון אמר לקראת המשחק : " זה משחק חשוב בקרב על הפלייאוף העליון ,  אבל בבית אנחנו יכולים לנצח כל קבוצה .  אנחנו מאמינים בעצמנו ". 
הרכב משוער :  אופיר מרציאנו ,  מרקו פופוביץ' ,  כריסטיאן גונזאלס ,  מתן אוחיון ,  רחמים צ'וקול ,  סטפן קינגאווה ,  ניר ביטון ,  משה אוחיון ,  עידן שדה ,  עידן שריקי ,  דמיטאר מקרייב .
 
אשדוד - מכבי ת"א :  הצהובים לא מוותרים על אלמוג כהן
בקרית שלום מאוד רוצים את קשר נתניה שטרם חתם בנירנברג .  טומאסיץ' יחזור להרכב מול אשדוד  ( ש' ,  19:00 ,  ספורט 1 ) 

