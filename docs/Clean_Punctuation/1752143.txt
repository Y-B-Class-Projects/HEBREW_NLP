חלפאן : " הסם שהוזרק לאל-מבחוח יכול להרוג פילים "
 מפקד משטרת דובאי חשף פרטים חדשים אודות ההתנקשות בבכיר חמאס ,  וטען כי אחד מפעילי המוסד החשודים בחיסול עזב באחרונה את קנדה לארה"ב . " המוסד מתכנן לחסל אותי ",  טען 
" הסם שאנשי המוסד הזריקו לבכיר חמאס מחמוד אל-מבחוח בדובאי כדי לחסלו ,  היה מסוגל להרוג גם פיל "   כך אמר מפקד משטרת דובאי דאחי חלפאן ,  כפי שצוטט הבוקר  ( שישי )  בעיתון  " אל-קודס אל-ערבי ",  הרואה אור בלונדון .  חלפאן גילה כי מקור בקנדה מסר לו שאחד החשודים בחיסול עזב באחרונה את קנדה לארצות הברית .
 חלפאן דחה את הטענה לפיה אל-מבחוח ,  שחוסל במלונו בדובאי ,  היה בדרכו לאירן . " אל-מבחוח היה בדרכו בכלל לסין .  בנוסף הוא מעולם לא עבר לאירן דרך דובאי או אבו דאבי ",  אמר .  בנוסף ,  סיפר חלפאן כי המוסד מתכנן לחסל אותו ותקף אותו באמרו כי  " המוסד שיגר 42 אנשים כדי לחסל אדם אחד בלתי חמוש ". 
לפני שבועיים הכחישה קנדה כי עצרה חשודים במעורבות בחיסול בכיר חמאס מחמוד אל-מבחוח .  זאת למרות הצהרתו של מפקד משטרת דובאי ,  הקולונל דאחי חלפאן ,  כי התבצעו מעצרים שכאלה . " אין לנו בתי כלא סודיים בקנדה ,  כך שאם מישהו היה נעצר הוא היה מובא בפני שופט ",  אמר גורם קנדי .
 בינואר 2010 חוסל מחמוד אל-מבחוח בחדרו במלון בדובאי .  מספר שבועות לאחר מכן הציגה משטרת דובאי תצלומים ושמות של 27 חשודים בחיסול כפי שצולמו במצלמות האבטחה במלון .  מפקד המשטרה המקומית ,  דאחי חלפאן ,  האשים את המוסד הישראלי כמי שעומד מאחורי החיסול ,  אולם עד כה ישראל לא התייחסה להאשמות .  אל-מבחוח ,  שהיה מעורב בחטיפתם ורציחתם של חיילי צה"ל אילן סעדון ואבי סספורטס בשנת 1989 ,  נקבר בסוריה .
 
חלפאן : " הסם שהוזרק לאל-מבחוח יכול להרוג פילים "
 מפקד משטרת דובאי חשף פרטים חדשים אודות ההתנקשות בבכיר חמאס ,  וטען כי אחד מפעילי המוסד החשודים בחיסול עזב באחרונה את קנדה לארה"ב . " המוסד מתכנן לחסל אותי ",  טען

