המגזר הציבורי ביוון מסרב לשלם על הגירעון
המגזר הציבורי ביוון ערך שביתה נרחבת במחאה על כוונת הממשלה לפגוע בשכרו .  העובדים טוענים כי הם מסרבים להיות היחידים שמשלמים על הגירעון העצום במדינה
 ( צילום:רויטרס ,  עריכת וידאו :  גדי וינסטוק ) 
עובדי המגזר הציבורי ביוון יצאו היום  ( רביעי )  לרחובות במחאה על כוונת הממשלה לפגוע בשכרם בניסיון להלחם בגירעון התקציבי המאיים על יציבות המדינה .  ההפגנות נערכות במסגרת שביתת ענק בת יממה ,  במהלכה קורקעו טיסות ,  משרדי הממשלה חדלו מעבודתם ,  לא התקיימו לימודים בבתי הספר ,  ובתי החולים הציבוריים פועלים במתכונת חירום .  
השביתה אורגנה על ידי ארגון עובדים ,  שיצא נגד הכוונה להקפיא שכר ,  לקצץ בתנאי העבודה ולהעלות את גיל הפרישה במגזר הציבורי במטרה להציל את קרנות הפנסיה במדינה .  העובדים טוענים שבעלי השכר הנמוך ביותר ייפגעו מהצעדים ,  בעוד שהכנסת העשירים לא תפגע .  
השביתה היא מבחן חשוב ליכולתה של ממשלת ג'ורג' פאפאנדראו להעביר את הרפורמות הכלכליות במדינה .  אך לדברי מומחים ,  לממשלה יש תמיכה ציבורית מספיק רחבה כדי להתגבר על ההתנגדות .  מחר ייפגשו מנהיגי האיחוד האירופי בבריסל כדי לדון במשבר ביוון והשלכתו על האירו .  הגירעון ביוון עומד על 12.7% ,  יותר מפי ארבע ממה שמותר לחברות גוש האירו .  בנוסף ,  צברה המדינה חוב בסך 419 מיליארד דולר .
 
המגזר הציבורי ביוון מסרב לשלם על הגירעון
המגזר הציבורי ביוון ערך שביתה נרחבת במחאה על כוונת הממשלה לפגוע בשכרו .  העובדים טוענים כי הם מסרבים להיות היחידים שמשלמים על הגירעון העצום במדינה

