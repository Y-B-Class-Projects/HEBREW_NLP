סטודנטים פיתחו מערכת לטיפוח אינטליגנציה רגשית אצל ילדים ;  משרד החינוך אישר - כעת מחפשים משקיע
מדובר בפרויקט הגמר של דורון כהן ואורן נגבי ,  בוגרי הנדסת תעשייה וניהול במכללה האקדמית להנדסה ירושלים
צמד סטודנטים המפתחים מערכת ממוחשבת כפרויקט גמר לתואר ראשון בהנדסת תעשייה וניהול אינו מחזה נדיר .  במקרה שהמערכת הממוחשבת הנה מערכת חינוכית שמטרתה טיפוח אינטליגנציה רגשית בילדים ,  שאף אושרה על ידי משרד החינוך ,  המחזה הופך נדיר יותר.זהו המקרה של דורון כהן ואורן נגבי ,  שסיימו את התואר הראשון בהנדסת תעשייה וניהול של המכללה האקדמית להנדסה ירושלים לפני כחצי שנה .  פרויקט הגמר של השניים הפך למיזם חינוכי שנוסה בבתי ספר ,  אושר על ידי משרד החינוך ,  ורק ממתין למשקיע כדי להתחיל להפעילו.את המערכת פיתחו כהן ונגבי בליווי נורית נשר ,  פסיכוטרפיסטית המתמחת באיטליגנציה רגשית .  המערכת מציגה לילדים על צג מחשב סרטונים מצולמים קצרים ,  בהם מוצגים מצבים חברתיים שונים בין ילדים .  לאחר הצפייה שואלת המערכת את הילדים שאלות על הסרטון .  השאלות מתקדמות בנתיב מסוים בהתאם לתשובות הילד ,  מסביר כהן ,  תוך כדי שהמערכת יוצרת פידבקים וחיזוקים לילד על תשובותיו ובמקביל אוספת עליו מידע המתקבל מהתשובות ".  בסוף הפעילות מתקבל ציון משוקלל לילד ." את המידע שנאסף על הילד מציגה המערכת למוסמך חינוך כמו מורה או פסיכולוג ",  אומר כהן ,  המערכת יכולה לייצר גם סטטיסטיקה ולהשוות למשל ילד בודד לקבוצת ילדים או לעשות חיתוכים שיראו מה היא רמת הציונים של ילדים מכיתה ד' בבית ספר כלשהו לעומת בית ספר אחר ". כהן עבד בעבר עם ילדים ,  התנסות שלימדה אותו לדבריו על מחסור בתחום טיפוח האינטליגנציה הרגשית אצל ילדים . " רצינו ליצור משהו שיענה על צורך הקיים ",  הוא אומר .  הפיתוח התבסס על תיאוריות בתחום ובעזרת הליווי של נשר וידאו כהן ונגבי כי המערכת נבנית בצורה תקנית . " בדקנו מה יהיו ההשלכות של הפעלת המערכת על ילדים ,  וידאנו שהיא תקינה ויעילה מבחינה פסיכולוגית ,  אומר כהן .  את הדגם הראשוני שפותח ,  ניסו על ילדים בכתות ד'-ה' בבית-ספר בירושלים.נשר ,  פסיכותרפטיסית ,  דוקטורנטית לפסיכולוגיה ומנהלת בית הספר לאינטליגנציה רגשית שעובד עם גופים עסקיים פרטים וממשלתיים ,  מספרת כי כשפנו אליה כהן ונשר היא חשבה שמדובר בעוד פרויקט סטודנטיאלי ,  אך הופתעה לגלות אחרת . " כל שנה פונים אלי סטודנטים עם איזו המצאה חדשה וחשבתי לתומי שזה יהיה המקרה .  אבל מדובר בפרויקט רציני ,  הרבה מעבר לפרויקט גמר .  זו מערכת שעובדת ". "ילדים בדרך כלל לא מדברים על רגשות בקשר למצבים חברתיים ,  אלא מתמקדים בפעולות שנעשו או אמירות שנאמרו .  מעט מאוד הורים ומורים שואלים את הילד 'מה הרגשת ? ' או מדברים איתו על אפשרויות השינוי להתנהגות מועילה יותר ,  אומרת נשר . " אנחנו יודעים ממחקרים כי ילדים בעלי אינטליגנציה רגשית מפותחת יצליחו יותר ,  אך אין כרגע מערכות שמפתחות את תחום הרגשות או מביאות לאיזה גירוי בנושא אצל ילדים .  המערכת שפיתחו כהן ונגבי עושה זאת ". כהן ונגבי קיבלו אישור ממשרד החינוך להפעיל את המערכת ולדברי כהן האישור אינו דבר של מה בכך . " התהליך היה ארוך מכיוון שזה מאוד לא פשוט לקבל מהם אישור להחדרת מערכת ממוחשבת ,  אבל הצלחנו .  כרגע הדבר שחסר לנו כדי להפוך את המיזם לעסק שיפעיל את המערכת הוא רק משקיע .  אנחנו מאוד מאמינים במיזם ,  יש לו לדעתנו פוטנציאל גדול .
 
סטודנטים פיתחו מערכת לטיפוח אינטליגנציה רגשית אצל ילדים ;  משרד החינוך אישר - כעת מחפשים משקיע
מדובר בפרויקט הגמר של דורון כהן ואורן נגבי ,  בוגרי הנדסת תעשייה וניהול במכללה האקדמית להנדסה ירושלים

