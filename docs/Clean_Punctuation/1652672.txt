אליפות אירופה בקליעה :  ריכטר תשיעי ,  טל עשירית
שני הישראלים ,  המתחרים ברובה אוויר ,  החמיצו עלייה לגמר בתחרויות שובר שוויון בנורבגיה .  נבחרת הנשים דורגה רביעית
בנורבגיה הסתיימה היום  ( שבת )  אליפות אירופה ברובה אוויר ,  סרגיי ריכטר מישראל דורג בתום האליפות במקום ה-9 ,  בעוד חן טל דורגה במקום ה-10 .
 ריכטר השיג 595 נקודות ודורג בתום חמשת הסיבובים במקום ה-9 בדיוק עם אותו מספר הנקודות אותן השיג הנורבגי ארה הנסן .  השנים קיימו תחרות שאט אוף ,  כדי לקבוע מי עולה לגמר ,  הנורבגי היה טוב יותר מריכטר ב-0.3 נקודות ובקליעה זה מספיק .  הנורבגי המשיך לגמר שם דורג לבסוף במקום ה-5 ריכטר הסתפק במקום ה-9 .
 אצל הנשים היה לנו ייצוג נרחב יותר ,  חן טל ,  יעל קן דגן ואלה שטרנברג ייצגו את ישראל .  שטרנברג השיגה רק 392 נקודות ודורגה במקום ה- 32 מתוך 62 מתחרות .  יעל קן דגן השיגה 393 נקודות שדרגו אותה במקום ה-26 ,  ואילו חן טל השיגה 395 נקודות ודורגה במקום ה-10 עם אותו מספר נקודות שהשיגו עוד שלוש מתחרות .  כדי לקבוע מי מהארבעה תעלנה לגמר  אליו עולות רק שמונה הטובות בתחרות ,  נערך מקצה שובר שוויון ,  חמישה כדורים ניתנו לכל מתחרה ,  דגן סיימה את המקצה במקום השני ופספסה את העלייה לגמר .
 הנבחרת הנשית של ישראל השיגה בתחרות 1180 נקודות ,  שדירגו אותה במקום הרביעי בין הנבחרות ,  שתי נקודות פחות מהנבחרת הרוסית שדורגה במקום השלישי .  גרמניה עם 1190 נקודות דורגה ראשונה ואוקראינה עם 1185 נקודות דורגה במקום השני .  16 נבחרות השתתפו באליפות .
 אגב ,  ריכטר ישתתף היום בתחרות ראשונה מסוגה במסגרת אליפות אירופה ,  תחרות הטופ גאן .  שמונת הקלעים הטובים ביותר בתחרות משתתפים בתחרות ראש בראש ,  כאשר בכל סיבוב המפסיד יוצא ,  כשהפרס הוא 2500 יורו .  אחד המשתתפים ויתר על מקומו וכך ריכטר שדורג תשיעי הוקפץ לתחרות .
 
אליפות אירופה בקליעה :  ריכטר תשיעי ,  טל עשירית
שני הישראלים ,  המתחרים ברובה אוויר ,  החמיצו עלייה לגמר בתחרויות שובר שוויון בנורבגיה .  נבחרת הנשים דורגה רביעית

