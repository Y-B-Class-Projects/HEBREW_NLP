לאומית :  ניצחון ליגה רביעי ברציפות לאשקלון
הקבוצה הלוהטת של מלמיליאן דרסה 0:3 את מכבי ב"ש ,  כשיחיאל צגאי ממשיך להפציץ .  נס ציונה - מרמורק 0:3
בסוף השבוע גדלו הפערים בליגה הלאומית ,  בעיקר בכל הקשור למקום הראשון בו התבססה עירוני קרית שמונה עם שש נקודות יתרון ,  ובמקום האחרון בו נקלעה הפועל מרמורק לפער בן שמונה נקודות מחוף מבטחים .  
למרות זאת ,  מי שלא מוותרת היא הפועל אשקלון שהיום  ( שני )  שוב ניצחה ,  הפעם 0:3 את מכבי באר שבע והיא בדרך לפלייאוף העליון .  נס ציונה בעצמה נמצאת בפורמה נהדרת והערב גברה 0:3 על הפועל מרמורק האומללה ובית"ר/שמשון תל אביב נפרדה ב-0:0 מהפועל נצרת עילית .  
הפועל אשקלון - מכבי באר שבע 0:3
הקבוצה החמה בליגה הלאומית בשבועות האחרונים היא הפועל אשקלון .  הקבוצה של אורי מלמיליאן ניצחה בשלושת משחקיה האחרונים ובנוסף עלתה לשמינית גמר גביע המדינה והערב רשמה עוד שלוש נקודות .  יחיאל צגאי ,  שכבש בחודש האחרון חמישה שערים ,  שוב עשה את העבודה ,  הפעם עם שני השערים הראשונים במשחק  ( 30 בפנדל ,  40 )  עומרי רון חתם חמש דקות סליום .  אשקלון חלפה על פני באר שבע ובקצב הזה היא תצטרף בקרוב למאבק על העלייה .  
סקציה נס ציונה - הפועל מרמורק 0:3
שישה משחקים לא הפסידה סקציה נס ציונה ערב המשחק והניצחון על השכנה מרחובות הזניק אותה למקום החמישי ,  שלוש נקודות בלבד מהמקום השני בו נמצאת עירוני בת ים .  גאטגה צ'קטיאני כבש ראשון בדקה ה-12 ,  אופיר חמו  ( 79 )  ושרון ברנשטיין  ( 87 )  השלימו במחצית השנייה .
 בית"ר שמשון תל אביב - הפועל נצרת עילית 0:0
נצרת עילית ממשיכה לשמור על הסטטוס כקבוצה עם ההגנה הטובה בליגה ושוב לא ספגה ,  אלא שהפעם היא גם לא כבשה והתוצאה לא הספיקה לה ליותר מנקודה בתום מחזור בו גם הפועל כפר סבא וגם נס ציונה חלפו על פניה .
 
לאומית :  ניצחון ליגה רביעי ברציפות לאשקלון
הקבוצה הלוהטת של מלמיליאן דרסה 0:3 את מכבי ב"ש ,  כשיחיאל צגאי ממשיך להפציץ .  נס ציונה - מרמורק 0:3

