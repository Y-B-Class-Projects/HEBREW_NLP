סקרמנטו שוב הפסידה ,  כספי חולה ולא שיחק
הישראלי החמיץ את ההפסד 102:95 בשל וירוס ,  הקינגס ספגו הפסד חמישי ברצף .  גריינג'ר הוביל את הפייסרס עם 33 נקודות
דווקא אחרי שחזר לעניינים במשחק האחרון נגד קליבלנד עם 13 נקודות ,  עמרי כספי נאלץ להחמיץ את ההתמודדות מול אינדיאנה בשל וירוס ,  וקבוצתו חטפה הפסד נוסף ,  החמישי ברצף והשביעי בשמונת המשחקים האחרונים ,  102:95 .  בכך הקינגס מידרדרים למאזן 51:24 ,  בעוד אינדיאנה עלתה ל-47:28 ,  אך לא תגיע לפלייאוף .  
דני גריינג'ר היה כוכב הניצחון אצל הפייסרס אחרי שקלע 25 מתוך 33 הנקודות שלו במחצית השנייה והוביל את קבוצתו לניצחון שמיני ברציפות בבית .  טרוי מרפי היה גם הוא במיטבו הלילה  ( בין שלישי לרביעי )  עם 19 נקודות ו-13 ריבאונדים ,  בעוד רוי היברט וארל ווטסון הסתפקו בעשר נקודות כל אחד .
 בעוד באינדיאנה סופרים ניצחון חשוב נוסף ,  בסקרמנטו התקשו לקבל יכולת קבוצתית טובה .  ג'ייסון תומפסון ובנו אודריך קלעו 18 נקודות כל אחד ,  קרל לאנדרי סיים עם 17 נקודות ועשרה ריבאונדים .  המועמד להיבחר לרוקי השנה ,  טייריק אוואנס ,  שפספס את חמשת המשחקים האחרונים של הקבוצה אחרי שסבל מזעזוע מוח ,  קלע 17 נקודות ,  חילק עשרה אסיסטים וסיים גם עם שבעה ריבאונדים וארבע חטיפות .
" טייריק נראה קצת חלוד ,  אבל הוא נכנס לעניינים בחימום ",  סיכם פול ווסטפאל ,  מאמן הקינגס . " זה לא מפתיע שריינג'ר יכול ללכת עד הסוף ,  אבל זה מאכזב שלא עשינו עבודה טובה יותר בנטרול שלו .  הם נתנו לנו צ'אנסים ,  אבל לא עמדנו בזה ".  ג'ים אובריאן ,  מאמן אינדיאנה ,  אמר : " המשכנו ריצה נאה בבית .  זה נחמד להשיג יתרון בבית .  החבר'ה נהנים לנצח מן הסתם ". 
סקרמנטו דווקא נראתה בטוחה בעצמה במחצית הראשונה .  את הרבע הראשון היא סיימה בפער של שש  ( 24:30 )  ועד ההפסקה היא הצליחה להגדיל לתשע  ( 47:56 )  .  במהלך המחצית יתרון השיא של הקינגס הגיע עד 15  ( 35:50 )  ,  אך ברבע השלישי הקינגס קלעו 14 נקודות בלבד ואיפשרו לאינדיאנה להוביל 70:73 .
 בפתיחת הרבע האחרון גריינג'ר קלע פעמיים ,  סקרמנטו הצליחה להוריד את ההפרש לשלוש ,  אבל שתי שלשות רצופות של גריינג'ר ומארפי הגדילו את היתרון ל-76:85 .  אחרי סל של הקינגס ,  אינדיאנה קלעה שבע נקודות רצופות ועלתה ל-78:92 כאשר נותרו שש דקות לסיום ,  ומכאן סקרמנטו התקשתה לחזור .
 
סקרמנטו שוב הפסידה ,  כספי חולה ולא שיחק
הישראלי החמיץ את ההפסד 102:95 בשל וירוס ,  הקינגס ספגו הפסד חמישי ברצף .  גריינג'ר הוביל את הפייסרס עם 33 נקודות

