עירק : " נדרוש פיצויים מישראל על הפצצת הכור הגרעיני ב-1981 "
 הדרישה העירקית מתבססת על החלטה 487 של מועצת הביטחון של האו"ם ,  שקבעה כי עירק זכאית לפיצויים
ממשלת עירק החליטה לתבוע פיצויים מישראל על הפצצת הכור הגרעיני העיראקי ב-1981 ,  ומתכוונת לפעול במוסדות האו"ם במטרה לקבלם ,  כך אמר היום חבר פרלמנט עירק לעיתון המקומי  " אל-סבאח ". "ראש הממשלה ,  נורי אל-מליקי ,  ומשרד החוץ פנו לאו"ם ולמועצת הביטחון של האו"ם בתביעה כי ישראל תשלם לנו פיצויים על הפצצת הכור ב-1981 ",  אמר מוחמד נאג'י מוחמד ,  חבר פרלמנט מטעם הקואליציה העירקית .  מוחמד הוסיף כי הקבינט העירקי אישר ב-25 בנובמבר תוכנית לתבוע פיצויים מישראל על תקיפת הכור באמצעות ערוצים דיפלומטיים ולהקים ועדה שתעריך את היקף הנזקים שנגרמו.מוחמד הוסיף כי התביעה העירקית מתבססת על החלטה 487 של מועצת הביטחון של האו"ם ,  שהתקבלה בעקבות הפצצת הכור ביוני 1981 ,  ומגנה בחריפות את התקיפה האווירית הישראלית .  כמו כן ,  קובעת ההחלטה כי עירק זכאית לתבוע פיצויים עבור הנזקים שנגרמו בעקבות ההתקפה .
 
עירק : " נדרוש פיצויים מישראל על הפצצת הכור הגרעיני ב-1981 "
 הדרישה העירקית מתבססת על החלטה 487 של מועצת הביטחון של האו"ם ,  שקבעה כי עירק זכאית לפיצויים

