איטליה :  עוד צעד קטן לעבר הדאבל
אינטר גברה 0:1 על פיורנטינה במשחק הראשון של חצי גמר הגביע משער של מיליטו ,  בניצחון מינימלי ,  כמו שמוריניו אוהב
אינטר עשתה היום  ( רביעי )  צעד קטן נוסף במסעה הארוך לעבר הדאבל האיטלקי ,  לאחר שגברה 0:1 על פיורנטינה במסגרת חצי גמר הגביע האיטלקי .  המשחק ,  שנערך בסאן סירו ,  היה המפגש הראשון מבין שניים ,  כשהגומלין ייערך רק בחודש אפריל ,  בגלל לוח הזמנים הצפוף של אינטר בעקבות דחיית המשחק שלה מול פארמה בסוף השבוע בגלל השלג .
 את שער הניצחון לאינטר כבש דייגו מיליטו בדקה ה-34 ,  אחרי בישול של מריו באלוטלי .  האחרון ניצל שגיאה חמורה של בלם פיורנטינה צ'זארה נטאלי ,  השאיר את מיליטו לבד מול השער ,  והחלוץ דחק מקרוב את שערו ה-15 העונה בכל המסגרות .
 ברבע הגמר ,  כזכור ,  הדיחה האלופה את יובנטוס ,  בעוד הוויולה הדיחו את המחזיקה מאשתקד ,  לאציו .  בחצי הגמר השני ייפגשו מחר באולימפיקו רומא ואודינזה למשחק הראשון .
 בצרפת ,  העפילה מארסיי לגמר גביע הליגה לאחר ניצחון חוץ 1:2 על טולוז לאחר הארכה .  אנדרה פייר ג'יניאק כבש ראשון למארחת  ( 56 )  ,  אך ברנדאו הברזילאי איזן ארבע דקות לסיום וכבש את שער הניצחון בדקה ה-104 .  בגמר ,  שייערך בסטאד דה פראנס ב-27 במארס ,  תחכה למארסיי המנצחת בין בורדו ללוריין .  
בגביע הצרפתי ,  עלו סושו וסנט אטיין לשמינית הגמר .  סושו ניצחה 0:3 את לה מאן בקרב על טהרת הליג 1 .  ריאד בודבוז כבש ראשון בפנדל  ( 35 )  ואידייה בראון הניגרי הוסיף צמד  ( 54 ,  70 )  .  סנט אטיין עבדה קשה יותר ונזקקה לפנדלים כדי לחלוף על פני וילפרנקה החובבנית ,  אחרי 2:2 בתום 120 דקות .  

איטליה :  עוד צעד קטן לעבר הדאבל
אינטר גברה 0:1 על פיורנטינה במשחק הראשון של חצי גמר הגביע משער של מיליטו ,  בניצחון מינימלי ,  כמו שמוריניו אוהב

