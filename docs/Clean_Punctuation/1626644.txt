 " פעם עיתונאים משלו בכיפה ,  היום הם חלק קטן בתעשיה שברובה מופרטת "
 העיתונאי דוד ויצטום אמר את הדברים בטקס פרס סוקולוב .  זוכים נוספים בפרס השנה :  צבי בראל ויוסי מלמן מהארץ ועיתונאי  " עובדה "  עומרי אסנהיים
פרסי סוקולוב לעיתונות הכתובה והאלקטרונית הוענקו היום במרכז עינב בתל אביב במעמד ראש עיריית תל אביב רון חולדאי .  פרס סוקולוב לעיתונות כתובה הוענק לעיתונאי הארץ צבי בראל ,  שזכה בפרס מפעל חיים על מקצועיות ואמינות בסיקור העולם הערבי וליוסי מלמן ,  גם הוא עיתונאי הארץ ,  שקיבל את הפרס על כתיבה מעמיקה ואמיצה של תחקירים בתחומי הביטחון ,  הביון והאטום .  
דויד ויצטום ,  עיתונאי ערוץ 1 ,  זכה בפרס מפעל חיים לעיתונות אלקטרונית .  על תרומתו האיכותית והחשובה לשידור הציבורי ,  על הרחבת קשת הסיקור של ארועים בעולם ועל סגנון ההגשה המשלב עומק ,  ידע ושיח תרבותי .  עיתונאי התכנית  " עובדה ",  עמרי אסנהיים ,  זכה גם הוא בפרס לתקשורת אלקטרונית על תחקיר עיתונאי מצטיין  סדרת התחקירים שחשפה את ניסוי חיסון האנתרקס בחיילי צה"ל .  
ויצטום נשא דברים בשם הזוכים ואמר : " פעם העיתונאים משלו בכיפה ,  היום העיתונאי הוא חלק קטן בתעשיה שברובה מופרטת ".  ויצטום התייחס בדבריו לעיתונאים המשמשים פרזנטורים בפרסומות בקמפיינים וביכה את מעמדו של העיתונאי : " אין גילדה ששומרת עלינו .  במדיה החדשה כל אחד יכול להיות עיתונאי ומותר גם לחצות את הקווים לפרסומות ולממשל ".  ויצטום תקף את דבריו של מנכ"ל קשת אבי ניר שאמר כי התכנית  " האח הגדול "  היא תכנית דוקו על הטבע האנושי : " איני בטוח אם ניר צוחק על הקהל ,  או בז לו ,  או מתחנף אליו .  בטוח שהוא לא צוחק איתו ".  

" פעם עיתונאים משלו בכיפה ,  היום הם חלק קטן בתעשיה שברובה מופרטת "
 העיתונאי דוד ויצטום אמר את הדברים בטקס פרס סוקולוב .  זוכים נוספים בפרס השנה :  צבי בראל ויוסי מלמן מהארץ ועיתונאי  " עובדה "  עומרי אסנהיים

