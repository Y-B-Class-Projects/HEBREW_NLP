לגולף GTI יש מנוע המפיק סאונד אימתני במיוחד - בניגוד לעיצוב החיצוני הבורגני והמשעמם
העזרים הבטיחותיים של גולף GTI לא יאפשרו לכם להתהפך גם אם מאוד תרצו ■ היא מצויידת במנוע טורבו של 210 כ"ס ,  תיבת הילוכים DSG ובעיקר שורה של עזרים טקטיים :  TCS ,XSD ו-ESP ■ גולף GTI במעט יותר מ-200 אלף שקל היא דיל מעולה
שאלה :  מה יותר קשה ומתיש - לנהוג לאט או לנהוג מהר ?  ניסיתי לענות על כך בעזרת גולף gti החדשה .  בהתחלה נסעתי מהר ,  ממש מהר .  ואז - זה קרה פתאום .  לא שמתי לב .  הייתי נלהב - נגמר לי הדלק ולא היתה ברירה אלא לנסוע לאט ,  ממש ל-א-ט .  לנהוג מהר בגולף gti החדשה זו לא חכמה גדולה .  יש לה מנוע טורבו 210 כ"ס ,  תיבת הילוכים dsg ובעיקר שורה של עזרים טקטיים :  tcs ,xsd ו-esp .  ה-xsd הוא כמובן דיפרנציאל מוגבל החלקה ,  נשלט אלקטרונית .  מה זה אומר ?  זה אומר שאם אתם נותנים בראש באמצע סיבוב ,  המכונית מצליחה איכשהו להעביר יותר כוח מנוע לאספלט בלי להחליק צמיגים .  tcs הוא בוודאי בקרת משיכה אלקטרונית .  זה אומר שאם המשכתם לתת בראש ואיכשהו בכל זאת עבר יותר מדי כוח לגלגלים הקדמיים והמכונית מתחילה להחליק בתת-היגוי מכוער - האלקטרוניקה תופסת פיקוד ומפחיתה את כוח המנוע .  כלומר ,  נניח שתנעץ באמצע סיבוב את סוליית האדידס שלך בדוושה הימנית ,  המכונית לא תיקח אותך ברצינות ותסרב להתנשק עם מעקה הבטיחות .  או במלים אחרות - אתה תדביק את הדוושה לרצפה אבל המכונית תגיב כאילו לחצת רק רבע דוושה או פחות .  הבא בתור הוא ה-esp ,  שנכנס לפעולה כשאתה כבר ממש עושה שטות מטורפת והמכונית דופקת החלקה סופנית .  esp הוא המלאך שנותן ברקס ברגע שאתה משותק מרוב פחד .  ולא סתם ברקס .  בניגוד אליך ,  בן אדם היסטרי ,  יודע ה-esp לבלום כל גלגל בנפרד ,  כדי ליצור תנועת ציר שמחזירה את המכונית לנתיב.לא יעזור לכם במצוקי דרגות גולף gti דור 6 היא מכונית נהדרת לאגו .  אפשר לנהוג בה מהר ,  ממש מהר ,  לעשות שלל טעויות ושטויות - והיא תכפר על הכל .  כמובן שיש גבול .  אם תרדו בירידה המפותלת של כביש מצוקי דרגות ,  תפספסו לגמרי את אחת הפניות ותמשיכו ישר בזינוק לתהום - ראשי התיבות המוזכרים לעיל לא יצילו אתכם .  אגב ,  זה קרה למישהו .  עם gti מהדור הקודם  ( עם esp ,  בלי xsd )  .  המכונית נמעכה קליל .  לנהג ולנוסע שלצדו שלום.לקחתי את gti החדשה לכמה הלוך-חזורים בגרסה הירושלמית של מסלול המרוצים נירבורגרינג ,  שנקראת  " נס הרים ".  באמת חזרתי נקי ורענן .  המכונית הזאת בטוחה וסלחנית להפליא .  אז ניתקתי את ה-tcs .  שאר ראשי התיבות לא ניתנים לניתוק אלא ,  אולי ,  לפירוק .  וניסיתי לראות אם gti יכולה להתיש ואפילו להפחיד .  התשובה היא כן .  כלומר ,  קצת .  ללא ה-tsc ,  מתעקשת המכונית לנסות ולהוריד את הכוח לכביש כמעט בכל מצב .  לא נתקלים יותר בסצנה הפתטית שבה אני יוצא מסיבוב עם דוושה נעוצה ברצפה אבל במהירות זחילה .  מצד שני ,  מופיע תת-היגוי מכוער .  אבל אני מעדיף תת-היגוי מכוער על פני מנוע מסורס אלקטרונית .  תנו לי את המכוער הזה ואני כבר אשחק אתו ,  איישר את ההגה ,  אקטין את ההחלקה ,  אנסה לעשות משהו .  מה שי אגסי היה עושה ?  ואז נגמר הדלק .  מחשב הדרך הכריז שנותרו לי  " 5 ק"מ "  - ואחרי דקה , " 0 ק"מ ".  תחנת הדלק הקרובה היתה במרחק של 15 ק"מ לפחות .  אז עברתי למוד שי אגסי .  משמאל עקפה אותי ניסאן אלמרה ,  מימין ניסתה סובארו ליאונה לעקוף .  אבל אף אחד לא צפר .  כולם היו בטוחים שלפניהם דודה מבוגרת בגולף אדומה חדשה .  ודודה מבוגרת בגולף אדומה חדשה ,  אך טבעי הוא שתיסע לאט לאט .  גולף gti ,  כמו גולף gti ,  היא מכונית ספורט דיסקרטית .  מבחוץ ,  חוץ מכמה סמלים קטנים ושטויות ,  היא נראית כמו סתם גולף דור 6 ,  שיא הסולידיות והבורגנות .  יש מי שאוהב את זה ,  אני למשל .  יש מי ששונא את זה - והוא בדרך כלל צעיר יותר ומועד לקנות סיאט ליאון ,  אימפרזה טורבו ,  פולקסווגן שירוקו .  אפילו קליאו ספורט מוחצנת יותר מגולף gti .  הנתונים לא משקרים :  הגיל הממוצע של רוכשי גולף gti בעולם הוא 38 .  אגב ,  93% מהרוכשים הם גברים .  רובם משכילים .  במיצובישי evo אי אפשר לנהוג לאט .  בגולף gti אפשר .  וזה אפילו די נוח .  המכונית קשיחה אבל לא יותר מדי .  גרסת חמש הדלתות שבה נהגתי יכולה לתפקד כמכונית משפחתית למופת .  אלא שאז השרירים נרפים והדופק צונח ומתעורר חשק להניח את הראש על אחת משבע כריות האוויר  ( בדור הקודם היו רק שש )  ולנמנם .  מסקנת ביניים :  בגולף gti אפשר לנהוג מהר .  אפשר גם לאט .  אני מעדיף מהר.מתלים נשלטים אלקטרונית ?  אין בקטע האגרסיבי של הנהיגה שתתה המכונית ליטר בנזין בכל 5 ק"מ .  בקטע של האין-דלק - ליטר בכל 20 ק"מ .  אני מניח שבשגרה לא יהיה קושי לחלוב ממנה 9 ק"מ לליטר .  המחיר של גולף gti לגרסת חמש הדלתות עם תיבת dsg אוטומטית הוא 210 אלף שקל - נמוך ב-20 אלף שקל מהדור הקודם של המכונית .  אז נכון ששם היו חיישני לחץ אוויר ,  גשם וחושך ,  אבל כאן יש מסך מגע עם מחליף דיסקים ,  שני אגזוזים נפרדים ודיפיוזר ,  שזה מין מסיט רוח תחתי-אחורי .  המכונית לא מכילה ריפודי עור ,  כוונון חשמלי למושב ,  פנסי קסנון ובקרת שיוט .  רוצים את כל אלה ?  תתכבדו ותוסיפו 30 אלף שקל  ( חבילת פרימיום )  .  רוצים מתלים נשלטים אלקטרונית  ( acc )  ?  תשכחו מזה .  היבואן לא מביא .  רוצים עוד כוח מנוע ?  אין בעיה .  אבל לא דרך היבואן הרשמי ,  אלא באמצעות נפלאות הרשת .  בעבור כמה מאות דולרים תקבלו בדואר קופסה אלקטרונית שמתחברת למנוע ,  מחליפה את תוכנת המחשב של ניהול המנוע ומקפיצה את ההספק המרבי של המכונית ל-256 כ"ס ,  ומה שיותר חשוב - למומנט של 377 ניוטון-מטר .  וזה כבר בליגה של גולף r - שעדיין לא הוצגה ,  וככל הנראה כלל לא תימכר בישראל .  שומרת על עמימות מתקרבים לעקומה חדה ולסיכום .  יש לה סאונד מחרמן .  לרגעים חשבתי שזה לא אמיתי ,  שאולי מדובר בכלל בקובץ mp3 ובכמה רמקולים שהשתילו בקוקפיט .  מה שבטוח ,  על הסאונד הזה טרחו והשקיעו מחשבה רבה כמה מהנדסים מוכשרים .  הסאונד מחרמן אבל ההגה לא .  נכון ,  אנחנו בעידן ההגה החשמלי ,  אבל רבאק - תנו קצת יותר פידבק .  gti איכשהו שומרת על עמימות ועל ניתוק - וחבל .  גולף gti במעט יותר מ-200 אלף שקל היא דיל מעולה .  זאת מכונית משפחתית נוחה שתתאים לכל בן משפחה ,  הן להזדחלות עירונית והן לנהיגת כאסח בנס הרים .  יש לה מנוע מרשים ותיבת הילוכים מצוינת .  היא יודעת להעביר כוח לכביש בצורה נקייה ובטוחה .  והיא לא מנקרת עיניים .  אפילו לא באדום .
 
לגולף GTI יש מנוע המפיק סאונד אימתני במיוחד - בניגוד לעיצוב החיצוני הבורגני והמשעמם
העזרים הבטיחותיים של גולף GTI לא יאפשרו לכם להתהפך גם אם מאוד תרצו ■ היא מצויידת במנוע טורבו של 210 כ"ס ,  תיבת הילוכים DSG ובעיקר שורה של עזרים טקטיים :  TCS ,XSD ו-ESP ■ גולף GTI במעט יותר מ-200 אלף שקל היא דיל מעולה

