אלי כהן : " המטרה שלנו היא להישאר בליגה "
 מאמן עכו לא נסחף גם אחרי הניצחון בנתניה .  דיין : " הפערים בליגה הצטמצמו ".  עטר על ההרחקות : " רואה זאת בחומרה "
 צילום ועריכת וידאו :  קובי אליהו
הפועל עכו עלתה הערב  ( ראשון )  למקום החמישי בטבלה ,  כשהמשיכה את התקופה הנהדרת שלה ורשמה ניצחון ליגה שלישי ברציפות ,  1:3 על מכבי נתניה בקופסה .  הקבוצה של אלי כהן הציגה כדורגל מהנה וקיבלה שוב תמורה מהחלוץ רועי דיין ,  שהבקיע פעמיים בנגיחות ועשה שמות בהגנת נתניה .  המחליף מוחמד כליבאת חתם את התוצאה לקראת סיום ,  כשאת השוויון הזמני של המארחים הבקיע מאור אסור .  עבור נתניה היה זה הפסד שני העונה ,  כשגם הראשון היה במגרש הביתי ובאותה תוצאה  ( 3:1 להפועל תל אביב )  .
" אנחנו ממשיכים בתקופה הטובה שלנו ",  אמר בסיום המשחק אלי כהן ,  מאמן הפועל עכו . " פתחנו טוב את המשחק ובמחצית הראשונה שלטנו לגמרי .  במחצית השנייה הורדנו הילוך ,  אבל סגרנו נכון ויצאנו טוב להתקפות .  המטרה שלנו היא להישאר בליגה ובינתיים אני מרוצה מאוד מקצב צבירת הנקודות ".  המאמן צעק אחרי השער השלישי : " הבת שלי ,  הבת שלי "  והסביר זאת בכך שבתו חזתה מראש את התוצאה כפי שהיא עושה ,  לדבריו ,  בכל המשחקים .
 רועי דיין ,  שהיה המצטיין במשחק והעלה את מאזנו בליגה לשבעה שערים ,  אמר : " משחק טוב גם באופן אישי וגם באופן קבוצתי .  אנחנו מסתכלים קדימה ומאמינים שנמשיך כך .  אנחנו חייבים להמשיך לשחק טוב .  בסך הכל הפערים בליגה הצטמצמו מאוד ופרט לשלוש קבוצות כולן פחות או יותר באותה הרמה ,  כך שאנחנו מאמינים בעצמנו ". 
בצד השני ,  ראובן עטר ידע שקבוצתו לא הייתה ראויה לנקודות הערב : " בסך הכל זה היה משחק לא טוב שלנו ,  אבל המחמאות לעכו על איך שהם נראו .  הטעויות בהגנה באו בעקבות מרכז השדה שהיה רך והייתה שליטה ברורה שלהם .  הליגה היא מאוד קשה ולא סתם הטבלה נראית כמו שהיא נראית .  אנחנו עם כל ההצלחה שלנו רק שלוש נקודות מפלייאוף תחתון .  אנחנו נלמד מהמשחק הזה ונתכונן למשחק הבא ". 
על האדומים שספגו בסיום אחמד סבע ואוראל דגני ,  אמר המאמן : " אני רואה את זה בחומרה ומתכוון לטפל בזה .  אין לי בעיה שאנחנו לא נראים טוב ,  אפשר להפסיד ,  אבל אני לא מקבל התנהגות כזו גם אם מפסידים ". 

אלי כהן : " המטרה שלנו היא להישאר בליגה "
 מאמן עכו לא נסחף גם אחרי הניצחון בנתניה .  דיין : " הפערים בליגה הצטמצמו ".  עטר על ההרחקות : " רואה זאת בחומרה "
 
