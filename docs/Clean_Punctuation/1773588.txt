מכרז לשיווק קרקעות לבניית כ-4,150 דירות ברחבי הארץ
בין המכרזים החדשים :  2,000 דירות בראש העין ;  הזוכה יהיה היזם שיציע את המחיר הסופי לדירה הנמוך ביותר
משרד הבינוי והשיכון ומינהל מקרקעי ישראל מוציאים השבוע מכרזים לשיווקי קרקעות לבנייה של עוד 4,144 דירות .  זאת בהמשך למדיניות של משרד הבינוי והשיכון להצפת הקרקעות ומלאי הדירות.בין המכרזים החדשים שנוספו השבוע הוא המכרז הענק בשכונה החדשה בדרום-מזרח ראש העין  ( רובע a ו-b )  לבנייה של כ-2,000 דירות ,  מתוכן 692 דירות במכרז גדול של מחיר למשתכן ,  בו הזוכה במכרז הוא היזם שמציע את המחיר הסופי לדירה הנמוך ביותר .  במהלך השנה יוציא משרד הבינוי שיווקים של עוד למעלה מ-6,000 דירות בשכונה החדשה בראש העין ,  במסגרת הסכם שנחתם עם עיריית ראש העין לשיווק של 8,600 דירות מתוך 14 אלף דירות המתוכננות במתחם כולו.בעפולה יוציא משרד הבינוי והשיכון מכרזים לשיווק קרקעות ל-403 יחידות דיור ,  בטירת הכרמל ישווקו 342 יחידות דיור נוספות ובירושלים יוציא מכרז ל-220 יחידות דיור בליפתא - פרויקט ייחודי של בנייה נמוכה.באזור הדרום ייצאו למכרז 490 יחידות דירות במתחם המרכז העירוני באשדוד ,  לצד 84 יחידות דיור בשדרות ו-58 יחידות דיור בירוחם .  באילת ישווקו בסך הכל 161 יחידות דיור .  המכרזים בצפוו :  במתחם הנדיב בעכו ישווקו 216 יחידות דיור ,  בצפת ישווקו מכרזים לבנייה של 42 דירות ובמג'אר  ( מראר )  ישווקו 128 יחידות דיור .
 
מכרז לשיווק קרקעות לבניית כ-4,150 דירות ברחבי הארץ
בין המכרזים החדשים :  2,000 דירות בראש העין ;  הזוכה יהיה היזם שיציע את המחיר הסופי לדירה הנמוך ביותר

