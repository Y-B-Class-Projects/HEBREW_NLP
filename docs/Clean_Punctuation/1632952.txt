מכללות :  הלונגהורנס נאחזו בקרנות המזבח
טקסס שמרה בקושי על הפסגה עם 67:72 על טקסס A & M .  גם קנטאקי עדיין מושלמת ,  סירקיוז גברה על ווסט וירג'יניה 71:72
אחרי שעלתה בשבוע שעבר לראשונה בתולדותיה למקום הראשון בדירוג ,  טקסס גילתה הלילה  ( בין שבת לראשון )  כמה קשה יהיה לה לשמור על הפסגה .  הלונגהורנס אירחו את טקסס A & M ונקלעו לפיגור של 13 נקודות במחצית הראשונה ,  אבל דמיון ג'יימס הנהדר החזיר אותם לעניינים במחצית השנייה ,  ואחרי שהפרשמן אייברי בראדלי החטיא הזדמנות לנצח את המשחק עם הבאזר במצב של 60:60 לקחו ג'יימס  ( 26 נקודות ו-12 ריבאונדים )  וגארי ג'ונסון  ( 18 נקודות )  את האחריות בהארכה והובילו את טקסס ל-67:72 ולמאזן 0:17
קנטאקי מנעה מטקסס להישאר המושלמת היחידה עם ניצחון לא קל 67:72 באובורן ,  בעזרת 16 נקודות ו-11 ריבאונדים של דמרכוס קאזינס ,  כשג'ון וול מסיים משחק חלש עם 13 נקודות ו-7 איבודים ,  אבל גם עם שתי קליעות עונשין מכריעות שהבטיחו לווילדקאטס את הניצחון .  השלישית קנזס התאוששה מהפסד הבכורה לטנסי עם 72:84 על נברסקה ו-63:89 על טקסס טק .
 סירקיוז רשמה ניצחון חוץ חשוב במאבקי הצמרת בביג איסט עם 71:72 על ווסט וירג'יניה ,  אחרי שכמעט הצליחה לשמוט יתרון של עשר נקודות בדקת הסיום .  פיטסבורג המשיכה להפתיע עם 57:67 על קונטיקט השוקעת ,  ו-77:82 על לואיוויל אחרי הארכה ,  שהציב את הפנתרים זמנית בראשות החטיבה ,  עד שוילאנובה החליפה אותה עם ניצחון משכנע 77:82 על ג'ורג'טאון ,  כשסקוטי ריינולדס ממשיך ללהטט עם 27 נקודות .
 בביג 10 נמשכה הצלילה של פרדו ,  שאחרי פתיחה של 0:14 ספגה הפסד שלישי ברציפות עם 72:64 לנורת'ווסטרן המפתיעה .  באגף המתרסקות אפשר למצוא גם את האלופה צפון קרוליינה ,  שהובסה בקלמזון 83:64 בפתיחת השבוע וקינחה עם הפסד ביתי 73:71 לג'ורג'יה טק הדוהרת ,  בעוד שטנסי רכבה על גלי המומנטום מהניצחון על קנזס בדרך ל-69:71 דרמטי על מיסיסיפי אחרי הארכה .
 1 .  טקסס2 .  קנטאקי3 .  קנזס4 .  וילאנובה5 .  סירקיוז6 .  מישיגן סטייט7 .  דיוק8 .  טנסי9 .  פיטסבורג10 .  קנזס סטייט11 .  ווסט וירג'יניה12 .  ג'ורג'טאון13 .  פרדו14 .  BYU15 .  גונזאגה16 .  טמפל17 .  קלמזון18 .  וויסקונסין19 .  ג'ורג'יה טק20 .  צפון איווה21 .  אוהיו סטייט22 .  מיסיסיפי23 .  מיסיסיפי סטייט24 .  צפון קרוליינה25 .  ביילור

מכללות :  הלונגהורנס נאחזו בקרנות המזבח
טקסס שמרה בקושי על הפסגה עם 67:72 על טקסס A & M .  גם קנטאקי עדיין מושלמת ,  סירקיוז גברה על ווסט וירג'יניה 71:72

