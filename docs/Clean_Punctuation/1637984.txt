האקונומיסט מהמר :  סטיב ג'ובס ישנה את עולם העסקים בפעם הרביעית - עם האייפד
בכתבת השער שלו מעריך המגזין כי האייפד לא יציל חברות מדיה חלשות - אבל צפוי לתת לחזקות דחיפה
אפל היא החברה הכי חדשנית בעולם ,  אך לחדשנותה ביטוי ייחודי .  במקום לפתח קטגוריות מוצרים חדשים לחלוטין ,  היא לוקחת רעיונות קיימים אך בלתי מושלמים ,  ומראה ליתר העולם כיצד צריך להפוך אותם למוצר ראוי .  תחת הנהגתו של המנכ"ל הנמרץ ובעל החזון ,  סטיב ג'ובס ,  אפל כבר עשתה זאת 3 פעמים.ב-1984 ,  אפל השיקה את המקינטוש .  זה לא היה המחשב הגרפי מבוסס העכבר הראשון ,  אך הוא היה המוצר השימושי הראשון שעשה שימוש ברעיונות אלה .  ב-2001 הגיע האייפוד .  גם הוא לא היה נגן המוסיקה הדיגיטלי הראשון ,  אך הוא היה פשוט ואלגנטי ,  והכניס את המוסיקה הדיגיטלית למיינסטרים .  ב-2007 השיקה אפל את האייפון - גם הוא ,  לא הראשון בתחומו ,  תחום הטלפונים החכמים ,  אך אפל הצליחה בעוד יצרניות טלפונים אחרות כשלו ,  והפכה את הגישה הסלולרית לאינטרנט והורדות התוכנות לסלולר לתופעה המונית.כשיריבות מיהרו לחקות את הגישה של אפל ,  ענפי המחשבים האישיים ,  המוסיקה והסלולר שינו פניהן .  כעת מקווה ג'ובס להצליח בכך פעם רביעית .  ב-27 בינואר חשף את המוצר החדש של החברה - האייפד  ( ipad )  ,  מכשיר דמוי לוח עם מסך מגע בגודל 10 אינץ' שישווק החל מסוף מארס במחירים הנעים בין 499 ל-829 דולר .  לאחר שנים של פיתוח ,  בחודשים האחרונים היה מחשב הטאבלט של אפל נושא לספקולציות היסטריות ,  הגובלות לעתים בהיסטריה דתית .  בבלוג וספירה היו מי שכינו את המחשב  " הלוח של ישו ". ההתלהבות של מאמיני אפל אולי מוגזמת ,  אך הרקורד של ג'ובס מראה כי כאשר הוא מברך שוק מסויים ,  השוק ממריא .  ותחום מחשבי הלוח מבטיח לשנות לא רק שוק אחד ,  אלא 3 :  מחשוב ,  טלקום ומדיה .  חברות בשני הענפים הראשונים בוחנות את השקת האייפד בחלחלה מסויימת ,  כיוון שההיסטוריה של אפל הופכת אותה למתחרה מעוררת יראה .  אך תחום המדיה ,  לעומת זאת ,  מקבל פניו בברכה.פיראטיות ,  תוכן בחינם ,  והפיזור הרב של הפרסום ברחבי האינטרנט ,  הפכו את האינטרנט לסביבה קשה עבור חברות המדיה .  הן לא מרוצות במיוחד מהקינדל ,  קורא הספרים האלקטרוני של אמזון ,  שהוביל לירידת מחירי הספרים ואינו תומך בפרסום .  הן מקוות כי המכשיר החדש יפיח בהן חיים חדשים ,  באמצעות עידוד קריאת ספרים ,  עיתונים ומגזינים דיגיטליים תוך כדי תנועה .  אמנם יש חששות כי אפל בסופו של דבר תחזיק בכוח רב מדי בשווקים אלה ,  כפי שהיא מחזיקה בעולם המוסיקה .  אך שוק חדש שנפתח ונשלט על ידי אפל עדיף על שוק מצטמק ,  או היעדר שוק בכלל.מחשבי טאבלט  ( לוח )  המיועדים לאנשי עסקים לא הצליחו עד כה .  מיקרוסופט מנסה לשווק אותם כבר במשך שנים ,  עם הצלחה מועטה .  אפל עצמה השיקה מחשב לוח מבוסס עט ב-1993 ,  הניוטון ,  שהיה כשלון .  הקינדל מצליח בינתיים לא רע ,  והוביל לגל של מכשירים דומים עם שמות מטופשים באותה מידה ,  בהם נוק ,  סקיף וקיו .  בינתיים ,  מכשירי כיס של אפל בעלי מסך מגע ,  כמו אייפון ואייפוד טאץ' ,  המריאו בקטגוריות נגני המוסיקה והוידאו ,  כמו גם קונסולות משחק ניידות.האייפד הוא למעשה אייפון ענק על סטרואידים .  המסך הגדול שלו יהפוך אותו לקורא ספרים ונגן וידאו אטרקטיווי ,  אך הוא גם יירש מגוון עצום של משחקים ותוכנות מהאייפון .  אפל מקווה כי רבים גם ישתמשו בו כתחליף ללפטופ .  אם אפל צודקת בהימור שלה ,  יתפתח שוק חדש למכשירים גדולים מטלפונים ,  קטנים מלפטופים ,  שיכולים לשמש גם כקוראי ספרים ,  נגני מוסיקה וסרטים ,  וקונסולות משחק.מגוון שווקים כבר נפגשים בשוק זה :  יצרניות טלפונים סלולריים משיקות מחשבים ניידים קטנים ,  המכונים נטבוקים ,  ויצרניות מחשבים נעות לתחום הטלפונים החכמים .  שחקניות חדשות בשוק ,  כמו גוגל ,  הנכנסת לתחום הטלפונים הסלולריים והמחשבים הניידים ,  ואמזון עם הקינדל ,  נכנסות גם הן לזירה :  אמזון הודיעה על תכניות להשקת חנות יישומים לקינדל ,  בדומה לזו של האייפון ,  שתאפשר למכשיר להיות יותר מקורא ספרים אלקטרוני.אם ההיסטוריה תחזור על עצמה ,  הכניסה של אפל לשוק לא רק תוביל ליצירת תחרות קשה בין יצרניות המכשירים ,  אלא גם תוביל צרכנים ומו"לים שהתרחקו משוק הספרים הדיגיטליים לאמץ את הטכנולוגיה .  מכירות קוראי הספרים הדיגיטליים צפויות להגיע ל-12 מיליון השנה ,  לעומת 5 מיליון ב-2009 ומיליון ב-2008 ,  לפי חברת המחקר isuppli.האם התפשטות מחשבי הטאבלט תציל את חברות המדיה המתקשות ?  למרבה הצער ,  לא .  גורלם של כמה מגזרים ,  כמו למשל העיתונים המקומיים הנסמכים יותר מדי על מודעות מסווגות ,  קרוב לודאי כבר נחרץ .  מחשבי טאבלט הם מוצר יקר ,  וככל הנראה יידרשו מספר שנים עד שיוכלו להגשים את ההבטחה הטמונה בהם .  באופן תיאורטי ,  עיתון יוכל לבקש מקוראים לרכוש מנוי אלקטרוני לשנתיים ,  ולסבסד את עלותו של מחשב טאבלט .  אך סובסידיה שכזו תהיה יקרה להפליא ,  ובתי הדפוס עדיין יצטרכו להמשיך לפעול לטובת הקוראים שעוד רוצים לקרוא את העיתון שלהם מודפס.אך אף שמחשבי הטאבלט לא יצילו את חברות המדיה החלשות ,  הם צפויים לתת לחזקות דחיפה .  גביית תשלום עבור תוכן ,  דבר לא פשוט באינטרנט ,  עשויה להיות קלה יותר .  כבר כיום ,  אנשים מוכנים לשלם עבור עיתונים ומגזינים בקינדל .  האייפד ,  עם המסך הצבעוני שלו והשילוב שלו עם החנויות המקוונות של אפל ,  עשויות להקל על הורדת ספרים ,  עיתונים ומגזינים כפי שקל כיום להוריד באפל מוסיקה .  המכשיר יאפשר גם פרסום ,  בו תלויות חברות מדיה רבות ,  ובראשן המגזינים .  מחשבי טאבלט עשויים להוביל בסופו של דבר למעבר סיטוני לאספקת תוכן דיגיטלי ,  מה שיאפשר למו"ליות עיתונים וספרים לצמצם עלויות באמצעות צמצום בתי הדפוס.אם ג'ובס יצליח לשלוף שוב מכשיר גאוני מהכובע ,  חברות מדיה להן מוצרים פופולריים יוכלו ליהנות במהרה מהמהפכה הדיגיטלית .  עם זאת ,  גאדג'ט חדש לא יפיח חיים חדשים בחברות גוססות .  גם הלוח של ישו לא יכול לבצע נסים .
 
האקונומיסט מהמר :  סטיב ג'ובס ישנה את עולם העסקים בפעם הרביעית - עם האייפד
בכתבת השער שלו מעריך המגזין כי האייפד לא יציל חברות מדיה חלשות - אבל צפוי לתת לחזקות דחיפה

