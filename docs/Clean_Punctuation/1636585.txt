פרויקט המעונות
עברתי לצלם שבעה מבין דיירי המעונות של המדרשה לאמנות .  וולפגנג טילמנס .  גם אני דיירת ,  ולכן גם מצולמת .  שוב סינדי שרמן
תוך כלום זמן הגשות פריוויו לקראת תערוכת הגמר .  בשני סופי שבוע אינטנסיביים אני מצלמת שבעה מצולמים .  כולם ,  כמוני ,  תלמידי מדרשה שגרים במעונות בבית ברל .  המסך השחור ירד וחשף את חללי החדרים הצרים והעמוסים .  המצולמים כבר חוזרים על עצמם בווריאציות שונות  מחלל הסטודיו והקומפוזיציות המורכבות דרך הרקעים השחורים והנקיים ועד חדרי המעונות .  הפרויקט הזה נראה כשילוב של כל מה שעשיתי עד כה ,  מדויק יותר ,  מודע לצעדיו .  השילוב בין צילום חצי דוקומנטרי לחצי מבויים הופך לשחקן ראשי .  החשיפה היא גם של הגוף וגם של החלל הפרטי .  
מלבד החברים-קולגות-אמנים לעתיד ,  מצורפות תמונות של חפצים מתוך החדרים בלי הדמויות .  נראה שבסדרה הזאת הכל שם :  המיניות ,  הרצון להיות מיוחד מול החיים עצמם .  אסור לשכוח כי מי שגר במעונות אלה לרוב אלה שאין ביכולתם לשכור דירה שלא לדבר על לגור בתל אביב .  במעונות נוצרה קומונה של אמנים צעירים ,  משתפים פעולה בפרויקטים משותפים ,  ואלה שהיו בסביבתי הם המצולמים של הפרויקט .
 לחדרים אסתטיקה מיוחדת שחוזרת על עצמה .  מלבד הרהיטים אותם ניתן לזהות כחוזרים על עצמם בחדרים השונים ,  כמות החפצים שיש בחדרים מעניקה להם הרבה צבעוניות .  אפשר למצוא שארית של תמרור ,  ציורים או צילומים בתהליך עבודה על הקירות ,  בקבוקי בירה שזרוקים כבר זמן לא ידוע בחלל ודברים שאצל כל אדם  " שפוי "  כבר מזמן היו נחשבים כזבל ואפילו לא מגיעים למתחם הביתי .
 למרות שכתלמידה במחלקה לצילום מעודדים אותי לבחור שישה עד שמונה צילומים ,  סופר מוקפדים ומדויקים ,  אני תולה על קיר אחד 52 צילומים .  התלייה מזכירה יותר קומיקס או נובלה-גרפית מאשר וולפגנג טילמנס  כן ,  כן ,  עוד ניים דרופינג שמאותו היום מזכירים בפניי לא פעם .  שוב נאן גולדין  ( שאליה אגב ,  תמיד התחברתי ,  כצלמת אובססיביות שמצלמת את כל הסובבים אותה כל הזמן )  ,  שוב סנדי שרמן ,  כי הופה  גם אני חזרתי להופיע בצילומים .  כיף חיים .
 לא נשאר הרבה זמן לתערוכת הגמר .  צילמתי עוד כמה סטים ,  עשיתי מישמש מכל מה שצילמתי בשנה האחרונה המטורפת הזאת במדרשה והופ תערוכה .  כרגיל היו אלה שלא ממש ידעו איך לאכול אותה ,  אחרים השתפכו ,  בטח היו גם כאלה שהתחברו פחות  כמו תמיד .  העיקר שהלכתי בדרך שלי .
 
פרויקט המעונות
עברתי לצלם שבעה מבין דיירי המעונות של המדרשה לאמנות .  וולפגנג טילמנס .  גם אני דיירת ,  ולכן גם מצולמת .  שוב סינדי שרמן

