yes משלמת 150 מיליון שקל בכל שנה לחברות של שאול אלוביץ'
ב-416 עמודיו של הדו"ח הכספי השנתי של בזק מסתתר מידע רב לגבי פעילות הקבוצה :  כמה עולה לפלאפון סבסוד מכשירי האייפון ,  מה היקף עסקות בעלי העניין בין אלוביץ' ל-yes ואיך תממן בזק דיווידנד של 2.4 מיליארד שקל
 >  >  הדו"ח השנתי שפירסמה חברת בזק בשבוע שעבר מגלה כי תוצאותיה הכספיות בשנה החולפת היו מעולות כרגיל .  חוץ מהתוצאות הכספיות ,  הדו"ח צופן גם כמה נתונים מפתיעים ,  שחלקם לא פורסמו עד כה ,  בין היתר על פעילותן של החברות הבנות ,  פלאפון וחברת הלוויין yes .  דו"חותיהן של פלאפון ו-yes זכו לרמת פירוט גבוהה בדיווחי בזק .  הדו"ח שחיבר רו"ח יצחק סוארי ,  חושף ,  למשל ,  שהיקף ההשקעה של פלאפון במכשיר האייפון מסתכם ב-180 מיליון שקל בשנה וש-yes מייצרת לשאול אלוביץ' הכנסות של 150 מיליון שקל בשנה ,  אף שמדובר בחברה מפסידה .  הדיווידנד - מהקופות של החברות הבנות קבוצת בזק עתידה לחלק דיווידנד עצום של 2.4 מיליארד שקל לבעלי המניות שלה .  הדו"ח השנתי של בזק מגלה כי מבחינה תזרימית ,  חלק גדול מהתשלום לבעלי המניות יגיע מקופות המזומנים של החברות הבנות שלה .  הדו"ח מראה כי פלאפון תזרים לחברה האם שלה דיווידנד של כ-425 מיליון שקל ,  לעומת 680 מיליון שקל ב-2008 .  בזק בינלאומי נהפכת בשקט בשקט לחברה תזרימית מאוד עם קופת מזומנים של 320 מיליון שקל ,  והיא העלתה ב-2009 יותר מ-210 מיליון שקל לעומת 20 מיליון שקל בלבד ב-2008 .  הסכום הוא יותר מהרווח הנקי השנתי של בזק בינלאומי ב-2009 ,  שהסתכם ב-200 מיליון שקל .  עסקות בעלי עניין בין שאול אלוביץ' ל-yes הנתונים החדשים שנחשפים בדו"ח השנתי של בזק בנוגע ל-yes הם המעניינים ביותר .  לראשונה ,  צירפה בזק דו"חות מפורטים של yes וכן הערכת שווי שביצע סוארי כחלק מהפסקת איחוד החברה ,  ורישום הרווח החשבונאי של 1.4 מיליארד שקל בגין כך .  בדו"ח מפרטת yes באריכות על אופי מערכת היחסים בינה לבין אלוביץ' ,  שמחזיק במניות מיעוט ב-yes ובקרוב ישלים השתלטות על חברת האם ,  בזק .  ב-2009 רכשה yes ממירים בעלות של 77 מיליון שקל בחלוקה הבאה :  23 מיליון שולמו לחברה הדרום-אפריקאית uec ו-54 מיליון שקל שולמו ליצרנית adb ,  שמיוצגת בישראל על ידי יורוקום של אלוביץ' .  המשמעות היא שאלוביץ' גורף מיליונים רבים בכל שנה מחברת הלוויין בעסקות בעלי עניין .  מאחר ש-yes אינה מחלקת דיווידנדים ,  הכנסות אלה הן סוג של החזק השקעה עבור אלוביץ' .  רווחיו של אלוביץ' צפויים רק לגדול ,  מכיוון שיורוקום היא היבואנית של הממירים המתקדמים של חברת הלוויין ,  yes max hd ,  שאותם עתידה החברה לקדם בשנים הבאות .  מהדו"ח עולה כי yes מעריכה ששירות ה-max יגיע לשיעור חדירה של 65% ,  וכי 40% מתוכם ירכשו גם את שירות ה-vod החדש של החברה .  חברת חלל ,  גם היא של אלוביץ' ,  היא ספק משמעותי נוסף של yes .  סוארי מסגיר כי עלותו של החוזה מולה הסתכמה ב-2009 ב-91 מיליון שקל ,  וכי עלותו הצפויה לשנים הבאות היא כ-100 מיליון שקל בשנה .  המשמעות היא ש-yes משלמת לחברות אחרות של אלוביץ' כ-150 מיליון שקל בכל שנה .  כלומר ,  כ-10% מהמחזור של החברה חוזר לבעל המניות שלה .  במצב עניינים זה ,  אלוביץ' לא צריך ש-yes תחלק דיווידנדים בשביל להרוויח משום שהוא מפיק ממנה החזר על השקעתו באמצעות רווחים שנצברים לו ביורוקום ובחלל .  כזכור ,  גם ללא האיום שייצרו ערוציה חינם ,  yes היא חברה בחובות .  הקמתה מומנה על ידי הלוואות בעלים וכיום יש לה חוב של כ1.98- מיליארד שקל לבעלי המניות שלה .  מתוך סכום זה ,  כ30%- או 590 מיליון שקל מיוחסים לאלוביץ' .  הלוואה זו משקפת את היקף ההשקעה שלו עד כה בחברה .  איום ה-dtt על yes לפי סוארי ,  רפורמת הערוצים הפתוחים ,  שמכונה גם עיד"ן  ( dtt )  ,  צפויה לפגוע ב-yes במידה בלתי מבוטלת . " כתוצאה מכניסת ה-dtt ינטשו את yes במהלך שלוש השנים הקרובות 25-30 אלף מנויים ,  כ-5% מסך המנויים ".  ההערכה מדברת על גיוס מנויים שנתי נטו של 7,000-8,000 לקוחות ,  לעומת 11 אלף ב-2009 כולה .  מנוי של חברת הלוויין מייצר 226 שקל בחודש ל-yes ,  לעומת 198 שקל שמייצר מנוי כבלים ל-hot .  הממירים המקליטים של yes עולים לא מעט כסף הלקוח הישראלי התרגל לקבל ממירים בחינם ,  אבל לחברות הטלוויזיה המוצר עולה הרבה כסף - ולכן הן שואפות לכבול את הלקוחות בחוזים ארוכי טווח .  לפי הדו"ח ,  מחיר ממיר רגיל של yes הוא כ-150 דולר ומחיר ממיר מקליט  ( max )  הוא כ-230 דולר .  מחיר התוכן מדו"ח בזק עולה כי ההוצאות הכבדות ביותר על תוכן הן עדיין של חברות הטלוויזיה הרב-ערוצית .  ב-2009 הוציאה yes כ-450 מיליון שקל על תוכן ,  או 66 שקל למנוי בחודש ,  מול כ-56 שקל למנוי בחודש ב-hot .  הנתון המפתיע לפי דו"ח סוארי הוא שההוצאה על תוכן בישראל אינה חריגה .  סוארי משווה את הוצאות התוכן של yes לאלה של חברת הכבלים קומקאסט האמריקאית ומראה כי בשתי החברות הוצאות התוכן מהוות כ-30%-33% מסך ההכנסות .  ב-hot הנתון נמוך יותר וב-2007-2008 הסתכם בכ-21%-24 מההכנסות .  בזק-קווי משתפת פעולה עם yes בצמוד לדו"ח פירסמה בזק הודעה נפרדת לבורסה .  לפי ההודעה ,  בזק-קווי שמשווקת תשתית אינטרנט ,  בוחנת אפשרות שבמסגרתה תהיה yes ערוץ שיווק נוסף לחיבורי אינטרנט .  נציגי הטלפון והמכירות של חברת הלוויין יציעו ללקוחות גם חיבור אינטרנט של בזק וישמשו למעשה סוכנים של בזק .  ההצעה לא תכלול חבילת טלוויזיה מוזלת או הנחה על מחירי המחירון של בזק ,  אך yes תגבה מבזק עמלה על כל חיבור .  ההצעה לא אושרה עד כה בדירקטוריון של yes .  עלות האייפון בפלאפון מכשיר האייפון צפוי להכביד על חברת פלאפון .  החברה מוסרת בדו"ח של בזק : " לפי ההסכם ,  פלאפון מתחייבת לרכוש כמות מכשירים שנתית מינימלית במשך 3 שנים .. .פלאפון מעריכה כי כמויות אלה הן חלק ניכר מכמויות המכשירים שצפויים להימכר על ידי פלאפון בתקופת ההסכם וכי עלותם תהיה כ-5% מסך עלות השירותים והמכירות השנתית של פלאפון בשנים אלה ".  עלות המכירות והשירותים של פלאפון ל-2009 הסתכמה ב-3.5 מיליארד שקל .  לפי נתונים אלה ,  סבסוד האייפון יעלה לפלאפון 180 מיליון שקל בכל שנה .  אם כל מכשיר מסובסד בכ-500 דולר ,  פלאפון התחייבה למכור 90 אלף מכשירי אייפון בכל שנה .  פלאפון חושפת את שיעור הלקוחות העסקיים בדו"ח מדווחת פלאפון גם על חלוקת מגזרי הפעילות שלה .  בסוף 2009 היו לחברה 2.7 מיליון לקוחות - 64% מהם לקוחות פרטיים ו-36% עסקיים .  בעקבות הרשת החדשה השיגה החברה חוזים עם חברות כמו יבמ ,  רפא"ל וקרן ההון סיכון כרמל .  בכוונת החברה להמשיך להתבסס במגזר העסקי .  נתח השוק העסקי של פלאפון ב-2008 היה 35% .  נתח השוק העסקי של פרטנר ,  שעד 2008 דיווחה על נתחי מגזרים ,  היה באותה שנה 27% .  מנגד ,  פרטנר חזקה במגזר ההיי-טק הרווחי ולפלאפון אחיזה בשוק המוסדי והממשלתי ,  שההכנסות ממנו נמוכות בהרבה .  בזק בינלאומי משלמת 84 מיליון שקל לממד 1 כמו כל הספקיות הישראליות ,  גם בזק בינלאומי רוכשת קיבולת רוחב פס בינלאומית .  על פי הדו"ח של בזק ,  ביוני 2009 חתמה בזק בינלאומי על חוזה של 84 מיליון שקל עם מד-נאוטילוס האיטלקית שהיא מונופול בתחום .  ההסכם כולל נספח שמאפשר את הרחבתו מעת לעת .  מדובר בהסכם מבוסס נפח ולא תקופה .  הנפח שאותו רכשה בזק בינלאומי אינו מפורט בדו"ח .  אפשר להניח שמד-נאוטילוס מקבלת סכומי כסף דומים גם מספקיות אינטרנט אחרות ,  וכשהתשלום מגיע לסכומים כאלה אפשר להבין מדוע בזק בינלאומי שוקלת להניח בעצמה כבל תת-ימי חדש .
 
yes משלמת 150 מיליון שקל בכל שנה לחברות של שאול אלוביץ'
ב-416 עמודיו של הדו"ח הכספי השנתי של בזק מסתתר מידע רב לגבי פעילות הקבוצה :  כמה עולה לפלאפון סבסוד מכשירי האייפון ,  מה היקף עסקות בעלי העניין בין אלוביץ' ל-yes ואיך תממן בזק דיווידנד של 2.4 מיליארד שקל

