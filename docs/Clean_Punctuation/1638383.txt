החל שיווק הפונטו איבו
יבואנית פיאט לישראל החלה בשיווק הפונטו המחודשת ,  חמושה במנוע המולטיאייר ומערכת עצור וסע .  החל מ-95 אלף שקלים
יבואנית פיאט לישראל חברת סמל"ת החלה בשיווק הפונטו איבו ,  הגרסה המחודשת לגרדנה פונטו הוותיקה  ( שתמשיך להימכר במקביל )  .  האיבו זוכה למראה חיצוני ספורטיבי יותר המודגש בעיקר דרך פגושים מעוצבים וגופי תאורה מתאימים .  אולם ,  החידוש העיקרי נמצא בתא המנוע שם שוכן מנוע המולטי אייר החדש לצד המנוע הוותיק .
 הפונטו איבו תשווק בשתי רמות גימור  אקטיב ודיינמיק ,  כאשר כבר באבזור הבסיס היא כוללת מערכת שמע MP3 נשלטת מההגה ,  מחשב דרך ,  בקרת יציבות ושבע כריות אוויר .  עוד תצוייד המכונית המערכת עצור וסע המכבה את הרכב בעת עמידה ומניעה אותו ברגע שחרור דוושת הבלם ,  כדי לחסוך בדלק .
 גרסת הבסיס אקטיב מצויידת במנוע ה-1.4 ל' הוותיק שהספקו 77 כ"ס כשאליו משודכת תיבת הילוכים ידנית ומחירה יחל ב-95 אלף שקלים .  מצויידת בתיבת הילוכים רובוטית דיואלוג'יק ,  יעמוד מחירה על 100 אלף שקלים או 105 אלף שקלים בגרסת הדיינמיק .  
נפחו של מנוע המולטי אייר עומד על 1.4 ל' והוא מפיק 105 כ"ס בגרסתו זו שתצוייד בתיבת הילוכים ידנית וברמת הגימור הגבוהה .  משפחת המנועים החדשה מציגה נתוני הספק גבוהים ביחס למנועים המקבילים ,  יחד עם צריכת דלק חסכונית יותר ופחות זיהום אוויר .  מחירה של גרסה זו שתכלול גם חישוקי סגסוגת ובקרת אקלים מפוצלת יעמוד על 110 אלף שקלים .  גרסה מחוזקת למנוע זה ולה 135 כ"ס תשווק בישראל בעתיד .
 
החל שיווק הפונטו איבו
יבואנית פיאט לישראל החלה בשיווק הפונטו המחודשת ,  חמושה במנוע המולטיאייר ומערכת עצור וסע .  החל מ-95 אלף שקלים

