קיפ וויליאמס יביים את  " פעילות על טבעית 2 "
 הבמאי האמריקאי המוערך ייכנס לנעליו של הישראלי לשעבר אורן פאלי ויביים את סרט ההמשך לסנסציה הקופתית של השנה שעברה
הבמאי טוד  " קיפ "  וויליאמס ייכנס לנעליו של הישראלי לשעבר אורן פאלי ויביים את סרט ההמשך ל"פעילות על טבעית ".  כך בישר היום פאלי עצמו ,  בהודעה שפרסם באתר האינטרנט של הפרויקט החדש . " יש לי בשורות אדירות עבור המעריצים של 'פעילות על טבעית' ",  כתב פאלי המשמש כמפיק העל של הפרויקט . " הבמאי קיפ וויליאמס מצטרף אלינו לסרט הבא .  הוא בדיוק האיש שאנחנו רוצים מאחורי ההגה כי הוא יודע בדיוק מה אנחנו רוצים לתת למעריצים שלנו ".  הסרט עתיד להיות מופץ לאקרנים ב- 22 באוקטובר הקרוב ,  רגע לפני ליל כל הקדושים ,  הנחשב למועד האולטימטיבי לשחרור סרט אימה שובר קופות .
 וויליאמס האמריקאי נחשב לאחד הבמאים המבטיחים בהוליווד .  סרטו הראשון שיצא ב-1998 The Adventures of Sebastian Cole .,  עסק ביחסיו של נער מתבגר עם אביו הטרנסקסואל ,  נושא שכמעט לא טופל באותה תקופה בקולנוע .  סרטו השני- דלת נסתרת  ( 2004 )  היה עיבוד לרב המכר של ג'ון אירווינג , " אלמנה לשנה אחת ".  הסרט ,  בהשתתפות  .  ג'ף ברידג'ס וקים בייסינגר ,  זכה לביקורות טובות .  
המינוי של וויליאמס בא לאחר חרושת שמועות בנוגע לתפקיד .  בתחילה הוטלה המשימה על קווין גרוטרט ,  במאי  " המסור 6 ",  אך הוא נאלץ להסיר את ידיו מהפרויקט מפני שנדרש לביים את הפרק החדש בסדרת האימה .  אחר כך הוזכרו שלושה שמות אחרים :  בריאן דה-פלמה ,  אחד הקולנוענים האמריקאים המוערכים של השנים האחרונות' בראד אנדרסון  ( "טרנסיביריאן ")  וגרג מקלין  ( "Wolf Creek ")  .
 
קיפ וויליאמס יביים את  " פעילות על טבעית 2 "
 הבמאי האמריקאי המוערך ייכנס לנעליו של הישראלי לשעבר אורן פאלי ויביים את סרט ההמשך לסנסציה הקופתית של השנה שעברה

