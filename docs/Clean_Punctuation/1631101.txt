טן קאטה : " ישראל מעוניינת להחתים אותי כמאמן הנבחרת "
 המאמן שפוטר מפנאתינייקוס סיפר ל'טלגרף ההולנדי' כי קיבל פנייה .  דובר ההתאחדות ,  לבנוני : " לוזון לא שוחח עם מאמן כלשהו "
 המירוץ לתפקיד המאמן הלאומי של ישראל ממשיך לתפוס תאוצה ,  ומי ששמו עלה כבר יותר מפעם אחת כמועמד מוביל ,  האנק טן קאטה ,  סיפר היום  ( שני )  ל'טלגרף ההולנדי' על האפשרות שיגיע לארץ הקודש ,  ועל הפנייה של ההתאחדות אליו . " אני יודע שהתאחדות הכדורגל הישראלי מעוניין להחתים אותי כמאמן הלאומי שלהם ",  אמר טן קאטה . " עם זאת ,  אמרתי להם שאני מעוניין לפתור את המצב שלי עם פנאתינייקוס קודם לכן ".  
המאמן ,  שכבר עבר בקבוצות כמו אייאקס וברצלונה ,  אימן העונה את פנאתינייקוס היוונית ,  לפני שפוטר ממנה ,  כשהוא טוען כי המועדון עדיין חייב לו כספים . " יש סיכוי גדול שאקח את המקרה הזה לפיפ"א .  אני רק רוצה לפתור את המחלוקת ".  הקולות שעולים מהאיגוד חיוביים מאוד לגבי טן קאטה ,  לאחר שגם אברם גרנט ,  מאמן הנבחרת לשעבר שעבד עם ההולנדי בצ'לסי ,  המליץ עליו לתפקיד .  
בהתאחדות כצפוי מכחישים שפנו להולנדי ,  ודובר ההתאחדות ,  גיל לבנוני אמר : " כפי שלא התבטאנו עד כה בנוגע למועמדים על הנבחרת בתקשורת הישראלית ובחו"ל ,  לא נתבטא גם כעת ".  עם זאת ,  הוסיף לבנוני : " יו"ר ההתאחדות ,  אבי לוזון עדיין דובק בעמדתו למנות מאמן זר לנבחרת ישראל ,  אך עד כה הוא לא שוחח או נפגש עם מאמן כלשהו ".  
טן קאטה  ( 55 )  התחיל את קריירת האימון שלו בקבוצת גו אהד איגלס בשנת 1990 ,  ולאחר שאימן במספר קבוצות בליגה ההולנדית ,  הפך לעוזר מאמן ברצלונה בשנת 2003 .  טן קאטה העביר שלוש שנים בשורות קבוצת הפאר הספרדית ,  ולאחר מכן ,  בעונת 2006/2007 ,  קיבל את משרת המאמן הראשי באייאקס .  על אף שעזר לקבוצה מאמסטרדם לץפוס את המקום הראשון ,  בקיץ 2007 עבר טן קאטה לצ'לסי ,  שם שימש כעוזרו של אברהם גרנט .  בעונה שעברה חזר לשמש כמאמן ראשי ,  הפעם בקבוצת פנאתינייקוס ,  ממנה פוטר בחודש דצמבר האחרון .
 
טן קאטה : " ישראל מעוניינת להחתים אותי כמאמן הנבחרת "
 המאמן שפוטר מפנאתינייקוס סיפר ל'טלגרף ההולנדי' כי קיבל פנייה .  דובר ההתאחדות ,  לבנוני : " לוזון לא שוחח עם מאמן כלשהו "
 
