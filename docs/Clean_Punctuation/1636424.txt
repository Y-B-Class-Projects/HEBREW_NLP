 " תוכנית אובמה עשויה למנוע משבר נוסף "
 מזכ"ל הארגון לשיתוף פעולה ופיתוח כלכלי  ( OECD )  אמר כי הגבלת גודלם של הבנקים ופעילות המסחר שלהם עשויה למנוע סיכונים גדולים המאיימים על המערכת הפיננסית
תוכניתו של נשיא ארה"ב ,  ברק אובמה ,  להגביל את גודלם של הבנקים ואת פעילות המסחר שלהם עשויה לסייע במניעת משבר כלכלי נוסף ,  כך אמר היום מזכ"ל הארגון לשיתוף פעולה ופיתוח כלכלי  ( OECD )  .
 התוכנית ,  אותה הציג אובמה בשבוע שעבר ,  נועדה להרתיע את הבנקים מלהתרחב עד לרמה שבה גודלם יהווה סכנה למערכת הפיננסית ויפגע בתחרותיות בשוק .  התוכנית תגביל גם את המסחר בכספי הבנקים  ( נוסטרו )  ,  תאסור על בנקים מסחריים להשתמש בכספי פיקדונות המבוטחים על ידי הממשל לצורך מימון השקעות ספקולטיביות ,  ותמנע מהם להשקיע או להחזיק בבעלות בקרנות גידור או קרנות השקעה פרטית .
 בכירים בממשל אמרו כי מטרת ההצעה היא בין היתר להפריד בין החטיבות השונות של חברות הפיננסים ,  כדי להבטיח שבנקים לא יסבסדו בעקיפין השקעות ספקולטיביות ופעולות מסחר באמצעות כספים מחטיבות שבהן מוחזקים פיקדונות המבוטחים על ידי הממשל .
 מעצם ההפרדה ,  עשויה התוכנית  " למנוע סיכונים גדולים המאיימים על המערכת הפיננסית הנוכחית ",  אמר מזכ"ל ה-OECD ,  אנחל גוריה ,  בהצהרה שפורסמה באתר האינטרנט של הארגון .
 גוריה אמר כי שורשי המשבר הפיננסי  " נעוצים בהתרחקותם של בנקים מ'תרבות האשראי' של הבנקאות המסחרית ,  והתקדמותם לכיוון של 'תרבות השקעות' המתמקדת בייצור רווחים מבעלי מניות וניהול ".  עם זאת ,  הוא הוסיף כי יש צורך בהבהרת עיתוי התוכנית ופרטיה ,  לפני שתיושם .

" תוכנית אובמה עשויה למנוע משבר נוסף "
 מזכ"ל הארגון לשיתוף פעולה ופיתוח כלכלי  ( OECD )  אמר כי הגבלת גודלם של הבנקים ופעילות המסחר שלהם עשויה למנוע סיכונים גדולים המאיימים על המערכת הפיננסית

