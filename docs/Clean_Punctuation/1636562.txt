 " הרב שפירא הובא לפגישה כשעיניו מכוסות "
 מעצרו של ראש ישיבת  " עוד יוסף חי "  ביצהר ,  החשוד במעורבות בהצתת המסגד בכפר יאסוף ,  עורר זעם בשטחים .  פרקליטו : " התנהגו אליו כאילו היה מדובר באחרון המחבלים "
" הרב שפירא הובא לפגישה עימי כשעיניו מכוסות כאילו מדובר היה באחרון המחבלים ",  כך אמר הלילה  ( רביעי )  עו"ד מוטי גרוסמן המייצג את שפירא מטעם ארגון 'חננו' שניפגש עם ראש ישיבת 'עוד יוסף חי' הלילה . " צריך לזכור שלא מדובר כאן בעוד עציר אלא ברב בישראל שכל ההתעסקות סביבו היא האם ידע לפני או אחרי על מבצעי האירוע .  האקטים הללו הם לא רק משפילים אלא גם כלל לא שייכים לעניין ".  הרב שפירא נעצר בחשד למעורבות בשריפת המסגד בכפר יאסוף .
 לדברי עו"ד גרוסמן ,  הרב שפירא מכחיש את החשדות נגדו אולם מעבר לכך אינו משתף פעולה עם החוקרים . " הרב ציין שיש מסע רדיפה כנגד ראשי ישיבות וכנגד מתנחלים .  לא רק שהמעצר הזה מיותר ,  אלא הוא גם פוגע בציבור המתיישבים והוא לא הדבר הנכון לעשות .  אנו מקווים מאוד שבשב"כ יתעשתו וישחררו אותו כבר מחר בבוקר ,  אולם אין ספק שהמעצר והתנאים בו מוחזק הרב מהווים עליית מדרגה שלילית ביחס לציבור כה גדול ".  לדברי גרוסמן ,  בעצתו סירב שפירא לבדיקת פוליגרף שכן הדבר אינו קביל ואינו מן העניין .  
ועד מתיישבי השומרון אמר בתגובה למעצר כי  " מעצרו של הרב שפירא הוא מעשה נבלה .  מעצר של רב וראש ישיבה נועד להשפיל ולבזות ציבור שלם .  מי שרוצה לבצע חקירה אמיתית לא נוהג בגסות שכזו ". 
הרב נחקר אמש במשטרה ולאחר מכן הועבר לחקירת השב"כ .  שפירא נחשב למנהיג הרוחני של נוער הגבעות ובאחרונה הוציא ספר בנושא הלכות הריגת גוי ,  שעורר סערה .  בעקבות הוצאת הספר נשמעו קולות להעמידו לדין על הסתה .  מחר יובא שפירא להארכת מעצרו בבית משפט השלום בפתח תקווה .  
לפי החשד הרב שפירא ידע לפני ההצתה או לאחריה את זהות המבצעים .  הוא חשוד בשותפות במעשה וכן במתן חסות למציתים .  שפירא משתף פעולה עם חוקרי השב"כ ומכחיש כל קשר לפרשה . " זהו אחד הפרקים האפלים ביותר בתולדות המחלקה היהודית בשב"כ ",  אומר עו"ד נפתלי ורצברגר ,  המייצג את הרב שפירא מטעם ארגון 'חננו' , " זהו ניסיון נמוך לסחיטה ולתרגיל חקירתי כנגד שאר העצורים בפרשה .  יש כאן ניסיון ברור לנפח את העניין ולהפוך אותו למלחמה דתית ". 
ח"כ מיכאל בן ארי  ( האיחוד הלאומי )  אמר בתגובה למעצר : " אני מזועזע ממעצרו של הרב שפירא ומגנה את ההתנפלות על תושבי יצהר .  העליהום על תושבי יצהר מזכיר לינץ' נגד ציבור המתיישבים ".  
שלשום שחרר בית משפט השלום בפתח תקווה את אחד החשודים המרכזיים בהצתת המסגד בכפר יאסוף וזאת לבקשת המשטרה .  החשוד ,  אלירן אלגבלי בן 20 ,  תלמיד הישיבה ביצהר ,  שוחרר בתנאים מגבילים .  בין היתר נאסר עליו להיכנס ליהודה ושומרון למשך 60 ימים .  בתחילה ייחסו לו השב"כ והמשטרה מעורבות מרכזית באירוע ,  בין היתר ההצתה עצמה וריסוס כתובות גרפיטי על רצפת המסגד כעת הוא חשוד באי מניעת פשע בלבד .
 עדותו של אלגבלי נחשבת לעדות המרכזית בפרשה .  הוא היחיד שמסר גרסה לחוקרי השב"כ בה אמר כי רק שמע מגורמים שונים על מעורבותם של האחרים באירועי תג מחיר .  פרקליטתו עו"ד טליה גרידיש אמרה כי  " הוא מסר גרסה מפורטת ולאחר שהתברר כי הוא אינו מעורב כלל הוא שוחרר .  אין מה להחזיק אדם שאינו קשור לשום עבירה פלילית במעצר ".  
בתוך כך האריך בית המשפט את מעצרם של יתר החשודים בפרשה ביומיים עד ארבעה ימים ,  בניגוד לבקשת המשטרה להאריך את מעצרם בשמונה ימים .  מעצרם של צבי סוכות ושלמה גלברד ,  תושבי יצהר ואילון מורה ,  בני 20 ,  הוארך בארבעה ימים ומעצרם של שלושה קטינים נוספים הוארך ביומיים .
 עדכון ראשון :  18:47 

" הרב שפירא הובא לפגישה כשעיניו מכוסות "
 מעצרו של ראש ישיבת  " עוד יוסף חי "  ביצהר ,  החשוד במעורבות בהצתת המסגד בכפר יאסוף ,  עורר זעם בשטחים .  פרקליטו : " התנהגו אליו כאילו היה מדובר באחרון המחבלים "
 
