מקהלה עליזה 
" Glee "  רוכבת אמנם על גלים טרנדיים מבטיחים ,  אבל עומדת בזכות עצמה כדרמה קומית מוזיקלית שנונה ומוצלחת .  הילית וולברג פוצחת בשיר
הניגוד הגמור בין חבורת הלוזרים של  " Glee "  - מקהלת הזמר שנמצאת בתחתית הסולם החברתי של תיכון מקינלי הסטריאוטיפי - לבין הפופולריות לה זכתה הסדרה בארצות הברית ,  הוא גם הסיבה שהדרמה המוזיקלית הזאת מוצלחת כל כך . " Glee ",  שעלתה אמש  ( שני )  ב-yes Stars Next ,  רוכבת על גל ההצלחה המתמשך של הגיק החדש ,  שהוא גם הקול החדש ,  ומשלבת את הטרנד הלוהט והחוזר של מחזות זמר ותחרויות כישרונות .  לא בכדי הוצמד פרק הפיילוט של הסדרה בארה"ב לפרק הסיום הגדול של  " אמריקן איידול "  בשנה שעברה ,  מה שלא הזיק לרייטינג ולהזמנת עונה נוספת עבור רשת FOX .  
הכל מתחיל כשוויל שוסטר  ( מת'יו מוריסון )  ,  מורה שרמנטי לספרדית עם יכולות ג'סטין טימברלייקיות ,  מקים מחדש את חוג המקהלה הקלוקל ,  שנדמה שתכלית קיומו במסדרונות בית הספר היא כדי לדון את חבריו לטיפול פסיכולוגי ארוך שנים .  בביתו הוא נאלץ להתמודד עם אשתו הפסיכוטית ואחותה השתלטנית ובבית הספר ,  עם מנהל אימפוטנט ,  תקציב האמנויות הדל ומאמנת נבחרת המעודדות  ואחת הסיבות העיקריות לראות את הסדרה  סו סילבסטר האימתנית בגילומה המבריק של ג'יין לינץ' .  בין לבין מתרחשת דרמת המעמדות התיכונית הידועה וכמובן ,  על פי מסורת המיוזקל לדורותיו ,  מדי פעם מישהו פוצח בשיר או בנאמבר ספונטני אך מהונדס ,  לא תמיד מבריק ברמת הביצוע ,  אבל עושה את העבודה שמוזיקה נועדה לעשות  לעורר השראה ורגש ,  לא חשוב מאיזה סוג .
 אבל ב"Glee "  יש הרבה יותר מהיבריד מטריד בין זאק אפרון לקלי קלרקסון ,  וגם הרבה יותר מתזמון מושלם עם הזכייה הטרייה בגלובוס הזהב אחרי חצי עונה בלבד  ( תוך שהיא מאכילה את  " הפמליה ",   " המשרד "  ו"רוק 30 "  הבלתי מנוצחת ,  אבק כוכבים )  . " Glee "  היא שילוב מדויק ויעיל בין סדרה לכל המשפחה לסדרת באז היפסטרית ,  נטולת האשמה שכרוכה בצפייה בסדרות מהסוג הזה ;  היא סטריאוטיפית בתחילת דרכה ,  מה שלעתים פוגע באמינותה ,  אבל מפצה על כך בהמשך ביצירת עומק רגשי מורכב למדי עבור הדמויות שלה ;  היא צדקנית ומטיפה לערכים נעלים ,  אבל כשהיא עושה זאת ,  זה רק לאחר מעשה וכך ,  למשל ,  נשזרים לעלילה גם הריון ממזרי ,  שימוש  ( לעתים חיובי )  בסמים מהצד ומעשי נקמה יצירתיים ;  לעתים ריפלקס הקיטש במורד הגרון יאותת לכם לפלוט את ארוחת הערב ,  אבל רגע אחרי תוצפו שוב בציניות קודרת  ( לפעמים ממש קודרת )  שתשיב בחזרה את הסיפוק והשובע .
" Glee "  היא דרמה קומית מוזיקלית ממכרת עם טון של מודעות עצמית ,  קריצה ויומרה חינוכית נטולת יומרות בגישת ההפוך-על-הפוך .  התסריט שלה לא נועד לשקף מציאות וגם לא ישקר כדי לייפות אותה .  במקום ,  הוא יצחק עליה ויחבוט בקלישאות מסוג אחד בעזרת קלישאות מסוג אחר . " Glee "  לא מאפשרת להתנתק ממנה לרגע ,  כי כמו שיר פופ מהסוג שלא יוצא מהראש ,  היא משתמשת בטריק הקלאסי ביותר בספר  היא עשויה היטב ועושה כיף .
 
מקהלה עליזה 
" Glee "  רוכבת אמנם על גלים טרנדיים מבטיחים ,  אבל עומדת בזכות עצמה כדרמה קומית מוזיקלית שנונה ומוצלחת .  הילית וולברג פוצחת בשיר

