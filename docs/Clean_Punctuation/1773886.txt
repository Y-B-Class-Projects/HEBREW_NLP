ערוץ הטלוויזיה בכבלים החדש של אופרה ווינפרי יוצא לדרך
ערוץ OWN יעלה לאוויר ביום שבת ;  85 מיליון משקי בית בארה"ב יוכלו לצפות בו
ערוץ הטלוויזיה בכבלים החדש של כוכבת הטלוויזיה האמריקאית אופרה ,  אופרה ווינפרי נטוורק  ( own )  יעלה לאוויר ביום שבת ,  הראשון בינואר .  ערוץ own ,  מיזם משותף של ווינפרי וחברת דיסקברי קומיוניקיישנס ,  יהיה זמין לצפייה ב-85 מיליון משקי בית בארה"ב ,  ויתחרה בערוצים אחרים הפונים לנשים דוגמת בראבו ,  לייף-טיים ,  אוקסיג'ן.own תעניק את הזכויות לשידור ערוץ עבור סכומים זעומים ולעיתים אף חינם למרבית חברות הכבלים ,  אולם מקווה כי כעבור מספר שנים תוכל להתחיל לגבות סכום של 20-30 סנט למנוי .  מרבית התוכניות בערוץ הן תוכניות אירוח או תוכניות ריאליטי המעבירות מסר של העצמה עצמית וחשיבה חיובית ,  המיועדות לנשים ולכל המשפחה .  בין התוכניות שישודרו בערוץ own יהיו כאלה שיעסקו בשיפור חיי המין ,  שיפור הניהול הפיננסי של משק הבית .  עם זאת ,  מטרתו העיקרית של הערוץ תהיה לנצל את הפופולריות העצומה לה זוכה ווינפרי - המשמשת כיו"ר own - כדי למשוך צופים .  ווינפרי התחייבה להשיג ב-own תוכניות בהיקף של לפחות 70 שעות במהלך שנת 2011 .  בפרסומות לערוץ החדש שהוקרנו באחרונה בבתי הקולנוע בארה"ב ,  נראית ווינפרי עומדת על רקע שמיים כחולים המנוקדים בבלונים ועננים קלילים . " מה אם הייתי לוקחת את כל הגיבורים שמהם שאבתי השראה ,  כל שיעור שלמדתי שיצר אצלי מוטיבציה ,  וכל הזדמנות שאי פעם ניתנה לי ,  והייתי מעניקה את כולם לך ",  אמר ווינפרי בפרסומת .  ווינפרי ,  שאימפריית המדיה שלה כבר כוללת מגזין ,  ספרים וערוץ רדיו לווייני ,  הודיעה בינואר 2008 על הכוונה להקים את ערוץ הטלוויזיה בכבלים own ,  והחל מהשנה הבאה בכוונתה להעתיק את מוקד פעילותה לערוץ ,  ולנסות לשחזר את הצלחת תוכנית הבוקר הפופולרית שלה .  ווינפרי ,  בת 56 ,  אשר דורגה בראש רשימת הידוענים המשפיעים ביותר בעולם שפירסם השנה מגזין  " פורבס ",  הודיעה בשנה שעברה על כוונתה לסיים את תוכנית האירוח המצליחה שלה בספטמבר 2011 לאחר סיום עונתה ה-25 של התוכנית .  תוכניתה של ווינפרי ,  התוכנית בעלת הרייטינג הגבוה ביותר בארה"ב עם שישה מיליון צופים מדי יום ,  משודרת בקרוב ל-150 מדינות ברחבי העולם .  בין האנשים שהתארחו בתוכנית במהלך השנים היו הפסנתרן והשחקן ליברצ'ה ,  כוכב הפופ מייקל ג'קסון ושחקן הקולנוע טום קרוז.ווינפרי הפכה למיליארדרית בזכות אימפריית המדיה שהקימה ,  ונחשבת לאשה בעלת ההשפעה הגדולה ביותר בארה"ב .  הונה האיש מוערך ב-2.4 מיליארד דולר ,  והיא דורגה השנה במקום ה-400 ברשימת עשירי העולם של המגזין  " פורבס ". 

ערוץ הטלוויזיה בכבלים החדש של אופרה ווינפרי יוצא לדרך
ערוץ OWN יעלה לאוויר ביום שבת ;  85 מיליון משקי בית בארה"ב יוכלו לצפות בו

