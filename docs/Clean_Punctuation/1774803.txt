 " הלוואי שכל 2011 תיראה ככה "
 הכנסות הברים והמועדונים גדלו בערב שישי ב-40% ,  בדומינו'ס פיצה מכרו יותר מ-10,000 מגשים ובאתר משלוחה היתה עלייה של 30% בהזמנות בשבת בבוקר  ( "בעיקר של חמין וג'חנונים ")  - כך קיבלו המבלים הישראלים את השנה האזרחית החדשה
 >  >   " הסילבסטר ענה על כל הציפיות ואפילו קצת יותר "  - כך אמר אתמול רונן מיילי ,  יו"ר איגוד הברים והמועדונים בישראל .  מיילי מעריך כי בתל אביב חגגו כ-300 אלף איש במסעדות ,  בברים ,  במועדונים ובבתי הקפה - כמות הגדולה ב-50% מיום שישי רגיל . " התפוסה היתה מקסימלית על פי חוק ,  אך גם התחלופה של המבלים במקום היתה גבוהה מאוד .  היה גידול של 30%-40% בהכנסות מיום שישי רגיל ".  ממשטרת מחוז תל אביב נמסר כי בליל שישי נסגרו 15 פיצוציות ועשרה מועדונים בשל הפרת תנאי רישוי  ( מכירת אלכוהול לקטינים או אחרי השעה המותרת בחוק לפיצוציות ובשל תפוסת יתר )  ,  רובם בתל אביב . " זה היה מטורף .  הגיעו למסיבה 2,000 איש ,  אבל נכנסו רק כ-1,200 ,  כי לא היה יותר מקום ",  מספר ירון מלינסקי ,  מבעלי מועדון האוקטופוס בנמל תל אביב .  במסיבה ,  שנערכה עד 5 לפנות בוקר ,  הופיעה הזמרת דנה אינטרנשיונל .  בנוסף להכנסות הרגילות של המועדון ,  הבעלים שילשלו לכיסם כ-90 אלף שקל רק ממכירת כרטיסים לאירוע  ( 50 שקל במכירה מוקדמת ו-80-100 שקל בערב המסיבה )  .  בחברה הסקוטית ,  יבואנית ומשווקת משקאות חריפים ,  מספרים על עלייה של 20% במכירות לעומת סילבסטר 2010 . " לפי הכמות האדירה שקנו מאתנו חנויות שמוכרות לאנשים פרטיים ,  אנחנו מבינים שהיתה כמות אדירה של מסיבות ואירועים פרטיים ",  אומר דן ליאור ,  מנכ"ל ובעלי החברה הסקוטית . " בארבעת הימים שלפני הסילבסטר עבדנו במשמרות כפולות כדי לעמוד בלחץ ולספק לחנויות סחורה ,  אחרי שהן מכרו את כל מה שקנו ",  אמר ליאור . " בשנים האחרונות אנשים עשו פחות מסיבות בבית ,  וכנראה שזה השתנה .  השנה גם היו הרבה מקומות כשרים שהצטרפו לחגיגה ,  בעיקר בתי מלון ,  על אף שהיה מדובר בשישי בערב ובחג אזרחי ".  יורד גשם ?  נזמין פיצה עם זאת ,  ערב שישי הגשום עצר כנראה מרבים נוספים לצאת מהבית ,  וברשת דומינו'ס פיצה נרשמו שיאי הזמנות - עם עלייה של כ-45% במספר המגשים שהוזמנו לעומת ערב שישי רגיל - עם יותר מ-10,000 מגשי פיצה שהוזמנו . " בלילה היו שני גלים של הזמנות .  שיא ההזמנות היה קצת לפני 12 בלילה ,  וגל נוסף היה לפנות בוקר ,  שאינו אופייני בדרך כלל ,  כנראה של בליינים רבים שחזרו הביתה רעבים ממסיבות השנה החדשה וגרמו לתנועה ערה ",  אמר יוסי אלבז ,  מנכ"ל דומינו'ס פיצה . " בבוקר שבת ראינו עלייה של 30% במשלוחים לעומת יום רגיל - הרבה ג'חנונים ,  הרבה חמין והזמנות של אנשים שמצאו עצמם רעבים מאוד על הבוקר ,  אחרי לילה של מסיבות ",  מספר דניאל רחמים ,  מנכ"ל אתר המשלוחים משלוחה . " ואולם המכירות היו פחות טובות ממה שציפינו .  אמנם ביחס ליום שישי רגיל היתה עלייה של 20% בכמות המשלוחים ,  אבל בסילבסטר 2010 היתה עלייה של 70%-80% וקריסה של כל המערכות ,  כי הוא יצא באמצע השבוע ולאנשים לא היה זמן לבשל .  השנה ,  ככל הנראה ,  אנשים בישלו בבית והכינו ארוחות מושקעות ".  ואולם לא כולם שמחו על כך שהסילבסטר נפל על יום שישי .  בין היתר ,  מכיוון שהמסעדות והמועדונים מלאים בלאו הכי בימי שישי . " המסעדה היתה מפוצצת ,  אבל לא יותר מיום שישי רגיל ,  כי בשישי תמיד מלא ",  אמר דייוויד לוי ,  בעלי מסעדת אוונגרד .  לדבריו ,  למרות שכמות המבקרים לא גדלה ,  המכירות היו גבוהות ב-10%-15% מיום שישי רגיל . " אנשים השתחררו ושתו יותר .  אם היו מחתימים אותי עכשיו שכך תיראה כל 2011 - הייתי מסכים בשמחה ",  אמר לוי .

" הלוואי שכל 2011 תיראה ככה "
 הכנסות הברים והמועדונים גדלו בערב שישי ב-40% ,  בדומינו'ס פיצה מכרו יותר מ-10,000 מגשים ובאתר משלוחה היתה עלייה של 30% בהזמנות בשבת בבוקר  ( "בעיקר של חמין וג'חנונים ")  - כך קיבלו המבלים הישראלים את השנה האזרחית החדשה

