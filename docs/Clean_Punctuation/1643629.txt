בית הדין דחה את הדיון בנוגע לדני לוי
פרקליטיו טענו כי בית הדין אינו מוסמך לדון האם בעבירות שביצע יש קלון .  עורך דינו ,  ציון אמיר : " הדיון נדחה עד שבית הדין יחליט "  
יו"ר עמותת הפועל פתח תקוה ,  דני לוי ,  הגיע היום  ( שני )  לדיון בבית הדין העליון של ההתאחדות לכדורגל ,  בנוגע למעמדו בהפועל פתח תקוה .  כזכור ,  בית הדין אמור לדון בענייניו של לוי בנוגע לעבירות בגינן הורשע בעבר .  לוי טען בעבר כי אין בעבירות בהן הורשע ,  קלון .  כך או כך ,  בית הדין החליט לדחות בסופו של דבר את הדיון בטענה שלא ידוע האם יש לו סמכות לדון בכך .  פרקליטו של לוי ,  ציון אמיר הגיב ואמר : " העלנו טענה שלבית הדין אין סמכות לדון בבקשה של התובע ולהטיל עליו קלון .  בסופו של דבר ,  בית הדין החליט לדחות את הדיון למועד אחר ,  עד אשר יוחלט האם הוא מוסמך לדון בכך ".  גם עו"ד שי אליאס ,  פרקליט המועדון ,  ייצג את לוי .
 כזכור ,  כפי שפורסם בוואלה !  ספורט בחודש יולי 2009 ,  בהתאחדות שקלו להעמיד את לוי לדין בעקבות עבירות בהן הורשע בטענה שיש עמן קלון  ( בעלות תוקף לשבע שנים )  .  ב-2005 הורשע בעבירת תקיפה והיזק בזדון ,  בהחלטה שהתקבלה בבית המשפט השלום בפתח תקוה ,  כשבפסק דין הומלץ שלא יוכל לכהן בתפקיד רשמי בקבוצת כדורגל .  
בעקבות כך ,  על ההתאחדות לקבוע האם ההרשעה תמנע מלוי להתמנות ליו"ר העמותה .  היועץ המשפטי של ההתאחדות ,  משה אביבי ,  הסביר אז : " מבלי להתייחס באופן פרטני ,  דני לוי ,  כל אדם שמבקש להתמנות לתפקיד רשמי בקבוצה כדורגל ,  והורשע בעבירה ,  צריך לעבור את אישור בית הדין העליון .  אם בית הדין מחליט שהעבירה שעבר אינה מאפשרת את מינויו ,  הוא פוסל אותו .  בנוגע לדני לוי באופן ספציפי ,  הפועל פתח תקוה עדיין לא הגישה טפסים על רישומו כבעל תפקיד במועדון .  לכשיוגשו הטפסים דני לוי יצטרך לקבל את אישור בית הדין העליון בעקבות העבירות בהן הורשע ". 
בפסק הדין עצמו נכתב כי במידה שדני לוי יורשע בעבירות המיוחסות לו הוא לא ישמש בתפקיד רשמי בקבוצה .  מאוחר יותר ,  בהחלטה משנת 2005 הרשיעה השופטת דבורה עטר את לוי ,  על פי הודאתו בעובדות כתב האישום המתוקן ,  בביצוע עבירות של תקיפה ובהיזק בזדון .  ההחלטה התקבלה כתוצאה מעימות בין לוי לבין חבר העמותה איציק כגן וליאור שחר .  השופטת עטר שקלה את הטיעונים היא גזרה על הנאשם  " ששה חודשי מאסר על תנאי  ( התנאי הוא שלא יעבור הנאשם במשך 3 שנים מפסק הדין כל עבירת אלימות )  ושלושה חודשי מאסר על תנאי נוספים  ( במשך 3 שנים עבירה של היזק בזדון )  ". 

בית הדין דחה את הדיון בנוגע לדני לוי
פרקליטיו טענו כי בית הדין אינו מוסמך לדון האם בעבירות שביצע יש קלון .  עורך דינו ,  ציון אמיר : " הדיון נדחה עד שבית הדין יחליט "  

