ועד הבית השתגע
מה מותר ומה אסור לוועד הבית שלכם ,  והאם הוא מנצל את מעמדו ?  הכול על הגדרת תפקידו של מי שמנהל לכם את הבניין
לפני שלושה שבועות בדיוק פרסמנו בוואלה !  בית כתבה על היתרונות והחסרונות בחברות בוועד הבית .  בין היתרונות שציינו היו התחמקות מתשלום דמי הוועד וניצול משאבי הבניין  ( הגג המשותף ,  הגנן שמטפל בגינה )  לצרכים אישיים .  אלה אולי לא מוגדרים ב"ספר החוקים "  של ועדי הבית ,  אך מסתבר שלא מעט אנשים מנצלים את מעמדם ועושים ככל העולה על רוחם בבניין רק משום שקיבלו על עצמם את  " התואר הנחשק ".  בעקבות אותה כתבה קיבלנו תגובות רבות מגולשים שתהו איך דבר כזה ייתכן וביקשו לדעת מה הן הזכויות והחובות האמיתיים של חברי הוועד .  החלטנו להרים את הכפפה ופנינו לאגודה לתרבות הדיור כדי לברר אחת ולתמיד איך זה אמור לעבוד .  
בכל בניין נוכל למצוא את דמותה של הגברת שולה נמירוביץ - נמיר ,  יו"ר הוועד בבניין המטורלל  " אחד העם 1 ",  שעתיד בקרוב לעבור לבניין משודרג במספר 101 .  מי מכם שזכה בוועד בית נחמד וחביב  שיחקתם אותה .  מי שנתקל באשמאי זקן ועצבני  לא אסון ,  העיקר שימלא את תפקידו כהלכה ,  מבלי לגזור קופון על חשבונכם .
 ועד הבית אמור להיבחר אחת לשנה על ידי דיירי הבית המשותף באסיפה כללית .  במידה ולא תיזמו את החלפתו ,  הוא יוכל להמשיך בתפקידו באופן אוטומטי שנה אחר שנה .  כך או כך ,  כל החלטה הקשורה בתפקודו ותחזוקו של הבניין לא נעשית את ידי ועד הבית בלבד ,  אלא חייבת להעלות בפני שאר הדיירים לאישור .  דמי הוועד שאתם משלמים צריכים להיקבע גם הם באסיפת הדיירים ,  בהתאם להוצאות הנדרשות בבניין שלכם .  אם אתם גרים בבניין ישן ושואלים את עצמכם מדוע דמי הוועד שאתם משלמים יקרים יחסית או שווי ערך למה שחבריכם ,  שגרים בבניין משופץ ,  משלמים התשובה פשוטה :  תחזוקה של בניין ישן עלולה לעלות ביוקר ,  בשל תיקונים חוזרים ונשנים ,  כמו צנרת שמחלידה .  במידה ואתם גרים בדירה קטנטנה ובקומה מלמעלה השכנים שלכם חיים באושר ועושר בדירה גדולה ומרווחת ,  אל דאגה ,  באופן מפתיע יש צדק בעולם ודמי הוועד נקבעים לפי שטח כל דירה בנפרד .
 דמי הוועד מיועדים לתחזוקו השוטף של הבניין בלבד :  ניקיון המדרגות ,  החלפת נורות בחדרי המדרגות ,  תחזוק הגינה ,  צנרת המים והביוב ,  ריצוף ,  זיפות וסיוד . " דמי הוועד מיועדים לשמור על הבית המשותף מסודר ,  נקי ונעים לגרים בו .  גורמים אלו שומרים ואף מעלים את ערך הדירות ".  מציין מנכ"ל האגודה לתרבות הדיור ראובן צדוק .  כל פעילות כספית שאינה מיועדת לצרכי הבניין המשותף אלא לצרכיו האישיים של ועד הבית ,  נחשבת בגדר עבירה על החוק באופן חד משמעי .  על ועד הבית מוטלת החובה לנהל ספר הכנסות והוצאות ולהציגו בפני הדיירים באסיפה שנערכת אחת לשישה חודשים .  הכנסות דמי הוועד יופקדו לחשבון בנק על שם נציגות הבית המשותף .  במידה ואתם לא מנהלים ישיבה אחת לשנה  ( או שישה חודשים )  ,  הוועד לא בהכרח יגיש את הדוחות מבלי שתבקשו ,  אך רצוי לבקש ולראות במו עיניכם על מה אתם משלמים .
 פעילותו של ועד הבית אמנם מוגדרת כהתנדבותית ,  אך ישנם מקרים בהם הוועד מבקש לגבות שכר עבור עבודתו או להיות פטור מתשלומי ועד הבית .  במקרה כזה ,  הוא מחויב בהסכמתם המלאה של כלל בעלי הדירות בבניין .  אם הדבר הוחלט בטרם נכנסתם לגור בדירה ,  אתם בהחלט יכולים להעלות את הנושא באסיפת הדיירים הבאה - עד אז שלמו ושבו בשקט .  אם הסכמתם ביניכם שוועד הבית שלכם לא ישלם את דמי הוועד ,  זוהי הפריבילגיה היחידה שיוכל ליהנות ממנה .  הוא אינו זכאי בשום פנים ואופן להשתמש ברכוש ובצריכה המשותפת בבניין ללא תמורה .  הצריכה המשותפת ,  כמו מים להשקיית הגינה או שטיפת חדר המדרגות ,  מחולקת בין כל הדיירים בבניין באופן שווה ,  ללא יוצאי דופן .  
במקרים בהם הוועד מנצל את מעמדו לרעה ומשתמש במשאבים המשותפים לצרכיו האישיים כמו שטיפת רכבו ,  או חיבור לנקודת חשמל משותפת ,  אל תהססו לתבוע אותו בתביעה כספית ולהגיש אותה למפקחת על רישום המקרקעין .
 לכל דייר תפיסת עולם משלו לגבי מה מותר ומה אסור לעשות בבית המשותף .  אם יש לכם ספקות ,  מענות טענות ושאלות הפנו אותם לאגודה לתרבות הדיור .  בנוסף ,  האגודה מציעה לוועדי הבתים ולחבריה סל שירותים רחב ומגוון ,  הכולל :  ייעוץ בסניפי האגודה ,  ייעוץ טלפוני ועלוני מידע ,  ייעוץ וייצוג משפטי בבתי המשפט ,  ייעוץ משפטי  " און ליין ",  מענקים לשיפוץ הרכוש המשותף ,  ביטוחים לרכוש המשותף ,  קורסים במגוון נושאים ,  סדנאות ,  כנסים ועוד .
 
ועד הבית השתגע
מה מותר ומה אסור לוועד הבית שלכם ,  והאם הוא מנצל את מעמדו ?  הכול על הגדרת תפקידו של מי שמנהל לכם את הבניין

