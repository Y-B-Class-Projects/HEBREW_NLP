דובר צה"ל הגיש תלונה לרשות השידור נגד איילה חסון
אבי בניהו הגיש תלונה רשמית בהנהלת רשות השידור כנגד איילה חסון בעקבות שידור ברשת ב' בנושא חקירת המשטרה במסמך הרפז - גלנט
דובר צה"ל ,  אבי בניהו הגיש היום תלונה לרשות השידור כנגד הכתבת איילה חסון .  זאת בעקבות השידור בתוכנית הבוקר של רשת ב' בו ראיינה חסון את ארי שביט ,  כרמלה מנשה וחנן קריסטל בנושאי חקירת המשטרה את פרשת מסמך גלנט .  
לדברי גורם בהפקת התוכנית : " מפיקת התוכנית פנתה ללשכת דובר צה"ל מספר פעמים במהלך השידור וביקשה תגובה ,  אבל דובר צה"ל סירב להגיב .  אולי כי אין להם תגובות והדרך היחידה שלהם היא דרך של איומים והפחדה ". 
מדובר צה"ל נמסר בתגובה  : " דובר צה"ל התלונן היום בהנהלת רשות השידור נוכח העובדה שבתוכנית הבוקר ברשת ב' בהגשתה של איילה חסון הכפישה הכתבת את דובר צה"ל ואת הרמטכ"ל ,  ראיינה את העיתונאי ארי שביט אשר ביקר בחריפות גם הוא את הרמטכ"ל ,  וזאת מבלי שפנתה קודם לכן בבקשה לקבלת התייחסות או בבקשה לקבלת תגובה להאשמות הקשות ,  כמתחייב באתיקה העיתונאית .  מנכ"ל רשות השידור הבטיח לבדוק את הטענות ".  
תגובת רשות השידור : " כשנקבל את התלונה נלמד אותה ונגיב בהתאם ". 
איילה חסון סירבה להגיב .
 
דובר צה"ל הגיש תלונה לרשות השידור נגד איילה חסון
אבי בניהו הגיש תלונה רשמית בהנהלת רשות השידור כנגד איילה חסון בעקבות שידור ברשת ב' בנושא חקירת המשטרה במסמך הרפז - גלנט

