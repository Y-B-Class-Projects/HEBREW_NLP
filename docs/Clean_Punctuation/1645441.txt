האייפד יתחיל להימכר כבר השבוע
למרות שהוא צפוי להגיע לשוק רק עוד כחודש ,  ניתן יהיה להזמין את האייפד של אפל כבר השבוע .  לפחות אם אתם אמריקאים
למרות שהאייפד מבית אפל צפוי להגיע לשוק רק ב-29 במרץ ,  ניתן יהיה להזמינו כבר השבוע .  לדברי אתר appdevice.com ,  מקור אמין סיפר כי הזמנת המכשיר תתאפשר כבר ביום חמישי הקרוב  ( 25.3 )  .  אפשרות זו תינתן רק בארצות הברית ,  ולאחריה עדיין יצטרכו הקונים להמתין עוד כחודש עד שיקבלו את המחשב .
 למרות קבלת הפנים הצוננת מצד עיתונות הטכנולוגיה ,  שהגדירה בחלקה את האייפד כ"לא יותר מאייפון גדול ",  סוחרי אפל מדווחים על התעניינות ערה במחשב הלוח ובביקוש מוקדם רב .  משווקת אירופאית של אפל ,  Eplehuset ,  הודיעה על  " ביקוש והתעניינות היסטרית במוצר "  ועל רישומם של אלפי קונים ברשימת ההמתנה .  משווק נורבגי אף דיווח כי הפסיק לקבל הזמנות ,  עקב הביקוש הרב למוצר שטרם יצא .
 בתוך כך ,  מפרסם אתר 9to5mac ,  העוסק במוצרי אפל ,  שורה של מאפיינים הצפויים להיכלל באייפד .  ביניהם :  ניגון קטעי וידאו מ-YouTube על ידי טכנולוגיית HTML5 ,  שיתוף קבצים ,  שירות Google Suggest מובנה .  האתר אף מפרסם תמונות של הפיצ'רים הללו במכשיר .
 
האייפד יתחיל להימכר כבר השבוע
למרות שהוא צפוי להגיע לשוק רק עוד כחודש ,  ניתן יהיה להזמין את האייפד של אפל כבר השבוע .  לפחות אם אתם אמריקאים

