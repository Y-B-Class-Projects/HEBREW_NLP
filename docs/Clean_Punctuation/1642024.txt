גיא כוואז שבר את הקרסול וייעדר כחודשיים
מגן הפועל רעננה יחזור לפלייאוף .  מחפוד אחרי העלייה לשמינית הגמר : " הישג נדיר ".  אלי כהן : " אי אפשר לשחק פה כדורגל "  
המשחק הצמוד של הערב  ( רביעי )  בסיבוב ח' של גביע המדינה הגיעה מאצטדיון האורווה ,  שם הפועל פתח תקוה העפילה לשמינית הגמר רק לאחר דו קרב של 16 פנדלים  ( 7:8 )  מול הפועל רעננה ,  אחרי 1:1 בתום 120 דקות .
" זה נדיר שקבוצה מבקיעה את כל שמונת הפנדלים שהיא בועטת ,  ובשנים האחרונות זה נדיר שהפועל פתח תקוה עולה שלב בגביע ,  בדרך כלל אנחנו מודחים בשלב הראשון .  ומי כמוני יודע שזה נדיר שאנחנו מנצחים בפנדלים .  בשנה שעברה הודחנו מול הפועל כפר סבא ואני שילמתי על זה את המחיר והלכתי הביתה ",  סיכם המאמן אלי מחפוד . 
" בגביע צריך עלבור שלב ולא משנה איך .  נכון שנראינו רע היום ,  אבל העיקר התוצאה ולנצח ככה בפנדלים זה הכי מתוק .  זה ניצחון חשוב גם בשביל הביטחון ,  האווירה וההרגשה .  אנחנו משחקים טוב בתקופה האחרונה ולא מנצחים ,  היום לא שיחקנו טוב וניצחנו ",  המשיך המאמן .
 מחפוד התייחס להעדפותיו בסיבוב הבא : " בשלב הבא אני רוצה קודם כל לארח כאן ,  כי לקהל שלנו יש כח אדיר והשפעה אדירה על המשחק .  אני אהיה חזיר ואבקש גם קבוצה קטנה וגם בבית .  אני בטוח שכולם רוצים לקבל את מכבי יפו ,  ואני במיוחד כי גם אימנתי שם בעבר ,  אבל כל קבוצה שנקבל כאן תתקבל בברכה ". 
גיבור הערב יוסי שקל סיפר בסיום : " אני שמח שמבין השוערים בסוף אני זה שהצלחתי לעצור .  אתמול רק ידעתי שאני פותח בגלל שגם אני פצוע ,  אבל אני מקווה שהשוער הראשון אוסטין אג'ידה יחלים כמה שיותר מהר כי אנחנו במאבקי התחתית ואנחנו צרכים שוער טוב ". 
מלבד ההדחה הכואבת ,  ברעננה התבשרו כי במהלך המשחק שבר גיא כוואז את קרסולו .  מחר יעבור המגן בדיקות מקיפות יותר שיקבעו את חומרת הפציעה שלו ,  אך ההערכה הראשונה היא שבתוך כחודשיים ישוב לפעילות ויוכל לעזור לרעננה רק במהלך הפלייאוף התחתון .  אגב ,  את כוואז החליף עומרי עטיה ,  שהחמיץ את הפנדל הגורלי . 
" נכון שהגביע משני לליגה ,  אבל אם כבר משכנו 120 דקות היה עדיף שננצח ",  אמר אלי כהן המאוכזב . " אני לא חושב שזה שעשינו רוטציה השפיע על השחקנים כי בהפועל רעננה כולם באותה רמה .  בעשרים דקות הראשונות הגענו לכמה מצבים והיינו צריכים לגמור את המשחק ,  אבל במגרש הזה בלתי אפשרי לשחק כדורגל .  אני לא בא לטענות לשחקנים שלי ,  כי אם מנסים לשחק באצטדיון הזה כדורגל זה פשוט מחרב את המשחק ". 

גיא כוואז שבר את הקרסול וייעדר כחודשיים
מגן הפועל רעננה יחזור לפלייאוף .  מחפוד אחרי העלייה לשמינית הגמר : " הישג נדיר ".  אלי כהן : " אי אפשר לשחק פה כדורגל "  

