ובינתיים בישראל :  אצל נציב שירות המדינה יועץ יכול להיות רק גבר 
יום האשה / חסמים בדרך לפסגה
 >  >  כולם מדברים על שוויון - אבל רק בנציבות שירות המדינה לא שמעו עליו .  על פי כללי הנציבות ,  נקבע שמושגים מסוימים ייאמרו רק בלשון זכר ואחרים רק בלשון נקבה ,  כאילו שאת התפקידים לא יכולים למלא עובדים ועובדות כאחד .  מעניין לגלות כי דווקא התפקידים האדמיניסטרטיביים ,  כמו רכזת לשכה ,  הם בנקבה ,  בעוד תפקידים בכירים - כמו יועץ בכיר - מוגדרים בלשון זכר .  באחרונה פנתה סגנית שר משרד התמ"ת ,  אורית נוקד ,  לנציב שמואל הולנדר ,  ושאלה מדוע הוחלט מה שהוחלט . " כאחראית על נציבות שוויון הזדמנויות במשרד התמ"ת ,  אני סבורה כי לבחירת המינוחים ההולמים קיימת חשיבות רבה .  פעמים רבות תיאור המציאות באופן כזה או אחר משקף ,  ואף מעצב ,  עמדות ותפישות פוליטיות וחברתיות "  כתבה נוקד .  פנינו לדובר הנציבות בניסיון לקבל תגובה .  יום חלף ,  ואף יומיים ,  הדובר לא הגיב .  אחרי בקשות חוזרות ונשנות התקבלה התגובה הבאה : " בנציבות שירות המדינה מסתיימת בימים אלה עבודה רחבת היקף שהחלה לפני כחודש וחצי ,  שבמהלכה כל התפקידים בשירות המדינה יופיעו רק בלשון זכר ,  למעט המושג יולדת .  התפקידים ,  כמו תמיד ,  מיועדים לשני המינים ". 

ובינתיים בישראל :  אצל נציב שירות המדינה יועץ יכול להיות רק גבר 
יום האשה / חסמים בדרך לפסגה

