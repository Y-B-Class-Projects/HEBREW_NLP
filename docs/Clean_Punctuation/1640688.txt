מסתמן :  ריהאנה תגיע לישראל במאי
אורנג' תעמוד מאחורי המופע של אחת הזמרות המצליחות בעולם .  התאריך המסתמן :  סוף מאי ,  אצטדיון בלומפילד בתל אביב
ההופעה של ריהאנה בישראל מתקרבת .  לוואלה !  תרבות נודע שהזמרת ,  הנחשבת לאחת מכוכבות הפופ המצליחות בעולם ,  תופיע באצטדיון בלומפילד בתל אביב בסוף מאי .  גורמים המעורים בנושא אמרו לוואלה !  תרבות כי התאריך המיועד הוא ה-27 בחודש אולם גורמים אחרים ציינו את ה-29 במאי כתאריך המיועד .  גורמים בחברת פרטנר ,  בעלת המותג orange בישראל ,  טענו כי הנושא אינו סגור סופית ,  אולם המשא ומתן נמצא בשלבים מתקדמים .  
ההופעה צפויה להיות חלק מהפקת ענק של orange באמצעות חברת  " סופרפוש ".  לקוחות רשת הסלולר צפויים להטבות משמעותיות ברכישת כרטיסים למופע .  
מי שנותר מאחור בהפקה הנוכחית הוא איש העסקים קובי סידי ,  שניהל משא ומתן מתקדם עם מנהליה של הזמרת כדי להביאה לישראל .  על פי מקורבים לסידי הנושא לא יעבור בשקט . " התעוררה בעיה עם הנושא הזה ועורכי הדין מטפלים בו ",  אמרו לוואלה !  תרבות מקורבים לאיש העסקים .  
בחברת פרטנר סירבו להתייחס לפרטים .  
ריהאנה בת ה-21 התפרסמה בזכות להיטי ענק כמו  " Umbrella "  ו-"Disturbia "  וכן  " Don't Stop The Music "  ו-"Take A Bow ".  בפברואר 2009 עלתה לכותרות בשל התקרית האלימה בה הותקפה על ידי בן זוגה ,  המוזיקאי כריס בראון ,  שהורשע בשל התנהגותו במסגרת עסקת טיעון .  לאחר 10 חודשי שתיקה הוציאה ריהאנה את  " Rated R ",  אלבומה הרביעי ,  עמו היא מופיעה ברחבי העולם .
 
מסתמן :  ריהאנה תגיע לישראל במאי
אורנג' תעמוד מאחורי המופע של אחת הזמרות המצליחות בעולם .  התאריך המסתמן :  סוף מאי ,  אצטדיון בלומפילד בתל אביב

