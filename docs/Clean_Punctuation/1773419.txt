יעל דיין : " צריך לאפשר לפליטים מאפריקה לעבוד בישראל "
  >  >   " אין ברירה אלא להעניק לפליטים מאפריקה אפשרות חוקית לעבוד בישראל "  - כך אמרה יעל דיין ,  חברת מועצת העיר תל אביב ,  בדיון בנושא ההגירה מאפריקה ,  שהתקיים שלשום בבית הספר לממשל וחברה במכללה האקדמית תל אביב-יפו . " אותם אנשים ,  שחלק קוראים להם מסתננים ואחרים קוראים להם פליטים ,  הם אינם בני גירוש ",  אמרה דיין . " הסטטוס שלהם שונה משל מהגרי עבודה .  למרות זאת ,  הם לא מקבלים זכויות מלבד טיפת חלב .  היחידים שדואגים להם הם ארגוני התנדבות .  אין להם הגנה ואין להם זכויות . " אומרים שהם פושעים ,  אבל מקרי הפשיעה בודדים והם קיימים בתוך הקהילה שלהם - לישראלים אין שום סיבה לפחד מהם .  מה שמוביל לסמים ולפשע ,  לפחד ולחוסר יכולת להידבר זה אנשים שאתה לא יכול לגרש ,  אבל גם לא נותן להם לעבוד .  חייבים לאפשר להם לעבוד אז הם לא יהוו איום ,  לא תהיה להם סיבה לסכן את ההגנה שהם מקבלים ".  שלמה מסלאווי ,  יו"ר ועד שכונת התקווה וחבר מועצת העיר תל אביב ,  טען כי  " המסתננים האפריקאים לא באים לכאן כי אין להם ברירה אלא כי זו הבחירה שלהם .  הם יכולים ללכת למקומות אחרים ,  אבל בוחרים בנו כי כאן הם יכולים לעשות כסף וכאן מקבלים אותם בזרועות פתוחות .  הבעיה היא שכולם מרוכזים בדרום תל אביב וכל המערכות קורסות :  רווחה ,  בריאות ,  חינוך ,  דיור ותעסוקה ".  מסלאווי הוסיף : " אני מכיר הרבה אמהות חד-הוריות שעבדו במשק בית וכיום לא עובדות כי המסתננים לקחו להן את העבודה ". 

יעל דיין : " צריך לאפשר לפליטים מאפריקה לעבוד בישראל "
 nan
