שבוע וחצי מההשקה :  מחסור באייפון 4 
המחסור בולט בסלקום .  לפי הערכות בתקופה זו נמכרו בישראל 25 אלף מכשירי אייפון 4
 >  >  האייפון 4 אמנם נמכר בישראל במחירים גבוהים בהשוואה העולמית ,  אבל זה כנראה ממש לא מפריע לצרכן הישראלי .  כשבוע וחצי אחרי השקת המכשיר בישראל האייפון מתחיל לאזול מהחנויות .  בסלקום המכשיר נמכר בקצב גבוה מאוד ,  והיא כנראה סובלת מהמחסור החמור ביותר .  ברוב עמדות המכירה של החברה נותרו אייפונים בודדים ובשאר כבר אזל המלאי .  החברה עתידה לקבל עוד משלוח ,  אך גם הוא צפוי לאזול במהירות מהחנויות .  מסלקום נמסר בתגובה : " מדובר במחסור זמני במלאי ,  שיחודש בהקדם האפשרי ".   ההערכה היא כי בישראל נמכרו כ-25 אלף מכשירי אייפון 4 בתקופה של שבוע וחצי ,  שהיתה גם תקופת חגי תשרי .  מכשיר האייפון מהווה כרגע כ-10% מכלל מכירות מכשירי הסלולר בישראל ,  והוא נוגס במכירות של כל היצרניות האחרות .  ההערכה היא כי כל החברות יסבלו ממחסור במוצר בקרוב ,  מכיוון שאפל אינה מתכננת משלוח משמעותי נוסף של המוצר בחודש הקרוב .  קודם להתחלת מכירות האייפון 4 ,  נרשם מחסור בכל חברות הסלולר מהאייפון 3 gs  ( הדגם הקודם )  .  לפרטנר כנראה שאין בעיה דומה : " פרטנר נערכה ,  כהרגלה ,  מבעוד מועד ודאגה לעתודת מלאי שתענה על הדרישה הרבה של לקוחותיה ",  נמסר מהחברה .  גם על פי פלאפון אין מחסור במוצר : " אנו שבעי רצון מקצב המכירות הגבוה של אייפון 4 ,  ונערכנו לכך בהתאם .  אין מחסור במכשיר בפלאפון ולא צפוי כל מחסור עתידי ,  שכן אלפי מכשירים נוספים נמצאים בדרכם לישראל ".  בנוסף ,  את האייפון 4 ניתן לקנות גם חופשי מהתחייבות בחנויות איי-דיגיטל במחיר של 4,000 שקל .
 
שבוע וחצי מההשקה :  מחסור באייפון 4 
המחסור בולט בסלקום .  לפי הערכות בתקופה זו נמכרו בישראל 25 אלף מכשירי אייפון 4

