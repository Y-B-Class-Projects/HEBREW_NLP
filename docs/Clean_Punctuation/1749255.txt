שבוע המסחר בת"א נסגר בעליות
לאחר יומיים של מסחר יציב ,  ננעלה בבורסת תל אביב במגמה חיובית .  מדד ת"א 25 עלה ב-0.9% ,  ת"א 100 הוסיף 0.8% לערכו - זאת לאחר שאופציות המעו"ף לחודש אוקטובר פקעו
יום המסחר האחרון השבוע הסתיים בעליות השערים .  מדד ת"א 25 עלה ב-0.9% ונסגר ברמה של 1,270.38 ;  ת"א 100 הוסיף 0.8% לרמה של 1,171.16 נקודות .  זאת לאחר שאופציות המעו"ף לחודש אוקטובר פקעו הבוקר בשער קובע של 1,261.65 .  
אמש נחתם המסחר בוול סטריט במגמה מעורבת ,  לאחר שבמהלך רוב יום שעות המסחר המדדים התנהלו בירידות של עד 1.25% .  דאו ג'ונס ננעל בירידות של 0.4% ;  נאסד"ק עבר לעליות לקראת הסגירה וסיים בעלייה של 0.3% .  המסחר התנהל על רקע התחזקות הדולר בעולם ,  כאשר ההערכות האחרונות בשוק הן כי הבנק הפדרלי יבצע הרחבה מוניטרית בהיקף נמוך מהצפוי .    בזירת המקרו ,  מכירות הבתים החדשים עלו בפעם השנייה ברצף והוסיפו 6.6% בחודש שעבר לקצב שנתי של 307 אלף יחידות .  העלייה שנרשמה היתה חדה מתחזיות אנליסטים ,  אשר צפו כי המכירות יהיו בקצב שנתי של 300 אלף יחידות .  היצע הבתים למכירה ירד בספטמבר ל-204 אלף - שפל של 42 שנה .  המחיר החציוני של בתים חדשים בארה"ב עלה בספטמבר ב-3.3% לעומת ספטמבר 2009 ,  והסתכם ב-223 אלף דולר - לעומת אוגוסט עלה המחיר ב-1.5% .  
ההזמנות למוצרים בני קיימא עלו יותר מהצפוי ב-3.3% ביחס לחודש הקודם .  אנליסטים חזו עלייה של 1.6% בלבד בספטמבר .  מכירות הבתים החדשים צפויות להתפרסם אף הן כחצי שעה לאחר הפתיחה כאשר האנליסטים מצפים לקצב מתואם שנתית של 300 אלף מכירות בספטמבר - לעומת קצב קודם של 288 אלף מכירות .
 יצרנית האשלג הגדולה בעולם ,  חברת פוטאש הקנדית ,  הרויחה 403 מיליון דולר ברבעון השלישי של 2010 בעקבות ההתאוששות בענף הדשנים .  הרווח ברבעון החולף היה השני בגובההו ברבעון השלישי שהציגה החברה מעודה .  
ביצועיה של יצרנית פתרונות ניהול העומסים רדוור עלו על תחזיות האנליסטים על רקע השמועות על רכישתה האפשרית של החברה על ידי HP או IBM .  מחיר המניה הנוכחי ,  34.02 דולר ,  המשקף לחברה שווי של כ-644 מיליון דולר ,  אינו קשור לביצועי החברה כי אם לספקולציות .  
גם ספקית פתרונות ניתוח המידע נייס עמדה ברף העליון של תחזיותיה ,  עקפה את תחזיות השוק והעלתה את התחזית ל-2010 בפעם השלישית .  כעת ,  צופה החברה הכנסות של 690-685 מיליון דולר ורווח מתואם של 1.75-1.71 דולר למניה ב-2010 ,  ולרבעון הרביעי צופה החברה הכנסות של 182-177 מיליון דולר ורווח מתואם של 47-51 סנט למניה .  
רווחיה של SAP הסתכמו ב-501 מיליון יורו  ( 692 מיליון דולר )  ,  או רווח של 42 סנט למניה - לעומת רווח של 447 מיליון דולר ברבעון המקביל בשנת 2009 .  אנליסטים ציפו לרווח של 533 מיליון יורו ,  לפי הערכות בלומברג .  הכנסות החברה עלו ב-20% והסתכמו ב-3 מיליארד יורו .  
בגזרה המקומית ,  מלאנוקס סיימה בעלייה של 5.84% בעקבות ההודעה על השקעה אסטרטגית של אורקל בחברה .  אורקל רכשה 10% מהון המניות של מלנוקס ב-70 מיליון דולר והפכה למחזיקת המניות השנייה בגודלה בחברה .  
מניית מכתשים אגן הגיבה בעלייה של 2.64% לפרסומים כי המשא ומתן בין נציגי ההסתדרות ועובדי החברה לבין הנהלת החברה קרוב לסיום .  הצדדים נפגשו אתמול ושוב הבוקר ובשלב זה מסתמנות הסכמות ברוב הנושאים .  עם זאת ,  המגעים עדיין נמשכים וייתכנו שינויים של הרגע האחרון .  
חברת טבע ירדה 0.26% במחזור גדול .  החברה תקים מתקן הפצה חדש בצפון מזרח פילידלפיה בהשקעה של 295 מיליון דולר .  המתקן החדש ייצור 200 משרות חדשות בתוך 3 שנים וישמור על 200 מקומות עבודה .  
מניית אורעד התממשה 12% לאחר שזינקה אתמול ב-52% .  אלעד תשובה ,  בנו של יצחק תשובה ,  רכש אתמול את החברה תמורת כ-5 מיליון דולר במטרה למזג לתוכה את פעילות הנדל"ן של אלעד אירופה .
 
שבוע המסחר בת"א נסגר בעליות
לאחר יומיים של מסחר יציב ,  ננעלה בבורסת תל אביב במגמה חיובית .  מדד ת"א 25 עלה ב-0.9% ,  ת"א 100 הוסיף 0.8% לערכו - זאת לאחר שאופציות המעו"ף לחודש אוקטובר פקעו

