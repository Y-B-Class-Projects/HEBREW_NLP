אליפות אפריקה :  הפעם ,  אנגולה צלחה את תוספת הזמן
מארחת הטורניר נהנתה משערים של פלאביו ומאנושו בדרך ל-0:2 חשוב על מלאווי .  אלג'יריה התאוששה ,  וניצחה את מאלי 0:1 
מחזור אחד בשלב הבתים של אליפות אפריקה הסתיים לו ,  ולא מעט נבחרות נמצאות במצוקה וחייבות להוכיח שהמשחק הראשון היה מקרי .  הראשונה שבהן היא אלג'יריה ,  שפגשה הערב  ( חמישי )  את מאלי במשחק של להיות או לחדול מבחינתה ,  אחרי ההפסד המשפיל 3:0 למלאווי ביום שני ,  ויצאה עם 0:1 קטן ,  אך חשוב מאוד .  במשחק השני של היום התעמתה המארחת אנגולה עם מלוואי ,  והצליחה להשיג 0:2 חשוב עד מאוד ,  שאולי מוכיח כי המארחת הצליחה להתאושש מה-4:4 המטורף עם מאלי במחזור הראשון .
 לא נעים היה להיות במחנה האלגי'ראי בימים האחרונים .  הדיווחים שהגיעו עד המשחק הערב סיפרו על זעם בקרב המשלחת מתצוגת השחקנים ,  ועל חדר הלבשה מפולג שמאיים על עתיד המאמן רבאח סעדן אחרי התבוסה המשפילה 3:0 למלוואי במחזור המשחקים הראשון .  גם במאלי לא היו רגועים במיוחד ,  והשתדלו שלא לחגוג יותר מדי את הקאמבק הגדול מול אנגולה .  שתי הנבחרות ,  אם כך ,  הגיעו למשחק הערב מעט מהוססות ,  מה שהיה ניכר על כר הדשא עצמו .
 המאמן הניגרי של מאלי ,  סטפן קשי ,  הציב הפעם בהרכב את סיידו קייטה ,  קשר ברצלונה שהביא למפנה מול אנגולה כשעלה מהספסל .  מומו סיסוקו ,  שהתאושש מפציעה במפשעה והיה בספק למשחק ,  פתח גם הוא ,  אלא שגם צמד הכוכבים של מאלי במרכז השדה לא הצליחו להושיע את נבחרתם ,  שמצבה בבית המרתק הזה הסתבך עוד יותר אחרי הערב .  אחרי שהמשחקים הקודמים של שתי הנבחרות היו מלאי אירועים והפתעות ,  הפעם קיבלנו תשעים דקות רגועות למדי ,  אותן דאג להפר ראפיק חאליצ'ה בדקה ה-43 ,  עם השער היחיד במשחק ,  כשנגח כדור חופשי של קארים זיאני המצוין .  אלג'יריה מדלגת באופן זמני למקום השני בבית ,  אולי בדרך להוכיח כי המפלה המבישה במשחק הראשון היתה חד-פעמית .
 'הלהבות' ,  זהו הכינוי המסורתי של נבחרת מלאווי ,  שבימים האחרונים קיבלה כינוי חדש באפריקה - 'קוטלת הענקים' .  אחרי שהביסה את אלג'יריה 0:3 ללא תנאי וחגגה ניצחון ראשון בתולדותיה בטורניר היבשתי ,  הנבחרת הקטנה ניסתה להבטיח הערב את מקומה בשלב הבא בעזרת ניצחון על המארחת .  אלא שאנגולה ,  לעומתה ,  רצתה להתאושש מההלם של משחק הפתיחה ,  אחרי שחגגה יתרון של ארבעה שערים ויצאה לבסוף עם נקודה בלבד .
 יתרה מכך ,  אנגולה ממש לא רוצה להצטרף להיסטוריה המביכה של מארחות שכשלו בניסיון העפלה לרבע הגמר ,  ועל כן הערב היא שיחקה טוב למשך תשעים דקות ,  לשם שינוי ,  על מנת להשיג את הניצחון החשוב ולשמור על סיכוי טוב להעפיל לשלב הבא .  פלאביו העלה את המארחת ל-0:1 בדקה ה-48 ,  כאשר מאנושו דאג לסגור עניין שש דקות מאוחר יותר - בלי דרמות מיותרות בתוספת הזמן ,  שארכה חמש דקות .  מלאווי הסימפטית תקווה להמשיך את מסע הקסם במשחק הבא .
 
אליפות אפריקה :  הפעם ,  אנגולה צלחה את תוספת הזמן
מארחת הטורניר נהנתה משערים של פלאביו ומאנושו בדרך ל-0:2 חשוב על מלאווי .  אלג'יריה התאוששה ,  וניצחה את מאלי 0:1 

