העליון :  תדמור ,  כהן ובוק ידעו על חובתם לצרף לדיווחי דסק"ש את דו"חות החברות של ורטהיימר 
 >  >  פסק הדין בבית המשפט העליון בפרשת דסק"ש ניתן שש שנים לאחר שהוגש ערעורה של המדינה על זיכוי הנאשמים בבית המשפט המחוזי .  דסק"ש היא חברת אחזקות ציבורית ,  שנשלטת כיום על ידי אי.ד.בי של נוחי דנקנר .  האישומים נגעו לעבירות שהתרחשו ב-90'-95' ,  אז החזיקה דסק"ש יותר מ-25% ממניות החברות הפרטיות ישקר ,  להבים ותפרון של משפחת ורטהיימר .  חוץ מהחברה הואשמו מנהלה לשעבר דב תדמור ,  היועץ המשפטי עו"ד שלמה כהן והחשב לשעבר ג'ון בוק .  על דסק"ש היה לכלול בדיווח שהגישה לרשויות הפיקוח גם את הדו"חות של חברות אלה .  אלא שדסק"ש העבירה דו"חות מלאים ,  שכללו את דו"חות החברות של ורטהיימר ,  רק לרשות ניירות ערך ולא לבורסה ולרשם החברות .  הבורסה היתה באותה תקופה הגוף היחידי שהפיץ את הדו"חות לציבור ולפעילי שוק ההון .  בתחילת שנות ה-90 הביעה משפחת ורטהיימר תרעומת על הצורך לפרסם את נתוניה ברבים .  עם זאת ,  העבירו החברות הפרטיות של המשפחה מדי רבעון ומדי שנה את הדו"חות לדסק"ש .  ב-90' ביקשה דסק"ש מרשות ניירות ערך לפטור אותה מצירוף דו"חות החברות הפרטיות .  ב-91' דחתה הרשות את בקשת הפטור .  תדמור ,  בוק וכהן דנו בהשלכות ההחלטה ,  והחליטו שלא לצרף את דו"חות החברות הפרטיות לדו"חות דסק"ש לבורסה ולרשם החברות ,  אלא רק לרשות - מתוך ידיעה שכך תימנע חשיפתם לציבור הרחב .  השיטה שהם נקטו בה היתה צירוף מכתב לוואי לדו"ח שהועבר לרשות שבו הובלעה פסקה שבה נאמר כי אליה בלבד מועברים גם דו"חות ישקר ,  להבים ותפרון .  בסך הכל הגישה דסק"ש לבורסה 18 דו"חות ללא הדו"חות של החברות של משפחת ורטהיימר .  ראש ההרכב ,  השופטת אילה פרוקצ'יה ,  קבעה בהכרעת הדין כי תדמור ,  כהן ובוק ידעו על חובתם המשפטית לצרף לדיווחיהם את דו"חות החברות של ורטהיימר , " ולא שררה מבחינתם כל עמימות במצב המשפטי המחייב .  הנאשמים ,  ותדמור בראשם ,  ידעו על קיומו של האיסור הפלילי להגיש דיווח מקוטע וחסר ,  ותכננו את צעדיהם בתחכום רב כדי לעקוף את האיסור .. .הנאשמים כלכלו את צעדיהם בתחכום כדי לעקוף את קיום החובה ". 

העליון :  תדמור ,  כהן ובוק ידעו על חובתם לצרף לדיווחי דסק"ש את דו"חות החברות של ורטהיימר 
nan
