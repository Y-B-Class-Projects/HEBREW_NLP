מודדים בגדים 
גרף על גרף
 >  >  בשבוע שעבר נפתח הסניף הראשון של מותג האופנה השוודי הפופולרי h & m בישראל .  הצרכנים הסתערו על הסניף בקניון עזריאלי בתל אביב כדי להיות מהראשונים שירכשו מעט מהבגדים שנמכרים בו .  גם רשת גאפ האמריקאית ,  שמציעה בגדים פופולריים ולא יקרים במיוחד ,  פתחה באחרונה סניף ראשון בישראל .  גם הסניף שלה - שנפתח בקניון ממילא בירושלים - זכה להתנפלות של לקוחות נלהבים .  שני המותגים של הרשתות האלה שייכים לחברות ענק שנסחרות בבורסה בארה"ב ונהנות ממחזורי מכירות של מיליארדי דולרים .  הכנסות h & m הסתכמו ב-2009 בכ-13.2 מיליארד דולר .  הכנסות גאפ בתקופה זו הסתכמו בכ-14.2 מיליארד דולר .  הרווח הנקי של h & m באותה שנה היה 2.1 מיליארד דולר ,  ואילו הרווח של גאפ הגיע ל-1.1 מיליארד דולר .  כלומר h & m הכניסה פחות כסף ,  אך הרוויחה יותר מגאפ .  למרות זאת ,  מי שרכש את מניית גאפ לפני שנה ,  נהנה מתשואה של כ-109% ,  בעוד משקיעי h & m נהנו מתשואה של כ-86 % " בלבד ".  חלק מההסבר לפער בביצועים של שתי המניות עשוי להיות טמון בהבדל בסחירות בין השתיים .  אמנם h & m היא חברת אופנה גדולה ומוכרת ,  אך בשוק האמריקאי היא נסחרת ב-pink sheets - רשימת המניות דלות הסחירות - ולכן אינה זוכה לסיקור של אנליסטים .  גאפ ,  לעומת זאת ,  נסחרת במדד המניות האמריקאי המוביל 500 s & p ,  וזוכה לסיקור נרחב של אנליסטים בשל כך .  - pink sheets רשימת המסחר המכילה את החברות שאינן עומדות בדרישות של רשות ניירות ערך האמריקאית .  היא נקראת כך מכיוון שבעבר הדפים שעליהם הודפסו שמות המניות שברשימה היו בצבע ורוד

מודדים בגדים 
גרף על גרף

