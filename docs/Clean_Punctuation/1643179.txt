ספרד :  סביליה חזרה למקום הרביעי
שער של לואיס פביאנו הספיק לאנדלוסים כדי לנצח 0:1 את אוסאסונה .  סהר לא שותף ב-0:2 של אספניול על לה קורוניה
אחרי שאתמול  ( שבת )  צימקה ריאל מדריד את הפער מברצלונה לשתי נקודות ,  תוכל אלופת ספרד לחזור ליתרון של 5 נקודות .  בשביל שזה יקרה היא תצטרך לגבור על אתלטיקו מדריד בחוץ במשחק שיחתום את המחזור ה-22 .  עד אז ,  הערב  ( ראשון )  נערכו מספר משחקים נוספים .
 סביליה - אוסאסונה 0:1
סביליה של החודשים האחרונים מתקשה מאוד לשמור על יציבות ,  אבל הערב ידעה לנצח את אחת מהקבוצות הלוהטות בליגה ,  שהגיעה למשחק אחרי ארבעה ניצחונות רצופים .  לואיס פביאנו נגח את שער הליגה התשיעי שלו העונה בדקה ה-35 אחרי הגבהה של דייגו קאפל והכיבוש הזה הספיק למקומיים בשביל לנצח .  
אספניול - לה קורוניה 0:2
הקבוצה מברצלונה השיגה ניצחון חשוב מאוד והצליחה להגדיל את הפער שלה מהקו האדום לשבע נקודות ולטפס למקום ה-11 .  חוסה קאייחון הצעיר היה כוכב המשחק אחרי בישול לוורדו בדקה ה-39 וכיבוש בבעיטה מחוץ לרחבה בדקה ה-59 .  בן סהר נכלל בסגל אספניול ,  אבל לא שותף .  
ויאדוליד - סראגוסה 1:1
המקומיים ידעו שרק ניצחון יעלה אותם מעל סראגוסה ,  אבל מהמשחק הזה ,  התמודדות על שש נקודות ,  אף אחת לא יצאה מנצחת כשסראגוסה לפחות מתנחמת בכך שהיא עדיין עם הראש מעל המים .  דייגו קוסטה העלה את ויאדוליד ליתרון בנגיחה בדקה ה-23 ,  אבל הומברטו סואזו הצ'יליאני ,  שהגיע לסראגוסה בחלון ההעברות האחרון ,  השווה בדקה ה-39 אחרי בישול של גבי .  אנדר הררה האורח הורחק בדקה ה-65 ,  אבל סראגוסה ידעה לא לספוג פעם שנייה וחזרה הביתה עם נקודה .  
ראסינג סנטאנדר - מלאגה 3:0
ראסינג שנמצאה במגמת התאוששות מרשימה בשבועות האחרונים והגיעה למשחק אחרי שישה משחקי ליגה רצופים ללא הפסד ,  אבל פגשה קבוצה אחרת בכושר לא רע ,  שבעצמה ניצחה בפעם השנייה ברציפות .  ווליגטון העלה את האנדלוסים ליתרון כבר בדקה ה-9 ,  פליפה קאייסדו הכפיל בדקה ה-35 ו-ויקטור אובינה חתם בדקה ה-66 .  
חטאפה - אלמריה 2:2
הקבוצה הביתי הייתה קרובה דקות ספורות מניצחון חשוב במאבק שלה על מקום באירופה בעונה הבאה ,  אבל פרננדו סוריאנו כבש בדקה ה-90 עבור אלמריה והעניק לקבוצתו נקודה חשובה .  פאבלו פיאטי כבש עבור אלמריה ראשון  ( 47 )  ,  קאסקרו  ( 55 )  ורוברטו סולדאדו  ( 70 )  ביצעו מהפך ואז הגיע סוריאנו .
 
ספרד :  סביליה חזרה למקום הרביעי
שער של לואיס פביאנו הספיק לאנדלוסים כדי לנצח 0:1 את אוסאסונה .  סהר לא שותף ב-0:2 של אספניול על לה קורוניה

