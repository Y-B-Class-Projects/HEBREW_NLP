גרנט : " ניצחון אחד ישנה את כל התמונה "
 אברהם גרנט העניק את הראיון השבועי שלו לאתר הרשמי של ווסטהאם ,  וחזר על סיסמאות המוטיבציה : " אנחנו עושים הכל נכון "
 מנג'ר ווסטהאם אברהם גרנט העניק היום  ( שני )  את הראיון השבועי שלו לאתר האינטרנט הרשמי של הקבוצה ,  והתייחס שוב ליכולת המעודדת מבחינתו של הפטישים ,  למרות ההפסד לארסנל במחזור הליגה האחרון ובזכות הניצחון על סטוק סיטי בגביע הליגה .  כזכור ,  ווסטהאם עדיין נועלת את הטבלה בפרמיירליג עם 6 נקודות מעשרה משחקים .  
גרנט התייחס תחילה להפסד 1:0 לארסנל ואמר : " אף אחד לא מרוצה מהמקום שלנו בטבלה ,  אבל בשלב הזה של העונה ניצחון אחד ישנה את התמונה .  אנחנו רק בנובמבר ואנחנו יודעים שנוכל לעשות את זה במשחקים הקרובים .  היו הרבה דברים חיוביים במשחק נגד ארסנל .  הייתה רוח לחימה והשחקנים יכולים להיות גאים על הצורה בה הם שיחקו נגד קבוצה טובה ". 
בהמשך הוא חזר על סיסמאות המוטיבציה אותן הוא נהג לספק לעיתונאים בשבועות האחרונים ואמר : " יש לנו עוד דרך ארוכה .  נעבוד קשה במהלך השבוע ואני יודע שניקח את הנקודות .  היה לנו משחק קשה באמצע השבוע  ( נגד סטוק סיטי )  ,  אבל הגיע לנו לנצח ,  ולמרות שחלק מהשחקנים שיחקו קצת יותר מדי וחלק חזרו מפציעות - הם לא עצרו ".  על המשחק הצפוי ברבע גמר גביע הליגה נגד מנצ'סטר יונייטד אמר גרנט : " יהיה קשה ,  אבל אני מאמין שנוכל לעלות לחצי הגמר .  אנחנו משחקים בבית וזו המטרה שלנו ".  
גרנט סיכם : " ההבדל בין איך שאנחנו נראים כרגע לניצחונות במשחקים שלנו הוא קטן מאוד .  אנחנו עושים את כל הדברים נכון .  החודשיים הקרובים מאוד חשובים עבורנו ואני מעודד מהיכולת ". 

גרנט : " ניצחון אחד ישנה את כל התמונה "
 אברהם גרנט העניק את הראיון השבועי שלו לאתר הרשמי של ווסטהאם ,  וחזר על סיסמאות המוטיבציה : " אנחנו עושים הכל נכון "
 
