שאלת היום :  מי מייצג את ישראל בעולם ? 
שר החוץ ליברמן נאם באו"ם ואמר כי השגת הסכם שלום כולל בשנים הקרובות אינה ריאלית .  רה"מ נתניהו מיהר להסתייג ואמר לארה"ב שהוא מחויב להגיע להסכם שלום .  אז למי אתם מאמינים ? 
שר החוץ אביגדור ליברמן נאם אמש  ( שלישי )  באו"ם והתייחס למגעים בין ישראל והפלסטינים .  ליברמן אמר כי יש להגיע להסכם ביניים ארוך טווח משום שהשגת הסכם שלום כולל בשנים הקרובות אינה ריאלית .  לדברי ליברמן ,  הסכם ביניים ארוך טווח יאפשר לפלסטינים צמיחה כלכלית וחופש תנועה ,  ויאפשר לדורות חדשים של ישראלים ופלסטינים שלא גדלו על שנאה והסתה ,  להגיע לשלום מלא בעוד כמה עשורים .  ליברמן אמר עוד כי  " ההסדר הסופי בין ישראל לפלסטינים חייב להתבסס על תכנית חילופי השטחים והאוכלוסיות ". 
ראש הממשלה בנימין נתניהו מיהר להסתייג מהדברים .  בהודעה שיצאה מלשכתו נאמר ,  כי  " תוכן נאומו של שר החוץ באו"ם לא תואם עם ראש הממשלה .  נתניהו הוא זה שמנהל את המשא ומתן המדיני בשם מדינת ישראל .  נושאי הסדר השלום השונים יידונו וייקבעו אך ורק סביב שולחן המשא ומתן ולא בשום מקום אחר ".  בפגישה שקיים עם השליח האמריקאי גורג' מיטשל אמר נתניהו כי  " אני מחויב והממשלה מחויבת להגיע להסכם שלום שישמור על הביטחון ועל האינטרסים החיוניים של מדינת ישראל ". 
אז מי באמת מייצג את העמדה האמיתית של העם בישראל לגבי המשא ומתן המדיני ?  נתניהו או ליברמן ?  שר החוץ או ראש הממשלה ?  הצביעו וטקבקו לנו את דעתכם .
 
שאלת היום :  מי מייצג את ישראל בעולם ? 
שר החוץ ליברמן נאם באו"ם ואמר כי השגת הסכם שלום כולל בשנים הקרובות אינה ריאלית .  רה"מ נתניהו מיהר להסתייג ואמר לארה"ב שהוא מחויב להגיע להסכם שלום .  אז למי אתם מאמינים ? 

