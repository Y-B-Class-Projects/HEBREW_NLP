שדות מוקשים מונעים את תיקון נזקי השטפונות
מוקשים ישנים מגבול הירדן מונעים את תיקוני הנזקים לתשתיות הפגומות מהשטפונות באזור .  המוקשים ,  שהוטמנו עוד במאה הקודמת ,  נחשפו ונסחפו בזמן הגשמים העזים . " לא יתכן שהירדנים טיפלו בשדות האלה וישראל עדיין לא "
 החקלאים בערבה התיכונה ,  ממתינים כבר יותר משבועיים לתיקון נזקים גדולים שנגרמו לקווי החשמל והמים .  השטפונות העזים שפקדו את דרום הארץ ואת אזור הערבה במיוחד גרמו לפגיעות שכעת מתקשים לתקן ,  זאת בגלל מוקשים רבים מהמאה הקודמת שנחשפו באזור ,  וחברות התשתית אינן יכולות להגיע למקום הנזקים מחשש להפעלתם .
 המוקשים נשטפו לאזורים שבהם נמצאים קווי התשתית ,  בהם כבישים ,  קווי אספקת מתח גבוה ,  תשתיות תקשורת וטלוויזיה וכדומה . " לא יתכן ,  שהירדנים טיפלו בשדות המוקשים האלה וישראל עדיין לא עשתה זאת "  טען יושב ראש המועצה האזורית ערבה תיכונה ,  עזרא רבינס , " ניתן להכניס לשם כלים כבדים כדי לאתר את המוקשים ולהשמיד או לנטרל אותם .  השטחים שבהם הם נמצאים ,  חיוניים לנו גם לעיבוד חקלאי ובמקביל הם משמשים עתודות קרקע להרחבת ההתיישבות של משפחות חדשות בישובים ".  שדות המוקשים באזור הגבול עם ירדן ,  פותחו בשנות השישים של המאה הקודמת .  
בתקופה זו ,  נעשו מאמצים למנוע חדירה של חוליות מחבלים  ( פידאיון )  מכיוון ירדן לשטח ישראל .  בגבול הונחו מוקשים רבים ,  בעיקר במקומות שהתבררו כנוחים למעבר החוליות .  מאוחר יותר ,  התרחבה ההתיישבות באזור זה וראשי ההתיישבות באו בדברים עם מערכת הביטחון ,  כדי למפות את השטחים ולהוציא מהם את המוקשים .  תלונות על העדר קידום תכנית לפינוי השטחים הועברו מדי פעם למערכת הביטחון ,  בעיקר אחרי שהשטפונות בנחלי הערבה חשפו מוקשים וסחפו אותם למקומות בהם הם עלולים לסכן בני אדם .
 בשטפונות האחרונים שהיו בנחל הערבה ,  נחשפו מוקשים נוספים שחלקם נותר ליד עמודי חשמל ,  פתחי תעלות וכבישי ביטחון .  בשל כך סגר צה"ל את אזורים אלה ,  בהם נמצאים גם עמודי חשמל ותעלות של צנרת מים ותקשורת .  על כן ,  מתעכבים תיקוני הנזקים ,  מה שגורם לחקלאים מפח נפש ,  בעיקר כי באזור נמצאים גם קווי המים של שטחי הגידול . " אני מקווה שימצאו מהר את הדרך לאפשר את הגישה לאזורים הפגועים ,  כדי לתקן את הנזקים ,  אחרת ההיקפים המשניים של נזקי השטפונות יגדל במידה משמעותית "  אמר רבינס .  
בצה"ל אומרים כי בשנה האחרונה פונו מוקשים משטחים בהיקף של כאלפיים וארבע מאות דונמים של אזורים חקלאיים .  כמו כן נמסר ,  שצה"ל כבר החל לסייע כדי לתת מענה ראשוני לנושא מתוך הכרות הצבא את האחריות המוטלת עליו לביטחון התושבים באזור .  מדובר צה"ל נמסר עוד ,  שהאחריות לתיקון התשתיות עצמן ,  חל על גורמים אחרים במדינה .
 
שדות מוקשים מונעים את תיקון נזקי השטפונות
מוקשים ישנים מגבול הירדן מונעים את תיקוני הנזקים לתשתיות הפגומות מהשטפונות באזור .  המוקשים ,  שהוטמנו עוד במאה הקודמת ,  נחשפו ונסחפו בזמן הגשמים העזים . " לא יתכן שהירדנים טיפלו בשדות האלה וישראל עדיין לא "
 
