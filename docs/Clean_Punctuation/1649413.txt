נער מעפולה חשוד בפרשת האונס הקבוצתי בת"א
פרשת האונס הקבוצתי המזעזעת מתרחבת מעבר לגבולות תל אביב .  המשטרה עצרה צעיר בן 19 מעפולה בחשד שהשתתף במעשי האונס .  כתבי אישום הוגשו היום נגד 13 מהמעורבים ,  ובמשטרה ציינו כי צפויים מעצרים נוספים
 ( צילום :  עוז מרון ,  עריכה :  גדי וינסטוק .  קריינות :  אילן שניג ) 
המשטרה עצרה היום  ( רביעי )  צעיר בן 19 מעפולה בחשד שלקח חלק בפרשת האונס הקבוצתי שבוצע בנערה בתל אביב .  הצעיר חשוד באונס ,  מעשה סדום ,  בעילת קטינה ותקיפה .  החשוד נחקר בימ"ר תל אביב ומחר הוא יובא ככל הנראה להארכת מעצר בבית משפט השלום בעיר .  כמו כן נמסר שצפויים מעצרים נוספים .  בחקירתו קשר את עצמו הצעיר למעשים המיוחסים לו .
 הצעיר שנעצר חשוד כי לקח חלק לפחות בשבעה מקרי אונס של הנערה .  כמו יתר החשודים ,  גם הצעיר הכיר את הנערה באמצעות בן זוגה . " הוא אומר שהוא מבין שלנערה הייתה תלות נפשית לא תקינה בבחור בו התאהבה וזו כבר סוג של הודאה ".  אומרים גורמים בימ"ר משטרת תל אביב .
" היה פה אקט מודע של אונס ",  אמרו בימ"ר . " הנערים האלה ידעו לשמור על קשר שתיקה ביניהם ולא כל אחד היה מוזמן .  הם ידעו שמה שהם עושים זה לא בסדר והבינו שהנערה חלשה נפשית ומבצעת מעשים בניגוד לרצונה ורק על מנת לרצות את בן זוגה ". 
לאחר המידע הראשוני שהתקבל בתחנת לב תל אביב ,  חוקרי מחלק נוער חשיפה בימ"ר ת"א בפיקודו של רפ"ק אייל פאר ,  גבו מהנערה את עדותה במשך ימים ארוכים .  אט אט נפלו חומות הדחקה של הנערה ,  והיא החלה לגולל בפניהם ,  בין היתר באמצעות כתיבת מכתב ,  את הזוועות שעברה במהלך שלוש השנים האחרונות .  גורמי רווחה אומרים כי עם פרסום הפרשה בתקשורת ,  מצבה הנפשי הדרדר .
 בתוך כך ,  לבית המשפט המחוזי בתל אביב הוגשו הבוקר כתבי אישום נגד שנים עשר קטינים ובגיר אחד בגין אונס והתעללות בנערה בת החמש עשרה וחצי במשך שלוש שנים .  חמישה עשר סעיפי האישום כוללים עשרות עבירות של אונס בנסיבות מחמירות ,  תקיפה ,  מעשה סדום ומעשים מגונים .  
לפי כתב האישום ,  פגשה הנערה את הנאשם העיקרי ,  א' ,  בשנת 2006 כשהיתה בת 14 במסגרת לימודיהם ,  ובין השניים נוצר קשר זוגי .  היא סיפרה לו בשלב מסוים על אהבתה ורגשותיה כלפיו ואף הוסיפה שתעשה כל מה שיבקש ממנה ,  כדי שלא ייפרד ממנה .  היא גם אמרה שאם ייפרדו היא תתאבד .  מכתב האישום עולה כי א' ניצל את תלותה הרגשית בו והתעלל בה ,  תקף אותה ,  כינה בשמות גנאי ,  קילל אותה והעליב אותה .  לאחר שהבין שיוכל לנצל אותה ,  פנה אל הנאשמים האחרים שהם חבריו ומכריו והציע להם לקיים יחסי מין עם הנערה .
" הנאשמים האחרים ביצעו בה מעשי אונס ומעשי סדום בפומבי ,  זה אחר זה ,  כל אחד לחוד ובצוותא תוך שהם יודעים כי המתלוננת אינה חפצה בקיום יחסי מין עמם ,  אלא נאלצת לבצע את הוראותיו של א' על מנת שלא יסיים את הקשר עימה ",  נטען בכתב האישום .  עוד נטען כי הוא נהג להחזיק את ידה בזמן שקיימה יחסי מין עם הנאשמים האחרים ,  וזאת כדי להרגיעה .  כמו כן נטען כי הנאשמים האחרים ידעו ונכחו באירועים בהם תקף א' את הנערה כאשר ביקשה שיאפשר לה להפסיק לקיים יחסי מין עם חבריו .  כאשר באחד המקרים אמרה הנערה ל-א' שאיננה מעוניינת לקיים יחסי מין עם אחד הנאשמים ,  הוא היכה אותה ואמר לה  " אז למה הבאתי אותך ?  "  ואז חברו אנס אותה ,  נכתב .
 עדכון ראשון :  17:36

נער מעפולה חשוד בפרשת האונס הקבוצתי בת"א
פרשת האונס הקבוצתי המזעזעת מתרחבת מעבר לגבולות תל אביב .  המשטרה עצרה צעיר בן 19 מעפולה בחשד שהשתתף במעשי האונס .  כתבי אישום הוגשו היום נגד 13 מהמעורבים ,  ובמשטרה ציינו כי צפויים מעצרים נוספים

