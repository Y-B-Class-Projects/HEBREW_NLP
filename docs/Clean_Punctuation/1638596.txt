טרגדיה בעפולה :  היכה את אשתו בפטיש והתאבד
עוברי אורח שהבחינו באישה החבולה חומקת מדירתה לרחוב הזעיקו את צוותי ההצלה שפינו אותה לביה"ח - ונאלצו לחזור על עקבותיהם לאחר 40 דקות כדי לקבוע את מותו של בעלה
טרגדיה בעיר עפולה :  גבר בשנות ה-60 לחייו שהיכה אחר הצהרים  ( שני )  את אשתו בדירתם שבעפולה שם קץ לחייו בדירת בני הזוג .  
מבדיקה ראשונית של נסיבות המקרה עולה כי עוברי אורח בעיר עפולה הבחינו לפנות ערב באישה כבת 60 הולכת באחד הרחובות בעיר כשהיא מדממת וסובלת מחבלות קשות בראשה .  זאת לאחר שהצליחה לחמוק מביתה .  השכנים יצרו קשר עם המשטרה אשר העבירה את הפנייה לצוות של מגן דוד אדום שהגיע למקום ,  ביצע באישה טיפול ראשוני והעביר אותה לבית החולים כשמצבה מוגדר בינוני .  
לדברי אנשי הארגון ,  לאחר כ-40 דקות ,  מיד עם הגיעם לבית החולים ,  קיבלו דיווח על אדם שנמצא תלוי בדירתו באותו הרחוב בו נמצאה מוקדם יותר האישה החבולה .  אותו הצוות אשר טיפל באישה שב על עקבותיו ונאלץ לקבוע במקום את מותו של הבעל .  המשטרה פתחה בחקירת נסיבות האירוע .
 
טרגדיה בעפולה :  היכה את אשתו בפטיש והתאבד
עוברי אורח שהבחינו באישה החבולה חומקת מדירתה לרחוב הזעיקו את צוותי ההצלה שפינו אותה לביה"ח - ונאלצו לחזור על עקבותיהם לאחר 40 דקות כדי לקבוע את מותו של בעלה

