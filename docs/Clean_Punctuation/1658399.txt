לאילן בן דב סיבה כתומה לחייך
חברת סאני שבשליטת בן דב הציגה גידול של פי 3 בהכנסות בשנת 2009 לעומת אשתקד .  העלייה נבעה בעיקר מהכנסות שהתווספו בגין רכישת השליטה בפרטנר
חברת סאני ,  המחזיקה בסקיילקס ונשלטת על ידי אילן בו דב ,  דיווחה על תוצאותיה הכספיות לרבעון האחרון של שנת 2009 ולשנה כולה .  החברה ,  העוסקת בתחומי האינטרנט ,  הציגה גידול של פי 3 בהכנסות בשנת 2009 לעומת אשתקד ,  לסך של 1.78 מיליארד שקל .  העלייה במחזור המכירות נבעה בעיקר מהכנסות שהתווספו בגין תחום פרטנר ,  החל מחודש נובמבר ומהעלייה בהכנסות בתחום המפעילים הסלולאריים כתוצאה מהשקת מכשירים חדשים .
 הרווח התפעולי הוכפל והסתכם בכ-183 מיליון שקל בהשוואה ל-79 מיליון בשנת 2008 .  בשורה התחתונה ,  דיווחה החברה על רווח נקי לבעלי המניות של כ-144 מיליון שקל ,  לעומת 93 מיליון שקל בשנה המקבילה ,  גידול של כ-55% .  תזרים מזומנים החיובי מפעילות השוטפת של החברה הסתכם בשנת 2009 בכ-418 מיליון שקל לעומת 55 מיליון בתקופה המקבילה .
 בסיכום הרבעון האחרון ל-2009 ,  הכנסות הקבוצה הסתכמו בכ-1.2 מיליארד שקל ,  לעומת 194 מיליון שקל ברבעון המקביל .  העלייה החדה נבעה מרכישת פרטנר על ידי בן דב בחודשיים האחרונים של 2009 .  גידול בהכנסות הזניק את הרווח התפעולי הרבעוני ל-112 מיליון שקל ,  לעומת כ-10 מיליון ברבעון המקביל .  לעומת זאת ,  הרווח הנקי ברבעון האחרון הסתכם בכ-5 מיליון בלבד ,  בהשוואה לרווח של כ-55 מיליון ברבעון המקביל .  הסיבה העיקרית לקיטון בשורה התחתונה הינה הוצאות מימון בגין איגרות חוב ואשראי שקיבלה הקבוצה למימון רכישת פרטנר ,  הוצאות הרכישה והפחתת עודפי העלות .
 עלות שכרו של אילן בן דב ,  יו"ר דירקטוריון החברה ,  הסתכמה בכ-14 מיליון שקל ,  כאשר עיקרה נבעה ממענק של 11.6 מיליון שקל .  עלות שכרו של המנכ"ל היוצא ,  שחר לנדאו ,  הסתכמה ב-1.7 מיליון שקל ואילו עלות שכרו של יהל שחר ,  מנכ"ל סקיילקס לשעבר והמנכ"ל החדש של סאני ,  הגיעה לכ-2.5 מיליון שקל .  עלות שכרו של מנהל תחום המפעילים הסלולאריים בסקיילקס ,  דוידי פיאמנטה ,  הסתכמה בכ-3.25 מיליון שקל ושל מנכ"ל פרטנר ,  דוד אבנר ,  בכ-6.15 מיליון שקל .
 אתמול הודיעה החברה כי יהל שחר ימונה לתפקיד מנכ"ל סאני במקומו של שחר לנדאו שכיהן בתפקיד ב-15 השנים האחרונות .  שחר לנדאו עומד להתמנות לתפקיד בכיר בחברת הבת פרטנר ,  ואילו יהל שחר יחליפו עם השלמת עסקת מכירת רשת דינמיקה לסלקום .  שחר ,  מכהן קרוב ל-4 שנים כמנכ"ל סקיילקס ,  והוא חבר בדירקטוריון פרטנר .  לפני מינויו כמנכ"ל סקיילקס ,  שימש כסמנכ"ל הכספים של סקיילקס במשך 4 שנים ,  ולפני כן כסמנכ"ל התפעול הראשי בחברת bvr טכנולוגיות .
 יהל שחר מסר : " אני מקווה להמשיך את עבודתו המקצועית ,  היסודית והמסורה של שחר בסאני ,  ובטוח בהצלחתו גם בפרטנר .  במישור האישי ,  אני שמח על ההזדמנות לקחת אחריות נוספת בקבוצה ,  שחרתה על דגלה להיות מובילה בשוק התקשורת בישראל ". 
שחר לנדאו הוסיף : " אני שמח ונרגש להצטרף לשורות פרטנר .  לאחר 15 שנות נסיון בתחום הסלולרי ,  טבעי הדבר שאקדיש את זמני לפעילות המרכזית של הקבוצה בתחום זה  חברת פרטנר ". 

לאילן בן דב סיבה כתומה לחייך
חברת סאני שבשליטת בן דב הציגה גידול של פי 3 בהכנסות בשנת 2009 לעומת אשתקד .  העלייה נבעה בעיקר מהכנסות שהתווספו בגין רכישת השליטה בפרטנר

