מור בית השקעות בסקירה שבועית :  מעריכים כי בנק ישראל יותיר את הריבית על כנה
זאת לאור המדד האחרון והצפי לשני מדדים שליליים נוספים
השבוע שהיה :  עליות שערים בחו"ל ונתונים מקרו כלכליים חיוביים השפיעו גם על הבורסה בתל אביב .  מדד ת"א 25 ומדד ת"א 75 עלו בשבוע שעבר בשיעורים של 2.60% ו-3.53% ,  בהתאמה .  עליות חדות במיוחד נרשמו במניות השורה השלישית ומדד היתר 120 אשר עלה ב-4.49%.נתוני הצמיחה שפרסמה הלמ"ס תמכו במגמה החיובית .  על פי האומדן שפורסם עלה התמ"ג ברבעון הרביעי בשיעור של 4.4% וב-2.9% במחצית השנייה ,  במונחים שנתיים .  ההתאוששות ניכרה גם בייצור התעשייתי לאוקטובר עד דצמבר שעלה ב-7.7% .  כמו כן ,  פרסמה הלמ"ס את נתוני פדיון ענפי המסחר והשירותים שהצביעו על עלייה של 7% במדד זה .  גם המדד המשולב של בנק ישראל מצביע על המשך הצמיחה ,  אולם בקצב נמוך יותר .  בחודש דצמבר עלה המדד ב-0.2% ,  לעומת 0.3% בכל אחד מהחודשים אוקטובר ונובמבר.בארה"ב עלו מדדי ב-s & p500 וה- nasdaq בשיעורים של 3.1% ו-2.8% ,  בהתאמה .  החלטת הבנק המרכזי להעלות ב-0.25% את ריבית הניכיון שגובה הפד מהבנקים המסחריים לא העיבה על האופטימיות ,  לאור ההערכה כי אין בה כדי לאותת על העלאה בריבית הפד בטווח הקרוב .  הנתונים המקרו כלכליים לחודש ינואר הצביעו על מגמה מעורבת.הממשל ממשיך להציג גירעונות ,  אולם הגירעון בחודש ינואר שהסתכם ב-42.6 מיליארד דולר היה נמוך מהצפי ומהגירעון של 91.9 מיליארד דולר בחודש הקודם .  התחלות הבנייה עלו ב-2.8% ,  אולם ברישיונות הבנייה נרשמה ירידה .  מדדי המחירים הושפעו מעליות חדות במחירי האנרגיה .  מדד המחירים ליצרן עלה בשיעור של 1.4% .  המדד בניכוי מחירי מזון ואנרגיה עלה ב-0.3% .  מדד המחירים לצרכן היה נמוך מהציפיות ועלה ב-0.2% .  בניטרול מחירי המזון והאנרגיה נרשמה ירידה של 0.1%.בשבועות האחרונים מאופיין השוק בדשדוש שערים .  במור בית השקעות צופים המשך המגמה החיובית לאור הריבית הנמוכה ,  נתונים מאקרו כלכליים חיוביים ,  דו"חות טובים והעדר אלטרנטיבות להשקעה .  עם זאת ,  למשקיעים שמעוניינים לצמצם את הסיכונים ,  מומלץ לנצל את סטיות התקן הנמוכות הגלומות באופציות המעו"ף להגנה על תיק המניות.שוק האג"ח:אגרות החוב נסחרו בשבוע שעבר על רקע מדד המחירים לצרכן שהפתיע עם ירידה של 0.7% ,  לעומת הערכות החזאים שצפו ירידה של 0.4%-0.5% .  המדד הושפע בעיקר מירידה של 9.4% במחירי ההלבשה שהייתה חדה מהירידה העונתית הצפויה ומהירידה של 1% במחירי הדיור.אגרות החוב ממשלתיות שקליות :  הגיבו למדד בעליות שערים שהסתכמו בכ-0.46% בממוצע .  המגמה באפיק זה מנוגדת למגמה בארה"ב ,  שבה נרשמו ירידות שערים באג"ח ל-10 שנים והתשואה עליהן עלתה ל-3.77% לעומת 3.69% בשבוע הקודם .  כתוצאה מכך ירד הפער מול האג"ח בארה"ב ל-10 שנים לרמה של 1.16% לעומת 1.30%.היום נרשם תיקון באגרות החוב השקליות והן נסחרות בירידות של עד 0.2% .  באפיק השקלי ממשיכים במור בית השקעות להעדיף את המח"מ הבינוני .  במור ממליצים על בניית מח"מ סינטטי באמצעות שילוב של מק"מ לשנה בתשואה של 1.94% ואג"ח עם מח"מ 8 שנים מסדרה 120 בתשואה של 4.78%.אפיק הממשלתי הצמוד :  נרשמו ירידות שערים שבלטו במיוחד באג"ח הקצרות ל-0-2 שנים אשר ירדו בשיעור ממוצע של 0.61% על רקע המדד הנמוך .  מנגד ,  נמשכות עליות השערים באג"ח הקונצרניות ,  כך שפרמיית הסיכון המגולמת בהן ממשיכה להצטמצם.לסיכום:בעקבות עליית התשואות באגרות החוב הצמודות וירידתן באגרות החוב השקליות אין כרגע עדיפות ברורה לאף אחד מהאפיקים.במור בית השקעות מעריכים כי בנק ישראל יותיר את הריבית על כנה ,  לאור המדד האחרון והצפי לשני מדדים שליליים נוספים.באפיק הצמוד ממליצים במור על אגרות חוב במח"מ קצר שנסחרות במרווחים של 1.3% לפחות.באפיק השקלי ממליצים במור בית השקעות להתחיל להסיט את ההשקעות מאגרות החוב בריבית קבועה לאגרות חוב בריבית משתנה .
 
מור בית השקעות בסקירה שבועית :  מעריכים כי בנק ישראל יותיר את הריבית על כנה
זאת לאור המדד האחרון והצפי לשני מדדים שליליים נוספים

