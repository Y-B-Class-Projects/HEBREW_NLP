הקרוז נושפת פעמיים
שברולט הפיקה בארה"ב שתי חבילות תפורות לקרוז העולמית :  אחת תנקר עיניים לכאורה ,  השנייה תצמצם הוצאות בתחנת הדלק
שברולט חשפה לקראת תערוכת הרכב בארה"ב את הקרוז RS והקרוז ECO .  כנרמז מכינוי הראשונה עסקינן במכונית מצויידת באריזה ספורטיבית למחצה ;  אך ספורט הוא כאמור רחוק ממנה למי שמורגל לביצועים מהוקצעים במסגרת האותיות RS בגרמניה או צרפת .  עבור שברולט ארה"ב מדובר בלא ביותר מאשר ערכת איפור עמוסה בשלל מדבקות ,  חישוקים מוגדלים וספויילר אחורי מוגבה .  מזכיר לכם משהו מן העבר הקוריאני הטהור ,  אופטרה ספורט אולי ? 
מהקצה השני מייצרת שברולט מכונית קצת יותר עניינית ורלוונטית  קרוז אקו  ( ECO )  .  במקום מנוע ה-1.8 ל' כפי שקיים ב-RS למשל ,  הצליחה שברולט לחלץ מיחידת טורב-בנזין בסיסית וקטנת-ממדים לה נפח של 1.4 ל' הספק של 138 כ"ס וכ-21.6 קג"מ המגיעים ב-2,500 סל"ד .  השידוך הוא לתיבה ידנית עם שישה יחסי העברה .  
זמני מיאוץ ל-100 קמ"ש אינם מפורסמים רשמית ,  אך שברולט מדגישה את המספר 40 ,  כלומר 40 מייל לגלון במדד גמיאת הבנזין ,  שהם כ-17 ק"מ לליטר בנסיעה ממוצעת .  להבדיל מה-RS המקושטת בלי סיבה ,  במקרה זה השתילה שברולט צמצמים הנסגרים בתחתית הפגוש כשהמכונית חוצה 90 קמ"ש וחיפוי מיוחד לתחתית המרכב ,  כך שהגרר מופחת מסביב למעטפת .  
שתי המשפחתיות תוצגנה בתערוכת הרכב בניו-יורק בימים הקרובים ,  אך לא ידוע אם תגענה לישראל בעתיד ,  כך נמסר לוואלה !  רכב מהיבואנית UMI .  
 .
 
הקרוז נושפת פעמיים
שברולט הפיקה בארה"ב שתי חבילות תפורות לקרוז העולמית :  אחת תנקר עיניים לכאורה ,  השנייה תצמצם הוצאות בתחנת הדלק

