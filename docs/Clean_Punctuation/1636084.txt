סטיב ג'ובס : " טאבלט הוא הפרויקט החשוב ביותר שעשיתי מעולם "
 מנכ"ל אפל נרגש יותר משנראה אי פעם לקראת השקת המחשב מחרתיים ,  לדברי מקורבים ,  דיווח טק-קראנץ'
מנכ"ל ענקית הטכנולוגיה האמריקאית  ,  סטיב ג'ובס ,  אמר כי פרויקט מחשב טאבלט החדש של החברה הוא הדבר החשוב ביותר שעשה בחייו ,  לדברי מנהלים בחברה וידידים של ג'ובס ,  דיווח אתמול בלוג הטכנולוגיה טק-קראנץ'  ( techcrunch )  . " מנהלים בכירים באפל וידידים של ג'ובס אומרים לאנשים שהוא נרגש יותר משראו אותו אי פעם לקראת ההשקה הקרובה של טאבלט . " כאשר הדברים נאמרים על ידי אדם שיצר כל כך הרבה ,  זה אומר משהו ",  דיווח טק-קראנץ' . " אמנם לא מדובר במידע ממקור ראשון ,  אבל שמענו מספר פעמים ממקורות לא ישירים וגם ממקורות עצמאיים לחלוטין ",  נכתב בבלוג.ביום רביעי השבוע צפויה אפל לחשוף בפני עיתונאים את טאבלט  ( tablet ,  מחשב לוח )  החדש שלה ,  שאחד מייעודיו העיקריים יהיה כקורא ספרים אלקטרוני ,  שיתחרה בקינדל של אמזון ובסוני רידר .  המכשיר צפוי ,  לפי ההערכות ,  לכלול מסך מגע בגודל 10 אינץ'  ( 25 ס"מ )  ,  צבע מלא  ( בניגוד לקינדל השחור-לבן )  ,  חיבור לאינטרנט ואפליקציות רבות ,  שיהפכו אותו ליותר מרק קורא ספרים אלקטרוני.אפל ,  כהרגלה ,  גם עוטפת את היוזמה במסתוריות המייצרת הייפ .  החברה הודיעה כי תקיים אירוע מיוחד למוזמנים בלבד ב-27 בינואר ,  שבמסגרתו היא מזמינה עיתונאים לבוא לראות  " את היצירה החדשה שלנו ".  לפי ההערכות ,  תהיה זו ההשקה של מחשב הלוח.במקביל ,  דואגת אפל גם לצד התוכן ומקיימת מגעים עם מו"ליות ספרים ועיתונים רבות .  אפל קיימה מגעים עם המו"ליות הרסט ,  מקגרו-היל והאצ'ט בוק גרופ במטרה לעלות וליצור תכנים עבור הטאבלט החדש שלה ,  לדברי מקורבים למגעים לבלומברג בסוף השבוע .  הדיווח התווסף לדיווחים קודמים ,  לפיהם אפל נמצאת במגעים עם מו"לית הספרים הרפר קולינס ועם מו"לית העיתונות ניו יורק טיימס ליצירת תכנים עבור הטאבלט .
 
סטיב ג'ובס : " טאבלט הוא הפרויקט החשוב ביותר שעשיתי מעולם "
 מנכ"ל אפל נרגש יותר משנראה אי פעם לקראת השקת המחשב מחרתיים ,  לדברי מקורבים ,  דיווח טק-קראנץ'

