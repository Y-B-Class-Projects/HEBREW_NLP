נקודת ה-G - בפארק צמרת בתל אביב 
 >  >  לא בטוח שזה יהיה המקום הרווחי או המניב ביותר של גזית גלוב ישראל ,  אבל ככל הנראה הוא יהיה היוקרתי ביותר .  לכן ,  למרות ההתרגשות ימים ספורים לפני פתיחת g סינמה סיטי בראשון לציון ,  נראה שלבו של המנכ"ל רונן אשכנזי נמצא צפונה משם - במרכז g צמרת בתל אביב ,  שייפתח בקיץ .  זו אולי אחת הסיבות לכך שהוחלט להעביר את המשרדים המיושנים של החברה בדרך השלום בתל אביב לפארק צמרת . " לבנות את g צמרת על מגרש באמצע העיר היה האתגר הכי קשה .  משום שהמגרש קטן יחסית ,  רק שלושה דונמים ,  היה ברור שכדי לבנות מרכז עם מאסה קריטית צריך כמה קומות ",  מסביר אשכנזי . " בהתחלה חשבנו שזה יהיה מרכז קטן שישרת 2,000 משפחות בשכונה ,  ואז ביצענו סקרים וראינו שקהל היעד מתרחב .  הבנו שיגיעו אליו גם משכונת בבלי שאין לה מרכז מסחרי וגם מכיכר המדינה ומהרחובות הסמוכים - וכבר הגענו ל-5,000 משפחות ברמה סוציו-אקונומית גבוהה .  גילינו שיש ביקוש למרכז מסחרי גם מעבר לאיילון ,  ושאזור הבורסה ברמת גן משווע למקום מפגש נעים לצהריים ,  כי אין שם מקום כזה ".  את אופן אכלוס המרכז בן ה-7,000 מ"ר מגדיר אשכנזי  " בחירה בפינצטה ".  לדבריו ,  הוא ידע בדיוק איזה קהל צפוי לפקוד את g צמרת : " מכל דייר שרצינו להכניס למרכז ביקשנו יתרון יחסי כלשהו .  חיפשנו בוטיקים שלא עובדים באזור ,  שהמוצרים שלהם מתאימים לקהל היעד .  הבאנו מספרה שעוברת מכיכר המדינה אלינו ,  את מסעדת רביבה וסיליה מרמת השרון ואת מסעדת קימל מנווה צדק .  מבחינת עוגנים ,  הבנו שסניף של עדן טבע מרקט מתאים מאוד לאוכלוסייה הזאת ,  אך מכיוון שהרשת לא עונה על כל הצרכים של משפחה באזור הזה ,  פיצלנו חנות גדולה לשניים כשבצדה האחד יהיה עדן טבע מרקט ובצד השני יהיה מגה ".  בקומה העליונה של g צמרת יהיו 20 בוטיקי אופנה ,  חנות גדולה של טולמנס ,  סניף של בנקאות פרטית וספא .  מעל הקומה המסחרית העליונה יהיו המשרדים של גזית גלוב ישראל . " הפרויקט הזה הוא חלון הראווה שלנו ,  ולכן טוב שנשב בו ",  מצהיר אשכנזי . " הקמנו מבנה ארכיטקטוני מיוחד באמצע העיר ועבדנו עם חומרים מיוחדים שייקרו את העבודה ,  אבל אם יש מקום שראוי להשקיע בבנייתו 3,500-4,000 דולר למ"ר - זה שם ".  אתם מחזיקים גם במגרש בגוש הגדול ,  שבו ייפתח g רמת אביב .  הוא לא יהווה תחרות ל-g צמרת ?   " מסחר לא עובר את נחל הירקון .  תושבי בבלי לא קונים בצפון .  מדובר במרכזים עירוניים שמשרתים את השכונה הסמוכה .  g תל ברוך משרת את תושבי השכונה ,  ו-g רמת אביב ישרת את תושבי הגוש הגדול .  אם מרכז כזה לא מחזיק 50% מסל הקנייה שלו בקהל יעד ברדיוס הקרוב ,  לא הצלחנו במשימה .  בתל ברוך ,  מה שמגדיל את רדיוס הקנייה זה חדר הכושר .  בצמרת זו תהיה האופנה .  אבל הלחם והחמאה זה הצרכים היום-יומיים ,  כמו סופרמרקט ובית קפה ". 

נקודת ה-G - בפארק צמרת בתל אביב 
nan
