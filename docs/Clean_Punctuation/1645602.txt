 " לא נשכח החיילים שמקום קבורתם לא נודע "
 הרמטכ"ל גבי אשכנזי וסגן שר הביטחון מתן וילנאי השתתפו בטקס אזכרה ממלכתי לחללים שלא נודע מקום קבורתם בהר הרצל .  וילנאי : " חובתנו להביא אותם למנוחה אחרונה "
  ( צילום :  גדעון צנטנר ,  עריכת וידאו :  רן צימט ) 
הרמטכ"ל גבי אשכנזי וסגן שר הביטחון ח"כ מתן וילנאי השתתפו היום  ( ראשון )  בטקס האזכרה הממלכתי לחללים שלא נודע מקום קבורתם בהר הרצל .
 בנאומו אמר סגן השר וילנאי כי לא נשכח את החיילים שמקום קבורתם לא נודע . " כל אחד מהם לחמו למען קיומה של מדינת ישראל ונפלו על משמרתם .  כעת חובה עלינו להביא כל אחד מהם למנוחתם האחרונה .  הקשיים לא ירתיעו אותנו ,  הזמן החולף לא ירפה את ידינו ". 
יום ז' באדר נקבע על ידי הרבנות הצבאית הראשית כיום הזיכרון לחללי מערכות ישראל שמקום קבורתם לא נודע .  בצה"ל הוחלט לבחור דווקא בתאריך זה מכיוון שלפי המסורת היהודית ,  הוא יום פטירתו של משה רבנו ,  אשר מקום קבורתו ,  כמקום חללי צה"ל המוזכרים ביום זה ,  אינו ידוע .  
בבית הקברות הצבאי בהר הרצל שבירושלים נקבעה חלקה לנופלים שמקום קבורתם לא נודע ,  ומדי שנה בז' באדר נערך שם טקס אזכרה ממלכתי לחללים אלה .  בגן הנעדרים שבהר הרצל נמצא קיר זיכרון ובו שמותיהם של 588 חללי מערכות ישראל ,  שנפלו בגבולות הארץ ומחוצה לה ,  ומקום קבורתם לא נודע .

" לא נשכח החיילים שמקום קבורתם לא נודע "
 הרמטכ"ל גבי אשכנזי וסגן שר הביטחון מתן וילנאי השתתפו בטקס אזכרה ממלכתי לחללים שלא נודע מקום קבורתם בהר הרצל .  וילנאי : " חובתנו להביא אותם למנוחה אחרונה "
 
