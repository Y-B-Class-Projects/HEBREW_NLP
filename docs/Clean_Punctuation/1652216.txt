כתב אישום של משרד התמ"ת : " HOT הטעתה צרכנים "
 לפי כתב האישום HOT הציגה תנאים מעורפלים במסגרת תוכנית הצטרפות ולקוחות לא קיבלו את שהובטח להם
משרד התמ"ת הגיש השבוע כתב אישום נגד hot מערכות תקשורת בטענה כי החברה הטעתה צרכנים בעניין התנאים לקבלת הטבות במסגרת הצטרפות לשירות הכבלים .  מכתב האישום ,  שהוגש לבית משפט השלום בפתח תקווה באמצעות עו"ד טלי קינן ,  עולה כי בקיץ 2005 פירסמה החברה שתי מודעות שבכל אחת מהן ,  פורסמה הטבה אחרת למנויים המתחייבים לשירותי הכבלים למשך 24 חודשים .  אחת ההטבות היתה שירות תשתית אינטרנט בחינם והשנייה היתה מנוי לאחת מקבוצות הכדורגל לעונת המשחקים 2005-2006 .  תלונות שהגיעו למשרד התמ"ת מצרכנים שלא הצליחו לקבל מהחברה את ההטבות ,  הובילו את המשרד לחקירה שבסופה הוגש כתב האישום .  בתמ"ת טוענים כי לא רק שהתנאים לקבלת ההטבות מעורפלים  ( כמו למשל ,  שלא תמיד ברור למי המבצע מיועד ,  למנויים חדשים או קיימים ,  וגם לא נאמר דבר באשר להיעדר אפשרות לכפל מבצעים )  ,  אלא שלקוחות שהתקשרו עם החברה מבלי שראו את מודעות הפרסומת ,  לא נמסרה להם אינפורמציה אודות ההטבות והם לא יכלו לקבלן .  סגנית שר התמ"ת והאחראית על הצרכנות אורית נוקד אמרה כי  " הטעיות רבות בפרסום של החברות נובעות מההצגה המגמתית של תנאי ההתקשרות ,  תוך הדגשת תנאים מסוימים מצד אחד ואי מתן בולטות ראויה לסייגים שבעסקה ".  נוקד הוסיפה כי  " ביום הצרכנות הבינ"ל שיצויין ביום שני תיכנס לתוקפה הוראת החוק אשר מסמיכה את שר התמ"ת לקבוע את גודל 'האותיות הקטנות' .  בכוונת משרד התמ"ת לעשות שימוש יעיל וצודק בהוראה חשובה זו ,  על מנת להעלות את רמת השקיפות בפרסום ובכך להגן על הצרכנים ".  מחברת hot נמסר בתגובה :  כתב האישום התקבל אצלנו לפני ימים בודדים ,  ואנו לומדים את תוכנו בימים אלה .  מעיון ראשוני עולה ,  כי מדובר בתלונת סרק וכי בסיום ההליך יתברר כי פעלנו כדין ובמלוא הגילוי הנאות .
 
כתב אישום של משרד התמ"ת : " HOT הטעתה צרכנים "
 לפי כתב האישום HOT הציגה תנאים מעורפלים במסגרת תוכנית הצטרפות ולקוחות לא קיבלו את שהובטח להם

