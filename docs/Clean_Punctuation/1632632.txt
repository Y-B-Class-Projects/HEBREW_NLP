זה פשוט לא מעניין
שורה של אישי כדורסל מגיעים לחקירות מתוקשרות ברשות המסים ,  אבל הבלוג של אורי שלף לא מבין את מי זה אמור לעניין
רבות דובר כבר על עונות המלפפונים הישראלית ,  על העובדה שהן לעולם לא נגמרות ועל העובדה הנוספת והמצערת שהן הרבה יותר מעניינות מהמשחקים עצמם .  אז נכון ,  מלפפונים זה בקיץ ,  אבל בכל זאת ,  עונת מלפפונים כמו זו בחלון ההעברות הנוכחי עוד לא הייתה כאן הרבה זמן .  אין מדובר במלפפונים הרגילים כגון תוכניות הרכש העקרות והבלתי נגמרות של הפועל תל אביב :  יצחקי ,  זיו ,  סהר ,  דה רידר ,  חלוץ טנזני ,  גנאי ,  טוניסאי ועוד ,  כי כל אלו לא ינחתו בבלומפילד ,  וגם אם כן ,  אני מסתפק בלאלה .  
גם הגעתו המסתורית של גומא אגייאר לעזה ,  פגישתו הדרמטית עם גלעד שליט ,  הזמנתה המפתיעה של בר רפאלי ואשפוזו הכפוי של האיש שבדה את כל הכתוב לעיל ,  לא הצליחה להסיט את הדיון מהפרשה שהעסיקה אותנו יותר מכל בפגרה הנוכחית .  המלפפונים האמיתיים של הפגרה ,  אם כך ,  הם ללא ספק מגוון האישים שנהרו לחקירות במשרדי רשות המסים .  
מי לא היה שם ?  משופטים בכירים ועד מאמנים מעוטרים ,  משחקני כדורסל ישראלים  ( מסתבר שיש דבר כזה ..  .)  ועד יוסי בובליל שהגיע לחקירה שגרתית לימים אלו ונתקל בצלמים ועיתונאים המומים שהופתעו לראותו ,  כי  " אמרו להם שיהיו אנשי כדורסל "  לדבריהם ,  אכן מחדל חמור של מחלקת יחסי הציבור של הרשות .
 מה שאותי מרגיז בכל הסיפור הספק אפל הזה שאופף לכאורה את הכדורסל הישראלי ,  היא לא העובדה שהאיגוד לא עושה כלום בנידון או שהשרה לא רואה צורך להקים ועדת חקירה ,  אלא הסיבה הפשוטה והעתיקה בתבל :  זה פשוט לא מעניין .  טוב נו ,  להגיד שזה באמת לא מעניין יהיה קצת מוגזם ,  בכל זאת זוהי רכילות ראויה ,  אבל מפה ועד ועדות חקירה או חריש עמוק בענף הדרך עוד ארוכה .  טוב נו ,  להגיד שהדרך עוד ארוכה לחריש עמוק בכדורסל הישראלי גם כן יהיה מוגזם ,  אבל העובדה ששופט או מאמן בכיר לא דיווח על הכנסותיו ו/או על הוצאותיו בארץ או בחו"ל ממש לא מעניינת אותי .  זו לא הבעיה שלי כאוהד ,  של איגוד הכדורסל כגוף האחראי על הכדורסל בארץ או של כבוד השרה ,  שעדיין לא הצלחתי להבין על מה בדיוק בספורט היא אחראית ומה בדיוק היא יכולה לעשות או לשנות .  זו בעיה של רשות המסים ,  היא זו שצריכה לטפל בעניין ,  וכפי שכולנו ראינו ,  היא מטפלת בזה יפה מאוד .
 
זה פשוט לא מעניין
שורה של אישי כדורסל מגיעים לחקירות מתוקשרות ברשות המסים ,  אבל הבלוג של אורי שלף לא מבין את מי זה אמור לעניין

