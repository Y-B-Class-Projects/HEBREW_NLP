שחר פאר עלתה לשמינית הגמר באינדיאן וולס
הישראלית ניצחה לראשונה את פלאביה פנטה ,  לה הפסידה 3 פעמים ,  עם 4:6 ,  7:6 ,  1:6 בסיבוב ה-3 באינדיאן וולס
שחר פאר רשמה הערב  ( שני )  עוד הישג מצוין בפתיחת העונה המעודדת שלה ,  עם ניצחון 4:6 ,  7:6 ,  1:6 על פלאביה פנטה בסיבוב השלישי של טורניר אינדיאן וולס ,  והמשיכה בדהירה המחודשת שלה לעבר הצמרת העולמית עם העפלה לשמינית גמר הטורניר היוקרתי בקליפורניה  ( סך פרסים 3.6 מיליון דולר )  ,  הנחשב לגדול ביותר בסבב פרט לארבעת טורנירי הגראנד סלאם ,  שם תחכה לה ילנה ינקוביץ' הסרבית  ( 9 בעולם )  ,  שגברה במשחק מתיש 6:2 ,  6:7 ,  4:6 על שרה אראני אחרי שעתיים ו-48 דקות .
 הישראלית ,  המדורגת 20 בעולם ,  התנפלה כבר מהפתיחה על המדורגת 12 ,  שהתייצבה למשחק עם מאזן מושלם של 0:3 במפגשי העבר בין השתיים ,  וגם אחרי שהאיטלקיה נכנסה לעניינים היא לא מצאה תשובה ליעילות של פאר ,  שניצלה יום הגשות חלש של יריבתה וניצחה 4:6 במערכה הראשונה .
 המערכה השנייה הייתה צמודה יותר ,  ואחרי שפאר שמטה שתי נקודות משחק במצב של 4:5 חזרה פנטה כל הדרך לשובר שוויון בו ניצחה 4:7 ,  אבל המילה האחרונה הייתה של פאר ,  שיצאה למערכה השלישית כמו מלוע של תותח ,  ודרס את יריבתה ללא תנאי בדרך ל-1:6 מוחץ .
 במשחקים נוספים שנערכו הלילה ,  ניצח רפאל נדאל  ( 3 בעולם )  2:6 ,  2:6 את מאריו אנצ'יץ' הקרואטי  ( 694 )  ויפגוש בשלב הבא את ג'ון אייסנר  ( 20 )  האמריקאי שגבר 6:7 ,  4:6 על בן ארצו סם קווארי  ( 22 )  .  במשחק מסקרן נוסף שנערך הלילה ,  ניצח נובאק דג'וקוביץ'  ( 2 )  3:6 ,  6:2 ,  6:7 את פיליפ קולשרייבר הגרמני  ( 31 )  ויפגוש בשלב הבא את איוון ליוביצ'יץ' הקרואטי  ( 26 )  .
  *  הראל לוי  ( 128 בעולם )  ניצח היום ב סיבוב ראשון מוקדמות טורניר סנרייז בפלורידה  ( על סך פרסים של 125 אלף דולר )  את מאטיי בוקו הסלובקי  ( 413 בעולם )  5:7 ,  1:6 .  ישחק בסיבוב המוקדמות השני נגד פיליפ קריינוביץ' הסרבי  ( 351 בעולם )  .
 פאר פתחה בהיסוס עם שתי שגיאות כפולות במשחקון ההגשה הראשון שלה ,  אבל התעשתה במהירות ועלתה ל-0:1 .  בהמשך התקשתה גם פנטה בהגשות ,  והישראלית ניצלה זאת כדי לקבוע 0:2 .  אחרי עוד שמירה מוצלחת על ההגשה שלה עקצה פאר פעם נוספת את האיטלקיה וברחה ל-0:4 ,  אבל אז פנטה התעוררה ,  שברה את פאר ונכנסה לעניינים .
 פנטה המשיכה בתנופה וחזרה ל-3:4 ,  אבל אז הגיבה פאר בשבירה משלה וכבר השיגה נקודת מערכה ביתרון 3:5 ,  אבל המדורגת 12 נחלצה עם כמה חבטות החזרה מרשימות וחזרה ל-4:5 .  דווקא אז התהפכה שוב המגמה ,  ופאר שברה את פנטה על האפס כדי לסגור את המערכה עם 4:6 מצוין .
 המערכה השנייה נפתחה במשחקון ארוך ומתיש בו ניצחה לבסוף פאר אחרי כמעט שבע דקות ,  ומיד לאחר מכן היא האריכה את התנופה ושברה ל-0:2 .  פנטה סירבה להישבר וענתה בשבירה משלה ,  לפני שהוסיפה משחקון הגשה קל בדרך לשוויון 2:2 .  השתיים שמרו על הגשותיהן בקלות בהמשך ,  לפני שפאר השיגה שתי נקודות שבירה במצב של 3:4 ,  אבל פנטה ידעה לצאת גם מהצרה הזו ואיזנה ל-4:4 .
 פאר עלתה ל-4:5 ואיימה לסגור את הסיפור כדילגה ל-15:40 במשחקון הבא ,  אבל פנטה שוב שרדה אחרי שהצילה את שתי נקודות המשחק של פאר ,  ואיזנה ל-5:5 .  האיטלקיה רכבה על המומנטום לשבירה בדרך ל-5:6 ,  לפני שפאר הפגינה אופי פעם נוספת וכפתה שובר שוויון ,  במהלכו השיגה מיני שבירה והוליכה 3:4 ,  לפני שפנטה העלתה הילוך ,  לקחה ארבע נקודות רצופות וניצחה 4:7 בשובר השוויון ו-6:7 במערכה .
 למרות ההפסד הדרמטי במערכה השנייה ,  עלתה פאר נחושה למערכה השלישית ורשמה שבירה מהירה ,  אחריה דהרה למשחקון הגשה קליל בדרך ליתרון 0:2 .  מאותה נקודה העסק הפך לקל הרבה יותר עבור פאר ,  ששברה גם במשחקון הבא ,  ושייטה כל הדרך ל-0:5 שלמעשה הכריע את המשחק ,  וגם אחרי שפנטה זכתה במשחקון אחד לנחמה ,  פאר לא התבלבלה והשלימה ניצחון 1:6 במערכה ובמשחק כולו .
 
שחר פאר עלתה לשמינית הגמר באינדיאן וולס
הישראלית ניצחה לראשונה את פלאביה פנטה ,  לה הפסידה 3 פעמים ,  עם 4:6 ,  7:6 ,  1:6 בסיבוב ה-3 באינדיאן וולס

