עוד יממה אלימה בתחנה המרכזית הישנה
ממשיכים גילוי האלימות הקיצוניים בתחנה המרכזית הישנה בת"א .  ביום האחרון הותקפה קשישה שנמצאה ללא הכרה באמצע הרחוב ויצאנית נאנסה בחדרה .  שני החשודים במעשים הם נתינים זרים
עוד יממה קשה עברה על התחנה המרכזית הישנה בתל אביב .  קשישה הוכתה ונמצאה ללא הכרה באמצע הרחוב ונערת ליווי בת 52 הותקפה ונאנסה בחדרה .  בשני המקרים נחשדים שני נתינים זרים מסודן ואריתראה .
 בדרום תל אביב נמצאה הבוקר  ( רביעי )  אישה כבת 70 כשהיא פצועה באורח קשה וללא הכרה .  עובר אורח הבחין בה כשהיא שוכבת חבולה ברחוב הגר"א ,  שבמתחם התחנה המרכזית הישנה בעיר ,  והוא הזעיק את המשטרה .  
שוטרי סיור מרחב יפתח שהגיעו למקום פינו את האישה בעזרת צוות של מגן דוד אדום לבית החולים איכילוב .  בסריקות באזור נעצר נתין זר סודני החשוד שתקף את הקשישה והוא הועבר לחקירה .  זהותה של האישה עדיין אינה ידועה והרקע למעשה לא ברור .  במשטרה אומרים כי מדובר באירוע תקיפה חמור ביותר והאזרח הסודני שנעצר חשוד בניסיון לביצוע רצח .
 במקרה נוסף שארע אתמול בשעות הבוקר הותקפה ונאנסה יצאנית בת 52 .  האישה הגישה לפני כחודש תלונה כי בעת ששהתה בחדרה פגשה בחשוד אשר תקף ואנס אותה ,  ולאחר שביצע בה את זממו ,  גנב ממנה כסף והסתלק .  אתמול חזר החשוד לדירת החדר בה שוהה היצאנית ותקף אותה שוב .  
חברתה של המתלוננת ,  ששוהה בדירת חדר סמוכה ,  הבחינה במעשה והזעיקה את המשטרה ,  שעצרה את החשוד ,  בן 28 מאריתראה ללא כתובת קבועה .  הנתין הזר יובא להארכת מעצר בהית משפט השלום בתל אביב בחשד לאונס ,  תקיפה וגניבה .  
דירת החדר בו שהתה היצאנית נמצאת בבניין המשמש כמכון ליווי ,  אשר רק לפני שלושה חודשים היה מעורב במקרה גילוי אלימות נוסף ,  כשבדירת חדר סמוכה באותו המבנה נמצאה תושבת חולון בת 40 שנרצחה ,  אולם במקרה זה טרם נעצרו חשודים .
 סיפורים אלו המאיימים על שלום תושבי הרחובות המקיפים את התחנה המרכזית הישנה בתל אביב אינם פוסקים .  רק בשנת 2009 ארעו לפחות שלושה מקרי רצח באזור .  
בחודש מרץ נרצחה אנט פרץ ,  יצאנית בת 69 מקרית גת ,  שנמצאה מתה בדירתה ברחוב ארלינגר ששימשה אף היא כמכון ליווי .  גופתה נמצאה לאחר חיפושים רבים של בני משפחתה ,  שהציגו את תמונת אימם בפני עוברי אורח ,  שהפנו אותם למכון הליווי ,  שם נמצאה הגופה ועליה סימני אלימות .
 השבוע הודיעה משטרת מחוז תל אביב על פתיחת מבצע  " תחנה בטוחה ".  מטרת המבצע היא לפעול נגד הפשיעה באזור התחנה המרכזית הישנה וברחובות הסמוכים,אשר עם השנים הפכו בעקבות הזנחתה ובנייתה של התחנה המרכזית החדשה,למוקד הפשע והאלימות הגדול בישראל,כאשר רק בשנה האחרונה בוצעו במתחם התחנה המרכזית הישנה עשרות מעשי שוד ואונס .  במשטרת מחוז תל אביב אומרים כי  " תכלית הפעילות שתיערך היא הורדת כמות אירועי האלימות והפשיעה במקום וחיזוק תחושת הביטחון של תושבי דרום העיר ".  המטרות המוצהרות של המבצע הן לצמצם את תופעת הזנות הנפוצה במקום ,  ולהילחם בתעשיית הסחר והשימוש בסמים הנפוצה בסביבת נווה שאנן .
 
עוד יממה אלימה בתחנה המרכזית הישנה
ממשיכים גילוי האלימות הקיצוניים בתחנה המרכזית הישנה בת"א .  ביום האחרון הותקפה קשישה שנמצאה ללא הכרה באמצע הרחוב ויצאנית נאנסה בחדרה .  שני החשודים במעשים הם נתינים זרים

