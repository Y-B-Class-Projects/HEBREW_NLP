ינוקוביץ' הושבע לנשיא : " אגן על אוקראינה "
 מנהיג האופוזיציה שניצח בבחירות לנשיאות אוקראינה ,  הושבע לתפקידו החדש .  ינוקוביץ' הבטיח להוציא את ארצו מהמשבר ולהגן על עצמאותה וריבונותה
 ( צילום :  רויטרס ,  עריכת וידאו :  יאיר דניאל ) 
ויקטור ינוקוביץ' הושבע היום  ( חמישי )  לנשיאות אוקראינה ,  והודה כי ארצו עומדת בפני חוב עצום ,  עוני ,  שחיתות והתמוטטות כלכלית אך לדבריו ,  בכוונתו להוביל אותה להתאוששות .  בנאומו נשבע ינוקוביץ' להגן על ריבונותה ועצמאותה של אוקראינה ולקדם מדיניות חוץ שתכלול קשרים עם רוסיה ,  האיחוד האירופי וארצות הברית ,  שתקצור את התוצאות הטובות ביותר למדינה . " אוקראינה צריכה אסטרטגיה של תנועה קדימה חדשנית ,  ואסטרטגיה שכזאת תוכננה על ידי הצוות שלנו ".  
ינוקוביץ' נבחר לנשיא לאחר שניצח בתחילת החודש את ראש הממשלה יוליה טימושנקו בהפרש זעום של 3.5% בסיבוב השני .  השבעתו חתמה באופן סופי את חזרתו למרכז הזירה הפוליטית .  לאחר שניצח בבחירות לפני חמש שנים הואשם ינוקוביץ' בזיופים שהובילו למחאת האזרחים .  ראש הממשלה טימושנקו האשימה אותו ברמאות והיתה אחת המובילות של ה"מהפכה הכתומה ",  שבעקבותיה נבחר ויקטור יושצ'נקו לנשיא .
 טימושנקו ,  שטענה גם הפעם כי ינוקוביץ' זכה בבחירות ברמייה ,  והנשיא היוצא יושצ'נקו נעדרו מהטקס ההשבעה .  ינוקוביץ' אמר כי בכוונתו להקים קואליציה חדשה ולהדיח את טימושנקו מראשות הממשלה .
 
ינוקוביץ' הושבע לנשיא : " אגן על אוקראינה "
 מנהיג האופוזיציה שניצח בבחירות לנשיאות אוקראינה ,  הושבע לתפקידו החדש .  ינוקוביץ' הבטיח להוציא את ארצו מהמשבר ולהגן על עצמאותה וריבונותה

