דיווח :  נעצר חשוד בהנחת המטען בירדן
רשת אל ערביה דיווחה כי כוחות הביטחון הירדנים עצרו חשוד בהנחת המטען שהתפוצץ סמוך לשיירת הדיפלומטים הישראלית בה היו שני אנשי שגרירות ושני מאבטחים
 ( באדיבות הערוץ הראשון ) 
כוחות הביטחון של ירדן לכדו הערב  ( חמישי )  חשוד בהנחת המטען סמוך לשיירת הדיפלומטים הישראלים .  רשת אל ערביה דיווחה בהסתמך על עדי ראייה שהחשוד הוא נהג מונית .  
המטען הופעל הערב סמוך לכלי רכב בו נסעו הדיפלומטים שעשו את דרכם למעבר אלנבי שבגבול ישראל ירדן .  לפי דיווחים ,  ברכב היו 2 אנשי שגרירות ישראליים ושני מאבטחים .  לא היו נפגעים כתוצאה מהפיצוץ ,  אולם נזק נגרם למכוניות בשיירה .  
שגריר ישראל בירדן ,  דני נבו שנכנס לתפקידו לפני חודשים ספורים ,  לא היה בכלי הרכב שהותקפו .  סוכנות הידיעות הצרפתית דיווחה מפי מקורות בירדן שהדיפלומט שנסע ברכב שהותקף היה השגריר לשעבר יעקב רוזן .  מקור ירדני מסר לסוכנות הידיעות הצרפתית כי התפוצצות המטען יצרה בור בעומק 10 ס"מ וברוחב 80 ס"מ באזור הפיצוץ .
 ישנם דיווחים כי הופעל יותר ממטען אחד כאשר עברה השיירה של הדיפלומטים הישראלים .  הפיצוץ ארע כ-20 קילומטרים מגשר אלנבי .  לאחר הפיצוץ פתחו כוחות הביטחון הירדניים בחקירה ,  הטילו סגר על האזור והעלו את רמת הכוננות .  כמו כן תוגברה האבטחה סביב השגרירות וסביב מעון השגריר .
 במערכת הביטחון מעריכים כי שני ארגונים עשויים לעמוד מאחורי ניסיון הפיגוע :  הג'יהאד העולמי או ארגון חיזבאללה ,  המבקש לנקום את חיסולו של בכיר הארגון עימאד מורנייה ,  אותו מייחס חיזבאללה לישראל .  
ח"כ טאלב א-סנע יו"ר מפלגת רע"מ תע"ל שוחח הערב עם השגריר הישראלי ושאל לשלומו ולשלום כל צוות השגרירות לאחר ניסיון ההתנקשות .
 שר ההסברה והתקשורת הירדני ,  ד"ר נביל א-שריף ,  פרסם הודעה רשמית מטעם ממשלת ירדן ,  בה אישר כי הופעל מטען נפץ בצד הכביש המוביל לאזור כפר נאעור .  לדברי השר הירדני ,  הפיצוץ אירע בעת ששתי מכוניות דיפלומטיות ישראליות ומספר מכוניות אזרחיות עברו במקום .  הוא הוסיף כי לא היו נפגעים בפיצוץ ולא נגרם כל נזק וציין כי כוחות הביטחון הירדנים פתחו בחקירת התקרית .
 עדכון ראשון :  18:17

דיווח :  נעצר חשוד בהנחת המטען בירדן
רשת אל ערביה דיווחה כי כוחות הביטחון הירדנים עצרו חשוד בהנחת המטען שהתפוצץ סמוך לשיירת הדיפלומטים הישראלית בה היו שני אנשי שגרירות ושני מאבטחים

