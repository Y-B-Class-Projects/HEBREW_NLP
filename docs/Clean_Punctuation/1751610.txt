קרקע ל-90 דירות בפרדס חנה נמכרה ב-14 מיליון שקל 
 >  >  קבוצת הנדל"ן ס.א.ל ,  שבראשות רונן שטרית ,  המכהן גם כבעלים של רשת התיווך אנגלו-סכסון ,  רכשה באחרונה קרקע בפרדס חנה ב-14 מיליון שקל .  הקרקע נמצאת בשכונת נוה פרדסים ומיועדת להקמת 90 דירות בבנייה רוויה .  הקרקע נרכשה מבעלים פרטיים ,  והמחיר ששילמה ס.א.ל משקף סכום של 155 אלף שקל עבור קרקע ליחידת דיור .  לפני שקרסה ,  היתה אמורה חברת חפציבה להקים פרויקט של מאות יחידות דיור בשכונה ,  שזכתה בשנה האחרונה לעלייה בביקושים .  את מקומה של חפציבה בשכונה תפסו כמה חברות נדל"ן ,  בהן צבי צרפתי ובניו ,  שרכשה ביוני קרקע ל-224 דירות ב-26 מיליון שקל ,  מחיר המשקף 116 אלף שקל עבור קרקע ליחידת דיור .  אאורה ישראל ,  שבשליטת יעקב אטרקצ'י ,  רכשה באוגוסט קרקע בשכונה המיועדת ל-59 יחידות דיור תמורת 16 מיליון שקל - מחיר המשקף סכום של 270 אלף שקל עבור קרקע ליחידת דיור בממוצע .  בשכונה מתוכננים פרויקטים נוספים ,  שאת אחד מהם תקים חברת שיכון ובינוי .  להערכת החברות הבונות בשכונה ,  שעומדות להתחיל בשיווק הדירות במקום ,  מחירי דירות ארבעה חדרים יהיו 900-950 אלף שקל .
 
קרקע ל-90 דירות בפרדס חנה נמכרה ב-14 מיליון שקל 
nan
