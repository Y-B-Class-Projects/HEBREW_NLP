ורמוט : " מקווה שהקהל ייתן תצוגה של משחק אירופי "
 קשר הפועל תל אביב כבר לא יכול לחכות למשחק מול בית"ר ירושלים : " נצטרך להראות אופי ".  בונדר עשוי לפתוח במקום באדיר
הפועל תל אביב תחזור מחר  ( שישי )  לאימונים ותתחיל להתכונן למשחק מול בית"ר ירושלים ביום שני .  האדומים ייאלצו להסתדר במשחק המעניין ללא שוער הקבוצה ,  וינסנט אניימה ,  שיטוס מחר לניגריה על מנת להצטרף למחנת האימונים של נבחרתו לקראת אליפות אפריקה ,  וכן ללא הקפטן וואליד באדיר ,  שספג כרטיס אדום במשחק האחרון של הקבוצה ,  מול הפועל עכו .  
חדשות טובות יותר הגיעו היום מכיוונו של דני בונדר ,  שכרגע נראה כי יהיה כשיר למשחק ,  אך רק לקראת ההתמודדות עצמה יחליטו בקבוצה האם לשתף את המגן ,  או לאפשר לו להמשיך להתאושש מהפציעה .  אם אכן יהיה כשיר ויפתח בהרכב ,  זה ככל הנראה יהיה על חשבונו של וואליד באדיר ,  בעמדת הבלם ,  ולא במקום עמרי קנדה ,  בעמדת המגן הימני .  מי שצפוי לעשות את ההסבה לעמדת הבלם במקרה שבונדר לא יוכל לשחק יהיה אביחי ידין ,  שעשה עבודה טובה כשפתח כבלם מול ראפיד וינה .  
גילי ורמוט כבר מוכן לקראת המשחק הפיקנטי נגד בית"ר ירושלים ,  והיום הוא התראיין לאתר הרשמי של הקבוצה ,  ואמר : " דווקא אחרי איבוד הנקודות מול עכו ,  שקטע רצף משחקים מוצלח ,  נצטרך להראות את האופי שלנו .  חשובה לנו תמיכת הקהל ,  אין ספק שתהיה אווירה נפלאה ומחשמלת באצטדיון מלא ,  ואני מקווה שהם ייהנו מהכדורגל .  אמנם מדובר במשחק ליגה ,  אבל אני מקווה שהקהל ייתן תצוגה של משחק אירופי כמו תמיד ".  
בימים הקרובים יתברר האם סלים טועמה יחזור לקנדציה נוספות בשורות האדומים ,  שכן נכון לעכשיו דרישותיו הכספיות גבוהות מדי עבור הקבוצה .  עם זאת ,  מכיוון שהוא לא נמצא בתוכניות לאריסה היוונית ,  קיימת אפשרות כי הקשר יוריד מדרישותיו בכדי לחזור לשחק אצל קבוצתו לשעבר .
 
ורמוט : " מקווה שהקהל ייתן תצוגה של משחק אירופי "
 קשר הפועל תל אביב כבר לא יכול לחכות למשחק מול בית"ר ירושלים : " נצטרך להראות אופי ".  בונדר עשוי לפתוח במקום באדיר

