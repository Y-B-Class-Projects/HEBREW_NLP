נמלי אשדוד וחיפה נסגרו ;  הפסקות חשמל בכל המדינה 
הסופה הביאה לניתוק תשתיות תחבורה ברחבי הארץ .  מערכות חשמל נפלו ,  מסילות רכבת הושבתו ועצים קרסו על קווי מתח .  בשל הראות הלקויה מטוסים מתקשים לנחות בנתב"ג
 >  >  היום השני לסופה שפוקדת את ישראל גבה את המראות השגרתיים של הצפת דרכים ובתי מגורים ,  לצד פגיעות קשות במערך תשתיות התחבורה והאנרגיה בכל המדינה .  לאחר שבת סוערת במיוחד ,  המשיכו גם אתמול התקלות הנרחבות באספקת החשמל .  זאת ,  בעיקר כתוצאה מן הרוחות העזות ומעצים וחפצים שהתעופפו על קווי המתח וקרעו תילי חשמל .  כמעט בכל יישוב מרכזי בדרום המדינה ועד צפונה נרשמו אתמול הפסקות חשמל ,  שרובן תוקנו בחלוף שעות ספורות בידי הצוותים המתוגברים של חברת החשמל .  תקלות ממושכות יותר נרשמו בפתח תקוה ,  בחדרה ובכמה שכונות ברעננה ,  בהן קרסו עצים על עמודי חשמל .  באזור חיפה קרסו כ-220 עצים ,  חלקם על קווי מתח ,  ובחברת החשמל הודיעו כי עבודות תיקון הרשתות מורכבות ויימשכו כמה שעות .  בחברה תגברו את צוותי העובדים במחוזות גם למשך הימים הבאים ,  ויפעילו את מוקד השירות 103 כמוקד חירום בלבד .  בחברה שבו והזהירו אתמול כי אין לגעת בחוטים קרועים ויש להודיע למוקד 103 או למשטרה על המצאותם .  אתמול בערב סבלו עדיין כ-10,000 צרכנים מהפסקות חשמל ברחבי הארץ .  בחברת החשמל אמרו כי ימשיכו לטפל בתקלות במהלך הלילה ,  תוך מתן עדיפות לסילוק סכנות ומפגעים כתוצאה מחוטים קרועים על כבישים או מדרכות .  אוטובוסים במקום רכבות השיבושים בתעבורה האווירית לישראל וממנה הוחרפו אתמול בערב עקב מזג האוויר הסוער .  טיסת לופטהנזה ,  בריטיש איירווייס ואליטליה לישראל נאלצו לנחות בקפריסין .  טיסת אל על שהיתה בדרכה לישראל נחתה בנחיתת ביניים ברודוס .  הגשם והרוחות הביאו גם לסגירתו של שדה התעופה בחיפה .  מזג האוויר אף שיתק אתמול את התעופה הפרטית והספורטיבית .  שיבושים קשים נרשמו גם בתנועת הרכבות בקו החוף .  זאת ,  בעקבות עצים ושיחים שנלכדו במסילה והביאו לעצירות תכופות של הרכבות .  בנוסף ,  החלו השבוע עבודות התשתית באזור איילון ,  והוגבלה כניסת רכבות הנוסעים לתחנות השלום וההגנה בתל אביב לשתי רכבות בשעה .  בשעות העומס בבוקר העמידה הרכבת בתחנת סבידור אוטובוסים לרשות הנוסעים הבאים מצפון ,  אך אלה התקשו לתת מענה למספר הנוסעים הרב .  ואולם את עיקר תשומת הלב משכו נמלי הים בחיפה ובאשדוד ,  שהכריזו על  " נוהל סערה "  וסגרו את הנמלים לכניסת אניות או ליציאתן בשל מזג האוויר .  חלק מהאניות שנותרו בים התיכון בהמתנה להיכנס לנמל נקלעו למצוקה עקב גלים שגובהם הגיעו ל-10 מטרים .  בשעות הבוקר טבעה אניית מטען בדגל מולדובה ,  שנשאה מטען ברזל לנמל אשדוד ,  במרחק של כ-7.5 מייל מהנמל .  11 אנשי הצוות האוקראינים שעל סיפונה הספיקו לחלץ עצמם .  בעקבות האירוע ,  הורה שר התחבורה ,  ישראל כץ ,  לפתוח חדר מצב ברשות הספנות והנמלים ,  בשיתוף חילות הים והאוויר .  כמה שעות מאוחר יותר שתי אוניות טורקיות שידרו אותות מצוקה באזור באירועים נפרדים .
 
נמלי אשדוד וחיפה נסגרו ;  הפסקות חשמל בכל המדינה 
הסופה הביאה לניתוק תשתיות תחבורה ברחבי הארץ .  מערכות חשמל נפלו ,  מסילות רכבת הושבתו ועצים קרסו על קווי מתח .  בשל הראות הלקויה מטוסים מתקשים לנחות בנתב"ג

