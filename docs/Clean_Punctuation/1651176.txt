ברנר מסכם 5 שנים בנייר חדרה בשכר של 15.5 מ' ש'
הכנסות לייפוייב צנחו ב-50% ,  ושכרו של המנכ"ל אפרגן הסתכם ב-2.1 מיליון שקל .  שכרה של מנכ"לית גב ים ,  שרון שוופי :  3.1 מיליון שקל
 >  >  לייפוייב ,  המפתחת מכשור רפואי לטיפול בפצעים כרוניים ,  סיכמה אתמול את 2009 עם ירידה שנתית של 53% בהכנסות בהשוואה ל-2008 ל-1.2 מיליון שקל .  ההפסד התפעולי הצטמצם ב-12% ל-7.7 מיליון שקל .  ההפסד נקי גדל ב-28.5% והסתכם ב-9.3 מיליון שקל .  תזרים המזומנים מפעילות שוטפת נותר שלילי ,  והגירעון בתזרים ב-2009 הסתכם ב-6.7 מיליון שקל .  אלא שבין מצב החברה לעלות השכר של ארבעת הבכירים אין כל קשר .  עלות זו הסתכמה ב-3.45 מיליון שקל ב-2009 .  העסקת המנכ"ל ,  מישל אפרגן ,  עלתה 1.05 מיליון שקל ב-2009 .  בתוספת אופציות בסך 1.08 מיליון שקל הסתכמה עלות שכרו ב-2.13 מיליון שקל .  נייר חדרה קיצצה 10% ב-2009 מהשכר של המנכ"ל היוצא ,  אבי ברנר ,  אלא שעם פרישתו המוקדמת באוקטובר 2009 ,  אישר דירקטוריון החברה לברנר מענק של 1.3 מיליון שקל וחבילת אופציות בשווי 700 אלף שקל .  בסך הכל רשמה נייר חדרה הוצאה של 4.61 מיליון שקל בעבור שכרו של ברנר .  ברנר התמנה לתפקיד המנכ"ל בתחילת 2005 ומאז שילמה לו נייר חדרה שכר כולל של 15.54 מיליון שקל .  סל התגמול של ברנר מורכב ביסודו משכר בסיס ,  שב-2009 היה כ-2 מיליון שקל .  בנוסף ,  קיבל ברנר מענקים בגובה של 6-9 משכורות חודשיות .  ב-2009 זכה ברנר למענק של 971 אלף שקל .  בנוסף ,  מחזיק ברנר ב-40 אלף אופציות שהוענקו לו ב-2008 .  האופציות הן בהיקף כ-0.75% מההון של נייר חדרה ,  וכשהוענקו לו הן ניתנו למימוש בארבע מנות .  עם פרישתו המוקדמת בשל מחלת עיניים התברר כי הוא זכאי רק למחצית מהאופציות .  ואולם הדירקטוריון החליט להשאיר בידי ברנר גם את שאר האופציות ,  בהתחשב בנסיבות עזיבתו את החברה .  זה לא הצעד היחיד שעשו בנייר חדרה לקראת ברנר .  לפי ההסכם נדרש ברנר להודיע על עזיבה שישה חודשים מראש .  ואולם ברנר הודיע רק חודשיים וחצי לפני שעזב .  בנייר חדרה החליטו לוותר ולתגמל את ברנר בעוד 356 אלף שקל כאילו עבד שלושה וחצי חודשים נוספים .  עלות העסקתה של מנכ"לית גב ים ,  שרון שוופי ,  הסתכמה ב-3.1 מיליון שקל ב-2009 .  עלות שכרה הסתכמה ב-1.1 מיליון שקל ,  ובנוסף זכתה למענק של מיליון שקל ולאופציות בהיקף כמיליון שקל .  לדברי שוופי , " ב-2008 התנדבה ההנהלה להפחתת שכר של 5%-10% .  אני הפחתתי כ-10% משכרי והמענקים הופחתו בכ-20% .  ב-2009 החזרנו את השכר לקדמותו ". 

ברנר מסכם 5 שנים בנייר חדרה בשכר של 15.5 מ' ש'
הכנסות לייפוייב צנחו ב-50% ,  ושכרו של המנכ"ל אפרגן הסתכם ב-2.1 מיליון שקל .  שכרה של מנכ"לית גב ים ,  שרון שוופי :  3.1 מיליון שקל

