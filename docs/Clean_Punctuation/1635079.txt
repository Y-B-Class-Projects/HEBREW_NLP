אייברסון נבחר לחמישיית המזרח באולסטאר
הגארד המזדקן עדיין אהוב על ידי הקהל ,  לברון זכה להכי הרבה קולות .  נמנעה מבוכה כשמגריידי נותר בחוץ ,  נאש ואמארה בפנים
הלילה  ( שישי )  פרסמה הליגה את החמישיות של משחק האולסטאר ,  כשההפתעה היא שילובו של אלן אייברסון הישן והטוב  ( פחות או יותר )  לחמישיית המזרח בפעם ה-11 בקריירה .  המשחק ,  שייערך בדאלאס ב-14 בפברואר ,  והשחקן שזכה להכי הרבה הצבעות הוא לברון ג'יימס מקליבלנד ,  שהפך לשחקן הראשון שזוכה שלוש פעמים ללמעלה מ-2.5 מיליון קולות .  חמישיית המזרח ,  אם כן תורכב מאייברסון  ( פילדלפיה )  ,  לברון ג'יימס  ( בפעם השישית בקריירה )  ,  דווין וויד  ( מיאמי ,  פעם שישית )  ,  קווין גארנט  ( בוסטון ,  בפעם ה-13 !  )  ,  ודוויט הווארד  ( אורלנדו ,  בפעם הרביעית )  .
 בחמישיית המערב נמנעה מבוכה גדולה ,  כשטרייסי מגריידי ,  ששיחק רק שישה משחקים העונה ,  בסופו של דבר לא נבחר ,  על אף שבספירה האחרונה שפורסמה ב-7 בינואר הוא הוליך מבין הגארדים במערב ,  כשכריס פול וסטיב נאש מקדימים אותו .  החמישייה תורכב בסופו של דבר מקובי בריאנט  ( ל.א לייקרס ,  בפעם ה-12 באירוע )  ,  סטיב נאש  ( פיניקס ,  פעם שביעית )  ,  כרמלו אנתוני  ( דנבר ,  פעם שלישית )  ,  טים דאנקן  ( סן אנטוניו ,  פעם 12 )  ואמארה סטודמאייר  ( פיניקס ,  פעם חמישית )  .
 המחליפים ייקבעו על ידי המאמנים ,  ויוכרזו ביום חמישי הבא .
 מי שציפה לאטרקציות מיוחדות בתחרות ההטבעות עלול להתאכזב מעט ,  כי גם לברון ג'יימס וגם קובי בריאנט ,  שבעבר הביעו עניין בהשתתפות בתחרות ,  הודיעו כי לא ישתתפו .  שאקיל הציע לפני כמה ימים שקובי ישתתף יחד עם לברון ועם וינס קרטר בתחרות ,  אך בריאנט ,  שכבר זכה בתחרות בתור רוקי ,  סירב .  בתחרות ייקחו חלק נייט רובינסון  ( האלוף מאשתקד מהניקס )  ,  ג'ראלד וואלאס  ( שארלוט )  ,  שנון בראון  ( לייקרס )  ,  דמאר דרוזאן  ( טורונטו )  ואריק גורדון  ( קליפרס )  .
 
אייברסון נבחר לחמישיית המזרח באולסטאר
הגארד המזדקן עדיין אהוב על ידי הקהל ,  לברון זכה להכי הרבה קולות .  נמנעה מבוכה כשמגריידי נותר בחוץ ,  נאש ואמארה בפנים

