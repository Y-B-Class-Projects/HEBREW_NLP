אישום :  רצח את בעל האולם במהלך קטטה
אביב בן בסט ,  צעיר בן 23 מפ"ת מואשם כי רצח בדקירות את רועי ברינג ,  בעל אולם חתונות בעיר .  לפי כתב האישום ,  הקטטה פרצה לאחר שאחד המוזמנים דרך עם רגלו על אחד מחבריו של הנאשם
 ( צילום :  טל אנגלנדר .  קריינות :  אילן שניג .  עריכה :  רן צימט ) 
לבית המשפט המחוזי בפתח תקווה הוגש הבוקר  ( ראשון )  כתב אישום נגד אביב בן בסט ,  תושב העיר בן 23 ,  בגין רציחתו של רועי ברינג במהלך קטטה מחוץ לאולם האירועים  " דל וינו "  בפתח תקווה לפני כחודש .
 לפי כתב האישום ,  שהוגש באמצעות עורך הדין גל רוזנצוויג מפרקליטות מחוז מרכז ,  בסוף החודש שעבר נכח בן בסט בחתונה באולם ,  שהיה בבעלות המנוח .  סמוך לשעה 00:30 ,  במהלך הריקודים באולם ,  דרך אחד המוזמנים על אחד מחבריו של בן בסט .  בעקבות זאת התפתחה קטטה ,  שגלשה אל מחוץ לאולם .  
ברינג יצא החוצה בניסיון להרגיע את הניצים ,  ותוך כדי כך חיבק את אחד המתקוטטים והלך עמו לצידה המרוחק של חניית האולם ,  שם גער בו בצעקות .  בינתיים נטל בן בסט סכין בעלת להב של 25 סנטימטרים מהמטבח ויצא בריצה מהאולם .
 בשלב זה התפתח עימות פיזי בין ברינג לחברו של בן בסט .  בן בסט התקרב בריצה לברינג ,  שלף את הסכין שהחביא ודקר את ברינג פעמיים ,  במותן ובבטן ,  וקרע לו את אבי העורקים הראשי .  ברינג עוד הספיק לומר : " אתה הקטנצ'יק עם הלבן ראיתי אותך ",  לפני שהתמוטט .  בן בסט נמלט מהמקום תוך שהוא משליך את הסכין .  ברינג פונה לבית החולים ,  שם למרות מאמצי הרופאים ,  מת כעבור ארבע שעות מפצעיו .
 הפרקליטות מבקשת להאריך את מעצרו של בן בסט עד תום ההליכים המשפטיים נגדו . " העובדה שהמשיב נעץ תוך כדי ריצה פעמיים סכין בבטנו של המנוח שלהבה קרע את העורק הראשי של המנוח מעידה על מידת נחישותו של המשיב להביא למותו של המנוח ",  נכתב בבקשת המעצר . " הקלות הבלתי נסבלת של מעשיו של המשיב מעידה על קור רוח ,  נחישות ואכזריות שמגלמת בתוכה סיכון רב לציבור ". 
עוד צוין בכתב האישום כי  " לאור האלימות הגואה בחברה ,  עת נעשה שימוש תדיר בנשק חם או קר כאמצעי לפתרון סכסוכים אפילו על עניינים של מה בכך ,  דבר שמסתיים בחלק מהמקרים במותו של אדם ,  הרי שדינו של מבצע עבירות כאלה ,  ככלל ,  להיעצר עד תום ההליכים המשפטיים ". 

אישום :  רצח את בעל האולם במהלך קטטה
אביב בן בסט ,  צעיר בן 23 מפ"ת מואשם כי רצח בדקירות את רועי ברינג ,  בעל אולם חתונות בעיר .  לפי כתב האישום ,  הקטטה פרצה לאחר שאחד המוזמנים דרך עם רגלו על אחד מחבריו של הנאשם

