לבדב אוסף עיתונים בפרוטה :  רכש את העיתונים  " אינדיפנדנט "  ו"אינדיפנדנט און סאנדיי "  בליש"ט
בשנה שעברה רכש האוליגרך הרוסי את  " איוונינג סטנדרד "  בליש"ט ,  ולאחר מכן הפך אותו לחינמון
מו"לית העיתונים הבריטית אינדיפנדנט ניוז אנד מדיה הודיעה היום רשמית על מכירת העיתונים  " אינדיפנדנט "  ו"אינדיפנדנט און סאנדיי "  לחברה בבעלותו של האוליגרך הרוסי אלכסנדר לבדב ,  תמורת ליש"ט אחת .  במסגרת העסקה ,  אינדיפנדנט ניוז תעביר במהלך 10 החודשים הקרובים סכום של 9.25 מיליון ליש"ט ואילו החברה של לבדב ,  אינדיפנדנט פרינט ,  תיקח על עצמה את כל חובות העיתונים.שני העיתונים רשמו הפסדים בשנה וחצי האחרונות והמו"לית נאלצה לשאת ולתת עם נושיה על פרישה מחודשת של חובותיה ,  העומדים על כ-1.2 מיליארד ליש"ט .  בפברואר ירדה תפוצת  " אינדיפנדנט "  ב-19.9% לעומת החודש המקביל בשנה שעברה ,  ל-183,547 ,  כאשר רק 50% מהעותקים נמכרו במחיר מלא .  תפוצת  " אינדיפנדנט און סאנדיי "  ירדה ב-13.3% ,  ל-155,661 עותקים ביום .  שני העיתונים רשמו הפסד תפעולי בסך 12.4 מיליון ליש"ט ב-2009.לעומת  " איוונינג סטנדרד ",  אותו רכש לבדב בשנה שעברה ,  שהוקם ב-1827 , " אינדיפנדנט "  הוא עיתון צעיר יחסית במונחים בריטיים ,  שהושק לראשונה ב-1986 .  מערכות  " איוונינג סטנדרד "  ו"אינדיפנדנט "  נמצאות באותו בניין ,  דבר הצפוי להקל על לבדב לצמצם הוצאות תפעוליות.לבדב רכש 75% מ"איוונינג סטנדרד "  בשנה שעברה ,  ובאוקטובר האחרון הפך את העיתון לחינמון ,  מה שמביא להערכות כי בכוונתו לבטל את התשלום גם עבור  " אינדיפנדנט ",  העומד כיום על ליש"ט .  עם זאת ,  לפי דיווחים ,  לבדב הבטיח לראש ממשלת בריטניה גורדון בראון כי בכוונתו להותיר את  " אינדיפנדנט "  בתשלום.לבדב הפך את  " איוונינג סטנדרד "  לחינמון במטרה להגדיל את תפוצתו מ-250 אלף עותקים ביום ל-600 אלף .  לפי דיווחים ,  לבדב כבר עבר יעד זה ושילש את תפוצת העיתון .  אך לפי הערכות ,  הפיכת העיתון לחינמון הובילה לאבדן הכנסות בסך 12 מיליון ליש"ט ,  אך לבדב קיווה כי מהלך זה יאפשר הגדלת ההכנסות מפרסום .  בנוסף ,  התמקדות בהפצה במרכולים ובתחבורה ציבורית אמורות היו להוביל גם לצמצום עלויות ההפצה ." איוונינג סטנדרד "  הפך לחינמון חודש אחד בלבד לאחר שהחינמון הלונדוני  " thelondonpaper ",  שבבעלות איל המדיה רופרט מרדוק נסגר .  משבר העיתונות שפגע חזק במיוחד בעיתונות המודפסת בארה"ב ,  לא פסח גם על העיתונות בבריטניה ,  וכמה מו"ליות דיווחו על הפסדים הולכים וגדלים ונקטו בפעולות צמצום .  גרידאן מדיה גרופ  ( gmg )  ,  המוציאה לאור את העיתון  " גרידאן ",  שקלה לסגור את מוסף סוף השבוע  " אובזרוור ",  ואף שהודיעה כי בינתיים החליטה להמשיך לפרסמו ,  מסרה בספטמבר כי תפטר 100 עובדי מערכת נוספים בניסיון לצמצם הוצאות.לבדב עצמו נאלץ להזרים ביוני 4.5 מיליון ליש"ט  ( 7.4 מיליון דולר )  ל"איוונינג סטנדרד ",  שגם אותו רכש בתשלום סמלי של ליש"ט אחד ,  תוך נטילת חובות העיתון על עצמי ,  והבטחה לממן 20% מההוצאות השוטפות של העיתון .  לפי דיווחים ,  העיתון ספג הפסדים של 10 מיליון ליש"ט בשנה לפני רכישתו.לבדב ,  סוכן ק.ג.ב לשעבר ,  מחזיק באחד הבנקים הגדולים ברוסיה ,  בנתח של 30% בחברת התעופה הממשלתית של רוסיה ,  אירופלוט ובנתח של 39% בעיתון הרוסי  " נוביה גאזטה ",  במשותף עם מיכאיל גורבצ'וב המחזיק בנתח של 10% .  בתחילת השנה שעברה נפוצו דיווחים לפיהם לבדב הלין את שכרם של עיתונאים ב"נוביה גאזטה "  וכי כמה מהפרויקטים שלו בעיתונות הרוסית הוקפאו בשל קשיי מימון.לבדב ידוע בהתנגדותו לשלטון הרוסי ובעימותים עם ולדימיר פוטין ,  כיום ראש ממשלת רוסיה ולשעבר נשיאה .  בשנת 2003 ניסה להתמודד נגד יורי לוז'קוב בבחירות על עיריית מוסקווה .  הוא הפסיד ללוז'קוב ,  שנחשב לאחד ממקורבי הקרמלין .
 
לבדב אוסף עיתונים בפרוטה :  רכש את העיתונים  " אינדיפנדנט "  ו"אינדיפנדנט און סאנדיי "  בליש"ט
בשנה שעברה רכש האוליגרך הרוסי את  " איוונינג סטנדרד "  בליש"ט ,  ולאחר מכן הפך אותו לחינמון

