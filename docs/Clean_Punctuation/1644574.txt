פישר תומך בתוכנית  " נתיבי ישראל "  של נתניהו 
 >  >  ישראל זקוקה לשדרוג של ממש ברמת התשתיות הפיסיות שלה - כך אמר אתמול נגיד בנק ישראל ,  סטנלי פישר ,  בוועידת הנשיאים של הקהילות היהודיות בארה"ב ,  המתקיימת בירושלים .  הנגיד הוסיף כי הכבישים בישראל אמנם טובים בהרבה מבעבר ,  אך עם העלייה בהכנסה גדל מספר המכוניות ותשתיות הכבישים כיום אינן עונות לדרישות ,  וגורמת לאזרחים לבזבוז זמן וכספים אדיר .  פישר הוסיף כי גם נמלי התעופה ,  נמלי הים ותשתיות החשמל זקוקים להשקעות נרחבות .  לדברי הנגיד ,  הצמיחה ב-2009 הפתיעה כלפי מעלה .  הנגיד ציין כי התוצר הלאומי הגולמי ב-2009 היה כ-200 מיליארד דולר ,  כ-1.3% מהתוצר של ארה"ב .  התוצר לנפש בשנה ,  כ-26 אלף דולר ,  שווה בגודלו לכ-64% מהתוצר של ארה"ב .  התוצר לנפש ממקם את ישראל בין המדינות המפותחות בעולם - אבל לא בין העשירות שבהן .  לדברי פישר ,  המשק פתוח מאוד .  הוא מייבא ומייצא מעל 40% מהתוצר שלו ,  ולכן תלוי מאוד במתרחש בעולם .  הגירעון הממשלתי ב-2009 ,  כ-5% ,  היה גבוה יחסית ,  אבל נמוך בהרבה מהגירעון של ארה"ב ובריטניה למשל .  לדברי הנגיד ,  מערכת הבנקאות בישראל איתנה מאוד ושמרנית .  בעוד שבארה"ב יכלו אזרחים לקבל משכנתא בשיעור כ-110% מערך הנכס ,  ישראלים מחו על כך שכמעט שלא יכלו לקבל הלוואה בשיעור גבוה מ-70% מערך הנכס .  רמת החובות של משקי הבית בישראל נמוכה יחסית ,  אם משווים את האוברדראפט בישראל להיקף החובות שאמריקאים לוקחים באמצעות כרטיסי האשראי שלהם .  הנגיד הזכיר את העובדה שבישראל מותר לאזרחים להשקיע כל סכום שהם רוצים בכל מקום בעולם .  כתוצאה מכך ,  ישראלים פיזרו את נכסיהם בעולם .  לדבריו , " בפרוץ המשבר ,  וזו תופעה שעמיתי הנגידים בבנקים מרכזיים מציינים כייחודית ,  ישראלים רבים חשו שכספם בטוח יותר בבית ,  והחלו למכור מט"ח ולרכוש שקלים ". 

פישר תומך בתוכנית  " נתיבי ישראל "  של נתניהו 
nan
