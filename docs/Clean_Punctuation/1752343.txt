טאקוונדו :  כסף לסגיר וארד לאטיאס בקרואטיה
הישגים מרשימים ללוחמים הישראלים בזאגרב ,  כאשר סגיר ניצח בארבעה קרבות ,  כולל את סגן אלוף אירופה ,  לפני שהפסיד בגמר
המשלחת הישראלית לאליפות קרואטיה הפתוחה בטאקוונדו שמתקיימת בזאגרב ,  השיגה הערב  ( שבת )  שתי מדליות ,  אחת מכסף  ( אדם סגיר )  והשניה מארד  ( רון אטיאס )  .  סגיר ,  המתחרה בקטגוריית משקל של עד 63 ק"ג ,  פתח את היום מול מאטיה פנדור מקרואטיה וניצח אותו בתוצאה משכנעת 6:14 .  ההגרלה זימנה לו בסיבוב השני את סגן אלוף אירופה לשנת 2010 ,  הסרבי ניקולה איבנוביץ' .  סגיר עבד נכון מול הסרבי ,  נטל את ההובלה כבר מהפתיחה ולא שמט אותה לאורך כל הקרב ,  במערכה השלישית סגיר עלה ליתרון 5:8 ובדקה האחרונה הוא ניהל קרב הגנתי שמנע מהסרבי להשוות .  בסיבוב השלישי ציפה לו יריב נוח בהרבה ,  סטמן זרייב מבולגריה ,  וסגיר ניצח 1:9 בדרך לחצי הגמר .  טומיסלב קארולה המקומי חיכה לסגיר בחצי הגמר .  על המזרן התפתח קרב צמוד ,  בסיומו עוד ניצחון לישראלי 8:9 .  בגמר התמודד סגיר מול ג'ורה פנטר מסלובניה ,  הפסיד 13:9 ,  והסתפק במדליית הכסף .
 לרון אטיאס היתה דרך קצרה יותר אל דוכן המנצחים במשקל עד 54 ק"ג .  את הסיבוב הראשון הוא עבר ללא קרב עם ניצחון טכני .  בסיבוב השני התמודד מול הבלגי אל מאדרירה וניצח אותו 3:9 ,  ניצחון שהעלה אותו לחצי הגמר ,  שם פגש את סבו דוגה מקרואטיה שניצח לאחר קרב עיקש 10:11 .  לצוות הישראלי היו טענות לשופטים ,  אשר לטענתם סייעו לקרואטי להעפיל לגמר על חשבונו של אטיאס .
 
טאקוונדו :  כסף לסגיר וארד לאטיאס בקרואטיה
הישגים מרשימים ללוחמים הישראלים בזאגרב ,  כאשר סגיר ניצח בארבעה קרבות ,  כולל את סגן אלוף אירופה ,  לפני שהפסיד בגמר

