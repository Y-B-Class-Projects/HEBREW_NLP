האבטלה במגמת ירידה :  מספר המובטלים בנובמבר ירד ב-0.4% ל-206 אלף מובטלים
מספר המובטלים בישראל נמצא במגמת ירידה מיולי בשיעור חודשי ממוצע של 0.5%
בנובמבר האחרון ירד מספר המובטלים ב-0.4% ,  כך עולה מנתוני שירות התעסוקה .  לדברי מנכ"ל שירות התעסוקה ,  יוסי פרחי ,  החל מיולי השנה מסתמן שינוי חיובי בשוק העבודה :  ביולי פסקה מגמת ההחרפה לאחר עלייה רצופה במספר המובטלים במשק ,  מ-168,900 באפריל 2008 ל-211,200 אלף ביוני 2009 - עלייה בשיעור מצטבר של 25%.מיולי נמצא מספר המובטלים בישראל במגמת ירידה בשיעור חודשי ממוצע של 0.5% ,  מ-211,200 ביוני 2009 ל-206 אלף בנובמבר  ירידה בשיעור מצטבר של 2.5%.מספר המובטלים בנובמבר האחרון הסתכם ב-206 אלף ,  לעומת 206,800 מובטלים באוקטובר ,  ירידה בשיעור של 0.4% .  לגבי דורשי עבודה שהתייצבו בלשכות התעסוקה - מספרם הגיע בנובמבר ל-222,400 איש ,  לעומת 221,600 באוקטובר ,  עלייה של 850 במספר דורשי העבודה .  אך בניכוי השפעות עונתיות וחגים ,  מספר דורשי העבודה הסתכם ב-221,500 לעומת 233,700 בחודש אוקטובר ,  ירידה של 1% .
 
האבטלה במגמת ירידה :  מספר המובטלים בנובמבר ירד ב-0.4% ל-206 אלף מובטלים
מספר המובטלים בישראל נמצא במגמת ירידה מיולי בשיעור חודשי ממוצע של 0.5%

