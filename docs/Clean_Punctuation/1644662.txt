בייבי ספורט :  פולו GTI
פולקסווגן חושפת את הסופר-מיני הלוהטת בתולדותיה  180 כ"ס ,  תיבת DSG שבעה הילוכים והבטחה לביצועים מעולים
הקרב על סגמנט מכוניות הסופר מיני החמות מתלהט עם חשיפת הפולקסווגן פולו GTI החדשה .  זהו דור חמישי למכונית שאת דרכה הסופרטיבית החלה ב-1986 עם ה-G40 קופה ,  חמושה במנוע המפיק 113 כ"ס מוגדשי 'על' .  כעת עולה כי מקץ שני עשורים וחצי ,  חוזרת פולקסווגן לבסיס הטכנולוגיה ועושה כמו אמא גולף GTI ,  ומעוררת את המותג באמצעים שלובים ורטרו-קלאסיים מחוץ ומבפנים .  
על הפן החיצוני השתילה פולקסווגן את כל הסממנים המעטרים את הגולף GTI ,  רק בקטן יותר .  אפשר לקבוע כי ויזואלית מדובר באחות קטנה ותאומה למשפחתית הקומפקטית ,  אך מוצנעת בממדיה וברכיבים העוטפים את המרכב .  פרט לפגושים מובדלים ואגרסיביים ניכרים עליה המפלטים הכפולים מאחור ,  חישוקי סגסוגות בקוטר 17 אינטש ונורות LED כאופציה .  הקבינה תהה קרובה מאוד בזהותה לפרטי הלבוש המסורתיים של סדרות ה-GTI לדורותיהן .  
על הביצועים מופקדת יחידת ה-TSI כפולת המגדשים בנפח של 1.4 ל' המפיקה הספק של 180 כ"ס ו-26.5 קג"מ של מומנט החל מ-1,800 סל"ד .  תיבת ההילוכים תהה DSG רובוטית כפולת מצמדים המחלקת שבעה הילוכים וכרגע אין מידע על תיבה ידנית .  בפועל ,  ל-100 קמ"ש מאיצה הפולו GTI ב-6.9 שניות ומהירותה המרבית עומדת על כ-229 קמ"ש .  צריכת הדלק תניב כ-16 ק"מ לליטר ופליטת ה-C02 כ-139 ,  ובתנאי שהרגל מעט יותר סבלנית על דוושת התאוצה .  
תחת הגלגלים מותקן דיפרנציאל ה-XDS האלקטרוני כמו בגולף GTI ,  המדמה פעולותו של דיפרנציאל מוגבל החלקה לסרן הקדמי .  מערכת המתלים הוקשחה והנומכה ב-15 מ"מ בהתאם לצרכי הנישה לעומת הפולו הרגילה .  כך למעשה מאותת פולקסווגן כבר עכשיו שהפולו GTI תעלה לכביש כשהיא מצויידת בכל התכונות הנדרשות להוט-האצ' ,  ממש רגעים לפני שהיא עורכת את בכורתה בתערוכת ז'נבה .  
באירופה צופים כי הפולו תעלה בסביבות ה-19 אלף יורו ,  שהם כ-105 אלף שקלים לפני מסים .  לישראל היא תגיע בשלב כלשהו בעתיד ,  כך מסר לנו השבוע מנהל חטיבת פולקסווגן ביבואנית צ'מפיון מוטורס ניר דקל ,  בהשקתן המקומית של גרסאות הבנזין העממיות .
 
בייבי ספורט :  פולו GTI
פולקסווגן חושפת את הסופר-מיני הלוהטת בתולדותיה  180 כ"ס ,  תיבת DSG שבעה הילוכים והבטחה לביצועים מעולים

