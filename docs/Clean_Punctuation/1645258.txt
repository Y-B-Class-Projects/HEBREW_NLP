שחייה :  טומרקין ניפץ את השיא הישראלי ב-200 מעורב אישי
קבע 1:58.6 וקיזז 82 מאיות משיאו של נבו ,  ו-2.31 ש' מהשיא לגילאי 18 .  סמסוניוק שיפרה שיא לגילאי 16-18 ב-50 חופשי
אליפות החורף של ישראל בשחייה ננעלה הערב  ( שבת )  בבריכת בית אייל שבקיבוץ אשדות יעקב עם שיא ישראלי חדש של יעקב טומרקין בן ה-18 ממכבי אשדוד במשחה ל-200 מטר מעורב אישי .  טומרקין עצר את השעונים וקבע שיא ישראלי חדש של 1:58.60 דקה ובכך ניפץ את שיאו של גל נבו מהפועל ירושלים ,  אשר עמד על 1:59.42 דקה ונקבע באליפות אירופה בהונגריה לפני שנתיים .
 תוצאה זו מהווה גם שיא לגילאי 18 שהוחזק ,  גם כן ,  על ידי נבו ועמד על 2:00.91 דקות ונקבע בשנת 2005 באליפות אירופה באיטליה .  טל חנני מהפועל כוכבי הצפון טבעון/ישי ,  לא הצליח להדביק את הקצב הרצחני של המנצח וסיים שני עם זמן של2:05.20 דקות ,  לפני איתן הולדר מבני הרצליה 2:07.34 דקות .  איתי גורביץ' ,  בן 15 ,  מהפועל ירושלים ,  שסיים רביעי בתוצאה של 2:07.40 דקות הוכיח כי קם יורש צעיר לנמרוד שפירא בר אור ,  לאחר ששבר את שיאו משנת 2004 שעמד על 2:08.44 דקות .
 במשחה לנשים נרשם ניצחון ברור לעמית עברי מהפועל עמק חפר ,  שגמעה את המרחק בזמן 2:14.53 דקות ,  לפני נסטיה קורוטקוב מהפועל ירושלים 2:18.03 דקות ,  50 מאיות השנייה מהר יותר מענת זימין ממכבי קריית ביאליק שהסתפקה בארד .  ניקול סמסוניוק ממכבי אשדוד קבעה שיא גילאי 16-18 חדש ,  26.12 שניות במשחה ל-50 מטר חופשי והוכתרה כאלופת החורף .  השיא לגילאי 18הוחזק משנת 2002 על ידי מאיה פינקלר ועמד על 26.18 שניות ונקבע בגבעת חיים .  השיאנית החדשה החזיקה בשיא לגילאי 16-17 ,  אותו קבעה בבריכת התחרות באליפות החורף אשתקד ועמד על 26.29 שניות .  בסגנות זכתה נועה פלדמן ממכבי תל אביב עם 26.93 שניות ,  לפני יאנה גנזדילוב מהפועל ירושלים שסיימה בתוצאה 27.37 שניות .
 במשחה המקביל לגברים ניצח ניר ברנע מהפועל ירושלים ושמר על תוארו כאלוף החורף של ישראל ,  לאחר שעצר את השעונים על 23.11 שניות .  הוא הקדים ,  בקרב מרתק וב-7 מאיות השנייה את גלעד זילברמן ממכבי קריית-ביאליק ואת עודד עברי ממכבי חיפה עם 23.45 שניות .
 דקל שחף ממכבי פ.מ .  רעות זכתה בתואר אלופת החורף ב-100 מטרים גב ,  לאחר שעצרה את השעונים על 1:02.14 דקה .  היא הקדימה את אנה וולצ'יקוב ממכבי חיפה 1:02.92 דקות לפני דורון לוי מהפועל ירושלים שסיימה בזמן של 1:03.35 דקות ,  טוב יותר מהקריטריון לאליפות אירופה לנוער .  ג'יין ג'יאולי מהפועל דולפין נתניה ,  שסיימה עשירית בזמן 1:06.54 דקה ,  קבעה תוצאה הטובה מהקריטריון למשחקי הים התיכון .
 יהונתן קופלב ממכבי חיפה ,  קבע זמן מצוין של 54.06 שניות וסיים ראשון את המשחה ל-100 מטרים גב ,  הוא הקדים את דוד גמבורג מהפועל ירושלים שהגיע לסיום בזמן 55.32 שניות ,  מהיר יותר מהקריטריון לאליפות אירופה לנוער .  במקום השלישי סיים בועז טלסקי מהפועל ירושלים עם 55.83 שניות .
 עמית בכר ממכבי פ.מ .  רעות ,  ממשיכה את המסורת של אגודה זו לטפח שחיינים למרחקים הבינוניים והארוכים וניצחה את המשחה ל-800 מטרים חופשי אחרי 8:56.87 דקות .  אפרת רוטשטיין מירושלים רבתי קבעה רק 9:07.74 ד' ,  לפני חן פינסלי מהפועל עמק חפר עם 9:09.42 דקות .
 במשחה הארוך של האליפות ,  1,500 מטרים חופשי ניצח שחיין המים הפתוחים מיכאל דמיטרייב מהפועל ירושלים שעבר את 60 הבריכות בזמן של 15:37.30 דקות ,  לפני אלעד לנדמן ממכבי קריית ביאליק 15:51.41 דקות ושחר רסמן ממכבי אשדוד 16:09.73 דקות .
 
שחייה :  טומרקין ניפץ את השיא הישראלי ב-200 מעורב אישי
קבע 1:58.6 וקיזז 82 מאיות משיאו של נבו ,  ו-2.31 ש' מהשיא לגילאי 18 .  סמסוניוק שיפרה שיא לגילאי 16-18 ב-50 חופשי

