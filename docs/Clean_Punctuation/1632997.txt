מיג איטלקי על הכביש
סדנת 'גמבאלה' לקחה את הפרארי אנזו V12 ועוררה בה חשק להמריא לשחקים .  עם 700 כ"ס ומראה של עוף דורס חבל להתווכח בכלל
סדנאות הרכב נוקטות במשנה זהירות כשזה מגיע לטפל ברכיבים של פרארי .  עם עיצוב כל כך מרהיב המשותף לכל המשפחה ,  באמת אסור להכשל עם ערכת האיפור ולהשתולל בלי הבחנה .  סדנת 'גמבאלה' היא לא בדיוק הכי פוליטקלי קורקט במישור הקוסמטי ,  היות וראינו בעבר מה היא מסוגלת לעולל למכוניות של פורשה בפרט בשורותיה של הקאיין .  
את הפרארי אנזו שזכתה אצלה לכינוי MIG-U1 ,  היא לקחה בתור משימה משולבת ;  הן להוציא ממנה את כל האון והן לשמר צורה שתהלום את המסורת של הסוס הצוהל .  המוטיב השולט הוא כנפיים מוגדלות ,  תוך השמת כנפונים ,  ספויילרים ,  פתחי יניקה מורחבים וכל דבר שמועיל לזרימת האוויר ולהצמדת המכונית לקרקע במהירויות על .  נוסף על אלו ,  הושתל בעכוזה כנף מתכווננת שפועלת במהירות מעל 120 קמ"ש ומווסתת את זרימת האוויר לכיוון המנוע לקירור מכלליו .  
עם תוספות מעין אלה על גופה ,  המכונית רחבה כעת בכמה ס"מ על פני הדגם הסדרתי .  מתחת לאריזה פועל סט מתלים בשליטה ידנית מתא הנוסעים המאובזר ,  המקרב את השלדה עד 4.5 ס"מ לקרקע .  'גמבאלה' טוענת שהיציבות הכוונית השתפרה פלאים על פני האנזו הרגילה ,  וכן הצמיגים מעבדים את האספלט היטב ואף יותר אינפורמציה משוגרת חזרה לידיו של הנהג .  
את המנוע האדיר שיושב מאחרי הנהג הסדנה לא שוכחת מן הסתם :  12 צילינדרים ו-4 שסתומים לנפח של 6 ל' ,  חוברים למנוע V מרכזי בזווית של 65 מעלות .  תודות לשיפור ניכר במערכת ניהול המנוע ההספק צומח מ-660 כ"ס ל-701 כ"ס ומותאם למערכת יניקה משופרת .  הביצועים מזנקים הלאה חצי מפלס ומשגרים את האנזו ל-100 קמ"ש ב-3.4 שניות ועד למהירות מרבית של 370 קמ"ש - תוספת עדינה לעומת האנזו ממודנה .  
'גמבאלה' תייצר בלעדית רק 25 יחידות מהאנזו שלה ,  כשהעלות הרשמית טרם נקבעה .  לא שמישהו היה מתנגד ,  אבל לא עדיף כבר לקחת משהו ישר מהתנור הביתי ,  כמו למשל אנזו FXX שמייצרת מעל 800 כ"ס ?  צרות של עשירים .
  .
 
מיג איטלקי על הכביש
סדנת 'גמבאלה' לקחה את הפרארי אנזו V12 ועוררה בה חשק להמריא לשחקים .  עם 700 כ"ס ומראה של עוף דורס חבל להתווכח בכלל

