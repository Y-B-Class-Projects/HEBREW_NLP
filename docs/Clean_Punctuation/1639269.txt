אירן שיגרה בהצלחה טיל נושא לוויין
אירן ביצעה ניסוי מוצלח של שיגור טיל נושא לוויין לחלל ,  וחשפה שלושה לוויינים חדשים מתוצרתה .  הפעולה באה במסגרת החגיגות המקדימות ליום השנה ה-31 למהפכה האיסלמית
 ( צילום :  רויטרס ,  עריכת וידאו :  גדי וינסטוק ,  קריינות :  רועי כ"ץ ) 
אירן ביצעה הבוקר  ( רביעי )  בהצלחה שיגור טיל לנשיאת לוויינים לחלל וחשפה שלושה לוויינים חדשים מתוצרתה ,  כך דיווחו כלי התקשורת במדינה .  
השיגור מעלה שוב את החשש שהרפובליקה האיסלמית תשתמש בטכנולוגיית השיגור לחלל גם לשיגור ראשי נפץ ,  למרות שאירן מכחישה כי זאת כוונתה .  
על פי דיווח בתחנת הטלוויזיה האירנית באנגלית PRESS TV ,  הטיל מסוג קאבושגר-3 נשא  " קפסולה ניסיונית "  והניסוי היה  " השיגור האירני הראשון לחלל עם גורם חי ".  לא נמסרו פרטים נוספים .
 מוקדם יותר דווח כי אירן תחשוף שלושה לוויינים חדשים מתוצרתה וטיל נושא לוויין נוסף בשם סימורג .  הטיל יכול לשאת לוויין במשקל 100 קילוגרמים למרחק של 500 קילומטרים ,  כך מסרה הטלוויזיה האירנית .  
הנשיא האירני מחמוד אחמדינג'ד השתתף ,  על פי הדיווחים ,  בטקס בטהרן ,  שנערך במסגרת האירועים הרשמיים לציון 31 שנים למהפכה האיסלמית .   בדיוק לפני שנה שיגרה אירן לחלל בפעם הראשונה לוויין מתוצרתה ,  לרגל 30 שנה למהפכה .  היא טענה אז כי השיגור נועד למטרות תקשורת ומחקר .  בדצמבר נערך במדינה ניסוי שיגור של טיל ארוך טווח משופר סג'יל 2 .  אתמול אמר הנשיא אחמדינג'ד כי ארצו מוכנה לשלוח את האורניום שלה להעשרה בחו"ל .
 
אירן שיגרה בהצלחה טיל נושא לוויין
אירן ביצעה ניסוי מוצלח של שיגור טיל נושא לוויין לחלל ,  וחשפה שלושה לוויינים חדשים מתוצרתה .  הפעולה באה במסגרת החגיגות המקדימות ליום השנה ה-31 למהפכה האיסלמית

