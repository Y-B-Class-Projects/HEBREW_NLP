אישום :  איים על חיי השופט בתיק המזונות
לבית משפט השלום בכפ"ס הוגש כתב אישום נגד תושב פ"ת בגין איומים על שופט שדן בתיק פסיקת המזונות לאשתו בנפרד .  לפי כתב האישום ,  האיש אמר  " אם מישהו יירה בשופט זה אני "
 לבית משפט השלום בכפר סבא הוגש היום  ( רביעי )  כתב אישום נגד אלפרד מרש ,  תושב פתח תקווה ,  בגין איומים על חייו של שופט הדן בעניינו .  מכתב האישום עולה כי הנאשם המתגורר בנפרד מאשתו ,  ניסה להגיע לפשרה מול פרקליטתה ,  בנוגע לפסיקת המזונות אותה תבעה האישה .  
במהלך השיחה על סכום המזונות ,  אמר הנאשם לעורכת הדין כי אם השופט יפסוק לחובתו סכום של 4,000 שקלים מזונות ,  הוא יירה בו .  לפי כתב האישום ,  הגבר אמר לעורכת הדין  " אם מישהו יירה בשופט זה אני ,  אני אשרוף את כל המקום הזה ".  
בשבוע שעבר דווח על שני מקרים של פגיעה בשופטים .  באחד המקרים הושלך נעל לעברה של נשיאת בית המשפט העליון דורית ביניש .  השופטת נפגעה בראשה ונגד משליך הנעל ,  פיני כהן ,  הוגש כתב אישום בהליך מהיר .  במקרה אחר הוגש כתב אישום נגד תושב נתניה ,  בגין פריצה לביתו של השופט בדימוס עמירם שרון ,  המשמש כיו"ר ועדת השחרורים .
 
אישום :  איים על חיי השופט בתיק המזונות
לבית משפט השלום בכפ"ס הוגש כתב אישום נגד תושב פ"ת בגין איומים על שופט שדן בתיק פסיקת המזונות לאשתו בנפרד .  לפי כתב האישום ,  האיש אמר  " אם מישהו יירה בשופט זה אני "
 
