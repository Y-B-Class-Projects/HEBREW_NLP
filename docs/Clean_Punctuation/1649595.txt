בסופ"ש מתפנק עם סטייק 
ד"ר אורי שולמן מומחה לכירורגיה פלסטית ואסתטית
ד"ר אורי שולמן ,  מומחה לכירורגיה פלסטית ואסתטית ,  מצא דרך לבטא את הצד האמנותי שלו גם בזירה הרפואית : " התחלתי בכירורגיה כללית אבל הבנתי שאם אני רוצה לשלב יכולות ידניות עם הנאה מחדוות היצירה - פלסטיקה היא התחום שלי .  בניתוח להגדלת חזה אפשר לדחוף שני שתלים ,  ואפשר גם לבצע את התהליך עם הרבה יצירתיות ".  בגיל 38 החל שולמן לנתח .  כיום הוא מחלק את זמנו לשניים :  בבוקר הוא עובד בבית החולים קפלן ,  שם הוא מבצע בעיקר ניתוחים שחזוריים לאחר כוויות ובמקרי טראומה וכן ניתוחים להסרת גידולים ולתיקון מומים מולדים  ( "יש ניתוחים מצילי חיים ")  .  בצהריים הוא מתפנה לקליניקה הפרטית  ( "הניתוחים הכי נפוצים הם באף ובחזה ")  .  את ימי העבודה הארוכים מסכם שולמן במטבח ,  בהכנת אוכל קליל ובריא : " אני שומר על הגזרה ,  וכבר 20 שנה אני בעל אותה מידה במכנסיים ".  למה אתה מבשל ?   " אני נהנה מעיסוק בתחום נוסף מעבר לעבודה ,  שבו גם אם משתמשים באותם רכיבים - אפשר ליצור יצירות חדשות ".  מתי אתה מבשל ?   " בערבים ,  כשאין מרפאה ,  כשאין ניתוחים .  אני מבשל עם חברים ,  ובייחוד כשיש הזדמנות לרומנטיקה ".  מה לקחת מבית אמא ?   " אני מבשל בדרך שונה מאמי ,  הרבה יותר קליל .  לקחתי ממנה כמה מתכוני מרקים ובעיקר את הלזניה המורכבת מתרד ומריקוטה ".  מה מבשלים בבית ?   " אני מאוד אוהב פילה טונה או סלמון בתנור ;  אני גם מכין סושי וקרפצ'יו .  אני מבשל פסטות וניוקי במגוון רטבים - מעגבניות ועד שמנת ".  סדר יום קולינרי : " בבוקר אני שותה קפה הפוך ומיץ אשכוליות .  לארוחת הצהריים אני מוצא זמן בין הניתוחים :  לעתים אני אוכל סלט עלי בייבי עם שמן זית ופלפל גרוס ,  לא פעם בתוספת גבינת רוקפור .  אני מאוד אוהב גבינות .  לעתים אני מסתפק ביוגורט עם דבש וגרנולה .  לארוחת הערב אני יכול לאכול סושי ,  פסטה ,  ניוקי או נודלס .  בסופי שבוע אני מתפנק עם סטייק פילה ".  מי עושה קניות בבית ?   " אני .  אני מקדיש זמן לבחירת יין טוב ב'דרך היין' בתל אביב ".  מצרכים מועדפים לקנייה : " פסטה פפרדלה ,  דגים שהגיעו בבוקר ,  פילה לקרפצ'יו ,  גבינות איכותיות ,  שמן זית ,  פלפל גרוס ".  הכי אוהב לאכול : " קלמרי ,  טונה צרובה וקרפצ'יו ".  מאכלים מוקצים : " אני אלרגי לשרימפס ולצדפות .  לעולם לא אוכל רגל קרושה ".  מסעדה מועדפת : " 'מקום של בשר' ו'פרונטו' ,  שתיהן בתל אביב ".  מהי פילוסופיית הניהול שלך ?   " פרפקציוניזם .  בניתוחים לא מתפשרים .  אני מקפיד לשמור על אווירה טובה וחיובית .  זה מנחה אותי ,  לצד אינטראקציה בגובה העיניים עם העובדים ".  איזה מנהל אתה ?   " קשוב ,  חיובי ,  מרבה בהומור ,  שומר על פתיחות ותמיד מוכן לעזור ולהנחות מחדש .  מתעניין בעובדים ומפרגן ,  אנושי וסבלני ".  פסטה פפרדלה ברוטב טריאקי של ד"ר אורי שולמן מצרכים :  250 גרם פסטה פפרדלה  ( מהסוג המכיל ביצים )  2-3 כפות שמן זית 2 שיני שום פרוסות דק 3-4 עלי מרווה 1 פלפל צ'ילי חתוך דק 4 גבעולי טימין 6-8 עגבניות מיובשות חתוכות לרצועות 180 גרם פילה בקר חתוך לרצועות 6-8 כפות רוטב טריאקי עם שומשום - אפשר להוסיף עוד לפי הטעם והסמיכות פלפל גרוס ומלח גס אופן ההכנה :  1 .  מבשלים את הפסטה לפי הוראות ההכנה על השקית ומניחים בצד .  2 .  מזהיבים את השום במחבת רחבה שבה מעט שמן הזית .  מוסיפים עלי מרווה ,  צ'ילי ,  טימין ועגבניות מיובשות .  3 .  משטחים מעט את רצועות הפילה בדפיקות ומקפיצים כמה דקות במחבת עם התבלינים עד למידת העשייה המתאימה .  4 .  מתבלים במלח ובפלפל גרוס לפי הטעם .  5 .  מוסיפים את רוטב הטריאקי ואת שארית שמן הזית לפי הטעם והסמיכות ,  ומערבבים כחמש דקות .  6 .  מוסיפים את הפסטה תוך ערבוב נוסף ומגישים חם .
 
בסופ"ש מתפנק עם סטייק 
ד"ר אורי שולמן מומחה לכירורגיה פלסטית ואסתטית

