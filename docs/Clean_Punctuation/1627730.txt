ארה"ב מתכוונת לאסור שליחת הודעות SMS בזמן נהיגה
בין הצעות החוק :  איסור על טיפול במערכות GPS בזמן נהיגה ואיסור על שימוש בנייד בנהיגה מתחת לגיל 21
יותר ויותר מדינות בארה"ב ,  ביניהן קנזס ,  דרום קרוליינה וניו ג'רזי ,  מתכוונות להטיל איסור על שליחת הודעות sms  ( מסרונים )  בנהיגה .  מחוקקי ניו ג'רזי הגדילו לעשות והציעו לאסור טיפול במערכת gps ברכב נוסע .  כיום חל איסור על כתיבת sms בנהיגה ב-19 מדינות בארה"ב ,  וושינגטון ביניהן.בסך הכל ,  המחוקקים בארה"ב העלו 200 הצעות חוק להגבלת ההסחות בזמן הנהיגה ,  ואנליסטים למדיניות צופים עשרות הצעות חוק נוספות בחודשים הקרובים . " זה נושא הבטיחות החם ביותר במדינות כיום ",  אמר ג'ונתן אדקינס ,  דובר התאחדות המושלים לבטיחות בדרכים  ( ghsa )  ,  שמייצגת סוכנויות ארציות לבטיחות בדרכים.מבול הצעות החוק ,  בשילוב עם פעולות הרגולטורים והמחוקקים הפדרליים ,  שמות דגש מחודש על הסיכונים הכרוכים בשימוש בטלפון נייד בזמן נהיגה.קשה להעריך כמה מאותן הצעות חוק יביאו לחקיקה בפועל ,  אך לעומת השנה שעברה ,  ההצעות נתקלות השנה בפחות התנגדות מצד המחוקקים ,  וזוכות לתמיכה בתעשייה .  חברות הסלולר והרכב פתחו במאמצי שתדלנות משותפים כדי לאסור על כתיבת הודעות טקסט בזמן הנהיגה ." אנשים מתחילים להשוות את זה עם נהיגה בשכרות ,  וזאת ההשוואה שאנחנו צריכים לעשות ",  אמר סטיב פרלי ,  נציג טוסון בבית הנבחרים של אריזונה .  ב-2007 ,  הצעתו להגביל את שליחת הסמסים בנהיגה לא זכתה לתמיכה רבה ,  אך הוא מקווה כי באביב הקרוב התמונה תשתנה.בפני הקונגרס עומדות 4 הצעות חוק שמטרתן להגביל שימושים שונים בטלפונים סלולריים בזמן נהיגה ,  הכוללות איסור שליחת sms ,  איסור שימוש בטלפון ללא אוזנייה או דיבורית ,  ואף איסור על שימוש בטלפונים סלולריים בזמן נהיגה עד גיל 21 .
 
ארה"ב מתכוונת לאסור שליחת הודעות SMS בזמן נהיגה
בין הצעות החוק :  איסור על טיפול במערכות GPS בזמן נהיגה ואיסור על שימוש בנייד בנהיגה מתחת לגיל 21

