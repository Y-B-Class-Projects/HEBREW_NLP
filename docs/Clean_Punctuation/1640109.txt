אור לגויים
מהעונה הבאה ,  הפועל אוסישקין תצטרך להתחיל להביא זרים ,  וממש לא מסיבות מקצועיות .  אז למה כן ?  לאורי שלף יש הסבר
ביחד עם נסיקתה המטאורית של הפועל אוסישקין אל עבר צמרת הכדורסל הישראלי והעובדה שהיא מובילה כרגע בבטחה את הליגה הארצית ובדרכה הבטוחה לליגה השנייה ,  עולות בי הרבה מחשבות ותהיות לגבי העתיד הקרב הבא ,  בעיקר מחשבות בשפה האנגלית .  הרי החל מהעונה הבאה אצטרך להתחיל ולחרוק שיניים ,  להתרגל לפסקי זמן דוברי אנגלית ,  לשמוע קולות אמני היפ הופ שונים בוקעים מחדר ההלבשה ולראות שחקנים שיושבים עם אוזניות במושבים הרחוקים באוטובוס בעוד שאר החבר'ה משחקים טאקי .  עידן הזרים מגיע בקרוב להפועל אוסישקין ,  ולטובת קוראינו הציוניים שיושבים במשרדי האוצר והפנים ,  אולי כדאי שאשתמש מעתה בביטויי שעשוי להיות יותר קרוב ליבם  גויים .
 גוי אחד יצטרף להפועל אוסישקין אולי כבר בעונה הבאה ,  ועוד מי יודע כמה גויים בשנים שלאחר מכן .  מהר מאוד  " יאללה חבר'ה "  יהפוך ל"COME ON GUYS ",  ההגנה תהפוך לדיפנס וזה עוד לפני ששמענו מישהו מבטא נכונה את המילה אוסישקין באנגלית .
 האמת ,  היינו מאוד רוצים להמשיך לראות אוסישקין כחול לבן ,  עם כמה שיותר שחקנים ישראלים על הפרקט וכמה שפחות דוברי אנגלית או סרבית .  הבעיה היא שהמדינה שלנו ,  למרות כל מה שמספרים לנו ,  מתייחסת לאורחיה בעלי האזרחות הזרה ביד רחבה מאוד ,  הרבה יותר רחבה מאשר לאזרחיה הישראלים .  כך ,  לדוגמה ,  בגלל חוקי מס תמוהים ומפלים כאחד לא משלמות הקבוצות מס על גויים המרוויחים עד 108,000 דולר  ( 90 אחוז מהגויים מחוץ למכבי תל אביב נכנסים לקטגוריה זו )  ,  בעוד על ישראלי המרוויח את אותו הסכום יש לשלם כ-50 אחוז מס וכולנו ,  שוחרי הכדורסלן הישראלי או אפילו אלו מאיתנו שבוחרים לקנות רק מוצרים תוצרת כחול לבן בסופר ,  לא נבחר בכחול לבן אם ניאלץ לשלם כפול .
 בכלל ,  מדינת ישראל היא גן עדן לגויים שמשחקים כדורסל :  אשרות כניסה לארץ מונפקות לכבודם ללא כל בעיה ,  רוב אזרחי מדינתנו הם נאורים המדברים בשפה האנגלית ,  דלתות המועדונים נפתחות לכבודם ,  מיטב בנות ישראל נופלות לרגליהם ואולי החשוב מכל :  במדינת ישראל ,  עמוק בתוך שנות האלפיים ,  עדיין לא מתבצעות בדיקות לחומרים אסורים  ( מישהו אמר סמים ?  )  במשחקים ,  ומי מאיתנו שעדיין לא מבין את חשיבות העניין לכמות ואיכות הזרים שמגיעים לפה ,  שיחכה לעונה הבאה ,  אז הבדיקות אמורות להיכנס לתוקף .  אולי כך נוכל לראות יותר ישראלים על המגרש .
 
אור לגויים
מהעונה הבאה ,  הפועל אוסישקין תצטרך להתחיל להביא זרים ,  וממש לא מסיבות מקצועיות .  אז למה כן ?  לאורי שלף יש הסבר

