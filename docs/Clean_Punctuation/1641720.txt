חיזבאללה מאיים : " נפגע בישראלים בחו"ל "
 במלאת שנתיים לחיסול קצין המבצעים של הארגון ,  עימאד מורנייה ,  מאיים חיזבאללה בנקמה : " מורנייה חוסל מחוץ ללבנון ,  ולכן יש לנו זכות לנקום בישראלים בכל מקום בעולם "
 ארגון חיזבאללה יציין ביום שישי הקרוב שנתיים לחיסולו בדמשק של קצין המבצעים של הארגון ,  עימאד מורנייה  ומשגר בתוך כך איומי נקמה לעבר ישראל .  
בשיחה עם העיתון הסעודי  " אל-מדינה "  אמר היום  ( רביעי )  גורם בכיר בארגון הלבנוני כי חיזבאללה  " לא ישכח "  לנקום את דמו של מורנייה : " מורנייה חוסל מחוץ ללבנון ,  ולכן לחיזבאללה יש זכות לנקום בישראלים בכל מקום בעולם ",  הזהיר .
" הזרוע הצבאית של חיזבאללה מחויבת לנקום ברוצחיו הישראלים ",  מסר הגורם הבכיר לעיתון שרמז עוד כי התגובה לחיסול תהיה קשה ביותר : " התגובה לחיסול חייבת להיות שוות ערך למעמדו של האישיות אשר חוסלה ".  הגורם מסר כי בפני חיזבאללה עומדות מספר אפשרויות לנקמה שגובשו בעבר , " אולם מספר גורמים עיכבו את ביצוען ". 
לפני שנתיים ,  ב-12 בפברואר 2008 ,  חוסל בלב שכונת סוסה בדמשק קצין המבצעים של חיזבאללה ואחד המבוקשים הבכירים ביותר לישראל ולמדינות נוספות רבות ,  עימאד מורנייה .  מורנייה ,  אשר עמד מאחורי שורה ארוכה של פיגועים ובראשם הפיגוע בבואנוס איירס ,  חוסל כתוצאה מפיצוץ שאירע במשענת הראש במכוניתו .  חיזבאללה האשים מיד את המוסד בחיסולו של מורנייה ,  אולם ישראל מעולם לא הגיבה להאשמות .
 
חיזבאללה מאיים : " נפגע בישראלים בחו"ל "
 במלאת שנתיים לחיסול קצין המבצעים של הארגון ,  עימאד מורנייה ,  מאיים חיזבאללה בנקמה : " מורנייה חוסל מחוץ ללבנון ,  ולכן יש לנו זכות לנקום בישראלים בכל מקום בעולם "
 
