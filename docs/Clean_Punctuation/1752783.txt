פדרר ניצח את דג'וקוביץ' בגמר בבאזל
השוויצרי השלים עוד זכייה בטורניר הביתי שלו עם 4:6 ,  6:3 ,  1:6 על המדורג שלישי בעולם ונקם על ההפסד באותו מעמד אשתקד
שנה אחרי שנכנע לנובאק דג'וקוביץ' בגמר טורניר באזל ,  נקם הערב  ( ראשון )  רוג'ר פדרר ביריבו הסרבי והחזיר לעצמו את התואר בטורניר המקומי שלו  ( בסך פרסים של 1.2 מיליון יורו )  אחרי שגבר על המדורג שלישי בעולם 4:6 ,  6:3 ,  1:6 .  פדרר ,  ששימש בילדותו כנער כדורים בטורניר ,  זכה בו בין השנים 2006 ל-2008 ,  ואחרי שנת הפסקה הוא שוב שימח את אוהדיו המקומיים .
 המדורג שני בעולם הגיש היטב כבר מהפתיחה ושבר את דג'וקוביץ' ברגע הנכון כדי לנצח 4:6 במערכה הראשונה .  במערכה השנייה חזר הסרבי לעניינים כשהצליח לנצל את נקודת השבירה היחידה שלו במשחק מתוך החמש שהשיג ,  ולקח את המערכה עם 3:6 .
 אלא שפדרר חזר בכוחות מחודשים למערכה המכריעה .  ביתרון 1:2 הנחית פדרר חבטת העברה אימתנית ששברה את דג'וקוביץ' .  מיד לאחר מכן ביצע הסרבי שגיאה כפולה שעלתה לו בשבירה ,  ופדרר רכב על המומנטום וזכה בשלושת המשחקונים הבאים ,  ניצח 1:6 וסגר עניין בתוך שעה ו-55 דקות בלבד .
 
פדרר ניצח את דג'וקוביץ' בגמר בבאזל
השוויצרי השלים עוד זכייה בטורניר הביתי שלו עם 4:6 ,  6:3 ,  1:6 על המדורג שלישי בעולם ונקם על ההפסד באותו מעמד אשתקד

