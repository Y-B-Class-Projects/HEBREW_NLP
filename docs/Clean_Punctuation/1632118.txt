ביומדיקס משתלטת על הסטנטים של יחיא לפי שווי של 4.25 מיליון דולר 
ענקית התרופות רוש תשקיע 750 אלף דולר בשלוש חברות של ביומדיקס - ותקבל זכות סירוב למו"מ על מסחור הטכנולוגיה שלהן
 >  >  חברת המכשור הרפואי אליום תתמזג עם השלד הבורסאי אלוטקס ותתחיל להיסחר בבורסה .  אלוטקס ,  הנמצאת בשליטת חממת מיט"ב מקבוצת ביומדיקס ,  רכשה את הפעילות העסקית של אליום תמורת הקצאת 46% ממניותיה לבעלי מניותיה הקודמים של אליום .  אלוטקס תחזיק בקופתה 5 מיליון דולר לאחר השלמת העסקה - 2.1 מיליון דולר מתוכם הוזרמו אליה על ידי בעלי מניותיה - קרן פונטיפקס של אלי הורביץ ,  בעלת השליטה בביומדיקס ,  וספירהד ,  חברה-הבת של ביומדיקס - כנגד הקצאת 20% ממניותיה של אלוטקס בדילול מלא .  מיזוג אליום לתוך אלוטקס ,  שלד בורסאי שבקופתו 5 מיליון דולר ,  כנגד הקצאת 46% ממניותיה של אלוטקס לבעלי מניותיה של אליום משקף שווי חברה של 4.25 מיליון דולר לאליום .  אליום הוקמה ב-2001 על ידי פרופ' דניאל יחיא ,  שהיה מיזמיה של instent שנמכרה למדטרוניק תמורת 220 מיליון דולר .  יחיא ומשקיעים פרטיים השקיעו בחברה 37 מיליון שקל עד לסוף ספטמבר 2009 ,  אך נאלצו להלוות לחברה 200 אלף דולר  ( יחיא )  ו-400 אלף דולר  ( קרן ההשקעות bluesnow )  שהומרו למניות לפי שווי של 5 ו-3 מיליון דולר בהתאמה בנובמבר ובדצמבר 2009 .  כמו כן נאלצו יחיא והמשקיעים הפרטיים להסכים בנובמבר 2009 להפחתת שווי החברה שלפיו בוצעה השקעה קודמת במארס 2009 - מ-8.25 ל-5 מיליון דולר .  יחיא עדיין ערב לחובותיה של אליום בהיקף של 1.5 מיליון דולר .  הסטנטים שפיתחה אליום נחלקים לשתי קבוצות :  סטנטים לדרכי השתן וסטנטים לדרכי המרה .  החברה קיבלה אישור מרשות הבריאות של האיחוד האירופי  ( ce )  לחמישה סטנטים .  באליום מעריכים כי מדי שנה מתבצעות בעולם 1.9 מיליון פרוצדורות בדרכי השתן ,  במרה ובפרוסטטה שבהן מותקנים סטנטים .  מנכ"ל ביומדיקס ,  אלעד נגר ,  העריך כי לאליום יש פלטפורמה טכנולוגית יוצאת דופן ופוטנציאל השבחה משמעותי ,  וכי העסקה של מיזוג אליום לתוך אלוטקס עשויה להתברר כהצלחה לאלוטקס ולבעלי מניותיה .  לדבריו ,  הכסף מאלוטקס ישמש לקפיצת מדרגה בפיתוח .  פרופ' יחיא אמר כי החברה נמצאת בתוך זמן שיא של שבע שנים מתחילת פיתוח לאישור ce ותחילת מכירות .  הוא הסביר את העובדה שהחברה לא חתמה על הסכם רישוי לטכנולוגיה עם חברה רב-לאומית בהעדפתו לממן את החברה ממקורתיו העצמיים ובהעדפתו לפתח תעשייה בישראל . " אנחנו מקווים להגיש ב-2010 בקשה ל-fda לאשר שניים מחמשת הסטנטים שפיתחה החברה ",  אמר פרופ' יחיא .  בתוך כך ,  הודיעה ביומדיקס כי ענקית התרופות השווייצית רוש תשקיע בשלוש חברות בקבוצה .  רוש ,  הנסחרת בשווי של 150 מיליארד דולר ,  תשתתף בגיוסי הון של שלוש חברות בתיק של ביומדיקס .  רוש תשקיע בכל אחת מהחברות 250 אלף דולר ותקבל זכות ראשונית לנהל מו"מ עם כל חברה על הסכם רישיון למסחור המוצרים .  רוש תשתתף בסבב גיוס שבו תגייס 1.2 biovent מיליון דולר תמורת 23.7% ממניותיה לפי שווי חברה של 5 מיליון דולר לאחר הגיוס .  biovent שהוקמה ב-2006 על בסיס מחקר של פרופ' רות ארנון ,  מפתחת מולקולות חדשות לטיפול בשפעת בבני אדם .  המחקר והטכנולוגיה של החברה מתבססים על מניעת הקישור של וירוס השפעת לתאי האדם וצפויה להתאים לכל סוגי השפעות ,  כולל שפעת חזירים ושפעת העופות .  רוש תצטרף גם לגיוס של מיליון דולר לפי שווי חברה של 1.7 מיליון דולר ל-sirna המפתחת טכנולוגיה להובלת תרופות לטיפול תאי ממוקד במחלות כמו פרקינסון ,  איידס ,  סכרת מסוג 2 ,  דלקת פרקים וסוגי סרטן שונים .  סירנה הוקמה על בסיס טכנולוגיה שפיתחו פרופ' רימונה מרגלית וד"ר דן פאר מאוניברסיטת תל אביב .  רוש תהיה גם חלק מגיוס הון של srb1 המפתחת נוגדן חד-שבטי לטיפול במחלות דלקתיות במעיים .  החברה תגייס 450 אלף דולר מביומדיקס תמורת 76.5% מהונה לא בדילול מלא .  srb1 תקצה לרוש 111 אלף מניות ו-1.1 מיליון אופציות למניות במחיר מימוש זהה למחיר גיוס ההון הנוכחי .  מימוש האופציות משקף שווי חברה של מיליון דולר לפני המימוש .
 
ביומדיקס משתלטת על הסטנטים של יחיא לפי שווי של 4.25 מיליון דולר 
ענקית התרופות רוש תשקיע 750 אלף דולר בשלוש חברות של ביומדיקס - ותקבל זכות סירוב למו"מ על מסחור הטכנולוגיה שלהן

