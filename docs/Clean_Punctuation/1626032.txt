חובות אפריקה לבנקים יידחו בעד חמש שנים
על פי הסיכום אליו הגיעה החברה עם הבנקים ,  האחרונים יוותרו על פירעון מיידי של החובות כלפיהם - וזאת כדי להקל עליה ,  ולא לסכן את הסדר החובות של החברה עם בעלי איגרות החוב
אפריקה ישראל הגיעה לסיכום עם הבנקים בנוגע לחובות החברה .  על פי הסיכום ,  הבנקים יוותרו על פירעון מיידי של החובות כלפיהם - וזאת כדי להקל על אפריקה ,  ולא לסכן את הסדר החובות של החברה עם בעלי איגרות החוב .  ההסדר בין אפריקה ובין הבנקים מותנה באישור בעלי איגרות החוב .  יצויין כי לאור הויתור של הבנקים ההערכה כי בעלי אגרות החוב יאשרו את ההסדר .
 לאפריקה ישראל חובות בסכום של 680 מיליון שקל לבנקים .  430 מיליון שקל מתוכם הם חובות שוטפים מסוג און קול ,  ו-250 מיליון הם מסגרות אשראי מסוג של ערבויות פיננסיות וערבויות ביצוע .  עם כניסתה של אפריקה להסדר ,  בסוף אוגוסט ,  הועמדו החובות הללו בחריגה - כך שבפועל הבנקים יכלו לתבוע את פרעונם המידי .  
כמו כן ,  הבנקים יכלו לטעון כי מדובר בחובות קצרים מאד ,  ועל כן צריכים לחול על החובות הללו כללי הסדר החובות שנקבע עם בעלי אגרות החוב של אפריקה - אגרות החוב הקצרות קיבלו מחצית מחובן מידית במזומן .  לאור מצוקת המזומנים בה מצויה אפריקה דרישה כזו עלולה הייתה למוטט את הסדר החובות העדין עם בעלי אגרות החוב .
 לפיכך ,  הבנקים בחרו ללכת לקראת אפריקה .  בסיכום בינם ובין החברה נקבע כי פרעון האון קולים ידחה בשנתיים .  בתום השנתיים ,  יחלו האון קולים להיפרע :  הם יפרעו במשך שלוש שנים ,  בתשלומי קרן שנתיים שווים .  במהלך חמש השנים של דחית פרעון האון קולים הם יהפכו להלוואה מסחרית רגילה ,  אשר תישא בריבית צמודה של 4.5% ,  או ריבית משתנה של פריים+2% .
 הביטחונות שיקבלו הבנקים לידם ,  בעבור דחיית פירעון האון קולים ,  יהיו זהים לאלו שקיבלו בעלי אגרות החוב מהחברה .  בנוגע למסגרות האשראי - הן תישארנה בתוקפן לתקופה של עד חמש שנים .  מסגרות שהחברה תבחר שלא לנצל ,  היא תשלם עבורן עמלת הקצאה שנתית של 0.8% .  גם במקרה זה ,  הבנקים לא מקבלים כל בטחונות לידם .  הבנקים ויתרו על ריבית חריגה שנצברה על ההלוואות ,  מאוגוסט ועד היום .
 
חובות אפריקה לבנקים יידחו בעד חמש שנים
על פי הסיכום אליו הגיעה החברה עם הבנקים ,  האחרונים יוותרו על פירעון מיידי של החובות כלפיהם - וזאת כדי להקל עליה ,  ולא לסכן את הסדר החובות של החברה עם בעלי איגרות החוב

