הרכבת לאילת בדרך :  נתניהו הורה להתחיל הליכי תכנון הרכבת לאילת
יום אחרי אישור תוכנית  " נתיבי ישראל "  נושא הרכבת לאילת חוזר לסדר היום
יום אחרי שהממשלה אישרה ברוב גדול את פרויקט  " נתיבי ישראל "   ( או  " מוביל ישראל ")  - פרוייקט הרכבות והכבישים של רה"מ בנימין נתניהו ,  ושר התחבורה ישראל כץ ,  משרד ראש הממשלה מפרסם כי נתניהו מחזיר לשולחן את תוכנית הרכבת לאילת ולקריית שמונה.ממערך ההסברה של משרד ראש הממשלה נמסר ,  כי ראש הממשלה בנימין נתניהו ,  הנחה את מנכ"ל המשרד אייל גבאי להתחיל כבר בשבועות הקרובים בהליכי התכנון של מסילות הרכבת לאילת ולקריית שמונה ,  בשיתוף עם שר התחבורה ישראל כץ.אמש אמר נתניהו ,  כי לא ויתר על הרכבת לאילת : " אנחנו מוציאים עכשיו הון עתק כדי לתכנן רכבת שלפחות תאפשר לנו להגיע בשעתיים וחצי מתל אביב לאילת בתכנון נכון .  הדבר הזה יבוצע הלכה למעשה בתוכנית מתגלגלת שתהיה כנראה בעשור הבא .  יועצו הכלכלי הבכיר של רה"מ אורי יוגב ,  הציג אמש את התוכנית בפני השרים .  העלות הכוללת של התוכנית היא 27.5 מיליארד שקל .  עלות התוכנית המקורית שהציג יוגב לרה"מ ולשר האוצר היתה גדולה לפחות פי 2.5 מהסכום בו נקב אמש .  במרכז התוכנית המקוצצת שהוצגה לממשלה ,  שני קווי רכבת חדשים ,  רכבת העמק מחיפה לבית שאן ורכבת מעכו לכרמיאל .  עוד בתוכנית ,  שורה של פרויקטי כבישים ,  שהמרכזי בהם הוא הארכת כביש חוצה ישראל לכיוון צפון מערב עד לכברי .  התוכנית אמורה להתבצע במשך 10 שנים ,  עד 2020.המשנה לרה"מ סילבן שלום הציע ,  כדי שכל המדינה תהיה מחוברת לרשת הרכבת של רכבת ישראל ,  לחזור לתוכנית המקורית של יוגב ולסלול מסילות רכבת גם לקרית שמונה וגם לאילת .  שלום הדגיש : " אני מתנגד להצעת רה"מ מכל וכל .  הכותרת היא חיבור הפריפריה הרחוקה למרכז אך היא הוצאה מהתוכנית .  אילת וקרית שמונה חייבות להיות חלק מהתוכנית .  נדרשת החלטה היסטורית של המדינה להעברת תקציבים לפריפריה הצפונית והדרומית .  התוכנית הנוכחית אינה נותנת את המענה שלמענו היא נולדה .  העובדה שקרית שמונה ואילת הוצאו מהתוכנית קובעת שאין חיבור אמיתי של הפריפריה הדרומית והצפונית למרכז .  יתרה מזאת ,  בעוד שבפריפריה הצפונית נעשים דברים הרי שבדרום נושאי התחבורה מוזנחים .  יש כניעה מוחלטת לדרישות האוצר ". 

הרכבת לאילת בדרך :  נתניהו הורה להתחיל הליכי תכנון הרכבת לאילת
יום אחרי אישור תוכנית  " נתיבי ישראל "  נושא הרכבת לאילת חוזר לסדר היום

