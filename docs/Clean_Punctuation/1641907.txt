נו ,  ההיא מהזה
סצינת הורדת הביקיני הזכורה ביותר בהיסטוריה של הקולנוע מעניקה לפיבי קייטס מקום של כבוד בסוכנות שחקני המשנה של גיא שמי
פיבי קייטס נולדה ב-1963 בניו יורק סיטי כאחת משלוש בנות והופיעה לראשונה בקולנוע כבר ב-1982 לצד גאדג' ריינהולדס ושון פן ,  בסרטה של איימי הקרלינג , " נעורים בקצב מהיר ".  קייטס היא לא  " ההיא מהזה "  קלאסית כמו שהיא שחקנית ראשית בסרטי אינדי .  בצעירותה חילטרה כדוגמנית ,  וסירבה לתפקידים הראשיים ב"אבי הכלה ",   " הנאשמים "  ו"שתיקת הכבשים "  ויש לה שני ילדים משחקן קצת יותר מוכר ,  קווין קליין ,  שמבוגר ממנה ב-16 שנה .  ב-2005 פתחה קיטס בוטיק יוקרתי במנהטן ,  בשם  " בלו טרי ".  בנה הבכור ,  אוון קליין ,  הופיע בעצמו כשחקן בסרט  " חיים בן השורות ",  כשהיה בן 14 בלבד .  בנה ובתה הופיעו גם בסרטה האחרון , " מסיבת יום נישואין ".  
ב-"IMDB "  נזקפים לזכותה שמונה עשרה הופעות בלבד בקולנוע ובטלויזיה והשמועות גורסות שאחרי  " מסיבת יום נישואין "  ויתרה על המקצוע לחלוטין .  למרות זאת ,  מי שלא יזהה את פרצופה החמוד בתור החברה המתוקה של בילי מ"גרמלינס "  ודאי יזהה כחברה הפחות חמודה של מייקל ג'יי פוקס ב"אלף האורות של ניו יורק ".  עושה רושם שלמרות אי ריבוי הכותרים ברזומה שלה ,  את שלה היא כבר עשתה .
 הסרט הראשון בו היה מעורב קמרון קרואו  ( עדיין כתסריטאי ,  הבמאית היתה אקרלינג )  מגולל את סיפורן של מספר דמויות בבית ספר תיכון אמריקאי בואך תחילת שנות השמונים .  קרואו נשלח על ידי הרולינג סטון להתחזות לתלמיד בתיכון בקליפורניה ,  ספיקולי  ( שון פן בתפקיד הקולנועי הראשון שלו )  מעשן הרבה יותר מדי גראס ויש חשש שישאר כיתה ,  סטייסי  ( ג'ניפר ג'ייסון לי )  מוצאת את הבנים הלא נכונים להוציא עליהם את החרמנות שלה ואילו אחיה בראד  ( ג'אדג' ריינהולד ,  שמוכר כבילי רוזווד מסדרת סרטי  " השוטר מבוורלי הילס "  וכבן זוגה של איליין מסיינפלד ,  שמדבר קרוב מדי לבני שיחו )  מאוהב בסתר בחברתה הפלרטטנית לינדה  ( קייטס )  שמייעצת לה בנוגע ליחסי מין .  
פיבי קייטס אמנם חשפה את גופה שנתיים מוקדם יותר בסרט  " Paradise "   ( והיא רק בת 18 !  )  ,  אך לעד סצנת האוננות של ריינולדס בשרותים  ( בה הוא מפנטז על פיבי קייטס רטובה שיוצאת מהבריכה ופותחת את החזייה שלה מלפנים )  ,  תהיה הזכורה ביותר שלה .  הסצינה הוגדרה על ידי הרולינג סטון כ"סצינת פתיחת הביקיני הזכורה ביותר בהיסטוריה של הקולנוע ".  הלימים תתארח קייטס בתכנית הרדיו של הווארד שטרן וזה יאמר לה ,  שסצנה זו היא אחת מהסצנות המשומשות ביותר על ידו .  אתם יודעים למה הוא התכוון .
 ל"גרמלינס 2 "  אין ממש עלילה .  כל זכר ליחסים השבירים והמוטלים בספק של בילי  ( זאק גיליגן )  וקייט  ( קייטס )  מהסרט הראשון  ( גם הוא היה עם ג'אדג' ריינולד )  נמחק .  אפילו עם כניסתה של מרלה החושנית  ( האווילנד מוריס )  ,  הבוסית של בילי לתמונה ,  אין ממש חשש להתפתחויות בתחום הרומנטי . " גרמלינס 2 "  הוא על טהרת הגרמלינים עושים בלגנים הגובלים במיוזיקל בתוך בניין מודרני המנוהל על ידי מגלומן נוירוטי אך בעל לב זהב .  
זיכרון תמוה של קייט ,  מאוד לא קשור לסיטואציה ,  לבחור מבוגר שנראה כמו לינקולן שהציע לה סוכריות ביום ההולדת של לינקולן כשהייתה ילדה קטנה ,  יהיה הטוויסט המעניין היחיד בדמות שלה בסרט .
 ג'ו  ( אלן קאמינג )  התסריטאי/במאי ואשתו השחקנית המזדקנת סאלי  ( ג'ניפר ג'ייסון לי )  ,  חזרו להיות ביחד לאחר פרידה ממושכת והם מתכוננים לחגוג את מסיבת יום הנישואין שלהם עם מספר בלתי מבוטל של חברים נוצצים בביתם הקליפורנאי השווה .  בין האורחים ,  נוכל למצוא את מאק  ( ג'ון סי .  ריילי )  הבמאי ,  שעובד על סרט בכיכובה של סאלי ומאוד לא מרוצה ממנה ,  אשתו ג'ינה שנמצאת בשלבים פסיכוטיים אך מצחיקים בדיכאון-לאחר-לידה שלה , " טעם החודש "  סקאי דיווידסון  ( גווינית' פאלטרו )  שאמורה לשחק את התפקיד בסרט החדש של ג'ו  ( התפקיד שסאלי כמובן רצתה )  ,  קאל  ( קווין קליין )  ואשתו סופיה  ( קייטס )  ,  החברה הכי טובה של סאלי שבדיאלוג בלתי נשכח בין השתיים תסביר לסאלי בצורה מאוד משכנעת על החסרונות הנוראיים של גידול ילדים .  סופיה היא דמות מאוד מפוכחת ומעניינת בסרט ,  אך את התכונות הללו יקח לנו זמן לגלות . 
" מסיבת יום נישואין "  יצא בשנת 2001 והוא הסרט היחיד שנעשה אחרי שנת 2000 בו השתתפה קייטס .  לעת עתה זהו סרטה האחרון .  קאמינג וג'ניפר ג'ייסון לי ,  אגב ,  כתבו ,  הפיקו וביימו את הסרט בצוותא .
 ניק  ( טים רות' )  מחליט לעזוב את חברתו בת'  ( ברידג'ט פונדה )  ומגלה את זה רק לידדתו הקרובה קרול  ( קייטס )  ,  לבת' הוא אומר שהוא הולך לגנוב טלויזיה מהעבודה שלו .  הוא אכן גונב טלויזיה ,  שם אותה בבית ולאחר מכן אכן עוזב .  בת' המופתעת מבינה שאהובה לא יחזור ועושה סידורים יחד עם קרול להיפטר מחפציה ולעזוב את הדירה .  צבאע  ( אריק סטולץ )  בשם סיד  ( איזה כיף זה צירופי מקרים )  שמגיע לסייד את הדירה ,  מצליח באופן זמני לזכות בליבה של בת' ,  מה שמאוד מסתבך ברגע שניק חוזר לתמונה . 
" תנועה אחת "  הוא סרט קצת לא ברור .  מהבחינה הזו ,  דמותה של קרול לא לגמרי מפוענחת :  עושה רושם שבינה לבין ניק יש קשר חזק מאוד ,  אולי אפילו חזק מדי ,  אולם מצד שני נראה שהיא גם ידידת אמת לבת' .  בכל מקרה ,  היא זו שאומרת לאנשים את הדברים שהם לאו דווקא אוהבים לשמוע וגם המשפט האחרון בסרט  ( שהוא באותו סגנון )  נאמר על ידה .
 
נו ,  ההיא מהזה
סצינת הורדת הביקיני הזכורה ביותר בהיסטוריה של הקולנוע מעניקה לפיבי קייטס מקום של כבוד בסוכנות שחקני המשנה של גיא שמי

