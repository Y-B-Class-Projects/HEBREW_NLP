חמאס והג'יהאד במאבק אחריות להרג החיילים
שלושה ימים אחרי תקרית הירי ברצועת עזה ,  בה נהרגו סר"ן פרץ וסמ"ר סביאטקובסקי ,  מנהלים הארגונים ברצועת עזה מאבקים על האחריות ויוצאים בהכרזות לפיהן אנשיהם היו מעורבים באירוע
הקרב על הקרדיט :  מאבקים בין ארגונים שונים ברצועת עזה על האחריות לפעולה ביום שישי בה נהרגו סמג"ד גולני ,  רס"ן אלירז פרץ וחייל הגדוד ,  סמ"ר אילן סביאטקובסקי .  שני הארגונים הגדולים ברצועה ,  חמאס והג'יהאד האיסלמי ,  מנהלים ביניהם ויכוחים על האחריות לתקרית הירי כאשר קולות משני הצדדים מכריזים כי אנשיהם הם אלו שהיו מעורבים בתקרית .  
בניגוד להודעותיו של ארגון חמאס לפיהן פעיליו הם שהרגו את שני החיילים הישראלים ביום שישי בעימות המזוין ברצועת עזה ,  מבהיר היום הג'יהאד האיסלמי כי דווקא אנשיו הם אלו שעשו זאת .  בהודעה מיוחדת שפרסם דובר הזרוע הצבאית של הג'יהאד ,  פלוגות אל-קודס ,  נמסר כי ארגונו  " התפלא על הפרטים שהוצגו במספר אתרי חדשות השייכים לחמאס אודות הפעולה ממזרח לחאן יונס ,  שביצעו אנשי פלוגות אל-קודס ,  ובמסגרתם נטל אחד מלוחמי הזרוע הצבאית של חמאס אחריות על אותו הפיגוע ממש ". 
דובר הזרוע הצבאית של הג'יהאד ,  אבו חמזה ,  המשיך והעלה שאלות המציבות סימני שאלה סביב מעורבות חמאס בפיגוע בעזה : " אנו תוהים :  כיצד ניתן לשלוח קבוצת חמושים להניח מטענים בסמוך לגדר הגבול עם ישראל מבלי לסייע להם באמצעות שיגור יחידת לוחמים ?  !  אין בכוונתנו להכחיש את הטענות של הזרוע הצבאית של חמאס לפיהן הם נכנסו לעימות עם כוחות צה"ל אולם אנחנו רוצים להדגיש שהעימות פרץ בתום פעולת הגבורה שאנשינו ביצעו ".  
" אנחנו רוצים לומר לאחינו בגדודי עז א-דין אל-קסאם  ( הזרוע הצבאית של חמאס  נ.י )  שבפניהם אנחנו  כמו גם יתר הזרועות הצבאיות - מביעים את כל ההערכה ,  שימתינו ויבדקו בקפידה את הפרטים לפני שהם יוצאים בהצהרות אל כלי התקשורת ",  הוסיף אבו חמזה בשם הזרוע הצבאית של הג'יהאד האיסלמי .
 בתקרית הירי שארעה ביום שישי נהרגו רב סרן אלירז פרץ ,  סגן מפקד גדוד 12 בחטיבת גולני ,  בן 31 ,  וסמ"ר אילן סביאטקובסקי ,  בן 21 ,  במהלך חילופי אש עם חמושים סמוך לכיסופים .  שני חיילים נוספים נפצעו ,  האחד באורח בינוני-קשה והשני באורח קל ברגלו .  הפצועים פונו במסוק לבית החולים סורוקה בבאר שבע .  בחילופי האש נהרגו גם שני חמושים פלסטינים .  
בתקרית ניסה כוח צה"ל בפיקודו של סגן מפקד הגדוד להדוף שני חמושים פלסטינים שנראו ,  לפי הודעת צה"ל ,  טומנים מטען סמוך לגדר המערכת .  בעת שהכח הרגלי התקרב לחמושים החלו חילופי אש בין הצדדים במהלכם נפגעו החיילים .
 
חמאס והג'יהאד במאבק אחריות להרג החיילים
שלושה ימים אחרי תקרית הירי ברצועת עזה ,  בה נהרגו סר"ן פרץ וסמ"ר סביאטקובסקי ,  מנהלים הארגונים ברצועת עזה מאבקים על האחריות ויוצאים בהכרזות לפיהן אנשיהם היו מעורבים באירוע

