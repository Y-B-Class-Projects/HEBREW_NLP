למרות רכישות המט"ח - פישר נשאר מרווח
רכישות המט"ח של בנק ישראל במהלך 22 החודשים האחרונים עומד על כ-32 מיליארדי דולרים ,  ועדיין ,  על פי ניתוח של כל הפוזיציות וההשקעות שהבנק מבצע במט"ח - הוא עדיין מרווח
בנק ישראל ביצע במהלך 22 החודשים האחרונים ,  מאז החל בהתערבותו בשוק המט"ח ,  רכישות דולרים בהיקף של כ-32 מיליארדי דולרים ,  וזאת בשער ממוצע של 3.82 שקל לדולר בחישוב ממוצע .  כך עולה מניתוח שערך חדר העסקות של חברת הייעוץ חיסונים פיננסים .  רזרבות המט"ח של בנק ישראל עלו בעקבות זאת להיקף של כ-61 מיליארדי דולר .  
כיום שער הדולר עומד על 3.68 שקל לדולר .  לכאורה בנק ישראל מופסד  " על הנייר "  3.7% על רכישותיו ,  משמע סכום של כ-1.2 מיליארד דולר ,  אך על פי ניתוח הכולל גם הנחות לגבי כל הפוזיציות וההשקעות שבנק ישראל מבצע במטבעות ,  גם כעת בנק ישראל עדיין מורווח יפה .  
הסיבה לכך הינה שבנק ישראל נוהג להמיר באופן קבוע חלק מן הרכישות שביצע במטבע דולר למטבעות יורו ,  ין יפני וליש"ט וזאת ע"פ משקלות מסוימים ,  בהתאם לסל מטבעות .  בהנחה שבנק ישראל ביצע המרות קבועות של הדולרים אותם רכש למטבעות הללו מדי יום מסחר ,  הרי על פי חישובי חדר העסקות של חיסונים פיננסים ,  שער סל המטבעות עלה מרמה של 4.03 שקל לפני 22 חודשים ,  ל-4.21 שקל לסל כיום ,  משמע עלייה של כ-4.5% .  מכאן שבנק ישראל מורווח על כל יתרות המט"ח שלו סכום של כ-2.6 מיליארד דולר ,  מיום שהחל לבצע את רכישותיו בשוק .  
בנק ישראל משקיע את הכסף המנוהל בפקדונות של בנקים מסחריים בחו"ל ,  בניירות ערך ממשלתיים או בניירות ערך שנהנים מערבות ממשלתית .  מאחר ותשואה זו אינה ידועה ,  החישוב שערכו בחיסונים אינו כולל גם את התשואה שמקבל בנק ישראל עבור השקעתו ,  כך שבפועל התשואה גבוהה יותר .  
כמדי שנה ,  בנק ישראל יציג את הדו"ח הכספי לשנת 2009 בפברואר ,  ושם ידווח גם על הרווחים השקליים ,  כלומר לאחר שכל המטבעות יומרו לשקלים ,  כך שהתחזקות השקל תקזז את הרווחים .  עם זאת ,  בבנק מתייחסים יותר לתשואת המטבעות עצמם .  הסיבה לכך היא שתמהיל הכסף שמנהל בנק ישראל מתאים מראש לצרכי המשק ולכן לא אמור להיווצר מצב בו המדינה זקוקה לדולרים ובנק ישראל ימיר לשם כך דווקא מטבעות יורו .  בנק ישראל יפרסם בחודש מארס את התשואה המטבעית שהשיג על תיק ההשקעות שהוא מנהל עבור מדינת ישראל .
 
למרות רכישות המט"ח - פישר נשאר מרווח
רכישות המט"ח של בנק ישראל במהלך 22 החודשים האחרונים עומד על כ-32 מיליארדי דולרים ,  ועדיין ,  על פי ניתוח של כל הפוזיציות וההשקעות שהבנק מבצע במט"ח - הוא עדיין מרווח

