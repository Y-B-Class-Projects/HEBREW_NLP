לבנת : " מי שיורשע בפלילים ,  לא יחזור למגרשים "
 שרת הספורט כינסה את ראשי הכדורסל ,  וסיפרה כי הנחתה לתקן את חוק הספורט ,  אך הבהירה : " אין צורך בהקמת ועדת חקירה "
 צילום ועריכת וידאו :  יותם רונן
ראשי הכדורסל הישראלי הגיעו הבוקר  ( רביעי )  למשרד שרת התרבות והספורט ,  לימור לבנת ,  בתל אביב על מנת לדון עמה באירועים האחרונים שהסעירו את עולם הכדורסל המקומי .  בפגישה נכחו יושב ראש איגוד הכדורסל ,  שי שני ,  המנכ"ל יעקב בן שושן ,  יושב ראש מכבי תל אביב ,  שמעון מזרחי ,  יושב ראש מנהלת הליגה ,  אבנר קופל ,  הניצב בדימוס ,  אריה עמית ,  שמונה אמש ליושב ראש ועדת האתיקה של איגוד הכדורסל ,  היועץ המשפטי של האיגוד שוקי קרמר ,  ויושב ראש איגוד השופטים ,  ראובן וירובניק .
 בתום הפגישה אמרה לבנת כי על מנת להשיב את אמון הציבור בספורט הישראלי ,  יש לדאוג לכך שמורשעים בפלילים לא יכהנו כשופטים או כמאמנים בספורט הישראלי .  משרד הספורט החל הבוקר לגבש תיקון לחוק הספורט ברוח הזו : " הכדורסל הישראלי אמנם נמצא בעין הסערה ,  אבל יש בספורט הישראלי שורה של ליקויים ובעיות אתיות קשות שמשליכות על הספורט כולו ,  על הספורטאים ועל האוהדים .  יש לתת פתרונות מערכתיים לטלטלה שפוקדת את הספורט ועל כן הוריתי ליועצת המשפטית של המשרד להגיש תיקון לחוק הספורט שימנע משופטים וממאמנים שהורשעו בפלילים להמשיך ולפעול במגרשים .
" למעלימי מס ולעבריינים אחרים אין מקום בספורט הישראלי .  על מנת להבטיח מנהל תקין וחלוקת כספי מדינה באופן ראוי ,  יש להחיל הגבלות תמיכה גם על כספי הטוטו-וינר ,  שם מצוי הכסף הגדול .  איגודי הספורט ונושאי משרות בהם שנחקרים או הורשעו בפלילים לא יוכלו ליהנות מתמיכה תקציבית של המדינה .  פניתי הבוקר לפרופסור איזי בורוביץ' על מנת שיכנס בהקדם את ועדת בורוביץ' המנחה את הטוטו-וינר באשר לחלוקת הכספים בספורט ,  זאת על מנת שתחיל את הוראות אלה של היועץ המשפטי לממשלה ". 
לבנת עצמה אמרה בפתח הישיבה לתקשורת : " ביקשתי לשבת איתכם ,  ראשי הכדורסל הישראלי ,  כי משהו קורה בכדורסל המקומי .  אי אפשר להימנע ממה שקורה .  יש כאן גל עכור שעובר בספורט הישראלי ואני רוצה לומר באופן ברור :  אין מקום למעלימי מס בספורט .  שי שני אמר את הדברים בצורה הנכונה ביותר :  יש משבר אמון של הציבור בישראל ,  שצריך להתייחס אליו .
" אנחנו צריכים להחזיר את אמון הציבור בכדורסל ",  המשיכה השרה . " זה ספורט פופולרי עם הישגים בלתי רגילים .  חבל שנשאיר את הדברים כמו שהם .  עם זאת ,  אני מקווה שהדברים הם לא כמו שהם נראים ,  אך עדיין מוטלת עלינו החובה לראות כיצד אנחנו פועלים .  לכן כינסתי את הישיבה ,  שנשב ונדון ביחד .  הפעולה שנעשתה על ידי איגוד הכדורסל בהקמת ועדת האתיקה בראשותו של ניצב בדימוס ,  אריה עמית ,  זו פעילה חשובה וראויה ". 
לבנת נשאלה האם אין מקום להקמת ועדת חקירה מטעם משרדה ,  ואמרה : " אין מקום לחקירה של משרד הספורט .  שמעתי את הקולות שקוראים להקמת ועדה שכזו ,  אבל אין בהם ממש .  אם הייתי מקימה ועדה ,  היו מוחאים כפיים ואומרים שסוף סוף אני עושה משהו .  לוועדה כזו אין צורך ובכל מקרה לא היו לה את הסמכויות הנדרשות .  אני לא עוסקת בכותרות ,  אנחנו עוסקים בדברים רציניים .  אחרי שנדבר כאן ,  נוציא הודעה ונדווח במה אנחנו עוסקים ". 
וירובניק ,  שזומן לפגישה עם השרה ,  אמר עוד קודם לכן : " זה הכל ,  לא צריך להרחיב את הדיבור .  האוהדים לא צריכים לאבד את האמון בענף .  תפקידם הוא לעודד ".  
" העמדה שנקטה השרה לבנת היא עמדה מאוד אמיצה ",  אמר יושב ראש האיגוד ,  שי שני . " עמדת משרד הספורט נכונה .  ברור שצריך למצוא את הדרכים לפתור את הבעיות יחד ואנו נשמח לשיתוף פעולה עם משרד הספורט .  ועדות חקירה זה לטייח וטוב לכותרות בלבד ,  אנחנו לא מתכוונים לטייח.איגוד הכדורסל והיועץ המשפטי ,  לעולם לא היססו לגעת בסוגיות קשות .  לאיגוד השופטים יש עצמאות ,  זהו גוף עצמאי הפועל ללא השפעות חיצוניות .  ביוזמת יושב ראש איגוד השופטים ,  ראובן וירובניק ,  נכתב קוד אתי חדש לשופטי הכדורסל .  
ממלא מקום יושב ראש האיגוד ,  שמעון מזרחי ,  הוסיף : " מאז ה-18 באוקטובר מתנהל מחול שדים .  מישהו רוצה שתקום ועדת חקירה כדי שיהיה על מה לכתוב .  אנחנו לא צריכים לבוא ולהגיד שהכדורסל רקוב ומושחת ,  אין לזה בסיס ,  אין לזה אחיזה במציאות .  למה אנחנו צריכים להשחית את הענף הזה ?  מה בין החקירות המתנהלות לכדורסל ?  אין ולא כלום .  מה שרוצים לעשות זה לעשות כותרות ולא בצדק .  אין שום ראייה ואין שום צדק לשים על הכדורסל תוויות של שחיתות ". 

לבנת : " מי שיורשע בפלילים ,  לא יחזור למגרשים "
 שרת הספורט כינסה את ראשי הכדורסל ,  וסיפרה כי הנחתה לתקן את חוק הספורט ,  אך הבהירה : " אין צורך בהקמת ועדת חקירה "
 
