מועדון ברצלונה 
אמש נערכה המסיבה המרכזית של תערוכת הסלולר gsma בברצלונה .  שיא הערב היה הופעה של הלהקה הבריטית דוראן דוראן ,  אך תג הכניסה אליה היה 200 יורו לכרטיס .  הדרך הקלה להשתחל פנימה היתה להיצמד ליזם ג'ף פולבר ,  שהצליח להשיג לעצמו לא מעט כרטיסים .  מי שתיכנן לפגוש בדב מורן ,  מנכ"ל מודו ,  ביומיים האחרונים התאכזב .  מורן אמנם היה במרתון פגישות מאז שהגיע לתערוכה ,  אך חזר לישראל אמש כדי לחגוג את בר המצווה של בנו .  את מקומו מחליפים סמנכ"לי החברה .  שר התקשורת משה כחלון ,  שהיה אורח בדוכן של דוידי פיאמנטה ,  מנכ"ל סאני ,  יבואנית מוצרי סמסונג לישראל ,  התעניין במיוחד בפיתוחים של חברת סמסונג בתחום של וימקס - רשתות תקשורת ,  שמשרדו מתכוון להביא לישראל .
 
מועדון ברצלונה 
nan
