 " בישראל יש 100 אלף איש שלא רוצים לעבוד "
 נשיא איגוד לשכות המסחר ,  עו"ד אוריאל לין ,  אמר כי במדינה התפתחה אוכלוסייה שלמה ,  שמתקשה למצוא עבודה ולמעשה כבר אינה רוצה לעבוד
נשיא איגוד לשכות המסחר ,  עו"ד אוריאל לין ,  הזהיר היום שאם לא תאושר בכנסת ההרחבה של תוכנית ויסקונסין , " זו תהיה בכיה לדורות ".  לדבריו ,  שילוב אנשים בעבודה  " יחזיר להם את כבודם העצמי .  זה גם ביטוי לכך שישראל היא מדינה של אנשים עובדים ולא מדינת סעד .
 לין אמר כי בישראל התפתחה אוכלוסייה שלמה ,  המונה קרוב ל-100 אלף איש ,  שמתקשים למצוא עבודה ולמעשה כבר אינם רוצים לעבוד . " לכן ,  ישנה חשיבות עצומה בהפעלת תוכנית ויסקונסין ובהרחבתה לכמה שיותר משתתפים ,  כדי להכניסם למעגל העבודה ".  
לדבריו ,  רק בדרך זו של הגדלת שיעור ההשתתפות של האוכלוסייה בכוח העבודה ,  התוצר הלאומי הגולמי בישראל יגדל והתוצר לנפש יוכל להשתוות לרמה שבמדינות מערב אירופה .  לין ציין כי בשנים 2003-2008 חלה התפתחות חיובית בשיעורי ההשתתפות של האוכלוסייה הישראלית בכוח העבודה  ( בני 15 ומעלה )  מ-54.5% ל-56.5% .  א
אולם שיעור זה נמוך ביחס למקובל במדינות אירופה :  בדנמרק שיעור ההשתתפות הוא 62.3% ,  בהולנד 61% ובקפריסין 60% .  לעומת זאת בעיראק שיעור ההשתתפות של האוכלוסייה בכוח העבודה עומד על 41% בלבד . " יתכן שיש להכניס תיקונים לתוכנית ויסקונסין ,  לפקח על ישומה באופן הדוק יותר ולבדוק את עלויותיה ,  אך כל אלה אינן סיבה לכך שאחת התוכניות החברתיות החשובות ביותר שהנהיגה המדינה תחוסל או תוקפא .  על הממשלה ליטול את הפיקוד ולדאוג לכך שפעילותה של תוכנית חשובה זו תימשך ". 
בתגובה לדבריו של לין ,  מסר ח"כ דב חנין  ( חד"ש )  לוואלה !  חדשות : " כנראה שלין לא מסתבובב באותם מקומות שאני מסתובב ,  כולל אנשים שנמצאים בתוכנית ויסקונסין .  אני רואה אנשים שרוצים לעבוד ולא רוצים להיות תלויים במישהו ,  ואינם מצליחים לעשות זאת .  אמירתו של לין מעידה על ניתוק מאותו ציבור עני בישראל שרוצה לעבוד ואין לו עבודה ".  
לגבי אמירתו של לין שזו תהיה בכיה לדורות אם ויסקונסין לא תעבור ,  אמר חנין : " זו אמירה שאין לה קשר עם המציאות .  אם יעבירו את תכנית ויסקונסין זו תהיה בכיה לדורות ,  בכך שהמדינה תסיר את אחריותה מחובתה הבסיסית ביותר עבור אזרחיה .  אם כבר מדברים על טווח ארוך ,  עדיף לא לעשות מיד את המהפיכה ולהמשיך ללבן את הדברים ". 
ח"כ אורלי לוי-אבקסיס  ( ישראל ביתנו )  מסרה : " מדובר בראיה מתנשאת ,  המתייחסת למובטלים כולם כאל פרזיטיים .  בישראל יש אנשים המעוניינים לעבוד אבל אין מספיק מקומות תעסוקה .  זו תהיה בדיוק הבעיה של ויסקונסין ,  שאינה מייצרת מקומות עבודה ,  אלא עוסקת בהשמות המשמרות את העוני בקרב משתמשיה .  התוכנית בזבזנית ודורסת ברגל גסה את זכויות המשתמשים בה ".  ח"כ לוי-אבקסיס אף פנתה ליועמ"ש בדרישה לבדוק את חוקיות התוכנית בעקבות החלטת בג"ץ נגד הפרטת בתי הכלא ,  משום שלטענתה מדובר בהחלטה דומה .
 גם ח"כ שלי יחימוביץ'  ( עבודה )  לא חסכה ביקורתה מאמירתו של לין ,  ואמרה כי  " הבכיה לדורות תהיה רק של אנשי העסקים שהפעילו את המרכזים תמורת רווחים שערורייתיים .  לין בעצמו היה בעברו בעלים של חברת כוח אדם ,  ולכן אולי הוא מזדהה כל כך עם בעלי עסקים שיפגעו .  ויסקונסין לא יצרה ולא תייצר אף לא מקום עבודה אחד ,  והיא ממררת לחינם חייהם של אנשים ". 
יחימוביץ' הוסיפה כי  " כל השמה שויסקונסין עושה ,  היא השמה של מקום עבודה קיים שנגזל ממובטל אחר ,  ועל זה המפעילים עושים סיבוב של 34 אלף שקל לאיש .  הבעיה של ישראל היא לא אנשים שלא רוצים לעבוד אלא שאין מספיק מקומות עבודה לאלו שרוצים לעבוד ".  

" בישראל יש 100 אלף איש שלא רוצים לעבוד "
 נשיא איגוד לשכות המסחר ,  עו"ד אוריאל לין ,  אמר כי במדינה התפתחה אוכלוסייה שלמה ,  שמתקשה למצוא עבודה ולמעשה כבר אינה רוצה לעבוד

