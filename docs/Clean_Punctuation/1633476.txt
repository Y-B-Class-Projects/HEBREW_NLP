הפועל חיפה החתימה את לבאן חמלדזה
הקשר הגיאורגי אמור לשדרג את התקפת הקבוצה ,  והוא הרכש השני בחלון ההעברות .  גליל בן שנן ביקש לעבור לאשקלון
הפועל חיפה החתימה הבוקר  ( שני )  את הקשר הגיאורגי לבאן חמלדזה עד סף העונה .  השחקן יהיה הרכש השני של הקבוצה בחלון ההעברות ,  אחרי שהאדומים צירפו לאחרונה את השוער אוהד כהן ,  שהגיע ממכבי פתח תקוה .  חמלדזה אמור לשדרג את הקבוצה בצד ההתקפי ,  בו סובלת הפועל חיפה מבעיות בשבועות האחרונים .  בחיפה מקווים כי החתמת הגיאורגי תשפר את הקבוצה בצורה משמעותית .  
מעבר להחתמת הקשר ,  בחיפה ינסו להתחזק בעוד רכש זר ,  כשהמועמד הוא החלוץ קווינטון ג'ייקובס מנמיביה ,  שיגיע להתרשמות השבוע .  אם הנמיבי ירשים ,  הוא יצורף לסגל של שלומי דורה על חשבונו של בריאן חרסיצ'יץ' .  ג'ייקובס בן ה-31 משחק בקבוצת ריימבלרס במדינתו .  בעבר שיחק בברין הנורבגית ,  אייאקס קייפטאון מדרום אפריקה ודואיסבורג הגרמנית .  בנוסף ,  בחיפה ינסו לסגור עם קשר הפועל פתח תקוה גיא צרפתי ,  או עם קשר מ.ס אשדוד עידן ויצמן .  יואב כץ התייחס לסוגיית צרפתי ואמר : " זה מאוד רציני ,  ואני מקווה שזה ייסגר בימים הקרובים ".  
גליל בן שנן פנה היום לבעלים של הפועל ,  יואב כץ וביקש להשתחרר מהפועל חיפה לטובת הפועל אשקלון .  למרות שכץ רוצה את בן שנן בקבוצה ,  הוא לא מתכוון לעמוד בדרכו של השוער וכבר בערב אמור לערוך שיחות עם יו"ר אשקלון בכדי להעביר את בן שנן לקבצתו .  כץ אישר את השיחות : " גליל ,  פנה אליי ובקיש להשתחרר לאשקלון .  היום בערב אדבר איתם ואם נגיע להבנות ,  אז גליל יעזוב את הפועל חיפה לאשקלון ". 

הפועל חיפה החתימה את לבאן חמלדזה
הקשר הגיאורגי אמור לשדרג את התקפת הקבוצה ,  והוא הרכש השני בחלון ההעברות .  גליל בן שנן ביקש לעבור לאשקלון

