על דקל גודוביץ והביאנלה האינטרנטית הראשונה
הזמנתי את דקל גודוביץ  תל אביבי יליד 1973 ,  ארכיטקט ,  כותב ,  יוצר רב-תחומי/בינתחומי שנון וברייה די משונה באופן כללי  להציג בגלריה 1024 תערוכת יחיד .  כעבור זמן מה הוא חזר אליי חמוש בביאנלה האינטרנטית הראשונה .  אם תרצו ,  לשם המחשה ,  זה כאילו שהזמנתם אליכם בנאדם לכוס קפה ,  כלומר למשהו יחסית אישי ,  וכשהוא מגיע ,  אתם מבינים שהוא הביא איתו עוד מיליון אנשים לא מוכרים שהוא אסף על הדרך ,  חלקם מצידי הדרך ,  ושהם כולם הולכים להרים אצלכם אורגיה בניצוחו בסלון .  כך ,  אפשר לומר ,  התגלגלה הזמנה תמימה למסיבת זימה ,  כלומר תערוכת יחיד לאירוע חזותי עשיר ומגוון שאולי  אם ירצה השם  יצדיק את המילה שנשמעת קצת בומבסטית לאוזן הלא מזוינת : " ביאנלה "   ( משמע ,  אירוע שמתקיים אחת לשנתיים )  .
 טוב ,  אז האמת היא שזה לא הלך בדיוק ככה .  בשטח ,  עוד כשהזמנתי את גודוביץ ,  הייתי  מטאפורית כמובן  בתנוחה מגרה שאמרה לו שאני מחפש ממנו משהו מרגש .  וגם בלי קשר ,  זה היה די צפוי שהוא יעשה משהו לא צפוי כמו חינגה שלמה על חשבון המארחים הלכאורה תמימים .  אחרי הכול ,  זהו אותו גודוביץ שרק בל"ג בעומר האחרון הסתובבתי בגללו בכיכר המדינה משולהב כמו פירומן ,  מחפש לראות את המדורה שבה הוא הזמין להעלות באש יצירות אמנות שבעליהן קצו בהן .  הגרסה הזאת שלו לליל הבדולח בחסות ל"ג בעומר התקיימה לבסוף מבלי שהצלחתי לאתר אותה ,  אך עצם הרעיון שלה הציתה בי את הרצון לתת לו כאן את הבמה .  לבערה הפנימית הזאת עזרה גם  " המקהלה הפוסטמודרנית "  שהעלה במוזיאון בת ים ב-2008  ( עבודת סאונד אינטראקטיבית עם הקהל ,  בשיתוף עם אלכס לנדסמן ו"קבוצת אפס ")  ,  ולמשל המופע  " והדרת ..  ."  שהתקיים בשדרות רוטשילד במקביל לפתיחת אירועי ה-"ARTLV "  אשתקד  ( בו גודוביץ התחפש לקבצן ,  כביטוי למצבו של האמן המקומי )  .  כולם ,  בדומה לזה שלפניכם ,  אירועים שבהם בחן גודוביץ את הגבולות שבין שוליים למרכז ,  האתי ,  האסתטי ,  ומושגים כמו  " מוקע ",   " מוכר ",   " בזוי ",   " ראוי , " דחוי ",   " רצוי ",   " נמוך "  ו"גבוה ". 
לגבי התוצאה  ברשותכם אני מעדיף שלא להתייחס אליה בהרחבה כרגע .  לא מפני שהיא לא טובה או כן טובה  את זה תשפטו בעצמכם  אלא פשוט מפני שזה לא ממש משנה לי .  עצם קיומה של הפלטפורמה הזאת  שמהווה במה פתוחה ומקוונת בעולם אמנות שאמנם רווי בביאנלות ,  אולם נוטה עדיין להיות בנאלי ,  אנאלי ,  מגושם ואטום לעיתים קרובות  היא-היא העיקר כאן .  היא המדיום ,  המסר ,  המוטיבציה ,  העיקרון ;  האורגיה ,  האנרגיה ,  הסלון ;  היא המנסרה שבאמצעותה שוברים את האור החיוור והמסנוור של הזרם המרכזי ,  ונותנים לצבעים אחרים לחדור .
 
על דקל גודוביץ והביאנלה האינטרנטית הראשונה
nan
