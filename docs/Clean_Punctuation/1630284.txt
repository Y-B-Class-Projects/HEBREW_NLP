תיאטרון רוסי
אחרי שהדיח את פדרר בחצי גמר טורניר דוחא ,  ניצח דוידנקו בגמר את נדאל 6:0 ,  6:7 ,  4:6 ,  בדרך לתואר הראשון לעונה
שנת 2010 רק נפתחה ,  כשהתואר הרשמי הראשון לעונה על הכף ,  ואם לשפוט לפי המאבק עליו ,  הרי שאם המשך המשחקים ייראו כמו גמר טורניר דוחא  ( פרסים בסך כולל של מיליון דולרים )  ,  הרי שצפוייה לנו שנה נהדרת .  ניקולאי דוידנקו ,  שגבר בחצי הגמר על רוג'ר פדרר ,  סגר הערב  ( שבת )  את העבודה בסטייל עם ניצחון קשה מאוד על המדורג שני בעולם ,  רפאל נדאל ,  6:0 ,  6:7 4:6 .  
נאדל ,  שעלה לגמר לאחר שגבר על ויקטור טרויקי הסרבי בחצי ,  לא איבד רגע בפתיחת המשחק ,  ושבר את הרוסי במהירות כדי לעלות ליתרון 0:3 .  דוידנקו לא מצא את עצמו באותן דקות ,  ואיפשר לנדאל להשתלט לחלוטין על המערכה ,  בדרך לשבירה נוספת ,  וניצחון 0:6 קליל אחרי חצי שעה בלבד .  אלא שמי שחשב שבכך המשחק סגור ,  טעה ,  ובגדול .  
דוידנקו החל להראותך סימני התאוששות בפתיחת המערכה השניה ,  ונלחם במשך כרבע שעה בניסיון לשבור את הספרדי כבר במשחקון הראשון ,  אבל כשל .  המשחק הפך צמוד ,  ובמצב של 2:2 הצליח דוידנקו לשבור את הגשותיו של נדאל ,  ולשנות מעט את המומנטום .  במצב של 4:5 לזכותו ,  שוב נכנע דוידנקו ,  ואיפשר לספרדי לשבור והמערכה הלכה לשובר שיוויון .  אלא שדווקא שם התעלה הרוסי ,  הצליח לשבור ,  בדרך לניצחון במערכה ,  וכפה מערכה שלישית .  
נדאל העלה את האינטנסיביות בפתיחת המערכה האחרונה ,  והצליח לשבור את הגשותיו של דוידנקו כדי לעלות ליתרון 1:3 .  המאבק הנהדר המשיך ,  הרוסי לא הרים ידיים ,  שבר בחזרה ועלה ליתרון 4:5 .  נדאל עוד ניסה לחזור למשחק ,  אבל הרוסי הראה הרבה הקרבה ,  ולאחר שעתיים ו-43 דקות ניצח את המשחק ,  בדרך לתואר הראשון של העונה .
 
תיאטרון רוסי
אחרי שהדיח את פדרר בחצי גמר טורניר דוחא ,  ניצח דוידנקו בגמר את נדאל 6:0 ,  6:7 ,  4:6 ,  בדרך לתואר הראשון לעונה

