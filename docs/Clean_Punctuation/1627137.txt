מילון שוק העבודה 2009
אבטלה בתחילת 2009 נשמעו ברמה תחזיות אפוקליפטיות .  עופר עיני ושרגא ברוש חזו אבטלה של 10%-11% לפחות ,  והכותרות הבהילו את העם .  בסוף השנה עומדת האבטלה על 7.8% והיא במגמת ירידה .  עם זאת ,  מספר הבלתי מועסקים בישראל הוא עדיין גבוה - 236 אלף איש ,  מתוכם 50 אלף שהצטרפו למעגל השנה .  האבטלה קשה יותר בקרב נשים - 8% - לעומת 7.7% בקרב הגברים .  ארבעה ימי עבודה עוד שיטה של הנהלות לצמצם את ההוצאות בחברה .  לארבעה ימי עבודה עברו במהלך השנה חברות כמו אפלייד מטיריאלס ,  אמדוקס ,  סייפן ,  טאואר סמיקונדוקטור ,  ישקר ואחרות ,  שנתנו לעובדים יום חופש כפוי ,  שירד להם ממצבת ימי החופש הפרטית .  רוב העובדים דווקא נהנינו מכך ,  אך קיוו כי מדובר בעניין זמני בלבד .  לקראת הרבעון הרביעי חזרו כולם לחמישה ימי עבודה .  העסקה פוגענית אם בשל המשבר או בגלל ניצול ורדיפת בצע ,  2009 התאפיינה בחברות קבלן שהתעמרו בעובדי הניקיון ובמאבטחים .  בין התופעות :  תשלום בשחור ללא תלוש משכורת ,  אי עמידה בתנאי שכר מינימום ,  אי תשלום על שעות נוספות ,  מניעת דמי מחלה ,  ימי חופשה ,  הפרשות לפנסיה ,  וכל עבירה אחרת שאפשר להעלות על הדעת .  בין המעסיקים הפוגעים :  עיריית תל אביב ,  נתניה ,  הרצליה והביטוח הלאומי .  משבר כהזדמנות בין אם מבחירה או אונס ,  בין אם אלו מובטלים שהתקשו למצוא עבודה חדשה ,  או יזמים זריזים שזיהו הזדמנות ,  לא מעט עובדים בשנה האחרונה ניצלו את המצב כדי לעשות תפנית של 180 מעלות בקריירה .  תעשיית יועצי הקריירה מזמן לא ידעה פריחה כמו בשנה החולפת כשעוד ועוד אנשים גילו שהאפשרות להתחיל מחדש - גם היא מסימני התקופה .  קיצוץ שכר נקודתי או רוחבי ,  אחיד או פרוגרסיבי  ( מדורג )  - צמד המילים שמשמעותו אחת :  פחות כסף בשורת הנטו .  המושג טיפטף אל כותרות העיתונים בתחילת השנה כשנכנסו לתוקף  " תקציבי המשבר ",  והפך לחלק אינטגרלי ממשכורתו של כל שכיר ,  למעט כמובן ,  עובדי המגזר הציבורי החתומים על הסכמים קיבוציים .  שם ,  נמשכו העלאות השכר כרגיל .  פיטורי אווירה לא מעט מעסיקים ציניים תפסו בחודשים הראשונים של המשבר טרמפ על כותרות העיתונים וצמצמו את מצבת כוח האדם ,  בין אם נדרשו לכך ובין אם לאו . " היום אומרים :  בגלל המצב ",  הסביר מעסיק , " אני לא חייב לפטר ,  אבל למה לא לחתוך קצת בשומנים ?  "  לא חלף זמן רב עד שהפיטורים הפכו לכורח אמיתי אבל אותם מעסיקים שידם היתה קלה על הדק הפיטורים גילו שבטווח הארוך התנהלותם פגעה במוניטין .  וידיאו קונפרנס בימי השפע נהנו עובדי חברות מתנאי רווחה משופרים במיוחד .  חדרי העבודה היו מאובזרים היטב ,  המטבחים מלאים בכל טוב ,  וימי הכיף היו מפנקים בהחלט .  המשבר שינה את הכללים .  טיסות קוצצו ,  מי שטס עבר למחלקת תיירים ,  רמת המלונות ירדה ,  וחדרי הווידיאו קונפרנס עבדו שעות נוספות .  צעדי חיסכון ניכרו גם בדלק ,  בשיחות סלולריות ,  בחשמל ,  במים ובנייר .  אפילו נייר הטואלט נעשה זול יותר .  חיפוש וירטואלי בעידן שבו לכל ישראלי שני יש כרטיס בפייסבוק וכולם חברים וירטואליים של כולם ,  רק הגיוני שהליך חיפוש העבודה יעבור גם הוא לזירה המקוונת .  זה התחיל עם אפליקציות בודדות וכיום מדובר בתעשייה בפני עצמה ,  הכוללת רשתות חברתיות ועשרות אתרים שמטרתם לסייע למחפשי עבודה מבלי לעזוב את הבית .  הרשת מאיימת על חברות ההשמה ,  שנרתמו ,  מצידן ,  לנצלה לצרכיהן .  כוח לעובדים ארגון עובדים בן שנתיים ,  המורכב ממתנדבים בעלי להט אידיאולוגי ,  ומנסה להתחרות בהסתדרות הכללית .  בין מאבקיו :  האוניברסיטה הפתוחה ,  כללית רפואה משלימה ומפעל אקרשטיין בירוחם .  באף מקום עבודה ,  למעט סינמטק ירושלים ,  לא עלה בידם לחתום על הסכם קיבוצי - סימן ההיכר המובהק של ארגון עובדים .  בארגון ,  שהקים עו"ד איתי סבירסקי ,  כ-3,000 חברים - כ-0.5% מהחברים בהסתדרות .  שוק של מעסיקים הסיוט של כל שכיר .  כשאלפי עובדים מוכשרים מוצאים את עצמם מצטרפים למעגל הבלתי מועסקים ,  המעסיקים יכולים להיות בררנים ,  להשהות תהליכי השמה ,  לבחון כל מועמד בקפידה ובסופו של תהליך גם להציע שכר הנמוך משמעותית מזה שהציעו בעבר .  בשלב זה השוק שייך עדיין למעסיקים .  יציאה מהקיפאון וחזרה לגיוסים אינטנסיביים תחזיר את השוק לידי העובדים .  שימוע הליך לפני פיטורים ,  שבו העובד נפגש עם הממונה עליו או עם מנהלו כדי שישמיע בפניהם את טיעוניו כנגד פיטוריו .  על המגזר הפרטי ,  לעומת הציבורי ,  אין חובה לבצעו ,  אך במהלך 2009 מעסיקים מכל התחומים אימצו את הנוהל בחום .  הסיבה :  בתי הדין לעבודה נוטים כיום יותר מבעבר לפסול פיטורים שנעשו בלעדיו .  הטיפ החשוב :  דברו על בעיות אישיות .  אולי זה יהפוך את ההחלטה .  תוכנית ויסקונסין הפרטה חלקית של שירות התעסוקה :  ארבע חברות השמה פרטיות שזכו במכרזים ,  פועלות כדי להחזיר למעגל העבודה מובטלים כרוניים או אנשים שפעם עבדו וכיום נסמכים על שולחן הביטוח הלאומי .  התוכנית מופעלת כיום כפיילוט בנצרת ,  חדרה ,  ירושלים ואשקלון ,  אך משרדי האוצר והתמ"ת מעוניינים להרחיבה לכל המדינה .  מתנגדי המהלך טוענים כי מדובר בתוכנית אכזרית מבחינת המובטל .
 
מילון שוק העבודה 2009
nan
