הפיליפינים :  החשוד העיקרי בטבח טוען לחפותו
ראש העיר שנחשב כאחראי לרצח 57 אנשים שהיו בדרכם להציג את מועמדות יריבו בבחירות ,  מכחיש כל קשר לארוע .  הוא הובל לביהמ"ש תחת אבטחה כבדה ,  לאחר שהותקף ע"י עיתונאים
ראש העיר החשוד העיקרי באחריות לטבח בדרום הפיליפינים בו נרצחו 57 בני אדם בחודש נובמבר האחרון ,  טען הבוקר  ( שלישי )  לחפותו בבית משפט מקומי .  ראש העיר ,  דאטו אנדאל אמפטואן ,  השיב ל-41 אישומי הרצח שהוגשו נגדו בבית משפט מאולתר שהוקם במחנה משטרה מרכזי במנילה .
 אמפטואן הוא חבר בארגון פוליטי בעל השפעה רבה במדינה ,  ומקורב לנשיאה גלוריה ארויו .  הוא ראש עיר במחוז מאגינדאנאו במדינה ובנו של המנהיג הפוליטי של האזור .  הוא מכחיש כל קשר לטבח בו נרצחו 57 אנשים שהיו בדרכם להגיש טפסי מועמדות לבחירות של איסמעיל מאנגודאדטו ,  יריבו בבחירות .  על פי ההערכות ,  אמפטואן הבן ביקש להחליף את אביו ולרוץ כמתמודד יחיד ,  אך החלטתו להתמודד של מאנגודאדטו שיבשה את התוכניות שלו .  בין ההרוגים בטבח היו גם אשתו של מאנגודאדטו ושתי אחיותיו .  התביעה טוענת כי אמפטואן עמד בראש קבוצה של 100 חמושים שעצרו את השיירה בה נסעו הנרצחים ,  ירו בהם למוות וקברו את גופותיהם בקבר אחים .
 אמפטואן הגיע לדיון בעניינו כשהוא מלווה ב-30 אנשי ביטחון חמושים ,  לאחר שבדיון המוקדם בעניינו הוא הוכה על ידי המון זועם שהורכב ברובו מעיתונאים שזעמו על המספר הגדול של עמיתיהם שנהרגו בטבח .  לאחר שהכחיש כל מעורבות בטבח בפני בית המשפט הורה השופט על דחיית המשך המשפט לשבוע הבא ,  בכדי לאפשר לכתריסר עדים להגיע למתן עדות .  ב-BBC דווח ,  כי המשפט צפוי להיות ארוך ומפותל וישמש כמבחן למערכת המשפטית במדינה .
 
הפיליפינים :  החשוד העיקרי בטבח טוען לחפותו
ראש העיר שנחשב כאחראי לרצח 57 אנשים שהיו בדרכם להציג את מועמדות יריבו בבחירות ,  מכחיש כל קשר לארוע .  הוא הובל לביהמ"ש תחת אבטחה כבדה ,  לאחר שהותקף ע"י עיתונאים

