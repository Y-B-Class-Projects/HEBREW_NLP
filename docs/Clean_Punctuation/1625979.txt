סוחרי האג"ח צופים :  אג"ח של ממשלת ארה"ב ייפלו ב-2010 ;  מורגן סטנלי :  התשואה תזנק ל-5.5%
ממשלת ארה"ב תגדיל את היקף גיוסי האג"ח לשיא של 2.55 טריליון דולר ב-2010 כדי לממן הוצאות התקציב
תחזית מורגן סטנלי לשוק האג"ח הממשלתיות בארה"ב איננה מעודדת :  התשואות על אג"ח ל-10 שנים יזנקו מרמה נוכחית של 3.8% ל-5.5% .  תשואה על אג"ח נסחרת בכיוון ההפוך למחירה של האג"ח - ככל שהיא גבוהה יותר שווי האג"ח נמוך יותר .  התחזית הממוצעת ,  על פי סקר של 60 סוחרים שערכה בלומברג ,  מצביעה על כך שהתשואה ל-1 שנים תעלה ל-3.97% .  התשואות על האג"ח ל-10 שנים עלו במהלך השנה האחרונה מרמה של 2.44% בסוף 2008.הזינוק בתשואות על האג"ח משמעותו שהריבית על משכנתאות בארה"ב תזנק ותפגע בצרכנים .  בשל תחזית זו ממליץ מורגן סטנלי על ביצוע שורט על אג"ח  ( הימור על ירידה )  .  מנגד ,  הכלכלנים של גולדמן סאקס מעריכים כי האג"ח ימשיכו לעלות והתשואה ל-10 שנים תרד לרמה של 3.25% ,  בשל החולשה הכלכלית .  המסחר באג"ח משקף לעיתים קרובות את ציפיות המשקיעים לגבי כיוון הכלכלה .  בתקופות שבהן הכלכלה מאיצה את צמיחתה ,  והבנק המרכזי מעלה את הריבית הבסיסית במשק כדי למנוע התחזקות האינפלציה ,  שערי האג"ח יורדים ,  ובמקביל התשואות עולות .  בתקופות של חולשה כלכלית האג"ח נתפסות כמקלט בטוח למשקיעים ,  וכחלופת השקעות טובה בזמן שהריבית נמוכה .  בשל כך התשואות על האג"ח הבינוניות והארוכות - אלה שפרעונן מגיע בעוד שנתיים ,  חמש או עשר שנים - מאותתות על כיוון הכלכלה להערכת המשקיעים .  שערי האג"ח כפופים גם להיצע וביקוש בשוק ולהערכות המשקיעים לגבי יכולת הפרעון של החובות.בחודש האחרון עמד השוק לצידה של התחזית של מורגן סטנלי .  התשואות זינקו בשיעור הגדול ביותר מאז ינואר ,  בשל חששות שממשל אובמה יזרים לכלכלה עוד תמריצים תקציביים ,  ויגדיל את הגירעון הממשלתי .  ממשלת ארה"ב מוכרת אג"ח כדי לממן את הוצאותיה ,  ותנפיק בשנת 2010 אג"ח בסכום שיא 2.55 טריליון דולר .  עלייה זו בהיקף גידול החובות  ( 38% יותר מבשנת 2009 )  מעוררת חשש מפני הצפת השוק ומחלישה את האג"ח ,  כי המשקיעים תובעים ריבית גבוהה יותר על הכסף שהם מלווים לממשלת ארה"ב .  45% ארה"ב הנפיקה מתחילת 2009 ועד 25 בנובמבר אג"ח בשווי 1.92 טרילון דולר ,  ו-45% מהן נרכשו על ידי בנקים מרכזיים ורוכשים אחרים שאינם סוחרי אג"ח הרשומים בארה"ב .  סך חובותיה של ארה"ב גדל ב-1.38 טריליון דולר השנה ל-7.17 טריליון דולר נכון לנובמבר .
 
סוחרי האג"ח צופים :  אג"ח של ממשלת ארה"ב ייפלו ב-2010 ;  מורגן סטנלי :  התשואה תזנק ל-5.5%
ממשלת ארה"ב תגדיל את היקף גיוסי האג"ח לשיא של 2.55 טריליון דולר ב-2010 כדי לממן הוצאות התקציב

