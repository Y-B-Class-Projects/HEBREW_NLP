אטיאס : " לא נשאיר את קבוצות הרכישה בלי פיקוח ,  לא נחכה עד שיקרה משהו "
 שר השיכון מודאג מקבוצות הרכישה
 >  >   " לא נשאיר את קבוצות הרכישה בלי פיקוח ,  ונגיע לפיקוח בדומה לזה הקיים על קבלנים ועמותות הניגשים למכרזים ;  לא נחכה עד שיקרה משהו .  כיום עוסקים בקבוצות הרכישה גם אנשים לא מנוסים ,  שממשיכים למכור על אף שלא מסרו אף דירה "  - כך אמר אתמול שר הבינוי והשיכון אריאל אטיאס ,  בוועדת הכלכלה של הכנסת .  בדבריו בוועדה מסר אטיאס כי הקים צוות בדיקה בראשות מנכ"ל המשרד ,  מרדכי מרדכי ,  לבחינת כללים של פיקוח על קבוצות הרכישה . " המטרה של צוות הבדיקה איננה לפגוע בכלי המוזיל את הדירות או לפגוע בהכנסות של מארגני קבוצות הרכישה ,  אלא לדאוג לביטחון הצרכנים ורוכשי הדירות ",  הבהיר .  אטיאס הציג בפני הוועדה את תוכניות המשרד לשנה הקרובה .  הוא הודיע על המשך הגדלת מלאי הקרקע הזמינה למגורים ,  הן באזורי הביקוש והן בפריפריה .  זאת ,  במטרה להביא להוזלת מחירי הדיור ולפתרונות דיור לזוגות צעירים .  לדברי אטיאס ,  משרד הבינוי והשיכון ישווק השנה קרקעות לכ-15 אלף יחידות דיור ,  כ-50% יותר ממספר יחידות הדיור ששיווק המשרד ב-2009 .  בנוסף ,  מינהל מקרקעי ישראל עתיד לשווק השנה כ-20 אלף יחידות דיור .  המשרד גם מגבש תוכנית שלפיה באזורים מסוימים בישראל יוקצו ,  לפי קריטריונים שייקבעו ,  5%-10% משיווק הקרקעות לדיור ציבורי . " מאז שנות ה-90 לא נקנו דירות בדיור הציבורי ",  הדגיש אטיאס .  לדבריו אטיאס המדינה תרכוש דירות בדיור הציבורי עבור מקרים סוציאלים קשים . " ניקח תקציב של כ-250 מיליון שקל וניצור תעדוף ברכישת דירות ,  קודם כל לנכים ,  כך ש-100 הנכים הרתוקים הממתינים כיום ,  לא ימתינו עוד ".  אטיאס הוסיף : " המס על הדירות יקר ,  אבל זה בידי משרד האוצר ,  זה לא בידינו .  הצענו רעיונות להוריד את המיסוי על דיור לצעירים ,  לזכאים ,  לדיור בפריפריה וכדומה .  על כל הצעה מקבלים אותה תשובה - האוצר לא רוצה להתערב ולהגדיל את הביקושים ".  לדברי אטיאס ,  המשרד יבטל את ההחלטה של הממשלה הקודמת על אי תכנון למגורים באזור המרכז .  לאחר אישורה בועדת השרים לענייני הרפורמה ,  יביאו משרד השיכון והבינוי ומשרד האוצר את ההחלטה לאישור הממשלה .  יו"ר הוועדה ,  ח"כ אופיר אקוניס  ( ליכוד )  ,  אמר כי  " מסתמנת בלימה במחירי הנדל"ן בישראל ".  הוא קרא לרוכשי הדירות להתמקח על המחיר . " עצתי לרוכשי הדירות היא - 'תפסיקו להיות פראיירים ,  אל תשלמו על דירות חדר מחיר של דירות בהונג קונג או טוקיו ,  פשוט תתמקחו על המחירים ותלחצו על השוק כלפי מטה' ". 

אטיאס : " לא נשאיר את קבוצות הרכישה בלי פיקוח ,  לא נחכה עד שיקרה משהו "
 שר השיכון מודאג מקבוצות הרכישה

