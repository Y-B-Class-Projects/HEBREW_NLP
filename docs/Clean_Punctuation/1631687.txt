בתי המשפט כשלו בגיבוש מדיניות אחידה כלפי עסקים ללא רישיון
בתי משפט מתקשים להחליט אם ניתן לעכב סגירת עסק ללא רישיון או לא .  החלטות סותרות גורמות לאי שוויון באכיפה באותה עיר ,  לפעמים אפילו אצל אותה שופטת
 >  >  בתי המשפט בישראל אינם מצליחים לנקוט מדיניות אחידה בעניין של צווי סגירת עסקים הפועלים ללא רישיון - כך עולה ממחקר של עו"ד ד"ר ניסן שריפי ,  ראש המכון לחקר הנדל"ן ,  שיתפרסם בימים הקרובים בירחון  " מקרקעין ".  היעדר מדיניות אחידה של בתי המשפט מצטרפת לכשל מערכתי מתמשך בתחום רישוי העסקים בישראל .  מצד אחד ,  בתי המשפט אינם מצליחים לשמש כלי אכיפה המשדר מסר אחיד לבעלי העסקים או לחילופין לרשויות האכיפה .  מצד שני ,  הליכי רישוי העסקים בישראל ארוכים ומסורבלים .  כשליש מהעסקים פועלים ללא רשיון כשליש מהעסקים בישראל פועלים ללא רישיון ,  כך עולה ממחקרים שבוצעו בשנים האחרונות .  הטקטיקה היא פשוטה :  קודם פותחים את העסק ,  אחר כך משיגים את הרישיון .  לדוגמה ,  לפי נתונים שמביא שריפי במחקרו ,  בין 1993 ל-2003 נרשמו בעיריית תל אביב רק שני מקרים בהם קיבל עסק את רישיון העסק טרם פתיחתו .  שני מקרים ,  בעשר שנים .  שריפי מציין כי הסיבה השכיחה ביותר לפעילותם של העסקים ללא רישיון עסק היא היעדר אישור מהוועדה המקומית לתכנון ובנייה - שלב בירוקרטי ממושך במיוחד .  כדוגמה מביא שריפי את אזור התעשייה של נתניה .  באזור זה פועלות מסעדות רבות ,  אך מינהל ההנדסה מסרב להוציא רישיון לפעילותן משום שלפי ההוראות החלות באזור זה מותר להקים רק פעילות תעשייה .  שריפי מצא כי התוכנית המקומית מתירה לפתוח  " מזנון פועלים "  ושיכנע את הרשויות  " להגדיל ראש "  ולהכיר במסעדות הנתנייתיות כ"מזנון ".  לדבריו , " הבירוקרטיה הישראלית מפורסמת בנוראותה .  הליך הוצאת רישיון אורך כשנה .  זו גזירה שהציבור לא יכול לעמוד בה .  יש כיום ועדה ממשלתית שדנה בנושא ,  ואני מקווה שהמצב ישתנה בתוך כמה חודשים ".  בינתיים ,  רשויות האכיפה מגישות דרך שגרה כתבי אישום נגד מפעילי עסקים ללא רישיון ומבקשות מבית המשפט להורות על סגירת העסקים .  בדרך כלל ,  צווי סגירת העסקים מעוכבים על ידי בתי המשפט לתקופה של כמה חודשים או אפילו כמה שנים .  העיכוב נועד לאפשר למפעילי העסקים לנסות לקבל רישיון להפעלת העסק ,  לאחר שכבר פתחו אותו .  מהמחקר של שריפי עולה כי הבעיה המרכזית היא שבתי המשפט ברחבי הארץ חלוקים בשאלה אם יש לשופטים סמכות להאריך עיכוב ביצוע שניתן על צו סגירה .  המחלוקת הזו גרמה לכך שחלק מהשופטים מאריכים את עיכוב סגירת העסק ,  ואילו שופטים אחרים קובעים כי אין סמכות לעשות זאת ומורים על הפעלת צו הסגירה לאלתר והשבתת העסק .  לדברי שריפי ,  ייתכן שבעל עסק ברחוב מסוים ייאלץ לסגור את עסקו ,  ואילו שכנו יוכל להמשיך לפעול כי התמזל מזלו להגיע לשופט מתירני יותר .  התוצאה הזו עשויה לגרור מרמור ופגיעה באמון בבתי המשפט .  כך למשל ,  בפתח תקוה סבר שופט השלום אהרן גולדס ,  במקרה שעסק במוסכים שפעלו ללא רישיון ,  כי עליו להורות על סגירת העסק .  גם במקרה אחר שעסק בחברת שינוע קבע השופט גולדס ברוח זו .  לעומתו ,  השופטת עינת רון באותו בית משפט סברה שהיא יכולה להתיר את המשך הפעילות בתיק שעסק בדוכן פלאפל מקומי .  שריפי מצביע על מקרה קיצוני של חוסר אחידות בנתניה :  השופטת אביבה טלמור קבעה בעניין סופרמרקט מקומי כי אין לה סמכות לעכב את סגירת המקום ,  אבל בתיק אחר ,  בעניינה של קונדיטוריה נתנייתית ,  קבעה ההיפך .  צו סגירה הוא ענישה שאפשר לעכב למעשה ,  בחוק רישוי עסקים אין כלל הוראה המקנה סמכות לבית המשפט לעכב ביצועו של צו סגירה .  למרות זאת ,  יש שופטים הסבורים כי יש להם סמכות לעשות זאת .  יש הגורסים כי אין סמכות כזו .  המחקר מראה כי השופטים הסבורים כי הם יכולים להאריך את צו הסגירה לנצח נצחים ,  ממעטים לנמק את החלטותיהם ,  ככל הנראה מתוך חשש שאין בסיס משפטי לעמדה זו .  בית המשפט העליון לא קבע עד היום עמדה נחרצת בנושא .  אמירות אגב של נשיאת בית המשפט העליון ,  דורית ביניש ,  מעידות כי לדעתה בית המשפט דווקא מוסמך לעכב צו סגירה ,  אם הוא מוצא לנכון לעשות כן .  שריפי סבור כי צו סגירה הוא סוג של ענישה ולכן ,  כפי שמוסמך בית המשפט לעכב עונש פלילי רגיל ,  רשאי הוא לעשות זאת גם בצווי סגירת עסקים .
 
בתי המשפט כשלו בגיבוש מדיניות אחידה כלפי עסקים ללא רישיון
בתי משפט מתקשים להחליט אם ניתן לעכב סגירת עסק ללא רישיון או לא .  החלטות סותרות גורמות לאי שוויון באכיפה באותה עיר ,  לפעמים אפילו אצל אותה שופטת

