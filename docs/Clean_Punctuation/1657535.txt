אמסלם : " הילדים האלה הם דור העתיד שלנו "
 מאמן בית"ר ירושלים החמיא לאיינבינדר ואליחן ,  שהבקיעו ב-0:5 על נצרת : " חשוב שהרצף נשמר ".  גרגורי : " הבעיה בהגנה "
 צילום ועריכת וידאו :  נועם אשל
ברק יצחקי ואבירם ברוכיאן ?  קבלו את דן ייאנבינדר וצחי אליחן .  בית"ר ירושלים ,  ללא שני הכוכבים הגדולים ,  לא התקשתה להביס הערב  ( שבת )  0:5 את מכבי אחי נצרת החלשה .  במחצית הראשונה הבקיעו טוטו תמוז וחן עזריאל אחרי שבישלו זה לזה ,  ולקראת הסיום ,  לאחר שער עצמי של מור דהאן האורח ,  הטצרפו לחגיגה הילדים מקבוצת הנוער עם שערי בכורה בליגת העל .  דוד אמסלם עם ניצחון שישי ברציפות מאז החליף בתפקיד המאמן את יצחק שום ,  בית"ר כבר במקום הרביעי .
 מאמן בית"ר ירושלים ,  דוד אמסלם ,  לא חושב שחולשת היריבה הייתה העיקר : " היה משחק קל רק בגלל התוצאה הסופית .  כל משחק הוא קשה .  אנחנו עשינו אותו קל במחצית הראשונה כשכבשנו פעמיים והבטחנו את הניצחון למעשה .  במחצית השנייה הנענו יפה את הכדור ,  שיחקנו מצוין והשגנו ניצחון גדול .  הכי חשוב ששמרנו על הרצף ,  לקחנו את הנקודות ועשינו את העבודה על הצד הטוב ביותר .  כל משחק הוא קשה .  תפרגנו לשחקנים .  
אמסלם לא שכח להחמיא לשחקנים הצעירים : " הם דור העתיד של בית"ר .  חשוב שהם נכנסו וכבשו .  הם יקבלו עוד צ'אנסים בהמשך .  על ברוכיאן הפצוע אמר המאמן : " אבירם עושה טיפולים .  הבריאות שלו היא הכי חשובה .  הוא סוחב פציעה קשה ונלחם כדי לשחק .  מגיע לו כל הכבוד .  אנחנו רוצים להגיע כמה שיותר רחוק .
 דן איינבינדר לא הסתיר את התרגשותו בסיום : " זה מאוד מרגש לכבוש שער ראשון ,  במיוחד כשמשחקים מול כל כך הרבה צופים ,  אבל הכי חשוב זה הכושר הקבוצתי .  אנחנו מנצחים וזה מה שחשוב ". 
חברו ,  צחי אליחן ,  הבקיע שלוש דקות לאחר מכן ובחר להגיד תודה למאמנו : " יש פה הזדמנות שלא נותנים בדרך כלל לשחקנים צעירים ואנחנו צריכים להגיד תודה לדוד אמסלם ". 
מאמן המפסידה ,  ג'ון גרגורי : " זה לא היה משחק של 0:5 .  הם הבקיעו משתי הזדמנויות במחצית הראשונה והניעו כדור יפה מאוד .  השחקנים שלי מאוד נאיביים וצעירים .  לא ייתכן שנספוג שלוש פעמים ברבע השעה האחרונה .  הייתי מאוד מרוצה מאיך ששיחקנו במחצית הראשונה ,  אבל ההגנה היא הבעיה הכי גדולה שלנו .  אנחנו רוצים לשמור על רוח ומוראל גבוה לקראת משחקי הפלייאוף .  לנצרת בהחלט יש מקום בליגת העל .  השחקנים מאוד נאיביים ולא מנוסים .  אבל הם ישתפרו וכבר בעונה הבאה ייראו הרבה יותר טוב ". 

אמסלם : " הילדים האלה הם דור העתיד שלנו "
 מאמן בית"ר ירושלים החמיא לאיינבינדר ואליחן ,  שהבקיעו ב-0:5 על נצרת : " חשוב שהרצף נשמר ".  גרגורי : " הבעיה בהגנה "
 
