שחקנים בבית"ר : " יכול היה להיגמר הרבה יותר גרוע "
 אכזבה גדולה בקבוצה מהבירה אחרי ההפסד למכבי תל אביב : " עכשיו צריך לחשוב איך לנצח את הפועל בשבוע הבא "
 ההפסד למכבי תל אביב אמש  ( שבת )  ,  שעצר רצף של שלושה ניצחונות ליגה ברציפות ,  הוציא הרבה אוויר מהמפרשים של בית"ר ירושלים ,  כשחלק משחקני הקבוצה הודו כי אולי היה מוקדם לחגוג לאחר הניצחונות על העולות החדשות . 
" באנו עם ביטחון ואמונה ,  אבל בסופו של דבר היינו רחוקים מלספק את הסחורה למרות שכבשנו שלושה שערים ",  אמר היום שחקן בקבוצה . " התוצאה קצת מטעה לטובתנו ,  זה יכול היה להיגמר שם הרבה יותר גרוע ,  אבל עכשיו צריך לחשוב איך לצאת עם שלוש נקודות מבלומפילד כבר בשבוע הבא ". 
בבית"ר מבינים כי המשחק מול הפועל תל אביב ש"נמצאת בכושר הטוב בליגה ",  כפי שהגדירו זאת מספר שחקנים בקבוצה ,  עלול להיות נקודת אל חזור .  הפסד של מחזיקת הגביע יכול לדרדר אותה עד למקום השמיני - מחוץ לפלייאוף העליון ,  ולהציב אותה במרחק של 7 נקודות מהמקום הרביעי שעשוי להוביל לאירופה בסיום העונה ,  בהתאם לזהות הפיינליסטיות בגביע המדינה .
" למעשה ,  אם לא קיצוץ הנקודות בחצי יכול להיות שהיינו מסיימים את העונה שלנו כבר בשבוע הבא ",  הודה שחקן אחר בקבוצה . " למזלנו הקיצוץ שומר אותנו בתמונת ההעפלה לאירופה .  הבעיה היא שאם נמשיך ככה אנחנו עוד יכולים למצוא את עצמנו מחוץ לפלייאוף העליון ואז באמת נשאר רק הגביע ". 
אתמול לפני המשחק הקניטו מספר אוהדי מכבי תל אביב את ספונסר בית"ר גומא אגייאר ,  כשזה בתגובה שלף את הטלפון הסלולרי שלו ,  צילם את האוהדים והבטיח להם שהם עוד ישמעו ממנו .
 
שחקנים בבית"ר : " יכול היה להיגמר הרבה יותר גרוע "
 אכזבה גדולה בקבוצה מהבירה אחרי ההפסד למכבי תל אביב : " עכשיו צריך לחשוב איך לנצח את הפועל בשבוע הבא "
 
