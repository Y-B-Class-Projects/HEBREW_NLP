לישראל אין מה לפחד מיוון 
BenchMarker
 >  >  יוון ,  וליתר דיוק בעיית החובות שלה ,  טילטלה את שוקי המניות בעולם בשבוע שעבר .  המשבר הפוטנציאלי ביוון גדול וגרוע בהרבה מזה שפרץ לפני כמה חודשים בדובאי .  הממדים האמיתיים של משבר החובות רחבים בהרבה מגבולות המדינה וכוללים את ספרד ,  אירלנד ,  פורטוגל ועוד כמה מדינות מערביות הנחשבות עשירות .  הסכנה של חדלות פירעון בכלכלות אלה תמשיך להעיב על הכלכלה העולמית בשנים הבאות .  החששות מפני גל חדלות פירעון של מדינות פגעו אפילו בוול סטריט שצנחה ביום חמישי .  כל אלה מצטרפים לתחזיות לנפילות בבורסה בגלל הערכות שהמניות נסחרות במכפילים מפולפלים מדי ,  לאחר זינוקים אדירים בשנה האחרונה .  האם המשקיעים בתל אביב צריכים לחשוש ולצפות לגל של ירידות ?  השווקים המתעוררים ,  שיצאו ראשונים מהמשבר ,  נפלו חזק בעת התרחשותו .  אך בטווח הארוך המשקיעים מבדילים בין החזקים לחלשים .  בורסת תל אביב מתנהגת יותר כמו השווקים המתעוררים מאשר המפותחים ,  אם כי המתאם פחת במקצת בשנים האחרונות .  אלה הן בשורות טובות ,  לעת עתה ,  למשקיעים בישראל .  בבחינת היסודות הכלכליים ,  ישראל נהנית מבידול ניכר מיוון וממדינות אחרות באירופה בשל התנהלותה הפיסקלית הזהירה בשנים האחרונות .  בכך ישראל מצטרפת לקבוצה שכוללת כמה מכלכלות אסיה  ( ראו מדור גלובל היום )  ,  הנהנות מאהדת המשקיעים הודות ליציבותן .  לנוכח השביתות המאיימות על יוון ,  אולי לא כדאי לנסוע לשם לחופשה בקרוב ,  אך הסכנות האורבות לשוק המניות הישראלי אינן דווקא משם .
 
לישראל אין מה לפחד מיוון 
BenchMarker

