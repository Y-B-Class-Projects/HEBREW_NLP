אירן : " נעצרו טרוריסטים הקשורים לבריטניה "
 רשת הטלוויזיה הממלכתית באירן דיווחה כי הרשויות עצרו ארבעה גברים בעלי קשר לבריטניה שביצעו התנקשויות בשנתיים האחרונות .  בריטניה : " הכפשות אירניות חסרות בסיס "
 הרשויות באירן עצרו ארבעה בני אדם שלטענתם קיבלו כסף ממורדים כורדים בבריטניה על מנת לבצע חיסולים ,  כך דיווחה היום  ( חמישי )  רשת הטלוויזיה הממלכתית באירן PRESS TV . " משרד המודיעין האירני מודיע כי הוא עצר ארבעה טרוריסטים בעלי קשר לבריטניה בעיר מאריבן שבמערב המדינה ,  שביצעו חמש התנקשויות בשנתיים האחרונות ",  כך פורסם באתר האינטרנט של הרשת .  לפי הדיווח ,  העצורים קיבלו תשלום מידי מפקד קומלה ,  מנהיג הארגון הכורדי-אירני המתואר כארגון טרור .  
ממשלת בריטניה הכחישה את הדיווח ואמרה כי זהו מקרה נוסף בשורת  " הכפשות אירניות "  חסרות בסיס .  הפרסום מגיע ביום בו מציינים באירן את יום השנה למהפכה האיסלמית ב-1979 ,  שבה חמושים אירניים השתלטו על שגרירות ארצות הברית בטהרן .  
לפי הדיווח ,  הארבעה הודו כי קיבלו פקודות ,  מזומן ונשק ממפקד הארגון בזמן שהיו בעיר העירקית סולימנייה שבגבול אירן-עירק ,  אולם לא צוין מי היו קורבנות ההתנקשות .  רשת PRESS TV הדגישה את הקשר של בריטניה למקרים ,  ואמרה שלדברי משרד המודיעין האירני , " בריטניה ביצעה לא רק פעולות ריגול חשאיות במדינה ,  אלא גם מימנה ותמכה קבוצות טרור מסוימות ברפובליקה האיסלמית ".  
בתגובה פרסם משרד החוף הבריטי הודעת גינוי חריפה : " בריטניה לא תומכת או מעודדת פעולות טרור באירן ,  או בשום מקום אחר בעולם ,  והטענה הזאת תיראה כמה שהיא :  עוד מקרה בשורה ארוכה של הכפשות נגד בריטניה מצד ממשלת אירן ". 

אירן : " נעצרו טרוריסטים הקשורים לבריטניה "
 רשת הטלוויזיה הממלכתית באירן דיווחה כי הרשויות עצרו ארבעה גברים בעלי קשר לבריטניה שביצעו התנקשויות בשנתיים האחרונות .  בריטניה : " הכפשות אירניות חסרות בסיס "
 
