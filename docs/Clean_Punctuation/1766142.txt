 " הממשל משתק את עצמו לדעת "
 הכשל של מערך הכבאות הוא כאין וכאפס לעומת  " הכשל השלטוני המתמשך בהתמודדות עם העוני ",  אומר שר הרווחה יצחק הרצוג .  הוא מקווה לעזרה ממזכ"ל OECD ,  אנחל גורייה  - " לעתים המערכת צריכה גורם חוץ שייתן לה פטיש על הראש ויגיד לה את האמת "  - וחושב שהממשלה צריכה ייעוץ ארגונ
 >  >  שר הרווחה ,  יצחק  ( בוז'י )  הרצוג ,  כנראה לא ממש הופתע מממצאי מבקר המדינה על המצב הקשה של שירותי הכבאות בישראל .  כבר לפני כעשור ,  כשהיה עדיין עורך דין צעיר ומצליח ושותף במשרד עורכי הדין הרצוג-פוקס-נאמן ,  הוא נתקל בכשלים שהביאו לכאורה לאסון השריפה בכרמל בשבוע שעבר . " הגיע אלי לקוח עם הצעה למכור למדינה מטוסים לכיבוי אש במחיר טוב ,  אבל נתקלתי באטימות מוחלטת ",  הוא מספר בראיון ל-themarker . " ההתנגדות העיקרית היתה ממשרד האוצר .  כשהצגתי להם את הרעיון הם אמרו שזה מיותר ושאין בו צורך ".  השבוע סגר הרצוג מעגל ,  אבל בנסיבות לא משמחות בכלל .  הוא מונה מטעם הממשלה להוביל את השיקום האישי והחברתי של התושבים שנפגעו בשריפה .  ובכל זאת - גם אחרי דו"ח חמור של מבקר המדינה על הכשלים בכיבוי האש ,  שכלל ביקורת חריפה כלפי שר הפנים אלי ישי ,  ראש הממשלה בנימין נתניהו ,  שר הביטחון אהוד ברק ושר האוצר יובל שטייניץ - הוא לא מתכוון לדרוש מאף אחד להתפטר . " יש כאן כשל מתמשך שקיים מאז קום המדינה .  המשבר נובע מיכולת התפקוד של הממשל בישראל ,  שפועל בסביבה של פחד משתק ושל ביורוקרטיה קיצונית .  לעתים הממשל פשוט משתק את עצמו לדעת ",  אומר הרצוג . " יש לדרוש תוצאות ועמידה בלוחות זמנים ,  לרדת לפרטי פרטים ולהיאבק .  לדעתי ,  לגבי מערכת כיבוי אש לא ניתן מענה מהסוג הזה .  לא היה מספיק נדנוד ולא היה לחץ מלמעלה ".  המבקר קבע שהאשמה רובצת בעיקר לפתחו של אלי ישי . " אני יכול להבין את הזעם כלפי ישי .  הוא גם תרם לכך לא מעט ,  בעמדות ,  במעשים ,  ובטעויות שעשה במישור הפוליטי והציבורי בתקופה האחרונה .  אבל דווקא במקרה הזה של מצב מכבי האש ,  אני חושב שמחפשים שעיר לעזאזל בקלות רבה מדי .  ברור שיש לו אחריות מיניסטריאלית ,  אך הפניית כל הכעס ,  הכאב והתסכול של הציבור רק לאלי ישי תעשה חטא גדול לנושא . " גם אם ישי יזוז ממקומו ,  מלחמות היהודים והבלימה האינסופית של התהליכים לא ייפסקו .  במקרה הזה אי אפשר לברוח מאחריות ,  אבל שריפה ועלייה למוקד הם אסונות שצרובים עמוק בהיסטוריה של התודעה היהודית .  לכן אף אחד לא יכול לברוח מאחריות ".  השרים מאשימים זה את זה ואת פקידי האוצר .  האם אתה לא סבור שהתגובה של שרי הממשלה לאסון היא תעודת עניות למנהיגות הישראלית ?   " שרים לא צריכים לברוח מאחריות ,  אבל גם אי אפשר להתעלם מהכוח הריכוזי הגדול שמרוכז בידי משרד האוצר .  הגיעה העת לבחון היטב את המבנה הממשלתי הקיים וחלוקת הסמכויות בו . " הממשלה צריכה יעוץ ארגוני וניתוח עסקים .  למשל :  יש לאחד את משרדי הבריאות והרווחה .  אני מציע לשקול בחקיקה יכולת הכרעה של ראש ממשלה במחלוקות בין משרדים שמעכבות תהליכים מסוג זה ".  איזה תקציב יקצה משרדך כסיוע לנפגעי אסון הכרמל ?   " עלות התוכנית שאנו מובילים בתחום השיקום האישי והחברתי היא 4 מיליון שקל .  אני מקווה שאף אחד לא ישים לנו רגליים ויחשוב שניתן לשקם קהילה בחודש או בחודשיים .  יש לנו ניסיון רב בשיקום קהילות .  הטווח הממוצע הוא עד שלוש שנים ".  בחצר האחורית במשך שנים רבות לא היה שר רווחה בישראל .  אף אחד לא חשק בתפקיד כפוי הטובה הזה ,  שכולל בעיקר ספיגת האשמות על תחלואי החברה הישראלית .  את התפקיד מילא בדרך כלל סגן שר חרדי .  אבל הרצוג חשב אחרת .  בעוד ארבעה חודשים הוא יסגור קדנציה של ארבע שנים בתפקיד שר הרווחה ,  המתפרשת על שתי ממשלות :  אולמרט ונתניהו .  הוא בחר לעזוב את פירמת עורכי הדין שבה היה שותף ולהיכנס לחיים הציבוריים .  אחרי קדנציה קצרה של 11 חודשים במשרד התיירות עתיר הנסיעות לחו"ל ,  הוא החליף את מלונות היוקרה בחצר האחורית של החברה הישראלית .  משרד הרווחה אינו מהווה באופן מסורתי קרש קפיצה פוליטי .  זה תפקיד שקשה לקצור בו הצלחות ,  ולו בגלל שתמיד חסר כסף לפתרון הבעיות .  תקציב משרד הרווחה ל-2010 הוא כ-4.2 מיליארד שקל ,  לאחר שהרצוג הצליח בארבע השנים האחרונות להגדילו בכמיליארד שקל .  בשנתיים הבאות צפוי המשרד לקבל תוספת תקציב של מאות מיליוני שקלים .  מהשטח נשמעות מחמאות כלפי הרצוג בזכות תוכניות שקידם בשנים האחרונות ,  כמו תוכנית לאומית לטיפול ב-330 אלף ילדים בסיכון בעלות של כמיליארד שקל ,  תוכנית לאומית לטיפול בניצולי שואה בהיקף של כ-300 מיליון שקל ,  שילוב נכים בתעסוקה ורפורמה מקיפה בשירותי הרווחה ברשויות המקומיות .  אבל לא כדאי למהר להתבשם מהנתונים האלה .  בשטח ,  התמונה נראית אחרת לגמרי .  מספר העניים בישראל רק גדל - לפי הביטוח הלאומי ,  15 אלף משפחות הצטרפו ב-2009 למעגל העוני בישראל .  שיעור המשפחות העניות בשנה זו היה 20.5% מהמשפחות בישראל ,  לעומת 19.9% ב-2008 .  במקביל ,  מצב העניים בישראל הורע ,  בין השאר בשל השחיקה בקצבאות הביטוח הלאומי .  באחרונה גם התגברו מקרי האלימות בתוך המשפחה ,  ונמתחה ביקורת על תפקודם של שירותי הרווחה .  המשרד גם ספג אש בשל סגירת מפעל מגדל אור להעסקת עיוורים ,  לאחר שמשרד הרווחה הפסיק להעביר לו כספים . " אני מתריע כבר חודשים רבים מפני רצח ילדים בידי הוריהם ומציע פתרון מערכתי להתרעה ומניעה .  בכל שלב בתהליך ניתן למצוא גורם אחר שינסה לטרפד אותו .  אני שמח שהשבוע סוף-סוף הגענו להסכם עם כולם ,  ולאחר לחץ ציבורי גדול מפיצים תזכיר חוק .  אבל בהרבה מובנים זה מיקרוקוסמוס למה שעברה מערכת הכבאות ".   " לא אוהבים עניים"הרצוג אמנם חבר בממשלה ,  אבל הוא מותח ביקורת על התנהלות הממשלה הזו והקודמות לה בכל הקשור לעוני : " הטיפול בעוני הוא דוגמה לכשל השלטוני המתמשך בהתמודדות עם אתגרים לאומיים מורכבים כמו מערך הכבאות ",  אומר הרצוג . " העוני הוא איום אסטרטגי משמעותי מאוד על החברה והמדינה ,  אבל ההתייחסות לדו"חות העוני היא בערך כמו ההתייחסות לדו"חות מבקר המדינה בנושאים אחרים שלא טופלו .  התוצאה היא שאנחנו מוצאים את עצמנו מול שוקת שבורה . " כולם בוחרים לבעוט בתפוח הלוהט הזה מצד לצד .  אוהבים לדבר על העוני ,  אבל לא אוהבים עניים .  העוני לא מטופל באופן מערכתי .  היו ניסיונות לעשות כן ,  אבל הם לא צלחו .  בממשלה יש ריבוי ידיים ואין מאמץ מרוכז שבו כל המשרדים יושבים תחת שולחן אחד וחושבים ביחד מה כל אחד מאתנו נותן כדי לשנות את המצב .  בכל דיון בממשלה על תקציב המדינה ,  כשמגיע הנושא הזה עושים וי וקובעים יעד כלשהו ,  במקום להגדיר את המטרה הלאומית .  לא נוכל להמשיך עם עוני שהוא פי שניים מהממוצע ב-oecd .  הצעתי תוכנית מקיפה לראש הממשלה ,  והוא חייב להוביל אותה ".  גם הממשלה הנוכחית לא הציבה את המלחמה בעוני בראש סדרי העדיפויות . " בישיבת הממשלה שהתקיימה לפני שבועיים עם מזכ"ל oecd ,  אנחל גורייה ,  הערתי לו בנימוס שעם כל הכבוד הראוי ,  אני סבור שעלינו לשים מול עינינו גם את האתגרים לצמצום העוני בישראל .  הרגשתי שיד נעלמה דאגה לכך שבביקור של גורייה לא שמו במרכז הדיון את ההתמודדות עם ממדי העוני והמשאבים הנדרשים לעניינים החברתיים ".  למי אתה מתכוון ,  לבנק ישראל ?  משרד האוצר ?   " אני לא מתכוון להטיל אצבע מאשימה כלפי מישהו ספציפי ,  אבל אם חשוב לדבר עם גורייה על תמלוגי הגז ועל תעסוקה ,  אז חשוב לדבר אתו גם על יעדי עוני מוגדרים .  בכל מקרה ,  אני אמור לפגוש אותו בשבועות הקרובים .  אני מצפה שהארגון יציב סימני שאלה וקריאה ברורים בפני ממשלת ישראל בכל הקשור לקביעת יעדים מדידים וברורים להפחתת העוני ,  לרבות ניתוח עומק של הכנסות והתייחסות להון שחור שאינו נמדד ".  מדבריך נשמע כאילו הממשלה זקוקה לגורייה ול-oecd שיגיד לה מה נכון לעשות .  זאת לא גישה של מדינה בוגרת וממשלה אחראית . " לעתים המערכת כל כך מקובעת ,  שהיא צריכה גורם מחוץ למערכת שייתן לה פטיש על הראש ויגיד לה את האמת .  ראש הממשלה ושר האוצר מתהדרים בכניסה שלנו ל-oecd ,  אבל צריך להבין שזה שטר ושוברו בצדו ".  בעיית העוני נגרמת בין השאר מחוסר השתתפות של קבוצות שונות באוכלוסייה בשוק העבודה ,  כמו החרדים והערבים . " בציבור החרדי מתרחשים תהליכים משמעותיים להשתלבות בשוק העבודה .  תפקידנו לעזור להם .  צריך לעודד אותם לרכוש השכלה ,  להשתלב בשוק העבודה ולא לחיות על הקצבאות .  אין להעניק הטבה חריגה לחרדים שאין בסופה תעסוקה או חובת לימודים והכשרה מקצועית .  בנוגע למגזר הערבי ,  אני מצפה לראות את המגזר העסקי היהודי קולט מנהלים ואנשי מטה ערבים .  צריך להמשיך לפעול להעצמת נשים ערביות ויציאתן לעבודה ".  בינתיים ,  ממדי העוני עלולים לגדול ,  אם הכנסת תאשר את הצעת האוצר בחוק ההסדרים להקפיא את קצבאות הביטוח הלאומי .  לפי הצעת האוצר בחוק ההסדרים ל-2011 ו-2012 ,  יידחו התוספות שנקבעו לתשלומי קצבאות הביטוח הלאומי לילד השני במשפחה  ( תוספת של 57 שקל מאפריל 2011 ותוספת של 7 שקלים מאפריל 2012 )  ,  וכן התוספות לילד השלישי והרביעי  ( תוספת של 7 שקלים מאפריל 2012 )  .  באוצר העריכו כי ההקפאה תחסוך לקופת המדינה 500 מיליון שקל ב-2011 ו-160 מיליון שקל ב-2012 . " בכנסת ובציבור קיימת חזית גדולה מאוד התובעת את ביטול הקפאת הקצבאות ",  אומר הרצוג . " ההקפאה תפגע בקצבאות זקנה ,  ילדים ,  הבטחת הכנסה ,  ניצולי שואה ,  נפגעי איבה ונכי עבודה .  זו ממש גזילת כבשת הרש ,  אני מקווה שהיא תבוטל ואני מתכוון להיאבק על כך .  אני מנהל דו-שיח קשה עם שר האוצר ,  יובל שטייניץ ,  ואף הבהרתי לו שעמדתי לגבי התקציב תושפע מההתייחסות לסוגיות שהעליתי ".  הפגנה ליד הבית בחודשים האחרונים נאלץ הרצוג לעמוד בחזית מול כמה גופים שהאשימו אותו ישירות במצבם הקשה .  הנכים ,  שהפגינו מול הכנסת לפני כחודשיים ,  הניפו שלטים בנוסח  " הרצוג ,  תתחיל לעסוק ברווחה ולא ברווחים ".  בחג החנוכה גם התקבצו הורים לילדים נכים מול ביתו של הרצוג בשכונת צהלה בתל אביב ,  והדליקו נר חנוכה כמחאה על הקצבאות הנמוכות לילדים נכים .  בנוסף ,  עמותת מגדל אור להעסקת עיוורים טענה כי הרצוג הוא האחראי הישיר לסגירתה ,  והאשימה את משרד הרווחה בהטמנת הראש בחול .  הרצוג מסכים כי  " הארגון מספק שירות חשוב מאוד .  אבל מדובר בעמותה ותיקה שהלכה והידרדרה בתפקודה ,  ונמצאת בהליכי פירוק .  בנינו מתווה להצלת הארגון ,  אבל האוצר קבע שאיננו יכולים להעביר 2.5 מיליון שקל כפי שביקשנו .  אנו מבקשים להתקשר עם הארגון לתקופת ביניים כדי לאפשר לנו להכין תוכנית הצלה מקיפה שתאושר בבית המשפט .  אני מקווה שבשבועות הקרובים נוכל לראות את התוצאה ".  מגזר נוסף שיצא למאבק בממשלה הוא העובדים הסוציאליים ,  שמרוויחים שכר נמוך וסובלים מעומס עבודה .  הרצוג הבטיח לדאוג לעובדים הסוציאליים ,  אבל בינתיים המשימות שלהם הוגברו ,  אין להם מספיק תקנים וטרם הושג הסכם שכר חדש שהוחרג מההסכם הכללי עם עובדי המדינה . " זה לא סוד שתנאי העבודה של העובדים הסוציאליים מחפירים .  קיימת הבנה בכל המערכת בדבר הצורך לשדרג את תנאי השכר שלהם .  על דעתי ועל דעת יו"ר איגוד העובדים הסוציאליים ,  איציק פרי ,  הושגה הסכמה בין יו"ר ההסתדרות עופר עיני והממונה על השכר באוצר ,  אילן לוין ,  להחריג את העובדים הסוציאליים מהסכם השכר האחרון כדי להגיע להסכם קיבוצי חדש ונפרד עבורם .  אנו במו"מ מואץ ,  כשהתנאי שלי הוא להחיל את ההסכם גם על עובדים סוציאליים העובדים בתאגידים ועמותות ",  טוען הרצוג .  גז לצמצום פערים סגירת הפערים היתה חלום של שרי רווחה רבים בישראל ,  אבל הם לא ממש הצליחו לממש אותו - כמובן ,  בגלל מחסור בתקציבים . " oecd קובע שההוצאה הציבורית בישראל לחברה ולרווחה קטנה ב-5% מזו של oecd ",  הוא אומר . " קיים חוסר של 40 מיליארד שקל בתחומי חברה ורווחה .  לדעתי ,  ניתן לצמצם את החוסר הזה .  צריך לייעד את תמלוגי הגז לכיסוי פערים בתחומים האלה ".  הרצוג חושב שיש לו עכשיו הזדמנות לעשות צעד בכיוון הזה - על חשבון טייקוני הגז של ישראל . " המלצות הביניים של ועדת ששינסקי הציגו כיוון כללי סביר .  לדעתי ,  הכיוון צריך להיות חלוקה צודקת של ההכנסות מהמשאבים השייכים למדינה ,  תוך הבטחת השקעה ברווח סביר של היזמים שלקחו סיכון .  אני קורא לשר האוצר להפנות את המשאבים שיתקבלו לרווחה להפחתת העוני ולצמצום פערים חברתיים ",  אומר הרצוג .  מקורות המימון של תוכנית הרצוג לא מגיעים דווקא מהגז ,  אלא גם באמצעות הגדלת הכנסות המדינה .  הרצוג מציע לדחות את הכוונה להפחית מסים , " לטובת הקצאת משאבים שיאפשרו לתת הזדמנות שווה לילד שמתחיל את דרכו בעוני ,  לעומת ילד ממשפחה מבוססת .  הדבר חיוני לחוסנה של ישראל ".  הרצוג מטפל כיום בעיקר בשכבות החלשות במדינה ,  אבל בעניין אחד לפחות הוא נכנס לעימות עם שכבת הקצפת העליונה בישראל :  שיאני השכר בחברות הציבוריות .  הרצוג מונה לחבר בוועדת נאמן להגבלת שכר הבכירים בחברות הציבוריות .  לפי הרצוג ,  יש להעביר חוק שיגביר את הפיקוח על שכר הבכירים . " בימים אלה מופץ תזכיר חוק ברוח ההמלצות של משרד המשפטים בעניין ,  המתייחס להגברת הפיקוח על בעלי השכר והמשרות בחברות הציבוריות .  זה צעד בכיוון הנכון ,  ובמובנים מסוימים הוא חדשני מאוד ,  משום שהפרמטרים של השכר ייקבעו כשיקול מחייב בהחלטות הגופים המוסמכים .  לאחר שנקבל את ההתייחסויות נקיים דיון סופי ",  אומר הרצוג .  בדרך להתמודדות על ראשות המפלגה היעד הפוליטי הבא של הרצוג כבר הוכרז :  הוא הצהיר כי בכוונתו להתמודד על ראשות מפלגת העבודה מול אהוד ברק . " המשנה החברתית שאני מציג היא המשנה האמיתית של מפלגה כמו העבודה ,  ומנהיגותי נתפשת כחלופה .  מנהיג העבודה צריך בראש ובראשונה לבוא עם השקפת עולם ברורה בתחום החברתי .  ברק לא צלח בכך ,  בלשון המעטה ",  אומר הרצוג .  בשבוע הבא ,  בעיתוי לא מקרי מבחינת שאיפותיו הפוליטיות ,  יפרסם ספר חדש בשם  " תוכנית עבודה - מתכון לרווחה כלכלית ",  המציג הצעות לפתרון הבעיות החברתיות . " הנושאים צמחו מתוך נאומים ודיונים ",  הוא אומר . " לאחר הבחירות התחלתי לגבש אותם לפרקים כתובים .  בשנה וחצי האחרונות הצגתי את השקפת עולמי בפורומים שונים ".  לדבריו , " הספר מתמודד עם הבעיות הפרקטיות של החברה והבודד ,  התמודדות עם אי-שיוויון ועוני ,  פתרונות מעשיים לניפוץ העוני הבין-דורי ,  שדרוג מערכת החינוך ,  תכנון בינוי ודיור ,  עידוד העסקים הקטנים והבינוניים והגנה על הסביבה ".  את הספר הוא הקדיש לעובדים הסוציאליים שהם ,  לדבריו , " החיילים האלמונים של עולם הרווחה ,  הנותנים מעצמם ונושאים על גבם את צורכי החברה ".  מדוע להוציא ספר על משנתך ?  כשר אתה יכול פשוט ליישם . " המדיניות שאני מנהיג במשרד שאובה מהשקפת עולמי ,  והיא מתעדכנת מהדברים שאני רואה בשטח .  מובן שיש תחומים שהם לא בסמכותי הישירה ,  ואני מתבטא לגביהם בפורומים הרלוונטיים ומנסה לקדמם ".  

" הממשל משתק את עצמו לדעת "
 הכשל של מערך הכבאות הוא כאין וכאפס לעומת  " הכשל השלטוני המתמשך בהתמודדות עם העוני ",  אומר שר הרווחה יצחק הרצוג .  הוא מקווה לעזרה ממזכ"ל OECD ,  אנחל גורייה  - " לעתים המערכת צריכה גורם חוץ שייתן לה פטיש על הראש ויגיד לה את האמת "  - וחושב שהממשלה צריכה ייעוץ ארגונ

