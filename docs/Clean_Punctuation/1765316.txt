 " הוליווד סוגדת לגבר הצעיר ואיבר מינו "
 השחקנית הלן מירן תקפה את נטייתה של תעשיית הסרטים האמריקאית להפלות לרעה שחקניות מתבגרות . " לא הרבה השתנה "
 השחקנית הבריטית הלן מירן תקפה אמש  ( שלישי )  את מה שכינתה כאובססיה של תעשיית הקולנוע האמריקאית לנעורים בכלל ולגברים צעירים בפרט . " עם כל הכבוד לכל הנשים המבריקות והמצליחות שיושבות בחדר הזה ",  אמרה השחקנית זוכת האוסקר בטקס לכבוד 100 הנשים החזקות בתעשיית הבידור האמריקאית , " לא הרבה השתנה בקאנון הסרטים של הוליווד ,  שממשיכה לסגוד למזבח של הגבר בן ה-18 עד 25 ואיבר מינו ",  ומיד הוסיפה ,  לקול צחוקו של הקהל , " שהוא די קטן ,  לעניות דעתי ".  
מירן אמרה את הדברים בנאום שנשאה לרגל פרס המנהיגות על שם שרי לנסינג שהוענק לה בטקס שעורך מדי שנה העיתון Hollywood Reporter .  כמו כן היא אמרה : " מה שאני הכי מתעבת בחיים שלי זה את הישרדותם של כמה שחקנים זכרים מאוד בינוניים לעומת היעלמותם המקצועית של כמה שחקניות מבריקות ".  
היא אף תקפה את אלו שמשבחים אותה על היותה סקסית בגיל 65 ואמרה ש"זה לגמרי לא רלוונטי ",  אך זה לא מנע מעמיתתה האלי ברי להחמיא לה . " אני רוצה לומר ",  אמרה ברי , " שהמבצר האחרון של זכויות האזרח בתעשיית הסרטים הוא אפליה על בסיס גיל .  והלן ,  את במו ידייך ,  כולך לבדך ,  מוטטת את המכשול הזה כי את יודעת להתבגר ,  את יודעת לעשות סרטים מצליחים ואת יודעת להיות עדיין לוהטת !  ".  

" הוליווד סוגדת לגבר הצעיר ואיבר מינו "
 השחקנית הלן מירן תקפה את נטייתה של תעשיית הסרטים האמריקאית להפלות לרעה שחקניות מתבגרות . " לא הרבה השתנה "
 
