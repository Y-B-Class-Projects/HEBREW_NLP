מ.ס .  אשדוד הביסה את מכבי נתניה 0:3
אשדוד דרסה את הקבוצה של עטר ,  ששחקניה הציגו משחק נוראי .  מקרייב  ( 42 )  ,  שריקי  ( 44 )  ושדה  ( 79 )  כבשו ,  סבע הורחק  ( 69 ) 
לא מעט פרצופים מאוכזבים נראו במ.ס אשדוד במחזור הקודם ,  אז היתה הקבוצה קרובה להשיג תוצאת תיקו מול מכבי חיפה .  אלא שכפי שקרה לא פעם העונה ,  החיפאים מצאו את הרשת ,  והותירו את אשדוד רק עם המחמאות .  הערב  ( שבת )  חזרו שחקניו של מזרחי להציג את היכולת שהביאה אותם אל החלק העליון של הטבלה ,  עם ניצחון ביתי גדול ,  0:3 על מכבי נתניה בבית ,  שנתן לה דחיפה גדולה לכיוון הפלייאוף העליון .  
בנתניה לעומת זאת צריכים להיות מודאגים מאוד ,  ולא רק מהעבודה שזהו ההפסד השני ברציפות שלהם .  קבוצתו של ראובן עטר רשמה את אחד ממשחקיה החלשים ביותר העונה ,  כלל לא היתה פקטור במשחק ,  וראתה את יריבתה פותחת עליה פער של 6 נקודות במעלה הטבלה .  כבר מהפתיחה היה ברור שהמשחק הזה יילך אל המארחים .  אשדוד תקפה ללא הרף את שערה של נתניה ,  החזיקה יותר בכדור ,  והשכיחה לחלוטין שמדובר בשתי קבוצות המתמודדות על הדשא .  למרות השליטה ,  התקשו המארחים למצוא את הרשת ,  כל זאת ,  עד הדקה ה-42 :  דימיטאר מקרייב ניצל טעות בהגנה ,  והעלה את אשדוד ליתרון .  לא חלפו שתי דקות ,  והמארחים כבר ב-0:2 ,  כשהפעם עידן שריקי מכניע את זוגבו ,  ומוריד את אשדוד עם שני שערי יתרון בהפסקה .  
חדרי ההלבשה לא שינו הרבה במשחק הנתנייתי ,  שפשוט לא הצליחו להיכנס למשחק ,  ובשביל להקשות עוד יותר עבור קבוצתו של עטר ,  הגיעה הדקה ה-69 ,  בה ראה אחמד סבע את הכרטיס הצהוב השני שלו ,  והותיר את קבוצתו בעשרה שחקנים .  אשדוד לא ריחמה ,  ותרגמה את היתרון המספרי שלה על המגרש לשער נוסף ,  כשהפעם ההגנה הרעועה של האורחים מאפשרת לעידן שדה ,  שרק נכנס ,  לכבוש את השלישי .
 דקה 3 :  אשדוד פתחה חזק ,  ניר ביטון מסר כדור טוב לעידן שריקי בתוך הרחבה ,  אבל זוגבו היה במקום .  
דקה 29 :  אשדוד שלטה במגרש ,  אבל קבראל הגיע למצב טוב ובעט כדור חזק ,  אך סטויקיץ' הדף לקרן .
 דקה 42 :  שער !  המארחים סוף סוף מצאו את הרשת ,  כשדימיטאר מקרייב השתלט על כדור שלא הורחק כראוי מהגנת נתניה ,  ומול זוגבו גלגל נהדר פנימה ,  0:1 לאשדוד .  
דקה 44 :  שער !  נתניה לא הספיקה להתאושש ,  ומיד חטפה את השער השני ,  כשהפעם עידן שריקי מתכבד להכניע את זוגבו ,  0:2 לאשדוד .  
דקה 69 :  אם העניינים לא היו מספיק גרועים עבור האורחים ,  הראה משה בוחבוט את הכרטיס הצהוב השני לאחמד סבע ,  והותיר את נתניה ב-10 שחקנים .  
דקה 79 :  שער !  ההגנה הנתנייתית המשיכה להיות נוכחת-נפקדת ,  איפשרה למארחים לנוע ללא הפרעה ,  ועידן שדה לא התקשה כדי לשים את השלישי ,  0:3 לאשדוד .  
הרכב מ.ס .  אשדוד :  דרגאן סטויקיץ' ,  מרקו פופוביץ' ,  כריסטיאן גונזאלס ,  מתן אוחיון ,  רחמים צ'וקול ,  ניר ביטון ,  סטפן קינגאווה ,  משה אוחיון ,  ניר נחום  ( עידן שדה ,  68 )  ,  עידן שריקי ,  דמיטאר מקרייב .
 הרכב מכבי נתניה :  ארסטיד זוגבו ,  קלמי סבן ,  אוראל דגני ,  ביוואן פרנסמן ,  עמרי בן הרוש  ( יגאל אנטבי ,  48 )  ,  אלמוג כהן ,  רביד גזל ,  פבריציו קבראל  ( גל גניש ,  66 )  ,  שלו מנשה ,  דיוויד גומז ,  אחמד סבע .
 
מ.ס .  אשדוד הביסה את מכבי נתניה 0:3
אשדוד דרסה את הקבוצה של עטר ,  ששחקניה הציגו משחק נוראי .  מקרייב  ( 42 )  ,  שריקי  ( 44 )  ושדה  ( 79 )  כבשו ,  סבע הורחק  ( 69 ) 

