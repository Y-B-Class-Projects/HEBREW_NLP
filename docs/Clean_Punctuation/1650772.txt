טויוטה יוצאת במסע פרסום ראשון בארה"ב מאז פרשת דוושת הגז ;  מומחים לשיווק :  העיתוי מוקדם מדי
במסע הפרסום מציגה יצרנית הרכב לקוחות מרוצים המעידים על בטיחות מכוניותיה החדשות
יצרנית הרכב טויוטה ,  אשר סבלה בחודשים האחרונים מפגיעה קשה בתדמיתה ,  עקב החזרתם של למעלה מ-8.5 מיליון כלי רכב ,  יוצאת במסע פרסום חדש בארה"ב .  זאת ,  על אף ביקורות הטוענות כי עדיין מוקדם מדי לעשות זאת.במסע הפרסום ,  עליו אחראית חברת הפרסום סאצ'א אנד סאצ'י ,  מציגה טויוטה לקוחות אמיתיים המרוצים ממכוניותיה החדשות ומעידים כי הם חשים בטוחים בהן . " החוויה האישית שלנו ?  המכוניות האלה הן בטוחות באופן יוצא מן הכלל ",  אומר מארק מרפי ,  לקוח טויוטה ,  באחת הפרסומות .  בפרסומת מספר מרפי כי הוא ואשתו דונה רכשו שתי מכוניות טויוטה מדגמי קורולה וסיינה ב-20 בפברואר.לדברי מומחים לשיווק ,  מסע הפרסום אשר החל בשבוע שעבר ויימשך עד ל-5 באפריל ,  יעיל בשל העובדה שטויוטה מדגישה בו את יתרונותיה ופונה לקהל אוהדיה הנאמנים .  עם זאת ,  יש הטוענים כי הימנעותה של החברה מהתנצלות עלולה להציג את טויוטה כמי שמזלזלת בחששות הבטיחות של הצרכנים .  יש הטוענים כי העיתוי הוא מוקדם מדי  - " אנשים צריכים זמן לעכל חדשות קשות ,  ולכן חברות לא צריכות להתחיל למכור מוקדם מדי ",  אמר מייק שלדון מנכ"ל חברת הפרסום דויטש ל.א.בפרסומות של טויוטה ניתן גם אזכור לתמריצים אשר נותנת החברה לרוכשי המכוניות .  החל מהחודש הנוכחי ,  רוכשי מכוניות טויוטה בארה"ב יוכלו לבחור בין הלוואה ללא ריבית עד לחמש שנים או ליסינג בעלות נמוכה על מבחר דגמים .
 
טויוטה יוצאת במסע פרסום ראשון בארה"ב מאז פרשת דוושת הגז ;  מומחים לשיווק :  העיתוי מוקדם מדי
במסע הפרסום מציגה יצרנית הרכב לקוחות מרוצים המעידים על בטיחות מכוניותיה החדשות

