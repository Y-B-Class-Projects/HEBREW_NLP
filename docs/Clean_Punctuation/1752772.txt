ביקושי יתר בשלב המוסדי של הנפקת אביב ארלון - הגיוס הסתכם ב-110 מיליון שקל
החברה הנפיקה אג"ח בריבית 7.3% במח"מ 4.3 שנים ;  תגייס סכום של כ-100-90 מיליון שקל
חברת אביב ארלון ,  בשליטת דורון אביב ,  דפנה הרלב ,  איל לב ארי ויפתח אלוני ,  מדווחת היום על תוצאות המכרז המוסדי בהנפקת סדרה חדשה של אג"ח צמודות מדד מסדרה ג' .  הביקושים בשלב המוסדי הגיעו לכ-110 מיליון שקל ,  מתוכם קיבלה החברה התחייבויות מוקדמות לכ-70 מיליון שקל בריבית מקסימלית של 7.3% ובמח"מ של כ-4.3 שנים ,  את החיתום יוביל בית ההשקעות אי.בי.אי .  הסכום הכולל אותו החברה מעוניינת לגייס הוא בין 100-90 מיליון שקלגיוס הכסף נועד להמשך פעילות החברה ורכישת מרכזים מסחריים בארה"ב .  החברה תבטיח למשקיעים שיעבוד של שני נכסים בארה"ב הנמצאים בבעלותה .  הנכסים שאותם אביב ארלון תשעבד הם המרכזים המסחריים בארה"ב בוניטה ספרינגס ופדרל ווי .  בוניטה ספרינגס ,  הממוקם בפלורידה ,  הוא מרכז המסחרי פתוח המתפרס על פני 130 דונם ונמצא בבעלות מלאה של אביב ארלון .  החברה רכשה את הנכס ב-29 מיליון דולר ובחוב של 39 מיליון דולר .  לפני כשנה השתלטו קבוצת אביב ,  הנמצאת בשליטת אביב והרלב ,  ואייל לב ארי ויפתח אלוני ,  באמצעות החברה המשותפת ארלון ,  על השלד הבורסאי יולי שוקי הון .  אביב הכניסה את פעילות הנדל"ן של הקבוצה בארה"ב לשלד הבורסאי ושינתה את שמו לאביב ארלון.קבוצת אביב הקימה כמה פרויקטים בישראל ובחו"ל ,  הכוללים ,  בין השאר ,  את מגדל משה אביב ,  בית החולים אסותא ,  מרכז וייצמן ,  מגדל היהלום ,  סי אנד סאן ,  אביב בצמרת ואביב בגימל .  אביב ארלון פועלת גם בסרביה ,  שם רכשה באוגוסט 2010 מתחם ששטחו עשרה דונמים .  אביב ארלון תבנה על השטח ותשכיר ארבעה דונמים ממנו לרשת הסופרמרקטים dis .
 
ביקושי יתר בשלב המוסדי של הנפקת אביב ארלון - הגיוס הסתכם ב-110 מיליון שקל
החברה הנפיקה אג"ח בריבית 7.3% במח"מ 4.3 שנים ;  תגייס סכום של כ-100-90 מיליון שקל

