מ"דירקטוריון המריונטות "  לעמדת המפקח
עודד שריג מונה על ידי שרי אריסון לדירקטוריון הפועלים - אותו דירקטוריון שלפי הרגולטורים לא מילא תפקידו כהלכה .  האם הוא יוכל לעמוד בלחצים של הגופים הפיננסיים הגדולים כמפקח על שוק ההון והביטוח ? 
 >  >  ב-2009 אישר דירקטוריון בנק הפועלים הענקת בונוסים רטרואקטיבית בסכום ענק של 9.5 מיליון שקל לניר ברונשטיין ,  אז עדיין מנכ"ל פועלים שוקי הון ,  עבור 2005-2007 - וזאת בתוספת לעלות שכר של 2 מיליון שקל באותה שנה .  כמה חודשים לאחר מכן ,  יו"ר רשות ני"ע זהר גושן החליט להתערב בהליך .  גושן דרש וקיבל את הפרוטוקולים מישיבות הדירקטוריון שנערכו בעניין ,  ובעקבות בדיקה שערך מתח ביקורת קשה על דירקטוריון הבנק : " דירקטוריון הבנק לא קיים דיון מעמיק בבונוסים בפועלים שוקי הון ",  כתב גושן . " מהמידע שבידינו עולה כי במקום דיון מהותי ועקרוני ,  הדירקטוריון הסתמך על אמירות לפיהן נערך דיון מקיף בעניין המענק בוועדת התגמול ,  בוועדת הביקורת ובדירקטוריון פועלים שוקי הון ,  וזאת מבלי שהפרוטוקולים של הדיון או עיקריו עמדו פניו ".  גושן ביטל את הענקת הבונוסים לברונשטיין ולבכירים נוספים בפועלים שוקי הון ושלח את דירקטוריון הפועלים לדון בעניין מחדש .  עוד קודם לכן ,  ספג דירקטוריון הפועלים אש גם מהמפקח על הבנקים רוני חזקיהו .  הפעם זה היה בגלל התפטרותו המפתיעה של מנכ"ל הבנק צבי זיו על רקע חילוקי דעות עם יו"ר הבנק דני דנקנר ,  ומינויו המהיר של ציון קינן למחליפו של זיו .  פרשה זו הסתיימה בהדחתו של היו"ר דנקנר .  במקרה הזה כתב חזקיהו : " דירקטוריון הבנק ויו"ר הדירקטוריון לא קיימו לכאורה את חובותיהם כדירקטורים ולא הקפידו על הוראת חוק החברות ",  והוסיף כי  " לא מצאנו שהדירקטורים נקטו אמצעים סבירים העומדים לרשותם כדי למלא את חובותיהם כנדרש ".  בדירקטוריון זה ,  שספג ביקורת חריפה לא מעט פעמים והיה גם מי שכינה את יושביו ,  הדירקטורים ,  מריונטות ,  ישב גם מי שמונה השבוע לממונה על שוק ההון והביטוח :  פרופ' עודד שריג .  בפרשת ברונשטיין שריג ניסה דווקא להיחלץ מתפקיד  " המריונטה "  כשבאחד הדיונים בדירקטוריון אמר כי הוא  " חש הרבה פחות נוח עם התגמול הרטרואקטיבי ",  וטען כי  " מתוך עליית ערך של פועלים שוקי הון בהיקף של 150 מיליון שקל - 100 מיליון שקל קשורים לעליית ערך של מניות שמוחזקות בעבור הבנק ,  כך שלא ברור עד כמה הם  ( בכירי פועלים שוקי הון ,  ש"ש )  תרמו לעניין אחזקות הבנק בבזק או בחברת כלל ".  עם זאת ,  בסופו של דבר אישר שריג את הבונוסים כמו כל חברי הדירקטוריון וזאת מבלי שקיבל מענה להסתייגויותיו .  במסגרת תפקידו החדש יפקח שריג על 800 מיליארד שקל של חסכונות הציבור המנוהלים על ידי בתי ההשקעות וחברות הביטוח .  הוא ייאלץ להתמודד עם לחצים המופעלים עליו מצד תאגידים בעלי אינטרסים ומצד הבנקים ,  בהם אחד גדול שהוא מכיר היטב - הפועלים - שלפעמים החלטותיו עלולות לפגוע בהם .  הדוגמה הטובה יותר ללחצים מסוג זה נמצאת בוועדת חודק .  במהלך שבו החל ידין ענתבי ,  הוקמה ועדה בראשותו של עו"ד דוד חודק ,  שמטרתה גיבוש פרמטרים לפיהם יעבדו המוסדיים במתן אשראי באמצעות השקעה באג"ח .  מרגע שהגישה הוועדה את דו"ח הביניים החל מסע לחצים של ארגונים במשק שעלולות להיפגע מהמלצותיה .  חברות אלה כללו את איגוד החברות הציבוריות ,  התאחדות חברות הביטוח ,  פורום סמנכ"לי הכספים ,  קבוצת אי.די.בי של נוחי דנקנר וכמובן הבנקים .  האם מי שלא הצליח להתנגד להחלטות ומהלכים בדירקטוריון הפועלים - שכפי שקבעו הרגולטורים לא מילא תפקידו כהלכה - יוכל לעמוד בלחצים של הגופים המתנגדים לוועדת חודק ?  האם הוא יצליח לעמוד בלחצים של סוכני הביטוח וחברות הביטוח המבוססות סוכנים שאינם מעוניינים בתחרות מצד הבנקים על הייעוץ הפנסיוני ?  האם כאשר ישמור על 800 מיליארד שקל של כספי הפנסיה שלנו הוא יצליח לעמוד על דעתו ?  יש לקוות שהמחמאות שקיבל השבוע מעמיתיו לאקדמיה ,  יתבררו כמוצדקות והציבור יוכל לישון בשקט .
 
מ"דירקטוריון המריונטות "  לעמדת המפקח
עודד שריג מונה על ידי שרי אריסון לדירקטוריון הפועלים - אותו דירקטוריון שלפי הרגולטורים לא מילא תפקידו כהלכה .  האם הוא יוכל לעמוד בלחצים של הגופים הפיננסיים הגדולים כמפקח על שוק ההון והביטוח ? 

