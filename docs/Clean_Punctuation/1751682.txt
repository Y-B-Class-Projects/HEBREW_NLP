ברננקי מסביר את רכישת מאות המיליארדים
נגיד הבנק הפדרלי התייחס באופן נדיר לשוק המניות וניסה להסביר את רכישת 600 מיליארד הדולרים .  בדברים שכתב ל"וושינגטון פוסט "  אמר :  החששות מהשפעות שליליות מופרזים
בן ברננקי ,  נגיד הבנק הפדרלי ,  התייחס באופן נדיר לקשר בין מדיניות ההרחבה המוניטרית של הבנק הפדרלי לבין שוק המניות במאמר שכתב ל"וושינגטון פוסט "  אמש .  המאמר נועד להסביר את צעד רכישת הנכסים בסך 600 מיליארד דולר עליו הכריז הבנק הפדרלי .  ברננקי אמר שהציפיות להרחבה כמותית הובילו לעליות בשוק המניות - ואלו ,  מבחינתו ,  תורמות לצמיחה הכלכלית בארה"ב .  ברננקי הסביר כי רכישת הנכסים תוריד את הריבית לטווח הארוך ,  כולל ריבית משכנתאות ,  וטען נגד רואי השחורות שאומרים כי ההרחבה תוביל לאינפלציה . 
" הבנק הפדרלי הגיב במהלכים חזקים ויצירתיים לסייע לייצב את המערכת הפיננסית והכלכלה ",  כתב ברננקי במאמר , " כולל הורדת ריבית סמוך לאפס ורכישת אג"ח ממשלתיות ואג"ח מגובות משכנתאות ביותר מטריליון דולר - שסייעו להוריד את הריבית לטווח ארוך .  צעדים אלה סייעו לבלום את הצניחה החופשית בכלכלה וסללו את הדרך לחזרה לצמיחה כלכלית באמצע 2009 . 
" למרבה הצער ,  שוק העבודה נשאר חלש ,  שיעור האבטלה הלאומי קרוב ל-10% ,  מספרם של האנשים היכולים למצוא רק עבודה במשרה חלקית עולה ,  וחלק נכבד מהמובטלים לא עובד כבר ששה חודשים או יותר .  המחיר הכבד של חוסר התעסוקה כולל לחץ על מצבן הפיננסי של משפחות ,  יותר עיקולים ואובדן כישורי עבודה . 
" האינפלציה נמוכה מהשיעור שעולה בקנה אחד לדעת אנשי הבנק הפדרלי עם צמיחה כלכלית בריאה בטווח הארוך .  אינפלציה נמוכה מדי מסכנת את הכלכלה ,  ועלולה ליהפך לדפלציה ". 
ההרחבה הכמותית ,  הסביר ברננקי ,  הביאה לשיפור במצב הפיננסי בעבר . " מחירי המניות עלו ושערי הריבית לטווח ארוך ירדו לקראת הפעולה הנוכחית .  ההקלה במצב הפיננסי תקדם צמיחה כלכלית .  לדוגמה ,  ריביות נמוכות יותר על משכנתאות יאפשרו לאנשים לרכוש בתים ולבעלי בתים למחזר משכנתאות .  ריביות נמוכות יותר על אג"ח קונצרניות יעודדו השקעות .  ומחירי מניות גבוהים יותר יגדילו את עושרם של הצרכנים ,  ואת הבטחון שלהם ,  וזה יעודד את הצריכה .  צריכה מוגברת תוביל להכנסה ורווחים גבוהים יותר ,  וזה ,  במעגל חיובי ,  יוביל לצמיחה כלכלית משופרת ".  
בהתייחסו לסיכונים המיוחסים להרחבה הכמותית ,  כתב ברננקי : " למרות שרכישות של נכסים הן יחסית כלי בלתי מוכר של מדיניות מוניטרית ,  חלק מהחששות אודות גישה זו מופרזים .  המבקרים חוששים ,  לדוגמה ,  כי היא תוביל להפרזה בהיצע הכסף ,  כולל פקדונות בנקאיים ,  ותגביר את האינפלציה . 
" אולם השימוש שעשינו עד כה בשיטה זו לא השפיע על כמות הכסף שבמחזור ..  .  וכן לא יצר אינפלציה גבוהה יותר .  נקטנו בכל ההכנות הנדרשות ,  ואנו בטוחים שיש לנו הכלים הנדרשים כדי לסגת ממדיניות זו בזמן המתאים ..  .  הבנק הפדרלי לא יכול לפתור את כל בעיות הכלכלה לבדו .  זה ידרוש זמן ומאמצים משולבים מצדדים רבים ,  כולל הבנק המרכזי ,  הקונגרס ,  הממשל ,  הרגולטורים והמגזר הפרטי .  אולם לבנק הפדרלי יש מחויבות מיוחדת לקדם את התעסוקה ולשמור על יציבות המחירים .  הצעדים שנקטנו השבוע יסייעו לנו לעמוד בהתחייבות זו ". 

ברננקי מסביר את רכישת מאות המיליארדים
נגיד הבנק הפדרלי התייחס באופן נדיר לשוק המניות וניסה להסביר את רכישת 600 מיליארד הדולרים .  בדברים שכתב ל"וושינגטון פוסט "  אמר :  החששות מהשפעות שליליות מופרזים

