שגרירים :  ברדה כבש ,  גנק סיימה בתיקו
מוליכת הליגה הבלגית חזרה מפיגור 2:0 ל-2:2 נגד מכלן ,  אחרי שהחלוץ הישראלי ,  ששיחק 71 דקות ,  הבקיע בדקה ה-36
רגע לפני שהוא פוגש את נבחרת קרואטיה ,  אליניב ברדה ממשיך להרשים בבלגיה .  בשבוע שעבר הוא סיים עם צמד והפעם חלוץ גנק ,  ששב בהדרגה לרוטציה בקבוצתו ,  סיים עם שער אחד ,  שאמנם לא עזר לקבוצתו לנצח את מכלן בחוץ  ( 2:2 )  ,  אבל בהחלט משדר מסר אופטימי ללואיס פרננדז .  ברדה ,  שקיבל כרטיס צהוב ,  שיחק 71 דקות עד שהוחלף .
 מוליכת הטבלה ,  שעוברת כעת למאזן של שמונה ניצחונות ושתי תוצאות תיקו ,  מקדימה נכון לעכשיו את אנדרלכט בחמש נקודות .  במשחק עצמו מכלן הובילה כבר 0:2 אחרי שערים של קווין גודנס  ( 11 )  ובוריס פנדזה  ( 35 )  ,  אך ברדה צימק ל-2:1 בדקה ה-36 ושער עצמי של קני ואן הובלן  ( 49 )  השאיר את הקבוצות עם נקודה .
 ביום שבת יימשך המחזור העשירי כשקורטרייק ,  קבוצתו של רמי גרשון ,  תארח את יופן ואילו שרלרואה ,  קבוצתו של איתן טיבי תתמודד בחוץ נגד זולטה ווראגם .  ביום ראשון תפגוש גנט ,  קבוצתו של שלומי ארבייטמן ,  את קלאב ברוז' .  אנדרלכט ,  יריבתה של גנק בצמרת ,  תשחק בחוץ באותו יום נגד סטנדארד ליאז' .
 
שגרירים :  ברדה כבש ,  גנק סיימה בתיקו
מוליכת הליגה הבלגית חזרה מפיגור 2:0 ל-2:2 נגד מכלן ,  אחרי שהחלוץ הישראלי ,  ששיחק 71 דקות ,  הבקיע בדקה ה-36

