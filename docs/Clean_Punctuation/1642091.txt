 " אם הרפורמה ברשות השידור לא תתקדם ,  הרשות תפורק "
 שלב האיומים ברשות השידור
 >  >   " אם המצב הנוכחי יימשך יהיו גם צעדים דרסטיים .  אני לא אלחם כדי שישלמו את האגרה ,  ואז נזרים כסף עבור העיצומים .  מי שקודח כרגע יטביע את כל הספינה ",  כך אמר אתמול בראיון לרשת ב' השר הממונה על ביצוע חוק רשות השידור ,  יולי אדלשטיין .  גורמים במערכת הפוליטית אמרו אתמול ל-themarker כי  " במידה ולא תהיה התקדמות משמעותית בשלב הקרוב ,  עד לשלב של טיוטה מוסכמת בין הצדדים ,  ייעשה שימוש בנשק יום הדין - פירוק והרכבה מחדש של הרשות ".  הגורמים כיוונו להצעת חלופה שהשאיר יו"ר הרשות היוצא ,  משה גביש ,  כשעזב את תפקידו .  גביש הציע כי במידה והרפורמה לא תצא לפועל ,  תוגש בקשת פירוק לבית המשפט כשבמקרה כזה צפוי כי בית המשפט ימנה מנהל מיוחד שיישם את תוכנית ההבראה ברשות בזמן מוגבל .  תרחיש תקדימי כזה ייתן בידי המנהל המיוחד ,  שיחליף את ההנהלה הקיימת ,  כוח רב .  גורמים במערכת הפוליטית הסבירו כי  " זה ברור לכולם שאם אין רפורמה הרשות לא יכולה להתקיים במתכונתה הנוכחית ,  זו תהום שהולכת ומעמיקה ".  הגורם הסביר כי אין רצון לסגור את הרשות ואמר כי  " לאף אחד אין זכות להגיד שאין מקום לשידור ציבורי ".  בינתיים ההידרדרות ברשות השידור נמשכת - נערכו קיצוצים נוספים במשמרות הטכנאים ברדיו והם צפויים להחריף את העיצומים בעקבות כך .  אתמול המשיכו הטכנאים לא לאפשר לתוכניות להעלות לאוויר שיחות טלפון ,  וכך למשל סירבו לאפשר לראיין אנשים בזירת פיגוע הדקירה בצומת תפוח .  אדלשטיין אמר עוד כי  " אפשר להתאבד כדי להגיע להסכם אבל זה כבר יהיה מאוחר מדי .  לא יכול להיות שכולנו נממן את הרשות ונקבל בחזרה עיצומים ועוד עיצומים .  זה לא יימשך וזה לא איום - זה באחריות ".  אדלשטיין יצא נגד הוועדים הנוקטים בעיצומים ואמר כי  " כל מי שכרגע מנהל משא ומתן על זכותו להרוויח שקל או שניים עוד חמש שנים ,  יגזול פרנסה מעצמו בסופו של דבר .  המצב מביא לכך שאנחנו פשוט במו ידינו נגרום לקריסת השידור הציבורי - המאזינים יברחו ,  הצופים יברחו סופית ,  ואי אפשר יהיה לחזור חזרה ".  

" אם הרפורמה ברשות השידור לא תתקדם ,  הרשות תפורק "
 שלב האיומים ברשות השידור

