הפועל חיפה מחכה לויקטור מרעי
הקבוצה רוצה להתחזק ובונה על חלוץ הפועל ת"א או חמד .  טרטצקי על התבוסה : " תוצאה מטעה ".  גרוביישיץ' לא רוצה לסכנין
שחקני הפועל חיפה התעוררו הבוקר  ( ראשון )  מאוכזבים מאוד מהתבוסה שנחלו 5:0 להפועל תל אביב אמש במסגרת המחזור ה-16 בליגת העל .  גורם בקבוצה התייחס למשחק ,  ואמר : " לצערנו ,  ככה זה אצלנו :  מגיעים להרבה מצבים ומחמיצים בלי סוף .  קשה לנו כרגע למצוא חלוץ ,  אנחנו מקווים שאולי ויקטור מרעי ישוחרר מהפועל ". 
גם המאמן ניצן שירזי התייחס אתמול לרצונה של הקבוצה להתחזק ,  ואמר : " נכון שאני רוצה את מרעי ,  אבל הפועל לא מעוניינת כרגע לשחררו .  נחכה גם להתפתחויות עם תומר חמד ". 
הקפטן אייל טרטצקי התייחס הבוקר למשחק ,  ואמר לוואלה !  ספורט : " התוצאה מטעה .  עשינו הרבה טעויות שאסור לעשות ,  בטח לא נגד הפועל כי נגדם משלמים במזומן ובזמן .  חבל שספגנו את השער הראשון ,  אבל הגול השני שקיבלנו דקה לסיום המחצית שבר אותנו כי יש הבדל בין לרדת למחצית בפיגור של שער או שניים .  כעת ,  אנחנו צריכים לשכוח את המשחק הזה ולנצח את הפועל רמת גן ביום שבת הבא ". 
על ההחמצות הרבות ,  אמר המגן : " זה חלק מהמשחק .  חלוץ יכול לתפוס יום ושוער של היריבה יכול לתפוס יום .  כמו גליל בן שנן ,  גם שטראובר ודוידוביץ' תפסו ימים טובים נגדנו ".  לקראת הבאות אמר : " נקווה לעשות סיבוב טוב יותר מהסיבוב הראשון .  המטרה שלנו נשארה כמות שהייתה :  אמצע טבלה ומעלה ". 
המגן עודד אלקיים ,  שצפוי לעבור להפועל רמת גן בה סיכם את תנאיו וכנראה יחתום השבוע ,  מחכה לאישורו הסופי של הבעלים יואב כץ .  החלוץ ניקולה גרוביישיץ' ,  שלא נכלל בסגל וישב אמש ביציע ,  כבר לא בתכניות של שירזי .  במועדון מהכרמל מקווים שהחלוץ יסכים לעבור לבני סכנין שמעוניינת בו .  עם זאת ,  גרוביישיץ' מעדיף בשלב זה לשבת ביציע ולקבל את שכרו מהפועל חיפה ולא להצטרף לסכנין .
 
הפועל חיפה מחכה לויקטור מרעי
הקבוצה רוצה להתחזק ובונה על חלוץ הפועל ת"א או חמד .  טרטצקי על התבוסה : " תוצאה מטעה ".  גרוביישיץ' לא רוצה לסכנין

