 " תאונה גרעינית חמורה בכור בדימונה בשנות ה-60
בתביעה שהוגשה למחוזי בפ"ת טוען עובד בכיר לשעבר בקריה למחקר גרעיני בדימונה ובנחל שורק ,  כי מחלת הסרטן בה לקה נגרמה מחשיפה לחומרים רדיואקטיביים במהלך תאונה שאירעה בכור בשנות ה-60
באמצע שנות ה-60 התרחשה בקריה למחקר גרעיני בדימונה  ( קמ"ג )   " תאונה גרעינית חמורה ",  כך נטען בתביעה שהוגשה אתמול  ( חמישי )  לבית המשפט המחוזי בפתח תקוה נגד הוועדה לאנרגיה אטומית .  התובע ,  כיום בן 73 ,  הוא בכיר לשעבר במרכז למחקר גרעיני בנחל שורק  ( ממ"ג )  שעבד כ-35 שנה הן בממ"ג והן בקמ"ג ולפני כשנה חלה בסרטן הריאות .
 על פי התביעה ,  בשנות ה-60 עבד התובע כפקח קרינה בנחל שורק ובסוף שנת 66 נשלח לדימונה כדי להשתתף בטיפול בתוצאות אותה תאונה .  יצוין כי כתב התביעה אינו מפרט מה בדיוק התרחש בקמ"ג ומה היו תוצאות התאונה .  בעבר פורסם כי בתחילת שנות ה-70 היתה בקמ"ג תאונה נוספת שכתוצאה ממנה נהרגו חמישה אנשים .
 לטענת התובע ,  הוא נחשף לקרינה מייננת ממקורות רדיואקטיביים שונים ולחומרים כימיים שונים וכתוצאה מכך חלה בסרטן .  בתביעה נטען כי הוועדה לאנרגיה אטומית לא סיפקה אמצעי מיגון לעובדים ולא מיגנה את המכשירים השונים מפני סכנת דליפה רדיואקטיבית .  התביעה ,  בסכום של מעל 2.5 מיליון שקלים מצטרפת ל-45 תביעות נגד הוועדה הנידונות כיום בבית המשפט המחוזי בפתח תקוה .  דוברת הוועדה לאנרגיה אטומית יעל דורון מסרה בתגובה לפירסום כי  " הדברים המתוארים בכתב התביעה רחוקים מאד מהאמת ,  יחד עם זאת ,  מתוך כבוד לאותו אדם לא נפרט מעבר לכך ,  אלא בבית המשפט ". 
עדכון ראשון :  19,44 ,  04.10.10 

" תאונה גרעינית חמורה בכור בדימונה בשנות ה-60
בתביעה שהוגשה למחוזי בפ"ת טוען עובד בכיר לשעבר בקריה למחקר גרעיני בדימונה ובנחל שורק ,  כי מחלת הסרטן בה לקה נגרמה מחשיפה לחומרים רדיואקטיביים במהלך תאונה שאירעה בכור בשנות ה-60

