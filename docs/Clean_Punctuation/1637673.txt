התחדשו ההפגנות בשכונת שייח ג'ראח בי-ם
לאחר שבית המשפט פסק כי ההפגנות חוקיות חזרו פעילי השמאל להפגין נגד גירוש משפחות פלסטיניות מבתיהן בשכונה .  ח"כ גילאון : " צריך להחזיר את הגלגל לאחור "
 מאות פעילי שמאל הפגינו היום  ( שישי )  בשכונת שייח ג'ראח במזרח ירושלים כנגד פינוי משפחות פלסטיניות מביתן בשכונה .  המשטרה הודיעה כי תפזר את ההפגנות באם יחלו המפגינים להפר את הסדר .  עשרות פעילי ימין הפגינו מולם והמשטרה חצצה בין קבוצות המפגינים .  בהפגנה השתתפו גם ח"כ אילן גילאון והסופר דוד גרוסמן .  ופעילי הימין ברוך מרזל ואיתמר בן גביר מימין .
 חבר הכנסת אילן גילאון אמר לוואלה !  חדשות כי הוא בא להביע הזדהות עם המשפחות אשר גורשו מבתיהן .  לדבריו , " יש פה ניסיון לשים פצצה ולהביא לסיכול של כל הסדר מדיני עתידי .  ברור לנו היום שהפתרון לעניין לא יהיה משפטי .  בית המשפט יכול לעשות משפט ולא תמיד צדק .  אנחנו צריכים להחזיר את הגלגל אחורה ולראות איך אנחנו פותרים את הנושא ".  גילאון טוען כי למרות שלא מדובר בבעיה מוניציפאלית ,  התנהלותו של ראש העירייה ניר ברקת נובעת ממניעיו הפוליטיים . " ניר ברקת במדיניותו הוא איש מסוכן לירושלים וזה מבהיל שהכנסת עוברת על הנושא לסדר היום כאילו מדובר בעיר אזוטרית ",  אמר גילאון
ברוך מרזל אמר לוואלה !  חדשות כי מדובר במצעד צביעות נוסף של השמאל . " המשרד של שלום עכשיו בירושלים יושב על בית של ערבים .  אני לא אומר להחזיר אותו ,  אבל שאף יהודי לא יעיר ליהודי שחוזר לביתו על פי החלטת בית משפט ועושה צדק היסטורי ".  מרזל התייחס להחלטת בית המשפט שקבעה שההפגנות חוקיות . " מעתה למשטרה לא תהייה אפשרות לא לתת רישיון להפגנה ,  כי הרי בית המשפט הוא זה שקובע .  אנחנו נהייה הראשונים שנהנה מהמצב הזה ונפגין בכל מקום שנרצה מבלי לבקש רשות מהמשטרה ". 
אמש פסק בית המשפט השלום בירושלים כי ההפגנות בשייח' ג'ראח חוקיות ואינן דורשות אישור מהמשטרה .  לפני כשבוע נעצרו 18 פעילי שמאל שהפגינו נגד ההתיישבות היהודית בשכונת שייח' ג'ראח בירושלים .  הפעילים נעצרו בגין התפרעות והתקהלות אסורה .  בית המשפט פסק כי ההתקהלות הייתה חוקית וכי העצורים ישוחררו בערבות

התחדשו ההפגנות בשכונת שייח ג'ראח בי-ם
לאחר שבית המשפט פסק כי ההפגנות חוקיות חזרו פעילי השמאל להפגין נגד גירוש משפחות פלסטיניות מבתיהן בשכונה .  ח"כ גילאון : " צריך להחזיר את הגלגל לאחור "
 
