קצין שירה לעבר פלסטינים הושעה מתפקידו
מתחקיר האירוע עולה כי הקצין חרג מנהלי פתיחה באש .  הקצין הורה לירות לעבר רכב שנמלט מאזור בו הושלכו לעבר כוחות צה"ל בקבוקי תבערה .  4 פלסטינים נפצעו בארוע
קצין מילואים בדרגת סגן הושעה היום  ( ראשון )  מתפקידו לאחר תחקיר שערך מפקד חטיבת עציון בעקבות תקרית הירי בכפר חוסאן בה השתתף הקצין .  במסגרת התקרית נפצעו ארבעה פלסטינים מירי כוח צה"ל אמש .  
הפלסטינים יידו בקבוקי תבערה אל עבר כוח מילואים של צה"ל ,  שעמד במחסום דרומית לבית לחם .  זמן קצר לאחר מכן נראה רכב נמלט מהמקום ,  וכוח המילואים בפיקודו של הקצין פתח באש לעברו .  כתוצאה מכך נפגעו ארבעה מיושבי הרכב ,  שפונו בסיוע הסער האדום לבית החולים בבית לחם .  
בעקבות האירוע פתח מפקד החטיבה בתחקיר ממנו עלה כי הכוח פעל בניגוד לנהלי הפתיחה באש והורה על השעייתו המיידית של הקצין ,  זאת עד לסיום תחקור מקיף של מפקד האוגדה ,  תא"ל ניצן אלון .  בעקבות כך הורה מפקד החטיבה על חידוד נהלי הוראות הפתיחה באש בצה"ל ,  וכמו כן גורמי הביטחון הביעו צער על האירוע .
 
קצין שירה לעבר פלסטינים הושעה מתפקידו
מתחקיר האירוע עולה כי הקצין חרג מנהלי פתיחה באש .  הקצין הורה לירות לעבר רכב שנמלט מאזור בו הושלכו לעבר כוחות צה"ל בקבוקי תבערה .  4 פלסטינים נפצעו בארוע

