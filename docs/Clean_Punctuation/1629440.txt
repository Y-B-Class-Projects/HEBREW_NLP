חיים מגרלשווילי חתם במכבי פתח תקוה
המגן הוא הרכש הרביעי של פרדי דוד בחלון ההעברות הנוכחי : " מקווה להצליח בקבוצתי החדשה ".  נאור פסר שוחרר
מכבי פתח תקוה סגרה הערב  ( רביעי )  עם המגן/קשר חיים מגרלשווילי ,  שחתם בקבוצה עד תום העונה .  נציגיו של המגן ,  עו"ד עידן כסיף וסוכנו ,  גלעד קצב ,  נפגשו הערב עם יושב ראש מכבי פתח תקוה ,  שינו זוארץ ,  ובתום הפגישה הושג הסיכום . " אני שמח ומקווה להצליח בקבוצה החדשה שלי ",  אמר המגן לאחר החתימה .
 כזכור ,  מגרלשווילי היה שייך לויטסה ארנהיים ההולנדית ,  ובעונה שעברה שיחק כמושאל במכבי תל אביב .  המגן הוא הרכש הרביעי של פרדי דוד מאז נפתח חלון ההעברות של ינואר ,  וזהו המשך המהפכה בקבוצה .  בשבוע שעבר צירפה מכבי פתח תקוה את השוער דרגוסלאב יבריץ' והמגן אורי אוזן שכבר ערכו בכורה מוצלחת בניצחון 0:3 על הפועל רמת גן ,  ובתחילת השבוע חתם רשמית גם הצרפתי סבסטיאן סנסוני ,  ששיתף פעולה עם מגרלשווילי בוויטסה .
 בתוך כך ,  המגן נאור פסר ,  שזכה לביקורת ממאמנו פרדי דוד שרמז באסיפת הקבוצה  " אני לא רוצה לראות שחקנים ממורמרים ",  קיבל אישור לחפש לעצמו קבוצה אחרת לאחר שהבין שהוא לא בתוכניות המקצועיות של המועדון .
 
חיים מגרלשווילי חתם במכבי פתח תקוה
המגן הוא הרכש הרביעי של פרדי דוד בחלון ההעברות הנוכחי : " מקווה להצליח בקבוצתי החדשה ".  נאור פסר שוחרר

