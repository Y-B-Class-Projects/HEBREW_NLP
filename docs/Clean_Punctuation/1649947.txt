משכנתא או הון עצמי ?  
האם כדאי לקחת הלוואת משכנתא גם כשברשותנו רוב ההון העצמי הנדרש לרכישת הנכס ?  בדרך כלל ,  כן
 >  >  אחד היתרונות העיקריים בהשקעה נדל"נית הוא יכולת המינוף - כלומר ,  לקיחת הלוואה בשיעור גבוה מההשקעה הראשונית .  בשונה מהשקעה בשוק ההון ,  כשאנו משעבדים את הנכס הנרכש לבנק ,  מחיר הכסף  ( שיעור הריבית )  נמוך משמעותית בהשקעה נדל"נית מכל הלוואה אחרת ,  בשל הסיכון הנמוך יחסית שנוטל הבנק .  לרוב ,  הבנק יאפשר הלוואה בשיעור של עד 70% משווי הנכס ,  כך שבמקרה שהלווה יפסיק תשלומיו בגין הלוואת המשכנתא ,  הבנק יכול לממש  ( למכור )  את הנכס ולפרוע את החוב בגינו .  לעתים ,  הבנק יהיה מוכן להגדיל את שיעור המינוף - סוגיה שעסקנו בה בטור זה כבר כמה פעמים בעבר - אפילו עד 100% משווי הנכס הנרכש .  ניתן לדמות משקיע בנדל"ן מניב  ( דירה להשכרה ,  לדוגמה )  לחברה עסקית המספקת מוצר ,  כשהמוצר במקרה זה הוא שירות אכלוס זמני בשם שכירות חודשית .  התשומות  ( חומרי הגלם )  הנדרשות לייצור ואספקת שירות זה הן :  מתווך ,  עו"ד ובעיקר מימון בנקאי .  הוצאות המימון ברכישת נכס כזה מהוות את ההוצאה הגבוהה ביותר בגין ה"מוצר ".  הוצאות אלה תלויות ביחס ישר בשיעור הריבית של ההלוואה .  מהי ,  אם כן ,  העלות של  " חומר גלם "  זה ?  נביא כדוגמה נכס בעלות של 700 אלף שקל שבגינו תילקח הלוואת משכנתא מהבנק בגובה 500 אלף שקל לתקופה של 25 שנה .  כאמור ,  העלות המצרפית של ההלוואה תלויה בשיעור הריבית ,  במסלולי ההלוואה ,  בתקופה ובשיעור ההצמדה למדד .  למרות החשיבות וההשפעה של משתנים אלו ובמיוחד ההצמדה למדד ,  נתמקד במאמר זה במרכיב הריבית ובעלות הגלומה בה - כך שעלויות הלוואה זו  ( משמע סך הריבית המשולמת על ידינו )  לאורך התקופה בריביות 4% ,  5% ,  ו-6% יהיו כ-292 אלף שקל ,  377 אלף ו-466 אלף שקל ,  בהתאמה .  לצורך הפשטות ,  עלות זו מתעלמת מחישובי ריבית אלטרנטיבית  ( היוון )  .  יקר מאוד ,  הלא כן ?  אם כך ,  האם כדאי להימנע מנטילת הלוואה בנקאית  ( משכנתא )  ולעשות כל מאמץ לממן את ההשקעה מההון העצמי ?  כמובן שלא .  התשובה תלויה בכמה משתנים ,  בהם מחיר הכסף  ( שיעור הריבית על ההלוואה )  ובתשואה המניבה המתקבלת מהנכס .  בל נשכח שהשקעה נדל"נית  ( בשכר חודשי )  מניבה תשואה למשקיע הנובעת משני מקורות :  תקבולי שכר הדירה החודשיים והתשואה המתקבלת מהשבח  ( העלייה במחיר הנכס )  .  מלוא ההון העצמי בהנחה שיש ברשותנו את מלוא ההון העצמי לרכישת הנכס ,  האם עדיין כדאי יהיה למנף  ( לקחת משכנתא )  את הרכישה ?  התשובה במקרה זה מעט מורכבת ולכן אנסה להמחיש את הדברים באמצעות דוגמה :  נניח שהנכס דלעיל מניב תשואה שנתית  ( נטו )  של 4% ,  ושהבנק מוכן לתת לי הלוואה בריבית של 5% - האם גם כאן כדאי יהיה לקחת הלוואה ?  בהתעלם מההצמדה ,  התשובה היא כן .  בחודש הראשון נשלם ריבית בשיעור של 5% על מלוא יתרת ההלוואה  ( 500 אלף שקל )  ,  ובחודש האחרון לחיי ההלוואה נשלם ריבית של 5% על יתרת ההלוואה  ( 0 שקלים )  - כך שבממוצע נשלם 5% על מחצית ההלוואה או 2.5% על מלוא ההלוואה .  ומכאן ,  בכל עת שהתשואה על הנכס גבוהה ממחצית שיעור הריבית על ההלוואה ,  יהיה כדאי למנף את ההשקעה באמצעות הון זר  ( משכנתא )  .  בשאר ההון העצמי שייוותר ברשותנו נוכל לרכוש ..  .  נכס נוסף .  הניתוח שהוצג התייחס לשיעור הריבית בלבד .  כאמור ,  למרכיב המדד השפעה לא קטנה על סך ההחזר ולכן יש לשקלל אותו בעלות הכוללת של ההלואה .  אמנם שיעור עלית המדד בשנים הבאות אינו ידוע אך הנחה המסתמכת על שיעורי המדד בעשור האחרון תיתן מענה הולם .  בהצלחה .  - הכותב הוא מומחה בהשקעות בנדל"ן מניב ,  יועץ ,  מרצה ומחבר הספר  " נדל"ן בג'ינס ".  שאלות ותגובות :  www.rej.co.il

משכנתא או הון עצמי ?  
האם כדאי לקחת הלוואת משכנתא גם כשברשותנו רוב ההון העצמי הנדרש לרכישת הנכס ?  בדרך כלל ,  כן

