שווי האחזקות של נועם לניר בבבילון טיפס ב-150% 
יצרנית התרגומון ברשת סיימה את הרבעון הרביעי של 2009 עם עלייה של 32% בהכנסות ;  הרווח התפעולי ב-2009 ירד ב-8%
 >  >  חברת האינטרנט בבילון ,  שבשליטת נועם לניר ובהנהלת אלון כרמלי ,  פירסמה אתמול את תוצאותיה הכספיות לרבעון הרביעי ול-2009 כולה .  בבילון סיימה את הרבעון הרביעי של 2009 עם עלייה של 32% בהכנסות לעומת הרבעון המקביל ב-2008 ל-25.9 מיליון שקל .  את 2009 כולה סיימה בבילון עם צמיחה של כ-32% בהכנסות לעומת 2008 לכ-88.6 מיליון שקל .  מתוך סכום זה ההכנסות ממכירות התוכנה הסתכמו בכ-61.6 מיליון שקל - צמיחה של כ-7% - והיתר מתחום השיווק והפרסום באינטרנט .  בבילון עוסקת בפיתוח ,  שיווק ומכירה של תוכנות ושירותי אינטרנט בתחום התרגום והשפות .  החברה פועלת בכ-180 מדינות ומספקת פתרונות בכ-75 שפות לארגונים ולקוחות פרטיים .  הוצאות המכירה והשיווק של בבילון עלו ב-2009 ב-61% ל-47.3 מיליון שקל .  הרווח התפעולי ב-2009 עלה ב-8% לכ-13.7 מיליון שקל .  את הרבעון הרביעי סיימה החברה עם צמיחה של כ-10% ברווח התפעולי .  הרווחיות התפעולית של החברה בשני הרבעונים האחרונים הושפעה מהמעבר למודל מנוי חודשי לתוכנה ,  דבר שגרם לפריסת ההכנסות ממנויים על פני תקופה ארוכה יותר .  בשורה התחתונה סיימה בבילון את 2009 עם גידול של 68% ברווח הנקי לעומת 2008 ל-6.19 מיליון שקל .  החברה יצרה ב-2009 תזרים מזומנים מפעילות של 9.43 מיליון שקל .  עם זאת ,  בעקבות גידול בהוצאות מס הרווח הנקי של החברה ירד ברבעון הרביעי ב-35% ל-2.6 מיליון שקל .  בעקבות הגידול ברווח ברבעון הרביעי ההון העצמי של בבילון הסתכם בסוף 2009 ב-74.7 מיליון שקל והיה כ-80% מהמאזן .  בקופתה של החברה היו בסוף 2009 מזומנים ושווי מזומנים של כ-52 מיליון שקל .  מניית בבילון עלתה ב-12 חודשים אחרונים בכ-70% .  לניר ,  שהשקיע ברכישת השליטה בבילון כ-40 מיליון שקל ,  הרוויח על הנייר  ( כולל הדיווידנד שחילקה החברה באחרונה של כ-30 מיליון שקל )  עד כה 60 מיליון שקל .  לא מחפשים אקזיט בבילון קיימה אתמול לראשונה מפגש עם כ-25 אנליסטים מבתי ההשקעות וחברות הביטוח באזור התעשייה באור יהודה .  אחד השינויים הבולטים שהנהיגו כרמלי ולניר הוא הקמת מוקד ייחודי של שירות לקוחות ומכירות . " התחלנו לפני שנה עם שתי סטודנטיות במוקד וכיום אנחנו מעסיקים כ-70 איש דוברי 14 שפות הנותנים שירות אונליין שבעה ימים בשבוע 24 שעות ביממה ",  אמר כרמלי .  לדברי לניר ,  כשנכנס לבבילון עבדו בה 88 עובדים . " בהתחלה עשינו תוכנית התייעלות וצימצמנו את כוח האדם ל-60 איש ,  אך עם הזמן גדלנו שוב וכיום אנחנו מעסיקים כ-170 איש ,  שמחציתם עולים חדשים צעירים ",  הסביר לניר .  כרמלי הוסיף כי  " יש לנו דוברי שפות אקזוטיות אפילו כמו יפנית ,  אך חסרים לנו עוד עובדים הדוברים גרמנית ואיטלקית ,  שהם פלחי שוק חשובים עבורנו ".  מה עוד עשיתם חוץ מהקמת המוקד ?  כרמלי : " הבנו שאי אפשר להסתפק בתוכנה בסיסית של לתרגום והוספנו מוצרים ללימוד שפה ,  שיפור כתיבה באנגלית ,  שירות תרגום חינם ועוד .  ניצלנו את הניסיון של נועם בתחום מודלים של אופטימיזציה באינטרנט ,  ובכך שיפרנו בצורה ניכרת את השיווק באינטרנט .  מלבד זאת חתמנו על הסכמים לשיתוף פעולה גם מנועים כמו bing ". 

שווי האחזקות של נועם לניר בבבילון טיפס ב-150% 
יצרנית התרגומון ברשת סיימה את הרבעון הרביעי של 2009 עם עלייה של 32% בהכנסות ;  הרווח התפעולי ב-2009 ירד ב-8%

