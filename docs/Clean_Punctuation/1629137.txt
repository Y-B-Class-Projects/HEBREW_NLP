2010 תהיה השנה שלהם
TheMarker בחר חמישה סטארט-אפים שצפויים להתבלט בשנה הקרובה .  הם רוכבים על טרנדים טכנולוגיים חמים :  מחשוב ענן ,  משחקים ,  מסכי מגע ,  תקשורת אלחוטית ואנרגיה ירוקה
 >  >  כמו כל שנה ,  גם 2010 מתחילה עם כמה אופנות טכנולוגיות מובילות .  themarker סקר את שוק הסטארט-אפים בישראל ,  ובחר חמש חברות ששווה לעקוב אחריהן ב-2010 .  גיים גראונד רוכבת על ההייפ סביב תחום משחקי מחשב ווידיאו .  חברת אן-טריג שואבת את כוחה מהמשיכה העזה שיצר אפקט האייפון - האפשרות להפעיל מכשירים באמצעות כף יד .  גיזמוקס צפויה לרכב על טרנד מחשוב עננים שהולך וצובר תאוצה .  אינוואטק רוכבת על הטרנד הירוק שקיים בעולם והרצון העז של מדינות ותאגידים למצוא פיתרון לבעיית הנפט .  פאוורמאט מייצרת גאדג'ט חביב ,  שעונה על צורך אמיתי אצל צרכנים :  להיפטר מהכבלים של המטענים החשמליים .  מבין אלפי חברות הסטארט-אפ שפועלות כיום בישראל ,  אנו מעריכים כי חמש אלה יצליחו להתקדם באופן משמעותי ב-2010 .  עם זאת ,  כמובן ,  themarker לא מתיימר לקבוע כי הן היחידות שיצליחו מבין הסטארט-אפים המקומיים .  מאחר שכל חברה מצויה כיום בשלב שונה בהתפתחותה ,  הצלחה מוגדרת באופן שונה על ידי כל אחת מהן .  גיים גראונד חולמת להשיק מוצר לציבור הרחב ,  שיקסום לרבים ויצליח לגבש סביבו קהילה של גיימרים מכל העולם .  אינוואטק חולמת להתקדם עם המכירות ולייצר כמה שיותר הזמנות לפרויקטים חדשים .  גיזמוקס רוצה להמשיך את המומנטום הטוב שלה ,  ואולי אפילו להיחטף על ידי אחת מענקיות הטכנולוגיה הגלובליות .  פאוורמאט ואן-טריג יקוו להגיע למכירות של 100 מיליון דולר ואף יותר מכך .  גיים גראונד :  משחקי 2.0  >  >  גיים גראונד מנסה להצעיד את עולם המשחקים לעבר עולם הווב 2.0 .  זה לא שמשחקי מחשב לא זוכים לעדנה ברשת האינטרנט .  להיפך .  מדובר באחד התחומים המדוברים מצד גולשים .  לא לחינם מלת החיפוש הפופולארית ביותר ב-2009 בקרב הגולשים הישראלים ,  לפי גוגל ,  היא  " משחקים ".  גולשים רבים נהנים לחלוק מחוויותיהם בפורומים שמיועדים למשחקים ולקבל מידע עדכני בנוגע לחדשות מהתחום ,  אבל עדיין עולם הרשתות החברתיות לא התממשק בצורה מלאה עם עולם המשחקים .  את זה בדיוק מנסה גיים גראונד לשנות .  גיים גראונד מציעה להתממשק למשחקי מחשב ווידיאו שונים ולאפשר למידע מהמשחק להישמר ברשת האינטרנט .  אם שיחקתם ב"גיטר הירו "  למשל ,  תוכלו לשמור את הניקוד שלכם ,  את רשימת השירים שניגנתם ,  וגם לעדכן פרטים נוספים באתר מיוחד של גיים גראונד .  שיחקתם במרוץ מכוניות ?  המשחק ישמור את צבע וסוג המכונית ,  ויחלוק את הניקוד שלכם עם אחרים .  המודל העסקי מבוסס על רכישת תארים  ( achievements )  על ידי הגיימרים ועל עמלות הנגבות ממשחקים .  בנוסף ,  בגיים גראונד ימליצו לגיימרים על משחקים מתאימים נוכח ההיכרות של המערכת איתם .  גיים גראונד היא השקעה ראשונה של קרן ההון סיכון סקויה בחברת סטארט-אפ ישראלית ,  שמשיקה מוצר שפונה לשוק הצרכנים הפרטיים .  היא נמצאת כיום בשלב בטא סגורה ,  ולכן קשה להתרשם ממנה בצורה מלאה ,  אבל השמות שהיא קיבצה מאחוריה הם כוכבים עולים בעולם הגיימינג .  בין היתר מדובר באיציק בן בסט שהגיע מבליזארד ,  שאול אולמרט  ( הבן של אהוד אולמרט )  שהגיע מ-mtv ,  וירון בוזנח ,  שהיה בסטארט-אפ וולי ויצר אפליקציה שמאפשרת לשחק ב-world of warcraft בסלולר .  אן-טריג :  טכנולוגיה בכף היד  >  >  חברת אן-טריג יכולה ,  אם הכל ילך כשורה ,  ליהפך בשנים הקרובות לאם-סיסטמס הבאה - האקזיט הגדול הבא שיוצא מכפר סבא .  בדומה למכשיר האייפון ,  הטכנולוגיה של אן-טריג מאפשרת להשתמש במחשב הן באמצעות עט והן על ידי שימוש באצבעות .  פעולות אלו מתאפשרות בזכות מסכי המגע שמייצרת אן-טריג ,  המאפשרים למחשבים ניידים לזהות בו זמנית נקודות נגיעה רבות .  הפיתרון הטכנולוגי של אן-טריג קרוי duosense .  הוא מורכב משתי יחידות פיסיות :  חיישן שקוף המורכב על גבי מסך lcd ומכיל אלקטרוניקה זעירה ,  שמחוברת למחשב הראשי ;  ועט אלקטרוסטטי ללא סוללה  ( stylus )  .  איך זה עובד ?  למשל ,  כדי לגלוש באינטרנט אפשר ללחוץ על אייקון הדפדפן .  את כתובת האתר שאליו רוצים לגלוש אפשר לכתוב באצבע - או בעט מיוחדת שפיתחה אן-טריג - בלי צורך להקליד .  מה בעצם אפשר לעשות עם הטכנולוגיה מכפר סבא במחשב שתומך במולטי טאץ' ?  המשתמשים באייפון כבר מכירים את התחושה של הפעלת תוכנות באמצעות מגע היד .  זה קל ונוח ,  בייחוד כשהמחשב הנייד הוא מחשב מחברת .  אפשר להזיז תמונות מצד לצד ,  לסובב אותן  ( rotate )  או לעשות זום .  למעשה ,  כל אייקון גרפי על המסך יוכל לפעול באמצעות מגע יד .  הטכנולוגיה של אן-טריג נתמכת על ידי חלונות 7 של מיקרוסופט ,  וזהו אחד ההישגים הגדולים של החברה .  אן-טריג הוקמה ב-99' על ידי מאיר מורג ,  אבל עברה מאז לא מעט שינויים ,  כך שלמעשה אפשר לומר שנולדה מחדש ב-2006 .  מרכז הפיתוח שלה והנהלתה ממוקמים בכפר סבא .  עד היום חתמה על הסכמים עם כמה יצרניות מחשבים ניידים ,  וביניהם דל ,  hp ,  לנובו וטושיבה .  מנכ"ל החברה ,  עמיחי בן דוד ,  אמר בעבר ל-themarker כי הוא מעוניין להנפיק את החברה בנאסד"ק .  גיזמוקס :  יישומים בעננים  >  >  כמה פעמים שמעתם את המושג  " מחשוב עננים "  ולא הבנתם שום דבר ?  זה בסדר גמור .  הבאזז וורד הזה ,  cloud computing ,  שב-2009 נהפך לטרנד מוביל ,  מוכר עדיין בשלב זה רק לעוסקים במגזר הטכנולוגי ופחות לציבור הרחב .  הנה הסבר קצר שיעשה קצת סדר בעניינים .  עד היום התוכנות פעלו כך שמשתמש היה מוריד אותן למחשב האישי מרשת האינטרנט ,  ואז מריץ אותן מתוך המחשב שלו באמצעות החומרה שלו .  במחשוב עננים מנסות החברות לשנות את אופן הפעולה של הרצת תוכנות .  כבר לא צריך להוריד תוכנות מרשת האינטרנט ואז להפעילן מהמחשב .  אפשר להפעילן כבר תוך כדי גלישה באינטרנט ,  בזכות כוח העיבוד שנמצא בחומרה שרחוקה פיסית מהמשתמש .  בכדי לתמוך בכך מבחינה טכנולוגית יש צורך בחוות שרתים עצומות ,  שמאפשרות את כוח העיבוד הזה .  בחברת גיזמוקס פונים למפתחי תוכנות ומציעים להם לפתח את התוכנות שלהם באמצעות הפלטפורמה שפיתחו ,  כך שבסופו של דבר יוכלו לקבוע על איזה  " ענן מחשוב "  הן תפעלנה .  במקום לפתח תוכנה שמתאימה לסוג מסוים של ענן מחשוב ,  נאמר של אמזון ,  הטכנולוגיה של גיזמוקס מאפשרת המרת האפליקציה לכל סוגי הענן השונים הקיימים בשוק .  כיום גיזמוקס תומכת במספר לא מבוטל של אפליקציות ארגוניות ,  למשל תוכנות ניהול שירות לקוחות crm .  למיקרוסופט ,  אמזון ,  vmware ואחרות יש אינטרס ברור שכל אפליקציה תותאם אליהן ,  ואת זאת גיזמוקס מאפשרת - זהו סוד המשיכה שלה .  היא חתמה עד כה על הסכם עם מיקרוסופט הגדולה ,  תומכת הקוד הסגור  ( גיזמוקס מפתחת את הפטלפורמה שלה בקוד פתוח )  .  בשוק מדברים על גיזמוקס כאחת החברות שמועמדות לרכישה אפשרית בשנתיים הקרובות בזכות העובדה שיש לה טכנולוגיה ייחודית וטיימינג מצוין .  אינוואטק :  חשמל מהכביש  >  >  חברת הסטארט-אפ הישראלית אינוואטק עלתה בחודשים האחרונים לכותרות ,  לאחר שהדהימה את העולם בזכות הטכנולוגיה הייחודית שלה .  אינוואטק היא החברה הראשונה בעולם המצליחה להפיק חשמל מנסיעת כלי רכב בכביש .  הטכנולוגיה עדיין נמצאת בפיתוח ,  אך מזה כחודש מופק בישראל חשמל ממשקל כלי הרכב הנוסעים צפונה בכביש חיפה-תל אביב הישן  ( כביש מספר 4 )  .  המכוניות חולפות בקטע כביש הנראה רגיל לחלוטין ,  אולם בדרכן הן חולפות מעל גנרטורים פיסיו-אלקטריים המייצרים חשמל בתגובה ללחץ .  פריצת הדרך שפורסמה בתקשורת באוקטובר עוררה עניין בינלאומי ,  והחברה נמצאת בשלבים שונים של מו"מ ליצירת שותפויות בארה"ב ,  אירופה ואסיה .  בניסוי אחר ,  המתחיל החודש בשיתוף רכבת ישראל ,  יוצבו הגנרטורים במסלול הרכבת בסיוע של אדני מסילה ,  שנוצקו על ידי חברת אשטרום .  אינוואטק ,  שנוסדה ב-2007 ,  מחזיקה מרכז מו"פ בטכניון ומרכז פיתוח עסקי ברעננה לקידום המיזמים בחו"ל .  קבוצת המשקיעים מאחוריה מורכבת מאיש העסקים האמריקאי חיים מילגרום ,  מוסד הטכניון ,  יושב הראש אורי עמית ,  המנכ"ל חיים אברמוביץ והמדען הראשי ד"ר יבגני חרש .  בחברה מועסקים 20 עובדים ,  בהם ד"ר מישה גארשן וד"ר יבגני סוחוצקי ,  מדענים בעלי שם עולמי בתחום .  מחירו של קילוואט חשמל לפי הטכנולוגיה של אינוואטק הוא כ-5,000 דולר בשלב הנוכחי של הפיתוח .  החזר הון על ההשקעה הוא כשש שנים בכבישים וכשלוש שנים ברכבות ,  ללא סבסוד ממשלתי .  בחלופה כדוגמת אנרגיה סולארית ,  החזר ההון הוא 14 שנה ,  כשהמדינה מסבסדת את ההשקעה .  יתרון נוסף ביחס לחלופות ,  הוא שהחשמל מהכביש אינו מצריך שטחים מיוחדים ,  חוסך את הצורך בהקמת תשתית הולכה ואינו תלוי במזג האוויר .  פאוורמאט :  הצלחה אלחוטית  >  >  השם  " פאוורמאט "  לא אומר הרבה לרבים בישראל .  אך בארה"ב ,  לקוחות רשת בסט ביי כבר מכירים את המוצר ,  שניצב במקום בולט לצד מכשירי האייפון בחלק מחנויות הרשת .  פאוורמאט פיתחה ומשווקת מערכת טעינה אלחוטית למכשירי סלולר .  היא הצליחה בשבועות האחרונים להמם את השוק ,  בעיקר בזכות העובדה שפיזרה בזכות משקיעיה סכום עתק של 40 מיליון דולר ,  שהוקדש להשקת המוצר בכל רחבי ארה"ב ,  קנדה ,  בריטניה ומדינות נוספות .  יחד עם באז שיווקי יוצא מן הכלל וכתבות מחמיאות באינספור אתרי חדשות ,  בלוגים ,  עיתונים ותוכניות טלוויזיה ,  מצליחה פאוורמאט לעמוד בקצב שהעמידה לעצמה ולמכור עשרות מיליוני יחידות .  המוצר של פאוורמאט נמכר כעת ב-3,000 חנויות בצפון אמריקה ,  בהן רשתות בסט ביי וטרגט ,  ולאחרונה נכנסה החברה גם לרשתות staples ו-bed bath and beyond .  פאוורמאט מציעה משטח שמאפשר הטענה של שלושה מכשירים ניידים בו זמנית ומכשיר נוסף בחיבור usb קטן .  במקביל החברה עובדת כיום על פיתוח של סוללות חלופיות למכשירי סלולר ,  שיאפשרו גם את טעינתם באמצעות המשטח של פאוורמאט .  היזמים מאחורי החברה הם רן פוליאקין ,  מנכ"ל החברה ,  וד"ר אמיר בן שלום .  הטכנולוגיה שעליה מבססת פאוורמאט את מוצריה עושה שימוש בהשראה חשמלית - יצירת זרם חשמלי או שדה מגנטי ללא מגע ישיר .  בישראל היא עדיין לא משווקת את מוצריה ,  אבל אין לה ממש צורך בכך .  השוק הישראלי קטן מדי .  קהל היעד שלה הוא בעיקר ארה"ב ואירופה .  ההישג העיקרי שלה הוא ביכולת שלה לחדור לרשתות קמעוניות ,  שבהן כמעט ולא היתה בעבר נוכחות של מוצרים ישראליים .
 
2010 תהיה השנה שלהם
TheMarker בחר חמישה סטארט-אפים שצפויים להתבלט בשנה הקרובה .  הם רוכבים על טרנדים טכנולוגיים חמים :  מחשוב ענן ,  משחקים ,  מסכי מגע ,  תקשורת אלחוטית ואנרגיה ירוקה

