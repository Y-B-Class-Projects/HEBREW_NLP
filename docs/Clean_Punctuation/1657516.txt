ארגון הסחר העולמי :  רואים את האור בקצה המנהרה - צפי להתרחבות של 9.5% ב-2010
הארגון מתריע מפני מדיניות מגן שעשויה לפגוע בהתאוששות הכלכלית ;  סין - יצואנית הסחורות הגדולה בעולם
בהובלת הצמיחה הכלכלתי בסין ובהודו ,  הסחר העולמי צפוי להתרחב השנה ב-9.5% לאחר שהתכווץ ב-12.2% בשנה שעברה ,  הירידה החדה ביותר מאז מלחמת העולם השנייה ,  כך מסר ארגון הסחר העולמי ביום שישי ." אנו רואים את האור בקצה המנהרה ,  והמסחר מבטיח לקחת חלק חשוב בהתאוששות ",  מסר מנכ"ל הארגון ,  פסקל למי . " אך עלינו להימנע ממדיניות מגן שעשויה לחבל בצמיחה הכלכלית ". הירידה ביצוא בשנה שעברה היתה חדה יותר בארה"ב  ( 13.9% )  ,  באיחוד האירופי  ( 14.8% )  וביפן  ( 24.9% )  מאשר בשאר העולם .  המשלוחים מסין ירדו ב-10.5%.ארגון הסחר העולמי אישר כי סין עקפה את גרמניה כיצואנית הסחורות הגדולה בעולם ב-2009 ,  וכי היצוא הסיני היווה כמעט 10% מהיצוא העולמי .  בצד היבוא ,  הגיעה סין למקום השני בעולם ,  עם 8% מכלל היבוא ,  בהשוואה ל-13% בארה"ב.היצוא ממדינות מתפתחות צפוי לעלות ב-7.5% השנה ,  נמוך יותר מקצב הצמיחה החזוי בשאר העולם ,  שעומד על 11% .
 
ארגון הסחר העולמי :  רואים את האור בקצה המנהרה - צפי להתרחבות של 9.5% ב-2010
הארגון מתריע מפני מדיניות מגן שעשויה לפגוע בהתאוששות הכלכלית ;  סין - יצואנית הסחורות הגדולה בעולם

