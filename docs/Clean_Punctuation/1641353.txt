גם בישראל :  בעלי טויוטה פריוס - למוסך
יבואנית טויוטה ,  יוניון מוטורס ,  הודיעה היום כי תזמן למוסך גם 1,335 מכוניות מדגם פריוס .  הפעם לא מדובר בדוושת התאוצה אלא בחשש לבעיה בבלמים
יבואנית טויוטה ,  יוניון מוטורס ,  הודיעה היום כי תזמן למוסך גם 1,335 מכוניות מדגם פריוס .  הפעם לא מדובר בדוושת התאוצה אלא בחשש לבעיה בבלמים .  הקריאה לתיקון החלה בהוראת ממשלת יפן ,  שתבעה מטויוטה לחקור תלונות על בלימה לא רציפה בדרכים משובשות או על פסי האטה .  התיקון מצטרף ל-33 אלף מכוניות אחרות של טויוטה בהן תתוקן דוושת התאוצה ,  אשר עלולה להיתקע במקומה .  
בהודעה של יוניון מוטורס נכתב כי מרחק הבלימה לא נפגע בשל הבעיה ,  ומדובר בהפרעה של  " תחושת הבלימה "  בלבד .  על כן ,  טויוטה לא רואה את התיקון כמניעת בעיה בטיחותית ,  אלא פעולה לשיפור שביעות רצון הלקוחות .  כל בעלי המכוניות ייקראו בשבוע הבא לבדיקה במוסך והתוכנה השולטת על פעולת בלמי ה-ABS תעודכן .  משך הטיפול יהיה כ-40 דקות .  
טויוטה מוטור ,  יצרנית המכוניות הגדולה בעולם ,  תשיב למוסכים את מכוניות פריוס ביפן לאחר שהממשלה המקומית הורתה לה לחקור את התלונות בנוגע לכשלים בבלמים .  השבת המכוניות למוסכים תוסיף על 8 מיליון כלי רכב שכבר השיבה החברה למוסכים בעקבות תקלה נפרדת בדוושת ההאצה בגדמים אחרים .  
טויוטה תשיב היום 170 אלף מכוניות פריוס ביפן ובקרוב תפרסם את הפרטים בנוגע לתוכניות הגלובאליות לתיקון הכשלים במערכות הבלמים של הדגם .  החברה תגיש היום למשרד התחבורה ביפן את נתוני החזרות המכוניות למוסכים .  טויוטה תתדרך את העיתונאים בנוגע לצעדים אותם תנקוט כדי לפתור את בעיית דגמי הפריוס ביפן ומחוצה לה מאוחר יותר היום ,  כך אמר דובר החברה ריריקו טקאוצ'י .  
החזרת דגמי הפריוס למוסכים ביפן ממשיך את הפגיעה במוניטין של החברה בשוק המקומי ,  בו פריוס הוא הדגם הנמכר ביותר .  החברה איבדה שווי שוק של כ-31 מיליארד דולר מאז 21 בינואר ,  היום בו הודיעה על השבתם למוסכים של מיליוני כלי רכב ברחבי העולם הקשורה להאצה פתאומית של דגמים מסויימים .  
מקורב לחברה אמר לבלומברג כי טויוטה מתכננת לקרוא להשבתם למוסכים של לפחות 270 אלף מכוניות פריוס משנת 2010 ביפן ובארה"ב .  בנוסף החברה מתכננת להחזיר למוסכים את דגמי לקסוס HS250 ו-SAI ביפן החודש ,  לפי המקור .  לדגמים הללו יש את אותה מערכת בלמים כמו לפריוס .  
משרד התחבורה האמריקאי חוקר גם הוא את התלונות בנוגע לכשלים במערכת הבלימה של הפריוס .  הרשות לבטיחות בדרכים בארה"ב קיבלה 124 דיווחים מצרכנים במדינה ,  כולל ארבע תלונות אשר גרמו לחבלות קלות לנוסעים ,  לפי החקירה .
 
גם בישראל :  בעלי טויוטה פריוס - למוסך
יבואנית טויוטה ,  יוניון מוטורס ,  הודיעה היום כי תזמן למוסך גם 1,335 מכוניות מדגם פריוס .  הפעם לא מדובר בדוושת התאוצה אלא בחשש לבעיה בבלמים

