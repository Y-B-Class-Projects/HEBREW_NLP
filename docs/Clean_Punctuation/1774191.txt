טלמון : " שטייניץ עולה לרגל לבעלי הון "
 נשיא העצמאים יהודה טלמון התייחס לריכוזיות ולהשפעתה על העסקים הקטנים : " הפערים הולכים וגדלים כתוצאה של היעדר מדיניות ממשלתית ".  לדבריו ,  במצב הנוכחי לא יהיו בעתיד יזמים 
" לשוק ההון הישראלי יש שני תפקידים - לגייס משאבים ,  ולייעל את החברות .  העובדה שיש ריכוזיות מונעת השתלטות והשתלטות עוינת וזה אחד הגורמים שמביא לשוק פחות טוב "   ,  כך אמר היום פרופ' דוד לבהרי בפאנל בנושא סוגיית השליטה בממשק בין חברות ריאליות ופיננסיות במסגרת דיון בטכניון בנושא בחינת הריכוזיות במשק הישראלי . 
" טיפול אחד אפשרי הוא מיסוי של מעבר דיבידנדים בין החברות .  יש לבצע רפורמה רצינית בתחום הדירקטורים של החברות .  תמיד המינויים הם של חברים ,  העובדה שלדירקטורים יש נאמנות לבעל השליטה אינה מצב בריא .  גם בענף הבנקאות התחרות לקויה שהיא פועלת כקרטל ",  אמר לבהרי .
 יהודה טלמון ,  נשיא לה"ב  ( ארגון העצמאים של ישראל )  דיבר בפאנל בנושא סוגיית השליטה בממשק בין חברות ריאליות ופיננסיות במסגרת דיון בטכניון בנושא בחינת הריכוזיות במשק הישראלי והתייחס בדבריו לריכוזיות ולהשפעתה על עסקים קטנים : " הפערים בכלכלה הולכים וגדלים כתוצאה של היעדר מדיניות ממשלתית .  החשש הוא שהדור הצעיר ידיר את רגליו מיוזמה ומיזמות - וייהפך לשכיר ,  זהו הרס של מעמד שהוא עמוד תווך בכלכלה - עסקים קטנים יוצרים 35 אלף משרות בשנה ומהווים 98.5% מכלל העסקים במדינה .  
טלמון : " שטייניץ עולה לרגל לבעלי הון ולא הם אליו - כשאנו רוצים להיפגש עמו זה קשה מאוד .  כשנתניהו היה שר אוצר הוא התנהל והתנהג אחרת .  נתניהו מכיר בחשיבות העסקים הקטנים אבל כראש ממשלה הוא כנראה שהוא טרוד בדברים יותר משמעותיים .  
דניאל דורון קטע את טלמון בדבריו ואמר כי הסיבה אולי נעוצה בעצמטים שבאים לשטייניץ כדי לבקש כסף .  טלמון השיב לו : " אנו אנשים שמפרנסים ומתפרנסים ואיננו מבקשים כסף מהממשלה .  אנחנו מבקשים פחות בירוקרטיה ,  רגולציה שהורגת ויותר נגישות לאשראי .  
אמיר ברנע דיבר אף הוא בפאנל ואמר כי : " יש להקטין את משקלו של בעל השליטה בעת מינוי דח"צים לגופים ציבוריים ,  דירקטור צריך להיות במומחיות מינימלית - הכרה של המערכת ועצמאות הדח"צ היא חיונית .  ועדת ביקורת של דח"צים ,  למשל ,  תוכל לקבוע את גובה השכר ",  אמר ברנע . 
" הבעיתיות בקשרים במערכת הפיננסית במשק מתרחשת כאשר מדובר בקשר בו בעל שליטה מחזיק בחברה ריאלית ופיננסית ,  כמו למשל ,  שרי אריסון ,  בעלת השליטה בבנק הפועלים וכן בחברת שיכון ובינוי ,  ויש עוד דוגמאות רבות כאלה ".  
אחת הבעיות במקרים אלה הינה של ניגוד עניינים .  לפי ברנע , " בעל אחזקות ריאליות ופיננסיות יכול לקבל אינפורמציה על מתחריו בשוק הריאלי .  בעיה נוספת היא של עסקות בעלי עניין והגדלת חשיפות וכמו כן של מחירי העברה שפוגעים בתחרות .  למעשה ,  לא ניתן למנוע את ניגוד העניינים ,  שכן כדי לשלוט בבנק למשל צריך לצבור הון ,  שנאסף רק על ידי פעילות ריאלית .  בנק ישראל מעדיף בעל שליטה שכן כך ישנה רציפות ולא נוצר ואקום ".  
בהתייחסו לנושא הריכוזיות ,  ציין ברנע : " ריכוזיות רוחבית היא קריטית ובלב העניין של המשק .  הקשר הרוחבי דורש עיון ומחשבה והוא הבעיה בנושא הריכוזיות במשק ".  
במסגרת ההתכנסות במוסד שמואל נאמן בטכניון ,  נערכים שני פאנלים :  הראשון ,  בהנחיית עורך ומייסד TheMarker ,  מר גיא רולניק - סוגיית השליטה במשק בין חברות ריאליות ופיננסיות ;  והשני - סוגיית מבנה החזקות פירמידלי והפער בין הון לאליטה .  
בין המשתתפים :  פרופ' אמיר ברנע ,  מר דניאל דורון ,  עו"ד יהודה טלמון ,  פרופ' דוד לבהרי ,  עמי צדיק ,  פרופ' גלן יאגו ,  פרופ' ישי יפה ,  קונסטנטין קוסנקו ,  עו"ד דרור שטרום ודוד בועז .
 
טלמון : " שטייניץ עולה לרגל לבעלי הון "
 נשיא העצמאים יהודה טלמון התייחס לריכוזיות ולהשפעתה על העסקים הקטנים : " הפערים הולכים וגדלים כתוצאה של היעדר מדיניות ממשלתית ".  לדבריו ,  במצב הנוכחי לא יהיו בעתיד יזמים

