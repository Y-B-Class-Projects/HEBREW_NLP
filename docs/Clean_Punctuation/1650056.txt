הפועל חיפה - הפועל רעננה :  עזרה מלמעלה
המארחת יודעת שניצחון יעזור לה לטפס אל מרכז הטבלה ,  בעוד האורחים הטמינו פתקים בכותל להישארות בליגה  ( שבת ,  19:00 ) 
הפועל חיפה סיימה היום  ( שישי )  את הכנותיה לקראת המשחק מחר מול הפועל רעננה  ( 19:00 )  .  לאורך השבוע הורגשה דריכות גדולה אצל האדומים מהכרמל לקראת המפגש ,  זאת משום שבחיפה יודעים כי ניצחון בקרית אליעזר מחר ירחיק את הקבוצה מהפלייאוף התחתון וייתן קצת אויר לנשימה לאחר המשבר שפקד את הקבוצה .  
ברוח השברים הללו ,  העביר הבוקר שלומי דורה את אסיפת הקבוצה ואמר לשחקניו : " ניצחון מחר יכול לקדם המון במעלה הטבלה ולעומת זאת הפסד יכול להכניס אותנו למאבקי תחתית שאף אחד פה לא רוצה בהם .  אני מבקש מכם מחר לבוא מרוכזים ונחושים מאוד בכדי לנצח כי זה אחד המשחקים הכי מכריעים שיהיו לנו העונה ". 
מכריע או לא ,  דורה ייאלץ להתמודד מחר מול רעננה ללא שניים משחקניו החשובים ,  ערן לוי ויוסי דורה .  לוי ייעדר בגלל צבירת חמישה כרטיסים צהובים ואילו דורה עקב הכרטיס האדום שספג מול הפועל עכו .  את מקומם אמורים לתפוס שרון לוי שיעלה כמגן שמאלי כשהקפטן אייל טרטצקי יוסט לקישור ,  ואמיר אבו ניל שיצטרף להתקפה לצידם של ירו בלו ועדן בן בסט .  למרות חסרונותיהם של לוי ודורה ,  רן אבוקרט ושני הזרים החדשים- רוי לימה ולבאן חמלדזה ,  ימשיכו לפתוח על הספסל .  הישאם כיוואן שנפגע השבוע באחד האימונים יהיה כשיר למשחק מחר .  
הרכב משוער :  אוהד כהן ,  חי בן לולו ,  סביטי ליפנייה ,  אושרי רואש ,  שרון לוי ,  אייל טרטצקי ,  בריאן חרסיסיץ' ,  גל אראל ,  אמיר אבו ניל ,  עדן בן בסט ,  ירו בלו
ממעמקי המקום האחרון בטבלה ולאחר לא פחות מתשעה משחקים ללא ניצחון ,  מגיעה הפועל רעננה לקרית אליעזר חמושה במאמן חדש על הקווים ,  לאחר שאלי כהן פוטר ביום ראשון ומנהל מחלקת הנוער עמי ואזנה החליפו . " כאחד שגדל ושיחק בהפועל רעננה אני גאה לאמן את קבוצת הבוגרים ",  סיפר ואזנה . " המטרה העיקרית היא להישאר בליגת העל ואני מאמין שביחד עם השחקנים נגשים מטרה זו ". 
במהלך השבוע עבד המאמן החדש בעיקר על הצד המנטלי ,  כאשר השחקנים יצאו לארוחה משותפת ,  ויום לאחר מכן נסעו לטיול בירושלים וביקרו ברחבת הכותל המערבי ,  שם חלקם הטמינו פתקים עליהם הבקשה להישאר בליגה .
 בצד המקצועי ייאלץ ואזנה להתמודד ללא תמיר פור וכריסטיאנו דוס סנטוס המורחקים וכן ללא דיוויד דיגמלאשווילי הפצוע .  בעקבות המחסור בקשרים יעבה המאמן הזמני את ההגנה על חשבון הקישור כשיפתח עם שלושה בלמים - אירמנטסזלמיקאס ,  איתי טואף ואבי סופר .  ריקארדס בניושס יחליף את דוס סנטוס בחוד ההתקפה .
 הרכב משוער :  שאול סמדג'ה ,  עמרי עטיה ,  איתי טואף ,  אירמנטס זלמיקאס ,  אבי סופר ,  חיים פונטרומולי ,  איתי אלקסלסי ,  מאור זוהר ,  סטיבן כהן ,  דודו ביטון ,  ריקארדס בניושס .
 
הפועל חיפה - הפועל רעננה :  עזרה מלמעלה
המארחת יודעת שניצחון יעזור לה לטפס אל מרכז הטבלה ,  בעוד האורחים הטמינו פתקים בכותל להישארות בליגה  ( שבת ,  19:00 ) 

