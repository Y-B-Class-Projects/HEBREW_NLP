מצפים ליותר מדי מהרכבת 
מלים בקבלנות
 >  >  בעשר השנים האחרונות גדל מספר הנוסעים ברכבת ב-200% - מ-12 מיליון בשנה ל-36 מיליון בשנה .  עקב הביקושים הגדלים ,  הקימה הרכבת בעשור האחרון 17 תחנות נוסעים חדשות ,  ומספר הרכבות הממוצע שנע ביום נתון ברחבי ישראל צמח מ-238 ל-338 .  לכאורה נתונים אלה מעידים על נחיצות הוספת מסילות ברזל וחיבור הרכבת למחוזות אליהם טרם הגיעה .  למרות זאת ,  נשמעים גם קולות אחרים .  פרופ' ערן פייטלסון ,  מומחה למדיניות ציבורית ,  כתב השבוע טור ב-themarker ובו סיפר כי ממשלת הולנד בחנה אפשרות לחבר עיר פריפריאלית למרכז המדינה באמצעות קו רכבת ,  ואולם בדיקות היתכנות העלו כי התועלת שתביא הרכבת לאזור תהיה נמוכה .  עוד סיפר ,  כי בכנס שנערך באחרונה באוניברסיטה העברית שללו מומחים מחו"ל את התזה ,  שלפיה רכבת מביאה לפיתוח אזורי . " המומחים הזהירו שאם אין לאזור יתרונות יחסיים שניצולם נבלם בשל היעדר הקשר התחבורתי ,  הרכבת עלולה להביא אף לפגיעה באזורים אלה ",  כתב פרופ' פייטלסון .  אבל האם הרכבות בישראל נועדו בכלל לפתח את אזורי הפריפריה ?  אולי פעם חשבו כי הרכבת תתרום להוספת מקומות תעסוקה ולפיתוח תעשייתי של הפריפריה ,  ואולם כיום נראה כי לדעת רבים המטרה של קו רכבת טוב היא לפתח שכונות מגורים בלבד בפריפריה .  פיתוח זה אמור להתבסס על צעירים שימשיכו לעבוד במרכז ,  אך ירכשו דירה בפריפריה תוך שהם חוסכים את פערי מחירי הדירות .  דוגמאות ליישובים כאלה הן פרדס חנה-כרכור ,  בנימינה ולהבים .  כל זה יפה ,  ואולם גם אם זו המטרה ,  ביישובי הפריפריה צריכים להבין ,  שתושבי המרכז ,  כמו גם בני היישוב הצעירים ,  לא יהיו מוכנים לקבל שירותים מוניציפאליים ירודים ,  כחלק מהחיים החדשים שלהם .  כדי לפתות צעירים מהמרכז להגיע לפריפריה צריך להוכיח להם שביישוב רלוונטי הם יוכלו לקבל איכות חיים ודיור טובים יותר מאלה שהם מקבלים באזור המרכז ,  ובמחיר זול משמעותית .  עד היום ,  רוב יישובי הפרירפיה יכולים להתגאות רק במחיר הזול ,  ולא בשום יתרון אחר שימשוך תושבים מהמרכז להגיע אליהם .  במצב עניינים כזה ,  גם חיבור יישוב פריפריאלי לרכבת לא יעזור ,  כי ככלות הכל הרכבת אינה תחליף לשלטון מקומי .
 
מצפים ליותר מדי מהרכבת 
מלים בקבלנות

