ניגריה :  הנשיא בפועל ימנה קבינט חדש
חמישה שבועות אחרי שנכנס לתפקידו ,  הודיע הנשיא בפועל של ניגריה גודלאק ג'ונתן על פיזור הקבינט .  ג'ונתן צפוי למנות שרים חדשים במקום תומכיו של הנשיא החולה ,  שנעדר מתפקידו
 ( צילום :  רויטרס ,  עריכת וידאו :  גדי וינסטוק ) 
הנשיא בפועל בניגריה ,  גודלאק ג'ונתן ,  ישלח עד תחילת השבוע הבא לאישור הסנאט רשימה של 20 מועמדים לקבינט .  כך מסר היום  ( חמישי )  גורם המקורב לג'ונתן .  לדברי המקור ,  ג'ונתן צפוי למנות שוב כמחצית מהשרים הנוכחיים .  אמש הודיע ג'ונתן כי הוא מפזר את הקבינט במטרה לאחד את סמכותו במדינה .
 ג'ונתן החל לכהן כנשיא בפועל לפני כחודש ,  בשל היעדרות הנשיא אומארו יאר'דואה בשל מחלה .  יאר'דואה עזב בנובמבר לקבלת טיפול רפואי בערב הסעודית ,  וחזר למדינה בחודש שעבר .  צעדו המפתיע של ג'ונתן מדגיש את חוסר הוודאות הקיים במדינה ,  אחת מיצואניות הנפט המובילות בעולם .  אולם קבינט שהוא עצמו ירכיב ,  לעומת אחד שמורכב בעיקר מתומכי הנשיא יאר'דואה ,  עשוי לאפשר לו לקדם ביעילות את המטרות שהציב כשנכנס לתפקיד  רפורמות בבחירות ,  מלחמה בשחיתות וחנינה למורדים בדלתת הניג'ר .  
בתוך כך ,  האלימות האתנית במרכז ניגריה מסרבת לדעוך .  אתמול נהרגו 13 בני אדם בידי חבורה של פורעים חמושים במאצ'טות בכפר נוצרי סמוך לעיר ג'וס .  ההתקפה אירעה אף שבמדינת פלאטו ,  מוקד המהומות ,  קיים בשעות הלילה מאז ש-400 בני אדם נהרגו בחודש ינואר בעימותים בין נוצרים למוסלמים .  בניגריה מתגוררים כ- 150 מיליון אזרחים ,  מחציתם נוצרים ומחציתם מוסלמים .
 
ניגריה :  הנשיא בפועל ימנה קבינט חדש
חמישה שבועות אחרי שנכנס לתפקידו ,  הודיע הנשיא בפועל של ניגריה גודלאק ג'ונתן על פיזור הקבינט .  ג'ונתן צפוי למנות שרים חדשים במקום תומכיו של הנשיא החולה ,  שנעדר מתפקידו

