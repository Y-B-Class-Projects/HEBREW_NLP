פוטבול :  אריזונה מתפזרת לכל עבר
עוד שני משוחררים של הקרדינלס מצאו בית חדש ,  קרלוס דנסבי במיאמי ואנטרל רול בג'איינטס .  וילפורק נשאר בניו אינגלנד
לאחר שאנקואן בולדין הועבר בטרייד לבולטימור ,  נחתו שני שחקנים נוספים באריזונה בבתים חדשים .  הסייפטי אנטרל רול ,  שדרש חוזה בן 8 מיליון דולר לעונה מהקרדינלס ,  הגיע לסכום דומה בניו יורק ג'איינטס - 37 מיליון דולר לחמש שנים ,  15 מיליון מהם בכסף מובטח ויתרת הסכום לאחר שלוש עונות . " זה ארגון ראשון במעלה ,  אני מתרגש ",  מסר רול , " אני חושב שהשמיים יהיו הגבול בקשר למה שנוכל לעשות ".  
חברו לשעבר של רול להגנה ,  קרלוס דנסבי ,  יצטרף למיאמי .  הליינבקר חתם על חוזה של 43 מיליון דולר ,  22 מיליון בכסף מובטח ,  לחמש שנים .  הדולפינס מחדשים את ההגנה ושחררו את ג'ואי פורטר ,  אקין איודלה והסייפטי ג'יבריל וילסון .  הקוורטרבק צ'אד פנינגטון ,  שהחלים מפציעה ארוכה ,  יישאר בקבוצה ויתחרה על משרת הפותח עם צ'אד הני .  
אנחת רווחה בניו אינגלנד .  וינס וילפורק ,  שהיה במו"מ זמן רב עם הקבוצה ,  חתם על הארכת חוזה של 40 מיליון דולר לחמש שנים ,  25 מיליון בכסף מובטח .  וילפורק מסר הודעה בטוויטר : " אני שמח שהגענו להסכמה ואשאר פה עוד הרבה שנים ".  
אצל בן רות'לסברגר אין רגע דל .  לאחר שבשנה שעברה הואשם באונס עובדת בנוואדה ,  כעת מתלוננת סטודנטית בת 20 מג'ורג'יה שהטריד אותה באגרסיביות במועדון לילה .  משטרת מילדג'וויל חוקרת את האירוע .  
התופס ברנדון מרשל ,  שדנבר מעוניינת להעביר בטרייד ,  יבקר בסיאטל .  קבוצה שתתן על מרשל בחירת סיבוב ראשון בדראפט תקבל את השחקן .
 
פוטבול :  אריזונה מתפזרת לכל עבר
עוד שני משוחררים של הקרדינלס מצאו בית חדש ,  קרלוס דנסבי במיאמי ואנטרל רול בג'איינטס .  וילפורק נשאר בניו אינגלנד

