הגשם והסופות הרחיקו את המטיילים מפארק הכרמל
מעט מטיילים הגיעו אתמול לפארק .  רשות הטבע והגנים הזהירה את המבקרים מפני הליכה בשטחים פתוחים ,  עקב חשש מהתמוטטותם של עצים נוספים
 >  >  רק מאות בודדות של מטיילים הגיעו אתמול לפארק הכרמל ,  כדי לשמוע הסברים בתחנות ההסברה של רשות הטבע והגנים  ( רט"ג )  .  התחנות המקורות היו בפתחים של פארק הכרמל - החי-בר כרמל ונחל אורן - ומטרתן היתה לספק לבאים מידע וכן לשכנעם לא להסתובב בשטחים הפתוחים ,  בשל חשש מעצים שעדיין בסכנת התמוטטות .  לדברי עמרי גל מהרט"ג ,  אלמלא הגשם והסופה הם היו צריכים להתמודד עם אלפי סקרנים שהיו באים לראות את נזקי השריפה ,  אף שמסלולי הטיולים נסגרו .  עם זאת ,  עדיין נמצאו כמה רכבי שטח בחניונים שנאסר להגיע אליהם .  כרמל סלע ,  ראש המועצה חוף כרמל ,  אמר שלא היו מטיילים ברחבי הפארק אתמול בשל האיסור שהטיל משרד החקלאות .  בעקבות כך היו אתרי התיירות ,  כמו חוות הרוכבים בבית אורן ,  שוממים .  עם זאת ,  כ-200 איש הגיעו בשעות הצהריים לפתיחת תערוכת  " סלבס "  בגלריה המרכזית של עין הוד .  התערוכה כוללת עבודות של מפורסמים ,  בהם שלמה ארצי ,  סנדי בר ,  ריקי גל ,  צופית גרנט ,  פנינה טורנה ,  חיים טופול ,  יורם קניוק ,  מני פאר ורני רהב .  לדברי מנכ"לית עמותת התיירות כרמלים ,  דפנה נוף , " כל השבוע היתה 'תיירות אסונות' ברמות מטורפות באזור .  כמויות של אנשים עברו בכביש המוביל לבית אורן ,  עצרו ,  צילמו ליד מקום אסון האוטובוס וגם הניחו זרי פרחים .  גם הציר של העלייה לעין הוד ולניר עציון היה מלא במתעניינים .  בכניסה למוזיאון בעין הוד עמדו אנשים וניסו להבין מה קורה ".  לדבריה ,  העמותה נערכת לקרוא למטיילים לחזור לכרמל ,  ואף תצא בשיתוף פעולה עם חברת זרעים מציון - עסק קטן של תיירות חקלאית בכרם מהר"ל .  נוף אמרה כי שני הגופים יציעו יחד סיורים ונטיעת רקפות בכמה מוקדים באזור הכרמל .
 
הגשם והסופות הרחיקו את המטיילים מפארק הכרמל
מעט מטיילים הגיעו אתמול לפארק .  רשות הטבע והגנים הזהירה את המבקרים מפני הליכה בשטחים פתוחים ,  עקב חשש מהתמוטטותם של עצים נוספים

