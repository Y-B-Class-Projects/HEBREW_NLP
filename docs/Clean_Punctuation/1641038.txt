אתר הג'רוזלם פוסט מתחדש לאחר 15 שנים
בחידוש האתר הושקעו כחמישה מיליון שקל והוא כולל עיצוב חדש ,  אפליקציות וידיאו ובקרוב גם שירות דואר אלקטרוני .  המנכ"ל יריב קרני : " המזרח התיכון וישראל מובילים את ההתעניינות העולמית "
 העיתון ג'רוזלם פוסט השיק השבוע את האתר שלו מחדש אחרי 15 שנים בהשקעה של חמישה מיליון שקל .  השינויים באתר כוללים בין היתר עיצוב חדש ,  אפליקציות וידאו וכן מערכת ניהול ייעודית שנבנתה עבורו וכוללת ניהול תוכן ,  CRM ,  דיוורים ישירים ,  פרסום ועוד .  המערכת מאפשרת העלאת תכנים מהירה ,  תכני וידאו רבים ואפשרויות רבות יותר למעורבות הגולשים .  בקרוב ישיק האתר גם שירות דואר אלקטרוני תחת הדומיין JPost.com .
 אתר JPost.com הוקם בשנת 1995 והיה אתר החדשות השני שהוקם בעולם ועובד עד היום ,  אחרי הניו-יורק טיימס .  האתר נחשב לאחד ממקורות העדכון העיקריים עבור גולשים נוצריים ויהודים דוברי אנגלית אודות ישראל והמזרח התיכון .  חידוש האתר בוצע על ידי חברת NET אפיקי תקשורת שנבחרה לנהל ולפתח את האתר על ידי חברת מרקעי תקשורת שבבעלות אלי עזור ,  המוציאה לאור את הג'רוזלם פוסט .  על פי נתוני NET אפיקי תקשורת ,  לאתר למעלה ממיליון כניסות מדי יום מרחבי העולם ובין שלושה לארבעה מיליון גולשים ייחודיים בממוצע בחודש .  לדברי החברה ,  במעבר לפורטל החדש ,  עם עליית ערוץ הוידאו החדש באתר JPost tv ,  נרשמה עליה דרמטית בכמות הצפייה בכתבות הוידיאו המשודרות עד לכמאה אלף צפיות ביום בממוצע .
 מנכ"ל האתר ,  יריב קרני ,  מסר : " כפי שידוע המזרח התיכון וישראל בפרט הינם אזורים המובילים את ההתעניינות העולמית ,  בין אם מסיבות מדיניות ובין אם מסיבות דתיות .  ה-JPost.com במתכונתו החדשה התרחב ויתרחב כך שימשיך להציג בעולם את הפרספקטיבה הישראלית לצד תכנים ויישומים חדשים ,  באופן ידידותי ,  נוח ,  אמין וזמין בזכות פיתוחים טכנולוגיים ,  הן בצד המשתמש והן בצד המערכת .  הפורטל החדש ,  הנשען על פיתוחים ייחודיים ופשוטים ,  יאפשר גלישה נוחה ,  איכותית ובטוחה מכל רחבי העולם .  NET אפיקי תקשורת ועובדי ה-Jerusalem Post ערים לחוזקו של המדיום ,  המגיע למיליוני גולשים ייחודיים בכל חודש ושואפים לרתום את האתר ,  הנשען על איכויות הסיקור והעומק הפרשני הידועים של ה-Jerusalem Post לקידום אינטרסים ישראלים וציוניים ,  בארץ ובעולם ". 

אתר הג'רוזלם פוסט מתחדש לאחר 15 שנים
בחידוש האתר הושקעו כחמישה מיליון שקל והוא כולל עיצוב חדש ,  אפליקציות וידיאו ובקרוב גם שירות דואר אלקטרוני .  המנכ"ל יריב קרני : " המזרח התיכון וישראל מובילים את ההתעניינות העולמית "
 
