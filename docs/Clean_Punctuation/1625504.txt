רק אדלסון יכול
מו"ל ישראל היום נשא דברים באירוע השקת מהדורת סוף השבוע של העיתון והבטיח כי עיתונו יעקוף את ידיעות אחרונות בתפוצה : " אנחנו מספר שתיים בשוק העיתונות ואנחנו נהיה מספר אחת "
" אנחנו נהיה מספר אחת בשוק העיתונות ",  כך אמר אתמול  ( שישי )  שלדון אדלסון ,  בעל העיתון ישראל היום ,  באירוע שערך העיתון לרגל השקת מהדורת סוף השבוע בנוכחות מאות משתתפים מעולם העסקים והפרסום .  לדברי אדלסון , " כאשר ישראל היום יצא לאור אף אחד לא לקח אותנו ברצינות .  אני גאה היום לומר שנחלנו הצלחה גדולה .  המודל העסקי הוכיח את עצמו והישראלים למדו להעריך ולבטוח במידע שהם מקבלים מהעיתון ,  אף שהוא מחולק חינם .  אנחנו נמצאים כיום הרבה מעבר לציפיות המוקדמות שלנו ". 
אדלסון לא התייחס להצעת החוק הנידונה בימים אלו שעשויה להגביל את אחזקותיו בעיתון אך שלח עקיצה למתחרים : " ידענו שכאשר נבוא לאתגר את הסטטוס קוו שהיה קיים במשך שנים רבות בשוק העיתונות ייווצר הרבה בלגן וזעזוע דפוסי הפעולה הישנים יעלה הרבה אבק .  אל תדאגו זה ייעלם ".  אדלסון הסביר כי הקמת ישראל היום התבססה על מספר עקרונות שמלווים אותו : " תמיד לומר את האמת ישר ולעניין ,  לציית לחוק ולחוקה ,  להיות הוגן ומאוזן ,  לבדוק את העובדות ,  לזכור תמיד שאנחנו יהודים וישראלים ולתת חופש מערכתי מלא לעיתונאים ולכותבים בין אם הם מהשמאל ,  מהמרכז או מהימין ".  
אדלסון התייחס גם להסתכלות התקשורת עליו כטייקון קזינו וציין כי עסקי ההימורים מהווים רק 2% מכלל עסקיו הבין-לאומיים .  בסיכום דבריו אמר אדלסון : " אמנם יש לי עסקים גדולים יותר אבל ההצלחה של ישראל היום חשובה לי ולמשפחתי באופן מיוחד כיהודים וישראלים .  אני מאמין בשוק חופשי ,  לא ביקשתי ולא קיבלתי דבר ממדינת ישראל .  כדי לייסד את ישראל היום סיכנתי את כספי .  ההצלחה שלנו היא ההצלחה של חופש הדיבור ,  הצלחה של מידע הוגן ומאוזן והזכות של כל קורא לבחור עיתון .  אנחנו מאמינים בזכות של הציבור לבחור ואני לא מתכוון להתנצל שהם בוחרים בנו ",  אמר אדלסון .
 אשר בהרב ,  מו"ל העיתון אמר באירוע כי לעיתון יש תוכנית עסקית מפורטת לטווח הארוך האמורה להביא אותו ולרווחיות וכי הנתונים שהושגו בפועל הקדימו בשנה את התוכנית המקורית .
 
רק אדלסון יכול
מו"ל ישראל היום נשא דברים באירוע השקת מהדורת סוף השבוע של העיתון והבטיח כי עיתונו יעקוף את ידיעות אחרונות בתפוצה : " אנחנו מספר שתיים בשוק העיתונות ואנחנו נהיה מספר אחת "
 
