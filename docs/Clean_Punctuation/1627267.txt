בפתח העשור :  4 מיליון פלסטינים חיים בשטחים
לפי דו"ח שפרסמה הלשכה הפלסטינית לסטטיסטיקה ,  בשנת 2009 גדלה האוכלוסייה הפלסטינית בשטחים ב-2.9% .  הפזורה הפלסטינית ברחבי העולם מונה כ-10.9 מיליון איש
3.99 מיליון פלסטינים חיים ברצועת עזה ובגדה המערבית ,  כולל בשטחי מזרח ירושלים .  כך עולה מדו"ח שפרסמה הבוקר  ( חמישי )  הלשכה הפלסטינית המרכזית לסטטיסטיקה לרגל ראש השנה האזרחית החל מחר .  לפי הנתונים ,  נכון לסוף שנת 2009 ,  62.1% מאותם 3.99 מיליון פלסטינים חיים בגדה ובירושלים ,  והיתר מתגוררים ברצועה .  45% מתוכם הם פליטים :  18.8% בגדה ו-26.2% בגדה .
 הדו"ח קובע עוד כי העם הפלסטיני הפזור ברחבי העולם מונה כ-10.9 מיליון איש ,  ובכללם גם ערביי ישראל שמוגדרים כפלסטינים .  כמחציתם חיים בחו"ל ,  ו-36.7% מתוכם בגדה המערבית וברצועת עזה .  הדו"ח מציין כי 3.24 מיליון  ( 29.8% )  מהפלסטינים חיים בירדן ,  1.78 מיליון  ( 16.3% )  בשאר מדינות ערב ו-618 אלף פלסטינים  ( 5.7% )  חיים במדינות זרות
עוד עולה מהדו"ח ,  כי במהלך 2009 גדלה האוכלוסייה הפלסטינית בגדה וברצועה ב-2.9% .  לפי הנתונים ,  בשנת 2009 עמד ממוצע הלידות בגדה וברצועה על 32.7 לכל 1,000 נפשות ,  לעומת 42.7 לידות לכל 1,000 נפשות בשנת 1997 .  בשנת 2009 נפטרו 4.3 אנשים לכל 1000 לעומת 4.9 בשנת 1997 .  בגדה ירד ממוצע הלידות לכל 1,000 מ-41.2 לידות בשנת 1997 ל-30.1 ב-2009 ,  ואילו בעזה ירד ממוצע הלידות מ-45.4 בשנת 1997 ל-36.9 ב-2009 .
 
בפתח העשור :  4 מיליון פלסטינים חיים בשטחים
לפי דו"ח שפרסמה הלשכה הפלסטינית לסטטיסטיקה ,  בשנת 2009 גדלה האוכלוסייה הפלסטינית בשטחים ב-2.9% .  הפזורה הפלסטינית ברחבי העולם מונה כ-10.9 מיליון איש

