עונשי מאסר לחבורת  " התפוז המכני "  מנתניה
שישה נערים אילצו קטינה לבצע מין אוראלי באחד מהם ,  לאחר שלטענתם היא הפיצה שמועות בנוגע לנטיותיו המיניות .  ביהמ"ש : " הפעילות בחבורה מהווה שיקול לחומרה "
 בית המשפט המחוזי בתל אביב גזר עונשים של בין מאסר על תנאי לבין 14 חודשי מאסר בפועל על שישה נערים  שלוש בנות ושלושה בנים ,  שהודו במסגרת הסדר טיעון בעבירות של ביצוע מעשה סדום בקטינה ,  תקיפה בנסיבות מחמירות וסיוע במעשה סדום .  זאת לאחר שאילצו נערה בת 14 לבצע מין אוראלי באחד מהם .  זאת לאחר שחשדו שהפיצה שמועות לגבי נטיותיו המיניות .  בנוסף ,  הם היכו אותה בכל חלקי גופה ותיעדו את המקרה בטלפון הסלולרי .
 לפי כתב האישום בו הודו הנערים ,  בחודש אפריל 2007 התקשר אחד הנערים לקטינה וביקש ממנה להיפגש עימו למחרת בגן בנתניה .  כשהנערה הגיעה למקום ,  היא פגשה את הנער ובתוך זמן קצר הצטרפו שאר הנאשמים .  הם הטיחו בה שהפיצה את השמועה על הנער והחלו להכות אותה .  הם אילצו אותה לכרוע ברך ולהתנצל .  לאחר מכן ,  שתיים מהנערות לקחו אותה לחצר בית ספר - ואז החלו להכות אותה .  הן אמרו לה שתוכל להמשיך לקבל מכות או לחלופין לבצע מין אורלי בנער עליו כביכול הפיצה את השמועה .
 אז אילצה אותה אחת הנערות לבצע בו מין אוראלי תוך שהיא מצלמת את המקרה ואומרת   " הנה סרט כחול בחינם ".  הפרקליטות הסבירה שהגיעה להסדר הטיעון כדי לחסוך מהנערה את הצורך להעיד והתחשבו בגילם של הקטינים והעובדה שחלקם הביעו חרטה .  עוד ציינה התובעת כי מאז המקרה סובלת הקטינה מטראומה ומתקשה לחזור לחיים רגילים . " מדובר בעבירה חמורה ביותר שבוצעה בנסיבות מחמירות על ידי חבורת בני נוער בקטינה שהיתה כבת 14 "  כתבו השופטים בגזר הדין .  
השופטים דחו את הסדר הטיעון בעניינו של אחד הנאשמים שעמד על שמונה חודשי מאסר והטילו עליו עונש של 14 חודשי מאסר בפועל .  גם בעונשה של הנערה שאילצה את הקטינה לבצע את מעשה הסדום החמירו בעונשה וגזרו עליה 10 חודשי מאסר .  " האינטרס הציבורי דורש ענישה משמעותית כלפי עברייני מין גם אם הם בני נוער .  ראוי להבהיר כי הפעילות בחבורה ,  לא רק שאינה מפחיתה מאחריות ,  אלא אף מהווה שיקול לחומרה ,  זאת במיוחד נוכח ריבוי עבירות מסוג זה המחייבות גישה מרתיעה ואמירה ברורה מצד בתי המשפט ". 

עונשי מאסר לחבורת  " התפוז המכני "  מנתניה
שישה נערים אילצו קטינה לבצע מין אוראלי באחד מהם ,  לאחר שלטענתם היא הפיצה שמועות בנוגע לנטיותיו המיניות .  ביהמ"ש : " הפעילות בחבורה מהווה שיקול לחומרה "
 
