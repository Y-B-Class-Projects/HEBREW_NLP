בית"ר חוזרת לאופציית כריסטיאן אלברז
לאחר שחסכו את שכרם של גומז ומאייבי ,  יבחנו בבית"ר כמה יוכלו לשלם למגן ,  שמבין כי יידרש לקצץ משכרו כדי לחזור לטדי
לאחר ששחררו את דיוויד גומז ומעט לפני שז'וסלן מאייבי צפוי לעזוב גם הוא את הקבוצה לטובת אחי נצרת או מאחת מהקבוצות הטורקיות המעוניינות בו ,  בבית"ר ירושלים חושבים גם על חיזוק .  הקבוצה תנסה להחזיר לשורותיה את המגן הצ'יליאני כריסטיאן אלברז שהושאל למקסיקו עד סיום העונה .  כזכור ,  כבר בתחילת דצמבר שקלו בבית"ר את אופציית אלברז לקראת ינואר ,  כשגם המגן אמר לקבוצה כי הוא מעוניין לחזור ,  אך העניין הכלכלי הוריד את הנושא מסדר היום .
 עכשיו ,  כשחסכו את שכרם של גומז ומאייבי ,  וקיבלו 70 אלף שקלים נוספים כדמי העברה ממכבי נתניה עבור גומז ,  יבחנו בבית"ר כמה יוכלו לשלם לאלברז .  למגן חוזה של כ-400 אלף דולרים לעונה בקבוצה ,  אך גם הוא מבין כי יהיה עליו לקצץ .  אם יסכים לקצץ כמחצית משכרו ולהרוויח בחצי העונה הנותרת כ-100 אלף דולרים ,  בבית"ר יוכלו לעמוד במחיר .
 בבית"ר עדיין לא קיבלו את ההצעה של הפועל תל אביב לרכוש מחצית מכרטיס השחקן של ברק יצחקי .  ההערכה היא שהאדומים פנו לסוכניו של החלוץ ,  האחים קצב ,  בבקשה שיפנו לבית"ר והפנייה דרכם תעשה בימים הקרובים .  בבית"ר הבהירו שוב כי אין בכוונתם למכור חצי מהכרטיס אלא רק את הכרטיס במלואו ,  וכי המחיר המבוקש הוא כ-2 מיליון יורו .  ההערכות בסביבת השחקן ואצל ראשי הפועל תל אביב כי בית"ר תוריד מדרישותיה במהלך המשא ומתן ,  כשגומא אגייאר הבהיר כבר כי ישחרר את ברק יצחקי אם הוא יבקש זאת .
 
בית"ר חוזרת לאופציית כריסטיאן אלברז
לאחר שחסכו את שכרם של גומז ומאייבי ,  יבחנו בבית"ר כמה יוכלו לשלם למגן ,  שמבין כי יידרש לקצץ משכרו כדי לחזור לטדי

