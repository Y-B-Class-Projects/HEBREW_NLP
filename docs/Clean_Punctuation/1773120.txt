גל ספיר וגיא משפתי על הכוונת של בית"ר ירושלים
איציק קורנפיין התעניין בשני בלמי הפועל ראשל"צ ונפגש עם הבעלים .  המגן השמאלי אטראק אנדרקיאן הארמני יגיע למבחנים
בית"ר ירושלים ממשיכה בנסיונותיה להתחזק בבלם .  במקביל לחיפוש אחר זרים מתאימים ,  במועדון מנסים להתחזק בבלם צעיר שיכול לשרת את המועדון בשנים הבאות וכחלק מהנסיונות נפגש יושב ראש הקבוצה ,  איציק קורנפיין ,  עם רביב ספיר ,  הבעלים של הפועל ראשון לציון והביע התעניינות בבנו של הבעלים ,  גל ספיר ,  ובבלם הנוסף של הקבוצה גיא משפתי .
 בראשון אישרו את ההתעניינות ואמרו : " בית"ר בודקים את האפשרות ,  איכשהו זה הפך להיות השיחה המשמעותית בין השחקנים .  הם מכוונים יותר אל גל ספיר אך גם התעניינו בגיא משפתי ".  בימים הקרובים צפוי להתנהל משא ומתן בין המועדונים בנוגע לשניים .  בראשון אמרו על ספיר : " הוא אמנם צעיר ,  אך מדובר בשחקן צעיר ושאפתן שעובד כמו שצריך ונמצא בדרך הנכונה ".  אגב ,  ספיר ומשפתי שיחקו בהרכב של קבוצת הנוער של ראשון לציון נגד הנוער של בית"ר בעונה שעברה בגמר גביע המדינה ,  משחק בו ניצחה ראשון לציון 1:2 .
 בתוך כך ,  היום נודע גם כי המגן השמאלי הארמני אטראק אנדרקיאן בן ה-23 צפוי להגיע למבחנים בקבוצה כבר בימים הקרובים ,  לאחר שכל אישורי הכניסה לישראל יוסדרו .  אנדרקיאן גדל בפיוניק ירבאן הארמנית ועבר בתחילת העונה לאוליסס ירבאן ,  במדיה אפילו שיחק בתחילת העונה מול בני יהודה במוקדמות הליגה האירופית .
 בבית"ר ירושלים הוחלט היום  ( שלישי )  לבצע שינוי מההחלטה שקיבלה הקבוצה אתמול לסגור את היציע המזרחי ,  ולאחר התייעצויות בין אנשי ההנהלה ומתוך רצון לגלות אוזן קשבת לבקשת האוהדים הוחלט בכל זאת לפתוח את היציע המזרחי .
" לאחר שאתמול קיבלנו מאות בקשות של אוהדים ",  נמסר בהודעה של בית"ר , " יושבי היציע המזרחי ,  לעשות את המאמצים על מנת לפתוח את היציע ,  הבוקר ,  לאחר היערכות מצב נוספת ולאחר מאמצים רבים בגיוס סדרנים כפי שנדרש ,  הוחלט לפתוח את היציע המזרחי במקום היציע הצפוני ובכך להתחשב באלפי האוהדים שכעסו על סגירת היציע . 
" כפי שציינו כבר אתמול ",  המשיכה ההודעה , " סגירת היציע לא נועדה על מנת להילחם באף אחד אלא נבעה מאילוצי אבטחה .  לאחר שבעיה זאת נפתרה אנו שמחים להודיע על פתיחת היציע לאחר שני משחקי בית בהם הוא היה סגור ". 
עדכון ראשון :  11:11עדכון אחרון :  16:35

גל ספיר וגיא משפתי על הכוונת של בית"ר ירושלים
איציק קורנפיין התעניין בשני בלמי הפועל ראשל"צ ונפגש עם הבעלים .  המגן השמאלי אטראק אנדרקיאן הארמני יגיע למבחנים

