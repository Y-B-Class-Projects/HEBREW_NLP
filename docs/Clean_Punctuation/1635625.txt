הרייטינג של תוכנית הריאליטי ירד לנתון דו ספרתי - 9.9%
הרווק הגיע למקום ה-25 ,  כשמהדורת חדשות ערוץ 10 עברה אותו בדירוג ;  האח הגדול עם רייטינג של 28% ומעלה
תוכנית הריאליטי החדשה של ערוץ 10 ,  הרווק ,  מתקשה לעמוד בציפיות .  התוכנית שהחליפה את הישרדות הגיעה בשבוע האחרון לרייטינג חד ספרתי של 9.9% - מקום 25 .  ממוצע הרייטינג השבועי של חדשות ערוץ 10 עבר את תוכנית הריאליטי ,  והגיע למקום ה-23 עם תוצאה של 10.4%.מאז השקתה ,  הרווק היתה התוכנית המובילה של ערוץ 10 ,  אך בשבוע האחרון היא איבדה את הבכורה לטובת חברת החדשות של הערוץ .  לא מדובר בשיפור פתאומי בנתוני הצפייה של מהדורת החדשות של ערוץ 10 אלא בירידה הדרגתית של הרווק .  כל נתוני הרייטינג מתייחסים לצפייה בכלל האוכלוסייה .  בראש הטבלה מצליח האח הגדול לשמור על כוחו ,  כאשר שני פרקי התוכנית הגיעו למקומות הראשונים - פרק הדחה ששודר בשבת עם רייטינג של 28.3% והפרק ששודר ברביעי עם תוצאה של 28% .  לקשת שתי תוכניות נוספות בעשירייה - ארץ נהדרת במקום ה-4 עם תוצאה של 23.4% ועובדה במקום ה-6 עם 21.5% .  חדשות השבת ממשיכות ליהנות מהצלחת האח הגדול - מהדורת החדשות היתה התוכנית השלישית הנצפית ביותר בשבוע האחרון  ( אחרי שני פרקי האח )  עם רייטינג של 24.2% .  חדשות שישי לא זכו להצלחה דומה - קיבלו תוצאה של 17.3% ונדחקו מהעשירייה הראשונה למקום ה-12 .  ממוצע החדשות של ערוץ 2 הסתכם ב-20.4% ומקום 8 .  זכיינית ערוץ 2 ,  רשת ,  עם 4 תוכניות בעשירייה :  התוכנית המובילה שלה בשבוע האחרון היתה כלבוטק שהגיעה למקום החמישי עם תוצאה של 22.7% ,  במקום השביעי משפחה חורגת עם תוצאה של 20.7% ,  תוכנית האירוח של אברי גלעד הגיעה למקום ה-9 עם 18.7% ורוקדים עם כוכבים במקום העשירי עם 18.6% .
 
הרייטינג של תוכנית הריאליטי ירד לנתון דו ספרתי - 9.9%
הרווק הגיע למקום ה-25 ,  כשמהדורת חדשות ערוץ 10 עברה אותו בדירוג ;  האח הגדול עם רייטינג של 28% ומעלה

