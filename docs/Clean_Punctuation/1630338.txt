המציאות מבעד למשקפי התלת-ממד
הבשורה הטכנולוגית של הסרט  " אווטאר "  אינה מוגבלת למסכי הקולנוע אלא צפויה להגיע גם לסלון הביתי ,  והחברות הגדולות מנסות לפתות את הקהל במסכי תלת-ממד ובמסכי מגע חדשניים .  שליח TheMarker לתערוכת CES בלאס וגאס ממליץ :  שברו את מסכי ה-LCD
 >  >  אחרי שהשווקים של מסכים שטוחים ומסכים ברזולוציה גבוהה נכבשו והתבססו ,  הגיע העידן של התלת-ממד .  לאן שלא פונים בתערוכת ces בלאס וגאס ,  רואים מוצרים הקשורים לתלת-ממד - בעיקר טלוויזיות ,  משחקי מחשב ומחשבים .  היצרניות השונות ,  בהן כל החברות הגדולות ,  הציגו טלוויזיות המסוגלות להקרין סרטים בשלושה מימדים .  כולן העמידו מסכים כאלה לרשות המבקרים - ואלה התנפלו עליהם .  לפחות מחצית מהמבקרים בכל רגע נתון היו עטויים במשקפי תלת-ממד .  לא רק שהיה קשה למצוא יצרנית טלוויזיות שלא הציגה מוצר כזה - קשה היה למצוא אחת שזו לא היתה הטכנולוגיה הכי מתקדמת שהציגה ושהכי התגאתה בה .  כמה פעמים אפשר לראות  " אווטאר "?  כיום כבר לא צריך להסביר במה מדובר .  עשרות מיליוני צופים בכל העולם כבר ראו את סרטו של ג'יימס קמרון , " אווטאר ".  הסרט היה מקדם מכירות מדהים ליצרניות מוצרי התלת-ממד .  ובכל זאת יש לשוק הזה לפחות שתי בעיות .  הראשונה היא הצורך במשקפיים מהסוג הנחות והלא נוח ביותר ,  אלה עם מסגרת קרטון מעצבנת ומציקה .  אבל יש גם כאלה עם מסגרות פלסטיק נוחות ואפילו מעוצבות .  גם אם איכשהו מתגברים על הצורך לחבוש אותם ,  היות שהם לא משקפיים  " רגילים "  הם קצת מנתקים את החובש אותם מהסביבה הקרובה .  מי שרואה סרט כזה יחד עם חברים כחוויה חברתית עשוי לגלות שהם מקשים על האינטראקציה עם הסובבים אותו ,  ולא רק החזותית .  ייתכן שהמשקפיים גם יוצרים בעיה בהפעלת שלט רחוק שנמצא בידיו של הצופה .  ואם לא די בזה ,  הם דורשים חשמל ,  כלומר כשהסוללה בהן נגמרת ואין זוג נוסף בסביבה - זו בעיה .  במלים אחרות ,  יש כאן מחסום שוק משמעותי ,  ולכן גם הזדמנות לחדשנות .  אבל זו לא המגבלה היחידה בפני שוק התלת-ממד :  הבעיה השנייה ואולי הקשה יותר היא המחסור בתכנים .  כמה פעמים אפשר לראות את  " אווטאר "?  ואחרי שראיתם את הסרט חמש פעמים - כמה עוד סרטים בתלת-ממד תמצאו בחנות השכרת הסרטים השכונתית שלכם ?  נכון ,  espn ,  רשת שידורי הספורט של דיסני ,  כבר הודיעה שתתחיל לשדר משחקים בשלושה מימדים - אבל זה לא יקרה מחר .  וכשזה יתחיל ,  ההיצע יהיה בוודאי מוגבל .  ובישראל כמובן אין עדיין תוכניות כאלה .  שוק הטלוויזיה כבר התגבר על קשיים כאלה - הרי גם לשידורי hd היתה התחלה צנועה ,  ועכשיו ההיצע גדול יחסית .  אבל זה לקח המון זמן .  מקור נוסף לסרטים בתלת-ממד יכול להיות וידיאו ביתי .  בוודאי נחמד הרבה יותר לראות את סרט הבר מצווה של הבן של השכנים בתלת-ממד במקום בדו-ממד משעמם .  אבל העניין הוא שככל הנראה רק חברת אחת ,  סוני ,  מייצרת מצלמת וידיאו ביתית בתלת-ממד .  הבעיה :  היא תצא לשווקים רק לקראת סוף השנה ,  ומחירה יהיה יותר מ-2,500 דולר .  גם יצרניות המחשבים נכנסו לתוך הענף הזה ,  בהן asus ,  החברה הראשונה שייצרה מחשבי נטבוק  ( netbook )  .  מכיוון שמגוון יישומי הווידיאו במחשבים גדול יותר מזה של טלוויזיות ,  נראה שפה שיעור האימוץ עשוי להיות גבוה יותר - אבל עדיין נמוך .  גם סביב הקוראים האלקטרוניים ,  מכשירי קריאה הידועים בשם readers-e יש תחרות עצומה .  משתתפות בה גם חברות מבוססות כמו סוני ו-hp ,  גם סטארט-אפים כמו פלסטיק לוג'יק וגם חברות מתחום המדיה כמו בארנס אנד נובל .  הראשונה שהצליחה ,  ועד כה גם היחידה שמצליחה ,  היא כמובן אמזון עם הקינדל ,  אבל בכל שעה מושק מכשיר חדש לשוק הזה .  אחד הכתבים של רויטרס הזכיר ,  ובצדק ,  שבזמנו היה מרוץ דומה בשוק ה-pda  ( personal digital assistant - מחשבי כף יד )  ,  שבסיכומו לא רק שנותרו מעט מתחרות ,  אלא כניסתם של מכשירי הטלפון הסלולריים החכמים הביא לשינוי בשוק כולו .  בעוד שנתיים-שלוש הרבה מהדגמים שהושקו עד כה ויושקו בשנה הקרובה ,  ייעלמו .  קרב מגע מכל סוגי המוצרים החדשים שהוצגו בתערוכה ,  נראה שהמעניינים ביותר - ואלה שסיכויי ההצלחה שלהם הם הטובים ביותר - הם מסכי מגע גדולים ,  בין אם מדובר בטלוויזיות או במחשבים .  אפל הפיחה חיים חדשים בטכנולוגיה הזו ,  ועכשיו היא מתפשטת במהירות ממסכים קטנים למסכים גדולים .  החזון המחשבי בסרט  " דו"ח מיוחד "   ( "minority report ")  בכיכובו של טום קרוז קורם עור וגידים - וגם זה שמונה שנים אחרי שהסרט נעשה .  המסך האינטראקטיווי המרשים והגדול ביותר בתערוכה הוקם על ידי יצרנית המעבדים אינטל .  גם לפני שנוגעים בו ומעירים אותו לחיים  ( וכמה אנשים יכולים לעשות זאת יחד )  ,  מה שהוצג בו היה מושך ,  מסקרן ומזמין .  שני אביזרים ,  אם ניתן לקרוא להם כך ,  שהיו מדהימים במיוחד היו רכב מיוחד של נאווטק  ( navteq )  ומעין מזל"ט של פארוט  ( parrot )  .  נאווטק היא יצרנית מפות דיגיטליות שבבעלות נוקיה ,  המתנהלת כיחידה עצמאית .  החברה הציגה בתערוכה כלי רכב שעל גגו מותקנת מערכת מדידה ,  וכשהרכב נוסע באזור מסוים היא סורקת את הסביבה בשלושה מימדים והופכת את המידע למפה תלת-ממדית .  המערכת אינה למכירה ומיועדת לשימוש הפנימי של נאווטק לייצור מפות מדויקות על פי דרישה ,  וכמובן בתשלום .  המוצר השני מזכיר את כלי הטיס ב"אווטאר "  - רק מוקטנים .  מדובר בכלי טיס זעיר עם כמה רוטורים הנתונים בתוך מסגרת פלסטיק עגולה .  כלי הטיס ,  שקוטרו אינו עולה על חצי מטר ,  נושא מצלמות וידיאו המעבירות שידורים חיים ויכולות לסייע במשימות חילוץ והצלה .
 
המציאות מבעד למשקפי התלת-ממד
הבשורה הטכנולוגית של הסרט  " אווטאר "  אינה מוגבלת למסכי הקולנוע אלא צפויה להגיע גם לסלון הביתי ,  והחברות הגדולות מנסות לפתות את הקהל במסכי תלת-ממד ובמסכי מגע חדשניים .  שליח TheMarker לתערוכת CES בלאס וגאס ממליץ :  שברו את מסכי ה-LCD

