במוליתן חוגגים את החזרה לעבודה
הבעלים החדשים של המפעל ,  צבי מאיר ,  העביר לעובדים את משכורות החודש האחרון .  יו"ר ההסתדרות בגליל המערבי : " יש תקציב לנסיעות הח"כים ,  אך אין בו שני מיליון שקלים להצלת המפעל ?  "
 כ-80 עובדי תשלובת הטקסטיל מוליתן קיבלו אתמול  ( שלישי )  את משכורות החודש האחרון ממעסיקם החדש ,  צבי מאיר .  העובדים זכאים לשכר בגין עוד שני חודשי עבודה מהמעסיק הקודם ,  חוב שישולם להם במסגרת של הליך הפירוק .  
לאחר התערבותו של התעשיין צבי מאיר פסק בית המשפט המחוזי בחיפה כי המפעל ימשיך בעבודתו ,  והעובדים חזרו לעבודה סדירה בשלוש משמרות מלאות כשכל עמדות העבודה מאוישות .  אתמול יצאו אף שני משלוחים מתוצרת המפעל לירדן ולמצרים .  
שלשום חגגו העובדים את חזרתם לעבודה עם קביעת מזוזות חדשות יחד עם המעסיק החדש צבי מאיר וראש המועצה הדתית מרדכי ועקנין .  
יו"ר ההסתדרות בגליל המערבי ,  אשר שמואלי ,  אמר לוואלה !  חדשות כי  " מוליתן מהווה דוגמה שבנחישות ההסתדרות הצלחנו להציל את פרנסתם של עשרות משפחות ,  דבר שהממשלה היתה צריכה לעשות ולא עשתה .  לצערי ,  בממשלה יודעים להעמיד תקציבים לשדרוג תקציבי הנסיעות של ח"כים במחלקות עסקים בהיקף עשרות מיליוני שקלים ,  אך איש לא נקף אצבע כדי למצוא שני מיליוני השקלים להצלת המפעל ,  למעט ההסתדרות ". 

במוליתן חוגגים את החזרה לעבודה
הבעלים החדשים של המפעל ,  צבי מאיר ,  העביר לעובדים את משכורות החודש האחרון .  יו"ר ההסתדרות בגליל המערבי : " יש תקציב לנסיעות הח"כים ,  אך אין בו שני מיליון שקלים להצלת המפעל ?  "
 
