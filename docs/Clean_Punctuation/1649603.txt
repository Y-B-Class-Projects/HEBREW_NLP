לצעוד עם זאבים 
החורף הוא עונה מצוינת לביקור בשממות של צפון מינסוטה ,  לימים של טיולים רגליים בנעלי שלג וללילות בבקתות עץ חמימות
ניו יורק טיימס החורף מכסה את השממה כשמיכה .  אשתי סוזאן ואני ,  עם חברינו סטיב וקארן לוקאס ,  יצאנו במכונית מאזור מיניאפוליס-סנט פול שבמינסוטה לשממת באונדרי ווטרס קאנו שבצפון המדינה ,  כדי לפלס את דרכנו בשלג העמוק המכסה את השבילים הסובבים את האגמים .  הגענו לעיר אלי ,  נקודת היציאה אל השממה ,  לפנות ערב .  בקיץ החניונים עמוסים במכוניות ובטנדרים הנושאים סירות קאנו ,  אך בסוף ינואר כמעט אין מטיילים .  המקומיים עסוקים בשלהם ,  עטופים בבגדים מכף רגל ועד ראש כדי להתגונן מפני החורף המקפיא .  שכרנו בקתה בקצה אזור השממה .  נסענו לעיירה כדי לפגוש באחד העובדים במקום ,  בריאן קלובן ,  ובחברו טום רייס .  הם הובילו את הדרך לפרנברג רואד וסטו לשביל מושלג המוביל אל אגם קמפטון .  העמסנו את הציוד על מזחלות שלג וחצינו את האגם הקטן בעוד השמש שוקעת ,  עד שהגענו לבקתת העץ .  כשהגענו לבקתה פרקנו את הציוד - בגדים חמים ,  בעיקר ,  ושתי צידניות המלאות בסטייקים ,  בירקות ,  בביצים ובנקניקיות ,  בארגז יין אדום ובציוד נוסף .  בריאן וטום הבעירו אש באח העץ וסחבו מים לשתייה בג'ריקנים מפלסטיק .  הם הסבירו לנו איך להדליק את החימום ואת נורות הגז ,  והראו לנו את הבורות שקדחו באגם ,  שמהם אפשר להפיק מים . " יש כאן זאבים ?  "  שאלתי את רייס . " ראיתי שלושה באגם שלי ",  הוא אמר . " ובדרך לכאן היום ,  ראינו עקבות באגם ".  הבקתה היתה חמימה ונעימה ,  אך כנראה שכחתי לציין כי במקום אין חשמל או מים זורמים ,  עובדה שקצת הטרידה את סוזאן ואת קארן ,  שהביאו אתן מפזרי חום הפועלים על חשמל .  בערב הדלקנו את הסאונה ,  ובילינו בדילוגים בין הקור הצורב שבחוץ ,  שם שטפנו את גופינו במים קפואים ,  לבין ישיבה בסאונה הלוהטת .  בבוקר למחרת נעלנו את נעלי השלג ויצאנו מזרחה .  ההליכה בנעלי שלג אינה מסובכת .  בהתאם לתנאים ולמהירות ההליכה ,  יש לכופף מעט את הברכיים ולפסוע פסיעות קטנות ומהירות .  כשהשלג עמוק ורך ,  יש להרים מעט את הברכיים .  בהשוואה למגלשי סקי ,  נעלי השלג קלות יותר לשימוש ,  ומשאירות את הידיים פנויות לעיסוקים אחרים ,  כגון צילום או צפייה במשקפת .  טבק ושוקולד היופי שבטיול בנעלי שלג הוא שאפשר לעשות זאת כמעט בכל מקום - על אגמים ונחלים ,  ביערות ,  בשבילים וכן הלאה .  הדבר נכון במיוחד בנוגע לבאונדרי ווטרס ,  המשתרעת על פני ארבעה מיליון דונם - הידועה יותר ,  כפי שמרמז שמה ,  בהתאמתה לשיט בקאנו .  בקיץ ,  מגיעים כ-250 אלף מטיילים לשוט באפיקי הנהר המפותלים .  אותה רשת של אפיקים ,  כשהיא קפואה ומכוסה בשלג ,  מספקת אינספור מסלולים למטיילים בנעלי שלג או במגלשי סקי .  במקום פועלות כ-100 תחנות יציאה שמהן אפשר להגיע לכל אגם ,  ערוץ או מסלול שנראה כאילו הוא מוביל למקום מעניין .  בגלל החורף העז באזור - הטמפרטורות עשויות להישאר מתחת לאפס במשך ימים שלמים ברציפות - מגיע מספר המבקרים בחורף לכ-2,500 - 1% מסך המבקרים השנתי .  אבל זה היופי של טיול באזור באונדרי ווטרס בחורף - לטייל לכל מקום שרק תרצו ,  בבדידות כמעט מוחלטת .  החלטנו לצאת לטיול מעגלי דרך אחד הנהרות הקפואים ולהגיע אל הבקתה מעברה השני .  כשהגענו לגדת האגם ,  הבחנו בעקבות צבאים .  מצאנו את הנתיב המוסתר בעצי אשוח ,  והמשכנו ללכת . " ששש ",  קראה סוזאן ,  והובילה אותנו לעקבות מסוג אחר - שערות צבי מפוזרות ,  שאריות ציד של אחד ממאות הזאבים שחיים באזור .  תוך שניות מצאנו גם את עקבות הזאב ,  שהעידו על מה שהתרחש במקום שעות ספורות קודם לכן .  אל הבקתה הגענו בסופו של יום מפרך בנתיבים המתפתלים דרך צמחייה סבוכה ,  תוך שאנו מסתמכים על מפות השבילים שרכשנו לפני היציאה .  כשקרני השמש האחרונות שטפו את האגם ,  כבר התחילו רגלינו לשדר אותות מצוקה .  מלבד כמה עורבים וסנאי אדום ,  לא ראינו אף יצור חי במשך היום כולו .  בבוקר המחרת הספקתי להוסיף עץ לאח ,  להדליק את הנורות ולהביא מים לפני שהאחרים התעוררו .  בכל זאת ,  הרגשתי קצת אחראי . " ממש נהניתי לשכב במיטה ולשמוע אותך מביא את המים ,  מדליק את האש ומכין קפה ",  אמרה לי קארן שירדה מחדר השינה .  אבל אז הבהירה , " אלה רעשים קצביים שמרגיעים אותך ונותנים לך תחושה של מיקום ".  ארזנו את הציוד וחזרנו לאלי ,  משם נסענו לדרך המכונה אקו טרייל .  חנינו באגם הגמן לייק ,  המסלול הפופולרי ביותר באתר בחורף .  אין פלא :  המסלול ,  באורך של כ-3.5 ק"מ ,  מציג את אחת הדוגמאות המעניינות ביותר של ציורי קיר .  אלה נעשו על ידי אינדיאנים משבט האוג'יבווה ,  שחיו שם לפני זמן רב .  הציורים היו מרשימים וברורים :  איל עם קרניים עצומות ;  חיה קצת פחות מזוהה - שועל ,  כלב ,  נמייה ?  ;  איש עם כתפיים רחבות ,  זרועות ארוכות וידיים מפלצתיות ;  ושלוש סירות קאנו המצוירות ביד אמן .  באצבעותיי חתכתי בדל סיגריה ודחסתי את הטבק בחריץ בסלע ,  מחווה של כבוד לאלה שמאמינים בדברים כאלה ,  כפי שהייתי עשוי להסיר את כובעי ולדבר בשקט בכנסייה .  קארן השאירה שוקולד .  טבק ושוקולד :  האם יש שילוב טוב יותר לבלות אתו את הנצח ?  ואז עשינו את דרכנו בחזרה אל המכונית ,  והותרנו מאחור עקבות של אנשים ושל מקומות בלתי נראים .  איך מגיעים ?  נמלי התעופה הקרובים ביותר לבאונדרי ווטרס הם במיניאפוליס-סנט פול  ( שעתיים וחצי נסיעה עד אלי )  ובדולות  ( שלוש שעות )  .  תעריפי הטיסות מניו יורק למיניאפוליס מתחילים ב-169 דולר במארס ,  ולדולות החל ב-414 דולר .  היכן ישנים ?  שכרנו את הבקתה דרך מוס טראק אדוונצ'רס  ( 593 kawishiwi trail ,  ely ;   ( 800 )  777-7091 ;  moosetrackadventures.com )  ,  המציעה בקתות מבודדות החל ב-200 דולר ללילה בחורף  ( מינימום שלושה לילות )   ?  לוג קאבין היידווייס  ( 1321 north highway 21 ,  ely ;   ( 218 )  365-6045 ;   ( logcabinhideaways.com בקתות מבודדות החל ב-105 דולר ללילה בחורף  ( מינימום שלושה לילות )  .  ציוד ומידע אפשר לשכור נעליים ,  לקנות מפות ולקבל עצות בפיראגיס נורתוודס קומפני  ( 105 north central avenue ,  ely ;   ( 800 )  223-6565 ;  piragis.com )   ?  מידע לגבי טיולים אפשר להשיג בסופיריור נשיונל פורסט  ( kawishiwi ranger district ,  1393 highway 169 ,  ely ;   ( 218 )  365-7600 ;  tinyurl.com/yb68aho ) .ביזנס  &  פלז'רחופשות מושלגותד"ר רונן בורדובסקי מנהל מרפאת השיניים בדיזנגוף סנטר טיול באקסטרים  " אני ממליץ על טיול אופנועי שלג ברומניה ,  באזור בראשוב-סינייה .  במשך חמישה ימים רכבנו על אופנועי שלג - שהם מעין מזחלות שלג מהירות - שעמם רוכבים במדרונות מושלגים ועל אגמים קפואים .  הטיול הוא חווייתי ומשלב נופים מדהימים ורכיבת אקסטרים .  אחרי הרכיבה לנים בבתי מלון טובים בכל עיירה - ופותחים שולחן ".  עו"ד אייל פרובלר מנהל תחבורה ושילוח בינלאומי באיגוד לשכות המסחר שטרודל תפוחים ומועדון לילה  " שבתי באחרונה משבוע חורפי קסום בעיירה אישגיל ,  בחבל טירול שבאוסטריה .  לצד מרחבי הסקי האינסופיים ,  משופעת אישגיל בשבילי הליכה ובמסלולי קרוס קאנטרי  ( סקי מישורי )  .  האטרקציות לאחר הסקי באישגיל הן מהמפורסמות באירופה - לרבות שלל בתי קפה המגישים שטרודל תפוחים ,  ברים - ומועדון הלילה המפורסם פאשה .  לנו במלון rossle ,  שסיפק אווירה כפרית מושלמת ".  גיא גבע סמנכ"ל פיתוח אלפיין סטייל מסקי ועד מזחלות כלבים"במשך שבועיים וחצי שהיתי בשוודיה כחלק מטיול חורף :  אני ממליץ על ביקור ביישוב arvidsjaur ,  שנמצא בצפון שוודיה .  אפשר להגיע אליו בנסיעה של חצי יום במכונית אחרי נחיתה בישוב הצפוני lulea .  הטמפרטורות הן מתחת לאפס ויש כמה בתי מלון עם מחירים סבירים ושירות נהדר וגם מגוון של מסעדות מעולות ולא יקרות במיוחד ואפילו פאב אירי מקומי .  אתרי הסקי אינם עמוסים מדי ,  חובבי השופינג יהיו מרוצים ,  וגם מזחלות הכלבים מומלצות .  ההנאה שווה כל שקל ".  ישראל מילר מעצב ובעלים ,  גלריית רהיטי מילר סטייקים בנפאל  " אני ממליץ על טרק בן שלושה שבועות בנפאל סביב הר אנפורנה  ( annapurna )  .  החל בשבוע השני מגיעים לפסגות הרים מושלגות והטרק מתקיים בשלג .  הטיפוס לפסגות בחלק המושלג  ( מעל 4,000 מטר )  לא פשוט ,  ונדרש ליווי של מדריך .  בתום הטיול אני ממליץ להגיע למסעדת everest steakhouse בעיירה פוקהרה .  זהו המקום היחיד באזור שבו אפשר לאכול סטייקים משובחים ,  מפני שהפרות קדושות בנפאל ". 

לצעוד עם זאבים 
החורף הוא עונה מצוינת לביקור בשממות של צפון מינסוטה ,  לימים של טיולים רגליים בנעלי שלג וללילות בבקתות עץ חמימות

