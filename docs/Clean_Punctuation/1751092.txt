השכנים שדלתם מחצה התינוק למוות :  זה לא בגללנו
בני הזוג שנחקרו בחשד לרשלנות לאחר שדלתם מחצה למוות פעוט בי-ם ,  טוענים כי הם דאגו שהדלת תושלך למכולת אשפה ,  אך זו חזרה לבניין באורח מסתורי .  השניים הורחקו מביתם למשך חמישה ימים
בני הזוג משכונת קריית יובל בירושלים שעוכבו אתמול  ( שלישי )  לחקירה בחשד לרשלנות שהובילה למותו של פעוט שנמחץ על ידי דלת פלדה ,  טוענים כי הם לא אחראים להימצאה של הדלת בבניין .  השניים שוחררו ממעצר בתנאי הרחקה מביתם למשך חמישה ימים ונאסר עליהם ליצור קשר עם משפחת הפעוט .  
בחקירתם טענו השניים ,  כי לאחר שהחליפו את דלת הכניסה לביתם באמצעות איש מקצוע ,  הושלכה הדלת על ידי האיש למכולת אשפה בסמוך לבניין .  לאחר מכן ,  טענו השניים כי היא חזרה לבניין באורח מסתורי .  
עוד טענו בני הזוג ,  כי לפני האירוע היום הייתה הדלת מונחת בלובי הבניין ,  מאחורי דלתות הכניסה ,  במשך כחודשיים מבלי שאיש מהדיירים יזיז אותה או ישליכה לפח האשפה .  פרקליטם של בני הזוג ,  עורך הדין אריאל עטרי ,  אמר לוואלה !  חדשות : " מדובר בטרגדיה .  לפני חודשיים החליפו בני הזוג את הדלת המקולקלת על ידי איש מקצוע שגם פינה אותה למכולת האשפה .  ככל הנראה ,  אחד הדיירים שרצה להשתמש בה החזיר אותה לבניין וכעבור חודשיים אירע המקרה הטראגי .  בני הזוג משתתפים בצער משפחת הפעוט שנפטר ".  
המקרה אירע מוקדם יותר אתמול כאשר אם ובנה בן השנה וחצי ,  המתגוררים בבניין נכנסו לחדר המדרגות .  בזמן שהאם הורידה את הפעוט מהטיולון כדי לקשור את הטיולון למעקה ,  ניגש הפעוט אל הדלת ,  נגע בה וזו נפלה עליו ומחצה אותו .  לאחר המקרה סיפר אביו של הילד כי השכן שהחליף את הדלת ,  התבקש להוציא אותה מחדר המדרגות .
  ( עדכון ראשון 2.11 21:27 ) 

השכנים שדלתם מחצה התינוק למוות :  זה לא בגללנו
בני הזוג שנחקרו בחשד לרשלנות לאחר שדלתם מחצה למוות פעוט בי-ם ,  טוענים כי הם דאגו שהדלת תושלך למכולת אשפה ,  אך זו חזרה לבניין באורח מסתורי .  השניים הורחקו מביתם למשך חמישה ימים

