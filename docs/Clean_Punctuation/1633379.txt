GIC :  ההתאוששות הכלכלית העולמית עשויה להיות חזקה מהצפוי
סגן יו"ר חברת ההשקעות של סינגפור צופה התאוששות מהירה אך מתריע מפני אינפלציה
ההתאוששות הכלכלית העולמית עשויה להיות חזקה מהצפוי ברבעונים הקרובים ,  בהובלת השווקים המתעוררים ,  כך אמר ביום שני סגן יו"ר גוברמנט אוף סינגפור אינווסטמנט קורפ  ( gic )  ,  חברת השקעות הממשלתית של סינגפור.הכלכלה העולמית צפויה גם להיות תלויה יותר במדיניות הממשלתית כגון אספקת נזילות ורכישת נכסים ,  אמר טוני טאן בטאיפי ,  וציין כי הפסקת מדיניות זאת עשויה לחבל בהתאוששות אם תעשה מוקדם מדי או בחדות רבה מדי ." ההתאוששות העולמית הייתה באופן כללי חזקה יותר מציפיות מרבית האנליסטים ועשויה להמשיך ולהפתיע לטובה ,  לפחות ברבעונים הקרובים ",  אמר טאן.הוא הוסיף כי המדינות המפותחות עשויות גם הן לרשום צמיחה ,  וכי הצמיחה בארה"ב צפויה להיות חזקה יחסית במחצית הראשונה של השנה בטרם תאט ,  בזמן שאירופה תהנה מההתאוששות הסחר הבינלאומי ." הבשורות הטובות הן שנראה כי הצלחנו להימנע משפל עולמי ",  אמר טאן . " הכלכלה העולמית התייצבה וכעת מתאוששת ". אולם הוא התריע כי קובעי המדיניות בשווקים מתעוררים יאלצו להתמודד עם עלייה בשיעור האינפלציה ובועות מחירים אפשריות ,  וכי האתגר העומד בפני הממשלות הוא לרסן את המחירים מבלי לפגוע בהתאוששות ." בכל האזור ,  אנו רואים עליות חדות במחירי הנכסים והמניות שנתמכות על ידי הריביות הנמוכות ברחבי העולם ",  הוא אמר .  gic ,  אחת מקרנות ההשקעה הגדולות בעולם ,  עם נכסים שמוערכים ביותר מ-200 מיליארד דולר ,  מחזיקה נתחים בחברות פיננסים כגון usb וסיטי .
 
GIC :  ההתאוששות הכלכלית העולמית עשויה להיות חזקה מהצפוי
סגן יו"ר חברת ההשקעות של סינגפור צופה התאוששות מהירה אך מתריע מפני אינפלציה

