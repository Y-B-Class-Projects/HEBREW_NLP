עתירה :  לחייב את עיריית ת"א לחשוף תקציבה בקובץ מחשב 
 >  >  סיעת עיר לכולנו במועצת העיר תל אביב-יפו והתנועה לחופש המידע הגישו אתמול עתירה מנהלית נגד עיריית תל אביב בבקשה להורות לעירייה למסור להם את תקציב העירייה ל-2010 ,  בהיקף 4.5 מיליארד שקל ,  בקובץ מחשב הכולל מסד נתונים ,  כך שיהיה ניתן לעיבוד ובחינה על ידי התושבים .  לטענת העותרים ,  קיים קושי רב לבחון את הצעת התקציב המפורסמת כיום באתר העירייה ,  ומפורטת על פני 556 עמודים ו-966 נושאים .  לפי העותרים ,  קובץ כזה כבר קיים בעירייה ונעשה בו שימוש ,  ולכן אין סיבה שלא להציגו בפני הציבור .  העתירה הוגשה לבית המשפט לעניינים מינהליים בתל אביב באמצעות עו"ד סהר פלד ועו"ד בעז בן-צור .  בנוסף ביקשו העותרים לחייב את העירייה בהוצאות העותרים .  העתירה הוגשה לאחר שהעירייה סירבה במספר הזדמנויות לבקשתו של חבר מועצת העיר מטעם עיר לכולנו ,  ד"ר נח עפרון ,  לקבל את פירוט התקציב בקובץ מחשב שניתן יהיה לעבד ,  להשוות ולהציג בגרפים בציבור .  מעיריית תל אביב נמסר : " העתירה טרם התקבלה בעירייה ,  עם קבלתה נלמד אותה ונגיב בבית המשפט .  עם זאת ,  נציין כי בטיעון של 'עיר לכולנו' יש משום הטעיה של הציבור ,  שכן עיריית תל אביב-יפו פירסמה לציבור הרחב ולחברי המועצה את התקציב ל-2010 ברמת פירוט שאין כדוגמתה ". 

עתירה :  לחייב את עיריית ת"א לחשוף תקציבה בקובץ מחשב 
nan
