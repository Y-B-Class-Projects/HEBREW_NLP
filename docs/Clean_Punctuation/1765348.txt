מרים פיירברג לנתניהו :  מתפטרת מצוות השיקום
רק אתמול ערכה ראש עיריית נתניה מרים פיירברג סיור מקדים באזורי השריפה בכרמל ,  והיום שיגרה מכתב לרה"מ בו כתבה כי היא פורשת מהצוות לשיקום הנזקים .  הסיבה :  ביקורת מצד ראשי רשויות
צילום :  שלומי גבאי ,  ערוץ 1 .  עריכה :  יאיר דניאל .  קריינות :  אביב אברמוביץ'
ראש עירית נתניה מרים פיירברג החליטה הבוקר  ( רביעי )  להתפטר מתפקידה כאחראית על הטיפול בנפגעי השריפה .  במכתב ששיגרה לראש הממשלה בנימין נתניהו היא כתבה כי יש צורך להעניק סמכויות לגוף חיצוני שיעסוק בשיקום ,  לו תתאפשר עצמאות תקציבית מוחלטת .  גוף זה יוסמך לקבוע סדרי עדיפויות ,  לגייס מקורות כספיים ולהחליט על חלוקתם .  כך דווח בקול ישראל .
" בגוף זה ,  אם יוקם ,  אין מקום להכליל משרדי ממשלה ,  כדי להימנע מפגיעה במעמד השרים וראשי הרשויות ",  כתבה פיירברג .  היא ציינה שאינה רואה בשלב זה מקום להתערבות נוספת מצידה במתכונת הקיימת ,  כיוון שלטענתה ,  ראשי המועצות באיזור הכרמל נמצאים בקשר שוטף וטוב עם משרדי הממשלה השונים .
 לאחר הודעתה של פיירברג אמר ראש הממשלה בנימין נתניהו כי הוא  " מודה לה על נכונותה לעזור ואני מצטער על החלטתה ".  מלשכת ראש הממשלה נמסר כי נתניהו וידא הבוקר שהסיוע הראשוני ,  בסכום של 2,500 שקלים לאדם ,  המיועד לתושבים שביתם נשרף ,  כבר הועבר לרשויות .  מהבדיקה עלה כי עד כה קיבלו 100 איש את הכסף .  בנוסף ,  נתניהו וידא שניתנה ההתחייבות התקציבית לטובת שיקום תשתיות ראשוני .  ראש הממשלה הנחה את מנכ"ל משרדו אייל גבאי להמשיך ולקדם את העזרה המהירה לנפגעי השריפה מול משרדי הממשלה ,  ולדווח לו על בסיס יומי על ההתקדמות .
 רק אתמול ערכה פיירברג סיור ראשוני באזור השריפה ,  אולם בשל ההתנגדות של ראשי יישובים בצפון למינויה ,  היא הצטרפה רק לחלקים מהסיור ,  שנערכו עם מנכ"לי משרדי הממשלה .  
ראש המועצה האזורית חוף הכרמל ,  כרמל סלע ,  סירב להיפגש עמה ואמר לוואלה !  חדשות : " אנו לא זקוקים לשום גורם מתווך בתקשורת שלנו מול משרדי הממשלה .  אין לי שום בעיה עם מרים פייברג ,  אך כל התיווך הזה מסבך את הביורוקרטיה לטיפול בנפגעים ".  סלע טען כי זוהי מהות הבעיה בין הרשויות השונות : " זו הדוגמה הקלאסית ,  שמחדדת את הכשלים בין השלטון המקומי למרכזי .  אנחנו יודעים לטפל בנזקים ,  יש ראש רשות ,  תנו לו לעשות את העבודה ". 

מרים פיירברג לנתניהו :  מתפטרת מצוות השיקום
רק אתמול ערכה ראש עיריית נתניה מרים פיירברג סיור מקדים באזורי השריפה בכרמל ,  והיום שיגרה מכתב לרה"מ בו כתבה כי היא פורשת מהצוות לשיקום הנזקים .  הסיבה :  ביקורת מצד ראשי רשויות

