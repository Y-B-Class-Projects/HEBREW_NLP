חשד בערד :  גבר היכה למוות את אשתו במהלך ויכוח
אישה כבת 30 נמצאה בערד ללא רוח חיים עם חבלות בראשה .  ע"פ החשד ,  היא נרצחה ע"י בעלה במהלך ויכוח .  גורם בשירותי הרווחה :  לאישה הוצע בעבר להיכנס למקלט לנשים מוכות ,  אך היא סירבה
אישה בשנות ה-30 לחייה נמצאה הערב  ( רביעי )  ללא רוח חיים בשטח פתוח בין בניינים בערד ובמשטרה חושדים כי היא נרצחה על ידי בעלה .  צוות של מגן דוד אדום שהגיע למקום מצא אותה כאשר היא סובלת מחבלות בראשה ובגופה .  החובשים ניסו לבצע בה פעולות החייאה אך לבסוף נאלצו לקבוע את מותה .  לאחר חיפוש נעצר בעלה של האישה והוא נחקר כעת בתחנת המשטרה בעיר .  
על פי החשד ,  הבעל היכה את האישה בעוצמה במהלך קטטה שפרצה ביניהם ,  מה שגרם למותה .  לבני הזוג שבעה ילדים ושכניהם סיפרו ,  כי הבעל היכה אישתו במספר מקרים בעבר .  גורם באגף הרווחה בערד סיפר ,  כי בעקבות תלונה שהוגשה לפני מספר חודשים קיבלה האישה הצעה לעבור להתגורר במעון לנשים מוכות ,  אך היא סירבה .
 מקרה נוסף של אלימות במשפחה אירע היום גם בשדרות .  ויכוח שהתפתח בין בני זוג תושבי העיר ,  גלש לעימות אלים במהלכו נטל הבעל חוט חשמל והחל לחנוק את אשתו .  האישה החליטה כי הדרך היחידה להינצל היא לגרום לבעל לחשוב שהצליח להורגה . " עשיתי את עצמי מתה וכך הוא חשב שאני באמת מתה ",  סיפרה מאוחר יותר לשוטרים , " זאת היתה השיטה היחידה שיכולתי להינצל ".  
לאחר שהניח כי הרג את אשתו ,  מיהר הבעל הנסער לתחנת המשטרה ושם התוודא על הפשע שביצע .  למקום הוזעקו צוותי מגן דוד אדום שפרצו את דלת הבית ומצאו את  " קורבן הרצח "  כשהיא פצועה במצב קל בלבד .  הם פינו את הפצועה להמשך טיפול רפואי ואילו המשטרה עצרה את הבעל ופתחה בחקירה נגדו .
 
חשד בערד :  גבר היכה למוות את אשתו במהלך ויכוח
אישה כבת 30 נמצאה בערד ללא רוח חיים עם חבלות בראשה .  ע"פ החשד ,  היא נרצחה ע"י בעלה במהלך ויכוח .  גורם בשירותי הרווחה :  לאישה הוצע בעבר להיכנס למקלט לנשים מוכות ,  אך היא סירבה

