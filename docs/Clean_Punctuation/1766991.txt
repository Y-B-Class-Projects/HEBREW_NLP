מתחילת דצמבר פודות קרנות הנאמנות כ-50 מיליון שקל ביום
הקרנות המסורתיות נהנו מגיוסים של כ-340 מיליון שקל ,  בעוד הקרנות הכספיות סבלו מפדיונות כבדים של כ-900 מיליון שקל
 >  >  דצמבר נפתח במגמה מעורבת בתעשיית קרנות הנאמנות :  הקרנות המסורתיות נהנו מגיוסים של כ-340 מיליון שקל ,  בעוד הקרנות הכספיות סבלו מפדיונות כבדים של כ-900 מיליון שקל .  בסיכום כולל ,  תעשיית הקרנות מנהלת נכון לסוף השבוע החולף כ-159 מיליארד שקל - כך עולה מסקירתו של הכלכלן רוני אפטר מבית ההשקעות מיטב .  הקרנות הכספיות רשמו עם פתיחת דצמבר פדיונות ענק ,  שמסתכמים עד כה בכ-900 מיליון שקל .  מדובר על קצב הפדיונות הגבוה ביותר מאז אוקטובר 2009 .  חלק מהפדיונות מוסבר ביציאת כספים מקרנות כספיות שקליות שבהן הועלו דמי הניהול ,  חלקן בקרנות שעד עתה לא גבו דמי ניהול תקופה ארוכה מאוד .  שבירת השיא של מדד ת"א 25  ( מעו"ף )  לוותה בגיוסים גבוהים יחסית של כ-190 מיליון שקל בקרנות המנייתיות ,  כשהמרוויחות הגדולות הן הקרנות המתמחות במניות בישראל ,  לאחר שהן גייסו כ-150 מיליון שקל בשבעת ימי המסחר הראשונים של החודש .  הקרנות הגמישות נהנו גם הן מגיוסים נאים שהסתכמו בכ-40 מיליון שקל .  מנגד ,  הקרנות המתמחות במניות בחו"ל עדיין לא מצליחות להתרומם מחדש לאחר שגייסו סכום זניח של כ-5 מיליון שקל בלבד .  שלוש קבוצות קרנות ריכזו את הגיוסים מתחילת החודש ,  כשהמשותף לכולן הוא מעבר כספים לאפיק המנייתי ,  בין אם בצורה ישירה ,  דרך הקרנות המנייתיות או דרך קרנות אג"ח המשלבות השקעה במניות .  קרנות אג"ח חברות וכללי גייסו 250 מיליון שקל ;  בקרנות שקליות הושקעו 160 מיליון שקל ;  והקרנות המתמחות במניות בישראל הוסיפו 150 מיליון שקל .  בהמשך לירידות שנרשמו במדדי התל בונד ,  קרנות אג"ח חברות וכללי סבלו מירידה בקצב הגיוסים אליהן ,  לאחר שמתחילת החודש הן גייסו כ-250 מיליון שקל .  הקרנות השקליות רשמו מתחילת החודש גיוסים נאים של כ-160 מיליון שקל ,  כשחלק לא מבוטל מהכסף עובר ,  לפי הערכות ,  לקרנות מק"מ או שקל קצר בשילוב עם חשיפה מנייתית מוגבלת .  מהעבר השני ,  קרנות אג"ח מדינה וצמודות מדד הן הנפגעות המרכזיות מירידות השערים באג"ח הממשלתיות .  מתחילת החודש הן רשמו פדיונות גבוהים של כ-220 מיליון שקל .  מתחילת החודש ירדו נכסי תעשיית קרנות הנאמנות בכ-100 מיליון שקל נטו ,  המתחלקים באופן הבא :  כ-500 מיליון שקל הם פדיונות נטו  ( כ-50 מיליון שקל ביום )  ו-400 מיליון שקל הם גידול כתוצאה מעליית ערך נכסי הקרנות .
 
מתחילת דצמבר פודות קרנות הנאמנות כ-50 מיליון שקל ביום
הקרנות המסורתיות נהנו מגיוסים של כ-340 מיליון שקל ,  בעוד הקרנות הכספיות סבלו מפדיונות כבדים של כ-900 מיליון שקל

