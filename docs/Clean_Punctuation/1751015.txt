בזק בינלאומי תפרוס כבל תת-ימי
חברת התקשורת צפויה לפרוס כבל אופטי תת-ימי מישראל לאירופה ,  בעלות של כ-100 מיליון דולר
חברת בזק בינלאומי צפויה לפרוס כבל אופטי תת-ימי מישראל לאירופה .  דירקטוריון בזק ,  אשר התכנס אתמול לשם אישור דו"חות הקבוצה ,  אישר את ביצוע ההשקעה שנאמדת בכ-100 מיליון דולר .  במקביל לבזק בינלאומי בוחנים את ההשקעה גם האחים יהודה וזוהר זיספאל .  לא ברור האם נוכח החלטת בזק ימשיכו האחים זיספאל לבחון השקעה זו .
 כיום מחוברת ישראל לשדרת האינטרנט הבינלאומית בכבל תקשורת יחיד של חברת מד-נאוטילוס ,  בבעלות טלקום איטליה .  מסיבה זו ,  כל ספקיות האינטרנט והשיחות הבינלאומיות רוכשות את הקיבולת הבינלאומית שלהן ממד-נאוטילוס .  ההוצאות הגדולות של הספקיות על רכישת קיבולת בינלאומית הובילו אותן לא פעם לשקול הנחת כבל עצמאי חדש .  בעבר בחנו את הרעיון גם נטוויז'ן ופרטנר .  עבור הגולשים בישראל ,  הנחת כבל תת-ימי נוסף היא בשורה טובה .  ההערכה היא שחברה חדשה תוריד את עלויות רוחב הפס הבינלאומי עבור ספקיות האינטרנט ,  מהלך שיאפשר הוזלה של שירותי האינטרנט לצרכן הסופי ,  במקביל להגדלת קצבי החיבור לחו"ל .
 איציק בנבנישתי ,  מנכ"ל בזק בינלאומי ,  מסר כי  " עולם פתרונות ה-IT לעסקים הופך למנוע צמיחה ממשי עבור החברה אשר לו תרומה משמעותית למחזור החברה .  מינוף מנוע צמיחה משמעותי זה לצד המשך המיקוד וההשקעה בפעילויות הליבה של החברה בדגש עלהאינטרנט במהירויות הגבוהות ,  יובילו ללא ספק לקפיצת מדרגה נוספת של החברה ברבעונים הקרובים ".  

בזק בינלאומי תפרוס כבל תת-ימי
חברת התקשורת צפויה לפרוס כבל אופטי תת-ימי מישראל לאירופה ,  בעלות של כ-100 מיליון דולר

