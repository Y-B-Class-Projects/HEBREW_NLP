מועמדותה של גליה מאור תישקל בשנית
היועמ"ש הודיע כי בעקבות פנייתו לוועד הציבורי לשקול מחדש את עמדתו בנוגע למועמדותה של גליה מאור ,  החליט הוועד לשוב ולעיין בעניינה של מנכ"ל בנק לאומי
היועץ המשפטי לממשלה יהודה וינשטיין ,  הודיע היום  ( חמישי )  לבג"ץ כי בעקבות פנייתו לוועד הציבורי למניות הבנקים לשקול מחדש את עמדתו בנוגע למינויה של מנכ"ל בנק לאומי גליה מאור ,  החליט הוועד לשוב ולעיין בהחלטתו בעניינה במהלך השבוע הקרוב ,  וליתן למאור זכות טיעון .
 אתמול ביקש היועץ המשפטי לממשלה ,  יהודה וינשטיין ,  מיו"ר הוועד הציבורי למניות הבנקים לשוב ולבחון את עמדת הוועד לגבי מינויה של גליה מאור כמועמדת מטעמו לחברה בדירקטוריון בנק לאומי .  זאת בעקבות עמדת היועץ ,  כי הוראות החוק קובעות בצורה ברורה כי מנכ"ל אינו יכול לעבור לכהן כדירקטור המוצע על ידי הוועדות אלא לאחר תקופת צינון בת שנתיים .  
וינשטיין קיים השבוע דיון במשרד המשפטים בשאלת מועמדותה של מאור לדירקטוריון בנק לאומי .  בעקבות הדיון פנה אתמול  ,  המשנה ליועץ המשפטי לממשלה ,  אבי ליכט לשופטת  ( בדימוס )  ולנשטיין ,  יו"ר הועד הציבורי למניות הבנקים ,  והודיע לה שלדעת היועץ לא ניתן לכלול את מאור ברשימה ממנה בוחרת ועדת המניות את מועמדיה לכהונת דירקטור בבנק .
 בהודעה שפרסם משרד המשפטים נכתב כי אין בעמדה של וינשטיין  " להטיל דופי בגב' מאור עצמה ובכישוריה וכי אין ספק כי הועד הציבורי פעל בתום לב והיה משוכנע כי בבוחרו את גב' מאור הוא משרת את אינטרס הבנק בצורה הטובה ביותר ". 
לוואלה !  עסקים נודע כי גליה מאור לא מתכוונת להסיר את מועמדותה בעקבות דבריו של היועץ המשפטי לממשלה ,  וכי תמתין לדבריה של השופטץ ולרשטיין בעניינה .
 לפני כשבוע וחצי קיבלה ועדת המניות של בנק לאומי החלטה דרמטית לאשר את מועמדותה של מאור ,  מנכ"לית הבנק ב-15 השנים האחרונות ,  לדירקטורית .  הוועדה אישרה גם את מועמדותו לדירקטוריון של דוד קליין - מועמדו של איש העסקים שלמה אליהו ,  שהוא בעל מניות בבנק .  בנוסף ,  אישרה הוועדה להעמיד להצבעה את המשך כהונתם של הדירקטורים הקיימים בבנק - משה דברת ,  יעקב גולדמן ,  נורית סגל ומשה וידמן .  מנגד ,  דחתה הוועדה את מועמדותם לדירקטוריון של אורי יוגב ומשה טרי ,  המזוהים עם ראש הממשלה בנימין נתניהו .  
מאור הוצעה כמועמדת על ידי ועדת המניות על אף כי שר האוצר יובל שטייניץ ,  התנגד למינוי .  שר האוצר אף עידכן את ראש ועדת המניות ,  מרגלית נוף ,  כי קיימות שלוש חוות דעת שלפיהן מאור לא יכולה להיות מועמדת מכיוון שעל-פי החוק היא זקוקה לתקופת צינון של שנתיים .  מאור עצמה הגישה לוועדה חוות דעת שלפיהן אין היא כפופה לתקופת הצינון .
 
מועמדותה של גליה מאור תישקל בשנית
היועמ"ש הודיע כי בעקבות פנייתו לוועד הציבורי לשקול מחדש את עמדתו בנוגע למועמדותה של גליה מאור ,  החליט הוועד לשוב ולעיין בעניינה של מנכ"ל בנק לאומי

