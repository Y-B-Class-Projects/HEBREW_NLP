ערוץ 10 : " משפחת פנאן מנסה להעלים נכסים "
 ב"מקור "  התראיין חברו של מוני פנאן ,  ציון נתן ,  שסיפר על ספר חובות ,  שהועלם לטענתו .  כמו כן נחשפים שמות משקיעים
ערוץ 10 מפרסם הערב  ( רביעי )  בתוכניתו 'המקור' כי משפחתו של מוני פנאן מנסה להעלים נכסים מכספי עזבונו .  במהלך התחקיר רואיין חברו ושותפו של פנאן במשך 15 שנים ,  ציון נתן ,  ששימש בעבר גם כחשב של מכבי תל אביב ,  שחושף את קיומו של ספר החובות של מוני ומכתב ההתאבדות שנמצא בתוכו .
 במהלך הראיון עימו ,  סיפר נתן כי הוא איבד מיליוני שקלים מכספו שניתנו לפנאן . " התגלה לי בן אדם שונה לחלוטין ממה שהכרתי .  לא היה לו לב ",  אומר נתן . " הוא ניצל את כולם ודרך על האנשים שאהבו אותו ".  למרות הדברים ,  נתן מספר כי הוא עצמו אינו ידע על 'בנק פנאן' .  נתן סיפר כי הוא ראה את ספר החובות ,  אך זה נעלם ,  וכי בין הדפים שלו נמצא גם מכתב ההתאבדות שהשאיר .  
נתן החל במסע להשבת הכסף שלכאורה פנאן היה חייב לו וכדי לעשות זאת הוא החל לתעד באמצעות מצלמה נסתרת שיחות עם בני משפחתו של פנאן ,  בהם ביתו ,  לירון פנאן ,  שנקלטה אומרת : " זה  ( הדירה )  לא יגיע לעיזבון .. .אסור שזה יהיה רשום על אמא כי כל מה שרשום על אמא הולך ישר לעיזבון ".  בכך העלה ערוץ 10 את החשד כי המשפחה פועלת לקבל תמורה ישירה לדירה מבלי שהכסף יעבור דרך קופת העיזבון ויחולק בין הנושים .
 מדבריה של לירון פנאן ,  עולה כי עו"ד משה זינגל ,  מנהל העיזבון של המשפחה ,  יודע ומשתף פעולה עם כוונת המשפחה להבריח את הנכסים מקופת העיזבון .  פנאן וזינגל מכחישים .
 כמו כן נחשפו בתחקיר 18 שמות של משקיעים ,  ביניהם צביקה שרף ,  דן שמיר ,  נדב הנפלד ,  דיון תומאס ,  אנדריי ספנסר ,  אריאלה זלינבבא ,  אשתו של הכדורסלן אנדריי זלינבבא ,  אברהם מלצמן ,  הבעלים של מסעדת 206 ,  יעקב אבניר ,  ישראלי החי בארצות הברית שעל שמו רשומה דירתו של מוני .  
תגובות :  שרון פנאן ,  רן חלד וצביקה שרף סירבו להגיב ,  עזר גפני ,  בנו של מוני פנאן : " אין לי מושג על מה אתם מדברים .  אם היה לי ספר כזה ,  הייתי מעביר אותו למשטרה ".  עודד קטש ואסטבן באטיסטה הכחישו שהשקיעו בבנק פנאן .  את נדב הנפלד לא ניתן היה להשיג .
 
ערוץ 10 : " משפחת פנאן מנסה להעלים נכסים "
 ב"מקור "  התראיין חברו של מוני פנאן ,  ציון נתן ,  שסיפר על ספר חובות ,  שהועלם לטענתו .  כמו כן נחשפים שמות משקיעים

