שוק ההנפקות חם למי שמוכן לשלם 
6-10 חברות ינפיקו בשבוע הבא ;  השבוע גויסו 800 מיליון שקל ;  מנכ"ל מיטב הנפקות : " השבוע צפוי להיות עמוס מבחינת מספר הנפקות אך לא מבחינת הסכומים "
  >  >  חודש אחרי כניסת תקנות ועדת חודק לתוקף ,  שוק ההנפקות נראה השבוע חם .  שבוע ההנפקות הקרוב צפוי להיות עמוס ביותר עם הנפקות של 6-10 חברות .  ההנפקות הבולטות בשבוע הבא יהיו של החברות אביב ארלון שתגייס 60-100 מיליון שקל ,  קווינקו שתגייס כ-60 מיליון שקל ומועדון 365 המשביר שתגייס כ-80 מיליון שקל .  השבוע גויס סכום של כ-800 מיליון שקל בהנפקות ,  מתוכו כ-150 מיליון שקל גויסו אתמול בשלוש הנפקות ציבוריות .  אליאב בר דוד ,  מנכ"ל מיטב הנפקות פיננסים ,  אמר אתמול כי , " השבוע הבא צפוי להיות עמוס מבחינת מספר הנפקות ,  אך לא מבחינת הסכומים ,  בהשוואה למשל לספטמבר ,  שבו הנפיקו הרבה חברות ביטוח ובנקים - ולכן ההנפקות היו בסכומים גדולים .  לוועדת חודק היתה השפעה מועטה בלבד על שוק ההנפקות ,  מאחר שהתקנות חלות בעיקר על קופות הגמל ,  שאינן שחקן מרכזי בהנפקות ".  פאנגאיה אמורה היתה לגייס אתמול בשלב הציבורי כ-50 מיליון שקל באג"ח צמודות מדד .  מח"מ האיגרת הוא כ-3.95 שנים והריבית המקסימלית שלה היא 7.2% .  החתמים שהובילו את ההנפקה היו כלל ,  איפקס ,  רוסאריו ,  אנליסט ,  איגוד ומיטב .  האג"ח של פאנגאיה אינן מדורגות ,  ובמהלך ההנפקה יובטחו שעבודים והתניות פיננסיות .  חברת כלכלית ירושלים אמורה היתה לגייס אתמול 100 מיליון שקל בהנפקה צמודת מדד ,  במח"מ של כ-4.5 שנים ובתשואה מקסימלית של 5.14% .  את החיתום הובילו כלל ,  אקסלנס ,  לאומי פרטנרס ,  ברק קפיטל ,  אנליסט ,  אי.בי.אי ומיטב .  גם חברת הביומד כן פייט היתה אמורה להנפיק אתמול מניות לציבור בסכום של כ-11 מיליון שקל .  יצרנית הנרות והכלים החד-פעמיים ,  פאלאס תעשיות ,  בשליטת מתיו ברונפמן ויעקב שלום פישר ,  ביצעה שלשום הרחבה של סדרת האג"ח להמרה שהנפיקה ביוני .  החברה גייסה בשלב הראשוני ביוני אג"ח להמרה בהיקף של 34.5 מיליון שקל בריבית של 9.5% .  שלשום השלימה החברה הרחבה של הסדרה בהיקף של 21 מיליון שקל .  את הגיוס הובילו דיסקונט חיתום ,  אי.בי.אי ,  מנורה ,  כלל ואקסלנס .  במהלך המכרז נרשמו ביקושי יתר של 29 מיליון שקל .  יו"ר החברה ,  יעקב שלום פישר ,  אמר כי  " הגיוס יאפשר לחברה להמשיך ולהרחיב את פעילותה באמצעות השקעה במכונות ומיכון חדישים ".  גם חברת השבבים טאואר קיימה שלשום את המכרז הציבורי ,  ובמהלכו גייסה כ-40 מיליון שקל בריבית לא נמוכה של 7.2% .  האיגרות הן צמודות מדד ומובטחות בשעבודים והתניות פיננסיות .  13.2% מההקצאה הם למוסדיים .  אביב ארלון ,  הנמצאת בשליטת דורון אביב ודפנה הרלב  ( 40% )  וחברת ארלון  ( 44% )  ,  תגייס 60-100 מיליון שקל באג"ח .  המכרז המוסדי יתקיים בשבוע הבא ,  ואת החיתום יוביל בית ההשקעות אי.בי.אי .  החברה תבטיח למשקיעים שעבוד של שני נכסים בארה"ב הנמצאים בבעלותה .  גיוס הכסף נועד להמשך פעילות החברה ורכישת מרכזים מסחריים בארה"ב .
 
שוק ההנפקות חם למי שמוכן לשלם 
6-10 חברות ינפיקו בשבוע הבא ;  השבוע גויסו 800 מיליון שקל ;  מנכ"ל מיטב הנפקות : " השבוע צפוי להיות עמוס מבחינת מספר הנפקות אך לא מבחינת הסכומים "
 
