הפועל פתח תקוה ניצחה את הפועל רעננה 1:2
מאור זוהר העלה את האורחת ליתרון ,  אבל ראובן עובד בפנדל וג'ונתן אסוס בדקה ה-80 הפכו .  סטיבן כהן הורחק בדקה ה-67
אחרי שישה משחקים ללא ניצחון ,  בהם מפגשים לא קלים עם מכבי תל אביב ,  בית"ר ירושלים ובני יהודה ,  הצליחה הפועל פתח תקוה לחזור הערב  ( שבת )  למסלול עם ניצחון 1:2 על הפועל רעננה בקרב תחתית חשוב .  
דווקא האורחים היו אלו שעלו ליתרון בדקה ה-18 משער של מאור זוהר בבעיטה שטוחה שהכניעה את יוסי שקל ,  אבל כעבור 12 דקות הוכשל עוסמן בשירו ברחבת רעננה וראובן עובד השווה בפנדל .  נקודת המפנה האחרונה הגיעה בדקה ה-67 ,  אז ספק סטיבן כהן צהוב שני .  הקבוצה ממלאבס ניצלה את היתרון המספרי ובדקה ה-81 הבקיע ג'ונתן אסוס שער ניצחון יקר .  
אחרי שבועות ארוכים ,  פתח תקוה סוף סוף הצליחה לפתוח פער משמעותי על הקו האדום ובזכות שלוש הנקודות שהיא אספה היום ,  היא כבר משקיפה על המקום ממנו יורדים ליגה ממרחק חמש נקודות .  רעננה עדיין למטה ,  גם אחרי פיטוריו והחזרתו של אלי כהן במהלך השבוע .  למזלה ,  גם הפועל עכו ואחי נצרת עדיין שם .  
הפועל פתח תקוה :  יוסי שקל ,  עמנואל מתיאס ,  דן אדו ,  גל כהן ,  סאלם אבו סיאם ;  ג'ונתן אסוס ,  עידן סרור  ( גיא צרפתי ,  69 )  ,  אלי ביטון ,  ראובן עובד  ( כפיר דר ,  83 )  ,  עוסמן בשירו ,  אלנתן סלמי  ( איברהים בסיט ,  46 )  .
 הפועל רעננה :  שאול סמדג'ה ,  רועי לוי ,  ארמיטס זלמיקאס ,  איתי טואף ,  עומרי עטיה ,  איתי אלקסלסי  ( דודו ביטון ,  79 )  ,  תמיר פור ,  מאור זוהר ,  סטיבן כהן  ( הורחק ,  67 )  ,  כריסטיאנו דוס סנטוס ,  ריקארדס בניושיס  ( אבי כנפו ,  68 )  .
 
הפועל פתח תקוה ניצחה את הפועל רעננה 1:2
מאור זוהר העלה את האורחת ליתרון ,  אבל ראובן עובד בפנדל וג'ונתן אסוס בדקה ה-80 הפכו .  סטיבן כהן הורחק בדקה ה-67

