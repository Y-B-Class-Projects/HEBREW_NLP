לוחמי הרחוב מגיעים לאייפון
Capcom הודיעה כי תשיק במרץ הקרוב גרסת אייפון ל-Street Fighter ,  שתבוסס על משחק הקונסולות מהשנה שעברה
23 שנים לאחר שפגשנו אותם לראשונה ,  יגיעו לוחמי הרחוב גם לטלפון של אפל .  חברת Capcom הודיעה כי היא תשיק במרץ הקרוב גרסת אייפון למשחק הוידאו הידוע שלה Street Fighter .  המשחק החדש מבוסס על Street Fighter IV ,  כשגרסת האייפון נבנתה במשך חודשים רבים כדי שתתאים לסביבת הפעלה של מסך מגע נטול כפתורים .  המשחק החדש יתמוך בקרבות של שני שחקנים דרך חיבור בלוטות' .
 בין הדמויות שתופענה במשחק ניתן למצוא כמה מהלוחמים הותיקים לצד כאלו שהוצגו לראשונה בגרסת הקונסולה של Street Fighter IV ,  שהגיעה לחנויות ב-2008 .  ב-Capcom מבטיחים כי מהלכי הקרב המיוחדים של כל אחת מהדמויות יהגרו גם לגרסה הניידת ,  והסגנון הויזואלי של המשחק יישמר .
 השקת גרסת האייפון של Street Fighter מגיעה לאחר הצלחתו של Resident Evil :  Degeneration בקרב משתמשי המכשיר .  הצלחה זו הובילה את קפקום להכריז כי היא תשיק עוד עשרה משחקים לאייפון עד סוף מרץ 2010 .  Street Fighter הוא אחד הזיכיונות המצליחים ביותר של החברה ,  שאף הניב מספר סרטים  ( נוראיים )  ,  חוברות קומיקס ושלל מוצרים נלווים .
 
לוחמי הרחוב מגיעים לאייפון
Capcom הודיעה כי תשיק במרץ הקרוב גרסת אייפון ל-Street Fighter ,  שתבוסס על משחק הקונסולות מהשנה שעברה

