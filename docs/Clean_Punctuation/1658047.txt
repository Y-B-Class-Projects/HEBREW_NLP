מאנו מן השמיים
ג'ינובילי והספרס השפילו את הסלטיקס עם 73:94 בבוסטון ,  וינס קרטר נפצע בניצחון של אורלנדו על דנבר 97:103
מלבד משחקם של סקרמנטו קינגס ועמרי כספי נגד הקליבלנד קאבלירס נערכו הלילה  ( בין ראשון לשני )  עוד תשעה משחקים ,  כשהמרכזי שבהם הפגיש בין בוסטון לסן אנטוניו במה שהיה אמור להיות קרב צמוד בין שתי אלופות גאות ,  והסתיים ב-73:94 מוחץ לספרס ,  שגרם לאוהדי הסלטיקס לשרוק בוז לקבוצתם .  אורלנדו רשמה ניצחון ביתי חשוב 97:103 על דנבר אך איבדה את וינס קרטר שנפצע ,  ופורטלנד ניצחה 87:92 את אוקלהומה סיטי .
 המירוץ לפלייאוף :
 מזרח :
 1 .  קליבלנד  ( 16:58 ) 2 .  אורלנדו  ( 22:53 ) 3 .  בוסטון  ( 26:47 ) 4 .  אטלנטה  ( 26:47 ) 5 .  מילווקי  ( 32:40 ) 6 .  מיאמי  ( 34:40 ) 7 .  שארלוט  ( 34:38 ) 8 .  טורונטו  ( 37:35 )  ___
9 .  שיקגו  ( 38:35 ) 
מערב :
 1 .  ל.א לייקרס  ( 19:54 ) 2 .  דאלאס  ( 25:48 ) 3 ..  דנבר  ( 26:48 ) 4 .  יוטה  ( 26:48 ) 5 .  פיניקס  ( 26:47 ) 6 .  סן אנטוניו  ( 28:44 ) 7 .  אוקלהומה סיטי  ( 28:44 ) 8 .  פורטלנד  ( 29:45 ) __
9 .  ממפיס  ( 35:38 ) 
כמו בכל שנה הספרס מתחממים ברגע הנכון של העונה ,  ואת ניצחונם ה-12 ב-16 המשחקים האחרונים הם השיגו בדרך חגיגית במיוחד ,  כשהשתלטו על המגרש ברבע השלישי והשפילו את הסלטיקס במגרשם הביתי .  מאנו ג'ינובילי שוב לקח על עצמו את האחריות בהיעדרו של טוני פארקר הפצוע וכיכב עם 28 נקודות ושבעה אסיסטים ,  ריצ'ארד ג'פרסון וג'ורג' היל עזרו עם 16 ו-15 נקודות בהתאמה ,  וגם ערב חלש של טים דאנקן עם 8 נקודות ו-9 ריבאונדים לא הפריע .  מנגד קלע פול פירס 18 לירוקים שקלעו רק 1 מ-14 מחוץ לקשת בדרך לשיא עונתי שלילי של 73 נקודות בלבד ,  ואיפשרו לאטלנטה להיצמד אליהם במקום השלישי במזרח .
 אטלנטה  ( 26:48 )  - אינדיאנה  ( 48:27 )  84:94
הקבוצה מג'ורג'יה שתקרא תיגר בפלייאוף על הבכירות במזרח השיגה עוד ניצחון לפני הכניסה למאני טיים .  ההוקס לא חוו חיים קלים מהפייסרס ,  אבל רבע שלישי מצוין של הקבוצה הביתית השאיר את הניצחון בביתה .  ג'וש סמית' הוליך את ההוקס עם 21 נקודות ו-13 ריבאונדים ,  אל הורפורד תרם 18 ו-12 ריבאונדים .  ג'מאל קרופורד סיים עם 17 ,  בעוד ג'ו ג'ונסון קלע 14 .  מן העבר השני ,  את הפייסרס הוליך טרוי מרפי עם 21 נקודות ו-14 ריבאונדים ,  דני גריינג'ר קלע 18 ,  ברנדון ראש הוסיף 14 ,  ארל ווטסון קלע 2 ומסר 13 אסיסטים .
 מילווקי  ( 32:40 )  - ממפיס  ( 35:38 )  103:108  ( אחרי הארכה ) 
קרב צמוד מאוד נערך בבראדלי סנטר במילווקי כאשר בסיום היו אלו המקומיים שניצחו לאחר הארכה .  שתי הקבוצות לא אפשרו לברוח האחת לשנייה ,  כשבכל הרבעים אף אחת לא ניצחה ביותר מחמש נקודות .  בסיום המועד החוקי של המשחק נרשם שוויון 94 ושתיהן נכנסו לחמש דקות נוספות .  המקומיים הצליחו להחזיק את הדובים על תשע נקודות בלבד ,  לעומת 14 שלהם בדרך לניצחון מספר 40 בליגה .
 ברנדון ג'נינגס הוביל את הבאקס עם 29 נקודות ,  7 ריבאונדים ו-8 אסיסטים ,  ג'ון סלמונס קלע 25 ,  אנדרו בוגוט עם 18 נקודות ו-10 ריבאונדים ,  לוק רידנור הוסיך 14 ומסר 7 אסיסטים .  זאק ראנדולף הוליך את החבורה המנוצחת עם 31 נקודות ו-15 ריבאונדים ,  רודי גיי קלע 20 ,  מייק קונלי 18 נקודות ו-10 אסיסטים ,  או ג'יי מאיו 17 ומארק גאסול עם 11 .
 המג'יק עשו צעד נוסף לעבר הבטחת המקום השני במזרח עם הניצחון ה-13 שלהם ב-15 המשחקים האחרונים ,  למרות שוינס קרטר דידה לחדר ההלבשה עם נקע באגודל כבר בתחילת הרבע הראשון .  ג'יי ג'יי רדיק נכנס לנעליו בצורה מושלמת עם שיא קריירה של 46 דקות ,  בהן הספיק לקלוע 23 נקודות ,  לחלק 8 אסיסטים ולקטוף 7 ריבאונדים .  הנאגטס ,  שהיו חייבים לנצח כדי לשמור על המקום השני במערב ,  נשארו קרובים בשלושת הרבעים הראשונים אך נכנעו בדקות הסיום לאחר שכרמלו אנתוני  ( 26 נקודות )  נותר ללא נקודה לרפואה ברבע האחרון .
 אוקלהומה סיטי  ( 28:44 )  - פורטלנד  ( 29:45 )  92:87
הבלייזרס לא מתכוונים להסתפק בהופעה בפלייאוף ,  אותה כבר כמעט והבטיחו סופית ,  וכעת מרוכזת הקבוצה הצעירה והמוכשרת של נייט מקמילן בקרב על המקום השישי ,  אותו היא חולקת כעת עם הספרס והת'אנדר .  המקומיים נתנו פייט משלהם כשחזרו פעמיים מפיגור ברבע האחרון ,  אבל אנדרה מילר עם 26 נקודות וברנדון רוי עם 20 דחפו את פורטלנד לניצחון חוץ יקר ,  בעוד שקווין דוראנט ,  שסיים עם 29 נקודות ו-13 ריבאונדים מול הקבוצה שויתרה עליו בדראפט 2007 ,  החטיא שלשה שהייתה יכולה להשוות את המשחק חמש שניות לסיום .
 מינסוטה  ( 60:14 )  - פיניקס  ( 26:47 )  111:105
כשהם עדיין במקום החמישי במערב אך רחוקים משחק אחד בלבד מהמקום השני ,  הסאנס לא התכוונו לתת למשחק הנוח על הנייר לברוח להם מהידיים ,  ואחרי שראו יתרון בן 25 נקודות מצטמק לחמש בלבד ברבע האחרון ,  החזירו השמשות את אמארה סטודמאייר  ( 30 נקודות ו-17 ריבאונדים )  וסטיב נאש הדואב מכאבי גב  ( 14 נקודות ו-11 אסיסטים )  כדי להנחיל לזאבים האומללים ,  שקיבלו לא פחות מ-23 נקודות ו-22 ריבאונדים מקווין לאב ו-19 נקודות ו-16 ריבאונדים מאל ג'פרסון ,  את הפסדם ה-16 ברציפות .
 הראפטורס ייחלו להתאוששות מהירה אחרי שני הפסדים רצופים ובנו לעצמם יתרון מבטיח של 17 נקודות ברבע השלישי ,  אבל מיאמי העיקשת חזרה לעניינים עם יכולת משופרת של דווין וויד ,  שסיים עם 32 נקודות ,  בעוד שדווקא יודוניס האסלם הוותיק לקח את האחריות בקאלץ' עם 11 נקודות ברבע האחרון שהפכו את התוצאה והשאירו את הניצחון בפלורידה .  האסלם סיים עם 23 נקודות ב-10 מ-11 מהשדה ,  כריס בוש קלע 19 לטורונטו .
 דטרויט  ( 50:23 )  - שיקגו  ( 38:35 )  110:103
הבולס אמרו למיאמי תודה והתקרבו למרחק של חצי משחק מטורונטו עם ניצחון לא קל במישיגן ,  כשפליפ מארי עם 23 נקודות היה הכוח המניע של האורחים שברחו ליתרון דו ספרתי ברבע השני ,  אחריו חזרו הפיסטונס לתמונה אך כשלו פעם נוספת ברגעי ההכרעה ורשמו הפסד שמיני ברציפות ו-15 מתוך 17 משחקיהם האחרונים .  דרק רוז קלע 21 וחילק 9 אסיסטים למנצחים ,  ריפ המילטון ניסה עם 29 לדטרויט .
 ל.א קליפרס  ( 46:27 )  - גולדן סטייט  ( 52:21 )  121:103
הווריורס ממשיכים לקרב את דון נלסון לעבר שיא הניצחונות כמאמן ראשי ב-NBA ,  וכעת מרוחק נלי שלושה ניצחונות בלבד משיאו של לני ווילקינס ,  העומד על 1,332 ניצחונות ,  בתקווה לחלוף על פניו עוד העונה .  הרוקי רג'י וויליאמס שפתח בחמישייה הוביל את המנצחים עם 25 נקודות ,  ראסול באטלר קלע 21 לקליפרס .
 
מאנו מן השמיים
ג'ינובילי והספרס השפילו את הסלטיקס עם 73:94 בבוסטון ,  וינס קרטר נפצע בניצחון של אורלנדו על דנבר 97:103

