באוקלנד מגבירים את האבטחה לקראת שחר פאר 
הישראלית תשוב לניו זילנד ,  שם נתקלה בהפגנות אנטי ישראליות אשתקד .  המארגנים מתכוננים לכל תרחיש ויגבירו האבטחה 
שחר פאר תשתתף בשבוע הבא בטורניר אוקלנד בניו זילנד ומארגני הטורניר מתכוננים בדריכות .  התקשורת המקומית מדווחת כי המארגנים הורו לתגבר את האבטחה סביב המתחם וזאת מחשש להפגנות אנטי ישראליות .  כזכור ,  בשנה שעברה התגודדו מפגינים פרו פלסטינאים וקראו קריאות נגד ישראל ונגד פאר במהלך משחקיה . 
" אני מחזיקה אצבעות שההיסטוריה לא תחזור על עצמה .  אנחנו מוכנים לכל תרחיש וזה כולל אבטחה מוגברת ",  אמרה ברנדה פרי ממנהלי הטורניר .  פרי הוסיפה כי היא אינה יודעת האם אכן מתוכננות הפגנות שכאלה .  משחקי המוקדמות יחלו כבר ביום שבת והטורניר עצמו יפתח בשני .  כזכור ,  למרות המפגינים הגיעה פאר אשתקד לרבע גמר הטורניר .  

באוקלנד מגבירים את האבטחה לקראת שחר פאר 
הישראלית תשוב לניו זילנד ,  שם נתקלה בהפגנות אנטי ישראליות אשתקד .  המארגנים מתכוננים לכל תרחיש ויגבירו האבטחה 

