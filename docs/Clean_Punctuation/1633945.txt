אישה ממאה שערים מואשמת כי חטפה תינוק
על פי כתב האישום ,  האישה הגיעה לחגיגה פרטית שנערכה בחצר בית בשכונת מאה שערים ,  חטפה תינוק וניסתה להבריחו בתוך שמיכה .  האישה נתפסה מאוחר יותר והתינוק הוחזר למשפחתו
לבית המשפט המחוזי בירושלים הוגש כתב אישום נגד אישה המתגוררת בשכונת מאה שערים בעיר ואשר נאשמת בחטיפת פעוט בן שנה וחצי מחצר בית .  על פי כתב האישום ,  שהוגש באמצעות עו"ד שמואל הרבסט מפרקליטות מחוז ירושלים ,  לפני שבוע חגגה משפחתו של הפעוט חגיגת  " שבע ברכות "  סמוך לחצר ביתם .  הנאשמת נטלה את הפעוט ,  עטפה אותו בשמיכה והחלה לצעוד לכיוון  " בתי אונגרין "  הנמצאים בקצה השכונה .  בני משפחתו של הפעוט ,  שהבחינו לאחר זמן קצר בהיעלמו ,  החלו לפנות לעסקנים שונים הנמנים על הציבור החרדי על מנת שיסייעו להם לאתר את הילד החטוף .  העסקנים החלו בארגון צוותי חיפוש ובגיוס מתנדבים לסיוע בנושא .  שעה וחצי לאחר מכן ,  אחותו בת ה-16 של הפעוט החלה לחפש אחריו ברחבי השכונה .  סמוך ל"בתי אונגרין ",  פגשה בתושבת השכונה שסיפרה לה כי אישה תמהונית ומוזרה עברה במקום עם חבילה .כשהבחינה האחות בנאשמת ,  היא החלה לרדוף אחריה .  הנאשמת חמקה לדירה הנמצאת סמוך למקום תוך שהיא מנסה לחמוק מהרודפת .  האחות הצליחה לעקוב אחריה ולקחת לידיה בחזרה את הפעוט .
 לאור האישומים ,  מבקשת כעת הפרקליטות להאריך את מעצרה של האישה עד תום ההליכים המשפטיים נגדה .
 
אישה ממאה שערים מואשמת כי חטפה תינוק
על פי כתב האישום ,  האישה הגיעה לחגיגה פרטית שנערכה בחצר בית בשכונת מאה שערים ,  חטפה תינוק וניסתה להבריחו בתוך שמיכה .  האישה נתפסה מאוחר יותר והתינוק הוחזר למשפחתו

