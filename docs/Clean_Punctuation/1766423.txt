נעים זעם על אלקלעי וביטון ,  החלוץ יעזוב ? 
מאמן הפועל פתח תקוה גער במגן ואמר לחלוץ : " לא פרגנת לויסה וצרפתי ".  נציגי שרלרואה שוחחו שוב עם סוכנו של ביטון
חדר ההלבשה של הפועל פתח תקוה נראה סוער מאוד לאחר המשחק מול הפועל רמת גן  ( 1:1 )  .  במשחק עצמו כבש דודו ביטון את שער היתרון למלאבסים  ( 47 )  ודימיטאר טלקיסקי הישווה בפנדל  ( 75 )  .  שחקנים בפתח תקוה העבירו ביקורת על השער שספגה הקבוצה ועל חוסר האחריות שגילו חלק מהשחקנים בדקות הסיום .  המאמן יובל נעים נכנס לחדר ההלבשה וגער דווקא בשניים מהשחקנים שגילו יכולת טובה במשחק ,  ניסן אלקלעי ודודו ביטון .  לאלקלעי אמר : " תגיד לי ,  בשביל מה עשית פנדל ?  ".  לביטון אמר : " למה לא פרגנת לויסה וצרפתי ?  ". 
בהמשך לידיעה שפורסמה בוואלה !  ספורט בסוף השבוע ,  קיימת אפשרות שדודו ביטון יעזוב כבר בינואר את פתח תקוה לליגה הבלגית .  כזכור ,  נציגי שרלרואה כבר שוחחו עם סוכנו של השחקן ,  דודו דהאן ,  שאישר : " 80 אחוז שהוא יעזוב בינואר לאירופה ".  
הערב התברר כי נציג של המועדון הבלגי נמצא בארץ והגיע לעקוב אחר מספר שחקנים ,  ביניהם ביטון ודימיטאר מקרייב מאשדוד .  כזכור ,  לביטון ישנו סעיף בחוזה המאפשר לו לעזוב לכל קבוצה באירופה בחלון ההעברות הקרוב וגם לכל קבוצה בישראל בתום העונה .  אם הוא אכן יעזוב ,  פתח תקוה תקבל חמישה אחוז בלבד מסכום ההעברה .
 הקשר ג'וניור ויסה צוטט שוב בתקשורת הפרואנית ואמר כי הוא עתיד לחזור לקבוצת האם שלו ,  אליאנסה לימה .  גם במועד ההעברות הקודם אמר הקשר דברים דומים .
 
נעים זעם על אלקלעי וביטון ,  החלוץ יעזוב ? 
מאמן הפועל פתח תקוה גער במגן ואמר לחלוץ : " לא פרגנת לויסה וצרפתי ".  נציגי שרלרואה שוחחו שוב עם סוכנו של ביטון

