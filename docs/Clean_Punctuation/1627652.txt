GM מהמרת על בכירי ההיי-טק ?  סמנכ"ל התפעול של אפל המועמד המועדף למנכ"ל GM
טים קוק החליף את סטיב ג'ובס בניהול אפל בתקופת מחלתו ;  סמנכ"ל הכספים של מיקרוסופט נכנס היום לתפקיד
סמנכ"ל התפעול של אפל ,  טים קוק - אשר סטיב ג'ובס העביר לידיו את הניהול השוטף את ענקית הטכנולוגיה האמריקאית במהלך חופשת המחלה שלקח מנכ"ל ומייסד אפל בשנה שעברה - הוא המועמד המועדף לתפקיד מנכ"ל יצרנית המכוניות ג'נרל מוטורס.כך דיווח אתר  " ביזנס אינסיידר ",  אולם סייג ומסר כי מקור הידיעה הוא בקורא של האתר ,  וכי אין לדעת אם יש ממש בסיפור ,  אולם ציין כי המהלך נראה הגיוני .  לדברי הקורא ,  קוק הוא המועמד המועדף של חברת השמת הבכירים ספנסר סטיוארט ,  כמחליף של המנכ"ל הזמני של gm ,  אד ויטקייר .  טים קוק החליף את סטיב ג'ובס בניהול השוטף של אפל במהלך חופשת מחלה בת שישה חודשים שלקח ג'ובס בשנה שעברה ,  ואשר במהלכה עבר השתלת כבד .  ההערכות בדבר מינוי האפשרי של קוק לעמוד בראש gm באות פחות משבועיים לאחר הודעת ענקית הרכב על מינוי סמנכ"ל הכספים לשעבר של ענקית התוכנה מיקרוסופט ,  כריס לידל ,  לתפקיד סמנכ"ל הכספים וסגן יו"ר gm .  לידל ,  אשר הודיע בחודש נובמבר על כוונתו לפרוש ממיקרוסופט ,  נכנס היום באופן רשמי לתפקידו החדש.אתר  " ביזנס אינסיידר "  ציין כי שילוב של מנכ"ל יוצא אפל וסמנכ"ל כספים יוצא מיקרוסופט בצמרת הנהלת gm ,  עשוי להיות מעניין .
 
GM מהמרת על בכירי ההיי-טק ?  סמנכ"ל התפעול של אפל המועמד המועדף למנכ"ל GM
טים קוק החליף את סטיב ג'ובס בניהול אפל בתקופת מחלתו ;  סמנכ"ל הכספים של מיקרוסופט נכנס היום לתפקיד

