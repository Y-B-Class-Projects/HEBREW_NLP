כמה גבתה רשות המסים בסופ"ש אחד בת"א ? 
רשות המסים יצאה בסוף השבוע למבצע רחב באזור ת"א שהחל בשווקי העיר ונגמר במוקדי הבילוי .  במסגרת המבצע נבדקו 72 עסקים ונגבו כ-2.6 מיליון שקל
רשות המסים יצאה בסוף השבוע למבצע רחב היקף באזור תל אביב .  פקחי השומה יצאו לשטח למשימות ביקורת וגביה ברחבי העיר .  הפעילות החלה ביום רביעי בבוקר בשוק הכרמל ובשוק בצלאל והסתיימה במוקדי הבילוי של תל אביב .  
במסגרת המבצע עברו כ-72 עסקים ביקורת ,  ביניהם מספרות ,  מכוני יופי ,  פיצוציות ,  מינימרקטים ,  מסעדות ופאבים במוקדי הבילוי בעיר .  מתוך המקומות שנבדקו ,  נמצא אי רישום תקבולים ברבע מהעסקים וברבע אחר נמצאו סטיות מהותיות בניהול ספרים .  בשווקי העיר נבדקו ענף הטקסטיל ,  סלוני הכלות ועסקי הצעצועים ,  מהם ל-58% מהעסקים נמצא אי רישום תקבולים .  
במבצע לקחו חלק כ-150 עובדים ממשרד השומה וכן עובדי חטיבת ניהול הספרים ,  עובדי חקירות מס הכנסה בתל אביב ,  עובדי היחידה הארצית לאכיפת הגביה ושוטרים .  כתוצאה מפעילות העובדים ,  הגיעו להסדיר את חובם במשרד השומה כ-159 חייבי מס .  סך הכול נגבו 2,650,000 שקל ונתפסו 24 כלי רכב .  
כך לדוגמה ,  נמצאו בעסק לתיקים ותכשיטים שיקים עתידיים על סך 30 אלף שקל שלא נרשמו בספרי העסק .  משרד חקירות מס הכנסה חקר את בעלת העסק ,  שטענה להגנתה על טיפול שונה בשיקים של יחידים ובשיקים של לקוחות עסקיים ,  אשר נרשמים בספר קבלות/חשבוניות ביום הפירעון .  כמו כן ,  נמצא בעסק אחר למכירת תיקים ,  אי רישום של מספר תקבולים בסך 2,150 שקל . " אני מוציא חשבונית בגמר חשבון ",  הסביר בעל העסק .
 בסלון כלות נמצא שיק על סך 1,000 שקל ,  שלא נרשם בספרים .  כשנשאלה בעלת הסלון מדוע לא נרשם ,  הסבירה : " התכוונתי להוציא קבלה כשתגיע הלקוחה לקחת את השמלה בשבוע הבא ".  בדוכן הלבשה בשוק הכרמל נערכה קניית ביקורת ע"ס 35 שקלים שלא נרשמה בספרים .  לדברי בעל הדוכן :  אני רושם על פתק כל מה שמכרתי ובסוף היום מעביר לקבלות בצורה מסודרת .
 במהלך הערב והלילה נמצא במועדון אי רישום הכנסות בלמעלה מ- 7,000 שקל ,  במספרה נמצא אי רישום תקבול על סך 980 שקל .  במסעדה באזור השוק נתפס אי רישום תקבול בסך 2,205 שקל .  בפיצוציה שנבדקה ,  התגלתה מגירה מוסתרת מתחת לקופה הרושמת שם נמצאו מזומנים .
 
כמה גבתה רשות המסים בסופ"ש אחד בת"א ? 
רשות המסים יצאה בסוף השבוע למבצע רחב באזור ת"א שהחל בשווקי העיר ונגמר במוקדי הבילוי .  במסגרת המבצע נבדקו 72 עסקים ונגבו כ-2.6 מיליון שקל

