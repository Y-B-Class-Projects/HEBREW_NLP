יצחק שום : " אין פייבוריטית במשחק "
 מאמן בית"ר ירושלים לא מזהה קבוצה עדיפה בהתמודדות נגד הפועל רעננה בגמר גביע הטוטו  ( 19:30 ,  שידור ישיר בספורט 5 ) 
צילום ועריכת וידאו :  נועם אשל
בית"ר ירושלים או הפועל רעננה תוכלנה להיות מחר  ( שלישי )  הקבוצה שמניפה את התואר הראשון לעונת 2009/10 ,  כאשר שתי הקבוצות תתמודדנה ביניהן בגמר גביע הטוטו במשחק שייערך באצטדיון רמת גן  ( 19:30 ,  שידור ישיר בספורט 5 )  .
 כזכור ,  הקבוצה מהבירה ניצחה 0:1 בחצי הגמר והדיחה את מחזיקת הגביע מאשתקד ,  מכבי תל אביב ,  משער של טוטו תמוז ,  בעוד הקבוצה של אלי כהן הדהימה את מכבי חיפה עם מהפך וניצחון 2:3 .
" זה תמיד משמח להיות במפגשים כאלה ",  אמר במסיבת העיתונאים שנערכה לקראת המשחק מאמן בית"ר יצחק שום . " כל שחקן ומאמן רוצה להגיע לגמר ולא חשוב באיזו מסגרת מתקיים המשחק .  אנחנו מתייחסים למשחק במלוא הרצינות ",  הוסיף המאמן . " רעננה קבוצה מצוינת ולא שכחנו שהיא עברה את מכבי חיפה ,  כך שבמשחק הזה אין פייבוריטיות ". 
בצד המקצועי יאלץ שום להסתדר ללא שמעון גרשון שהורחק במשחק הליגה מול הפועל פתח תקוה בשבת ,  כשאריק בנאדו יחזור להרכב על חשבונו .  אבירם ברוכיאן עדיין סוחב פציעה קלה ויפתח על הספסל כדי שיוכל לנוח ולהיות כשיר לליגה .  את הקפטן יחליף עידן ורד ,  שהחלים מפציעה בכף רגלו .  קשר הרכש ,  סבסטיאן ואסקז ,  סובל מפציעה בברכו ולא צפוי לשחק ,  כשהבלם הנבחן דיומרסי וואה עשוי לקחת חלק במשחק מחר כחלק מתקופת המבחן שלו .  פרט לכך שום צפוי להמשיך עם אותו הרכב שלא הצליח לנצח את הפועל פתח תקוה בשבת .  
הרכב משוער ,  בית"ר ירושלים :  אריאל הרוש ,  אלירן דנין ,  אריק בנאדו ,  תומר בן יוסף ,  איתן טיבי ,  פאולו דה לה האסה ,  קובי מויאל ,  עידן ורד ,  עמית בן שושן ,  ברק יצחקי ,  טוטו תמוז .
 מנגד ,  ברעננה לוקחים ביתר רצינות את המשחק .  אלי כהן מתכוון כמובן לעלות עם ההרכב החזק ביותר שלו במטרה להביא לרעננה תואר ראשון בתולדותיה ,  מול מחזיקת הגביע הנוכחי ,  שסובלת מיכולת רעה בתקופה האחרונה .  למרות שהיא מגיעה כאנדרדוגית ,  בערננה זוכרים היטב שגם מול מכבי חיפה לא רבים האמינו בהם ,  ובסיום אותו משחק ,  סיימה האלופה את דרכה במפעל .  
רעננה מגיעה לאחר תיקו מאופס ומאכזב בליגה מול מ.ס אשדוד ותהיה חייבת להשתפר ,  במיוחד בחלק הקדמי ,  אם ברצונה להניח גביע ראשון על המדף הריק שבמועדון .  הנהלת הקבוצה מתכוונת לחלק מענקים לשחקניה במידה ואלה יזכו בגביע ,  וככל הנראה גם לחגוג את הזכייה יחדיו בהמשך השבוע .
 הרכב משוער ,  הפועל רעננה :  שאול סמדג'ה ,  רועי לוי ,  אבי סופר ,  אירמנטס זלמיקאס עומרי עטיה ,  תמיר פור ,  דויד דיגמלשוילי ,  סטיבן כהן ,  דודו ביטון ,  ריקארדס בניושיס .
 
יצחק שום : " אין פייבוריטית במשחק "
 מאמן בית"ר ירושלים לא מזהה קבוצה עדיפה בהתמודדות נגד הפועל רעננה בגמר גביע הטוטו  ( 19:30 ,  שידור ישיר בספורט 5 ) 

