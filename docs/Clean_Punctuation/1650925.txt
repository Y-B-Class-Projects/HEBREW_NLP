בקשה לייצוגית נגד סלקום ופלאפון ב-4.2 מיליארד ש' : " החברות לא מבטחות את המשתמשים נגד נזקי קרינה "
 עו"ד גבע : " חברות הסלולר לא מבטחות עצמן נגד התביעות אף שהרישיון מחייב אותן לעשות זאת "
 שני לקוחות ופלאפון הגישו לבית המשפט המחוזי בתל אביב בקשה לתביעה ייצוגית נגד החברות ב-4.2 מיליארד שקל בטענה שהחברות לא מבטחות עצמן נגד תביעות לנזקי קרינה סלולרית למשתמשים .  כך עולה מהודעה שהעבירה היום סלקום לבורסה ." הרישיון מחייב אותן לעשות זאת והן מפרות זאת במודע וכותבות שהן אינן מבוטחות ",  אומר עו"ד יוחי גבע המייצג את התובעים , " לאור המחקרים העצומים בנושא זה שקושרים בין נזקי גוף לקרינה בלתי מייננת ,  הן מהמכשירים והן מהאנטנות ,  כשיהיה אימות גדול יותר שיקבע קשר חד משמעי בין הדברים כולם פשוט יפסיקו לדבר במכשירים הסלולריים ". "בסופו של יום ,  במקום בעולם שבו תהיה תביעה גדולה יותר נגד חברות הסלולר החברות יקרסו כי נפסיק להשתמש בטלפונים שלהן ולא יהיה להן איך לשלם ".  מסביר גבע את התביעה.שני התובעים ,  באמצעות עורכי הדיו גבע ואמיר ישראלי ,  טוענים כי סלקום ופלאפון הפרו את רישיונן בכך שלא רכשו ביטוח מפני חבות כספית עלול בשל נזקי גוף שעלולים להיגרם מחשיפה לקרינה סלולרית ומבקשים פיצוי בסכום השווה לפרמיות ביטוח החבות ,  אותן הם מעריכים ב-300 מיליון שקל לשנה לכל חברה ,  בגין שבע השנים האחרונות ,  וכן להורות למפעילות הסלולאר לבטח את עצמן בעתיד .  על פי דיווח החברה ,  אם תאושר התביעה כתובענה יצוגית ,  הסכום הכולל הנתבע מהנתבעות יעמוד על 4.2 מיליארד שקל ,  כאשר סכום התביעה המיוחס לסלקום לבדה הינו כ-2.1 מיליארד שקל .  סלקום מציינת כי אינה יכולה להעריך את סיכויי ההצלחה של התביעה .
 
בקשה לייצוגית נגד סלקום ופלאפון ב-4.2 מיליארד ש' : " החברות לא מבטחות את המשתמשים נגד נזקי קרינה "
 עו"ד גבע : " חברות הסלולר לא מבטחות עצמן נגד התביעות אף שהרישיון מחייב אותן לעשות זאת "
 
