גנרל אמריקאי :  הצבא גיבש חלופות מול אירן
מפקד הכוחות במזה"ת אמר כי בנוסף לסנקציות ולדיפלומטיה ,  ארצות הברית הכינה מספר חלופות להתמודדות עם סכנת הגרעין האירני וציין כי  " בהחלט אפשר להפציץ את מתקני הגרעין "
 בנוסף לסנקציות ודיפלומטיה ,  ארצות הברית פיתחה מספר תוכניות חלופיות לטיפול בתוכנית הגרעין האירנית .  כך אמר היום  ( ראשון )  גורם בכיר בצבא ארצות הברית .  גנרל דיוויד פטראוס ,  ראש פיקוד המרכז האמריקאי ומי שאחראי על פעילות הצבא האמריקאי במזרח התיכון ,  לא פרט בראיון שהעניק לרשת CNN מהן התוכניות החלופיות ,  אולם ציין כי הצבא בדק את ההשלכות של כל פעולה שתינקט .
" זה יהיה בלתי אחראי אם פיקוד המרכז לא היה חושב על מספר תסריטי 'מה יהיה' ועורך תוכניות למגוון חלופות שונות ",  אמר פטראוס למגישה הבכירה של רשת CNN כריסטיאן אמנפור ,  בראיון שישודר הערב .
 כאשר נשאל לגבי האפשרות שישראל תתקוף את מתקני הגרעין של אירן ,  נמנע הגנרל הבכיר מלהתייחס ליכולות הצבאיות של ישראל .  עם זאת ,  כאשר נשאל לגבי הפגיעות של המתקנים האירניים ,  אמר פטראוס כי אירן חיזקה את האבטחה סביב המתקנים ושיפרה את מערכת המנהרות התת קרקעיות .  למרות זאת ,  הבהיר הגנרל ,  המתקנים הגרעיניים של אירן אינם מוגנים לחלוטין מפני הפצצות . " בהחלט אפשר להפציץ אותם ",  אמר פטראוס , " רמת ההשפעה של התקיפה תלויה במי שיבצע אותה ,  בתחמושת שתופעל וביכולות שהם יכולים להוציא לפועל ".  
הגנרל פטראוס הוסיף ואמר כי עדיין יש זמן לעולם להתמודד עם הגרעין האירני בדרכים דיפלומטיות וציין כי אין תאריך יעד בו יוצאו לפועל אותן תוכניות חלופיות שנמצאות בידי הצבא .
 
גנרל אמריקאי :  הצבא גיבש חלופות מול אירן
מפקד הכוחות במזה"ת אמר כי בנוסף לסנקציות ולדיפלומטיה ,  ארצות הברית הכינה מספר חלופות להתמודדות עם סכנת הגרעין האירני וציין כי  " בהחלט אפשר להפציץ את מתקני הגרעין "
 
