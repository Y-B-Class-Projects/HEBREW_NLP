שגרירים :  ברדה כבש ובישל בניצחון גנק
החלוץ היה במיטבו ב-1:5 של קבוצתו על אופן .  גנט גברה על שרלרואה 1:2 ,  90 דקות לארבייטמן וטיבי .  ניצחון גדול לשום
יצחק שום חתם הערב  ( שבת )  שבוע מוצלח עם קבוצתו אלקי לרנקה ,  שהפתיעה עם ניצחון חוץ 1:2 על אנורתוזיס פמגוסטה .  עבור אלקי ,  שנטשה את המקום האחרון ,  היה זה ניצחון ליגה שני ברציפות ,  כשבאמצע השבוע התקדמה הקבוצה גם שלב בגביע הקפריסאי .  
חיים מגרלשווילי פתח בהרכבה של אלקי ,  שהגיע למספר מצבים בפתיחה באמצעות הקטור גונזאלס וקוסטדין באשוב הבולגרי ,  שגם הבקיע את שער היתרון בדקה ה-28 .  בדקה ה-77 מצאה אנורתוזיס את השווין משער של אלברו בראצ'י ,  אבל הברזילאי סרז'או העניק לאלקי את הניצחון עם בעיטה לקורה ופנימה שלוש דקות לאחר מכן .  שתי הקבוצות סיימו את המשחק ב-10 שחקנים .
 ברוך דגו פתח לראשונה העונה בהרכבה של אפולון לימסול ורשם 54 דקות ב-1:1 מול דוקסה .  הקשר הישראלי הגיע למצב אחד בדקה ה-45 ונגח לידיו של שוער דוקסה .  אפולון התקדמה למקום הרביעי עם 20 נקודות ,  כשמילאן מרדקוביץ' ,  חלוץ מכבי תל אביב לשעבר ,  הציל לה נקודה עם שוויון בפנדל בדקת הסיום .
 ערב מצוין עבר גם על נציגינו בבלגיה .  גנק שבה זמנית למקום הראשון לאחר ניצחון ביתי גדול 1:5 על אופן .  אליניב ברדה  ( 90 דקות )  שוב נראה מצוין .  בדקה ה-27 הוא כבש בנגיחה לאחר כדור קרן והעלה את קבוצתו ליתרון עם שערו השמיני העונה .  קווין ונדנברג איזן לאופן בדקה ה-49 ,  אך האורחת נותרה ב-10 שחקנים בעקבות הרחקתו של דניאל פניצולו כעבור שבע דקות .  
בדקה ה-64 ברדה עבר לתפקיד המבשל  ( בישול שישי העונה )  ומסירה נהדרת שלו הפכה לשער של ההונגרי דניאל טוזר .  הדקות האחרונות היו שייכות ליילה ווסן הנהדר ,  שעלה מהספסל ושבר בצורת ארוכה עם צמד בדקות 80 ו-86 כדי להעלות את מאזנו הפרטי ל-16 שערים .  מרווין אוגונג'ימי חתם עם השער האחרון בתוספת הזמן .  
גנט ושלומי ארבייטמן שמרו על המקום השלישי ופער ארבע הנקודות מגנק בזכות 1:2 ביתי על נועלת הטבלה שרלרואה .  המגן סטף ווילס העלה את גנט ליתרון בדקה השמינית ,  אבל הרנן לוסאדה הארגנטינאי איזן לאורחים בדקה ה-27 .  שבע דקות מפתיחת המחצית השנייה איבדה שרלרואה את גרגורי לזטיץ' בכרטיס אדום וגנט ניצלה זאת לשער ניצחון שכבש איברהימה קונטה בדקה ה-65 .  שלומי ארבייטמן שיחק 90 דקות וספג כרטיס צהוב על התחזות ברחבה .  גם איתן טיבי שיחק 90 דקות במדי המפסידה .
 
שגרירים :  ברדה כבש ובישל בניצחון גנק
החלוץ היה במיטבו ב-1:5 של קבוצתו על אופן .  גנט גברה על שרלרואה 1:2 ,  90 דקות לארבייטמן וטיבי .  ניצחון גדול לשום

