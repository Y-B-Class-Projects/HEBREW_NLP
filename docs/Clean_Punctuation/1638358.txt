יוזמה של האוצר :  סבב פגישות עם בכירי ההיי-טק לבחינת יעילות התמיכה הממשלתית בתעשיה
בין המשתתפים בדיון הראשון שייערך היום :  חיים שני ,  מנואל טרכטנברג ,  אהרון מנקובסקי ודב בהרב
המפגש הראשון של פקידות הממשלה ותעשיית ההיי-טק ייערך היום בירושלים ביוזמת מנכ"ל משרד האוצר ,  חיים שני .  נושאי הדיון המרכזיים בכנס יהיו הצמחת חברות היי-טק גדולות ,  מדיניות המחקר והפיתוח  ( מו"פ )  הממשלתית והידוק קשרי אקדמיה תעשיה.במפגש ישתתפו בנוסף לשני יוג'ין קנדל ,  ראש המועצה הכלכלית חברתית במשרד ראש הממשלה ,  מנואל טרכטנברג ,  יו"ר הוועדה לתקצוב ההשכלה הגבוהה ,  מנכ"ל משרד התמ"ת ,  שרון קדמי והמדען הראשי במשרד התמ"ת ,  אלי אופר .  מהמגזר העסקי ישתתפו אהרון מנקובסקי ,  דב בהרב ,  רוני פוטסמן ,  גיורא ירון ,  דן וילנסקי ,  ינון ברכה ,  סקוט טובין ואורן בר און.שני הודיע באחרונה כי בכוונתו לגבש מדיניות חדשה לגבי התמיכה הממשלתית בתעשיה ,  בכלל זה באמצעות מענקי המו"פ ,  מענקי מרכז ההשקעות ומסלול המיסוי .  המפגש היום אמור לשמש לסיעור מוחות ראשון.משרד האוצר מייחס חשיבות רבה לענף היי-טק .  באחרונה הגדיל המשרד את תקציב המדען הראשי ,  העומד על כ-1.5 מיליארד שקלים ב-200 מליון שקלים נוספים .  בנוסף ,  יצוא ההיי-טק מהווה 40% מכלל היצוא ו-13% מהתוצר במשק . " ברור שזה קטר מאוד משמעותי לצמיחה ,  אולי הקטר החשוב ביותר ",  סבורים במשרד האוצר .
 
יוזמה של האוצר :  סבב פגישות עם בכירי ההיי-טק לבחינת יעילות התמיכה הממשלתית בתעשיה
בין המשתתפים בדיון הראשון שייערך היום :  חיים שני ,  מנואל טרכטנברג ,  אהרון מנקובסקי ודב בהרב

