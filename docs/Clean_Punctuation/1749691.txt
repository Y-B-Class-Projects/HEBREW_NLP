ראגבי :  ישראל ניצחה את הונגריה 14:23
הנבחרת רשמה ניצחון ביתי נוסף במוקדמות אליפות אירופה ,  אחרי שחזרה מפיגור במחצית .  המאמן פן : " אנחנו שווים עוד דרג "
 נבחרת ישראל בראגבי רשמה הערב  ( שבת )  ניצחון גדול נוסף בבית במסגרת מוקדמות אליפות אירופה ,  כשהפעם היא גברה על הונגריה 14:23 במשחק שהתקיים במכון וינגייט .  
ראגבי הוא משחק קבוצתי מובהק .  נסו להיזכר אם שמעתם פעם על כוכב ראגבי גדול ?  לא סתם כלום לא עולה .  גם פוטבול והוקי קרח הם לא בדיוק בשיא הפופולאריות בישראל וכולם מכירים איזה כוכב גדול או שניים .  אפילו לנבחרת הקריקט של הודו יש שחקנים שלא יכולים לעבור ברחוב .  בראגבי זה לא קורה .  ראגבי הוא ספורט לפועלים השחורים .  לספורטאים שבאים לעבוד קשה .  זה בדיוק היה ההבדל בין נבחרת הונגרית חזקה ,  פיזית ומנוסה ,  ובין נבחרת ישראלית חכמה ,  קבוצתית ומאומנת .  זה מתחיל במישה אלי ואורן ברודהרסט ,  שהגיעו לראק אחרי ראק ,  והשאירו כדורים נקיים לסטאס גורטובוי במשחק אחראי ושקט ,  ועם אמיר בויטלר ,  שבא לעבוד ושתל 11 נקודות מבעיטות לשער ההונגרי .  זה ממשיך עם אדריאן ריינסטן ו-ווילי היימן ,  שהצילו את הנבחרת עם טאקלים מכריעים על קו הטריי ,  ועם נימרוד קפלן ,  הקפטן ,  ומתן ברוש ,  שהובילו את ההתקפה ,  והניחו את הטריים בדיוק בזמן .  פועלים שחורים כבר אמרתי ?  
זו נבחרת מאומנת בה כל אחד יודע את מקומו ומספק את התפוקה לה הוא נדרש במשחק .  מודי רדשקוביץ' הוא דוגמה מצוינת לכך .  זה לא יהיה המשחק עליו יספר מודי לנכדים .  הוא לא בלט ולא הוביל את הנבחרת כפי שהוא רגיל .  אבל רדשקוביץ' מדגים בדיוק את המפתח לניצחון הישראלי .  במחצית המשחק היה מצב הנבחרת לא פשוט .  למרות משחק טוב ,  ירדה הנבחרת בפיגור נקודה  ( 11:10 )  ,  ונראה היה שהשריקה מצילה אותה מספיגה נוספת שרק חיכתה להגיע .  את השיחה במחצית לקח רדשקוביץ' עליו . " אנחנו חייבים להירגע ולחזור לשחק ראגבי פשוט .  צריך להפחיד את ההונגרים ואז החורים בהגנה יגיעו ".  הצהרה ששווה משחק .
 הנבחרת עלתה למחצית השניה עם מטרה אחת ברורה .  לדחוף את ההונגרים עם כמה שיותר כוח .  מתן ברוש ,  מישה אלי וג'וליאן מאפי לקחו את העניינים לידיים והתחילו להתרסק על ההונגרים .  כדור אחרי כדור הנבחרת הישראלית רצה אל תוך הקיר ההונגרי ,  והקיר הלך אחורה .  מטר אחרי מטר התקדמה הנבחרת ,  עד לטעות ההונגרית ,  שאפשרה לנבחרת לייצר נקודות קלות עד להבטחת הניצחון .  
הנבחרת לא הציגה ראגבי גדול .  ושום כשרון יוצא דופן לא התגלה היום על המגרש בוינגייט .  אבל זו נבחרת שמנצלת מצבים ,  שיודעת מה יש לה ומה אין לה .  נבחרת מאומנת מאוד שלא מפחדת לאמץ סגנון ראגבי מודרני והרפתקני .  ואם מדברים על אימון חייבים להזכיר את רענן פן .  פן הוא פשוט מאמן מצוין .  הוא לא מפסיק ללמוד ולהתחדש וסוחף את השחקנים אחריו לראגבי מהיר ואטרקטיבי .  1,000 צופים היום בוינגייט הם תוצאה ישירה של סדרת הניצחונות עליה אחראי פן .  באיגוד צריכים להתעורר ,  ולגדל מאמן לאומי חדש .  בקצב הזה ,  בעוד זמן לא רב ,  פן כבר לא יהיה בארץ .  
המאמן רענן פן אמר בסיום המשחק : " הנבחרת הזו שווה לפחות עוד דרג אחד אם לא שניים .  אנחנו שווים עלייה של עוד 20 מקומות בדירוג העולמי "
 
ראגבי :  ישראל ניצחה את הונגריה 14:23
הנבחרת רשמה ניצחון ביתי נוסף במוקדמות אליפות אירופה ,  אחרי שחזרה מפיגור במחצית .  המאמן פן : " אנחנו שווים עוד דרג "
 
