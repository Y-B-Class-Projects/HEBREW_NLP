ה-FBI המציא מקרי טרור כדי להשיג טלפונים
בעיתון ה"וושינגטון פוסט "  דווח כי סוכנות הבילוש הפדרלי עברה על החוק בצורה עקבית ,  בזמן ממשל בוש ,  בכדי להשיג תיעוד של אלפי שיחות טלפון במסגרת המלחמה בטרור
ה-FBI ,  סוכנות הבילוש הפדרלי בארצות הברית ,  עבר על החוק בכך שאסף אלפי תיעודים של שיחות טלפון בזמן ממשלו של ג'ורג' בוש ,  כך דווח היום  ( שלישי )  בוושינגטון פוסט .  על פי הדיווח ,  שמסתמך על מזכרים פנימיים של הבולשת וראיונות עם גורמים הקשורים לחקירה ,  ה-FBI השתמש בתירוץ של מצב חירום בשל ארועי טרור שלא היו קיימים ,  או שפשוט שכנע את חברות הטלפון בדרכים אחרות בכדי להעביר לידו ,  בצורה לא חוקית ,  יותר מ-2,000 תיעודים של שיחות טלפון בין השנים 2002 ל-2006 .
 בסוכנות הבילוש אמרו כבר ב-2007 כי השיגו מספר תיעודים של שיחות טלפון בצורה לא חוקית והבטיחו כי תובע מטעם משרד המשפטים יפרסם דו"ח בנושא בתוך חודש בו יפרט את ממדי הבעיה .  יועצת בכירה ל-FBI ,  וולרי קפרוני ,  אמרה לעיתון כי הסוכנים עברו על החוק לפרטיות בתקשורת אלקטרונית שחוקק ב-1986 ,  כאשר השתמשו במקרי טרור שאינם קיימים בכדי להשיג מידע . " היינו צריכים להפסיק להעביר בקשות בצורה כזו ",  היא הודתה .
 על פי המסמכים שהגיעו לידי העיתון ,  בכירים בהנהלת ה-FBI ,  ביניהם סגן המנהל הראשי ,  אישרו את הבקשות הללו .  קרפוני אמרה כי ראש הסוכנות ,  רוברט מולר ,  לא ידע על הנוהלים הללו עד לסוף שנת 2006 או תחילת 2007 ,  לאחר שהחלה החקירה של משרד המשפטים .  היא הוסיפה ואמרה כי בסוכנות ימתינו למסקנות החקירה לפני שיוחלט באיזה צעדים לנקוט והאם להעניש מישהו מהמעורבים בפרשה .
 
ה-FBI המציא מקרי טרור כדי להשיג טלפונים
בעיתון ה"וושינגטון פוסט "  דווח כי סוכנות הבילוש הפדרלי עברה על החוק בצורה עקבית ,  בזמן ממשל בוש ,  בכדי להשיג תיעוד של אלפי שיחות טלפון במסגרת המלחמה בטרור

