לאומית :  התחתית בוערת
לא פחות משבע קבוצות נאבקות בתחתית עם מאזן זהה .  באר יעקב - הוד השרון 87:89 ,  קרית אתא - הפועל לב השרון 87:78
הערב  ( שלישי )  נערך המחזור ה-15 בליגה הלאומית בכדורסל .  את מירב המתח ממשיכה לספק התחתית ,  שם שבע קבוצות עם מאזן זהה של שישה ניצחונות ותשעה הפסדים .
 הפועל קרית טבעון - מכבי אשדוד 93:106
רצץ תשעת הניצחונות של מוליכת הטבלה הגיע לקיצו בצפון אחרי שהקבוצה ספגה למעלה מ-100 נקודות בפעם השנייה העונה ולא מצאה את התשובה .  לטבעון המשתפרת היה זה ניצחון שני ברציפות והקבוצה נראית בדרך הנכונה .  בריאן אוסברי 32 עבור המנצחת ,  אייל סולומוביץ' הוסיף 23 וטמיר אריאלי קלע 18 .  רמון קלמנטה עם 30 ואופיר פרחי עם 18 ,  הוליכו את המפסידה .
 אליצור כוכב יאיר - הפועל יקנעם/מגידו 79:60
אחרי ניצחון דחוק על הוד השרון במחזור הקודם ,  רשמה סגנית המוליכה ניצחון קל ,  בעיקר בעזרת משחק הגנה טוב בעזרתו היא עצרה את הקבוצה מהשרון על 60 נקודות בלבד .  רז מנשה הוליך את יקנעם/מגידו עם 21 נקודות ,  גיא כהן הוסיף 16 ומריוס מטלון 15 .  אבירם זלקוביץ' היה הקלע הבולט של כוכב יאיר עם 13 ,  אדיר הרוש ולוגל גורדון הוסיפו 10 כל אחד .
 אליצור קרית אתא - הפועל לב השרון 87:78
דורון קרמר ואסף ליפשיץ עם 20 נקודות אל אחד וניר גולן עם 18 ,  היו הישראלים שהוליכו את לב השרון לניצחון חוץ חשוב מאוד בתחתית ולעמי נאווי ושחקניו כבר שני ניצחונות ברציפות .  19 נקודות של בדריק ג'קסון ו-17 של אבי נניקשווילי ,  לא עזרו למארחת .
 הפועל בארי - הפועל חיפה 85:91
האורחים ,  שהגיעו למשחק הערב עם ניצחון בודד בחמשת משחקיהם האחרונים ,  המשיכו את התקופה המאכזבת במשחק שהיה ברובו צמוד .  בארי עוד פתחה יתרון שהגיע עד 11 בסיום הרבע השלישי ,  וחיפה עוד הצליחה לחזור ,  אלא שניצחון לא יצא מזה .  בארי רושמת ניצחון שלישי ברציפות ,  הרבה בזכות דייויד פאריס ,  שסיים עם 22 נקודות ו-13 ריבאונדים .  מנגד ,  רוב בראון הציג משחק אופייני של 30 נקודות ,  אלא שגם זה לא הספיק .
 מכבי באר יעקב - מכבי הוד השרון 87:89  ( אחרי הארכה ) 
המארחת ונועלת הטבלה קוטעת סוף סוף רצף הפסדים בן ארבעה ,  בסיומו של משחק צמוד במיוחד .  במצב של 87:87 ,  6 שניות לתום ההארכה ,  קלע איי ג'יי דרייטון ,  איש המשחק של באר יעקב ,  סל ניצחון ,  ונתן את האות לחגיגות .  דרייטון סיים עם 26 ,  כאשר את המפסידים הובילו צפריר וולפר וסטנלי ברנדי עם 17 נקודות כל אחד .  כעת ,  משתוות הקבוצות בטבלה ולשתיהן 21 נקודות .
 הפועל נצרת עילית - אליצור רמלה 61:86מ.כ הבקעה - אליצור יבנה 68:82

לאומית :  התחתית בוערת
לא פחות משבע קבוצות נאבקות בתחתית עם מאזן זהה .  באר יעקב - הוד השרון 87:89 ,  קרית אתא - הפועל לב השרון 87:78

