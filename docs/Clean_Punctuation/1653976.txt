השביתה בוטלה :  סוף למשבר ברשויות המקומיות
האשפה ברחובות עשתה את שלה :  האוצר והשלטון המקומי סיכמו היום כי מענק האיזון לשנת 2010 לרשויות יסתכם ב-2.5 מיליארד שקל לפחות .  לאור ההסכמות בוטלה השביתה שתוכננה למחר
מי שקיווה ליהנות מחר מיום חופש נוסף מפקחי החניה בערים וגם להתענג על ניחוחות ערימות האשפה ברחובות מוזמן להתעדכן :  הסכמה אליה הגיעו היום שר האוצר יובל שטייניץ ויו"ר מרכז השלטון המקומי שלמה בוחבוט הביאה לביטולה של השביתה שתוכננה למחר ברשויות המקומיות .  
על פי ההסכמות בין הצדדים ,  מענק האיזון שמועבר לרשויות המקומיות לשנה זו לא יפחת מ-2.5 מיליארד שקלים .  כזכור ,  ה"פיצוץ "  במגעים בין הצדדים נרשם כאשר באוצר סירבו להגדיל את הסכום מעבר ל-2.4 מיליארד שקלים בעוד ברשויות המקומיות טענו כי כל סכום מתחת ל-2.6 מיליארד לא יאפשר להם לעמוד ביעדים ולתת את השירותים הדרושים לתושביהן .
 שר האוצר שטייניץ הגדיר את ישיבת המו"מ שהתקיימה היום כ"טובה ועניינית "  וטען כי באוצר מבינים היטב את צרכי ומצוקות השלטון המקומי .  לאור זאת ,  התחייבו באוצר כי ייעשה מאמץ נוסף להגדיל את תקציב מענקי האיזון לסכום של 2.6 מיליארד שקלים כפי שדרשו ברשויות ,  ממקורות תקציביים נוספים .  עם זאת ,  סירבו באוצר להתחייב על סכום זה .
 יו"ר מרכז השלטון המקומי שלמה בוחבוט הגיב גם הוא לסיכום בתום הפגישה ואמר : " המאבק שלנו היה מאבק ענייני וצודק ואנו מברכים את שר האוצר על המפגש הלבבי שהיה ועל שהבין את צרכי השלטון המקומי .  מדובר בהישג הסטורי שיאפשר לרשויות להיערך לשנות התקציב 2011 ו-2012 ."  
הפגישה שנערכה היום במשרד האוצר התקיימה גם בהשתתפות יו"ר ועדת הכספים גפני ,  סגן שר האוצר יצחק כהן ,  הממונה על התקציבים אודי ניסן וכן ראשי רשויות בולטים ובהם ראש עיריית ת"א רון חולדאי וראש עיריית נתניה מרים פיירברג .
 
השביתה בוטלה :  סוף למשבר ברשויות המקומיות
האשפה ברחובות עשתה את שלה :  האוצר והשלטון המקומי סיכמו היום כי מענק האיזון לשנת 2010 לרשויות יסתכם ב-2.5 מיליארד שקל לפחות .  לאור ההסכמות בוטלה השביתה שתוכננה למחר

