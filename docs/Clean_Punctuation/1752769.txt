המסחר בתל אביב ננעל בעליות קלות
יום המסחר הראשון של הבשובע באחד העם ננעל בעליות שערים ,  שהתמתנו לקראת הסיום .  מדד ת"א 25 עלה ב-0.3% ,  ת"א 100 הוסיף 0.2% לערכו ומדד הבנקים רשמו קפיצה של 1.6% 
המסחר בבורסה הסתיים היום במגמה חיובית אשר התמתנה לקראת הסיום .  כל זאת על רקע עליות השערים בשוקי העולם בסוף השבוע ,  בעקבות הודעתו של הבנק הפדרלי על תוכנית הרחבה מוניטרית שנייה והצפי כי חלק נכבד מהנזילות המוזרמת תגיע לשווקי ההון בעולם .  עונת הדו"חות הכספיים לרבעון השלישי של 2010 המקומית צוברת תאוצה .  
מדד ת"א 25 עלה ב-0.3% ונסגר ברמה של 1,268.81 נקודות ומדד ת"א 100 הוסיף 0.2% ונסגר ברמה של 1,170.76 נקודות .  מדד מניות הבנקים התחזק ב-1.6% ומדד מניות הנדל"ן ירד קלות ב-0.1% .  מחזורי המסחר הסתכמו בכ-1.51 מיליארד שקל ,  בהתאם לממוצע האופייני לפתיחת שבוע .  
יום המסחר האחרון של השבוע בוול סטריט הסתיים בעליות קלות ,  כשברקע נתוני שוק העבודה .  דאו ג'ונס התחזק ב-0.1% ל-11,444 נקודות ,  נאסד"ק עלה ב-0.1% ל-2,579 נקודות ו-S & P 500 הוסיף 0.4% ל-1,226 נקודות .  בסיכום שבועי ,  עלה דאו ג'ונס ב-2.9% ,  נאסד"ק התחזק ב-2.8% ו-S & P 500 עלה ב-3.6% .  בשוק הסולידי מחירי איגרות חוב לעשר שנים של ממשלת ארצות הברית ירדו והתשואה עליהן עלתה ב-0.05% ל-2.54% . 
" הסנטימנט החיובי בבורסה צפוי להימשך על רקע האיתנות היחסית של הכלכלה הישראלית והמחסור באלטרנטיבות השקעה ",  כך מציינים כלכלני בנק לאומי בסקירתם השבועית על שוק ההשקעות המקומי .  
בבנק הפועלים מעריכים כי רמתו הגבוהה של מדד ת"א 25 מעידה על עוצמתו של השוק .  כמו כן מציינים שם כי הדבר עשוי לשפר את מיצובה של הבורסה המקומית בעיני משקיעים זרים ולתת חיזוק נוסף לשוק המניות הישראלי .  בבנק סבורים כי ברמות המחירים הנוכחיות ,  שוק המניות מעניין להשקעה ,  בין היתר ,  על רקע הצפי לעונת דו"חות חיובית ברובה .  
בבנק הפועלים ממשיכים לראות בחיוב את ההשקעה בשוק המניות המקומי ,  במיוחד על רקע האטרקטיביות הנמוכה שמציעות אלטרנטיבות ההשקעה בתחום הסולידי נוכח תשואותיהן הנמוכות .  בחלוקה ענפית ,  מעדיפים בבנק את ההשקעה בחברות המוטות למשק המקומי ,  בענפים כגון קמעונות ומזון .  בין המניות המומלצות על ידי האנליסטים נמנות בזק ,  שופרסל ,  החברה לישראל ,  אי.די.בי אחזקות ,  נייר חדרה וגולף .  
בזירת המקרו המקומית ,  יתרות מטבע החוץ של ישראל עלו בסוף אוקטובר ב-5.1% לכ-69.6 מיליארד דולר .  מדובר בגידול של 3.35 מיליארד לעומת היתרות שנרשמו בסוף ספטמבר .  הגידול נבע בעיקר מרכישות דולרים בסכום של כ-3.375 מיליארד על ידי בנק ישראל במהלך המסחר ומשערוך יתרות מט"ח בסך כ-361 מיליון דולר .  כמו כן ,  הגידול קוזז חלקית על ידי העברות הממשלה לחו"ל בסך כ-286 מיליוני דולרים ותרומת הסקטור הפרטי של כ-100 מיליון דולר .  
חברת די.בי.אס  ( yes )  שירותי לוויין ,  שבשליטת בזק ,  גייסה 450 מיליון שקל בהנפקת איגרות חוב מסדרה ב' .  הכסף שגויס מיועד לפרעון חוב קיים של החברה והקטנת החוב הבנקאי ,  חלקו הלוואות שנטלה החברה מגופים מסדיים בשנת 2005 .  כוונת yes היתה לגייס כ-350 מיליון שקל במסגרת ההנפקה ,  אך בשל ביקוש כפול החליטה לגייס כ-100 מיליון שקל יותר .  הסדרה שהונפקה צמודה למדד המחירים לצרכן ,  ונסגרה בריבית של כ-5.85% כאשר הריבית המקסימלית שהוצעה בתחילה היתה 6.5% .  משך החיים הממוצע של הסדרה מסתכם בכ-5.5 שנים .  
דניס סיבוס ,  זרוע הבנייה והתשתיות של אפריקה ישראל ,  פירסמה היום את דו"חות הרבעון השלישי של 2010 .  הכנסות החברה ברבעון גדלו ב-5% לעומת הרבעון המקביל ,  והסתכמו ב-464 מיליון שקל .  הרווח התפעולי עמד ברבעון על 12.5 מיליון שקל ,  לעומת הפסד של 23.4 מיליון שקל ברבעון המקביל בשנת 2009 .  בשורה התחתונה ,  רשמה דניה סיבוס רווח נקי של 15.5 מיליון שקל לעומת הפסד של 22.4 מיליון שקל בשנה שעברה .  
דלית בראון ,  מנכ"לית מבני תעשיה ,  חברת נדל"ן שבשליטת אליעזר פישמן ,  שהתפטרה בשבוע החולף ,  תוחלף על ידי משה מורג אשר חוזר לכסא אליו התרגל בעבר במשך 12 שנים ,  כך נודע ל-TheMarker .  מורג כיהן כמנכ"ל מבני תעשיה בין השנים 1994 ו-2006 והועבר לרוסיה הרחוקה ,  להוביל את חברת מירלנד מקבוצת פישמן ,  בתור מנכ"ל של החברה אשר הונפקה באותה תקופה בבורסת לונדון .  
חברת צים ,  שנמצאת בבעלותה המלאה של החברה לישראל ,  ממשיכה לממש נכסים כחלק מתוכנית ההבראה שהוכרזה בנובמבר 2009 .  צים הודיעה כי תמכור את אחזקותיה  ( 47.5% )  בחברת TICT שמפעילה מסוף מכולות בלגוס ניגריה תמורת סכום של 154 מיליון דולר .  
חברת המלט ,  שבשליטת דיסקונט השקעות  ( 60% )  של דנקנר ,  העוסקת בייצור אביזרי צנרת ,  מדווחת היום על צמיחה ב של כ-61% ברבעון השלישי לעומת הרבעון המקביל אשתקד לכ-21.5 מיליון דולר .  לשיפור בהכנסות החברה תמכה בעיקר עלייה בביקושים בשוק המוליכים למחיצה בצפון אמריקה ,  באירופה וביפן .  החברה עברה לרווחיות תפעולית ,  של כ-2.75 מיליון דולר בהשוואה להפסד של 370 אלף דולר ברבעון אשתקד .  גם בשורה התחתונה עברה החברה לרווח אשר הסתכם ,  עבור בעלי מניות החברה ,  בכ-2.7 מיליון דולר לעומת הפסד של 170 אלף דולר ברבעון השלישי 2009 .  

המסחר בתל אביב ננעל בעליות קלות
יום המסחר הראשון של הבשובע באחד העם ננעל בעליות שערים ,  שהתמתנו לקראת הסיום .  מדד ת"א 25 עלה ב-0.3% ,  ת"א 100 הוסיף 0.2% לערכו ומדד הבנקים רשמו קפיצה של 1.6% 

