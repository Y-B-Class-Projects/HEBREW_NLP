אנדי מארי הודח במפתיע מטורניר ולנסיה
המדורג 4 בעולם ואלוף השנה שעברה נכנע למונאקו 6:2 ,  3:6 ,  6:2 בסיבוב השני .  באזל :  פדרר ברבע הגמר ,  רודיק בשמינית
הפתעה גדולה נרשמה הערב  ( רביעי )  בטורניר ולנסיה  ( סך פרסים :  1.357 מיליון יורו )  ,  כאשר המדורג הבכיר והאלוף המכהן ,  אנדי מארי ,  הודח כבר בסיבוב בסיבוב השני לאחר הפסד 6:2 ,  3:6 ,  6:2 לחואן מונאקו .  הטניסאי הבריטי ,  המדורג רביעי בעולם ,  רשם את הפסדו השני בקריירה ליריבו הארגנטינאי המפתיע ,  וטורניר ולנסיה יקבל השנה אלוף חדש .  המדורג הבכיר לאחר הדחתו של מארי הוא רובין סודרלינג השבדי ,  בעוד מונאקו יפגוש בסיבוב השלישי את פבלו אנג'ואר הספרדי .
 ההדחה של מארי לא הייתה ההפתעה היחידה בוולנסיה .  גם המדורג שלישי בטורניר פרננדו ורדאסקו הודח לאחר שנכנע 6:1 ,  6:3 לז'יל סימון .  מיכאיל יוז'ני ,  המדורג 10 בעולם ,  פרש ברגע האחרון מהטורניר בגלל בעיות גב עוד לפני שעלה לשחק .  ההדחה של ורדאסקו והפרישה של יוז'ני פגעו בסיכוייהם להשתחל לטורניר המאסטרס .  
גם בבאזל  ( סך פרסים :  1.225 מיליון יורו )  שיחקו הערב ,  כאשר במוקד ,  איך לא ,  הפייבוריט המקומי רוג'ר פדרר ,  שינסה להשכיח את ההפסד בגמר השנה שעברה לנובאק דג'וקוביץ' .  הערב ניצח המדורג הבכיר בטורניר 3:6 ,  4:6 את יאנקו טיפסארביץ' הסרבי בשמינית הגמר .  המדורג רביעי בטורניר ,  אנדי רודיק ,  גבר בדרבי אמריקאי דרמטי 5:7 ,  5:7 על סם קוורי ,  ועלה לשמינית הגמר .
 
אנדי מארי הודח במפתיע מטורניר ולנסיה
המדורג 4 בעולם ואלוף השנה שעברה נכנע למונאקו 6:2 ,  3:6 ,  6:2 בסיבוב השני .  באזל :  פדרר ברבע הגמר ,  רודיק בשמינית

