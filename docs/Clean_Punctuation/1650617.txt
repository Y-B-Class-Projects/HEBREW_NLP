גם לפטר יש דרך :  80 סדרניות פריגו-קרליין פוטרו בהודעת SMS
בחברת אמיליה נמסר :  ההודעות נשלחו בדחיפות בכדי למנוע מהעובדות מפח נפש
80 סדרניות שעבדו בחברת הקוסמטיקה פריגו-קרליין פוטרו במהלך השבוע שעבר באמצעות הודעות sms לטלפונים הסלולריים שלהן .  12 אנשי מכירות ועוד 10 פקידים קיבלו לבתיהם ביום ששי האחרון בשעות אחה"צ מכתבי זימון להליכי שימוע לקראת פיטורים שיתקיימו השבוע.חברת פריגו-קרליין נמכרה בנובמבר 2009 לחברת אמיליה תמורת 194 מיליון שקלים .  כשבועיים לאחר מכן מכרה אמיליה את המותגים של פריגו-קרליין לחברת סנו ,  תמורת 85 מיליון שקלים .  הפיטורים הנוכחיים באו למרות שוועד עובדי פריגו-קרליין ניהל משא ומתן עם סנו ,  בליווי ההסתדרות ,  ולפני 10 ימים נחתם הסכם הבנות בין הצדדים המסדיר את תנאי העסקתם של העובדים לעתיד ומבטיח למעשה את המשך העסקתם בה.בחברת אמיליה הסבירו בתגובה כי הודעות ה-sms לסדרניות נשלחו בדחיפות בכדי למנוע מהעובדות מפח נפש שעלול היה להיגרם להן עם קבלת המידע על סיום עבודתן בדרכים אחרות ולא ישירות ,  מאחר שרשימת העובדים המועמדים לפיטורים כבר הופצה ברבים .  ואילו סנו מסרה בתגובה שרוב העובדים צפויים בסופו של דבר להיקלט מחדש במסגרתה.ההסתדרות גינתה אתמול את הליך הפיטורים בפריגו קרליין .  ההסתדרות ציינה שהיא זו שאפשרה את אישור העסקה למכירת קרליין ,  באמצעות ההסכם עליו היא חתמה ,  שבו נקבע כי רוב העובדים ייקלטו בסנו .  עוד נמסר מההסתדרות כי סוכם שכל עובד שלא ייקלט בסנו ,  או שמעטמי הרעת תנאים יעדיף שלא להיקלט בחברה זו ,  יקבל פיצוי בגובה של 8  21 חודשי שכר כהסתגלות .  בנוסף ,  העובדים הפורשים יקבלו שכר עבור חודשיים הודעה מוקדמת במקום חודש אחד כפי שקובע חוק פיצויי פיטורים .
 
גם לפטר יש דרך :  80 סדרניות פריגו-קרליין פוטרו בהודעת SMS
בחברת אמיליה נמסר :  ההודעות נשלחו בדחיפות בכדי למנוע מהעובדות מפח נפש

