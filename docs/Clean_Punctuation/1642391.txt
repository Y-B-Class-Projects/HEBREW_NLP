מת המעצב אלכסנדר מקווין
המעצב הבריטי נמצא ללא רוח חיים בדירתו בלונדון .  מקור במשרדו :  זה אסון גדול ,  לא נגיב בשלב זה מתוך כבוד למשפחה
אלכסנדר מקווין  ( 40 )  נמצא הבוקר ללא רוח חיים ,  בדירתו בגרין פארק במרכז לונדון ,  לאחר שהתאבד ככל הנראה בתלייה .  אמבולנס שנקרא למקום בשעה 10:20 בבוקר  ( שעון לונדון )  קבע את מותו .  מקור ממשרדו של מקווין אישר את הידיעה על מותו ואמר : " זה אסון גדול .  אנו לא מעוניינים כרגע להגיב מתוך כבוד למשפחת מקווין ". 
מקווין ,  בן לנהג מונית בריטי ,  הצעיר מבין 6 ילדים ,  נולד בלונדון בשנת 1969 ,  עזב את בית הספר התיכון בהיותו בן 16 והחל לעצב .  הוא קנה את תהילתו לאחר שסיים את לימודיו ב-1991 בקולג' סיינט ג'ון לאמנות וזכה 4 פעמים בפרס מעצב השנה הבריטי בין השנים 1996 ל-2003 ובפרס מעצב השנה הבינלאומי של הקונסוליה של האופנה .  הוא התאבד כשבוע לאחר מות אמו ג'ויס ושלוש שנים לאחר התאבדותה של חברתו הקרובה איזבלה בלאו ,  לה היה חלק גדול בגילויו ובקידומו כמעצב אופנה .  
מקווין היה אמור לחשוף את הקולקציה החדשה שלו ב-9 במרץ בפריז .  אלכסנדרה שולמן ,  עורכת הווג אמרה היום ל"דיילי מייל ",   " הוא היה המעצב המבריק ביותר בדורו והשפעתו ניכרת בצורה בה נשים התלבשו ב-15 השנה האחרונות .  זו אבידה גדולה מאוד לעולם האופנה הבריטי ולעולם האופנה בכלל ". 
 ( צילום וידאו :  רויטרס ) 

מת המעצב אלכסנדר מקווין
המעצב הבריטי נמצא ללא רוח חיים בדירתו בלונדון .  מקור במשרדו :  זה אסון גדול ,  לא נגיב בשלב זה מתוך כבוד למשפחה

