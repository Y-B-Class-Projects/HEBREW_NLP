פאר : " אני היחידה שלא שיחקה במגרש המרכזי "
 הישראלית התייחסה לאירועים סביב טורניר דובאי ,  אחרי שניצחה את נה לי  ( 10 בעולם )  .  תפגוש בחצי הגמר את ונוס וויליאמס
חודש וחצי בתוך עונת הטניס של 2010 נדמה שניתן לומר זאת בפה מלא :  שחר פאר חוזרת לימיה הגדולים .  היום  ( חמישי )  רשמה פאר את אחד מהישגיה הגדולים בקריירה ,  כשהעפילה לחצי גמר טורניר דובאי היוקרתי  ( סך פרסים של 2 מיליון דולר )  ,  אחרי שגברה על נה לי הסינית  ( 10 בעולם )  .  פאר ניצחה 5:7 במערכה הראשונה ההפכפכה ,  והוליכה 0:3 בשנייה ,  תוך שהיא מציגה טניס מצוין ושקול ברוב חלקי המשחק .  נה לי ,  שהתלוננה בין המערכות על כאבים בגבה ואף טופלה ,  פרשה מהמשחק לאחר שנשברה במשחקון השלישי של המערכה השנייה ,  ודרכה של פאר לשלב הבא נסללה .  פאר ,  שהבטיחה לעצמה כבר פרס של 87,500 דולר ו-395 נקודות דירוג ,  תתמודד מחר בחצי הגמר נגד ונוס וויליאמס ,  3:6 ,  4:6 על אנסטסיה פבליוצ'נקובה הרוסיה בתוך 1:22 שעות . 
" אני השחקנית היחידה שלא שיחקה במגרש המרכזי ",  אמרה פאר אחרי הניצחון על לי . " אבל מה שיהיה יהיה .  אין לי שליטה על זה .  אני עושה מה שאומרים לי ומשחקת איפה שאני צריכה .  אני לא מעורבת בשיבוץ המגרשים ". 
היכולת הנפלאה של פאר היא המשך לכושר הטוב שהיא מציגה עוד מספטמבר 2009 ,  אז זכתה בטורניר גואנגז'ו וטורניר טשקנט .  כזכור ,  הטניסאית הבכירה של ישראל  ( 22 בעולם )  פתחה את עונת 2010 בצורה נפלאה ,  עם מאזן 4:11 .  היא הגיעה לחצי הגמר באוקלנד ,  לגמר טורניר הובארט ,  עלתה לסיבוב השלישי באליפות אוסטרליה ,  לסיבוב השלישי בטורניר פאריס ,  ואחרי שגברה בדובאי על המדורגת שלישית בעולם ,  קרוליין ווז'ניאקי ,  ועלתה לחצי הגמר בטורניר היוקרתי - אין ספק שהציפיות שלנו מהישראלית רק עולות .  פאר מוכיחה לא רק יכולת גבוהה ,  אלא גם אופי חזק כשהיא לא מניחה לכל ההמולה סביבה ,  הכוללת אבטחה צמודה ,  להפריע לה מבחינה מנטלית .  אחרי שהדיחה מהדרך שתי טניסאיות מהטופ 10 ,  אפשר רק להחזיק לה אצבעות בחצי הגמר ,  ולקוות שתמשיך להציג טניס בוטח ואיכותי .
 פאר אומנם כבר הבטיחה לעצמה פרסי זכייה של 40 אלף דולר ו-225 נקודות דירוג ,  שתעלה אותה עוד כמה שלבים בדירוג - אבל אחרי שכבר גברה בדובאי על טניסאיות כמו וירג'ין רזאנו  ( 24 בעולם )  ,  ינינה וויקמיאר הבלגית  ( 15 בעולם )  וקרולין ווז'ניאקי  ( 3 בעולם )  ,  היא לא מסתפקת ברבע הגמר ,  ונדמה שגם הסינית היא בהחלט משוכה אפשרית .  
כמובן שלא נשכח את הדבר שהכי מעורר מוטיבציה בפאר ובאוהדיה ,  וזאת האווירה בדובאי .  פאר אומנם אומרת שהיחס אליה חמים ,  אך האמת היא שהיא מבודדת בבית המלון ,  מתאמנת לבדה בגלל מגבלות האבטחה ,  משחקת אך ורק במגרש 1 הצדדי ,  מוקפת ב-16 שומרי ראש וחיה בתחושה שהיא אינה רצויה במקום .  על אף שפאר טוענת ,  ובצדק רב ,  שלפני שהיא מייצגת את ישראל - היא מייצגת אך ורק את עצמה ,  נדמה שבאווירה עוינת שכזו ,  גם היא לא יכולה להתעלם מהיותה יהודייה וישראלית ,  וככזו ,  היא שגרירתנו ולא נותרת לנו ברירה אלא להחזיק לה אצבעות .
 נה לי הגישה ראשונה במערכה הראשונה ופאר השיגה אפשרות שבירה כבר במשחקון הראשון .  לי שלחה את הכדור עמוק מדי ,  ופאר שברה ועלתה ל-0:1 .  פאר שלחה הגשות מדויקות אך חסרות עוצמה ,  וחבטה כדורים קצרים לעבר יריבתה בדרך ליתרון 0:2 .  פאר שברה על יציבות מהקו האחורי ,  העבירה כדורים גבוהים לעבר הסינית והמשיכה ל-1:3 .  לי השתחררה מעט והציגה טניס תוקפני ,  אולם פאר ,  בעזרת משחק סבלני מהקו האחורי ,  יכלה ליריבתה ועלתה ל-2:4 .  
לאחר המשחקון השביעי לה ני דיברה עם מאמנה ,  וניכר שהיא הייתה מעט בלחץ .  פאר לא החצינה רגשות ,  אך לא הצליחה לייצר נקודות ליד הרשת והגשותיה נענו בחבטות החזרה מצוינות של לי ,  שהשיגה אפשרות שבירה .  טעות כפולה של פאר העניקה ללי שבירה ושוויון 4:4 ,  ובשלב הזה פאר הייתה עצבנית .  פאר התעשתה והשיגה אפשרות שבירה ,  אך בזבזה אותה בהחזרה ארוכה מדי .  גם את אפשרות השבירה הנוספת היא לא ניצלה ,  החבטות לא נכנסו לה היטב ופאר העצבנית אפשרה ללי לעלות ל-4:5 .  לי השיגה אפשרות שבירה במשחקון העשירי ,  אך שלחה את הכדור לרשת .  פאר ניצלה זאת ושמרה על ההגשה בדרך ל-5:5 .  פאר שלחה כדורים עמוקים ללי ,  שהתקשתה להתמודד עמם ,  השיגה שתי אפשרויות שבירה ,  אך לא ניצלה אותם .  בהמשך השיגה פאר אפשרות שבירה נוספת ,  אותה ניצלה בעזרת גב יד עמוקה ושברה ל-5:6 .  פאר לא שמטה את הגשותיה ,  ניצחה 5:7 במערכה הראשונה בתוך 54 דקות ויצרה לעצמה יתרון מבטיח לקראת ההמשך .
 בין המערכה הראשונה קיבלה לי טיפול בגבה התחתון לאחר שהתלוננה על כאבים .  פאר פתחה מצוין את המערכה השנייה ,  שברה את הסינית ,  והובילה 0:40 במשחקון השני .  אולם אז איבדה פאר את הריכוז ואפשרה ללי להשיג אפשרות שבירה .  כדור עמוק ששלחה פאר ,  ובהמשך אייס מרשים וחבטת החזרה רעה של לי העלו את פאר ל-0:2 .  פאר לחצה על הדוושה ,  ומשחקון מצוין נוסף העניק לה שבירה ויתרון 0:3 .  בשלב הזה נה לי הכריזה על פרישה עקב הכאבים בגבה ,  ופאר עלתה לחצי הגמר .
 
פאר : " אני היחידה שלא שיחקה במגרש המרכזי "
 הישראלית התייחסה לאירועים סביב טורניר דובאי ,  אחרי שניצחה את נה לי  ( 10 בעולם )  .  תפגוש בחצי הגמר את ונוס וויליאמס

