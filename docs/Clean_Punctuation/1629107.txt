 יאיר טאומן - דקאן ביה"ס למינהל עסקים בבינתחומי 
 >  >  המומחה לתורת המשחקים והמיליונר פרופ' יאיר טאומן מונה לדקאן בית הספר אריסון למינהל עסקים במרכז הבינתחומי בהרצליה .   טאומן זכה לפרסום לפני שנתיים כ"מוח "  שמאחורי קבוצת אנשי עסקים ישראלים שהשקיעו ב-2005 בחברת האינטרנט הבריטית qxl ,  ושגרפה כ-300 מיליון דולר עם מכירת החברה ב-1.9 מיליארד דולר לחברת נאספרס בסוף 2007 .  בעקבות ההשקעה המוצלחת גרף טאומן לכיסו מיליוני דולרים .  מהביתנחומי נמסר כי  " המרכז מברך את פרופ' טאומן עם כניסתו לתפקיד הדקאן .  פרופ' טאומן מחליף את פרופ' אלעזר ברקוביץ' ,  אשר כיהן בהצלחה מרובה כדקאן ביה"ס במשך ארבע שנים וימשיך בתפקידו כראש תוכנית ה-mba בבית ספר אריסון למינהל עסקים ".  טאומן ,  ד"ר למתמטיקה מהאוניברסיטה העברית ,  התמחה בתורת המשחקים אצל זוכה פרס נובל פרופ' ישראל אומן .  הוא מרצה בבית הספר למינהל עסקים קלוג באוניברסיטת נורת'ווסטרן בשיקגו ארה"ב ,  בפקולטה לניהול באוניברסיטת תל אביב ובאוני' מדינת ניו יורק .
 
 יאיר טאומן - דקאן ביה"ס למינהל עסקים בבינתחומי 
nan
