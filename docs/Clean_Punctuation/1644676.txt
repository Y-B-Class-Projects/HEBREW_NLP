פייסבוק עוברת את יאהו
הרשת החברתית הפכה לאתר השני הנצפה ביותר בארצות הברית וכעת היא שנייה רק לגוגל
פייסבוק ממשיכה לשבור שיאים .  לאחר שעברה לאחרונה את רף 400 מיליון המשתמשים ,  מגיעה כעת הרשת החברתית לנקודת ציון חדשה ומשמעותית בתולדותיה :  הפיכתה לאתר השני הנצפה ביותר בארצות הברית .  חברת המדידה compete.com פרסמה נתונים לפיהם עברה פייסבוק את יאהו וכעת היא שנייה רק לגוגל .
 בינואר ביקרו בפייסבוק מעל ל-133 מיליון מבקרים ייחודיים  ( Unique Visitors )  ,  בעוד שביאהו ביקרו מעט יותר מ-132 מיליון .  גוגל האפילה על שתיהן ,  עם 148 מיליון מבקרים .  עם זאת ,  יש הטוענים ששיטת המדידה של Compete בעייתית ,  שכן היא אינה כוללת בספירתה שירותים נפרדים שמפעילים הנמדדים ,  לדוגמה שירות התמונות פליקר מבית יאהו .  חברת המדידה עצמה מציינת כי למרות שכמות כניסות היא נתון חשוב ,  הפקטור המשמעותי הוא כמות הזמן שמבלים המבקרים באתר  פרט החשוב מאוד למפרסמים .  בתחום זה מובילה פייסבוק ,  ובגדול .  11.6% מזמן הגלישה שבילו כלל גולשי האינטרנט היה בפייסבוק ,  בעוד שאחוזי יאהו וגוגל היו נמוכים ביותר מחצי .
 כחצי ממשתמשיה של פייסבוק נכנסים אליה מדי יום .  בנוסף ,  60 מיליון איש נכנסים לאתרים אחרים בעזרת שירות ה-Facebook Conncet  המאפשר להירשם לאתר ולהיכנס אליו בעזרת שם המשתמש והסיסמה של הגולש בפייסבוק .  חברת המחקר קומסקור מעריכה שכמות התנועה בפייסבוק גדולה מזו של סך כל משתמשיה ,  שכן ברשת החברתית קיימים עמודים בהם ניתן לבקר גם בלי להיות משתמש רשום .
 
פייסבוק עוברת את יאהו
הרשת החברתית הפכה לאתר השני הנצפה ביותר בארצות הברית וכעת היא שנייה רק לגוגל

