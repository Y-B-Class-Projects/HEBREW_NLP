יומיים לאחר השקתו :  מדד ביומד הוסיף 6%
אתמול עלה מדד ביומד ב-3% .  תל אביב 25 איבד 0.1% לרמה של 1,195 נקודות
 >  >  יום המסחר הרביעי בשבוע בבורסה של תל אביב נפתח על רקע העליות שחתמו ערב קודם את המסחר בוול סטריט ,  בעקבות פרסום נתוני מקרו חיוביים .  עונת הדו"חות נמצאת בפתח ,  ובחודש הקרוב צפויות כל החברות הציבוריות לפרסם את דו"חותיהן לרבעון הרביעי ולסיכום 2009 .  אתמול פירסמו את דו"חותיהן בזק ,  דלתא ,  אלקטרה וישראמקו .  המדדים המובילים של תל אביב נמצאים כעת בשיא של 25 חודשים והמסחר נחתם במגמה מעורבת :  מדד ת"א 25 ירד ב-0.1% לרמה של 1,195 נקודות ומדד ת"א 100 הוסיף 0.1% לרמה של 1,125 נקודות .  מדד הביומד הוסיף 3.1% ומדד מניות הנדל"ן נחלש ב-0.3% .  מחזור המסחר הסתכם ב-2.1 מיליארד שקל .  ישראמקו ,  סיכמה את השנה עם הכנסות מימון בהיקף של 167 מיליון שקל ,  וירדה אתמול ב-1.2% .  דלתא ,  שסיימה את הרבעון הרביעי של 2009 עם גידול של 5% בהכנסות ל-150 מיליון דולר ,  הוסיפה אתמול 1.3% .  מניית אלקטרה עלתה אתמול ב-1.2% .  החברה מסכמת את 2009 ומפרסמת לראשונה דו"ח שנתי ללא תוצאותיה של חברת אלקטרה נדל"ן ,  שהופרדה ממנה בדרך של חלוקת דיווידנד בספטמבר 2009 .  צבר העבודות של הקבוצה עלה בסוף 2009 לשיא של כ-3.73 מיליארד שקל ,  כשמרביתו מיועד לביצוע ב-2010 .  טופ אימג' ,  המספקת פתרונות לניהול ותיקוף תוכן הנכנס לארגונים ,  דיווחה על הפסד מימון של 1.3 מיליון דולר ברבעון הרביעי ,  שהוביל את החברה להפסד נקי של 1.5 מיליון דולר - לעומת רווח נקי של 1.6 מיליון דולר ברבעון המקביל .  מניית החברה נסחרה אתמול בלא שינוי .  מניית קסטרו ,  שדיווחה על תוצאותיה ב2009 עלתה ב0.9% לאחר שהמניה הודיעה כי היא תחלק דיבידנד של 25 מיליון שקלים  .  החברה סיימה את 2009 עם עלייה של 63% ברווח הנקי ל53 מיליון שקלים .  טבע ,  שזכתה במשפט נגד רשות המזון והתרופות האמריקאית  ( fda )  על זכותה לקבל בלעדיות של 6 חודשים בשיווק הגרסה הגנרית של hyzaar  &  cozaar שפיתחה חברת מרק ,  איבדה אתמול 0.15% בתל אביב .  המכירות בארה"ב של התרופה ,  המיועדת לטיפול ביתר לחץ דם ,  הסתכמו ב-1.5 מיליארד דולר .
 
יומיים לאחר השקתו :  מדד ביומד הוסיף 6%
אתמול עלה מדד ביומד ב-3% .  תל אביב 25 איבד 0.1% לרמה של 1,195 נקודות

