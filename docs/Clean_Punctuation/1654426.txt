סופר-פארם מורידה את בקבוקי המים מהמדפים
בדיקת משרד הבריאות היום העלתה חשד כי חיידקי סטרפטוקוקוס מסוכנים נתגלו בבקבוקי ליטר וחצי של מותג המים המינרלים  " לייף "  שמשווקת הרשת - והם הורדו מיידית מהמדפים
רשת סופר פארם הודיעה הערב כי היא מורידה מהמדפים בקבוקי מים 1.5 ליטר של מותג הרשת לייף ,  בשל חשש להימצאות חיידקי סטרפטוקוקוס בבקבוקים .  החשש התעורר בעקבות בדיקה שערך משרד הבריאות היום בצהריים .  
מדובר בבקבוקי מים של המותג הפרטי של סופר פארם ,  עליהם מוטבע תאריך הייצור ה-14 במארס וניתן לזהותם לפי מספר האצווה המוטבע על פקק הבקבוק :  L0300132 .  רשת סופר פארם הודיעה כי מאות מארזי בקבוקים כבר נמכרו ,  וקראה לציבור להחזיר לסניפי הרשת את הבקבוקים הפגומים .  לקוחות שיחזירו בקבוקי מים 1.5 ליטרים של לייף באריזה סגורה או פתוחה מהסדרה שהופסקה לשיווק ,  יוכלו לעשות זאת בסניף הקרוב לביתם ולקבל זיכוי כספי מלא .  
רשת סופר פארם הודיעה כי למען הזהירות היא מפסיקה את מכירת הבקבוקים עד להשלמתן של בדיקות נוספות ,  אך ביקשה להבהיר כי מבדיקה עם מחלקת בקרת האיכות של חברת Togni-SPA ,  חברה איטלקית המייצרת את המים עבור לייף ,  עולה כי המים תקינים .
 
סופר-פארם מורידה את בקבוקי המים מהמדפים
בדיקת משרד הבריאות היום העלתה חשד כי חיידקי סטרפטוקוקוס מסוכנים נתגלו בבקבוקי ליטר וחצי של מותג המים המינרלים  " לייף "  שמשווקת הרשת - והם הורדו מיידית מהמדפים

