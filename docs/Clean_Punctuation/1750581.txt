 " הרחבה כמותית נוספת בארה"ב תקפיץ את S & P 500 ב-10% "
 עדיף להשקיע במניות של מגזרים שרגישים במיוחד למצב הכלכלה ,  לפי תחזית האסטרטג תומס לי
מדד המניות s & p 500 בארה"ב עשוי לעלות ב-10% עד סוף השנה במקרה שהבנק הפדרלי יודיע על תוכנית הרחבה כמותית  ( quantitative easing )  שנייה במסגרתה ירכוש אג"ח ממשלתיות נוספות ,  העריך אסטרטג המניות הראשי של ג'י.פי מורגן צ'ייס ,  תומס לי ,  דיווחה סוכנות הידיעות בלומברג . " אנחנו כבר עדים לעלייה במחירי הנכסים ובתיאבון לסיכונים ",  אמר היום לי בראיון לרדיו בלומברג . " תוכנית הרחבה כמותית שנייה תהיה בסופו של דבר יעילה ביותר .  לעת עתה ,  זה מאוד טוב עבור שוקי המניות ". מדד s & p 500 עלה ב-14% מאז שיו"ר הבנק הפדרלי ,  בן ברננקי ,  אותת בנאומו ב-27 באוגוסט כי הבנק הפדרלי עשוי להפעיל תוכנית הרחבה כמותית שנייה .  ישיבתו בת היומיים של הבנק הפדרלי תתחיל מחר ,  והחלטתו צפויה ביום רביעי .  לי אמר כי ההשקעה המועדפת היא במגזרים שרגישים במיוחד למצב הכלכלה ,  מכיוון שהביטחון הגובר במגזר העסקי אמור לסייע להגדלת רווחי התאגידים . " זה סוג של הימור כי הצמיחה תהיה גבוהה מהצפוי ",  אמר לי . " אנו מעריכים כי צפויות עליות של 9% עד 10% עד סוף השנה ". התחזית של לי למדד s & p 500 בסוף השנה היא הגבוהה ביותר מבין 11 האסטרטגים בוול סטריט שאחרי תחזיותיהם עוקבת בלומברג .  לי צופה כי המדד יגיע לרמה של 1,300 נקודות עד סוף השנה - עלייה של 9.9% לעומת רמת הסגירה של המדד ביום שישי האחרון ,  ומעל לתחזית הממוצעת של האסטרטגים בגבוה 1,210 נקודות .

" הרחבה כמותית נוספת בארה"ב תקפיץ את S & P 500 ב-10% "
 עדיף להשקיע במניות של מגזרים שרגישים במיוחד למצב הכלכלה ,  לפי תחזית האסטרטג תומס לי

