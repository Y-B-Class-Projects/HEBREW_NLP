דיווח :  אירן השהתה את העשרת האורניום
אתר אינטרנט אמריקאי מדווח כי המגעים בין אירן לארצות הברית בנוגע לתוכנית הגרעין שלה חודשו .  על פי הדיווח ,  טהרן החליטה להשהות את העשרת האורניום למשך חודשיים
אתר האינטרנט האמריקאי  " פוליטיקו "  דיווח הלילה  ( שני )  מפני כלי תקשורת באירן ,  כי משרד החוץ בטהרן הודיע על הפסקת העשרת האורניום בחודשיים הקרובים כמחווה של רצון טוב .  על פי הדיווח ,  אף גורם במערב לא אישר את הפרטים .  
עוד נמסר בדיווח כי המגעים בין מדינות המערב לבין אירן בנוגע לתוכנית העשרת הגרעין של טהרן ,  ככל הנראה חודשו .  זאת למרות שממשל אובמה הציב את סוף שנת 2009 כתאריך יעד לקבלת תשובה מאירן .
 גורם הקשור לאי-הפצת נשק גרעיני ,  אישר לאתר כי אירן הגישה בסוף חודש דצמבר או בתחילת חודש ינואר ,  תשובה רשמית לטיוטת הסכם הסוכנות הבינלאומית לאנרגיה אטומית  ( סבא"א )  להעשרת אורניום .  ההצעה דורשת מאירן לשלוח את מאגר האורניום שלה להעשרה במדינה זרה ולקבלו בחזרה בצורת מוטות דלק ,  הניתנים לשימוש רק למטרות רפואיות . 
" האירנים אמרו דברים שונים במשך שבועות ,  אבל מה שמשנה הוא האם הם יקבלו את הצעת סבא"א ,  שלה הם הסכימו באופן עקרוני באחד באוקטובר ,  ואז התרחקו ממנה ",  אמר גורם בממשל האמריקאי ל"פוליטיקו ",   " הם יודעים שהם צריכים לרצות את חששות הקהילה הבינלאומית ,  ועד עתה הם לא עשו זאת ". 
אירן ביקשה לשלוח את מאגר האורניום שלה בשלבים ולא בפעם אחת ,  ככל הנראה לטורקיה .  ממשל אובמה החל בשיחות לגיבוש סבב נוסף של סנקציות נגד אירן ,  אך לפי גורם בוושינגטון ,  הממשל עדיין לא התייאש מהסכם סבא"א .  ל"פוליטיקו "  אף נמסר כי ייתכן שבקרוב מאוד יודיעו על הסכם גרעין בין אירן למעצמות המערב וסין .  
בשבוע שעבר התייחס דובר משרד החוץ האירני ראמין מהמנפרסט בתקשורת האירנית להשהיית העשרת האורניום . " לבקשת כמה מדינות נייטרליות ,  שביקשו מאירן לא להעשיר אורניום למשך חודשיים על מנת לתת למערב זמן להגיב ".  מהמנפרסט הוסיף כי  " כדי להראות את הרצון הטוב שלנו לקהילה הבינלאומית ,  הסכמנו לבקשה הזאת ,  וחודש אחד עבר מאז ,  ונותר עוד חודש .  אם הצד השני יגיב לבקשת אירן בזמן שנותר ,  אנחנו נתחיל בעבודה .  אחרת ניקח את ההחלטה הנחוצה ".  
גורם בממשל אובמה מסר ל"פוליטיקו "  כי לארה"ב אין כל סימן לכך שאירן עצרה או האטה באופן דרסטי את העשרת האורניום שלה .
 
דיווח :  אירן השהתה את העשרת האורניום
אתר אינטרנט אמריקאי מדווח כי המגעים בין אירן לארצות הברית בנוגע לתוכנית הגרעין שלה חודשו .  על פי הדיווח ,  טהרן החליטה להשהות את העשרת האורניום למשך חודשיים

