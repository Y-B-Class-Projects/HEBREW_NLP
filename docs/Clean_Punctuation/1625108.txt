תכנית חיסכון
לקראת אישור תקציב 2010 של חברת החדשות של ערוץ 2 יוקם צוות שידון במחלוקות הקיימות בין הנהלת החברה לבין רשת וקשת .  תקציב 2009 עמד על 97.5 מיליון שקל
תקציב 2010 של חברת החדשות של ערוץ 2 צפוי לעבור קיצוץ קל .  לוואלה !  ברנז'ה נודע ,  כי בישיבת ועדת הכספים של דירקטוריון החברה בה השתתף גם המנכ"ל אבי וייס הוחלט להקים צוות שידון בשבועות הקרובים בתקציב החברה ובמחלוקות הקיימות בין הנהלת חברת החדשות לזכייניות ערוץ 2 רשת וקשת ,  אשר מממנות את החברה .  בצוות יהיו חברים אורי שלוש ,  המשנה למנכ"ל כספים של חברת החדשות ,  ונציגי רשת וקשת .
 לדברי יושב ראש דירקטוריון החברה ד"ר יהודה לנקרי ,  אין רצון מוצהר של רשת וקשת לבצע קיצוץ בתקציב ,  מאחר שהשנה הקרובה מסתמנת כקלה יותר מבחינה כלכלית ממה שהייתה 2009 .  בנוסף ,  חברת החדשות עמדה בצורה ראויה בתקציב השנה האחרונה למרות שהיה נמוך מתקציב 2008 .  עם זאת ,  ישנן כמה נקודות לפתרון בין הצדדים ובהן ידון הצוות שיוקם .
 לפני כשנה דרשו רשת וקשת קיצוץ של 10% בתקציב חברת החדשות בשל המשבר הכלכלי והצפי להכנסות נמוכות במהלך 2009 .  לאחר דיונים שנמשכו מספר חודשים ,  במהלכם נדרש גם קיצוץ של מיליון שקלים וחצי בתקציב אתר החברה ,  הוחלט כי תקציב החברה יעמוד על כ-97.5 מיליון שקל .
 מנכ"ל חברת החדשות של ערוץ 2 אבי וייס סירב להתייחס לידיעה .
 
תכנית חיסכון
לקראת אישור תקציב 2010 של חברת החדשות של ערוץ 2 יוקם צוות שידון במחלוקות הקיימות בין הנהלת החברה לבין רשת וקשת .  תקציב 2009 עמד על 97.5 מיליון שקל

