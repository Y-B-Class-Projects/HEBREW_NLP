החוזים על המדדים המובילים בוול סטריט מורים על עליות של עד 0.2% בפתיחה
אמש :  התשואה על האג"ח הממשלתיות האמריקאיות ל-10 שנים עלתה ב-0.15% ל-3.48%
מקרו ארה"באובמה ממשיך במאמציו לשפר את היחסים בינו לבין הקהילה העסקית . " נתנו לו כסף ,  והוא התחיל לקרוא לנו אנשים רעים ",   " הוא גרם לכולם לשנוא אותנו ",   " מדובר בחבורה של אקדמאים שמאלנים "  - כך אמרו בכירים בבנקים ,  חברות השקעה פרטיות וקרנות בוול סטריט לאתר החדשות האמריקאי פוליטיקו ,  שדיווח היום על העוינות החזקה מתמיד כלפי נשיא ארה"ב ברק אובמה בקרב חברות הפיננסים .  אובמה אמנם נפגש החודש עם המנכ"לים של 20 חברות אמריקאיות גדולות ,  ביניהן גוגל ,  וול מארט ויבמ ,  אף לא נציג אחד מבין ששת הבנקים הגדולים בארה"ב לא הגיע בפגישה.מדד ביטחון הצרכנים שפורסם אתמול בארה"ב נפל באופן בלתי צפוי בחודש דצמבר ,  בעקבות חששותיהם הגוברים של הצרכנים מפני העיכוב בהתאוששותו של שוק העבודה ולמרות עלייה חדה במכירות בעונת החגים - כך דיווחה חברת המחקר קונפרנס בורד .  המדד ירד לרמה של 52.5 נקודות בדצמבר ,  מתחת לתחזיות הכלכלנים שצפו כי יעלה לרמה של 56.9 ,  ולעומת רמה של 54.3 בנובמבר .  מדד ציפיות הצרכנים נפל לרמה של 71.9 בדצמבר ,  לעומת 73.6 בנובמבר ,  בעוד שהמדד הבודק את תחושות הצרכנים כלפי המצב הנוכחי של כלכלת ארה"ב ירד לרמה של 23.5 לעומת 25.4.עוד בחזית המקרו בארה"ב ,  מכירות החגים של הקמעוניות בארה"ב ב-2010 זינקו ב-5.5% ,  העלייה החדה ביותר זה חמש שנים ,  והסתכמו ב-584 מיליארד דולר לתקופה שבין ה-5 בנובמבר ל-24 בדצמבר ,  כך מסרה ספנדינג-פולס של מאסטרקארד ,  שעוקבת אחר מכירות הקמעונות .  בשנה שעברה נרשמה עלייה של 4.1% .  העלייה במכירות הקמעוניות מובילה את מניות הרשתות הקמעוניות בוול סטריט לעליות.אמש פורסמו נתונים מפתיעים לחיוב בשוק הדיור האמריקאי .  לפני הפתיחה התפרסם מדד סטנדרד אנד פור'ס/קייס-שילר למחירי הבתים ב-20 הערים הגדולות בארה"ב ,  שהראה כי מחירי הערים בערים הגדולות בארה"ב ירדו בחודש אוקטובר בשיעור חד מהצפוי ,  סימן נוסף לכך ששוק הדיור האמריקאי ממאן להתאושש .  המדד ירד באוקטובר ב-1% לעומת ספטמבר .  לעומת אוקטובר 2009 ,  רשם המדד גם כן ירידה של 1% .  אנליסטים צפו כי המדד יצביע על ירידה שנתית של 0.2% בלבד במחירי הבתים.בעולםעוד יום של נחת למשקיעים באסיה - בורסות היבשת עלו הבוקר לשיא של שנתיים וחצי ,  בהובלת מניות האנרגיה שמתחזקות על רקע הקפיצה במחיר הנפט .  בורסת טוקיו עלתה ב-0.6% ;  הונג קונג טיפסה ב-1.5% ;  מדד msci העוקב אחר מניות אסיה והפסיפיק עלה ב-0.4% לרמת שיא.שינויים קלים נרשמים בבורסות אירופה ,  עליות נרשמות במניות מגזר הסחורות בעקבות עליית מחיר הנפט מעל ל-90 דולר לחבית .  בורסת לונדון עולה ב-0.1% וכך גם פרנקפורט .  פאריס יורדת ב-0.1%.מחירי החוזים על הנפט למסירה בחודש פברואר עולים ב-0.2% ונסחרים ב-90.69 דולר לחבית במסחר האלקטרוני בבורסת הסחורות של ניו יורק.מניות חברות בארה"במרק הרד ,  המנכ"ל לשעבר של ענקית המחשוב האמריקאית hp וכיום נשיא משותף בחברת  ,  ביקש להתערב בתביעה של בעלי מניות בדלוור במטרה לנסות ולמנוע פרסום מכתב פרטי שקשור לעזיבתו את hp.aig ,  ענקית הביטוח שחולצה על ידי הממשל האמריקאי ב-2008 ומאז התקשתה להפחית את חובותיה ,  רשמה זינוק מפתיע במנייתה בשנת 2010 .  למרות קשייה של החברה ,  זינקה מניית aig מאז תחילת השנה ב-97% ,  42% מתוכם בחודש דצמבר לבדו.חברת ביטוח הרכב והבתים האמריקאית אולסטייט הגישה היום תביעה נגד בנק אוף אמריקה וחטיבת המשכנתאות שלו קאנטריווייד ,  בטענה כי הבנק מכר לה אג"ח מגובות משכנתאות בסך 700 מיליון דולר מבלי לציין את הסיכונים הכרוכים בניירות הערך.ישראליות בוול סטריט ודואליות עלתה היום במחזור גבוה באחד העם ,  על רקע עסקה עם חברת charter hall האוסטרלית לרכישת 7 מרכזים מסחריים מניבים בארה"ב תמורת 75 מיליון דולר.אמש פורסם כי חברת גייסה 8 מיליון דולר ,  תמורת הקצאה כ-6 מיליון מניות לקרן יורקוויל במחיר של 1.33 דולר למניה .  המחיר משקף דיסקאונט של 2% על מחיר הפתיחה של המניה במסחר בוול סטריט .  במהלך 9 החודשים הראשונים של 2010 השקיעה יורקוויל בטאואר סכום מצטבר של כ-47 מיליון דולר.אלביט מערכות זכתה בחוזה המשך לאספקת מערכות אימון ותחקור קרבות אוויר  " אהוד "   ( ehud )  לשימוש חיל אוויר של מדינה באסיה בהיקף של 18.2 מיליון דולר .  המערכות החדשות יסופקו במהלך 2011-2012 ויאפשרו תיאום מלא מול מערכת האימון ,  כולל מערכת נייחת ומערכת ניידת המאפשרות אימון רשתי מוטס בזמן אמת ,  שנרכשה בעבר ואשר צברה ניסיון מבצעי במדינה זו .
 
החוזים על המדדים המובילים בוול סטריט מורים על עליות של עד 0.2% בפתיחה
אמש :  התשואה על האג"ח הממשלתיות האמריקאיות ל-10 שנים עלתה ב-0.15% ל-3.48%

