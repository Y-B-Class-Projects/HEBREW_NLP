רוביני :  מגמת העליות בשוקי המניות בעולם עלולה להסתיים במחצית השנייה של השנה 
" במחצית השנייה תהיה האטה בצמיחה בארה"ב ,  אירופה ויפן ,  שעלולה להיות התחלת תיקון בשווקים ",  אמר רוביני
מגמת העליות במניות העולמית עלולה להסתיים במחצית השנייה של השנה הנוכחית ,  בעקבות ההאטה בהתאוששות הכלכלית בכלכלות הגדולות בעולם ,  ולאחר שלחצים דפלציוניים יגבילו את רווחי החברות - כך העריך נוריאל רוביני ,  הכלכלן שחזה את המשבר הפיננסי העולמי . " חוסר היכולת לרסן את יצירתן של בועות נכסים בשווקים המתפתחים ,  הנובעת ממדיניות מוניטרית משוחררת בארה"ב וברחבי העולם ,  עלולה ליצור תיקון משמעותי במחירי הנכסים ,  דבר אשר יזיק לכלכלה העולמית ולכלכלות מקומיות ",  כך אמר רוביני בהונג קונג ,  לפי בלומברג .  מדד msci וורלד העוקב אחר מניות העולם עלה ב-73% מאז רמת השפל אליה הגיע במארס 2009 ,  והוסיף 27 טריליון דולר למניות העולמיות הודות להתאוששות הכלכלית .  הבנק העולמי הזהיר הבוקר כי ההתאוששות עלולה לאבד את המומנטום לאחר נסיגת ממשלות העולם מתוכניות התמריצים ובעקבות שיעור האבטלה הגבוה . " הכלכלה הריאלית מתאוששת לאיטה ,  אבל מאז חודש מארס זינקו מחירי הנכסים בצורה קיצונית ",  אמר רוביני ,  והוסיף : " אם אני לא טועה ,  עד למחצית השניה של השנה תהיה האטה בצמיחה בארה"ב ,  אירופה ויפן .  ההאטה עלולה להיות התחלתו של תיקון בשווקים ,  בגלל שנתוני המקרו שיפרמו המדינות ברחבי העולם יפתיעו לרעה ".  תיקון במחירי הסחורות ,  אם יהיה אחד כזה ,  יהיה מוגבל בשל הביקוש לחומרי גלם מצד השווקים המתפתחים ,  לפי רוביני . " הצמיחה הכלכלית תהיה חדה יותר באסיה ובשווקים המתפתחים .  חלקים מהודו וסין כבר מראים סימנים של התחממות יתר ",  אמר רוביני .
 
רוביני :  מגמת העליות בשוקי המניות בעולם עלולה להסתיים במחצית השנייה של השנה 
" במחצית השנייה תהיה האטה בצמיחה בארה"ב ,  אירופה ויפן ,  שעלולה להיות התחלת תיקון בשווקים ",  אמר רוביני

