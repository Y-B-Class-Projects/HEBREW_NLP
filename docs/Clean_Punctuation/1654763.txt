ממשלת בריטניה רוצה לתמרץ את תרבות השתייה :  תעניק סיוע כספי ומשפטי לאזרחים שישקיעו בפאבים
בעקבות המשבר נסגרים כ-40 פאבים בשבוע ,  דבר העולה לכלכלה מיליון ליש"ט ומוביל לפיטורי עובדים רבים
ממשלת בריטניה מעודדת את אזרחיה להשקעה בפאבים ,  על רקע גל פשיטות הרגל של פאבים במדינה .  הממשלה תעניק לציבור כסף וייעוץ מקצועי לשם השקעה ורכישה של פאבים ,  כחלק מחבילת תמריצים שנועדה למנוע את סגירת הפאבים.בחודשים האחרונים נסגרים כ-40 פאבים מדי שבוע ,  דבר העולה לכלכלה מיליון ליש"ט ,  ומוביל לפיטורי עובדים רבים .  ההודעה על התכנית הממשלתית צפויה להתפרסם ביום שישי ,  על ידי שר התכנון והדיור ,  ג'ון הילי.הילי מתכוון גם לשנות את חוקי התכנון ,  כך שמועצות מקומיות יוכלו להתערב בטרם פאבים נסגרים ,  ולהעניק לקהילה המקומית תקופת  " גרייס "  על מנת לנסות להתארגן ולמצוא מימון חלופי .  לפאבים יותר אף להתרחב ולהקים מסעדות וחנויות מתנות מבלי לבקש אישור מהמועצות המקומיות.הילי אמר כי הוא חושש כי סגירת הפאבים פוגעת ברכיב משמעותי בתרבות הבריטית . " אנחנו יכולים וצריכים להעניק יותר תמיכה לפאבים שלנו ,  ולהרחיב את מה שהם יכולים להציע לקהילה המקומית ",  אמר.לדברי לובי הפאבים הבריטי ,  הכנסות הפאבים נפגעו על ידי רגולציית מחירי האלכוהול ,  כניסת מכירות אלכוהול לרשתות השיווק ,  ואיסור העישון .  לפי נתוני איגוד הפאבים והבירות הבריטי ,  בשנה שעברה נסגרו 2,365 פאבים .  השנה נראית מגמת שיפור ,  אך לפי האיגוד ,  ממשלת בריטניה צפויה להפסיד 250 מיליון ליש"ט בגין ההכנסות האבודות מפאבים השנה .
 
ממשלת בריטניה רוצה לתמרץ את תרבות השתייה :  תעניק סיוע כספי ומשפטי לאזרחים שישקיעו בפאבים
בעקבות המשבר נסגרים כ-40 פאבים בשבוע ,  דבר העולה לכלכלה מיליון ליש"ט ומוביל לפיטורי עובדים רבים

