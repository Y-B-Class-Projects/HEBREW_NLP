לא ברור :  מה הדבר הכי טוב לנשים ? 
הנתונים על השוויון בין המינים בישראל ,  שהוצגו כמדי שנה לכבוד יום האישה הבינלאומי שחל אתמול ,  מלמדים ,  כמדי שנה ,  שאין התקדמות של ממש בעניין הזה .  יותר נשים ,  זה נכון ,  מגיעות היום ליותר הישגים ביותר תחומים .  אבל כשמסתכלים על המצב בכללותו ,  מתברר שנשים בישראל עדיין מרוויחות באופן ניכר פחות מגברים .  גם כשהן יותר משכילות הן עדיין ממעטות להגיע לעמדות השפעה ,  הגם שהן יותר מסוגלות להצליח בהן .
 כיוון שזה המצב ,  הן במגזר העסקי והן בציבורי ,  אין פלא שנשים עדיין פחות חזקות מן הגברים גם במגזר המשפחתי .  אם ערכה של אישה נמוך בכלכלה ובפוליטיקה ,  טבעי שהוא יהיה נמוך גם בביתה הפרטי .  בחברה שבה אישה מנכ"ל היא עדיין חיזיון יותר נדיר מאישה עוזרת ? מנכ"ל ,  קשה לאחוז הנשים המוכות להשתנות .
 המהפכה הפמיניסטית הצליחה ,  והיא נמשכת בהתמדה .  אבל אפילו בארה"ב - המובילה את המהפכה הזאת בגאווה מוצדקת - הסיכוי שתיכנס אל הבית הלבן נשיאה אישה עדיין שואף לאפס .  גם החברה הישראלית מאפשרת לנשים לנסות את כוחן בכל מה שגברים עושים ,  אבל במוקדם או במאוחר אומרת להן  " עד כאן ".  
לא רק באמצעות תקרת הזכוכית ,  הידועה לשמצה ,  המונעת מהן להתקדם ,  אלא בעיקר בשלל חסמים תרבותיים וערכיים שנשים אינן עוברות אותם .  ולא משום שאינן יכולות אלא משום שהן לא באמת רוצות לעבור .  אישה שמתקדמת יותר מדי עשויה להרוויח מעמד ויוקרה ,  אבל עלולה להפסיד נשיות .  
קורה שאישה רוצה להיות מנכ"ל ,  ח"כ או נשיאת ארה"ב .  אבל כמעט לא קורה שאישה אינה רוצה להיות אמא .
 עם כל השפע המבורך של ועדות ,  מחלקות ועוד גופים רבים ושונים השוקדים על הנושא היקר והחיוני הזה ,  מלאכת שיפור מעמד הנשים בישראל היא כרוניקה של מפח נפש ידוע מראש .  הרשות הממלכתית לקידום מעמד האישה ,  שהוקמה על ידי בנימין נתניהו בקדנציה הקודמת שלו כראש ממשלה ,  היתה ועודנה הישג מרשים .  אבל כמה מרשים יכול להיות קיומה של רשות כזאת אם מעמדה של אשת ראש הממשלה עצמה עודנו נתון למשיסה תקשורתית באופן שמעולם לא היה קורה כאן לשום גבר ?  
כשמסכמים את הנתונים ורואים איך אפילו באמריקה נשים מפנות היום הרבה מן המרץ הפמיניסטי שלהן לחזרה אל תפקידיה המסורתיים של האישה בבית ובמטבח ,  אי אפשר שלא לתהות אם כל ה"שוויון בין המינים "  הזה הוא אכן אפשרי ורצוי .  או שבעצם אין בכלל חיה כזאת והכי טוב שנשים לא תילחמנה על הזכות להיות כמו גברים ,  אלא על הזכות להיות נשים .  
לא לחינם מתלבטות ,  בדרך כלל ,  גם גדולות הפמיניסטיות בשאלה אם לעודד הצעות חוק פופוליסטיות שעניינן הטבת תנאי העבודה של נשים .  אם החוק יחייב כל מעביד להעסיק אמהות לילדים קטנים רק שש שעות ביום ,  איזה מעביד יסכים להעסיק אמהות לילדים קטנים ?  
מצד שני ,  איזו אישה תוכל לצאת לעבודה - מלבד במקצוע ההוראה הנשי הקלאסי  ( ונמוך המשכורת )  - אם פירוש הדבר יהיה שהיא תפגוש את ילדיה הקטנים רק בסופי שבוע ? 
אולי צדקו הסובייטים שקבעו את יום האישה ב ? 8 במארס כחג לאומי מאז 1966 ,  והנהיגו בו בעיקר זרי פרחים ושוקולדים  " לכבוד הנשים שלנו ".  אישית ,  זילזלתי במשך שנים במחוות גבריות ג'נטלמניות לכאורה ,  שאינן באות למעשה אלא להקטין נשים ולהדגיש את התלות שלהן בהגנה וב"פינוק "  שרק גברים יכולים כביכול להעניק להן .  
במסגרת הזלזול הזה גרמה לי מסורת ה"יום כיף לנשים "  סלידה עמוקה ,  בעיקר כשהיא כללה לא רק סדנת איפור ותצוגת אופנה ,  אלא גם הרצאה סכרינית על  " העצמת נשים ".  חסר היה רק שבסוף כל ה"כיף "  הזה יפנו את המשתתפות אל המעון הקרוב לנשים מוכות כדי שה"העצמה "  תהיה מושלמת .
 היום אני כבר לא יודעת מה עדיף .  שוויון או לא שוויון ,  תנו לנשים לחיות ולעשות כרצונן .  ואל נא תשכחו ,  מדי פעם ,  את הפרחים והשוקולד .
 
לא ברור :  מה הדבר הכי טוב לנשים ? 
nan
