עו"ד שהעתיק עתירה לבג"צ מילה במילה מעו"ד אחר ,  ישלם לו פיצוי בסך 75 אלף שקל 
" השוואת שתי העתירות מלמדת ,  כי ההעתקה נעשתה במתכוון ובמודע תוך שינויים מחוייבים בלבד "
 עו"ד יוסף סגל ישלם לעו"ד אבי גולדהמר 50 אלף שקל ובנוסף הוצאות משפט ושכר טרחת עו"ד בסך 25 אלף שקל ,  לאחר שבית המשפט קבע כי סגל העתיק עתירה לבג"צ שכתב גולדהמר ופגע בזכויות היוצרים שלו.בשנת 2004 ייצג עו"ד גולדהמר את עיריות קרית מוצקין ,  קרית ביאליק וקרית ים בעתירה לבג"צ המכוונת נגד שר הפנים ורשויות מקומיות אחרות מאזור חיפה בנוגע למתחם מתי הזיקוק במפרץ חיפה .  כשנתיים לאחר מכן המועצה המקומית קרית טבעון הגישה באמצעות עו"ד סגל עתירה באותו עניין כנגד אותם גורמים .  לטענת גולדהמר העתירה השנייה הועתקה כמעט מילה במילה מתוך העתירה אותה הגיש שנתיים קודם לכן .  העתקה ,  נטען ,  היוותה הפרת זכויות יוצרים ,  וזיכתה את סגל בפרסום.סגל טען בהגנתו כי המסכת העובדתית בשתי העתירות היא זהה ,  ומטבע הדברים גם הנימוקים המשפטיים .  כן נטען כי אין מדובר ביצירה ספרותית הזכאית להגנה אלא במסמך משפטי סטנדרטי רגיל ולכן לא נוצרות בו שום זכויות יוצרים .  אין בו שום מאפיין אישי ,  מדובר במסמך הפתוח לעיון הציבור וכל אחד החפץ לצטט ממנו או להעתיק רשאי לעשות כן ,  וכך אין הפרה של זכיות יוצרים .  השופטת חנה לפין הראל מבית המשפט בבית משפט השלום בחיפה קובעת בפסק הדין כי  " עיון השוואתי של מילה במילה ,  בין שתי העתירות ,  מלמד כי אכן היתה העתקה כמעט מושלמת של עתירת גולדהמר לעתירת סגל ".  השופטת הוסיפה כי  " השוואת שתי העתירות מלמדת ,  כי ההעתקה נעשתה במתכוון ובמודע תוך כדי שינויים המחוייבים בלבד ,  כמו ,  עותרת במקום עותרות או הוספת 2-3 סעיפים אשר רלוונטים רק לקרית טבעון או להיפך ".  היא קבעה עוד כי  " מעתיק העתירה ,  בין אם עו"ד סגל עצמו ,  בין אם מי ממשרדו ,  עיין בה היטב לפני העתקתה ,  שכן ידע להשמיט מה שאינו שייך ". השופטת דחתה את טענותיו של סגל וציינה  " אין מחלוקת שהנתבע לא ביקש היתר או רשות להעתיק .  הנתבע פעל כאן שלא בהגינות ,  ובחוסר תום לב .  אין מדובר בניסוחים משפטיים  " שאי אפשר אחרת ",  הוראות חוק אשר כמובן זהות או ציטוטים מפסקי דין ,  אשר כמובן כאשר מדובר באותה מטרה ,  אין מנוס מכתיבה זהה .  מדובר ביצירה שלמה שהועתקה ,  בכוונה תחילה .  אין אפשרות לקבל אף אחת מטענות הנתבע ". השופטת פסקה כי סגל ישלם לגולדהמר 20 אלף שקל בשל הפרת זכות היוצרים החומרית ,  15 אלף שקל פיצוי בשל עוגמת נפש ,  15 אלף שקל בגין עשיית עושר ולא במשפט ו-25 אלף שקל הוצאות משפט ושכר טרחת עו"ד .
 
עו"ד שהעתיק עתירה לבג"צ מילה במילה מעו"ד אחר ,  ישלם לו פיצוי בסך 75 אלף שקל 
" השוואת שתי העתירות מלמדת ,  כי ההעתקה נעשתה במתכוון ובמודע תוך שינויים מחוייבים בלבד "
 
