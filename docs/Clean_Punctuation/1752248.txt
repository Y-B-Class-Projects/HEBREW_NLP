השחקנית ג'יל קלייבורג הלכה לעולמה
השחקנית שהיתה מועמדת לאוסקר על תפקידה ב"אישה לא נשואה "  ושיחקה בסרטים וסדרות טלוויזיה מתה בגיל 66 לאחר מאבק בן שנים במחלת הסרטן
השחקנית ג'יל קלייבורג הלכה לעולמה אמש  ( שישי )  ,  לאחר מאבק של 21 שנים במחלת הסרטן מסוג לוקמיה ,  כך הודיע בעלה ,  התסריטאי והמחזאי דיוויד ראבה .  קלייבורג הייתה בת 60 במותה . " היא התמודדה עם המחלה באומץ ,  שקט ובכבוד ",  אמר ראבה . " היא זכתה לראות את ילדיה גדלים והופכים לבני אדם ".  
קלייבורג נולדה בניו יורק בשנת 1944 והחלה את קריירת המשחק שלה בהפקות אוף-ברודווי בה שיחקה .  תפקידה הזכור ביותר בקולנוע הוא בסרט  " אישה לא נשואה "  של הבמאי פול מזורסקי ,  תפקיד עליו היתה מועמדת לאוסקר ושבעקבותיו זכתה בפרס השחקנית הטובה ביותר בפסטיבל קאן שנת 1978 לצד איזבל הופר .  בנוסף ,  שיחקה בסרט  " לונה "  של ברטולוצ'י וב"חנה ק ."  של קוסטה גבראס .  קלייבורג היתה מועמדת לאוסקר נוסף על תפקידה בסרט  " להתחיל מחדש ".  
בנוסף ,  לקלייבורג היתה קריירת משחק ענפה בטלוויזיה גם בעשור האחרון :  היא שיחקה ב-"Dirty Sexy Money "  המדוברת והתארחה בסדרות כמו  " אלי מקביל ",   " הפרקליטים "  ו"ניפ/טאק ",  שבעקבותיו היתה מועמדת לאמי בשנת 2005 .  30 שנים לפני כן היא היתה מועמדת לאמי לראשונה על תפקיד זונה ששיחקה בסדרה  " Hustlers ". 

השחקנית ג'יל קלייבורג הלכה לעולמה
השחקנית שהיתה מועמדת לאוסקר על תפקידה ב"אישה לא נשואה "  ושיחקה בסרטים וסדרות טלוויזיה מתה בגיל 66 לאחר מאבק בן שנים במחלת הסרטן

