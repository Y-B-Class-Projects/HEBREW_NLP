אלימות באשדוד :  בן 14 נפצע בינוני בקטטה
שני נערים בני 13 ו-14 הותקפו על פי החשד על ידי חבורת נערים .  אפו של בן ה-13 נשבר ואילו חברו בן ה-14 נפצע באורח בינוני ואושפז בבית החולים קפלן ברחובות .  שלושה נערים נעצרו בחשד לתקיפה 
" ישבנו על ספסל ליד הסיטי באשדוד ,  כשפתאום הגיעו חבורת נערים בוגרים ,  התגרתה בנו והחלה להכות אותנו ",  כך סיפר אמש  ( רביעי )  נער בן 13 לחוקרי משטרת אשדוד .  הנער אושפז במצב קל בבית החולים קפלן ברחובות . " אני הצלחתי להימלט ,  אבל החבר שלי הוכה על ידם ולא הצליח לברוח .  הם תקפו אותנו ללא שום סיבה ",  אמר הנער .  
הנער נפגע באפו ,  שנשבר מחבטת אגרוף בפרצופו .  חברו של הנער ,  בן 14 ,  אושפז גם הוא בבית החולים ברחובות ,  כשהוא סובל מפגיעות וחבלות בראשו ומצבו מוגדר בינוני .  השניים פונו לבתי החולים על ידי צוותים של מגן דוד אדום .  צוותי רפואת החירום ,  הוזעקו לזירת האירוע ,  סמוך למרכז מסחרי באשדוד ,  שם ראו אנשים את הקטטה סמוך לחצות .  
זמן קצר לאחר שהגיעו למקום אנשי מגן דוד אדום ,  הגיעו לזירת האירוע גם כוחות משטרה ,  שהחלו לגבות עדויות ולאסוף ראיות ,  שיצביעו על חשודים אפשריים בתקיפה .  עדי ראיה סיפרו כי קבוצת הנערים נמלטה מהמקום לאחר שאחד משני הנערים המותקפים איבד את הכרתו .  במהלך הלילה בוצעה פעילות מודיעינית שבעקבותיה נעצרו שלושה נערים בני 16-17 בחשד לתקיפה .  המשטרה תבקש היום מבית משפט שלום בדרום להאריך את מעצרם כדי לחקור ואתם לגבי נסיבות האירוע .  במשטרה אומרים כי צפויים מעצרים נוספים

אלימות באשדוד :  בן 14 נפצע בינוני בקטטה
שני נערים בני 13 ו-14 הותקפו על פי החשד על ידי חבורת נערים .  אפו של בן ה-13 נשבר ואילו חברו בן ה-14 נפצע באורח בינוני ואושפז בבית החולים קפלן ברחובות .  שלושה נערים נעצרו בחשד לתקיפה

