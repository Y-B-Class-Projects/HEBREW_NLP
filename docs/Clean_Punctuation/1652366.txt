ביניש : " הכבישים הפכו לסיוט של תאונות "
 נשיאת בית המשפט העליון התייחסה לקטל בכבישים ואמרה כי  " האלימות והזילות בחיי אדם הפכו למציאות יומיומית בישראל .  השבועות האחרונים המחישו את העובדה שהתנועה בכבישים הפכה לסיוט מתמשך של תאונות קטלניות "
" כולנו מודעים לכך שהאלימות והזילות בחיי אדם היו למציאות היומיומית בישראל .  השבועות האחרונים המחישו את העובדה שהתנועה בכבישים הפכה לסיוט מתמשך של תאונות קטלניות ,  של אובדן חיים של ילדים רכים ,  של משפחות שלמות והכל מתוך זלזול וקלות ראש המכרסמים במרקם החברתי ומאיימים על חיי אדם ",  כך אמרה אתמול  ( חמישי )  נשיאת בית המשפט העליון ,  דורית ביניש ,  בטקס השבעת שופטים .
 ביניש הוסיפה כי הטיפול בתופעות הללו אינו יכול להיות מסור רק לבתי המשפט ,  אלא מחייב התייחסות של מוסדות החברה ,  של אישי ציבור ,  של שינוי השיח הציבורי ושל שינוי תרבות הדיון .  לדברי ביניש ,  בתקופה זו יש ציפייה בקרב הציבור בישראל שבתי המשפט יהוו גורם מרכזי בהליכי השלטת החוק והמשפט .  
מתחילת החודש נהרגו שמונה ילדים בתאונות דרכים ברחבי הארץ .  אתמול נהרג ילד בן 8 מהיישוב ג'סר א- זרקא בצפון מפגיעת רכב .  אתמול גם מת מפצעיו אריק עופר בן ה-12 אשר נפצע בתחילת השבוע מפגיעת מונית בעת שחצה מעבר חצייה .  לפני ארבעה ימים נהרגו נועם גמליאל בת החמש ויערי בן החודשיים בתאונת דרכים סמוך לצומת הנגב .  בתאונה זו נהרגו גם אימם וסבתם .  בשבוע שעבר נהרגו אם וארבעת ילדיה ,  הצעירה בהם תינוקת בת כחצי שנה ,  לאחר שרכבם התנגש חזיתית בג'יפ  " האמר "  צבאי בכביש 60 סמוך להתנחלות עפרה .  
לצד האלימות על הכבישים התייחסה ביניש גם לאיומים נגד שופטים .  לדבריה , " לאחרונה ,  מרבים לדבר על אווירת הזילות והאיומים כלפי שופטים .  אכן ,  האווירה של פריצת גדר ,  של אלימות ושל איומים מאפיינת את הימים הללו ,  והיא מופנית כלפי אנשים תמימים מקרב הציבור ,  כלפי נושאי תפקידים במגזר הציבורי וגם כלפי שופטים .  עם זאת ,  אסור להגזים ולהעצים את התופעות הקשות שהם מסממני התקופה ".  
" השופטים מצויים בחזית הלחימה בעבריינות ובהגנה מפני הפוגעים בחיי אדם ,  אולם תפקידם של השופטים מורכב יותר ,  שכן הם גם המופקדים על ההגנה על זכויות האדם ,  על הגנה על החלש מפני שימוש לרעה בכוח ,  לרבות השימוש בכוח השלטון .  זוהי תמצית השליחות השיפוטית ",  אמרה ביניש .
 
ביניש : " הכבישים הפכו לסיוט של תאונות "
 נשיאת בית המשפט העליון התייחסה לקטל בכבישים ואמרה כי  " האלימות והזילות בחיי אדם הפכו למציאות יומיומית בישראל .  השבועות האחרונים המחישו את העובדה שהתנועה בכבישים הפכה לסיוט מתמשך של תאונות קטלניות "
 
