גם חברות פרטיות שגייסו באג"ח ימנו דח"צים 
משרד המשפטים ורשות ני"ע יוזמים חוק להחלת המגבלות החלות על בעלי שליטה בחברות ציבוריות גם בחברות פרטיות שהנפיקו אג"ח
 >  >  משרד המשפטים ורשות ניירות ערך גיבשו חקיקה שתגביל את כוחם של בעלי שליטה בחברות פרטיות ,  שגייסו מימון בשוק ההון באמצעות הנפקת אג"ח בלבד ולא בהנפקת מניות .  כיום חברות כאלו אינן מוגדרות כחברות ציבוריות ,  אלא חברות מדווחות ,  והמגבלות העיקריות שחלות עליהן נוגעות לחובות דיווח חלקיות הקיימות בחוק ני"ע .  בעקבות היוזמה החדשה יחולו על החברות המדווחות גם חלק מהמגבלות שמחיל חוק החברות על חברות ציבוריות ,  בעיקר מגבלות החלות על בעלי השליטה בתאגידים האלו .  בחוק החברות נכללו הסדרים החלים על חברות שהנפיקו מניות ,  חברות ציבוריות ,  ושנועדו לרסן את כוחו של בעל השליטה ולמנוע ממנו להפיק רווחים על חשבון שאר בעלי המניות .  חוץ מכך כולל החוק הסדרים שנועדו לבסס ממשל תאגידי תקין ולהבטיח את הניהול התקין של החברה הציבורית .  הסדרים אלה אינם חלים על חברות פרטיות ,  אף אם הנפיקו אג"ח וגייסו הון מהציבור .  החוק החדש מציע להכפיף חברות אג"ח כאלה לכללי ממשל תאגידי דומים לאלה החלים על חברות ציבוריות ,  אם כי לא באופן גורף .  שר המשפטים ,  יעקב נאמן ,  אישר את החוק .  במשרד המשפטים סבורים כי  " החלת כללי ממשל תאגידי על חברות אג"ח תבטיח כי לאחר ההנפקה ,  יתנהל התאגיד לפי עקרונות שיעלו את רמת הכשירות ,  המקצועיות ועצמאות חברי הדירקטוריון ;  יחזקו את הליכי הבקרה על העריכה של הדו"חות ואישורם ;  יצמצמו את פוטנציאל הפגיעה בחברה בעקבות עסקות עם בעלי עניין ;  ויגבירו את אמון הציבור בשוק ההון ".  החידושים בהצעה אסיפת מחזיקי אג"ח :  חברת אג"ח תהיה חייבת לכנס אסיפה של מחזיקי אג"ח מהציבור ,  אם נדרשה לכך בידי נאמן אג"ח או מי שמחזיק לפחות 5% מסדרת אג"ח .  החברה תהיה חייבת לכנס אסיפה שנתית של מחזיקי אג"ח .  באסיפה זו ימונה הנאמן ויידונו נושאים שהוצעו בידי החברה ,  הנאמן או בעלי מי שמחזיק 5% או יותר מסדרת אג"ח .  הצבעה באסיפת מחזיקי אג"ח :  בניסיון להגביר את מעורבותם של מחזיקי אג"ח מהציבור בקבלת החלטות מהותיות בחברה ,  מוצע לאפשר להם להצביע באמצעות כתבי הצבעה וללא נוכחות פיסית .  דירקטוריון של חברת אג"ח יידרש לקבוע מספר מינימלי של דירקטורים שעליהם להיות בעלי מומחיות חשבונאית ופיננסית .  מינוי דירקטורים חיצונים :  החוק החדש יחייב מינוי של לפחות שני דירקטורים חיצונים .  עם זאת ,  הם לא ימונו בידי מחזיקי האג"ח מהציבור .  הפרדת תפקידי יו"ר ומנכ"ל חברת אג"ח :  חברת אג"ח תהיה חייבת למנות יו"ר ומנכ"ל נפרדים .  אם ירצה בעל שליטה למנות יו"ר שהוא גם מנכ"ל יידרש אישור של ועדת הביקורת של הדירקטוריון .  חובת מינוי ועדת ביקורת :  חברת אג"ח תהיה חייבת למנות ועדת ביקורת של הדירקטוריון כדי להפחית חשש מניצול לרעה ,  ריקון קופת החברה ,  ופעולות תוך ניגוד עניינים של נושאי משרה .  הגבלות על מינוי דירקטורים :  החוק יחיל את ההגבלות החלות על דירקטורים בחברה ציבורית גם על דירקטורים בחברות אג"ח .  יוגבל מינוי דירקטור שהורשע בעבירות כלכליות .
 
גם חברות פרטיות שגייסו באג"ח ימנו דח"צים 
משרד המשפטים ורשות ני"ע יוזמים חוק להחלת המגבלות החלות על בעלי שליטה בחברות ציבוריות גם בחברות פרטיות שהנפיקו אג"ח

