ההנאה שבאיטיות :  מתכוני קדירה מושלמים
עם אילו נתחי בשר לבשל ,  מתי להוסיף קטניות ואיזה סיר מומלץ להעמיד על האש .  שפים מובילים אתכם לקדירה האולטימטיבית
החורף שהחליט סוף סוף להגיע ,  ואיתו הלילות הקרים וסופי השבוע המכרבלים שעושים לנו חשק לתבשיל קדירה .  מהבית אנחנו מכירים את החמין ,  כמובן ,  עם חתיכות הבשר ,  הקישקע ,  השעועית והביצה החומה ,  אבל הגיע הזמן לעשות שינוי .  חשבנו על קדירת דגים ופטריות ,  או אולי קדירת טלה עם ירקות כתומים ,  ותהינו איך זה בכלל עובד ,  באילו כלים להשתמש ,  איזה בשר לקנות ומה עלינו לעשות בשביל שהחשק יהפוך לארוחה .
 תבשיל הקדירה הקלאסי ,  אומר השף דניאל זך מ"כרמלה בנחלה ",  מגיע מהצרפתים ,  ושמו בניכר הוא קאסולט .  זהו תבשיל המבושל בקדירה לפי חוקים מסויימים ,  ומוגש באותו הכלי ממש אל השולחן .  אבל כאן ,  בישראל ,  זך אומר שכדאי להרחיב את ההגדרה . " לבשל ולהגיש בקדירה פחות פופולרי בארץ בגלל הקיץ שלנו .  למרות זאת ,  יש המון מאכלים שמבושלים בישול ארוך בקדירה או בסיר ואינם מוגשים בכלי בו בישלו אותם ,  ואפשר למתוח בשבילם את ההגדרה ".  חריימה ,  לדוגמא ,  גם הוא תבשיל קדירה .
 אם אנחנו רוצים להכין תבשיל קדירה ביתי ,  אומר זך כי  " העיקרון בבישול ארוך הוא כמה שיותר לאט ,  יותר טוב ".  בהתאם ,  זך ממליץ להשתמש בסיר כבד עם מכסה מתאים ,  המחלק את החום באופן אחיד ובאיטיות ,  כך שהרוטב המבוקש יתהווה בזמן הנכון .  
בשוק קיימים כלים מסוגים שונים המתאימים לעבודה :  השף אבי ביטון מהמסעדות אדורה ומרקדו ,  אומר כי  " בדיוק כמו המגוון שבצירופים כך מגוון הכלים לקדירות .  למשל ,  כלי פויקה מיציקת מתכת מתאים לבישול על אש גלויה ,  כלי חימר לתבשילי קדירות ,  טאג'ינים מסורתיים לבישול ועוד .  קדירה צריכה להכיל נוזלים ועל כן רוב כלי הקדירה הם כלים גדולים ".   
" היופי הוא שהיום אין חוקים ",  אומר השף הראל מק ממסעדת אדום בירושלים . " עקב כך אין כלי ספציפי ייחודיי לתבשילי קדירה .  אני אוהב להשתמש בכלים מברזל יצוק שניתן לבשל על הכיריים ולאחר מכן ניתן להמשיך בבישול בתנור .  היתרון בבישול בתנור הוא שהטמפרטורה מגיעה בצורה יותר אחידה מאשר בישול על הכיריים .  אך כל סיר כבד ואיכותי יעשה את העבודה ".  
כאשר אתם בוחרים את הכלי ,  חשוב לקחת בחשבון את כמות חומרי הגלם והנוזלים שיהיו בקדירה ,  ולהתאים להם את הסיר הנכון .  בהתאם ,  אומר מק , " ניתן גם לבשל בתבניות אפיה עבות ".  לאחר שבחרנו את הכלי ,  זך מזכיר שדרושה גם סבלנות . " בשלו על הלהבה הנמוכה ביותר בכיריים ,  ואם היא לא נמוכה מספיק ,  הכניסו את הכלי לתנור על חום נמוך ". 
אחרי שגייסנו את הכלי הנכון ותכונת האופי המתאימה ,  כדאי להבין מה מתאים לתבשיל ,  ומה לא .  ככל שהעמקנו בסוגיה הזו גילינו כי כמעט ואין מגבלות על מה שיכול להכיל התבשיל שלנו . " בתבשילי קדירה זה המקום לתת לדמיון להשתולל ",  אומר מק . " יש אין סוף שילובים מצליחים ,  רק צריך לקחת רגע ולחשוב על המזג האוויר ועל האווירה שרוצים ליצור .  למשל ,  אפשר לשלב קדירת רגל ,  ירקות שורש וחיטה ,  או קדירת דגים עם פטריות ,  קישואים וקינואה לארוחה קלילה יותר .  ניתן אף להכין קדירה מתוקה לקינוח ,  כגון קדירת אורז ,  פירות טריים ,  פירות יבשים עם סילאן ומרשמלו .  המגוון של חומרי הגלם תלוי בדמיון והעזה של הטבח ".   
" הבשרים המתאימים ביותר לקדירה ,  הם בשרים הדורשים בישול ארוך ",  אומר מק . " בבקר ישנם חלקים רבים המתאים לקדירות כמו צוואר ונתח מהחלק הקדמי של הפרה .  אלו חלקים עשירים בשומן ולכן עסיסיים גם לאחר בישול ארוך .  ניתן לבקש מהקצב שיוריד קצת בעודף שומן ,  אם מעוניינים לשמור על גזרה ".  
ביטון ממליץ על חלקי צוואר ,  צלעות קדמיות ,  כתף ,  שייטל ,  כף וכמובן ,  האוסובוקו ,  המגיע מהרגל האחורית של הפרה או הטלה . " בנתח האוסובוקו כדי לבקש מהקצב שישאיר את העצם ובכך מקבלים בונוס נוסף לטעם ולניחוח של התבשיל ",  אומר ביטון .  בקדירת טלה מומלץ להשתמש בנתחי כתף או שוק ,  ואילו בקדירת עוף ניתן להשתמש בכל חלקי העוף למעט החזה .  חלקי הפנים פחות מומלצים כי התבשיל כולו מקבל טעם דומיננטי של חלקי פנים ,  ולכן פחות מומלץ .  
אם מכינים קדירה מדגים ,  רצוי להכין אותם מפרידה או לוקוס ,  מכיוון שהם מעט שמנים יותר מדגי ים אחרים ולכן שומרים על עסיסיותם .  אם חלק מהאנשים שיהנו מהקדירה שלכם אינם אוכלים בעלי חיים ,  ביטון ממליץ  " להרכיב קדירה נפרדת עם ירקות שורש ,  פירות יבשים וקטניות בנפרד .  כך מגוון האופציות גדל ,  כי לא צריכים להאריך את בישול הקדירה כמו בקדירה המכילה בשר ". 
רכיב אפשרי נוסף בהכנה של קדירה הוא הקטניות . " יש הרבה קטניות עמידות לבישול ארוך של קדירה ,  כמו למשל חומוס ,  שעועית ,  גריסים ופולי סויה ",  אומר ביטון , " וגם קטניות עדינות יותר לזמני בישול קצרים יותר - למשל עדשים או אפונה ירוקה ".  בנוסף ,  חשוב להתייחס לזמני הבישול של הקטניות ביחד לרכיבים אחרים בקדירה . " אם רוצים לעשות קדירת לוקוס וגרגרי חומוס ,  למשל ,  החומוס צורך זמן בישול רב יותר מהדג ",  אומר מק , " ולכן יש קטניות כמו חומוס או שעועית דורשות בישול מוקדם .  מצד שני ,  אם רוצים לעשות קדירת טלה ועדשים ,  יש לקחת בחשבון שהעדשים זקוקות לזמן בישול קצר יותר מהטלה ,  ולכן יכנסו בשלב מאוחר יותר לקדירה ".  
לשף ליאור חפצדי ממסעדת לארא הירושלמית יש הסתייגות בנוגע לשימוש בקטניות . " אני לא מוסיף קטניות לתבשילי קדירה ,  כי המנה עצמה היא מאוד כבדה ,  ואם כן מוסיפים אותן ,  הופכים את התבשיל למנה קשה לעיכול .  אם מכינים קדירה עם ירקות ,  תמיד יש מקום לעוד .  קטניות ממלאות ". 
כלל התזמון חשוב בשילוב כלל הרכיבים בקדירה .  בכל הקשור לירקות ,  יש כאלה הזקוקים לבישול ממושך יותר ,  כמו תפוחי אדמה .  אחרים ,  כמו אפונה או קישואים ,  זקוקים לבישול קצר יותר .  חשוב לדעת זאת טרם ההכנה ולשלב את הרכיבים השונים בהתאם למשך זמן ההכנה הדרוש להם .  
בכל מקרה ,  את הבשרים מומלץ להכניס בתחילת הבישול ,  שיתנו את הטון המרכזי בטעמים .  מה עוד שהבקר והטלה מתרככים במהלך הבישול הארוך .  תזמון נכון הוא שם המשחק ,  אלמנט שיכול לגרום להצלחה או לכישלון מר .
 אסאדו ,  ספייריבס ,  קשתית ושפונדרה הם כולם שמות לאותו נתח של הפרה הנמצא מתחת לנתח הצלעות  ( האנטרקוט )  ,  בחלק הקרוב לבטן .  כשהוא פרוס לרוחבו עם העצמות .  מהנתח הנהדר הזה מכינים תבשילים בבישול איטי וארוך ,  או מרקים ,  או סוג של ספייריבס צלויות ,  או את האסאדו המפורסם של הארגנטינאים .  בכל המקרים מקבלים בשר רך ,  עסיסי ושמן .  כל קצב מכיר את הנתח ,  אז לא לפחד .  
חומרים:6 נתחי שפונדרה בקר  ( מס' 9 )  עם העצם  ( משקל כולל כ-3 ק"ג )  מלח ופלפל שחור גרוס טרימעט קמח 2 כפות שמן תירס או שמן קנולה לטיגון2 כוסות יין אדום יבש1/4 כוס דבש2 גבעולי טימין 6 עלי קפיר ליים  ( או למון גראס ) 11/4 ליטרים ציר בקר או עוף או מים2 כפות רוטב הויסין 1 ראש שום ,  מופרד לשיניים 2 שורשי פטרוזיליה ,  קלופים וקצוצים גס 1 גזר ,  קלוף ופרוס לעיגולים1 ראש סלרי קטן ,  קלוף וחתוך גס12 בצלי שאלוט ,  קלופים 
אופן ההכנה:1 .	 ממליחים ומפלפלים את נתחי הבשר .  מקמחים ומנערים מקמח עודף .  מחממים את השמן בסיר כבד ומשחימים את הבשר היטב מכל הצדדים .  שופכים מהסיר את השומן המיותר .  2 .	 מוסיפים את היין ,  הדבש ,  הטימין והקפיר ליים  ( או הלמון גראס )  .  מכסים את הסיר ומבשלים על להבה נמוכה מאוד כשעה ,  עד שהיין מצטמצם והופך לסירופ .  הופכים את הבשר לפחות פעם אחת במהלך הבישול .  
3 .	 מוסיפים את הציר  ( או המים )  ,  ההויסין ,  השום ואת כל הירקות ,  מכסים את הסיר וממשיכים לבשל על להבה נמוכה מאוד עוד שעתיים וחצי עד שלוש ,  עד שהבשר רך לגמרי .
 מקורו המ ? ס ? ב ? ח ת ? יש ? ח נחשב לאוכל עוני על בסיס ירקות זמינים ובשר ,  לא איכותי במיוחד ,  הזקוק לזמן בישול ארוך .  אנחנו החלפנו את נתח הבקר הסיבי לנתח עגל שמנוני מעט וקיבלנו קדירה עשירה וארומטית .  
חומרים ל-4-6 מנות:1 ק"ג שפיץ צ'ך עגל ,  חתוך לקוביות גדולות או 1 ק"ג כתף טלה חתוך לקוביות עם העצם2 תפוחי אדמה שטופים וקלופים ,  חתוכים לקוביות 3 עגבניות ,  חתוכות לקוביות גדולות2 בצלים גדולים ,  חתוכים לטבעות עבות 4 גזרים שטופים וקלופים ,  חתוכים לפרוסות 4 קישואים ,  חתוכים לפרוסות עבות 1 חציל גדול ,  מקולף וחתוך לקוביות גדולות 1 כפית בהארת1 כפית מלח1/2 כפית אגוז מוסקטקורט קינמון
אופן ההכנה:1 .	 מניחים את כל הירקות החתוכים בקערה גדולה ,  מוסיפים את התבלינים ומערבבים .  מוסיפים את קוביות הבשר ומערבבים שוב .
 2 .	 מחממים תנור ל-200 מעלות .
 3 .	 מעבירים לכלי חסין אש ,  יוצקים לתחתית כוס מים חמימים  ( רצוי לא ליצוק את המים מעל הירקות והבשר )  ומכניסים לתנור שחומם מראש למשך כשעה עד שעה וחצי .  מידי פעם בודקים ואם יש צורך מוסיפים מים ,  כך שבתחתית הכלי יהיו לכל אורך התהליך מים בגובה של כ-1/2 ס"מ .
 4 .	 מגישים עם אורז לבן ו"מקשטים "  את האורז במי הבישול שהצטברו בתחתית .
 
ההנאה שבאיטיות :  מתכוני קדירה מושלמים
עם אילו נתחי בשר לבשל ,  מתי להוסיף קטניות ואיזה סיר מומלץ להעמיד על האש .  שפים מובילים אתכם לקדירה האולטימטיבית

