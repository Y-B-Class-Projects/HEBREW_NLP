ללכת בעקבות הכסף 
ניו יורק טיימס  >  >  ניאל פרגוסון הוא מפעל של ספרים .  למעשה ,  אם כלכלת ארה"ב היתה מצליחה לייצר רווחיות כמו שפרגוסון עושה מההיסטוריה ,  לא היינו כיום במחצית מהצרות שבהן אנו שקועים .  מצד שני ,  אז לא היה לו על מה לכתוב .  פרגוסון מתמחה במציאת פגמים במעצמות גדולות ,  ובעיקר בדרך שבה הן מנהלות את האימפריות שלהן .  לא משנה מה תחשבו על דעותיו ,  קשה להתעלם מפרגוסון .  בספרו  " עליית הכסף "   ( the ascent of money )  ,  שמתהדר בכותרת המשנה הצנועה  " ההיסטוריה הפיננסית של העולם ",  לוקח אותנו פרגוסון למסע מאיר עיניים ומהנה לעתים ,  אל מתחת לפני השטח של האירועים הגדולים ,  ומלמד אותנו כיצד במעצמות הגדולות והמצליחות תמיד תמך כסף חכם .  כל אחת מהדוגמאות שמביא פרגוסון בספרו לנפילתן של המעצמות הגדולות בשל משברים כלכליים ,  נשמעת כמו צפירת אזהרה :  האם ארה"ב תהיה המעצמה הגדולה הבאה שתיפול בשל כלכלה מעורערת ?  מסקנותיו של פרגוסון מטרידות .  שלוש שנים בלבד לאחר שהאשים את הממשל בוושינגטון ב"ריפיון אימפריאלי "  על כך שלא  " עשה שריר "  - וללא שמץ של אירוניה - פרגוסון טוען בספרו שארה"ב נכנעת לריפיון פיננסי .  חובותיה של ארה"ב לשאר מדינות העולם הפכו אותה ,  לדבריו ,  ל"מדינה דואלית ",  שהוא מכנה  " סינאמריקה ",  או  " הרפובליקה העממית של ארה"ב ".  ספרו לוקה לעתים בפשטנות .  האם באמת ניתן לומר ש"סינאמריקה "  היא השורש לכל הבעיות שלנו כיום ?  להיעדר פיקוח ורגולציה על שוק משכנתאות הסאבפריים היה חלק גדול בכך .  הוא טוען שהפיגור של סין בין המאה ה-18 לשנות ה-70 היה בעיקר בשל חששה מחדשנות פיננסית ,  אך היסטוריונים אחרים הצביעו על גורמים נוספים ,  כמו היעדר חדשנות טכנולוגית מהסוג שהתעורר באירופה .  בסופו של דבר ,  גם פרגוסון עצמו מודה כי היקפו של המשבר הכלכלי מערער על הנחת הבסיס של הספר ,  שהתפתחות הכלכלה לאורך ההיסטוריה ,  על אף התנודות שבה ,  היא ללא ספק כלפי מעלה .  בכלכלה המתוחכמת שלנו יש נטייה להרס עצמי ,  והמורכבות שלה עצמה עלולה להביא לחורבן .  פרגוסון תוהה אם המציאות האכזרית של האבולוציה הביולוגית היא המודל למה שקרה במשבר . " האם אנחנו על סף הכחדה המונית של המגזר הפיננסי ?  "  אנחנו חשבנו שהמין האנושי השיג התקדמות גדולה ,  ולפתע אנחנו מוצאים את ההמצאות החדשניות שלנו לצדו של טריאנוזאורוס רקס .  לא נשמע לי כמו עלייה של ממש .
 
ללכת בעקבות הכסף 
nan
