וורלד סירייס :  טקסס חזרה לסדרה
קולבי לואיס ומיטש מורלנד הצעידו את הריינג'רס ל-2:4 על סן פרנסיסקו ,  שמובילה 1:2 בסדרה .  המפגש הבא :  בין ראשון לשני
לכל אורך הפלייאוף היה קולבי לואיס העוגן השקט של טקסס .  גם הלילה  ( בין שבת לראשון )  הרגיע המגיש של הריינג'רס את החזית ,  כשהגיש שבעה אינינגים ושני שליש ,  שרף שישה חובטים בסטרייקאאוט וסייע לסיירים לנצח את סן פרנסיסקו 2:4 ולצמק ל-2:1 בוורלד סירייס .  המשחק הבא בסדרה יתקיים בלילה שבין ראשון לשני ,  כשטומי האנטר ינסה להשוות את המאזן מול מדיסון באמגארנר .
 אבל לא על לואיס לבדו הסתמכו הריינג'רס .  באינינג השני הרשה ג'ונתן סאנצ'ז  ( חלש מאוד בפלייאוף )  דאבל לנלסון קרוז והולכה לבנג'י מולינה .  מולו עלה מיטש מורלנד ,  שאחרי מאבק ארוך של הגשות הפציץ לצד ימין - 0:3 מבטיח לריינג'רס ,  והמגרש בארלינגטון גועש .  
לואיס המשיך על קרוז קונטרול ,  כשבאינינג החמישי ירה גם ג'וש המילטון להומר והניצחון של הריינג'רס נראה בטוח .  אלא שככל שזה קשור לקודי רוס ,  שום דבר לא סגור .  רוס ירה להומר חמישי בפלייאוף באינינג השביעי וצימק ל-4:1 ,  אנדרס טורס הוסיף הומר משלו בשמיני .  בתשיעי כבר פגשו הג'איינטס את נפתלי פליז ,  וזה הרבה יותר קשה .  ב-13 הגשות סילק הקלוזר של טקסס שלושה חובטים ,  ורון וושינגטון ושחקניו יכולים לחשוב על שוויון בסדרה .
 התפתחות מעניינת בניו יורק :  תושבי העיר המחוברים לקייבלוויז'ן ,  אחת משתי רשתות הכבלים ,  לא יכלו עד כה לראות את הסדרה בשל סכסוך של החברה עם FOX .  הסכסוך הזה נפתר והמנויים יוכלו לשוב ולצפות ביום ראשון .
 
וורלד סירייס :  טקסס חזרה לסדרה
קולבי לואיס ומיטש מורלנד הצעידו את הריינג'רס ל-2:4 על סן פרנסיסקו ,  שמובילה 1:2 בסדרה .  המפגש הבא :  בין ראשון לשני

