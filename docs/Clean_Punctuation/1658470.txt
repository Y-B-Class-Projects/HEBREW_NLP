הולך רגל נהרג מפגיעת משאית ברחובות
משאית פגעה בהולך רגל ברחוב רמז ברחובות ופצעה אותו באורח קשה מאוד .  הוא פונה לבית החולים קפלן כשהוא סובל מפגיעה רב מערכתית שם מת מפצעיו .  בלוד נפצע הולך רגל נוסף מפגיעת רכב
הולך רגל נהרג בתאונת דרכים שארעה הבוקר  ( רביעי )  ברחובות .  הולך הרגל ,  בן 55 נפגע ממשאית בצומת הרחובות רמז ורוזנסקי בעיר ופונה על ידי צוות מד"א במצב קשה מאוד לבית החולים קפלן בעיר .  הדובר המבצעי של מד"א ,  זכי הלר אמר לוואלה !  חדשות כי הולך הרגל סובל מפגיעה רב מערכתית והוא פונה לבית החולים כשהוא מונשם ומחוסר הכרה .  לאחר מספר שעות מת הולך הרגל מפצעיו .  
בתוך כך נפגע אדם נוסף בתאונת דרכים בלוד .  הולך הרגל בן ה-70 נפגע מרכב פרטי ופונה על ידי צוותי מד"א כשהוא פצוע קשה לבית החולים אסף הרופא בראשון לציון .
 אמש נפצע רוכב אופנוע באורח קשה בתאונת דרכים .  התאונה אירעה מתחת למחלף יבנה מדרום לצפון ,  ורוכב האופנוע ,  גבר כבן 30 ,  התהפך ונפגע בראשו .  הפצוע פונה לבית החולים תל השומר במצב קשה .
 עדכון ראשון 6:50

הולך רגל נהרג מפגיעת משאית ברחובות
משאית פגעה בהולך רגל ברחוב רמז ברחובות ופצעה אותו באורח קשה מאוד .  הוא פונה לבית החולים קפלן כשהוא סובל מפגיעה רב מערכתית שם מת מפצעיו .  בלוד נפצע הולך רגל נוסף מפגיעת רכב

