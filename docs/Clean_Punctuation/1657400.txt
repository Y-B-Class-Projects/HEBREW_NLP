מאות פעילי שמאל הפגינו בשייח' ג'ראח
המפגינים מחו על כניסתם של תושבים יהודים לשכונה ופינויים של תושבים פלסטינים .  בין המפגינים היו גם ח"כ דב חנין ,  הסופר דוד גרוסמן ויו"ר הכנסת לשעבר אברהם בורג
כ-300 פעילי שמאל ,  בהם ח"כ דב חנין ,  יו"ר הכנסת לשעבר אברהם בורג והסופר דוד גרוסמן ,  הפגינו אתמול  ( שישי )  בשכונת שייח' ג'ראח במזרח ירושלים ,  נגד כניסתם של תושבים יהודים לשכונה ופינויים של תושבים פלסטינים .  בשלב מסוים עלתה קבוצה של כ-40 מפגינים למתחם מלון שפרד והפגינה נגד אישור הבניה במקום .  בניגוד להפגנות הסוערות בשבועות האחרונים ,  הפעם לא נרשמו עימותים בין המפגינים למשטרה ולא היו עצורים . 
" הסוגייה של שייח ג'ראח הופכת במובנים מסוימים למרכז הסכסוך הישראלי-פלסטיני ,  ולמרכז הפתרון ",  אמר ח"כ חנין לוואלה !  חדשות . " אנחנו לא מפגינים רק נגד גירוש המשפחות ,  אלא גם נגד ההתנחלות הישראלית בלב השכונות הערביות במזרח ירושלים .  מי שרוצה להגיע להסדר של שתי מדינות לשני עמים חייב להבין שהדבר יכלול שתי בירות בירושלים .  ואם בשכונות הערביות מונעים זאת ,  אז לא יהיה הסדר ולא יהיה עתיד .  אנחנו מעבירים בקול צלול שיש ישראלים שרוצים לחיות פה בשלום ". 
הפגנות נוספות של פעילי שמאל התקיימו היום גם בסמוך לכפרים בילעין וניעלין מערבית לרמאללה .  המפגינים מחו על המשך בניית גדר ההפרדה במקום .  סמוך לגדר ההפרדה באזור הכפר ניעלין הפגינו כ-50 פלסטינים ,  וכן אזרחים ישראלים וזרים .  מצה"ל נמסר כי חלקם יידו אבנים לעבר כוחות הביטחון ,  שהשתמשו נגדם באמצעים לפיזור הפגנות .  באזור הכפר בילעין הפגינו כ-70 בני אדם ויידו אבנים לעבר כוחות הביטחון .
 
מאות פעילי שמאל הפגינו בשייח' ג'ראח
המפגינים מחו על כניסתם של תושבים יהודים לשכונה ופינויים של תושבים פלסטינים .  בין המפגינים היו גם ח"כ דב חנין ,  הסופר דוד גרוסמן ויו"ר הכנסת לשעבר אברהם בורג

