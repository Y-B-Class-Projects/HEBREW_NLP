ילדים בבריטניה מקבלים שכר על שיווק קוקה קולה לחברים בפייסבוק
חברות המעוניינות לפנות לקהל הצעיר מגייסות ילדים ומעניקות להם שוברים תמורת אזכור ברשתות החברתיות
שיטת שיווק חדשה נפוצה באחרונה בבריטניה :  ילדים מקבלים שכר על כך שהם משווקים מוצרים שונים לחבריהם בפייסבוק ,  כך דיווח  " סאנדיי טיימס ". חברות בבריטניה הציעו לילדים הזדמנות ליהפך ל"משווקים קטנים ",  בכך שישלבו את שמות מוצריהן בעדכוני סטטוס ובצ'טים באתרי הרשתות החברתיות .  הילדים ,  שבכמה מקרים גילם הוא שבע בלבד ,  יכולים להרוויח עד 25 ליש"ט בשבוע תמורת השיווק - שהוא לעתים של מוצרים שהם אפילו אינם אוהבים או צורכים .  בין המוצרים אשר משווקים בצורה זו נמצאים משקאות קלים ,  כמו ספרייט ופנטה ,  נגני mp3 של מותג ברבי ,  קונסולות משחקים ואף מותגי מוסיקה כמו הזמרת ליידי גאגא.לאחר שנאסר על חברות בבריטניה לזייף אתרים ובלוגים כדי לפנות ישירות לקהל הצרכנים הצעיר ,  פנו חברות המייצרות מוצרים הפונים לילדים אל חברות שיווק ,  ואלה החלו לגייס ילדים .  חברת השיווק דאביט ,  למשל ,  מעניקה לילדים שוברים לחנויות ,  בתמורה לשיווק המוצרים .  קבלת השובר מותנית בכך שהילדים יראו את מאמציהם לקידום המכירות ." זו טרגדיה ",  אמר פרנק פורדי ,  פרופסור לסוציולוגיה מאוניברסיטת קנט בבריטניה . " מה שהיה אמור להיות שטח שבו הילדים פשוט נהנים ושולחים זה לזה הודעות ,  נהפך כעת לקניון אחד גדול ". חברת השיווק in4merz.com נעזרת ב-10,000 צעירים ,  בגילאים 11-12 ,  לקידום זמרי פופ כגון ליידי גאגא והאחים ג'ונאס .  בין היתר מעודדת החברה את הצעירים להעלות קליפים ליוטיוב .  קלייר הדסון ,  מייסדת החברה ,  טוענת שמדי יום נרשמים אליה עד 100 ילדים ,  ועליהם מפקחים 15 אחראים .  in4merz.com מעניקה לילדים נקודות ,  אשר משמשות אחר כך לרכישת מוצרים הקשורים למוסיקה.דובר קוקה קולה אמר בתגובה לידיעה כי  " שגרירי קוקה קולה "  המגויסים על ידי דאביט הם כולם מעל לגיל 16 ,  וכי החברה הורתה להם להבהיר כי הם מקבלים תשלום עבור שיווק מוצרי החברה .
 
ילדים בבריטניה מקבלים שכר על שיווק קוקה קולה לחברים בפייסבוק
חברות המעוניינות לפנות לקהל הצעיר מגייסות ילדים ומעניקות להם שוברים תמורת אזכור ברשתות החברתיות

