ההכנסות של אורמת טכנולוגיות בהוואי יורדות במיליון דולר לחודש
תחנת הכוח בפונה הוואי סיפקה לאורמת טכנולוגיות הכנסות של 58 מיליון דולר שהיו 16.3% מהכנסותיה ב-2008
מניית שבשליטת משפחת ברוניצקי יורדת ב-3.4% לאחר שהחברה הודיעה שהכנסותיה יורדות במיליון דולר לחודש כתוצאה מירידה בהספקת הקיטור מהמאגר הגיאותרמי לתחנת הכוח של החברה בפונה ,  הוואי.אורמת טכנולוגיות מציינת שההספק הנוכחי של תחנת הכח בפונה הוא 17 מגה-וואט ,  כלומר ב-44% פחות מההספק הרגיל של התחנה.אורמת טכנולוגיות מוכרת את החשמל שהיא מייצרת בתחנה לחברת החשמל של הוואי על פי חוזה חשמל ארוך טווח .  ההתמחרות מבוססת על העלות הנחסכת לחברת החשמל בהשוואה לעלות הייצור העצמי של חשמל על בסיס דלקים שמיובאים לאי.מחיר ההספקה של החשמל שמייצרת אורמת טכנולוגיות ומספקת לחברת החשמל של הוואי מחושב מידי חודש.תחנת הכח ייצרה חשמל בהספק של 25 מגה-וואט אולם היתה אמורה לעלות לקצב ייצור של 30 מגה-וואט בעקבות השלמת עבודות שיפוץ בתחנה שבוצעו ברבעון הרביעי של 2009 .  אורמת טכנולוגיות מציינת שבינואר 2010 חלה ירידה בהספקת הקיטור לתחנה שגרמה לירידה בהספקה.אורמת מעריכה שהבעיה אינה קשורה למאגר הגיאותרמי ומנסה לפתור את הבעיה באמצעות ניקוי כימי של הבארות שמפיקים את הנוזל הגיאותרמי .  אם הניסיון ייכשל ,  תידרש אורמת לבצע ניקוי מיכני שיהיה ממושך ויקר יותר .  בנוסף לכך ,  מתכננת אורמת להתחיל בקידוח באר חדשה ולחבר אותה לתחנת הכוח .  הקידוח שעלותו 11 מיליון דולר יושלם עד לסוף הרבעון השני של 2010 ויאפשר לתחנת הכוח לחזור להספק המלא של 30 מגה-וואט.תחנת הכוח בפונה הוואי סיפקה לאורמת טכנולוגיות הכנסות של 58 מיליון דולר שהיו 16.3% מהכנסותיה ב-2008 בשל מחירי הדלק הגבוהים ששררו ב-2008 .  אורמת טכנולוגיות סיימה את הרבעון השלישי של 2009 ברווח של 23.4 מיליון דולר במחזור של 120 מיליון דולר בהשוואה לרווח של 15.8 מיליון דולר במחזור של 100 מיליון דולר ברבעון המקביל ב-2008 ,  כך שהירידה החודשית בהכנסות מפונה שקולות ל 2.5% מההכנסות ו-4.3% מההכנסות ממכירת חשמל .
 
ההכנסות של אורמת טכנולוגיות בהוואי יורדות במיליון דולר לחודש
תחנת הכוח בפונה הוואי סיפקה לאורמת טכנולוגיות הכנסות של 58 מיליון דולר שהיו 16.3% מהכנסותיה ב-2008

