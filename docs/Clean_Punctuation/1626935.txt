גארי מגסון פוטר מבולטון
קבוצתו של תמיר כהן ,  שנמצאת מתחת לקו האדום אחרי 18 משחקים ,  שחררה את המאמן .  מארק יוז מועמד להחליפו
בולטון וונדררס אישרה היום  ( רביעי )  כי גארי מגסון פוטר מתפקידו כמאמן הקבוצה .  אמש הקבוצה איבדה יתרון 0:2 ביתי ונפרדה ב-2:2 מאכזב מול האל סיטי ,  בתוצאה שגזרה את גורלו של המאמן .  אחרי 18 משחקים ,  לקבוצה של תמיר כהן 18 נקודות בלבד ,  והיא ממוקמת מתחת לקו האדום .
" מגסון שוחרר מעבודתו ",  נמסר מהקבוצה , " ההחלטה התקבלה לאור מצבה של הקבוצה אחרי חצי עונה .  עוזר המאמן כריס אוונס ומאמן המילואים סטיב וויגלי ימלאו את מקומו עד להודעה חדשה ". 
מגסון לא הצליח להרשים במיוחד בבולטון כבר מתחילת הקדנציה שלו ב-2007 .  על אף שהשאיר את הוונדררס בליגה הבכירה ,  אוהדי בולטון מעולם לא חיבבו את הסגנון השמרני של מאמנם .  הספקולציות שהועלו לגבי מחליפו מדברות על מארק יוז ,  שפוטר זה עתה ממנצ'סטר סיטי ,  כשגם דארן פרגוסון ,  פיטר ריד ואואן קויל הוזכרו כמועמדים בתקשורת הבריטית .
 
גארי מגסון פוטר מבולטון
קבוצתו של תמיר כהן ,  שנמצאת מתחת לקו האדום אחרי 18 משחקים ,  שחררה את המאמן .  מארק יוז מועמד להחליפו

