הפועל ב"ש - מכבי נתניה :  שני המאמנים במגמת שינויים
עזורי צפוי להוריד לספסל את יוסי אופיר במשחק הבית החשוב  ( שבת ,  19:00 )  .  עטר יעשה פעולה דומה עם גואטה ומנשה
הקשר יוסי אופיר יודח ככל הנראה מהרכב הפועל באר שבע ,  כך על פי האימון המסכם של הקבוצה לקראת המשחק מול מכבי נתניה .  הדבר התקבל בהפתעה גדולה אצל השחקנים משום שאופיר נחשב לשחקן הרכב קבוע אצל עזורי .  מי שישחק בעמדת המגן הימני הוא אביתר אילוז .  גורם בקבוצה אמר : " זוהי החלטה מקצועית של עזורי ". 
הבלם דנילו מוריירה חוזר לאחר פציעה ארוכה ויפתח בהרכב על חשבונו של דנדי אוקונגו .  וויליאם סוארז יחזור גם הוא להרכב ונדב קידר יצפה בחבריו מהספסל .  עזורי עצר היום את האימון ,  קרא לשחקנים ואמר להם : " חברים ,  אין אסיפה היום .  דיברנו מספיק השבוע .  אתם יודעים את חשיבות המשחק .  אני מקווה שתגיעו מחר נחושים למשחק ".  ברק בדש תורגל היום בחוד ההתקפה ואוהד קדוסי יפתח על הספסל .
 הרכב משוער :  טברטקו קאלה ;  אביתר אילוז ,  וויליאם סוארס ,  דנילו מוריירה ,  אופיר דוידזאדה ;  משה אסולין ,  אייל שן ,  מוחמד אדמו ,  דוד רביבו ,  מאור מליקסון ;  ברק בדש .
 לאחר התבוסה בבלומפילד וההדחה מגביע המדינה ,  למכבי נתניה נשאר בעיקר לנסות ולהגיע לפלייאוף העליון .  ניצחון בבירת הנגב ,  יודעים בנתניה ,  ככל הנראה יעלה אותם לפחות במקום אחד אל תחום הפלייאוף העליון כשבית"ר ירושלים מהמקום החמישי משחקת מול האלופה מכבי חיפה ,  ופחות מניצחון שלה יאפשר לנתניה לחלוף על פניה .
 אמנם מאז הגיע דניאל יאמר סיימה הקבוצה לכל הפחות במקום הרביעי ,  אך השנה זו אופרה שונה ודוגמא נוספת לכך ניתנה היום ,  כששחקני הקבוצה ,  שאמורים לקבל משכורת עד ה-10 לחודש עדיין לא קיבלו את שכרם החודשי .  בנתניה ,  שנהנו עד השנה מתזרים מזומנים קבוע מצידו של יאמר ,  מסתמכים השנה על ההקצבה מההתאחדות ומהטוטו ,  ואלה התעכבו החודש ולא העבירו את הסכום החודשי ,  מה שגרם לעיכוב המשכורות .  ראשי נתניה הבטיחו לשחקנים כי כבר ביום ראשון יפקידו את שכר השחקנים ,  ועד ליום שני אלה צפויים לקבל אותו במלואו .
 גם מעבר לצד הכלכלי בנתניה נמצאים בקשיים עם חמישה משחקים ברציפות ללא ניצחון .  לאחר שנאלץ להסתדר במשך מספר משחקים ללא שחקני ההגנה והקישור ההגנתי שהורחקו שוב ושוב ,  ראובן עטר מנסה למצוא מזור בצד ההתקפי ויערוך שם שינויים לראשונה מזה זמן רב .  מלך השערים של הקבוצה .  אחמד סבע יחזור לחוד על חשבון פיראס מוגרבי ,  כשגם שלו מנשה ,  מלך הבישולים של נתניה ,  יירד לספסל ובמקומו יעלה הברזילאי פבריציו קבראל .  גם שניר גואטה ,  שנהנה מקרדיט גדול ,  ישלם את מחיר הכישלונות המקצועיים כשיפנה את מקומו בהרכב לדלה ימפולסקי .
 הרכב משוער :  אריסטיד זוגבו ,  קלמי סבן ,  ביוואן פרנסמן ,  אוראל דגני ,  עמרי בן הרוש ,  אלמוג כהן ,  רביד גזל ,  פבריציו קבראל ,  דלה ימפולסקי ,  דיוויד גומז ,  אחמד סבע

הפועל ב"ש - מכבי נתניה :  שני המאמנים במגמת שינויים
עזורי צפוי להוריד לספסל את יוסי אופיר במשחק הבית החשוב  ( שבת ,  19:00 )  .  עטר יעשה פעולה דומה עם גואטה ומנשה

