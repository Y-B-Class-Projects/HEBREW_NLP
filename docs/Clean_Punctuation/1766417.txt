ליגת העל :  הפועל רמת גן והפועל פתח תקוה נפרדו ב-1:1
שתי קבוצות התחתית נשארות באיזור הסכנה .  המלאבסים הובילו משער של דודו ביטון  ( 47 )  ,  טלקיסקי הישווה  ( 75 ,  פנדל ) 
לא הרבה הזדמנויות יהיו השנה להפועל פתח תקוה לאסוף ניצחונות .  אחד מהם היה הערב בוינטר כאשר הכחולים של יובל נעים התארחו אצל הפועל רמת גן ,  נמושת הליגה ,  שהצליחה לסחוט נקודה חשובה מבחינתם ,  אך האורדונים עדיין רחוקים שבע נקודות מהקו האדום .  עבור פתח תקוה מדובר בתיקו גרוע במיוחד ,  שכן הקבוצה נשארת באיזור הסכנה שבוע נוסף .
 נעים ,  שפגש את האקסית ,  ראה את הקבוצה שלו שולטת במחצית הראשונה ובעיקר מחמיצה .  דודו ביטון ,  שבסופו של דבר קיבל את הקרדיט בהרכב אחרי שתורגל השבוע בהרכב השני ,  היה חתום גם על שער היתרון של האורחים בדקה ה-47 ,  אבל רמת גן הצליחה לסחוט פנדל שאותו דימיטאר טלקיסקי הבקיע והעניק תיקו שלישי העונה לרמת גן ,  שעולה כעת לשתי נקודות .
 האיום הראשון במשחק היה של הפועל פתח תקוה ,  כשגיא דיין ניסה את מזלו עם כדור מרחוק שפספס את הקורה של איתי ארקין .  חמש דקות לאחר מכן דודו ביטון ,  שלא תורגל השבוע בהרכב ,  שלח כדור אדיר שנעצר במשקוף של האורדונים .  בהמשך המחצית ניסה קרלוס צ'קאנה את מזלו עם בעיטה מרחוק ,  אבל שניר דורי הדף .
 אחרי מחצית ראשונה מאופסת ,  הפועל פתח תקוה החלה את המחצית השנייה בלחץ וכבשה שתי דקות מפתיחתה ,  כאשר אלון תורג'מן פרץ באגף ,  הגביה לרחבה .  איתי ארקין יצא רע ודודו ביטון נגח פנימה .  0:1 לפתח תקוה .  פתח תקוה המשיכה ללחוץ כששש דקות לאחר מכן כשגיא צרפתי הרים כדור קרן לראש של ביטון ,  שנגח מזווית קשה ,  אבל צ'קאנה הצליח להרחיק מהקו .  רמת גן לא ויתרה ורבע שעה לסיום עידן סרור נפל ברחבה ,  השופט פסק פנדל ודימיטאר טלקיסקי דייק מהנקודה הלבנה כדי לקבוע 1:1 .
 הרכב הפועל רמת גן :  איתי ארקין ,  חי בן לולו  ( וובה בראון 69 )  ,  אלין טופוזאקוב ,  יקיר שינה  ( אלי לוי 35 )  ,  תמיר בן עמי ,  עידן סרור ,  קרלוס צ'קאנה ,  תמיר פור ,  אורי ביבי ,  דימיטאר טלקיסקי ,  לירון דיאמנט  ( קרום ביבישקוב 46 )  .
 הרכב הפועל פתח תקוה :  שניר דורי ,  איאד חוטבא ,  גל כהן ,  דניאל אדו ,  ניסן אלקלעי ,  ג'ונתן אסוס ,  גיא צרפתי  ( אייל שן 81 )  ,  גיא דיין ,  ג'וניור ויסה ,  אלון תורג'מן ,  דודו ביטון  ( אוהד קדוסי 77 )  .
 
ליגת העל :  הפועל רמת גן והפועל פתח תקוה נפרדו ב-1:1
שתי קבוצות התחתית נשארות באיזור הסכנה .  המלאבסים הובילו משער של דודו ביטון  ( 47 )  ,  טלקיסקי הישווה  ( 75 ,  פנדל ) 

