ממשיכות לגייס :  קרנות הנאמנות גייסו 600 מיליון שקל בשבוע שעבר ;  עיקר הגיוסים לקרנות אג"ח חברות
מתחילת החודש צמחה תעשיית קרנות הנאמנות בכ-1.5 מיליארד שקל 
" השבוע האחרון התאפיין בתנודתיות גבוהה ,  על רקע חששות המשקיעים ממצבן הרעוע של חלק ממדינות האיחוד האירופי שנקלעו למשבר חוב קשה .  השפעתן של יוון ,  ספרד ,  פורטוגל ,  הונגריה ואירלנד על קרנות הנאמנות עשויה להיות גדולה ",  כך כותב הבוקר רוני אפטר ,  מנהל קשרי יועצים במיטב בית השקעות .  למרות התנודתיות ,  סיכמה תעשיית קרנות הנאמנות את השבוע האחרון עם גיוסים בהיקף של 600 מיליון שקל .  מתחילת החודש צמחה תעשיית קרנות הנאמנות בכ-1.5 מיליארד שקל.קרנות אג"ח חברות וכללי רשמו גיוסים בהיקף של 600 מיליון שקל במהלך השבוע האחרון . " ללא ספק מדובר באחת התקופות היותר טובות לקרנות אלו ,  שמצליחות מדי שבוע להוביל בבטחה ובפער אדיר מהקטגוריות האחרות את טבלת המגייסות ". באפיק הממשלתי חזרו הקרנות השקליות לגייס ,  לאחר 3 שבועות של פידיונות ,  ורשמו בסיכום שבועי גיוסים בהיקף של כ-30 מיליון שקל .  לעומתן ,  קרנות אג"ח מדינה וצמוד מדד רשמו השבוע יציאת כספים נוספת של כ-100 מליון שקל .  בסיכום שבועי ,  רשמו הקרנות הכספיות גיוס קל של כ-5 מליון שקל - הגיוס השבועי הראשון שנרשם בשנת 2010.הקרנות המנייתיות  ( ישראל ,  חו"ל וגמישות )  רשמו בסיכום שבועי פדיונות של כ-50 מיליון שקל ,  שהתרכזו בעיקר בקרנות המתמחות במניות בחו"ל  ( 30 מיליון שקל )  .  הפערים בביצועיהן של מדדי המניות בישראל לעומת מקבילותיה בחו"ל ,  לטובת ישראל ,  מתבטאים היטב בתעשיית הקרנות .  זאת ,  לאחר שמתחילת החודש רשמו הקרנות המתמחות במניות בישראל גיוס של כ-40 מיליון שקל ,  לעומת פדיונות של כ-45 מליון שקל בקרנות המתמחות במניות בחו"ל .
 
ממשיכות לגייס :  קרנות הנאמנות גייסו 600 מיליון שקל בשבוע שעבר ;  עיקר הגיוסים לקרנות אג"ח חברות
מתחילת החודש צמחה תעשיית קרנות הנאמנות בכ-1.5 מיליארד שקל

