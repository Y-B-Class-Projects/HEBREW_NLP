ר"מ צרפת לשעבר זוכה מהאשמה בהכפשת סרקוזי
בית המשפט בצרפת קבע כי אין ראיות המצביעות על כך שראש ממשלת צרפת לשעבר ,  דומיניק דה-וילפן ,  ניסה לפגוע בשמו הטוב של הנשיא סרקוזי במהלך מסע הבחירות שלו לנשיאות בשנת 2007
ראש ממשלת צרפת לשעבר דומיניק דה וילפן זוכה היום  ( חמישי )  מאשמת מעורבות במזימה להכפיש את שמו של הנשיא המכהן ניקולא סרקוזי ולחבל במערכת הבחירות שלו בשנת 2007 .
 גזר הדין המזכה במה שכונה בצרפת  " משפט המאה "  מהווה מכה לסרקוזי ,  שלא הסתיר בעבר את שנאתו הגלויה לדה וילפן ,  שכיהן יחד עימו בממשלתו של ז'אק שיראק .  וילפן הפך לראש הממשלה ב-2005 לאחר כהונות קצרה כשר החוץ ושר הפנים .  שיראק ניסה לטפח את דה וילפן כיורשו לקראת הבחירות לנשיאות בשנת 2007 ,  אולם שר הפנים בממשלתו ניקולא סרקוזי ,  הודיע כי בכוונתו להתמודד על התפקיד .  סקרים הצביעו בעקביות על פופולריות רבה יותר של סרקוזי לתפקיד הנשיאות ובסופו של דבר החליט דה וילפן לוותר על המרוץ לנשיאות ,  בהן זכה סרקוזי .
 לפני כשנה וחצי הוגש כתב אישום נגד דה וילפן בחשד שזייף מסמכים שקישרו את סרקוזי לפרשת שחיתות ,  בזמן שהשניים התמודדו על תפקידו של שיראק .  הפרשה התפרסמה בקיץ 2004 ,  כשמקור אנונימי שלח מכתב לשופט בו האשים שורה של פוליטיקאים ואנשי עסקים בהחזקת חשבונות בנק סודיים בבנק  " קלירסטרים "  שבלוקסמבורג ,  למטרת הלבנת כספים והענקת שוחד .  ברשימה נכלל שמו של סרקוזי ,  שר האוצר בימים ההם .  עם זאת ,  מאוחר יותר התברר כי האישומים היו שקריים והחשבונות כלל לא היו קיימים .  
סרקוזי התלונן על הסיפור וטען כי מטרתו הייתה להכפיש את שמו במהלך התמודדותו לנשיאות צרפת .  חקירה של בית המשפט בדקה האם חברים בכירים בממשלה  " תדלקו "  בכוונה את סיפור השחיתות השקרי כמזימה מכוונת להכפשת סרקוזי .  במשפט שנערך ב-2006 ,  היה סרקוזי אחד התובעים ודרש מהשופטים למצוא את האשמים בשערורייה .  דה וילפן הכחיש בתוקף את ההאשמות נגדו וטען כי הוא קורבן לנקמה מצידו של סרקוזי .  כעת הוא זוכה מההאשמות נגדו ,  כשהשופט במשפט קבע כי  " התביעה לא הצליחה להוכיח שהאציל דה וילפן פעל מתוך כוונת זדון ".  נאשם נוסף בפרשה זוכה מההאשמות ,  אולם שלושה נאשמים אחרים נמצאו אשמים במזימה .
 
ר"מ צרפת לשעבר זוכה מהאשמה בהכפשת סרקוזי
בית המשפט בצרפת קבע כי אין ראיות המצביעות על כך שראש ממשלת צרפת לשעבר ,  דומיניק דה-וילפן ,  ניסה לפגוע בשמו הטוב של הנשיא סרקוזי במהלך מסע הבחירות שלו לנשיאות בשנת 2007

