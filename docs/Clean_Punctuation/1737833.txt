המסחר בוול סטריט נסגר בירידות 
יום המסחר בבורסת ניו יורק ננעל במגמה שלילית כשברקע מחירי הסחורות ממשיכים לעלות .  דאו ג'ונס איבד 0.2% מערכו ,  נאסד"ק ירד ב-0.1% ו-S & P 500 נחלש ב-0.3%
המסחר בוול סטריט הסתיים בירידות כשברקע מחירי הסחורות הגואים .  דאו ג'ונס נחלש ב-0.2% ל-10,835 נקודות ,  נאסד"ק איבד 0.1% ל-2,377 נקודות ו-S & P 500 החסיר 0.3% ל-1,145 נקודות .  
בשוק הסולידי ,  מחירי איגרות חוב לעשר שנים של ממשלת ארצות הברית ירדו והתשואה עליהן עלתה ב-0.05% ל-2.51% .  
בזירת המקרו ,  מחיר הנפט נהנה אף הוא מחולשת הדולר ,  וזכה לתמיכה נוספת מירידה מפתיעה במלאי הנפט והדלקים בארה"ב .  החוזים על הנפט הגולמי למסירה בנובמבר נסגרו במחיר של 77.86 דולר לחבית - שיא של שבעה שבועות - לאחר עלייה של יותר מ-2% ,  בבורסת הסחורות של ניו יורק .  
מלאי הנפט הגולמי בארה"ב ירד בשבוע שעבר בחצי מיליון חביות ,  מסר היום משרד האנרגיה האמריקאי .  אנליסטים צפו גידול של 2.2 מיליון חביות במלאי הגולמי .  משרד האנרגיה מסר עוד כי מלאי הבנזין בארה"ב ירד בשבוע שעבר ב-3.5 מיליון חביות ,  ומלאי הדלקים המזוקקים ירד ב-1.3 מיליון חביות .  אנליסטים צפו גידול של 800 אלף חביות ו-400 אלף חביות בהתאמה .  
החובות וגירעונות הענק של מדינות ארה"ב צפויים להפוך את המדינות לקורבן הבא של משבר האשראי ,  אמרה אתמול האנליסטית מרדית' ויטני לערוץ החדשות CNBC .  ויטני ,  שכאנליסטית בבית ההשקעות אופנהיימר לשעבר חזתה את המשבר במערכת הבנקאית ,  פרשה לאחר מכן והקימה חברת ייעוץ עצמאית ,  מרדית' ויטני אדוויזורי גרופ .  כעת פירסמה החברה דו"ח מקיף על מצבן הפיננסי של מדינות ארה"ב ,  בו היא משווה את ההתמוטטות הפוטנציאלית לקריסת המערכת הפיננסית ב-2008 .  

המסחר בוול סטריט נסגר בירידות 
יום המסחר בבורסת ניו יורק ננעל במגמה שלילית כשברקע מחירי הסחורות ממשיכים לעלות .  דאו ג'ונס איבד 0.2% מערכו ,  נאסד"ק ירד ב-0.1% ו-S & P 500 נחלש ב-0.3%

