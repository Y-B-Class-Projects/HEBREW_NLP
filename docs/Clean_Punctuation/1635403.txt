ארה"ב יוצאת להגנה על החופש באינטרנט
בנאום תקיף בזכות החופש המקוון שיגרה הילרי קלינטון ,  שרת החוץ של ארה"ב ,  מסר תקיף כלפי מדינות המפעילות צנזורה ברשת .  רוב האש הופנתה לסין ,  שטענה כי מדובר ב"האשמות חסרות בסיס "
  >  >  ביום חמישי האחרון הבהיר הממשל האמריקאי בראשונה כי נושא חופשיות רשת האינטרנט יהיה מעתה גורם חשוב בקביעת מדיניות החוץ של המעצמה מספר אחת בעולם .  הילרי קלינטון ,  שרת החוץ של ארה"ב ,  נשאה נאום תקיף בזכות החופש ברשת ושיגרה מסרים חד משמעיים כלפי מדינות שמפעילות צנזורה על הרשת ,  מגבילות את נגישות אזרחיהן אליה או מאפשרות מתקפות של האקרים מתחומן . " מדינות ,  טרוריסטים או שלוחיהם ,  חייבים לדעת שארה"ב תגן על הרשתות שלה ",  אמרה קלינקטון בתקיפות . " אלה שיפריעו את הזרימה השוטפת של המידע בחברה שלנו מהווים איום על הכלכלה ,  הממשלה והחברה האזרחית שלנו .  מדינות או יחידים שיהיו מעורבים בהתקפות מקוונות ,  יישאו בתוצאות ויזכו לגינוי בינלאומי ".  ברור כי החלטת הממשל האמריקאי לגבש לראשונה מדיניות מוצהרת בנושא ,  קשורה להחלטת גוגל מלפני יותר משבוע להפסיק לצנזר תוצאות חיפוש עבור גולשים סינים .  ההתערבות הברורה של הממשל האמריקאי בסוגיה זו ,  קושרת בין האינטרנט וכלכלת המידע ובין האינטרסים המדיניים של ארה"ב . " בשנה האחרונה היינו עדים לזינוק חד באיומים על הזרימה החופשית של מידע באינטרנט .  סין ,  תוניסיה ואוזבקיסטאן הגבירו את הצנזורה על הרשת .  בווייטנאם נעלמה לה לפתע הנגישות לרשתות חברתיות ,  ובמצרים נעצרו בשבוע שעבר כ-30 בלוגרים ואקטיביסטים ",  אמרה קלינטון בנאומה .  כדי להבהיר את החשיבות שארה"ב מייחסת לחופשיות הרשת ,  לא הסתפקה קלינטון בנימוקים פוליטיים ,  כלכליים וחברתיים ,  אלא ניסתה להעניק לה בסיס אידיאולוגי . " הזכות להתחבר לאינטרנט היא כמו זכות ההתאגדות במרחב המקוון ".  נאומה התכתב עם נאום ארבעת החירויות של נשיא ארה"ב ,  פרנקלין דלאנו רוזוולט מ-1941 ,  שבו הציע ארבע חירויות בסיסיות שלדבריו כל אדם זכאי ליהנות מהן בכל מקום בעולם :  חירות הביטוי וההבעה ,  חירות הדת ,  חירות ממחסור וחירות מפחד .  משבר גוגל כסימפטום את עיקר חיציה הפנתה קלינטון לעבר סין .  לפני כשבוע וחצי הגיעו יחסי סין עם גוגל לכדי משבר ,  כשענקית האינטרנט איימה להפסיק את פעילותה במדינה .  גוגל ,  שמזה ארבע שנים משתפת פעולה עם מדיניות צינזור התכנים ברשת של סין ,  ספגה התקפה מקוונת על שירותיה ,  שכוונה לחשבונות דואר אלקטרוני של פעילי זכויות אדם סינים .  גם בישראל עלתה הסוגיה לסדר היום כשבתקופת כהונתה של הממשלה הקודמת קידם שר התקשורת דאז ,  אריאל אטיאס מש"ס ,  חקיקה שנועדה לחייב את ספקיות האינטרנט לבצע חסימה של תכנים פוגעניים .  היוזמה ,  שכבר עברה בקריאה ראשונה בכנסת ,  נקברה בממשלה הנוכחית .  הסרת הנושא מסדר היום חסך מישראל את העונג להצטרף לרשימת 13 המדינות האויבות לאינטרנט ,  של ארגון עיתונאים ללא גבולות ,  שכמחציתן הוזכרו על ידי קלינטון בנאומה .  נאומה של הילרי קלינטון הבהיר לכל מי שהטיל ספק בכך ,  שמדובר בבעיה רצינית שמטרידה את הממשל האמריקאי וכי משבר גוגל הוא רק הסימפטום שלו .  בנאומה הגדילה שרת החוץ את הדרישה מסין ולא הסתפקה עוד בהסברים אלא בדרישה  " לבחון היטב את המתקפות המקוונות "  תוך ציפייה ש"החקירה ותוצאותיה יהיו שקופים ".  כדי לרכך את המסר הוסיפה קלינטון כי הממשל  " יתייחס לחילוקי הדעות עם סין בסוגיה באופן פתוח וברוח מערכת היחסים החיובית של שיתוף הפעולה שלנו ".  לדברי קלינטון  " חברות אמריקאיות מתחשבות הרבה יותר בנושא חופש המידע והאינטרנט במסגרת ההחלטות העסקיות שלהן .  אני מקווה שהמתחרות שלהן והממשלות ישימו לב היטב למגמה זו ".  אזהרה דומה השמיעה כשיצרה חיבור בין הפוליטי לכלכלי : " אם למקבלי החלטות בתאגידים אין גישה למקורות גלובליים של מידע וחדשות ,  בטווח הארוך יפחת האמון שרוחשים המשקיעים להחלטותיהם .  מדינות שמצנזרות חדשות ומידע חייבות להכיר בכך שמנקודת מבט כלכלית ,  אין כל אבחנה בין צנזורה של ביטוי פוליטי וביטוי כלכלי ".  בחלק אחר הזהירה קלינטון כי  " מדינות או יחידים שיהיו מעורבים בהתקפות מקוונות יישאו בתוצאות ויזכו לגינוי בינלאומי ".   " לא זקוקים לשיעורים"תגובת סין לא איחרה לבוא .  פחות מ-24 שעות לאחר נאום קלינטון פירסם משרד החוץ הסיני הודעה חריפה מפי דובר המשרד .  בהודעה נאמר כי סין  " מצפה מארה"ב לכבד את העובדות ולחדול מלהשתמש במה שמכונה 'סוגיית חופשיות הרשת' כדי להפנות האשמות חסרות ביסוס כלפי סין ".  סין הזהירה את ארה"ב כי עליה  " לטפל בחילוקי הדעות בדרך נאותה "  או שתסתכן בפגיעה ביחסים בין המדינות .  בתגובה אחרת ,  אמר יו"ר התאחדות המדיה המקוונת של בייג'ינג ,  מין דהונג ,  כי  " האופן שבו האינטרנט הסיני מתפתח ומנוהל הוא עניינו של העם הסיני "  והוסיף כי  " סין לא זקוקה לשיעורים מארה"ב על מה לעשות או כיצד ".  המתיחות בין שתי המדינות בעקבות נאום קלינטון מצטרפת לחילוקי דעות בשורה של נושאים בוערים שארה"ב מייחסת להם חשיבות רבה ,  כמו :  אמצעי ההתאוששות מהמשבר הכלכלי ,  השינויים באקלים העולמי ,  הסנקציות על איראן ,  חוסר האיזון בסחר ,  סוגיית שער המטבע הסיני ,  מכירת הנשק האמריקאי לטייוואן ,  וסוגיית זכויות האדם בטיבט .  בנאומה ,  קלינטון לא חסכה אזהרות מרומזות גם מחברות אמריקאיות שישתפו פעולה עם משטרים מדכאים . " אסור לאף חברה מכל סיבה שהיא להסכים לצנזורה .  ובאמריקה ,  חברות אמריקאיות צריכות לעמוד על כך באופן עקרוני .  זה חייב להיות חלק מהמותג הלאומי שלנו ".  ואם בזה לא היה די בכדי להבהיר שארה"ב מתכוונת ביזנס ,  סיכמה קלינטון את נאומה בכך ש"באמצעות קידום האג'נדה הזו אנו מיישרים קו עם עקרונותינו ,  יעדינו הכלכליים וסדר העדיפויות האסטרטגי שלנו .  במהלך 2010 נפעל בשיתוף עם ארגונים ,  חברות ומוסדות אקדמיים כדי לחזק טכנולוגיות שיעזרו לנו לקדם מדיניות זו .  ארה"ב תעמוד מאחורי פיתוח של יישומים סלולריים ,  שיאפשרו לאזרחים ברחבי העולם לדרג את איכות השלטון במדינותיהם ולדווח על שחיתויות בממשל .  יישומים שיגבירו את יכולתה של ארה"ב לסייע למדינות המגלות אחריות שלטונית ". 

ארה"ב יוצאת להגנה על החופש באינטרנט
בנאום תקיף בזכות החופש המקוון שיגרה הילרי קלינטון ,  שרת החוץ של ארה"ב ,  מסר תקיף כלפי מדינות המפעילות צנזורה ברשת .  רוב האש הופנתה לסין ,  שטענה כי מדובר ב"האשמות חסרות בסיס "
 
