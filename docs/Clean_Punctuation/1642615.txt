בלומברג :  האסטרטגיה של מנהיגי האיחוד האירופי בנוגע ליוון דומה לזו של הנרי פולסון ב-2008
השרים התחייבו לסייע ליוון בלי לספק פרטים - כדי להשקיט את השווקים ,  לפי בלומברג
מנהיגי אירופה יישרו קו במטרה להגן על יוון מהעונש שהטילו עליה המשקיעים ,  והעניקו תמיכה אשר קרוב לוודאי תעמוד למבחן בקרוב ,  כך דיווחה בלומברג.ראש ממשלת גרמניה אנגלה מרקל ועמיתיה באיחוד האירופי התחייבו אתמול  " לפעולות מתואמות והחלטיות לתמוך במאמציה של יוון כדי להשתלט על מצבה הפיננסי ".  בכירי האיחוד האירופי לא סיפקו אתמול חבילת סיוע או דרישות מיוון ,  המדינה בעלת הגירעון התקציבי הגדול באיחוד האירופי .  האסטרטגיה של מנהיגי האיחוד האירופי דומה לזו שנקט שר האוצר האמריקאי בשנת 2008 הנרי פולסון ,  כדי להשקיט את השווקים ,  כך אמר הכלכלן הראשי של גולדמן סאקס לחטיבת אירופה ,  אריק נילסן . " זה דומה לבזוקה של פולסון ",  אמר נילסן ,  והוסיף : " זוהי פעולת איזון קשה  להגיד משהו מנחם לשווקים מבלי להתחייב להזרים כספים ולקוות שהשווקים יאמינו להם ".  בשנת 2008 זכה פולסון לאישור הקונגרס לחלץ את פרדי מאק ופאני מיי  רשות אותה הוא קישר לנשק שעצם קיומו אומר שהסבירות שישתמשו בו היא קטנה .  התחייבות מנהיגי האיחוד האירופי לא כללה פרטים ובכירים מהאיחוד עובדים בימים אלה על הקמת מערכת שתלווה כספים ליוון ,  לה כל מדינה מהאיחוד תעניק תרומה בהתאם לגודל שלה ,  כך אמר אתמול לבלומברג בכיר באיחוד .  האסטרטגיה עדיין נותנת ליוון את מרווח הנשימה אותו היא צריכה כדי להתמודד עם הגירעון שלה ,  כך אמר סקוט תיאל - ראש מחלקת המסחר באג"ח בבלאקרוק בלונדון לבלומברג . " המציאות היא שהסיכון שהאיחוד האירופי לא יתמוך ביוון התפוגג ",  אמר תיאל ,  והוסיף : " כל הרעיון היה לאפשר ליוון להגיע לפתרונות ארוכי טווח ". 

בלומברג :  האסטרטגיה של מנהיגי האיחוד האירופי בנוגע ליוון דומה לזו של הנרי פולסון ב-2008
השרים התחייבו לסייע ליוון בלי לספק פרטים - כדי להשקיט את השווקים ,  לפי בלומברג

