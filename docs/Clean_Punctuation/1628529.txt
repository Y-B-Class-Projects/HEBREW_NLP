הקפאת האגרה ב-2010 לקריאה שניה ושלישית
ועדת הכלכלה של הכנסת אישרה היום את הקפאת ההפחתה באגרת רשות השידור ,  שתעמוד גם ב-2010 על 360 שקל .  מנכ"ל הרשות מוטי שקלאר סירב לדחות את צעדי החירום
ועדת הכלכלה של הכנסת אישרה את הקפאת ההפחתה באגרת הטלוויזיה של רשות השידור גם ב-2010 .  הועדה דנה היום בהצעת החוק פעם נוספת ,  לאחר שבשבוע שעבר סירבה לאשר את ההקפאה ללא דיון מעמיק בנושא .  ללא ההפחתה ,  תעמוד אגרת הטלוויזיה בשנת 2010 על 360 שקל .  בדיון נידונה גם הצעה לדיון מהיר של חבר הכנסת רוברט אילטוב  ( ישראל ביתנו )  בנושא האיומים לסגירת רדיו רק"ע ,  המשדר בין היתר ברוסית ואמהרית ,  בעקבות המצב הכלכלי הקשה של רשות השידור .
 במהלך הדיון הדגיש מנכ"ל רשות השידור מוטי שקלאר כי אין כוונה לסגור את רדיו רק"ע ,  רשת מורשת ,  קול המוסיקה ,  או כל תחנה אחרת ,  כפי שחזר והודיע בעבר .  לדבריו , " רדיו רק"ע לא ייסגר כל עוד רשות השידור לא תיסגר ",  כמו כן ,  הודיע המנכ"ל כי אינו מוכן לדחות ביצוע תכנית החירום כפי שביקשו נציגי העובדים ויושב ראש הועדה אופיר אקוניס .  לדברי שקלאר ,  במצבה הגירעוני של רשות השידור ,  אין מנוס מביצוע צעדי החירום כפי שסוכמו על ידי הנהלת הרשות .  בית המשפט האזורי לעבודה בירושלים צפוי להכריע מחר בבקשת ועדי העיתונאים של הרשות לצו הקפאה נגד צעדי החירום ,  שנכנסו השבוע לתוקף .
 
הקפאת האגרה ב-2010 לקריאה שניה ושלישית
ועדת הכלכלה של הכנסת אישרה היום את הקפאת ההפחתה באגרת רשות השידור ,  שתעמוד גם ב-2010 על 360 שקל .  מנכ"ל הרשות מוטי שקלאר סירב לדחות את צעדי החירום

