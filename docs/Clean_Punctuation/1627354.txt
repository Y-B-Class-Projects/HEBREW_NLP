זהר זיסאפל בכנס יזמות באוניברסיטת ת"א :  הבעיה של ההיי-טק הישראלי היא חדשנות יתר "
 זיסאפל : " הבעיה של מערכת החינוך היא חוסר המיקוד במקצועות הבסיסיים ;  ללמד מתמטיקה ואנגלית ולא קולנוע "
 פורום היזמות mit של אוניברסיטת תל אביב אירח את יו"ר קבוצת rad זוהר זיסאפל ,  ואת היזם שמעון אקהויז ,  מייסד חברת סינרון ומשקיע בולט בחברות סטארט אפ בתחום המכשור הרפואי .  בפאנל ,  אותו הנחה יזהר שי ,  שותף בקרן הון הסיכון קיינן פרטנרס בישראל ,  סיכמו שני היזמים הוותיקים את השנה ותיארו את האתגרים והקשיים בהם יעמדו היזמים והחברה הישראלית כולה בעשור הבא .  האם מדינת ישראל נפקדת מההייטק ? זיסאפל ציין כי תפקידה של המדינה בכל הקשור לניהול עסקים איננו חשוב מאוד ,  אך גם איננו זניח . " קבוצת rad חיה במדינת הנסד"ק וסרבנס אוקסלי .  כמו בישראל גם בארה"ב וגם באירופה ישנם חוקים וביורוקרטיה רבה .  אולם למדינה כן כדאי להתערב בכל הקשור למו"פ ולתמרץ חברות להשקיע יותר ,  מאילו היו משקיעות לבד את כספם הפרטי .  לדעתי למנהיגים כדאי להציב תקציב בלתי מוגבל למדען הראשי ,  שכן למרות שעל פניו הוא בלתי מוגבל ,  הוא כן מוגבל ,  בנכונות החברות לגייס כסף ,  שכן זה נעשה במנגנון מאצ'ינג ".  על סוגיית החינוך אומר זיסאפל כי מערכת החינוך איבדה את הפוקוס שלה ,  ובמקום להתרכז במקצועות בסיסיים כמו מתמטיקה אנגלית ומדעים מדויקים ,  מערכת החינוך מתבדרת עם נושאי העשרה שונים . " צריך לסגור את משרד החינוך .  הבעיה של מערכת החינוך בישראל ,  היא חוסר המיקוד במקצועות הבסיסיים .  כיום יש לחזור לבסיס ללמד את המקצועות הבסיסיים כמו מתמטיקה ,  אנגלית ,  קצת תנ"ך ,  ולא ללמד את מקצועות ההעשרה כמו קולנוע שלא קשור לכלום .  בתקופתי לא היו דברים כאלו ,  ולראייה לא יצאנו כאלו רעים .  היום ההעשרה צריכה לבוא מהבית ,  בין היתר בזכות הגישה לטכנולוגיות ולאינטרנט .  המצאות אלו של משרד החינוך עם כל התוכניות מיותרות פוגעות בתוצאות של התלמידים ,  ולראייה הן יורדות .  אקהויז הסכים עם זיסאפל ,  בכל הקשור להגדלת תקציבי המדען הראשי בטווח הקצר ובטווח הארוך ,  ולדעתו המדינה דווקא כן עושה עבודה טובה בתחום .  אקהויז ציין כי המדינה לא עושה מספיק בכדי לעודד השקעות הון פרטיות הנעשות בידי אנשים פרטיים - אנג'לים ,  ואין היא מנצלת את המשאב הזה .  עוד הוסיף אקהויז כי קרן הביוטכנולוגיה החדשה עלולה שלא להשיג את מטרותיה .  הקרן המיועדת נושאת אופי דומה למה לתוכנית שהיתה בתחילת שנות ה-90 עם קרן ענבל וקרן ויוזמה שהיתה בסיס להווצרות קנות הון הסיכון של היום .  אולם כיום לנסות ולשחזר את אותה ההצלחה כמעט ובלתי אפשרי .  כיום להגיע עם מוצר רפואי לשוק ,  ללא השקעה של כמה עשרות מיליוני דולרים בלתי אפשרי .  לכן יש להקי קרן גדולה בתחום ". בעיה נוספת שמעלה אקהויז היא  " חדשנות היתר "  של הישראלים ,  הנובעת מהאופי היזמי של הישראלים של מתחיל מהגן ,  אולם מצב זה יצר חרב פיפיות . " כ-90% מהחברות בחממות הטכנולוגיות לא יכולות לעבור הלאה ,  לשלבים מתקדמים יותר ,  בגלל דילול הכשרון בין מספר רב של חברות .  בשנים האחרונות יש פחות מייסדים לכל חברה בגלל האגו של היזמים המפריע להם להתחבר עם אנשים אחרים ". כיצד אתם רואה את ישראל בסוף העשור הבא ? אקהויז נמנע מלתת תחזית כלשהי לגבי העתיד של מדינת ישראל ,  אולם האתגרים של המדינה הם הרבה מעבר להיי-טק והם דווקא קשורים לחברה הישראלית . " לא יודע מה יקרה בישראל בעשור הקרוב ,  אבל אני חושב שהאתגר הגדול שעומד מולנו הוא גדול יותר מההיי-טק .  ההצלחות בתחום החלו עם אלסינט לפני 40 שנה ,  שהן מבוססות על מצויינות בחינוך .  כשאבא שלי בא הביתה עם מכתב לא טוב מהמורה ,  הוא היה נותן לי סתירה ,  היום מי שמקבל את הסתירה הוא המורה ,  וכאן טמונה הבעיה .  האתגר לעשור הקרוב הוא שילוב של חרדים ובני מיעוטים שלא משתתפים בכח העבודה ,  כאנשים יצרנים ". זיסאפל מעוניין לראות את ההיי-טק מתפזר לכיוונים נוספים ,  פרט לתוכנה ותקשורת ,  לדוגמא לקלינטק ,  אנרגיה ,  ביוטכנולוגיה ואחרים . " אותי מפחיד האיום מהמזרח הרחוק בעיקר מסין מכל הקשור לחדשנות .  אולם זו גם הזדמנות היות וברור כי יווצרו שלוש גושי מדינות ". 

זהר זיסאפל בכנס יזמות באוניברסיטת ת"א :  הבעיה של ההיי-טק הישראלי היא חדשנות יתר "
 זיסאפל : " הבעיה של מערכת החינוך היא חוסר המיקוד במקצועות הבסיסיים ;  ללמד מתמטיקה ואנגלית ולא קולנוע "
 
