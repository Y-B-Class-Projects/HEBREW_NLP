שתי ציפורים במכה
מדור משכורת 13 מרכיב לכם סט מנצח לנשף :  חצאית משי וכלב תחש תואם של המעצב הטורקי ארדם ב-4 וחצי אלף שקלים
ז'קט וחצאית תואמים  אאוט ;  חצאית ובובת כלב תחש תואמות  אין .  או לפחות זה ההיגיון שעומד מאחורי השילוב המפתה שמציע המעצב הקנדי-טורקי ארדם מוראליולו ,  שקנה את שמו על כדור הארץ בשנה החולפת ,  בזכות בדים מודפסים ושילובים פרחוניים .  מדור משכורת 13 מצידו ,  שחי בשביל רגעי אופנה מופרכים ויקרים להחריד ,  מחבק את הרעיון הקיקיוני הזה בחום ומוצא נחמה בחצאית משי בגזרת מקסי ארוכה וצרה ,  בהדפס טווסי ,  מתוך הקולקציה האחרונה של המעצב ,  וכלבלב ממולא ספוג ,  העשוי מאותו בד בדיוק ,  שיוצר עבור לקוחות הבוטיק האינטרנטי net-a-porter.com .
 אחרי הכל ,  שילוב כזה הוא להיט-נשפים בטוח .  הכלבלב יכול להחליף קלאץ' ממוצע  ( ועם קצת גישת  " עשה זאת בעצמך ",  יהיה אפשר גם לדחוף תוכו ארנק )  והחצאית ,  אלגנטית מספיק ומורכבת בחוכמה ,  כדי שתוכל להיות חלופה ראויה ,  אדג'ית יותר ,  לשמלת קוקטייל מהסוג הנדוש  ( במיוחד ללא חלק עליון )  .  ומסתבר שהטוב הזה אפילו אפשרי להשגה  בסך הכל כ-750 שקלים לבובה ועוד 3,700 לחצאית הארוכה .  אחרי הכל ,  אנשים מוכנים לשלם הרבה יותר מ-4 וחצי אלף שקלים ,  בשביל כזו מקוריות .
 
שתי ציפורים במכה
מדור משכורת 13 מרכיב לכם סט מנצח לנשף :  חצאית משי וכלב תחש תואם של המעצב הטורקי ארדם ב-4 וחצי אלף שקלים

