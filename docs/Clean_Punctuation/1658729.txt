הרשת החברתית שנותנת לחולים להשמיע את דעתם
חתן פרס ישראל ומנהל בית החולים שיבא לשעבר ,  פרופ' מרדכי שני ,  לא מפחד מפייסבוק ומאמין שעדיין יש מקום לרשתות חברתיות מתמחות שיענו על צרכים שפייסבוק לא בנוי להתמודד עמם
 >  >  לא כולם מפחדים מפייסבוק .  לנוכח נטישת חלק מהרשתות המקומיות ונהירת המוני הגולשים אל הרשת החברתית הגדולה בעולם ,  יש מי שסבורים כי לצד הענק האמריקני נמצא עדיין מקום לרשתות חברתיות מקומיות מתמחות שמסוגלות לענות על צרכים שפייסבוק לא בנוי לתת להם מענה .  בשבוע שעבר הושקה רשמית הרשת החברתית הבריאותית הראשונה בישראל - כמוני  ( www.camoni.co.il )  ,  שעלתה לאוויר במתכונת ניסיונית באוגוסט 2009 .  כמו רשתות חברתיות רבות ,  למשל themarker cafe ,  ובניגוד לפייסבוק ,  היא כוללת בנוסף לעמוד פרופיל אישי גם פורומים ,  קבוצות ובלוגים .  בשלב זה פועלים באתר 11 תחומים ,  כשהמיקוד כרגע הוא במחלות כרוניות בלבד כמו סוכרת ,  מחלות לב והפרעות אכילה - ולא במחלות ממאירות .  כל תחום מלווה ומפוקח על ידי מומחה בעל שם בעניין כשהניהול השוטף מבוצע בידי מומחה רפואה נוסף - אחות בכירה ,  פסיכולוג או רופא .  בהמשך צפוי האתר להתרחב גם לתחומים נוספים כמו דיכאון וחרדה .  את הרשת החברתית הקים חתן פרס ישראל פרופ' מרדכי שני ,  לשעבר מנהל בית החולים שיבא תל השומר ומנכ"ל משרד הבריאות ,  בהשקעה של מאות אלפי שקלים .  הרשת הוקמה שלא למטרות מסחריות ,  ולטענת שני לא עומדים מאחוריה גופים מסחריים או בתי חולים . " המטרה היא להיות אתר פתוח שלא שייך למוסד אחד בישראל ",  אומר שני . " לא הקמנו את האתר למטרות רווח ואנו נזהרים שלא יהיו שיקולים זרים באינטראקציה עם הציבור .  זה אמנם מקשה על המימון אבל אנו מחזיקים מעמד ".   " האספקט החברתי לא פחות חשוב"פרופ' שני הקים בעבר את מוטקה ,  אתר לבני הגיל השלישי הכולל ,  נוסף לתוכן מגזיני ,  גם רשת חברתית ,  בלוגים ,  קהילות ושירות היכרויות .  על פי גוגל טרנדס לאתרים למוטקה כ-10,000 גולשים ביום והוא נמצא במגמת עלייה .  העורך הראשי של כמוני הוא רונן שמיר ,  לשעבר העורך הראשי של נענע שמנהל את האתר לצדה של דפנה גרוסברג ,  האחראית על הפרויקט מטעם הגוף העומד מאחורי המיזם - חברה לתועלת הציבור בשם גרטנר בע"מ .  גרטנר ממוקמת במתחם תל השומר אך היא גוף עצמאי שאינו קשור לבית החולים .  הגוף הממומן על ידי משרד הבריאות ובאמצעות תרומות אותם מגייס שני בעולם ,  אם כי פעילות פעילות כמוני אינה ממומנת על ידי משרד הבריאות .  הרציונל שעומד מאחורי הקמת רשת חברתית הוא שבאמצעותה חולים ובני משפחותיהם יכולים לסייע לחולים אחרים ולבני משפחותיהם .  לא רק משום שהם שותפי גורל שיכולים לתמוך זה בזה ,  אלא משום שבמקרים רבים חולים נהפכים למומחים בבעיות שלהם לא פחות מהרופאים .  הם מכירים את הסימפטומים ,  את הטיפולים השונים ,  עוקבים אחר חידושים בתחום ומכירים הן את היבטי הרפואה הקונוונציונלית והן את הרפואה המשלימה .  כמוני שונה מהותית מאתרי רפואה אחרים בעלי פיצ'רים קהילתיים ,  כמו דוקטורס ,  שמשמש ספק תוכני הבריאות של וואלה .  ההבדל לא מתמצה בהיעדר האינטרסים המסחריים של בתי חולים וחברות תרופות שנמצאים ברקע ,  אלא גם בכך שבדוקטורס מרכז הכובד נמצא בצד של הרופאים המנהלים פורומים ,  בעוד בכמוני הבמה היא של החולים והרופאים נמצאים שם רק כדי לייעץ ולפקח .  פרופ' שני מנסה להרגיע את החשש מעצות חסרות אחריות של גולשים ומבטיח כי  " יש תמיד מישהו נוסף שקורא את התכנים ושם לב ,  אם כי צריך להיזהר בצנזורה ".  למרות הרגישות של הנושאים הנדונים ברשת ,  מתברר שלא מעט גולשים פותחים פרופילים על שמם האמיתי ולא משתמשים בזהות בדויה .  מסקר אינטרנטי של מכון מרקט ווטש של אבינועם ברוג בקרב 150 משתמשי האתר ,  עולה כי 80% מהם משתמשים בשמם האמיתי ו-24% עשו זאת בליווי תמונה .  פייסבוק היא לא הפתרון לכל דבר היעדר האינטרסים הכלכליים עמד במוקד הנימוק של פעיל הרשת הוותיק והפסיכיאטר ד"ר ירדן לוינסקי כשהשיב מדוע נדרשת רשת חברתית נפרדת כשרוב הגולשים נמצאים בפייסבוק . " האינטרס היחיד של פייסבוק הוא לעשות כסף ",  טען לוינסקי . " לא לשמור על פרטיות על מידע רפואי ,  אלא לראות איך לוקחים את המידע על כל פעולה שעושים הגולשים ,  ולמכור למרבה במחיר .  פייסבוק היא לא פתרון למי שרוצים לדבר על הבעיות הכי פרטיות שלהם .  רשתות חברתיות רפואיות יכולת לתת לכך מענה ,  משום שהן מבינות את משמעות האמינות ,  הפרטיות וביטחון המידע כדי שחולים יוכלו לקבל תמיכה שתאפשר להם להתמודד עם המחלה ".  בכמוני לא מסתפקים רק בפלטפורמה החברתית .  האתר כולל גם תוכן רפואי - חדשות ,  מאמרים ומדריכים .  בהמשך הדרך ,  מתכוונים בכמוני להשיק פעילות גם בסלולר ,  שתנוהל על ידי רופא הילדים ד"ר אורי גינזבורג .  האם לרשת חברתית חדשה כמו כמוני יש סיכוי בעידן פייסבוק ?  לצד רשתות חברתיות שמתרוקנות מגולשיהן ,  כמו הרשתות החברתיות לנוער בישראל ,  יש לא מעט רשתות חברתיות מקומיות או בינלאומיות שמחזיקות מעמד .  בעולם אפשר להזכיר את הרשתות מבוססות המיקום פורסקוור וגוואלה ,  את מייספייס שחביבה על מוסיקאים או את הרשת החברתית למטיילים couchsurfing .  בישראל רשתות כמו מוטקה ו-themarker cafe הן דוגמאות לרשתות חברתיות שממשיכות לרכז פעילות ענפה הודות לכך שהן נותנות מענה לצרכים ספציפיים של אוכלוסיות מסוימות או שהן מספקות שירותים שפייסבוק לא מסוגל או רוצה לספק .  בהכנת הכתבה סייע דן אבן

הרשת החברתית שנותנת לחולים להשמיע את דעתם
חתן פרס ישראל ומנהל בית החולים שיבא לשעבר ,  פרופ' מרדכי שני ,  לא מפחד מפייסבוק ומאמין שעדיין יש מקום לרשתות חברתיות מתמחות שיענו על צרכים שפייסבוק לא בנוי להתמודד עמם

