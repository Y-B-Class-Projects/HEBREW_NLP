פוטבול :  ליין קיפין יאמן את USC
יחליף את פיט קרול לאחר שנה אחת בלבד בטנסי .  למרות הכישלון ,  דל ריו יישאר בג'קסונוויל .  וודסון שחקן ההגנה של השנה
ליין קיפין ,  שאימן את מכללת טנסי בעונה האחרונה ,  חוזר לדרום קליפורניה ,  הפעם כמאמן ראשי .  קיפין שימש מתאם התקפה ב-USC לפני שהחל לאמן את אוקלנד ריידרס ב-2007 .  במהלך העונה שעברה פוטר מהריידרס ועבר למכללת טנסי ,  בה אימן עונה אחת בלבד . " אנחנו שמחים להחזיר אותו הביתה ",  נמסר מדרום קליפורניה .  
גם השנה הוא לא סיפק את הסחורה ,  אבל לא תמיד צריך להצטיין כדי לשמור על המשרה ,  וג'ק דל ריו ימשיך לאמן את ג'קסונוויל .  דל ריו נפגש עם בעלי הג'אגוארס וויין וויבר ,  והכריז לאחר השיחה כי ישמור על תפקידו .  בחוזהו נותרו שלוש עונות ,  במהלכן הוא צפוי להשתכר כ-15 מיליון דולר .  הופעת הפלייאוף האחרונה של ג'קסונוויל נרשמה לפני שנתיים ,  והמאמן ,  כך דווח ,  סירב להצעה להחליף את פיט קרול בדרום קליפורניה כדי לנסות ולהחזיר את הג'אגס למשחקים בינואר .  דל ריו ,  אגב ,  הכחיש את הדיווחים הללו .  
ואם בקרול עסקינן ,  מאמנה החדש של סיאטל אמר כי הוא לא יכול כבר לחכות לתחילת עבודתו בקבוצה . " אני כולי להוט להתחיל ",  אמר במסיבת העיתונאים , " יש הבדל בין התקופה בה אימנתי ב-NFL קודם לכן ובין הזמן הנוכחי .  הניסיון שצברתי במהלך השנים הוא מה שהייתי צריך כדי לחזור ולהיות הטוב ביותר ".  
צ'רלס וודסון ,  מגן הפינה של גרין ביי ,  הוא שחקן ההגנה של השנה .  הוא זכה ב-28 מ-50 הקולות למקום הראשון . " זה כבוד גדול ",  אמר , " אני מרגיש שנתתי הרבה מאוד מעצמי ,  פיזית ומנטלית ,  ואני שמח שמכירים בהישג הזה ".  דארל ריוויס ,  הקורנרבק של ניו יורק ג'טס ,  סיים שני עם 14 קולות ,  לפני אלוויס דומרוויל מדנבר ודארן שארפר מניו אורלינס  ( 3 כל אחד )  וג'רד אלן ממינסוטה  ( 2 )  .
 


פוטבול :  ליין קיפין יאמן את USC
יחליף את פיט קרול לאחר שנה אחת בלבד בטנסי .  למרות הכישלון ,  דל ריו יישאר בג'קסונוויל .  וודסון שחקן ההגנה של השנה

