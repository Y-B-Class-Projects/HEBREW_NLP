חשד :  אל-קאעדה שלח מטען דמה במטוס תובלה
שני מטענים חשודים התגלו במטוסי תובלה בדובאי ובבריטניה ,  שהיו בדרכם לארה"ב .  לא נמצאו חומרי נפץ במטענים ,  אולם נבדק החשד כי הם היוו  " תרגיל יבש "  לקראת פיגוע טרור .  כמו כן ,  נבדקת האפשרות שאחד המטענים יועד לבית כנסת בארה"ב
כוננות גבוהה בנמלי התעופה של ארה"ב ובריטניה ,  לאחר ששתי חבילות חשודות נתגלו במטעני מטוסים משני צדי האוקיינוס האטלנטי .  לפי החשד ,  אחד המטענים היה מיועד לבית כנסת בארה"ב .
 החבילה החשודה הראשונה התגלתה במטוס תובלה של חברת יו.פי.אס שעשה את דרכו מתימן לשיקגו ,  ועצר לתדלק בשדה התעופה מידלנדס שבדרבי .  בבדיקה שנעשתה התברר כי לא היו בחבילה חומרי נפץ ,  אולם היא נראתה כמו מטען חבלה :  חוטי חשמל יצאו ממנה ,  ובתוכה פוזרה אבקה לבנה .  המטען החשוד השני נמצא במטוס בדובאי שגם הוא היה בדרכו מתימן לשיקגו .
 כעת נבדק החשד כי החבילות היו  " תרגיל יבש "  לקראת ניסיון פיגוע ,  וגורמים ביטחוניים בארה"ב אמרו כי ארגון אל-קאעדה יהיה החשוד המרכזי אם אכן מדובר בהערכות מקדימה לפיגוע טרור .
 דוברת הפדרציה היהודית בשיקגו לינדה האס אמרה כי הפדרציה נתבקשה להגביר ערנות נוכח החבילות החשודות . " קיבלנו הודעה שבתי הכנסת צריכים להיות בערנות מוגברת ",  אמרה האס . " אנו נוקטים באמצעי הזהירות המתבקשים ומייעצים לבתי הכנסת המקומיים לעשות כך גם כן ". 
בעקבות חשיפת המטענים שיצאו משדות תעופה בתימן ,  הודיעו הרשויות במדינה כי ייפתחו בחקירת המקרה .  גורם בכיר בתימן אמר כי  " זה אך טבעי שנחקור את המקרה הזה ואת הטענות האלה ". 
לאחר בדיקת המטענים הוסרה רמת הכוננות בששות התעופה בארה"ב ובבריטניה .  עם זאת ,  רשות שדות התעופה בארה"ב הודיעה כי בעקבות האירועים צפויה לעלות רמת הבדיקת הביטחוניות בנמלי התעופה במדינה .
 הליגה נגד השמצה פרסמה הודעה רשמית בעקבות האירוע ,  בה נאמר כי ישנו איום ביטחוני על מוסדות יהודיים בארה"ב . " הליגה נגד השמצה פרסמה אזהרה למוסדות האלה ,  והם מתבקשים לנקוט זהירות גובהה בכל הנוגע לטיפול בדברי דואר .  בכל מקרה של דבר דואר חשוד ,  יש לפנות לרשויות ". 

חשד :  אל-קאעדה שלח מטען דמה במטוס תובלה
שני מטענים חשודים התגלו במטוסי תובלה בדובאי ובבריטניה ,  שהיו בדרכם לארה"ב .  לא נמצאו חומרי נפץ במטענים ,  אולם נבדק החשד כי הם היוו  " תרגיל יבש "  לקראת פיגוע טרור .  כמו כן ,  נבדקת האפשרות שאחד המטענים יועד לבית כנסת בארה"ב

