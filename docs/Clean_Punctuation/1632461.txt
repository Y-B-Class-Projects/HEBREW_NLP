ירידה מתונה מהצפוי במכירות ענקית התוכנה SAP ;  המניה בשיא של 4 חודשים
הכנסות יצרנית התוכנות העסקיות הגדולה בעולם ירדו ב-9% ברבעון הרביעי ל-4.6 מיליארד דולר
ענקית התוכנה הגרמנית דיווחה היום על ירידה מתונה מהצפוי בהכנסות ובשולי הרווח ברבעון הרביעי ובשנת 2009 כולה ,  במסגרת תוצאות כספיות ראשוניות שפירסם לקראת פרסום דו"חותיה הכספיים המלאים לרבעון הרביעי ב-27 בינואר .  מניית sap עלתה בקרוב ל-2% בבורסת פרנקפורט לשיא של ארבעה חודשים .  מתחילת השנה ,  עלתה המניה ב-7% .  sap ,  יצרנית התוכנות העסקיות הגדולה בעולם ,  רשמה ירידה של 9% במכירות לעומת הרבעון המקביל בשנה הקודמת ,  ל-3.18 מיליארד יורו  ( 4.16 מיליארד דולר )  .  הירידה היתה מתונה מתחזיות החברה עצמה .  הכנסות החברה בשנת 2009 כולה הסתכמו ב-10.66 מיליארד יורו .  הכנסות sap בתחום פעילותה העיקרי - מכירות ושירותי תוכנה - בשנת 2009 כולה הסתכמו זה ב-8.2 מיליארד יורו ,  ירידה של 5% לעומת השנה הקודמת בניכוי השפעות שינויים בשערי מטבע .  תחזית החברה היתה לירידה של 6% עד 8% בהכנסות ,  לאחר שבחודש אוקטובר הורידה את התחזית מירידה צפויה של 4% עד 6% .  sap דיווחה עוד כי שולי הרווח התפעולי בשנת 2009 היו 27.5% - מעל לטווח התחזית החברה עצמה שהיה 25.5%-27% .
 
ירידה מתונה מהצפוי במכירות ענקית התוכנה SAP ;  המניה בשיא של 4 חודשים
הכנסות יצרנית התוכנות העסקיות הגדולה בעולם ירדו ב-9% ברבעון הרביעי ל-4.6 מיליארד דולר

