אנשי עסקים מתגבשים במטרה לקחת את נתניה מיאמר
קבוצת הרכישה ,  בראשות הבעלים לשעבר דב לנד ,  טרם עשתה פנייה למועדון .  הנהלת נתניה : " זה קמפיין פרסום אישי "
 קבוצת אנשי עסקים נתנייתים ,  בראשות הבעלים של המועדון לשעבר דב לנד ,  החלה להתגבש במטרה לנסות ולקחת את הקבוצה מידיו של הבעלים הנוכחי של הקבוצה דניאל יאמר ,  שהודיע כי יעזוב בסיומה של העונה .  הקבוצה ,  שמיוצגת על ידי העו"ד זיו אגמון נמצאת עדיין בשלבים ראשוניים וטרם פנתה כלל למכבי נתניה . " הכל בשלב מאוד ראשוני ",  סיפר לנד ,  שאביו הקים את המועדון ,  לוואלה !  ספורט . " כולנו תקווה שזה אכן יצא אל הפועל ,  אבל עדיין מוקדם לדעת האם זה יבשיל לכדי עסקה ". 
בקבוצה עצמה לא אהבו את הפנייה דרך התקשורת והמועדון שחרר הודעה רשמית בה נכתב : " המועדון מבהיר בצורה חד משמעית כי ניהול משא ומתן לרכישת המועדון מנהלים בצורה דיסקרטית ולא בתקשורת .  אף אחד לא פנה עד עתה למי מהנהלת הקבוצה או לבעלים דניאל יאמר לגבי רכישה .  דב לנד הוא איש יקר ומוערך מאוד על ידנו ,  אך לא הוא או מי מאנשיו פנה והביע התעניינות ברכישת מכבי נתניה ".  כמו כן ,  חברי הנהלת המועדון קובי בלדב ,  איציק גניש וגיל לב ,  מסרו בתגובה : " אנחנו לא קשורים לעו"ד אגמון ,  זה קמפיין שיווק-פרסום אישי ". 
עו"ד אגמון הסכים עם ההודעה הרשמית שפרסמה הקבוצה ,  אבל הבהיר : " את המשא ומתן אכן נערוך בצורה דיסקרטית ודרך פנייה למנכ"ל .  מדובר בקבוצת אנשי עסקים אוהדי הקבוצה ,  אנשים טובים שמעוניינים בטובתה .  כרגע אנחנו נמצאים רק בשלב התכנון ולכן עוד לא פנינו למועדון .  אנחנו מתעניינים בכדורגל ולא בעסקים סביב הכדורגל ,  בטח ובטח בתקופה כזו שאנשים נוטשים .  המטרה היא לא רק לקנות את הקבוצה וזהו ,  אלא להציב בכל שנה תקציב גבוה מספיק כדי שתהיה קבוצה ראויה מבלי שנצטרך למכור שחקני בית מוכשרים ושנוכל גם לחזק את הקבוצה בשחקנים נוספים ". 
מי שעשוי להצטרף לקבוצה בקרוב הוא אחד מהבעלים לשעבר ,  עופר רזמוביץ' ,  שסיפר : " תמיד התקשתי לומר למכבי נתניה 'לא' ,  בטח בתקופה קשה שכזו .  אבל הכל עדיין שרוי בערפל כך שאי אפשר לדעת אם בכלל יש מה לגבש קבוצת רכישה .  יאמר לא הבהיר מה התוכניות שלו ,  לא אמר אם הוא בכלל מתכוון למכור את הקבוצה או למסור אותה בחינם ,  ואולי הכל בעצם סתם הצגה .  אם הוא אכן ילך אני אשמח לחבור שוב לדבל'ה ולעזור לנתניה ". 
בינתיים המשיכו בנתניה בהכנות לעונה הבאה ללא יאמר ,  כשהצליחו למצוא ספונסרית נוספת בדמות חברת הספורט האיטלקית errea .  החברה תאמץ את הקבוצה בשלוש השנים הבאות בסכום אדיר של 100 אלף יורו לעונה .
 
אנשי עסקים מתגבשים במטרה לקחת את נתניה מיאמר
קבוצת הרכישה ,  בראשות הבעלים לשעבר דב לנד ,  טרם עשתה פנייה למועדון .  הנהלת נתניה : " זה קמפיין פרסום אישי "
 
