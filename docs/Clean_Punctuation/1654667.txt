הילד הבריטי שנחטף בפקיסטן חוזר הביתה
הילד הבריטי בן החמש שנחטף מבית סבתו בפקיסטן ושוחרר לאחר כ-10 ימים ,  התאחד עם משפחתו באיסלמבאד .  אתמול נעצרו בספרד 3 בני אדם החשודים שקיבלו כופר תמורת שחרורו
 ( צילום:רויטרס ,  עריכת וידאו :  גדי וינסטוק ,  קריינות:אילן שניג ) 
שבועיים אחרי שנחטף מבית סבתו בפקיסטן ,  התאחד היום  ( חמישי )  סאהיל סעיד ,  הילד הבריטי בן החמש עם אביו וסבתו .  חוטפיו של סאהיל שיחררו אותו ללא פגע ביום שלישי ,  לאחר שמשפחתו שילמה כופר בסך 110,000 ליש"ט .  המפגש המרגש נערך בביתו של השגריר הבריטי באיסלמבאד ,  בירת פקיסטן ,  וכלל משחק כדורגל משפחתי .  סאהיל ואביו נמצאים כעת בדרכם בחזרה לאולדהם ,  סמוך למנצ'סטר .  
אתמול עצרה משטרת ספרד שלושה חשודים בסחיטה של אביו של סאהיל ,  ראג'ה .  לדברי המשטרה ,  שני גברים פקיסטנים ואישה רומנייה נעצרו בכפר קונסטנטיני באזור קטלוניה .  האישה ואחד הגברים חזרו מפריז ,  שם הם קיבלו את הכופר .  השלושה היו במעקב ,  אך נעצרו רק לאחר שסאהיל שוחרר .  משטרת פריז אף עצרה שני קרובי משפחה שלהם .  לדברי המשטרה הספרדית ,  בדירתם של החשודים נמצאו מכשירי טלפון ניידים שבאמצעותם יצרו קשר עם אביו של סאהיל ,  כמו גם 105,000 ליש"ט ,  כמה אלפי אירו ומחשב שנקנה בכספי הכופר .
 
הילד הבריטי שנחטף בפקיסטן חוזר הביתה
הילד הבריטי בן החמש שנחטף מבית סבתו בפקיסטן ושוחרר לאחר כ-10 ימים ,  התאחד עם משפחתו באיסלמבאד .  אתמול נעצרו בספרד 3 בני אדם החשודים שקיבלו כופר תמורת שחרורו

