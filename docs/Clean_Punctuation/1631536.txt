טניס :  אילת שוב תארח סבב פיוצ'רים
לאחר שעשתה זאת בהצלחה אשתקד ,  מושכת העיר אליה גם השנה כבר קרוב ל-200 שחקנים .  עד כה :  רק אוקון בבית הגמר
בסוף החודש  ( 23 לינואר )  ייפתח סבב תחרויות פיוצ'רים לגברים אשר יחלק פרסים על סך עשרת אלפים דולרים בכל תחרות .  הסבב יכלול שלוש תחרויות גברים ויתקיים במגרשי הטניס של מלון ספורט ובמגרשים העירוניים בעיר אילת ,  שתאפשר לשחקנים ליהנות ממרכז התיירות המפותח בעיר .
 זוהי הפעם השנייה בסך הכל בה מתקיימת התחרות באילת .  אגב ,  בשבוע השלישי של הסבב תתקיים לראשונה בעיר תחרות נשים בסדר גודל דומה .  מדובר בתחרות בעלת רף גבוה ביותר אליה נרשמו כבר 178 שחקנים בכירים מ-31 מדינות .  שמונת השחקנים הראשונים מדורגים עד למקום ה-362 בעולם ,  ושאר השחקנים בבית הגמר מדורגים עד למקום ה-498 .
 עד כה היחיד שהצליח להיכנס לבית הגמר הוא נועם אוקון  ( 258 )  ,  שככל הנראה יהיה מדורג שני בתחרות ,  זאת בנוסף לארבעה שחקנים שיקבלו כרטיס חופשי לתחרות .  המדורג הבכיר בתחרות הוא הבלגי ניילס דסין בן ה-22 ,  שבשנת 2009 הראה על יציבות רבה וזכה בחמישה פיוצ'רים לאורך השנה .  מירוסלב מצ'יר הסלובקי ישתתף גם הוא .
 סגן אלוף ישראל ,  אמיר וינטרוב  ( 575 )  ,  עדיין בחוץ וצפוי להיות מדורג תשיעי במוקדמות .  ישראלי נוסף שהצליח להיכנס למוקדמות הוא גלעד בן צבי  ( 722 )  .
 
טניס :  אילת שוב תארח סבב פיוצ'רים
לאחר שעשתה זאת בהצלחה אשתקד ,  מושכת העיר אליה גם השנה כבר קרוב ל-200 שחקנים .  עד כה :  רק אוקון בבית הגמר

