חרף המצב ,  גרנט שומר על חוש הומור
מנג'ר פומפי לא מיואש מחוסר הוודאות במועדון : " חודש פה זה כמו 20 שנים ,  אז בוא נחכה עשור ",  ומייחל להישארות אוהרה
מצבה של פורטסמות נראה ונשמע בכי רע ,  אבל לפחות המנג'ר הישראלי של הקבוצה ,  אברהם גרנט ,  מצליח לשמור על חוש הומור .  לאחרונה נשאל גרנט האם יש לו את המשאבים לצלוח את חודש ינואר ,  וענה : " את כל החודש ?  חודש פה זה כמו 20 שנים ,  בוא נחכה 10 שנים ואז נראה ". 
מעבר לחוסר הוודאות הגדול שאופף את המועדון מדרום אנגליה ,  הרי שגרנט אף ייחסר בתקופה הקרובה ארבעה שחקנים עקב אליפות אפריקה שתחל בשבוע הבא .  מדובר בנוואנקו קאנו ,  ארונה דינדאן ,  נאדיר בלחאג' וחסן יבדה .  מנגד ,  מקווה גרנט שג'יימי אוהרה ,  אחת מההבטחות הגדולות שלו המושאל מטוטנהאם ,  יאריך את חוזהו בפומפי . " אני רוצה שאוהרה יישאר ",  אמר גרנט . " שוחחתי עם הארי רדנאפ ,  והוא אמר שזה בסדר ,  וכך אני מקווה ". 
אנחנו נמצאים כרגע בחושך ",  אמר שחקן הקבוצה ריצ'ארד יוז . " כשזה נוגע למשכורות ,  לא תמיד מיידעים אותנו מה קורה איתן ,  ולפעמים אנחנו למדים על כך מהתקשורת ".  יוז שיבח את האוהדים של הקבוצה על התמיכה הרבה . " הם אוהדים את המועדון מהרגע שהם נולדו .  זה נטוע חזק בשורשים שלהם .  אם הם מודאגים ממצב הקבוצה ,  יש להם זכות להרגיש מתוסכלים ולזעוק את זעקתם .  מה שיקרה ,  בעוד 10 שנים הם עדיין יהיו כאן .  לא משנה מה יהיה עם השכר ,  אנחנו צריכים לנצח עבורם ". 

חרף המצב ,  גרנט שומר על חוש הומור
מנג'ר פומפי לא מיואש מחוסר הוודאות במועדון : " חודש פה זה כמו 20 שנים ,  אז בוא נחכה עשור ",  ומייחל להישארות אוהרה

