גאדג'ט היום :  רמקולים אלחוטיים
גם לאודיופילים מגיעים רמקולים אלחוטיים שיתאימו לצרכיהם .  חברת אפריון מציגה זוג כזה
אודיופילים אמיתיים לא מתפשרים על הרמקולים שלהם .  לרוב הם קונים את אלו שהם הכי גדולים ,  יקרים ואיכותיים ,  ואף מציבים אותם במקומות הכי מדויקים בחדר  גם אם זה אומר להריץ כבלים על אורכם של כל הקירות בו .  אלו שלא מוכנים לדקורציה הזאת נאלצים להסתפק ברמקולים אלחוטיים ,  שאיכותם לרוב אינה מן המשובחות .  חברת  " אפריון אודיו "  רוצה לשנות את זה ,  ומשיקה מערכת רמקולים אלחוטית שלטענתה תספק כל אודיופיל .
 ה-Zona Wireless Surround Sound Speaker System  ( כן כן , " zona ")  מתחברת לחשמל מצד הרמקולים הדו-כיווניים ולמערכת הסטריאו מצד המשדר האלחוטי .  המרחק בין שני אלו יכול להגיע עד ל-45 מטרים .  הסאונד אמור להיות משובח ויש תמיכה גם בתקנים כמו דולבי .
 אפריון מתהדרת בפשטות הרכבתה של מערכת ה- Zona Wireless ובכך שהיא יכולה לשמש לא רק את מערכת הסטריאו המשובחת ,  אלא גם את המחשב הביתי  ( למשדר שלה יש כניסת USB )  .  היא מגיעה עם שלט רחוק ,  ומחירה הוא 500 דולר .
 
גאדג'ט היום :  רמקולים אלחוטיים
גם לאודיופילים מגיעים רמקולים אלחוטיים שיתאימו לצרכיהם .  חברת אפריון מציגה זוג כזה

