פברגאס : " ספגנו שערים של ילדי בית ספר "
 גם פברגאס המום מהשערים שספגה ארסנל ב-2:1 מול פורטו ,  אך ונגר מתעקש : " השופט אשם ".  גם פיורנטינה טוענת : " נשדדנו "
 ארסן ונגר לא יודע אם לצחוק או לבכות .  מצד אחד ,  ארסנל שלו הפסידה אתמול  ( רביעי )  2:1 לפורטו בפורטוגל במסגרת המשחק הראשון של שמינית גמר ליגת האלופות ,  תוך שהיא סובלת משגיאות שערורייתיות בהגנה וסופגת שני שערים מצחיקים .  מנגד ,  גם ונגר יודע שהוא יצא יחסית בזול ,  ועם הרכב כל כך חסר במגרש כל כך קשה ,  פיגור 2:1 הוא לא דרמטי ,  וש-0:1 קטן באיצטדיון האמירויות עוד שבועיים יספיק לתותחנים .
 ססק פברגאס נשאל על השער השני שספגה קבוצתו ,  שהגיע אחרי שההגנה של התותחנים חלמה ,  ואיפשרה לפורטו להוציא כדור חופשי ברחבה באין מפריע . " לא יודע אם זה היה חוקי ",  אמר ססק , " אין לי מושג .  אולי כשחקן הייתי נוהג באותה צורה .  זה שער של ילדים בבית ספר ,  מה אפשר לעשות עם זה ?  אין ,  אין על מה להתלונן ". 
ארסנל נקלעה לפיגור מוקדם  ( שגם הוא היה משער מיותר ומטופש ,  הפעם באשמתו המלאה של השוער פביאנסקי ,  שהשמיט פנימה )  ,  אך הצליחה להשוות .  השער השני כבר שבר אותם . " אחרי השער השני כבר קרסנו ",  אמר פברגאס בסיום , " אולי אנחנו יותר מדי רכים בחלק הזה של המשחק ,  כי לפעמים שאנחנו סופגים שער ,  אנחנו לא חזקים מספיק כקבוצה כדי להרים את עצמנו חזרה מהרצפה .  זה מה שקרה ,  למען האמת .  לא היה לנו מספיק אנרגיות להתרומם ולהתאושש ,  אבל עד לשער השני שספגנו ,  אני חושב שהיה לנו משחק די טוב ". 
ארסן ונגר בחר להאשים את השופט בשער המוזר שספגה קבוצתו ,  ולא את ההגנה שלו . " אתה לא יכול לאפשר לשחקנים לנהוג ככה ",  אמר על ההחלטה של השופט לאפשר לשחקני פורטו לשחק מהר מבלי לחכות שההגנה תסתדר , " אי אפשר להתגונן ככה כנגד בעיטה לא חופשית .  השופט חייב היה לתת לנו זמן לארגן חומה .  זו גם בכלל לא הייתה מסירה אחורה לשוער ,  אבל אז השופט דחף את השוער מהמקום ,  ונתן את הכדור לשחקן פורטו כדי שיבקיע .  תשאלו אותו אתם למה הוא החליט לנהוג ככה ".  אגב ,  מדובר בשופט השבדי מרטין הנסון ,  שאישר את השער של נבחרת צרפת מול אירלנד בזכות נגיעת היד המפורסמת של תיירי הנרי .
 מאמן פורטו ,  מנגד ,  ניסה לנחם את ונגר . " זה קורה לכל המאמנים ,  וזה קרה גם לי פעם ",  אמר ז'וסוואלדו פריירה , " אנחנו לא יודעים על מי לכעוס ,  על השופט או על השחקנים .  השער היה חוקי ,  והחוק מאפשר אותו .  זה היה מהלך אינטליגנטי של השחקן שלי ,  והוא העניק לנו ניצחון הוגן שבהחלט הגיע לנו ".  פריירה לא החמיץ את ההזדמנות לעקוץ את ונגר והוסיף : " 'פרופסור' ונגר כועס ,  אבל ארסנל ניצחה משחק נגד צ'לסי ב-2004 בדקה האחרונה ,  בדיוק באותה דרך ובאותה בעיטה חופשית ,  אז חייבים לזכור מה קרה .  זה קורה לכל המאמנים ,  זה קרה גם לי ".  
ומה לגבי שער החוץ שהבקיעה ארסנל ?   " התוצאה אומנם טובה לארסנל ,  אבל אני בטוח שגם אנחנו נצליח להבקיע בלונדון ,  כך שהכל פתוח ",  אמר פריירה .
 רגשות מעורבים יש גם בפיורנטינה .  מצד אחד ,  בקבוצה בוודאי מתעודדים מהיכולת הלא רעה ,  שכמעט הצליחה להוציא תיקו מול באיירן מינכן .  מנגד ,  הוויולה ראו איך שער של קלוסה מנבדל ברור מכריע את המפגש בדקות הסיום ,  קובע 1:2 למארחת ומונע מפיורנטינה הפתעה גדולה ,  בהתחשב בכושרן של הקבוצות .
 קשר פיורנטינה ריקרדו מונטוליבו תקף בסיום את השופט הנורבגי טום הנינג אוברבו  ( שכזכור ,  אחראי גם על השיפוט השערורייתי בחצי הגמר המפורסם אשתקד בין צ'לסי לברצלונה )  ,  ואמר : " שיחקנו את המשחק שרצינו לשחק ,  אבל אז קרו דברים שממש עצוב לראות אותם בשלבים כל כך מתקדמים של ליגת האלופות .
" אפילו אני ראיתי את הנבדל מהספסל ,  וזה ממש מתסכל ששדדו אותנו ככה .  כמובן שאנחנו עדיין בתמונת ההעפלה ,  אבל יכולנו להיות במצב הרבה יותר טוב בלי השגיאות של השופטים ". 
מאמן פיורנטינה צ'זארה פראנדלי אמר ש"זה היה אופסייד ברור .  הקוון היה רחוק ,  רחוק מדי מהאירוע ,  אבל אנחנו צריכים לקבל את זה .  נתנחם בזה ששיחקנו משחק ליגת אלופות מצוין ". 
גם לואי ואן חאל לא הכחיש שקבוצתו יצאה בנס עם ניצחון . " אכן ,  בהחלט היה נבדל ",  אמר מאמנה ההולנדי של באיירן , " מצד אחד היה לנו מזל גדול עם השער הזה ,  אך מצד שני סבלנו מחוסר מזל כשהחמצנו שלושה ארבעה מצבים מצוינים ". 

פברגאס : " ספגנו שערים של ילדי בית ספר "
 גם פברגאס המום מהשערים שספגה ארסנל ב-2:1 מול פורטו ,  אך ונגר מתעקש : " השופט אשם ".  גם פיורנטינה טוענת : " נשדדנו "
 
