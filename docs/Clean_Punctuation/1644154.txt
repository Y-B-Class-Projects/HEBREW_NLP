עיריית תל אביב יוזמת הקמת מלונות בוטיק בנמל תל אביב
בלעדי TheMarker
 >  >  עיריית תל אביב פועלת להגדיל את תמהיל השימושים בנמל תל אביב ולהקים במתחם מלונות בוטיק .  ל-themarker נודע כי הוועדה המקומית לתכנון ובנייה תדון היום בבקשה להסדיר את השימושים בנמל ,  לצד הגבלת הקמתם של אולמות שמחה ואירועים בנמל .  לפי ההצעה שהוגשה ,  לא יוענקו עוד היתרי רישיונות בהקמת אולמות שמחות ,  למעט הבקשות שהוגשו ואושרו על ידי הוועדה עד ינואר 2007 .  כמו כן ,  אולמות השמחה והאירועים יוקמו רק בדרום וצפון הנמל ובשפך הירקון .  הוועדה המקומית עשויה גם לאסור על הקמת דיסקוטקים בכל תחום הנמל . " מדובר בצעד חשוב לקראת שמירת אופיו הייחודי של נמל תל אביב ",  הסביר יו"ר הוועדה המקומית ,  דורון ספיר ,  שיזם את ההצעה . " עד עכשיו תוכנית בניין עיר איפשרה הקמת אולמות שמחה ללא הגבלה .  אחת המשימות המרכזיות של הוועדה המקומית היא לתת מענה למחסור החמור בחדרי מלון בתל אביב ובכוונתנו לתת את כל ההקלות האפשריות להגדלת מספר חדרי המלון בעיר ".  בתל אביב 75 בתי מלון ו-7,000 חדרי אירוח ,  מהם 6,000 חדרי מלון .  בהליכי תכנון ואישור נמצאים 4,200 חדרים והעירייה יוזמת בנייה של עוד 2,600 חדרים .  גם מהנדס עירית תל אביב חזי ברקוביץ' תומך בהצעה .  סגן ראש העיר ומ"מ הוועדה המקומית ,  פאר ויסנר ,  הביע התנגדות לתוכנית .  ויסנר סבור כי יש להמתין עם קידום התוכנית עד גיבוש תוכנית מתאר לתל אביב ,  לאור הרגישות באזור חוף הים . " ביהמ"ש המחוזי כבר פסק שאין לבנות באזור שפך הירקון והנמל .  המקום משגשג כלכלית ויש לשמור על ציביונו ",  אמר .
 
עיריית תל אביב יוזמת הקמת מלונות בוטיק בנמל תל אביב
בלעדי TheMarker

