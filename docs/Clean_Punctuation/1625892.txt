אלשיך מאיצה את הקריסה הבאה
החלטתה של השופטת ורדה אלשיך להורות על קיום אסיפת נושים באפריקה מתווה מדיניות בעייתית בהסדרי חוב עתידיים - אבל נציגויות מחזיקי האג"ח קיבלו את מבוקשן ולכן לא יערערו
 >  >  החלטת השופטת ורדה אלשיך לקיים אסיפה לאישור הסדר הנושים באפריקה ישראל לוקה בבעיות בשל המדיניות התקדימית שהותוותה בה .  חבל ,  כי זהו הסדר הנושים הגדול ביותר עד כה וכדאי שיתווה מדיניות מושכלת לבאים אחריו .  הקובלנה העיקרית נגד אלשיך מכוונת לקביעתה כי בהסדר שבו יש נושים בעלי איגרות חוב ,  שחלקן אמורות להיפרע בטווח הקצר  ( "קצרות ")  וחלקן אמורות להיפרע במועד רחוק יותר  ( "ארוכות ")  ,  יש לפצות את איגרות החוב הקצרות באופן מועדף ביחס לאג"ח הארוכות כדי להשיג  " שוויון מהותי ".  השופטת אלשיך רמזה כי לא היתה מאשרת הסדר ללא מנגנון פיצוי כזה ,  אך מי שהציע אותו בהסכמה היו דווקא נציגויות מחזיקי האג"ח שגיבשו אותו לפני הדיון .  המנגנון שגובש מתבסס על תמהיל אמצעי התשלום בפריסת החובות של אפריקה .  אפריקה תחזיר שילוב של מזומן ,  המרת אג"ח למניות והנפקת עוד אג"ח ארוכות .  המנגנון שגובש קובע כי מחזיקי האג"ח הקצרות יקבלו חבילה שתכלול יותר מזומנים ופחות מניות ואג"ח ארוכות ואילו חובם של מחזיקי האג"ח הארוכות יומר לשילוב שיכלול יותר אג"ח ארוכות ופחות מזומן .  אלה קיבלו ק"ג נוצות ואלה קיבלו ק"ג ברזל ויתור על מזומן לטובת האג"ח הקצרות משמעו כי שווייה המהוון של ה"חבילה "  שקיבלו מחזיקי אג"ח ארוכות פחת .  לכן ,  הסכימה אפריקה להגדיל את כמות האג"ח הארוכות שתקצה לנושים אלה בעוד 76 מיליון שקל .  זה היה הסכום שבו העריכו כלכלנים את שווי ההטבה הנוספת במזומן שקיבלו מחזיקי האג"ח הקצרות על חשבון האג"ח הארוכות .  אלה קיבלו קילו נוצות ואלה קילו ברזל ,  אבל שניהם קיבלו קילו - המחיש בבית המשפט את המנגנון עו"ד ליפא מאיר ,  שייצג את האג"ח הארוכות .  פסגות ,  השחקן המוסדי הדומיננטי בהסדר ,  מתנגד לסיכום .  בפסגות לא דחו את המנגנון עצמו אך סברו שהחישוב מבוסס על ההנחה שמחזיקי האג"ח הארוכות יחזיקו בהן עד מועד הפירעון .  מי שירצה למכור אג"ח ארוכות בטווח הקצר עלול לגלות כי שוויין נמוך מ-76 מיליון שקל ולכן דרש פסגות לקבל עוד 8-12 מיליון שקל באג"ח ארוכות .  זה היה מרגיע את רועי ורמוס ,  אבל אפריקה סירבה .  פסגות תחליט השבוע אם לקבל את הגזירה .  אלשיך לא הותירה להם ברירה .  יותר פטנט מתקדים עיון תלמודי בהחלטתה של אלשיך מגלה בעיה קשה בתקדים שנוצר .  ראשית כל ,  אלשיך יצרה אבחנה בין הסדר נושים בחדלות פירעון מוחלטת  " דמוי פירוק "  אשר בו מסולק בעל השליטה מהחברה לבין הסדר  " רה-ארגון "  של חובות החברה ופריסתם על ציר הזמן .  בהמשך הניתוח קבעה כי אם בעל השליטה מסולק אין משמעות לאבחנה בין אג"ח קצרות וארוכות ,  אבל במקרה השני  " שאלת הטיפול השוויוני בנושים צריך וחייב שתעשה לפי ניתוח האינטרס האמיתי שלהם מבחינת הציפיות הפיננסיות שלהם כלפי החברה ,  ולא לפי הסנקציות שביכולתם להפעיל כנגדה ".  זה לא סתם תקדים ,  זה פטנט שאלשיך לא מציגה לו כל אסמכתא משפטית .  האם השאלה אם לבייב נשאר או הולך צריכה להשפיע על היחס השונה למחזיקי האג"ח ?  התקדים יוצר תמריצי משא ומתן מעוותים :  אם מחזיקי אג"ח ט' היו מתעקשים להגדיל עוד את חלקם ,  פסגות היתה דורשת להדיח את לבייב ואז לא היה עוד מקום ליחס שונה בפריסת החוב .  עיוות נוסף נוגע לסעיפי  " האצה "   ( אקסלרציה )  הקיימים בכל איגרת חוב ומאפשרים למחזיקי האג"ח לדרוש פירעון מיידי של החוב ,  גם באיגרות חוב ארוכות טווח .  החלטת אלשיך יוצרת תמריץ למחזיקי אג"ח ארוכות למהר להעמיד את החוב לפירעון מיידי כדי לעמוד בשורה אחת עם נושים קצרי טווח .  היועצים המשפטיים של מחזיקי האג"ח הארוכות אכן יעצו להם להפעיל את סעיפי ההאצה מיד כשהודיעה אפריקה על כוונתה להגיע להסדר חוב .  מחזיקי האג"ח הארוכות נמנעו מלעשות זאת בגלל שהודעה כזו ,  לפי כללי הבורסה ,  היתה גורמת לעצירת המסחר באג"ח של אפריקה ו"כולאת "  את מחזיקי האג"ח ללא יכולת למכור אותן .  החשש הוא כי בהסדר הבא ,  הסימן הראשון לבעיות תזרים מזומנים יוביל לקריסה מיידית של תאגיד ענק כי כל מחזיקי האג"ח ידרשו פירעון מיידי .  בנק הפועלים ,  אגב ,  נהג בדיוק כך .  עו"ד פיני רובין ,  נציג הבנק ,  הציג בבית המשפט מכתב שבו העמיד הבנק את חובה של אפריקה לפירעון מיידי לפני כחודשיים .  צעד זה כנראה ננקט כדי להעמיד את הבנק במצב זהה לנושים אחרים בגלל שאחרת היו הבנקים מובטחים רק במניותיו של לבייב ששוויין בפירוק היה אפס .  האומנם תקדים ?  מבחינה משפטית טהורה - לא .  אלשיך התבקשה לאשר רק את הבקשה לקיים אסיפת נושים אחת ולא אסיפות נפרדות .  השאלה כיצד ייראה מנגנון חלוקת העוגה בין הנושים לא נדונה לגופה ,  ולכן הערותיה של אלשיך כולן בגדר  " אימרת אגב "  שאין לה תוקף מחייב .  עם זאת ,  גם לאימרות אגב יש השפעה על הסדרים עתידיים ואף על ההסדר הנוכחי .  האם מישהו יערער ?  אולי ,  אבל לא יהיו אלה הצדדים העיקריים בתיק .  הם קיבלו מאלשיך בדיוק את מה שביקשו ,  אסיפת נושים אחת ,  ולכן אין בכוונתם לערער .  ואימרת האגב תישאר כפי שהיא ,  תלויה באוויר ,  לא להקיא ולא לבלוע .
 
אלשיך מאיצה את הקריסה הבאה
החלטתה של השופטת ורדה אלשיך להורות על קיום אסיפת נושים באפריקה מתווה מדיניות בעייתית בהסדרי חוב עתידיים - אבל נציגויות מחזיקי האג"ח קיבלו את מבוקשן ולכן לא יערערו

