נורבגיה אסרה על צוללות ישראליות להתאמן בשטחה
משרד החוץ באוסלו אסר על צוללות הנבנות בגרמניה עבור חיל הים הישראלי לערוך אימונים במים הטריטוריאליים שלה .  הסיבה הרשמית :  תקנות נגד ייצוא ביטחוני למדינות בהן שורר מצב מלחמה
נורבגיה מסרבת לאפשר לצוללות חדשות שנבנו בגרמניה עבור חיל הים הישראלי לערוך אימונים וניסויים ימיים במים הטריטוריאליים שלה .  באמצעי התקשורת בנורבגיה דווח השבוע ,  כי האיסור נובע מהחלטה של משרד החוץ באוסלו למנוע ייצוא ביטחוני לישראל .
 הכוונה היא ,  ככל הנראה ,  לשתי צוללות מדגם  " דולפין "  משופר ,  שנבנו במספנות של חברת HDW בעיר קיל בגרמניה .  לפני העברת הצוללות לחיל הים הישראלי ,  הן אמורות לעבור שורה של ניסויים ימיים בחוף הדרומי של נורבגיה ,  שם חכרו המספנות הגרמניות נמל המשמש כבסיס לניסויי צוללות חדשים .  
שתי הצוללות המשופרות אמורות להצרף לשלוש צוללות מדגם  " דולפין ",  שלפי פרסומים שונים כבר מצויות בידי חיל הים הישראלי .  לפי פרסומים זרים ,  צוללות אלה אמורות לאפשר לישראל להנחית  " מכה שנייה "  במקרה של מתקפה גרעינית נגדה .
 שר החוץ הנורבגי יונאס גאר סטור הסביר את האיסור על האימונים בשטח מדינתו בכך ,  שבנורבגיה קיימות תקנות מחמירות נגד ייצוא של ציוד ושירותים בתחום הביטחוני ,  בפרט למדינות ששורר בהן מצב מלחמה או קיים חשש שתשרור בהן מלחמה .
 
נורבגיה אסרה על צוללות ישראליות להתאמן בשטחה
משרד החוץ באוסלו אסר על צוללות הנבנות בגרמניה עבור חיל הים הישראלי לערוך אימונים במים הטריטוריאליים שלה .  הסיבה הרשמית :  תקנות נגד ייצוא ביטחוני למדינות בהן שורר מצב מלחמה

