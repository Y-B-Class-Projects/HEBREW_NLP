פערים בין הפועל ת"א לגנק על יבואה
הצדדים ינסו לסכם על מעבר של הגנאי ביום שני .  דה סילבה לקראת עכו : " צריכים לדאוג שרצף הניצחונות יימשך "
 נציגי גנק הבלגית ייפגשו מחר  ( עם הנהלת הפועל תל אביב במטרה להעביר את סמואל יבואה לשורותיה .  נציגי הקבוצה עקבו אחרי השחקן נגד במשחק של האדומים נגד המבורג והתלהבו מיכולתו .  כרגע הפועל דורשת כ-700 אלף דולרים ובין הצדדים קיימים פערים משמעותיים .  
יחד עם זאת ,  למרות שהעסקה עדיין רחוקה מחתימה ,  גורם המוערב בעסקה אמר כי הוא מאמין שיבואה יעבור בסופו של דבר לשחק בבלגיה מכיוון ששני הצדדים מעוניינים בכך .  בהפועל מאוכזבים מיכולתו של יבואה מתחילת העונה ואם יצליחו למכור אותו ,  ינסו להחתים חלוץ בעל שיעור קומה בחלון ההעברות הקרוב .  
הפועל ערכה היום אימון שחרור בלבד ומחר תערוך אימון מסכם לקראת ההתמודדות עם הפועל עכו ,  שנדחתה ליום שלישי  ( 20:00 ,  ספורט1 )  .  בקבוצה מקווים להמשיך את היכולת הטובה מהשבועות האחרונים ומאמינים כי העייפות לא תבוא לידי ביטוי במשחק בנצרת עילית .  הפועל עדיין לא קיבלה תשובה מהתאחדות הניגרית לגבי בקשתה לאפשר לשוער וינסנט אניימה לחבור לנבחרת בעשירי בינואר .  כרגע ,  אניימה אמור להחמיץ את המשחק מול בית"ר ירושלים במחזור הבא מאחר שהוא אמור להמריא כבר ביום רביעי לניגריה .
 עם או בלי אניימה ,  בהפועל מקווים שקבוצה תמשיך בתנופה מהשבועות האחרונים .  דגלאס דה סילבה שכבש אתמול בניצחון על הפועל רמת גן  ( 0:3 )  ,  נשמע בטוח לגביי יכולת הקבוצה כשאמר לאתר הרשמי  :" אני שמח שניצחנו ושעזרתי לקבוצה עם הגול שהבקעתי ,  הראש שלנו כרגע כבר ביום שלישי במשחק נגד עכו .  עשינו רצף מצוין של נצחונות ואנחנו צריכים לדאוג שהוא יימשך ,  גם כדי שהאוהדים ייהנו וגם שנוכל לשמוח בסיום העונה ". 

פערים בין הפועל ת"א לגנק על יבואה
הצדדים ינסו לסכם על מעבר של הגנאי ביום שני .  דה סילבה לקראת עכו : " צריכים לדאוג שרצף הניצחונות יימשך "
 
