המטבח הביתי
עודד זיו מציין שנה ל'בר יין' במונטיפיורי תל אביב ,  ומזמין את החוגגים להביא תבשילים שהכינו בעצמם לבראנץ' שבת חגיגי
ה"בר יין "  שנפתח לפני כשנה בפינת הרחובות מונטיפיורי ונחלת בנימין בתל אביב ,  והיה חלק מגל חינני של ברי יין שנפתחו ברחבי העיר חוגג שנה ,  וכיאה למקום שמרגע פתיחתו הקפיד להיות שונה ,  גם הפעם חוגג עודד זיו ,  הבעלים  ( שהוא לפעמים גם השף וגם הסומליה )  בצורה שונה .  החגיגות יפתחו ביום שבת הקרוב  ( 16/1 )  עם בראנץ' יום הולדת - החל מהשעה 12:00 ,  לקוחות המקום מוזמנים להביא ממיטב התבשילים הביתיים שהכינו במו ידיהם ,  ולטעום את שאר התקרובת בחינם ,  כאשר ה"בר יין "  ידאג ליין כמובן .  
העובדה שהלקוחות יושבים בבר שהוא למעשה גם המטבח ,  עושה להם חשק לספר על מעלליהם במטבח . " הם נותנים עצות ,  ומתארים איך הם מבשלים ",  מסביר זיו , " וחשבתי שאין סיבה שלא לחגוג את יום ההולדת עם החברים שהם בעצם הלקוחות ,  אבל גם מי שמעולם לא ביקר במקום מוזמן לבוא עם איזה תבשיל או אפילו בקבוק יין טוב ולהצטרף לחגיגה ,  גם ככה המקום קטנטן ,  ולא רציתי שאנשים יתלוננו שצפוף ."  הוא מחייך .  
החגיגות ימשיכו במהלך השבועות הבאים ,  עם שלל אירוחים של שפים ,  מסעדנים ויזמים .  השף אבי ביטון ממסעדת אדורה ,  קובי בנדלק ועופר אלמליח מקייטרינג  " מיארבל "  וגם שיר הלפרין ,  שייסדה את  " שוק האיכרים "  בנמל תל אביב יחד עם מיכל אנסקי .
 בראנץ' יום הולדת .  שבת 16 בינואר 12:00-18:00
יום שני 18 בינואר 19:00-01:00 שף אבי ביטון 
יום שני 25 בינואר 19:00-01:00 שפים קובי בנדלק ועופר אלמליח מקייטרינג הבוטיק  " מיראבל "  
יום ראשון 31 בינואר 19:00-01:00 ט"ו בשבט ב"בר יין "  עם מאכלי ילדות ושירי ארץ ישראל
יום שני 8 בינואר 19:00-01:00 השפית והיזמית שיר הלפרין משוק האיכרים

המטבח הביתי
עודד זיו מציין שנה ל'בר יין' במונטיפיורי תל אביב ,  ומזמין את החוגגים להביא תבשילים שהכינו בעצמם לבראנץ' שבת חגיגי

