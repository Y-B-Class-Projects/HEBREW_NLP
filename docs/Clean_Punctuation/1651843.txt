בלדוט ,  זנדברג וביטון נאבקים על חולצת ההרכב
בני יהודה מתכוננת למשחק מול הפועל תל אביב ,  שהוקדם לשעה 17:00 .  גארידו לא התאמן ,  אפק ואבו זייד המורחקים ייעדרו 
בבני יהודה ממשיכים בהכנות לקראת המשחק נגד הפועל תל אביב בשבת בבלומפילד .  אמש  ( רביעי )  קיבלה הנהלת המועדון הודעה על כך ששעת המשחק הוקדמה ל- 17:00 ,  במקום השעה 19:30 שתוכננה במקור וזאת בעקבות הזזת המשחק של בית"ר ירושלים נגד מ.ס .  אשדוד ל-19:30 .
 הזהובים ערכו הבוקר אימון נוסף ממנו נעדר הבלם הקולומביאני איבן גארידו ,  שקיבל מנוחה והורדה בעומסים ועבר טיפולים עם הפיזיותרפיסט חנן בן עמי .  הבלם הצעיר ניצן אהרונוביץ' סובל מרגישות בשריר התאומים וגם הוא קיבל מנוחה מהמאמן גיא לוזון .
 בני יהודה תחסר בשבת את עמרי אפק ,  שספג כרטיס אדום והורחק בהפסד 2:1 להפועל רמת גן בתחילת השבוע וכן את הקשר חסן אבו זייד שהחלים משבר באפו אולם צבר חמישה כרטיסים צהובים .
 הקשר לירוי צעירי שהחלים ממתיחה בשריר הירך האחורי וגם החלים משפעת ,  חזר לאימונים מלאים אולם רק לקראת סוף השבוע יתברר אם הוא יעמוד לרשותו של המאמן .
 לוזון צפוי לערוך שני שינויים בהרכב הפותח כאשר הקפטן אסי בלדוט ,  מיכאל זנדברג והחלוץ משה ביטון ,  נאבקים על שני מקומות בהרכב הפותח .
 
בלדוט ,  זנדברג וביטון נאבקים על חולצת ההרכב
בני יהודה מתכוננת למשחק מול הפועל תל אביב ,  שהוקדם לשעה 17:00 .  גארידו לא התאמן ,  אפק ואבו זייד המורחקים ייעדרו 

