חילוצה של יוון על ידי קרן המטבע יהיה השפלה גדולה לאירופה
גאווה לאומית ,  לחצים פוליטיים פנימיים וסיכון פיננסי אדיר מכתיבים את אופייה המכוער של המחלוקת בין גרמניה לצרפת בשאלה אם לשתף את קרן המטבע הבינלאומית בחילוצה של יוון מצרותיה הכלכליות
ניו יורק טיימס  >  >  יוון ,  שחייבת למחזר חובות בהיקף של כ-27 מיליארד דולר ,  מעוררת מחלוקת חריפה בקרב מדינות אירופה .  המחלוקת ,  שבמרכזה השאלה אם להשליך את יוון לחסדי קרן המטבע הבינלאומית או לא ,  מתמקדת לא רק בכלכלה וכסף ,  אלא גם בפוליטיקה ובגאווה לאומית .  הוויכוח מתנהל בצלו של משבר פוטנציאלי נוסף בפורטוגל ,  שדירוג האג"ח שלה הורד ביום רביעי .  בגוש היורו עדיין אין הסכמה על אופיו של המנגנון שאמור להתמודד עם משברי חובות כאלה .  החיפוש אחר מנגנון כזה מעורר מתיחות בין צרפת לגרמניה ובין הנציבות האירופית למדינות החברות באיחוד - ואפילו מתיחות פוליטית פנימית בגרמניה ובצרפת .  נשיא צרפת ניקולא סרקוזי הוכה באחרונה על ידי הבוחרים בבחירות האזוריות ,  ואינו רוצה להעניק את כתר חילוצה של יוון ליריבו הסוציאליסטי דומיניק שטראוס קאהן ,  יו"ר קרן המטבע .  עם זאת ,  התנגדותה של גרמניה לחילוץ יוון על ידי האיחוד האירופי בלבד אינה מותירה לסרקוזי ברירות רבות .  חילוץ על ידי קרן המטבע הבינלאומית הוא פגיעה קשה בגאווה האירופית ,  בהתחשב בתפקידה החשוב של ארה"ב בקרן .  משלמי המסים באירופה אינם מוכנים לחלץ את היוונים ,  ומסובך להקים כעת גרסה אירופית של הקרן .  אתמול נפתח בבריסל מפגש פסגה ,  שבו ביקש ראש ממשלת יוון ,  יורגוס פפנדריאו ,  הבטחה שאירופה תעניק לו מימון בריבית נמוכה של כ-3% ,  לעומת ריבית של 6% שיוון נדרשת לשלם עתה בשווקים הפיננסיים .  גרמניה רוצה שיוון תשלם קנס על בזבזנותה ,  אך פפנדריאו איים כי ללא הבטחה לסיוע מאירופה ,  הוא יפנה לקרן המטבע .  תשובתה של ברלין בינתיים :  סע לשלום .  קנצלרית גרמניה אנגלה מרקל עומדת בפני לחצים פוליטיים מקומיים ושוללת כמעט לחלוטין חילוץ אירופי .  היא הסכימה להבטיח שברלין לא תאפשר ליוון להגיע לפשיטת רגל ,  אך אמרה שמדינות המפירות את החוקים הנוגעים למדיניות תקציבית יורחקו מגוש היורו .  בתמיכתן של הולנד ואיטליה ,  מרקל דוחפת את אתונה לזרועות קרן המטבע הבינלאומית .  צרפת ,  מצדה ,  נתמכת על ידי נשיא הנציבות האירופית חוסה מנואל בארוסו ;  ראש קבוצת שרי האוצר של גוש היורו ,  ז'אן קלוד יונקר ;  וז'אן קלוד טרישה ,  נשיא הבנק המרכזי של אירופה ,  שאמר כי מעורבות קרן המטבע אינה נאותה .  מוחמד אל-אריאן ,  מנכ"ל קרן האג"ח הגדולה בעולם ,  פימקו ,  אמר כי יוון צריכה לבצע קיצוצים ללא פגיעה בצמיחה הכלכלית ,  כדי שהמגזר הפרטי יוכל להמשיך לממן את החובות בריבית סבירה . " בשל המחלוקת באירופה ,  השווקים מאבדים בהירות ,  והיוונים שוב תחת לחץ ",  אמר .  לדעתו ,  הפתרון הסביר ביותר הוא עירוב קרן המטבע תוך שיתוף מדינות גוש היורו כמממנות . " האירופאים חייבים לבלוע את גאוותם ולצאת מחוץ למשפחה ",  אמר אל-אריאן . " קרן המטבע היא מעריך יותר אובייקטיבי של מאמצי יוון לקצץ בתקציב ".  בדרך לחילוצה של יוון יש מכשולים רבים .  סכום המימון הנדרש הוא עצום ,  ואין לדעת כמה תוכל קרן המטבע לממן . " אפילו 10-11 מיליארד יורו יהיו סיוע גדול ",  אמר פיליפ וייט ,  כלכלן מהמרכז לרפורמה אירופית . " אבל זה ידרוש עוד תוספת של הלוואה מאירופה ,  שכן יוון צריכה למחזר חובות של 44 מיליארד דולר נוספים השנה ".  בעבור האירופים ,  פנייה לקרן המטבע היא משפילה . " קרן המטבע נועדה למדינות כמו סומליה או מאוריטניה ,  לא לאירופה ",  אמר כריסטוף ברבייה ,  עורך השבועון  " ל'אקספרס ".   " כשמדובר במדינה בפריפריה ,  איסלנד או הונגריה ,  למה לא ?  אבל יוון ?  !  זה היורו .  יוון ,  אם כל הדמוקרטיות האירופיות .  זו שאלה של גאווה ושל ציוויליזציות ".  כל פתרון לבעיה של יוון יסלול את הדרך לחילוץ של פורטוגל ,  ספרד ואיטליה ,  מאחר שגם הן סובלות מחובות גדולים ,  שכר גבוה ,  צמיחה נמוכה ופריון עבודה נמוך .  ואולם אפילו חילוצה של יוון ,  שהיא חלק קטן מכלכלת גוש היורו ,  הוא משימה מרפת ידיים . " יוון מבקשת מקרן המטבע והאיחוד האירופי לקחת סיכון עצום ",  אמר צ'רלס קלומיריס מאוניברסיטת קולומביה . " מדובר בסובסידיה של מיליארדי יורו לכמה שנים ,  וזה לא יותר ממרווח נשימה ליוון ,  שזקוקה ל-150 מיליארד דולר בשנתיים הקרובות .  יוון תיאלץ לקצץ 25% מהתקציב שלה בשלוש שנים ,  אם לא תוכל למנוע באמת העלמות מס ושחיתות ,  ולהקטין את הכלכלה השחורה .  פורטוגל ,  ספרד ואיטליה יצטרכו לסבול קשות .  האירוניה היא שהברית שאמורה לאחד את צרפת וגרמניה בעצם מפלגת ביניהן עתה ". 

חילוצה של יוון על ידי קרן המטבע יהיה השפלה גדולה לאירופה
גאווה לאומית ,  לחצים פוליטיים פנימיים וסיכון פיננסי אדיר מכתיבים את אופייה המכוער של המחלוקת בין גרמניה לצרפת בשאלה אם לשתף את קרן המטבע הבינלאומית בחילוצה של יוון מצרותיה הכלכליות

