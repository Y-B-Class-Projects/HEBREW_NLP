המטפל אנס נערה בספא ונשלח ל-3 שנים בכלא
יוסף קסטל ,  מעסה בספא בקיסריה ,  הורשע באונס נערה בת 17 שהגיעה אליו לקבלת טיפול .  השופטים : " התנהגותו ומעשיו מעוררים סלידה ,  כיעור ושאט נפש רבים "
  ( צילום :  עוז מרון ,  עריכה :  גדי וינסטוק ) 
בית המשפט המחוזי בחיפה גזר היום  ( חמישי )  שלוש שנות מאסר על מרדכי יוסף קסטל בן 44 ,  שהורשע על פי הודאתו באונס נערה בת 17 וביצוע מעשה מגונה בה ,  בעת ששימש כמעסה בספא בקיסריה .  בנוסף ,  גזר עליו בית המשפט בפתח תקווה 12 חודשי מאסר על תנאי ופיצוי למתלוננת בגובה 25,000 שקל .
 לפי כתב האישום ,  נכנס קסטל עם המתלוננת לחדר הטיפול ,  במסגרת עבודתו כמעסה בספא ,  והחל לעסותה כשהיא שכובה על בטנה ,  לבושה בתחתונים ומכוסה חלקית בסדין .  תוך כדי עיסוי ,  הוא אנס אותה וביצע בה מעשה מגונה .  המתלוננת הפסיקה את המעשים ויצאה מחדר הטיפולים .
 השופטים יוסף אלרון ,  משה גלעד ומנחם רניאל ציינו בהחלטתם כי  " התנהגותו ומעשיו של הנאשם מעוררים סלידה ,  כיעור ושאט נפש רבים ".  הם הוסיפו ,  כי  " אין הדעת סובלת מעשים ,  כדוגמת מעשיו של הנאשם אשר רומסים את כבודה של האישה תוך פלישה לגופה ,  ללא הסכמתה החופשית וזאת רק מפני שחפצה לקבל עיסוי ". 

המטפל אנס נערה בספא ונשלח ל-3 שנים בכלא
יוסף קסטל ,  מעסה בספא בקיסריה ,  הורשע באונס נערה בת 17 שהגיעה אליו לקבלת טיפול .  השופטים : " התנהגותו ומעשיו מעוררים סלידה ,  כיעור ושאט נפש רבים "
 
