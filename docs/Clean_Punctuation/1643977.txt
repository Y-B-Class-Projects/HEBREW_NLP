שמורת גמלא
רבבות דונמים של חורש ,  על כל החי והצומח שבו ,  נשרפו בסוף חודש מאי בדליקה .  כעת נפתח המקום מחדש למבקרים
מחר  ( שישי )  יפתח מחדש לטיילים מסלול הטיול למפל גמלא ,  שנסגר לאחר שהגשר שהוביל אליו נשרף בדליקה הגדולה שאירעה בשמורה בחודש מאי .  מאז הנשרים הצעירים כבר הושבו לכלוב האיקלום ומקן של חיוויאי ,  שהיה חשש שאבד בלהבות ,  בקע גוזל בריא .  אנשי שמורת גמלא החלו מיד לאחר השריפה בפעולות השיקום :  שבילים הוסדרו מחדש לביקור מטיילים ,  שהגיעו באלפים על מנת לצפות בנזק שנגרם ,  זאת לאחר שמנכ"ל רשות הטבע והגנים ,  אלי אמיתי ,  הורה לפתוח את השמורה ללא תשלום בשבועות שלאחר השריפה .  
לצד השילוט והסדרת השבילים ,  החשמל והמים בשמורה ,  פעלו צוותים של רשות הטבע והגנים כדי לסייע לטבע להשתקם על ידי כריתת ענפים ועצים שנשרפו .  
כזכור ,  שבעה צוותי כיבוי בסיוע ארבעה מטוסי כיבוי ,  עשרות פקחים של רשות הטבע והגנים וקק"ל ,  סיירי המועצה האזורית גולן ,  שתי פלוגות חיילי צה"ל ומתנדבים רבים ,  נאבקו במשך יותר מיממה בשריפה הגדולה שכילתה אלפי דונמים של ובהם מארג שלם של חורש טבעי ,  צמחייה ובעלי חיים .  בעקבות השריפה ,  שפרצה כתוצאה מאימוני צה"ל ,  הוקמה וועדת בדיקה צבאית שהמליצה לאחרונה על השלמת מחסור בציוד כיבוי ,  הקמת צוות כבאות צה"לי שילווה אימונים וחידוד הפקודות העוסקות במניעת שריפות .
 רועי שטראוס ,  מנהל שמורת טבע גמלא : " בסופו של דבר צריך לתת לזמן לעשות את שלו ,  ולסייע לתהליך השיקום היכן שניתן .  המראה של חסידות המגיעות למקומות המפויחים לאסוף מזון שעלה על פני הקרקע ,  הדורסים ששבו להסתובב ברקיע וצמחיית הנחלים שממהרת להתחדש ,  מראים כי הטבע ממשיך את מעגל החיים שלו בנסיבות לא רגילות ,  וגם מהשריפה הוא יתאושש .  צוות השמורה עובד מידי יום על מנת לסייע לשיקום ואנחנו מקווים שכבר בתוך מספר חודשים השמורה תוריק מחדש .  למרות שברור לכולנו ששיקום מלא ייקח שנים רבות ,  את מה שיש ביכולתנו לשקם - השילוט ,  החשמל במצפור השמורה וכמובן הגשר שהוביל לתצפית בראש מפל גמלא ,  הצלחנו להשלים בזמן קצר .  במהלך כל הזמן שחלף המשיכו להגיע לשמורה אלפי מטיילים ,  שהגיע לצפות בנזקים ובטבע המשתקם - ולפעמים פשוט בכדי להביע תמיכה באנשי השמורה ." 
במהלך העבודות האחרונות להקמת הגשר החדש ,  הצליח רועי שטראוס ,  מנהל השמורה ,  ללכוד במצלמתו עוד סימן לכך שהחיים בגמלא שבים אט אט למסלולם :  נחש תלום קשקשים שהורג את טרפו בחניקה .
 שמורת הטבע גמלא נקראת כך ככל הנראה בגלל מבנה הר גמלא שמזכיר דבשת גמל .  בשמורה יש שילוב נפלא של נוף ,  טבע ושרידי עבר .  במקום ישנו ריכוז ייחודי של עופות דורסים ,  חלקם נדירים ,  על שטח מצומצם .  
בית הכנסת שנמצא בשמורה הוא המבנה הארכיטקטוני הקדום ביותר הידוע בעולם .  בצוקי השמורה מקננים עשרות זוגות של נשרים ,  המהווים את אוכלוסיית הנשרים הגדולה בישראל .  בשעות הבוקר ממריאים הנשרים ובשעות הצהרים הם שבים לקניהם ,  כשהם מרחפים ממש מעל לראשי המטיילים .  כדי לצפות בתעופת הנשרים כדאי להגיע למצפור המיוחד שנמצא בקצה המצוק .
 מעבר למצפור הנשרים ,  בגדה הצפונית של נחל גמלא קיימת נקודת תצפית נוספת ,  המשקיפה על מפל גמלא .  המפל ,  שמימיו נופלים מגובה של 50 מטרים ,  הוא המפל הגבוה בישראל .  בדרך למפל ,  ניצבת קבוצת דולמנים .  דולמן הוא מבנה הבנוי משלוש אבני בזלת עצומות בצורת שולחן ששימש כמצבת קבר של נוודים שחיו בגולן לפני כ- 4,000 שנים .
 שרידי הישוב העתיק גמלא נמצאים לרגלי נקודת התצפית .  לאתר יורד שביל תלול ,  מהלך 20 דקות במורד .  גמלא הייתה יישוב יהודי משגשג בסוף ימי הבית השני .  העיר התפרסמה במלחמתה נגד הרומאים ,  בראשית המרד הגדול  ( שנת 67 לספה"נ )  .  סיפור הקרב מתואר בפירוט ובדרמטיות בספר  " תולדות מלחמת היהודים עם הרומאים "  שכתב יוסף בן-מתתיהו ,  בו נאמר כי יהודי גמלא נלחמו ברומאים בעוז רב .
 בגמלא נחשפו שרידי כנסייה בכפר הביזנטי דיר קרוח ,  שרידי בית הכנסת שפעל עוד לפני חורבן בית המקדש ,  אמת מים ,  מקווה טבילה ,  מבני ציבור ,  אבני קלע וראשי חיצים רבים שמעידים על הקרב הקשה שהתחולל במקום ועוד .  
בשמורה הוקמה פינת הנצחה לראשוני המתיישבים בגולן שנפלו במערכות ישראל ,  הממוקמת בתצפית מרשימה .
 אטרקציות לילדים :  תצפיות על נשרים .
 חיות בשטח :  נשרים ועופות דורסים נדירים .
 שעות פתיחה :  8:00-16:00 ,  כניסה אחרונה ב-15:00 .
 כדאי שתדעו :  החל מחודש דצמבר רשות הטבע והגנים יוצאת במיזם משותף עם יקבי רמת הגולן ,  במסגרתו חלק מההכנסות על יינות הסדרת  " גמלא ",  יועברו למימון פרויקט רשות הטבע והגנים לשמירה על אוכלוסיית הנשרים בגמלא .  למבקרים בשמורה תינתן 25% הנחה בכניסה למרכז המבקרים של יקבי רמת הגולן .
 מפלים ,  קני נשרים ,  קנאים ובית כנסת מהעתיקים בארץסוג מסלול :  מעגלי ,  הלוך חזורנקודת התחלה :  חניון השמורה .  מכביש סובב כינרת יש לעלות בצומת גמלא עד צומת דליות  ( כביש 869 )  ולפנות צפונה כשני קילומטנקודת סיום :  חניון השמורהמשך הטיול :  1-4 שעותדרגת קושי :  קלמעבר במיםציוד דרוש :  מים ,  כובע ,  נעלי הליכהעונות מומלצות :  כל השנהמי שתייה בדרך :  ישגישה לעגלות ונכים :  איןמחיר :  בוגר 25 ¤  ,  ילד 13 ¤ ,  הנחה של 50% לאזרח ותיקטלפון לבירורים :  04-6822282

שמורת גמלא
רבבות דונמים של חורש ,  על כל החי והצומח שבו ,  נשרפו בסוף חודש מאי בדליקה .  כעת נפתח המקום מחדש למבקרים

