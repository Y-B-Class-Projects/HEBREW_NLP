מרחיבים את שיתוף הפעולה :  האינדקסים הרפואיים של דוקטורס יעלו בוואלה
שני הפורטלים יהיו שותפים בהכנסות מן השירותים בתשלום ומפרסום
פורטל הבריאות דוקטורס ופורטל וואלה עומדים להרחיב את שיתוף הפעולה ביניהם .  בעוד כ-2-3 שבועות יעלו בוואלה האינדקסים הבריאותיים של דוקטורס ושירותי הפרימיום שלה ,  הכוללים בין היתר ביצוע בדיקות מרחוק ,  ואפשרות לשלוח תוצאות בדיקות למבחן רופאים מומחים בחו"ל.בשלוש השנים האחרונות מהווה דוקטורס ספק התוכן של וואלה בתחום הבריאות .  האתר מפעיל במסגרת וואלה כ-350 פורומים וסיפק לה ,  לדבריו ,  כ-15 אלף מאמרים .  בעבר היה דוקטורס ספק התוכן בתחום הבריאות לנענע 10 ו-msn ישראל במקביל.לדברי אסף תדהר ,  מנכ"ל ושותף בדוקטורס , " מודל שיתוף הפעולה הזה יפעל רק עם וואלה .  המטרה היא לקרב את המומחים לציבור ככל האפשר .  החשיפה בוואלה תנגיש לציבור שירותים שעד עכשיו רק הקהל המתקדם והמתמחה בחר לקבל למרות שחלק מהשירותים מכוסים על ידי הביטוח ". המודל הכלכלי של שיתוף הפעולה הוא שותפות בהכנסות מהאינדקסים ,  וחלוקת ההכנסות שיתקבלו משירותי הפרימיום .  לדברי תדהר , " מבין 20 אלף הרופאים באינדקס ,  כאלף רופאים משלמים על נוכחות מוגדלת ושירותים נוספים סכום של כ-350 שקלים בכל חודש ,  שהם כ-4.2 מיליון שקל בשנה ". לדברי תדהר ,  מקור הכנסות נוסף ממנו תהנה גם וואלה הוא תשלום של חברות או גופים עבור קידום מוגבר של תכנים שיש להם עניין בפרסומם . " תעשיית התרופות לא עובדת עם משרדי הפרסום .  הם יכולים לייצר תוכן שמקורו ,  למשל ,  בסקירות רפואיות מהעולם או לבקש לקדם כתבות שכתבנו ויצרנו במערכת .  גופי בריאות מוכנים לשלם כסף כנגד טראפיק לתכנים האלה ". 

מרחיבים את שיתוף הפעולה :  האינדקסים הרפואיים של דוקטורס יעלו בוואלה
שני הפורטלים יהיו שותפים בהכנסות מן השירותים בתשלום ומפרסום

