כך תעצרו את הבאזז 
 >  >  מי שציפה לגלות בעקבות פיאסקו הפרטיות שליווה את השקת גוגל באזז כפתור חדש בשם  " הסר את גוגל באזז ",  שיעלים את באזז מחייו הדיגיטליים ,  יצטרך לחכות .  כפתור זה צפוי להיתוסף בקרוב לעמוד ההגדרות של ג'ימייל ובאזז - תחת לשונית מיוחדת שתוקדש להגדרות של באזז .  מלשונית זו ניתן יהיה גם להסתיר את רשימת החברים מעמוד הפרופיל .  בינתיים הסירה גוגל את ברירת המחדל לפיה רשימת העוקבים מוצגת בעמוד הפרופיל ,  וכן חדלה מלספק רשימת משתמשים נעקבים מן המוכן למצטרפים החדשים .  במקום זאת תספק להם גוגל רשימה עם הצעות למשתמשים אחריהם הם ירצו אולי לעקוב .  שינוי נוסף הוא ניתוק הממשק האוטומטי עם פיקאסה וגוגל רידר .  עד שגוגל תספק את הכפתור האדום שינתק את הגולשים בקליק אחד מהשירות ,  קיימות כמה פעולות שמשתמשים שחרדים לפרטיותם יכולים לנקוט כדי לצמצם את החשיפה שלהם .  ראשית יש לפתוח את עמוד הבאזז ,  מתחת לתיבת הטקסט הריקה להוספת באזז חדש תמצאו קישור בשם  " following x people ".  יש להקליק עליו ובחלק התחתון של החלונית שנפתחת לוודא שאין סימן v בריבוע שליד השורה :  show the lists of people i'm following and people following me on my profile .  אם התיבה מסומנת כבר וברצונכם שלא להציג לעולם את רשימת העוקבים שלכם ,  הסירו את ה-v .  לבסוף הקליקו על done .  כדי למחוק את הנוכחות הקיימת שלכם ,  גשו לעמוד הפרופיל בכתובת google.com/profiles  ( הקפידו להיות מחוברים לגוגל בעת ההקלקה )  .  הקליקו על delete שליד כל באזז כדי למחוק אותו .  כדי למחוק את העוקבים שלכם ,  הקליקו שוב על following x people ,  וליד כל שם הקליקו על unfollow .  בחלק העליון של עמוד ,  לצד התמונה שלכם ,  תמצאו קישור לרשימת הגולשים שאתם עוקבים אחריהם - x followers .  הקליקו עליה ולאחר מכן ליד כל שם הקליקו על unfollow .  לבסוף ,  לא רוצים להמשיך לראות את באזז בתיבת הג'ימייל שלכם ?  גללו עד סוף העמוד .  ממש בתחתית ,  באותיות זעירות ,  תמצאו לינק שנקרא  " turn off buzz ".  לאחר שתקליקו עליו ,  באזז ייעלם מהעמוד אבל לא מהחיים .  ומה עם גולשים שרוצים להמשיך להשתמש בשירות אך לשמור על מינימום חשיפה ?  בכל פעם שגולשים חדשים מתחילים לעקוב אחריכם ,  מופיעה על כך הודעה בראש העמוד .  יש להקליק על כפתור options ליד שם העוקב החדש ואז לבחור ב-block ,  כדי למנוע ממנו להמשיך לעקוב אחריכם .
 
כך תעצרו את הבאזז 
nan
