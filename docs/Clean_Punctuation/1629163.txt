במי ירה ג'יי-אר ? 
ג'יי-אר סמית קלע מהקו בשנייה האחרונה ,  דנבר הפצועה גברה על הווריורס 122:123 .  הלייקרס ,  עם ארטסט ,  גברו על יוסטון
דנבר הופיעה הלילה  ( רביעי )  למשחק מול הווריורס בלי כרמלו ,  בילאפס ואנדרסן ,  אבל שתי זריקות עונשין של ג'יי אר סמית בשנייה האחרונה העניקו לנאגטס ניצחון דרמטי על גולדן סטייט .  ממפיס עלתה לראשונה הלילה למאזן חיובי העונה ,  והלילה ניצחה בפורטלנד את הבלייזרס הפצועים ועם ריצת 1:13 בדקות האחרונות .  הלייקרס קיבלו בחזרה את רון ארטסט ,  וגברו בבית על יוסטון ,  ואינדיאנה הפתיעה בביתה את אורלנדו .
 כל תוצאות הלילה :
 דנבר  ( 13:22 )  - גולדן סטייט  ( 24:9 )  122:123פורטלנד  ( 15:22 )  - ממפיס  ( 16:17 )  109:105סקרמנטו  ( 20:14 )  - פיניקס  ( 13:22 )  113:109ל.א לייקרס  ( 6:28 )  - יוסטון  ( 15:20 )  79:88אינדיאנה  ( 23:11 )  - אורלנדו  ( 10:24 )  90:97פילדלפיה  ( 24:10 )  - וושינגטון  ( 21:11 )  104:97שארלוט  ( 18:15 )  - שיקגו  ( 19:14 )  108:113ניו ג'רזי  ( 31:3 )  - מילווקי  ( 18:14 )  76:98דאלאס  ( 11:24 )  - דטרויט  ( 22:11 )  93:98
לא רק שהנאגטס שיחקו בלי אנתוני ,  בילאפס ואנדרסן ,  הלילה הם גם איבדו את הרוקי המצוין טיי לוסון במהלך המשחק ,  אבל ג'יי-אר סמית היה בזמן הנכון ובמקום הנכון והבטיח את הניצחון .  סמית קיבל את הכדור 3 שניות לסיום כשדנבר בפיגור נקודה ,  ובמהלך זריקת שלוש נואשת ,  הרבה מעבר לקשת ,  ספג עבירה ממונטה אליס  ( למה ,  מונטה ?  )  .  סמית קלע שתיים עם 0.4 שניות לסיום ,  והעניק לנאגטס את הניצחון ,  שהושג גם הרבה בזכות 27 נקודות ו-13 ריבאונדים של קניון מרטין .  סמית ,  אחד מארבעה שחקנים בדנבר עם 20 נקודות ומעלה ,  סיים עם 21 ,  טי לוסון קלע 21 וחילק 8 ,  ג'ואי גרהאם קלע 20 וקלט 8 ,  וננה קלע 9 ,  קטף 12 ,  מסר 4 וחטף 4 .  מונטה אליס ,  שלפני העבירה שלו על סמית העניק את היתרון לגולדן סטייט ,  הסתפק בערב מרשים של 32 נקודות ועבירה מטופשת אחת ,  אך המצטיין בשורות המפסידים היה קורי מאגטי ,  שקלע 35 נקודות באחוזים מצוינים  ( 12 מ-16 מהשדה ,  11 מ-12 מהקו )  .
 ל.א לייקרס  ( 6:28 )  - יוסטון  ( 15:20 )  79:88
הלייקרס ,  האלופים הגאים ,  שוב הוכיחו למה גם השנה יהיה קשה מאוד לקחת מהם את התואר .  קובי בריאנט סבל מערב קליעות לא קל ,  אך עדיין סיפק 22 נקודות  ( 9 מ-23 מהשדה )  ,  וגם אם נדמה שחסרונו של פאו גאסול ישפיע לרעה - למאר אודום השיג דאבל דאבל אדיר כשסיים עם 17 נקודות ו-19 ריבאונדים  ( ו-9 אסיסטים )  .
 מלבד זאת ,  אנדרו ביינום קלע 24 נקודות ,  מתוכן 11 ברבע האחרון ,  והוסיף 8 ריבאונדים ,  רון ארטסט חזר להרכב וסיים עם 7 נקודות ו-7 ריבאונדים ,  והלייקרס כבר במאזן 3:20 בבית  ( הכי טוב בליגה )  ונראים חזקים ,  מאוזנים ובלתי ניתנים לעצירה .  יוסטון הייתה צמודה לאורך כל המשחק ,  אבל ברבע האחרון העוצמה של הלייקרס ביטלו כל ניסיון של הרוקטס לגנוב ניצחון .  קרל לנדרי קלע 19 ,  ארון ברוקס תרם 18 ,  לואיס סקולה קלע 15 וטרבור אריזה הוסיף 12 נקודות ו-8 אסיסטים .
 האם משהו עובר על אורלנדו ,  שספגה הפסד שני ברציפות ?  המג'יק ,  שרק לפני מספר ימים נוצחו על ידי שיקגו ,  ראו את רוי היברט עושה כמעט כל מה שהוא רוצה ובעיקר מסיים עם שיא קריירה שכולל 26 נקודות ,  שמונה ריבאונדים ,  ארבע חסימות ושלושה אסיסטים .  הפייסרס ממשיכים במסע ההתאוששות שלהם משמונת ההפסדים הרצופים שספגו לאחרונה והשלימו ניצחון שני בשלושת המשחקים האחרונים .  מי שלא ממש הצליח לעזור הלילה לאורלנדו הוא דוויט הווארד ,  שסיים עם 11 נקודות ו-15 ריבאונדים .  את הרבע השלישי סיימו הפייסרס עם יתרון 62:68 ,  במהלך הרבע האחרון הם רצו 0:8 והיתרון צמח ל-12 חמש דקות לסיום .  בהמשך היברט התגבר על הווארד והשלים ניצחון חשוב .  לות'ר הד קלע 18 למנצחים ,  מיקאל פייטרוס וג'אמיר נלסון היו הקלעים המובילים אצל המפסידים עם 16 נקודות .
 שארלוט  ( 18:15 )  - שיקגו  ( 19:14 )  108:113
אחרי שני ניצחונות חוץ מרשימים ,  שארלוט הוכיחה שגם בבית היא יודעת לעשות את העבודה ,  לפחות נגד שיקגו ,  שנכנעה אחרי משחק צמוד .  ג'ראלד וואלאס הוביל את ההתקפה האימתנית של הבובקאטס עם 32 נקודות ,  בעוד סטפן ג'קסון ופליפ מארי קלעו 25 נקודות כל אחד ובכך ערערו את מצבה של היריבה ,  שאחרי ארבעה ניצחונות רצופים היא הפסידה פעם שנייה בשני המשחקים האחרונים שלה .
 שארלוט ,  שניצחה את המשחק השלישי ברציפות ושיפרה את מאזן הבית שלה ל-4:12 ,  עברה את שיקגו בטבלת המזרח וקיפצה למקום השביעי .  אחרי שפיגרו ב-13 הפרש ברבע השני ,  לשיקגו היו מספר הזדמנויות בדקה האחרונה להכריע את המשחק לטובתם ,  אבל דריק רוז וג'ון סלמונס פספסו את הזריקות שלוש והעניקו בעצמם את הניצחון לשארלוט .
 כששחקן כזה עולה מהספסל ,  למי אכפת מי בחמישייה ?  ג'ייסון טרי קלע 26 נקודות ,  הפעם הרביעית העונה שבה הוא עולה מהספסל וקולע 25 ומעלה ,  והמאבריקס הצליחו להתאושש מהתבוסה המביכה ללייקרס .  איך ?  הם פשוט פגשו את הפיסטונס המביכים ,  שרשמו הלילה הפסד עשירי ברציפות ,  ברצף הכי גרוע של הקבוצה ב-15 השנים האחרונות .  דטרויט עדיין מנסה לייצב את השורות ,  כשריפ המילטון ,  טיישון פרינס  ( שהחמיצו ביחד 26 משחקים )  ובן גורדון  ( שהחמיץ 9 משחקים )  חוזרים למגרשים אך עדיין מקרטעים .  פרינס סיים עם 12 ,  המילטון עם 20 ,  גורדון עם 9 ,  צ'רלי וילאנואבה תרם 17 ו-9 ,  אבל דטריוט ראתה את דרק נוביצקי מתאושש מכמה ערבים קשים וקולע 22 נקודות ומוסיף 12 ריבאונדים ו-4 אסיסטים .  שון מריון קלע 18 .
 פורטלנד  ( 15:22 )  - ממפיס  ( 16:17 )  109:105
ממפיס עשתה צעד נוסף הלילה כדי להוכיח שהיא כנראה ראויה לפלייאוף .  פורטלנד עוד הובילה 96:104 כשנותרו 3:45 דקות לסיום המשחק ,  אבל מכאן הבלייזרס נתקעו בהתקפה ואיפשרו לזאק ראנדולף וחבריו לחזור לעניינים עם ריצה של 1:13 עד הסיום .  או ג'יי מאיו וראנדולף קלעו 27 נקודות וממפיס השלימה ניצחון רביעי ברציפות ושביעי בשמונת המשחקים האחרונים שלה .  את הצד המפסיד ,  שם שותפו שבעה שחקנים בלבד ,  הוביל ברנדון רוי עם 27 נקודות ,  כשמרטל וובסטר קלע 21 .
 גילברט ארינאס ,  כך מתברר ,  גם יודע לשחק כדורסל .  הלילה המכשף ,  שאולי כבר ראוי לכינוי  " השולף ",  קלע 19 נקודות ומסר 14 אסיסטים ,  והוליך את הוויזארדס לניצחון על אף שהמארחת הובילה בבטחה לכל אורך החצי הראשון .  אנטואן ג'יימסון היה דומיננטי מתחת לסלים עם 32 נקודות  ( 13 מ-20 מהשדה )  ו-14 ריבאונדים ,  ניק יאנג הוסיף 21 מהספסל ,  והוויזארדס חזרו מפיגור 18 נקודות וקטעו רצף של ארבעה הפסדים רצופים .  אנדרה איגואדלה קלע 20 למפסידים ,  סמואל דאלמברט סיים עם 20 נקודות ו-20 ריבאונדים ,  אבל כשאלן אייברסון מסיים עם יותר איבודים מנקודות  ( 7 איבודים ,  4 נקודות בלבד )  - קשה לסיקסרס לנצח .  אייברסון ,  שסיים עם 2 מ-6 בלבד מהשדה ,  רשם משחק עם הכי מעט ניסיונות זריקה במשחקים בהם שיחק 30 דקות ומעלה .
 ניו ג'רזי  ( 31:3 )  - מילווקי  ( 18:14 )  98:76
למה שמילווקי לא תחגוג על הנמושה של הליגה ?  הבאקס נהנו מ-18 נקודות של אנדרו בוגוט ו-17 של קרלוס דלפינו ,  כדי לנצח את הקבוצה החלשה ביותר בליגה ,  כשהיא נהנית מספסל עשיר שגם הוא הסתדר עם היריבה .  הניצחון הזה גם מאפשר למילווקי לשפר את מאזן החוץ האיום שלה שעומד כעת על ארבעה ניצחונות מ-15 משחקים .  המשחק היה בשליטתה של מילווקי מהפתיחה ,  כאשר הרבע הראשון הסתיים ב-16:22 לאורחים ואל המחצית הם ירדו ביתרון 41:52 .  הפער רק הלך וצמח בהמשך כשגם 22 נקודות של יי ג'יאנליאן לנטס לא ממש עזרו .
 
במי ירה ג'יי-אר ? 
ג'יי-אר סמית קלע מהקו בשנייה האחרונה ,  דנבר הפצועה גברה על הווריורס 122:123 .  הלייקרס ,  עם ארטסט ,  גברו על יוסטון

