בריטניה :  אזרח הינדי יישרף בטקס מסורתי
אזרח בריטי ממוצא הינדי שביקש שגופתו תישרף במדורה לאחר מותו ,  קיבל אישור מיוחד לכך .  לדבריו ,  שריפה במדורה פתוחה חיונית למוות טוב
 ( צילום :  רויטרס ,  עריכת וידאו :  יאיר דניאל ) 
כל מה שדוונדר גאי רצה ,  זה שלאחר מותו תישרף גופתו במדורה .  אתמול  ( רביעי )  אישר בית המשפט בבריטניה את בקשתו .  גאי ,  מנהיג רוחני בן 71 ,  קיבל אישור לבצע את הטקס השנוי במחלוקת מבלי שיהיה צורך לשנות את החוק הבריטי ,  רק לאחר שהסכים שהמדורה תוקף בקירות וגג עם פתח .  
גאי מאמין ששריפה במדורה חיונית ל"מוות טוב "  ולשחרור נשמתו אל העולם הבא .  אך עיריית ניוקאסל ,  מקום מגוריו ,  חשבה אחרת ואסרה עליו לקיים את הטקס .  זאת ,  מכיוון שהחוק הבריטי אוסר על שריפת גופת אדם מחוץ לכותלי משרפות ,  ובקשתו של גאי אינה מעשית לביצוע .  גאי תבע את העירייה והפסיד ,  אך זכה אתמול בערעור .  
ההחלטה עשויה לקבוע תקדים עבור כ-560,000 הינדים המתגוררים בבריטניה .  ארגוני הינדים במדינה תמכו במאבקו המשפטי של גאי ,  אך עם זאת בקשתו עוררה גם ביקורת .  לדברי מנהל האקדמיה ההינדית בבריטניה ,  על פי האמונה ההינדית יש יותר מדרך אחת לשרוף גופה ועל ההינדים להפסיק להסתכל לעבר .
 
בריטניה :  אזרח הינדי יישרף בטקס מסורתי
אזרח בריטי ממוצא הינדי שביקש שגופתו תישרף במדורה לאחר מותו ,  קיבל אישור מיוחד לכך .  לדבריו ,  שריפה במדורה פתוחה חיונית למוות טוב

