מחיר הנפט ירד ב-0.8% ל-74.69 ד' לחבית - שפל של חמישה שבועות
בשבועיים האחרונים נפל מחיר הנפט ב-8.8% ;  מדד הסחורות CRB ירד היום ב-1%
מחיר הנפט ירד היום ב-0.8% לרמתו הנמוכה ביותר מזה חמישה חודשים בבורסת הסחורות של ניו יורק .  זאת בעקבות התחזקות הדולר מול היורו שהקטינה את הביקוש לסחורות כהשקעה חלופית וככלי גידור מפני אינפלציה ועל רקע הערכות כי סין תנקוט בצעדים נוספים לצינון כלכלתה .  הדולר מתחזק כעת ב-0.5% מול היורו לרמה של 1.4078 דולר ליורו .  מול הליש"ט ,  מתחזק הדולר ב-0.6% ל- 1.6144 דולר לליש"ט .  מול הין נחלש הדולר ב-0.7% לרמה של 89.67 ין לדולר .  מחירי הסחורות ירדו היום בעקבות הערכות כי צמצום פעילות ההלוואות של הבנקים בסין על ידי הממשלה תוביל להאטה בצמיחה הכלכלית המואצת של סין ולכן גם בביקוש לנפט.מחיר החוזים על הנפט מסוג light crude למסירה במארס ירד ב-0.8% ל-74.69 דולר לחבית בבורסת הסחורות של ניו יורק ,  לאחר שמוקדם יותר ירד ב-1.9% ל-73.82 דולר לחבית .  בשבועיים האחרונים נפל מחיר הנפט ב-8.8% .  מדד הסחורות crb של רויטרס/ג'פריס ,  העוקב אחר מחיריהן של 19 סחורות ,  ירד היום ב-1% ל-273.92 נקודות ,  רמתו הנמוכה ביותר מאז 14 בספטמבר .
 
מחיר הנפט ירד ב-0.8% ל-74.69 ד' לחבית - שפל של חמישה שבועות
בשבועיים האחרונים נפל מחיר הנפט ב-8.8% ;  מדד הסחורות CRB ירד היום ב-1%

