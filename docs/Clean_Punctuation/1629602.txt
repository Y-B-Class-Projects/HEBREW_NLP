נסראללה מעריך :  ישראל תצא למלחמה באביב
לפי עיתון לבנוני ,  מזכ"ל חיזבאללה אמר בשיחות סגורות כי להערכתו ישראל תפתח בקרוב במתקפה חדשה בלבנון .  זאת על סמך מידע ,  שלטענתו הגיע לידיו 
" מזכ"ל חיזבאללה השייח' חסן נסראללה קיבל מידע ,  לפיו ההנהגה הישראלית מתכננת לפתוח במלחמה חדשה נגד לבנון בתקופה הקרובה ".  כך דיווח הבוקר  ( חמישי )  העיתון הלבנוני 'אל-אחבאר' הנחשב למקורב לחיזבאללה .  לפי העיתון ,  בשיחות עם מקורביו ועם בכירי חיזבאללה בפורומים סגורים אמר נסראללה ,  כי להערכתו ישראל מתכננת לפתוח במתקפה בחודשי האביב הקרובים .
 מקורות סורים המוגדרים  " מהימנים "  מסרו אתמול לעיתון  " אל-ווטן ",  היוצא לאור בקטאר ,  כי אם ישראל תתקוף שוב את חיזבאללה בלבנון , " דמשק לא תשב בחיבוק ידיים ,  שכן כל איום על ביטחונה ויציבותה של לבנון הוא בבחינת איום ישיר על ביטחונה ויציבותה של סוריה ".  המקורות הוסיפו ,  כי סוריה עוקבת  " בדריכות ובדאגה "  אחר התמרונים שמקיים צה"ל לאורך הגבול הצפוני  " במסגרת הסקת מסקנות מתוצאות מלחמת לבנון השנייה ". 
המקורות ציינו כי מהדיווחים המגיעים מוושינגטון וממספר מדינות נוספות  " עולה כי ישראל מתכננת לבצע מתקפה חדשה שמטרתה לחסל את חיזבאללה ".  לדבריהם ,  הדיווחים הללו הם בבחינת מסרים הן ללבנון והן לסוריה .  מקורות לבנונים מסרו לעיתון כי במהלך פגישתו עם נשיא לבנון מישל סלימאן בוושינגטון ,  מסר לו היועץ לביטחון לאומי של ארה"ב כי  " אם לבנון לא תמצא פתרון לנושא הנשק של חיזבאללה ,  ישראל תפלוש ללבנון ותגיע לביירות על מנת לחסל את ארסנל הנשק שלו ". 

נסראללה מעריך :  ישראל תצא למלחמה באביב
לפי עיתון לבנוני ,  מזכ"ל חיזבאללה אמר בשיחות סגורות כי להערכתו ישראל תפתח בקרוב במתקפה חדשה בלבנון .  זאת על סמך מידע ,  שלטענתו הגיע לידיו

