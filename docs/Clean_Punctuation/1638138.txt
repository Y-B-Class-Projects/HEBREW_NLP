כרמית תובעת 50 מיליון שקל מקבוצת שטראוס :  עלית מנעה את כניסת מוצרי קדבורי לשוק המקומי
לטענת כרמית ,  עלית ניצלה את כוחה המונופוליסטי בדרישה לדחוק את מוצרי קדבורי מהמדפים
חברת כרמית הגישה היום תביעה בסך 50 מיליון שקל נגד קבוצת שטראוס ונושאי משרה בה ,  כולל מנכ"ל עלית לשעבר ,  גיורא בר-דעה ,  בגין ניצול כוח מונופוליסטי בנוגע לכניסת מוצרים מתחרים לשוק הישראלי.לפי התביעה ,  לפני עשור מונתה כרמית לשמש נציגה בלעדית בישראל של חברת קדבורי ,  חברת ממתקים בינלאומית .  שתי החברות נערכו לחשיפת הישראלים למוצרים המיובאים תוך השקעה של מיליוני שקלים .  החברות ,  שנערכו לחשיפת הצרכן הישראלי למוצרי קדבורי לשוק הישראלי ,  כך נטען ,  השקיעו משאבים אדירים ,  בהיקף של מיליוני שקלים שנועדו לאפשר את החדרת המוצרים לשוק.לפי התביעה ,  חברת עלית מצידה ,  החליטה למנוע בכל דרך את כניסת מוצרי קדבורי אל השוק המקומי .  בסדרה של פעולות אגרסיביות ,  טוענת כרמית ,  הכשילה חברת עלית את כניסת המתחרה לשוק ,  תוך הפרת דיני ההגבלים העסקיים ושימוש לרעה במעמדה המונופוליסטי .  בין היתר ,  טוענת כרמית כי עלית הפעילה סנקציות כלכליות ומסכת איומים ולחצים כלפי קמעונים וסיטונאים ,  שכללו בין היתר ,  דרישה לדחוק את מוצרי קדבורי מהמדפים ,  שלילת הנחות מקמעונים וסיטונאים שסירבו לשתף פעולה ,  איומים למניעת הגעת סחורה מחברת עלית וכיוצא בזה .  לפי המתואר בתביעה ,  לצד אותם  " מקלות "  הבטיחה עלית  " גזרים "  למי שיתיישר לפי דרך הפעולה האמורה וזאת בדמות של שמירה על מעמד והנחות אצל עלית.כתב התביעה הוגש על ידי עו"ד זוהר לנדה ורמי קסלר ממשרד ברנע ושות' .
 
כרמית תובעת 50 מיליון שקל מקבוצת שטראוס :  עלית מנעה את כניסת מוצרי קדבורי לשוק המקומי
לטענת כרמית ,  עלית ניצלה את כוחה המונופוליסטי בדרישה לדחוק את מוצרי קדבורי מהמדפים

