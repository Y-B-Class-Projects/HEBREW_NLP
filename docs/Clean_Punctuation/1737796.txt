משרד האוצר האמריקאי מתכוון למכור את מניות הבכורה שלו בסיטי
בעקבות הסיוע לבנק ,  נותרו בידי הממשל מניות בשווי 2.2 מיליארד דולר בענקית הבנקאות
משרד האוצר האמריקאי הודיע היום כי בכוונתו למכור את מניות הבכורה שהוא מחזיק בסיטי מאז העניק לה סיוע לפני כשנתיים .  הבנק קיבל את המניות בתמורה לערבות לנכסים בשווי כ-301 מיליארד דולר של סיטי .  מבין המניות שקיבל משרד האוצר במסגרת ההסכם ,  נותרו בידיו מניות בשווי 2.2 מיליארד דולר ,  אותן הוא מעוניין כעת למכור .  מכירת המניות תניב רווח למשלמי המסים האמריקאים ,  שמימנו את חילוץ המערכת הפיננסית לפני שנתיים.לפי דיווחים ,  משרד האוצר האמריקאי מתכוון להמיר גם נתח של מניות בכורה ב-aig בשווי 49 מיליארד דולר למניות רגילות בחודשים הקרובים .  aig החלה למכור נכסים על מנת להחזיר את חובותיה לממשל האמריקאי ,  שהעניק לה סיוע בסך 182.3 מיליארד דולר מאז ספטמבר 2008.גם יצרנית המכוניות gm מתכוונת להתחיל להחזיר לממשל את הסיוע שקיבלה ,  באמצעות הנפקת מניות .  מרבית הבנקים הגדולים בארה"ב כבר החזירו את כספי הסיוע שקיבלו במסגרת תכנית החירום tarp בסוף 2008 .  בסך הכל ,  לפי דו"ח של ועדת הבקרה של הקונגרס על tarp ,  צפויה התכנית לעלות לממשל 200-300 מיליארד דולר ,  מתוך תקציב כולל של 700 מיליארד דולר .  מרבית ההפסדים צפויים מהסיוע לסוכנויות המשכנתאות פאני מיי ופרדי מאק .
 
משרד האוצר האמריקאי מתכוון למכור את מניות הבכורה שלו בסיטי
בעקבות הסיוע לבנק ,  נותרו בידי הממשל מניות בשווי 2.2 מיליארד דולר בענקית הבנקאות

