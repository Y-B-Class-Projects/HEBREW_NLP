 " למכבי חיפה יש שבוע לסגור את העסקה "
 המנהל הספורטיבי של MTK בודפשט לוחץ בעסקת לנצ'ה .  חרזי טס לפינלנד כדי לזרז את החתמת פורוקארה .  זגורי זומן לצעירה 
" למכבי חיפה יש שבוע לסגור את העסקה עם לאסלו לנצ'ה .  אם העסקה לא תיסגר עוד השבוע ,  השחקן יישאר בקבוצה עד סוף העונה ",  כך אמר אמש לוואלה !  ספורט המנהל הספורטיבי של MTK בודפשט ,  לאסלו דומוני ,  בנוגע לאפשרות שהקשר לאסלו לנצ'ה יעבור למכבי חיפה .  דומוני אישר כי  " הפרטים עם מכבי חיפה סגורים וכל שנותר הוא סיכום בין השחקן למועדון ".  לנצ'ה הוצע בתחילת העונה בסכום של 250 אלף יורו ,  אבל בעקבות הכושר הטוב בו הוא נמצא  ( תשעה שערים ,  12 משחקים )  ,  קבוצתו דורשת עליו כעת כ-500 אלף דולר  ( כ-350 אלף יורו )  .
 מכבי חיפה הודיעה אתמול כי הסקאוט אלון חרזי המריא לפינלנד בכדי לצפות במשחק הידידות של הנבחרת המקומית מול דרום קוריאה .  מתברר כי במכבי חיפה ביקשו מהסקאוט לשוחח עם פורוקארה לאחר המשחק בכדי לזרז את עסקת החתמתו .  מקורב לעסקה אמר : " מדובר בעסקה בשווי כולל של 1.1 מליון דולר לשלוש שנים .  אם העסקה תיפול על 50 או אפילו 100 אלף דולר ,  זה יהיה טיפשי ". 
אתמול פורסם סגל הנבחרת הצעירה ולהפתעת רבים הקשר ישראל זגורי לא נכלל בו ,  אולם כיום קיבל השחקן זימון על ידי המאמן מוטי איווניר .  כפי שפורסם אתמול ,  הקשר ישראל זגורי קיבל אור ירוק מהנשיא יענקל'ה שחר לעבור להפועל פתח תקוה וכעת הדברים תלויים באלישע לוי ,  שמעכב את ההחלטה בגלל הפציעה של אייל גולסה .  יחד עם זאת ,  למרות הפציעה זגורי לא שותף בשבת ונראה כי צירופם הצפוי של פורוקארה ולנצ'ה ,  או לפחות של אחד מהם ,  תסלול את דרכו של הקשר לקבוצה של אלי מחפוד .  בהפועל פתח תקוה מחכים אף הם לתשובה סופית משום שאז הם עשויים לשחרר את גיא צרפתי ,  שמשחק באותה עמדה ,  להפועל חיפה .  הקבוצה מהכרמל מוכנה לשלם פיצוי גבוה עבורו .  כך או כך ,  ההחלטה של אלישע לוי תתקבל היום .
 בעקבות העובדה שדקל קינן נחוש לעזוב לאירופה ולא מתכוון להאריך את חוזהו ,  במכבי חיפה עשויים לנסות למכור אותו לקראת סיום העונה על מנת להרוויח נתח כלשהו מהעסקה .
 במכבי חיפה טרם קידמו את עסקת עידן ורד ,  מאז הפניה של יעקב שחר לבית"ר לפני מספר שבועות .  גורם במועדון אמר : " שחר שוחח פעם אחת עם קורנפיין ,  קיבל תשובה שלילית ומאז לא חלה התקדמות ".  בחיפה יודעים שייתכן מאוד שבית"ר לא תסכים לשחרר את ורד ,  שמרוויח משכורת מינימום .

" למכבי חיפה יש שבוע לסגור את העסקה "
 המנהל הספורטיבי של MTK בודפשט לוחץ בעסקת לנצ'ה .  חרזי טס לפינלנד כדי לזרז את החתמת פורוקארה .  זגורי זומן לצעירה

