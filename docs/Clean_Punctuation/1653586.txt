ספאחיה חתם בולנסיה לשנתיים נוספות
הקרואטי חתם על הארכת חוזה בקבוצה הספרדית .  מייסיאו באסטון שוחרר מקייב האוקראינית ,  ניצחון לשרף בליגה הרוסית
ולנסיה הספרדית הודיעה היום  ( שני )  על הארכת חוזהו של מאמנה הקרואטי נבן ספאחיה עד לסוף עונת 2011/12 .  המאמן הקרואטי ,  שאימן בעונת 2006/7 את מכבי תל אביב ,  הגיע לקבוצה בתחילת העונה שעברה ,  לאחר שזכה באליפות עם טאו ויטוריה ,  והצעיד אותה לצמרת הכדורסל הספרדי .  העונה ממוקמת ולנסיה במקום הרביעי בטבלה עם מאזן של 9:16 ,  ובנוסף העפילה הקבוצה לשלב רבע גמר היורוקאפ ,  לאחר שסיימה במקום הראשון בבית שכלל את הפועל ירושלים ,  ותפגוש בקרב על הכניסה לפיינל פור את אריס סלוניקי של דיוויד בלאט .
 בינתיים בצד השני של אירופה ,  אקס אחר של מכבי תל אביב קיבל הודעה פחות משמחת .  קבוצת בודיולינק קייב הודיעה הבוקר על שחרורו של מייסיאו באסטון ,  אחרי שבועיים בלבד בשורות הקבוצה .  באסטון ,  שלא שיחק כדורסל בשנה האחרונה לאחר שנכשל לחתום על חוזה ב-NBA ,  הגיע לאוקראינה למוליכת הטבלה אך שותף במשחק אחד בלבד שלאחריו החליטו בקבוצה לשחררו בעקבות כושר משחק לקוי .
  *  במשחק השלמה שנעל הערב את המחזור ה-15 בליגה הרוסית ,  רשמה ספרטק סנט פטרסבורג ניצחון נאה 71:88 על סמארה .  עבור קבוצתו של צביקה שרף ,  שנהנתה מ-23 נקודות של פשוטין זאקר ,  היה זה ניצחון הליגה השלישי בלבד העונה ,  והיא עדיין מדורגת אחרונה בטבלה .
 
ספאחיה חתם בולנסיה לשנתיים נוספות
הקרואטי חתם על הארכת חוזה בקבוצה הספרדית .  מייסיאו באסטון שוחרר מקייב האוקראינית ,  ניצחון לשרף בליגה הרוסית

