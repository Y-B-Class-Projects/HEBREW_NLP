שייפר ופרננדז יגיעו לארץ בשבוע הבא
שני המועמדים לאימון הנבחרת הוזמנו לפגישה עם יו"ר ההתאחדות ,  לוזון .  בילד :  קומאן בתמונה .  קלמנטה אופציה אחרונה
יו"ר ההתאחדות אבי לוזון הזמין את שני המועמדים המובילים לאמן את נבחרת ישראל ,  לואיס פרננדז הצרפתי ו-ווינפריד שייפר הגרמני לפגישה בארץ ,  שאמורה להתקיים בשבוע הבא ,  במטרה לדון במינוי .  במידה ולא יוכלו השניים להגיע ,  עשויה הפגישה להיערך בפריז ,  כשלוזון מעדיף לשלוח את מוטל'ה שפיגלר ,  ולקבל ממנו דיווח ,  אך ייתכן ויו"ר ההתאחדות ייסע לבסוף בעצמו .  
בנוסף ,  הוחלט בהתאחדות לכדורגל כי במידה ותגיע עם אחד המועמדים לסיכום ,  הוא ימונה לתפקיד מאמן נבחרת ישראל לתקופת זמן של כשנה וחצי ,  כשבמידה והנבחרת תעלה ליורו או למונדיאל ,  החוזה יוארך בשנתיים נוספת .  בתוך כך ,  מדווח היום  ( רביעי )  העיתון הגרמני  " בילד "  על מועמדתו של שייפר בן ה-60 לאימון ישראל .  על פי הדיווח ,  שייפר אמור להתמנות לתפקיד ,  אך סבב הפגישות יכלול גם את רונלד קומאן ההולנדי .  
שייפר אימן במשך 12 שנה את קרלסרוהה והוביל אותה לגמר גביע אופ"א ב-1994 .  בתחילת העשור הקודם הדריך את נבחרת קמרון איתה זכה באליפות אפריקה ב-2002 .  לאחרונה היה מועמד מוביל לאמן את נבחרת ניגריה ,  אך בסופו של דבר מונה לארס לאגרבק לתפקיד .  בפולין דווח אתמול כי שייפר עשוי לקבל את משרת האימון בויסלה קרקוב ,  למרות שדרישות השכר שלו - כחצי מיליון יורו לעונה - גבוהות .  
בנוסף לשני השמות שהוזכרו ,  מופעלים על לוזון לחצים גדולים להיפגש עם הספרדי חבייר קלמנטה  ( 60 )  .  נציגיו של קלמנטה הבהירו ללוזון כי הספרדי יסכים לאמן את הנבחרת תמורת חצי מיליון יורו לעונה .  בשלב זה ,  קלמנטה מהווה אופציה אחרונה עבור ההתאחדות במידה ושייפר ופרננדז לא יוחתמו .
 
שייפר ופרננדז יגיעו לארץ בשבוע הבא
שני המועמדים לאימון הנבחרת הוזמנו לפגישה עם יו"ר ההתאחדות ,  לוזון .  בילד :  קומאן בתמונה .  קלמנטה אופציה אחרונה

