זמן המחאה הסתיים
גם הבלוג של דודו עזריה ,  שביקר לא אחת את מאמן הפועל ב"ש ,  מבין שהעונה אין כבר טעם בשינוי והקללות לא ישיגו יותר כלום
הניסיונות שלנו להיות הורים ,  הביאו אותי באחד הימים לשיחה עם עובדת סוציאלית מהשרות למען הילד .  אותה אישה נחמדה ניסתה ,  בין השאר ,  לתהות אודות ההתנהגות שלנו ברגעי משבר שונים של חיינו .  כששמעה שברוב המקרים ניסיתי לעצור ולחשוב בצורה לוגית איך מנצחים את הסיטואציה ,  היא התעקשה שזה לא נורמאלי .  שבני אדם נורמאלים מתעצבנים ומתפרקים .  גישה שדי עצבנה אותי למען האמת וגרמה לה להגיד ,  הנה , " אני רואה רגש ".  לא שאני בא עכשיו לסתור את הטענה של העובדת הסוציאלית החביבה ולא שאני לא מבין את הצורך האנושי להתפרק לפעמים ,  אבל הדילמה שהיא הציבה בפני חזרה השבוע נוכח מחאת אוהדי הפועל באר שבע מאז התבוסה למ.ס אשדוד .  אני יכול ,  ודאי ,  להבין את הזעם ואת תחושת העלבון של רבים מאוהדי באר שבע לנוכח מופע העליבות של הקבוצה ,  ובטח להתחבר לכעס שלהם על חוסר האכפתיות של השחקנים .  אלא ששיש שלב כזה בעונה בו מחאה כבר לא מובילה לכלום ואין לה סיכוי ליצור שינוי חיובי .  והשלב הזה מבחינת הפועל באר שבע הגיע .  
אפשר להבין מדוע הטונים עולים בבאר שבע ,  מישהו שם עדיין מנסה להוכיח דברים שאנחנו הבנו הרבה לפני החמישייה באשדוד ,  וזה שהטבלה כן יכולה לשקר .  קחו לדוגמה את טור הכיבושים של באר שבע ,  שמעמיד אותה במקום הרביעי בליגה ולכאורה מצביע על משחק התקפי .  רק שמתחת למספר הזה מתחבא נתון סטטיסטי מדהים לא פחות :  באר שבע ממוקמת במקום ה-14 בהגעה למצבים וחצי מהשערים שלה מגיעים מכיבושים או בישולים של מליקסון .  אם נוסיף לכך את העובדה שההגנה של באר שבע במקום ה-15 בליגה ,  וזאת למרות שבכל משחק קאלה לוקח לפחות עוד 2-3 שערים בטוחים ,  נבין למה אוהדי באר שבע עצבניים על כך שלא מובן לאחרים למה הם עצבניים .  אבל לכל עונה יש שעון ,  ואם מציצים בשעון הזה ,  מבינים שכבר מאוחר .  הערב כבר ירד ,  החותמת של העונה הזו ניתנה ועדיף ללכת לישון בשקט .  העצבים עכשיו הם רק עצבים ושום שינוי לא יוביל לשינוי .  זה לא השלב להחליף מאמן .  ולכן ,  מלבד אנטגוניזם כלפי האוהדים ,  שום דבר טוב לא יכול לצאת מהמחאות והקללות נגד עזורי .  בטח שלא הפגנות מחוץ לאימונים ,  הפגנות שעלולות חלילה להתפתח לאירועים אלימים .  ולכן ,  פרט להחלקה אפשרית במדרון החלקלק שמוביל לפלייאוף התחתון ,  לא יכול לצאת מהאנטי הזה כלום .  עדיף ללכת לישון כבר עם התובנה שרכשנו ,  לתת עכשיו לדברים לשקוע עד הקיץ :  המסקנות יהיו הרבה יותר ברורות אז .
 
זמן המחאה הסתיים
גם הבלוג של דודו עזריה ,  שביקר לא אחת את מאמן הפועל ב"ש ,  מבין שהעונה אין כבר טעם בשינוי והקללות לא ישיגו יותר כלום

