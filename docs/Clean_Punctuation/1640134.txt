החששות מפני חדלות פירעון באירופה הובילו לירידות שערים ומחירי סחורות ברחבי העולם
מדד MSCI וורלד נפל ב-1.2% ;  מדד דאו ג'ונס סטוקס 600 האירופי נפל ב-1.9% ,  לאחר שאתמול השיל 2.7% מערכו
החששות כי מספר ממשלות באירופה יתקשו לעמוד בתשלומי האג"ח וכי שיעור האבטלה הגבוה בארה"ב יכביד על כלכלתה ,  הובילו לירידות שערים בבורסות ברחבי העולם ,  וכן לירידות במחירי הסחורות ולעלייה במחירי חוזי הביטוח על האג"ח  ( cds ) .מדד msci וורלד ,  המורכב מבורסות של 23 מדינות מתפתחות ,  ירד ב-1.2% לשפל של ארבעה חודשים .  החוזים העתידיים למדד s & p 500 ירדו ב-0.7% .  היורו נחלש בשיעור של עד 0.6% מול הדולר .  מחיר הנחושת ירד לשפל הנמוך ביותר מאז אוקטובר ומחיר הזהב יורד אף הוא.עלות חוזי הביטוח נגד חדלות פירעון של האג"ח של ספרד ,  יוון ופורטוגל רשמה שיא ,  ונשיא הבנק המרכזי של אירופה ,  ז'אן-קלוד טרישה ,  לא הצליח להפיג את החששות כי מספר חברות באיחוד האירופי שנקלעו לחובות כבדים יאיימו על יציבות המטבע המשותף .  כלכלת ארה"ב הוסיפה ,  ככל הנראה ,  15,000 משרות בחודש שעבר  ( לפי כלכלנים )  ושיעור האבטלה נותר על 10% - הגבוה ביותר מזה 26 שנה.מדד דאו ג'ונס סטוקס 600 האירופי נפל ב-1.9% ,  לאחר שאתמול השיל 2.7% מערכו .  בורסת פורטוגל ואתונה הובילו את הירידות בקרב 18 מדדי הבורסות במערב אירופה ,  ונפלו ב-2.5% וב-3.8% בהתאמה .  היורו נחלש זה היום השלישי מול הדולר ,  ונסחר מתחת ל-1.37 דולרים ליורו לראשונה מאז מאי .  מדד הדולר ,  שעוקב אחר המטבע האמריקאי מול 6 מטבעות ,  טיפס ב-0.5% .
 
החששות מפני חדלות פירעון באירופה הובילו לירידות שערים ומחירי סחורות ברחבי העולם
מדד MSCI וורלד נפל ב-1.2% ;  מדד דאו ג'ונס סטוקס 600 האירופי נפל ב-1.9% ,  לאחר שאתמול השיל 2.7% מערכו

