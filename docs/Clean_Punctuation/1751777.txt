מבקר אגד נאבק להחזיר ששה מיליארד שקל לפנסיונרים של החברה
במשך שנים הבטיחה עבודה באגד תנאים טובים ופנסיה מכובדת - עד שקרן הגמלאות שלה השקיעה במקומות הלא נכונים ונקלעה לחובות ■ עמי אלרואי ,  שהיה המבקר של הקואופרטיב והתריע על אי הסדרים ,  נלחם כבר שנים כדי שהחברה תחזיר לפנסיונרים שלה את ששת מיליארד השקלים שלטענ
בסיום השיחה מוציא עמי אלרואי ,  מבקר אגד לשעבר ,  מסמך מצהיב המונח בכיס חולצתו .  המסמכים שאסף במשך 25 השנים האחרונות סרוקים באופן מסודר במחשב ,  אבל אלרואי לא מוותר על פתק נוסף ,  שלדבריו מוכיח גם הוא את העוול שגרמו אגד והמדינה לגמלאי הקואופרטיב ,  שבמשך שנים קמו לפנות בוקר ונסעו עד קצה הארץ כשהיה צריך ,  מבלי לדעת שהאנשים בחלונות הגבוהים פגעו אנושות בפנסיה שלהם.אלרואי ,  67 ,  בקושי שומע ורואה ,  אך זוכר מצוין כל פרט הנוגע לששת מיליארד השקלים ,  כספי הפנסיה של גמלאי אגד ,  שעל השבתם הוא נאבק .  חדר העבודה שלו עמוס בדו"חות ובגזרי עיתונים משנות ה-80 ,  התקופה שבה היה מבקר הפנים של חברת האוטובוסים והתריע על המחדלים החמורים שנעשו לטענתו בקרן הגמלאות .  במשך שנים דחו כל הגורמים הרלוונטיים את טענותיו :  אגד הדיחה אותו מתפקיד המבקר והכריזה עליו כפרסונה נון-גרטה ,  משרד האוצר לא התייחס לפניותיו ,  וחברת עמיתים ,  שמנהלת את קרן הפנסיה של אגד מ-2003 ,  זילזלה בדבריו .  אפילו בני משפחתו ביקשו ממנו בשלב מסוים שיפסיק את המאבק הסיזיפי .  כולם ראו בו נודניק ,  משוגע ופנטזיונר ,  אך הוא לא התייאש והמשיך להראות את המסמכים שבידיו לכל מי שרק אפשר .  בשנה האחרונה נהפך הדד-ליין לממשי יותר ויותר :  אם לא היה נעשה דבר עד אוקטובר 2010 ,  שבע שנים לאחר שניהול קרן הגמלאות של אגד עבר לידי המדינה ,  כבר אי אפשר היה לתבוע את השבת הכספים מפאת התיישנות .  כצעד אחרון הגיש אלרואי במאי תביעה ייצוגית נגד עמיתים ,  כדי שזו תתבע את אגד .  כעבור ארבעה חודשים ,  ממש בדקה ה-90 ,  תבעה עמיתים את אגד בדרישה שזו תשיב 2 מיליארד שקל לגמלאי החברה  ( עדיין לא הוגש כתב הגנה )  .  זה אמנם לא כל החוב ,  מבחינת אלרואי ,  אך מדובר בהחלט ברגע אחד קטן של תחושת ניצחון על המערכת . " זה פרויקט החיים שלי ,  אבל הוא שווה את זה ",  הוא אומר , " לא ייתכן שמישהו החליט לזרוק את העתיד של חברי אגד לפח ".  בשנות ה-60 וה-70 חברות באגד היתה אחד מסידורי העבודה הטובים בארץ :  עבודה לא קלה ,  אך עם משכורת גבוהה יחסית לעבודות צווארון כחול אחרות ,  ופנסיה יציבה ומובטחת בחברה שקיבלה במשך השנים תמיכה וסיוע כספי מהמדינה .  בשנות ה-80 הידרדר מצבה הכלכלי של אגד ,  ונוצר גירעון ענק בקרן הפנסיה שלה .  ב-2003 החליטה המדינה להלאים את קרן הפנסיה ,  יחד עם קרנות פנסיה ותיקות אחרות שנוהלו על ידי ההסתדרות .  הקרנות האלה ,  שמונה במספר ,  נמצאות כיום באחריותה של חברת עמיתים ,  בניהולה של יעל אנדורן .  הגמלאים שתחת הסדר זה ,  כולל גמלאי אגד ,  מקבלים פחות ממה שהיו אמורים לקבל ,  אילו לא היה נוצר הגירעון והניהול היה עובר לעמיתים .  לטענת אלרואי ,  הדבר מהווה אי צדק משווע משום שכל הגורמים באגד ובמשרד האוצר ידעו בזמן אמת כיצד נוצר הגירעון ,  ולמעשה מדובר בחוב של אגד לגמלאים שלה ולא בגירעון רגיל . " אפשר לדמות את זה לנסיעה ברכבת ",  מסביר עו"ד גל גורודיסקי ,  שהגיש את התביעה הייצוגית נגד אגד בשם אלרואי . " במשך שנים שלחה אגד במודע אנשים לנסיעה ברכבת ,  וידעה שבמקום כלשהו במסלול ,  הפסים נגמרים באמצע הגשר .  בשלב מסוים באה המדינה ואמרה - 'ניתן לרכבת להמשיך לעבור ,  אבל כדי שזה יקרה אנחנו צריכים לעשות התאמות' .  בפועל ,  הכוונה היא לפגוע באופן משמעותי בזכויות הגמלאים ".  לדברי גורודיסקי ,  ייתכן מאוד שהמצב שמתאר אלרואי התקיים גם בקרנות פנסיה אחרות . " באגד יש מטורף אחד שהחליט להילחם ,  אבל מה קורה בשאר הקרנות הוותיקות ?  מי יודע ?  "  הבסיס לטענותיו של אלרואי ,  כמו גם לתביעה שהוגשה נגד אגד ,  הוא ההבנה שחברי אגד שלטו שליטה מלאה בקרן הפנסיה שלה ,  על אף שמדובר בשתי ישויות משפטיות שונות .  באגד טוענים לעומת זאת ,  שלקואופרטיב לא היתה שליטה בקרן הגמלאות ,  ולכן הוא לא אחראי למה שנעשה שם .  מעבר לכך ,  באגד נעזרים בסוגיית ההתיישנות :  בחברה גורסים שקרן הפנסיה היתה צריכה לתבוע כבר בשנות ה-90 ,  וכעת היא כבר לא יכולה לתבוע .  מנגד ,  אם יוכח שקרן הפנסיה נוהלה על ידי חברת אגד ,  הרי שההתיישנות מתחילה ב-2003 ,  כשניהול הקרן עבר לידי המדינה והיא יכולה היתה לפעול באופן עצמאי מול אגד .  אלרואי סיפק במשך השנים שפע של נתונים לגורמים שונים בממשלה ,  המוכיחים לטענתו שחברת אגד אכן שלטה בקרן בעבר .  כך לדוגמה ,  דו"ח של המומחה דוד נצר ,  שמונה מטעם משרד האוצר לבדוק את מצב קרן הגמלאות של אגד ,  קבע ב-1987 שבעלי תפקידים באגד הם שהחליטו מה יהיו הסכומים שיידרשו מחברים חדשים באגד לצורך רכישת הזכות לפנסיה .  בדו"ח גם הוזכר מצבה הגירעוני החמור של קרן הגמלאות .  דוגמה נוספת היא דברים שכתב רואה החשבון של אגד בביאורים לדו"חות הכספיים של 1986 : " אגד והחברות הבנות שלו הם צדדים קשורים לקרן הגמלאות של חברי אגד .  כל מבוטחי הקרן הם חברי אגד או עובדיו .  חיובים וזיכויים שונים מועברים בספרי קרן הגמלאות של חברי אגד לפי הודעות מאגד ועל אחריותו ".  ובמלים אחרות ,  טוען אלרואי :  קרן הפנסיה מנוהלת דה-פקטו על ידי אגד . " היו לנו משפחות לפרנס"כדי להבין כיצד נוצר הגירעון העצום יש לחזור ל-1954 ,  אז נחתם הסכם בין אגד לבין קרן הגמלאות שלה .  כל חבר באגד ,  ללא קשר לגילו ,  יכול היה להצטרף לקרן ולזכות בפנסיה לכל חייו .  כך נוצר מצב שחברים ותיקים ,  שלא הפרישו כספים לקרן ,  פרשו לגמלאות והפכו אותה לגירעונית כבר מיומה הראשון .  בשנים שלאחר מכן היו חברי אגד מודעים לגירעון ,  שככל הנראה נבע לא רק מפרישת עובדים .  כך מספר ד' ,  גמלאי של אגד ,  שהצטרף לחברה באמצע שנות ה-60 : " באו אלינו חברים ותיקים וסיפרו על מה שקורה בקופות .  הם ביקשו מאתנו להצטרף להפגנה נגד ההנהלה בדרישה לפתוח את הספרים .  הם הסבירו שיבוא יום וגם אנחנו נגיע לפנסיה ואז ניפגע מכל העניין הזה .  אבל אותנו זה לא עניין ,  מי חשב אז מה יקרה אתו עוד 30-40 שנה ?  היינו צעירים ,  היו לנו משפחות לפרנס וגם היינו צריכים להחזיר את כספי ההלוואה שלקחנו לצורך קניית מניית אגד .  לא היה לנו זמן להפגנות ולפוליטיקה ".  הסעיף המשמעותי ביותר בהסכם בין קרן הגמלאות לבין אגד הוא סעיף 22 .  לפי סעיף זה ,  מחויבת אגד לערוך מאזן בסוף כל שנה ,  ובמידה שהקרן נקלעה לגירעון אקטוארי  ( כלומר ,  גירעון בתשלומי הפנסיה העתידיים )  ,  תכסה אגד את הגירעון .  אלא שעל פי כתב התביעה שהגישה עמיתים נגד אגד ,  התחייבות זו לא קוימה במשך השנים ,  דבר שמהווה את עילת התביעה המרכזית נגד אגד .  בשנות ה-70 וה-80 הידרדר מצב קרן הגמלאות ,  לאחר שאגד תימרצה חברים לפרוש לגמלאות מבלי לדאוג להם לפנסיה .  האמצעי המקובל לתמרוץ היה העלאת אחוזי הפיצויים מעבר לאלה שנקבעו בתקנון קרן הגמלאות .  לפי דו"ח נצר ,  ב-1972-1977 פרשו לגמלאות מאות חברים ,  על פי דרישת הנהלת אגד ,  מבלי שהיתה להם זכות לכך .  גל הפרישות המשיך בשנות ה-80 .  כחלק מתוכנית הקיצוצים עודד משרד האוצר את אגד להוציא כמה שיותר עובדים לפנסיה מוקדמת .  אגד עשתה זאת ונתנה לפורשים תנאים מפליגים ,  וכך קיבלה על עצמה התחייבויות כספיות גדולות . " החברה עודדה את העובדים לצאת לפנסיה בהכוונת משרד האוצר ",  אומר אלרואי . " לסקנדל הזה אחראים גם בכירי אגד וגם בכירי האוצר בשנות ה-80 ,  כי הם היו יכולים לצפות את מה שיקרה ,  אבל איש לא עשה דבר ".  גירעון הקרן תפח עד שבאוקטובר 1984 פנה מנהל קרן הגמלאות באותה עת ,  מרדכי שכטר ,  אל יו"ר מזכירות אגד ,  שלמה עמר ,  אז ח"כ מטעם מפלגת העבודה ,  וביקש שאגד תקיים את ההתחייבויות שהיא נטלה על עצמה .  אגד ,  מצדה ,  לחצה על הנהלת הקרן לבטל את סעיף 22 ,  שלפיו היא חייבת לדאוג להתחייבויות הקרן ,  וסעיף זה אכן בוטל .  לטענת אלרואי ,  לביטול סעיף זה אין תוקף חוקי מכיוון שהוא לא קיבל את האישורים הנדרשים לכך מהמדינה .  על פי אלרואי ,  כשהסעיף בוטל בינואר 1986 ,  ההתחייבות של אגד לקרן הגמלאים היתה 1.7 מיליארד שקל בערכים של אז ,  שהם כ-6 מיליארד שקל בערכים של ימינו . " צריך להבין שביטול הסעיף אינו ביטול החוב ",  מסביר אלרואי . " על פי הבדיקות שלי ,  החוב לא נרשם בספרי המאזן ,  לא של אגד ולא של הקרן ,  ולכן הוא גם לא נמחק ".  לדבריו ,  התביעה נגד אגד עומדת על 2 מיליארד שקל בלבד ,  משום שהיא מתייחסת רק לחוב שנוצר בין 1980 ל-1985 .  כך או כך ,  נראה שהמעשה החמור ביותר בפרשה המתמשכת של הוצאת עובדים לפנסיה מבלי שיובטח עתידם ,  נעשה בין אוקטובר 1984 לינואר 1986 .  בשלהי 1984 נדרשה אגד על ידי מנהלי הקרן להחזיר את חובה לקרן ,  לאחר שהוגשו כמה דו"חות ביקורת בעניין התנהלותה .  הנהלת אגד החליטה לשנות את הסדרי הפרישה המוקדמת בתקנון קרן הגמלאות ולהגדיל באופן משמעותי את השתתפות החבר ואגד בתשלומים ,  עד פי שבעה .  בישיבה שהתקיימה באוקטובר 1984 הוחלט לדחות את ההחלטה על הגדלת התשלום .  ההחלטה התקבלה בסופו של דבר יותר משנה מאוחר יותר ,  ויישומה נדחה לינואר 1986 .  דחייה זו איפשרה ל-687 חברים לצאת לפנסיה מבלי שיידרשו להגדיל את הסכום עבור יציאתם .  אלרואי התריע על הגירעון שנוצר בזמן אמת ,  אך איש לא שעה לאזהרותיו . " הם עיכבו את ההצעה במתכוון ",  מסביר אלרואי , " נתנו למאות החברים האלו לצאת החוצה כדי לצמצם את כוח האדם באגד .  פשוט פיתו אותם כדי שיפרשו מאגד ".  גם בכתב התביעה שהוגש נגד אגד ,  נכתב שהחברה ניצלה את תקופת דחיית ההחלטה כדי להוציא חברים רבים לפנסיה : " בכך פעלה אגד תוך ניגוד עניינים חמור לשיפור מצבה על חשבון הקרן ",  נכתב בתביעה .  הקשר לבנק של אייזנברג שלמה לוין ושלמה עמר עמדו בראש הקואופרטיב בשנות ה-80 ,  כשהתרחשו רוב האירועים שגרמו לפגיעה בקרן הפנסיה ,  אך עד היום לא נתנו דין ציבורי למעשים שהתרחשו במהלך כהונתם . " עצם העובדה שלוין ועמר לא שילמו כל מחיר ציבורי על התנהלותם - זה ביזיון גדול .  איך אפשר להתנהל ככה ?  ",  שואל ח"כ לשעבר רן כהן  ( מרצ )  ,  שליווה את אלרואי במאבקו ומכיר היטב את פרטי הפרשה .  אלא שלוין ועמר לא היו אחראים רק להוצאה סיטונית של עובדים לפנסיה ,  אלא לפרשה בעייתית נוספת .  אלרואי מצא שבתחילת שנות ה-80 היו השניים אחראים להשקעה של 20 מיליון שקל מכספי קרן הגמלאות בבנק הספנות ,  אז בשליטתו של איש העסקים שאול אייזנברג .  אגד עצמה ניהלה פיקדונות של הקואופרטיב בבנק .  לפי תקנות משרד האוצר באותה תקופה ,  הקרן מחויבת להשקיע 92% מכספיה באג"ח לא סחירות של מדינת ישראל .  ה-8% הנותרים היו מחויבים להיות במניות שבאישור משרד האוצר ,  לא יותר מ-5% בהשקעה אחת .  בדו"ח ביקורת שערך אלרואי ,  נמצא שבנק הספנות לא היה אחת מהחברות שאותן אישר משרד האוצר ,  ובכל מקרה קרן הגמלאות השקיעה שם יותר מ-5% .  בשלב מסוים הגיעו האחזקות של אגד בבנק הספנות לכ-10% ,  דבר שגרם ללוין ולעמר להתמנות לדירקטורים בבנק .  בדו"ח נמצא בנוסף שבנק הספנות היה מבחינת ראשי אגד בסיס הלוואות בתנאים מועדפים למקורבים .  ההלוואות ניתנו מתוך פיקדונות של אגד ,  ולא של קרן הגמלאות ,  בבנק הספנות ,  בריבית נמוכה יחסית לשוק .  זה לא היה הקשר היחיד בין אייזנברג לאגד .  באותו הזמן שלט אייזנברג בחברת הברוקרים נשואה ,  שבה הושקעו כספים מקרן הגמלאות של אגד . " אגד רצתה להציל את בנק הספנות שעמד להתמוטט והזרימה לו כספים .  הזהרתי את ראשי אגד - תברחו משם ,  אין לכם ביטחונות וההשקעה היא בשקלים ,  לא צמודה לשום דבר ,  בימים שבהם האינפלציה הרקיעה שחקים ",  אומר אלרואי .  לדבריו ,  אגד לא גבתה את מלוא הסכום המגיע לה ולקרן הגמלאות מהבנק לספנות .  היא אמנם פנתה לבית המשפט כדי לדרוש את השבת הכספים ,  אך עו"ד יעקב וינרוט ,  שייצג אז את הבנק ,  דרש כתנאי להחזר הכסף את עדותו של אלרואי בעניין .  אגד סירבה שאלרואי יעיד ,  ובית המשפט קבע שעליו להעיד - אך אגד הגיעה להסכם פשרה עם הבנק ועדותו לא נשמעה . " בשורה התחתונה אגד שילמה לבנק הספנות כ-20 מיליון שקל ,  והמחדלים לא התבררו ",  אומר אלרואי .  פרשת הבנק לספנות נחקרה בשלב מסוים במשטרה ,  אך בסופו של דבר הוחלט לסגור את התיק .  התנהלות בעייתית נוספת של אגד היתה בתחום הנדל"ן .  אף שקרן הגמלאות היתה מחויבת להשקיע כמעט את כל כספה באג"ח ממשלתיות ,  במשך השנים היא רכשה נדל"ן מחברת נצבא ,  חברה בת שהיתה בבעלות חברי וגמלאי אגד  ( כיום היא נמצאת בבעלותו של איש העסקים קובי מימון )  .  כמו כן ,  הגדילה הקרן את תלותה באגד כשרכשה תחנות מרכזיות והשכירה אותן לאגד ,  וכך הגדילה את הסיכון שלה למקרה שאגד לא תהיה איתנה פיננסית .  אם זה לא מספיק ,  הרי שבסוף שנות ה-80 הושקעו 60 מיליון שקל מכספי קרן הגמלאות בהקמת בית אבות בחיפה ,  שיועד לגמלאים .  הפרויקט אמנם נבנה ,  אך מעולם לא שימש כבית אבות לגמלאים .  הבניין זכה לכינוי  " הפיל הלבן של אגד ",  מכיוון שהפרויקט יצא לדרך ב-1983 ,  אך במשך שנים התעכבה בנייתו ,  בזמן שגמלאים של אגד מכרו דירות כדי להצטרף לבית האבות .  הפרשה עוררה שערורייה בתוך העיר חיפה ,  מכיוון שהעירייה נתנה את הקרקע לאגד ללא תמורה כספית ,  ותמורת 10% מהמיטות בלבד ,  מבלי להעריך את שווי הקרקע לפני הקצאתה .  חלק מגמלאי אגד שקנו את הדירות טענו שאגד השתמשה בגמלאים שלה כדי לקבל הטבות מפליגות מהעירייה .  באותה תקופה נקלעה אגד לסכסוך משפטי עם העירייה בנוגע לתנאים להקצאת הקרקע .  במקביל ,  היא סבלה מחובות גדולים .  כחלק מתוכנית ההבראה סוכם עם הממשלה כי אחד הנכסים שיימכרו יהיה בית האבות ,  שנמכר בתחילת שנות ה-90 תמורת 20 מיליון דולר על ידי כונס הנכסים של הפרויקט .  נהפך ממבקר פנים לנהג אלרואי הודח מתפקידו כמבקר הפנים של אגד ב-1987 ,  לטענתו בשל הממצאים שחשף ,  רובם נוגעים לקרן הגמלאות .  הוא הועבר לשמש כנהג בקו נתניה-תל אביב ,  ובמקומו מונה לתפקיד מסעדן .  כעבור חמש שנים פרש אלרואי מאגד ופתח עסק עצמאי בתחום הגינון .  בשנים שחלפו מאז הוא המשיך במאמציו להשבת הכספים של אגד לגמלאיה .  ב-2003 עבר ניהול קרן הפנסיה של אגד לחברת עמיתים ,  ומיד לאחר שהוקמה החברה מיהר אלרואי לשלוח לאנשיה את החומרים שברשותו .  בסוף 2005 מונתה לתפקיד מנהלת החברה יעל אנדורן ,  אחת הכוכבות העולות של משרד האוצר .  אלרואי המשיך להעביר לאנדורן את החומרים ,  ושלח מכתבים בעניין הפנסיה של חברי אגד לכל גורם אפשרי :  משרד האוצר ,  מבקר המדינה ,  נציבות שירות המדינה ,  ח"כים ושרים .  בעקבות פניותיו של אלרואי הזמינה עמיתים דו"ח מרו"ח ראובן סווירי .  הדו"ח ,  שהוגש באפריל 2007 ,  אימת לכאורה את טענותיו של אלרואי לגבי העובדה שאגד חייבת כסף לקרן הגמלאות שלה ,  וקבע שנכון לדצמבר 2003 החוב הוא 1.5 מיליארד שקל .  אך גם הדו"ח הזה לא שיכנע את אנדורן ואת ראשי הקרן להגיש תביעה נגד אגד . " היות שהאירועים היוצרים את חלק הארי בעילות התביעה התרחשו בראשית שנות ה-80 והיו ככל הנראה בידיעת הקרן ב'זמן אמת' ..  .  צפוי כי אגד תטען ,  אם תוגש נגד תביעה בנדון ,  כי התיישנה עילת התביעה מצד הקרן ",  הסבירו במכתב לאלרואי .  בהמשך כתבו אנשי עמיתים לאלרואי שלא מצאו במסמכים שהעביר להם מספיק ראיות כדי לקבוע שאגד שלטה בקרן הפנסיה .  באחת הישיבות שעסקו בעניין הם היו אף יותר בוטים כלפי אלרואי .  הוא מספר כי אנשי עמיתים אמרו לו : " אתה מביא לנו מסמכים מהזבל ומצפה שנגיש תביעה ?  ".  ישיבה זו התקיימה בפברואר 2009 ,  כמעט שנתיים לאחר הגשת דו"ח סווירי .  המכתבים ששלח אלרואי לגורמים השונים צורפו כנספחים לבקשה לתביעה הייצוגית שהגיש נגד עמיתים .  במכתבים אלה מתח אלרואי ביקורת חריפה על התנהלותה של אנדורן .  בין השאר הוא טען שהיא נמצאת במצב של ניגוד עניינים מול משרד האוצר .  לטענתו ,  אנדורן לא היתה מעוניינת לפעול למען גביית החוב משום שמשרד האוצר ,  הגורם המפקח עליה ומי שמינה אותה לתפקיד ,  היה מעדיף שאגד לא תחויב להשיב 2 מיליארד שקל - מכיוון שאז ייפול החוב על קופת המדינה ,  מעצם העובדה שמראשית דרכה תומכת המדינה באגד כחברת התחבורה הגדולה בישראל .  גורמים בעמיתים מכחישים בתוקף את טענת ניגוד העניינים ,  וטוענים שאין לה שחר .  הם מסבירים שאנדורן תבעה את אגד פעמיים בעניינים אחרים ,  כך שאין לה שום בעיה לתבוע את החברה . " אנדורן פועלת בשם עמיתים ,  היא לא משרד האוצר ",  אומרים אותם גורמים .  עמדת משרד האוצר לא ברורה .  המשרד היה שותף לאירועים שבגינם נוצר הגירעון בקרן הפנסיה .  מצד שני ,  מאז 2003 הוא מפקח על עמיתים ,  ובהחלט יכול היה לדרוש במהלך השנים לתבוע את קרן הפנסיה של אגד ,  דבר שלא נעשה ,  למרות הפניות הרבות של אלרואי .  נראה שלכל הצדדים לא אצה הדרך להגיש את התביעה נגד אגד .  אלא שעמיתים היתה במלכוד מכיוון שלפי החוק שעל פיו הוקמה החברה ,  היא היתה מחויבת לאתר את נכסי קרן הגמלאות שהיא מנהלת ולהשיב אותם לידיה .  זו העילה שבזכותה יכול אלרואי להגיש את התביעה הייצוגית .  ההליכים להכנת התביעה החלו בינואר 2010 ,  כשעו"ד גורודיסקי שלח מכתב אל אנדורן שבו הודיע על הכוונה להגיש תביעה שכזו .  התביעה הוגשה לאחר ארבעה חודשים . " לולא התביעה הייצוגית ,  עמיתים לא היתה תובעת את אגד .  חד משמעית ",  אומר גורודיסקי . " התנהלות עמיתים במקרה זה היתה שערורייתית .  יושבים פקידים של המדינה ונותנים לזכות קיימת של ציבור גמלאים להיעלם .  אלמלא אלרואי שלחם מלחמת חורמה ,  שום דבר לא היה קורה .  בסוף הם אמנם הגישו תביעה ,  אבל הם בוודאי חייבים התנצלות לאלרואי על הזמן שבו לא התייחסו ברצינות לטענות שלו ".  בעמיתים טוענים שהם נהגו כהלכה :  דו"ח סווירי התקבל אמנם כבר באפריל 2007 ,  אך הם היו צריכים לערוך בדיקות משפטיות וחשבונאיות .  בנוסף ,  הם ניהלו מגעים מול אגד בנוגע להשבת החוב ,  וקיוו למצות אותם לפני שיגישו את התביעה .  בעמיתים מסרבים לומר בפומבי אם התביעה שלהם היתה מוגשת ,  אלמלא התביעה הייצוגית שהוגשה נגדם .  מנגד ,  מקורות המכירים את פרטי התביעה מקרוב טוענים : " אנדורן היתה מגישה את התביעה גם אלמלא התביעה הייצוגית ".  אחד מהם מסביר שהתביעה לא הוגשה מכיוון שאלרואי לא הביא מספיק חומרים כדי להוכיח את השליטה של אגד בקרן הגמלאות .  עם זאת ,  בכתב התביעה לא מופיעה ראיה משמעותית חדשה מעבר למה שאלרואי הציג בפני עמיתים .  סוגיה נוספת שעולה היא המאזן .  אם במשך השנים התייחסה עמיתים ל-2 מיליארד השקלים כאל חוב של אגד אל עמיתים ,  הרי שחוב כזה היה אמור להופיע במאזני החברה .  מה אומרים הגמלאים ?  אלרואי נאלץ להילחם גם בגורם שלכאורה אמור היה לסייע לו יותר מכל :  ארגון גמלאי אגד .  לפי התקנון ,  אחת ממטרות הארגון היא לדאוג לפנסיה של חברי אגד .  למרות זאת ,  הארגון ,  בראשותו של אבי גולדמן ,  מתנגד למאבק של אלרואי ובשנים האחרונות מנהל עמו סכסוך משפטי בסוגיות שונות .  גולדמן עמד בין 1976 ל-1980 בראש אגף הכספים של אגד .  בתביעה שהגישה עמיתים נכתב על תקופה זו : " מאז שלהי שנות ה-70 של המאה הקודמת ,  נמנעה אגד מלהעביר לקרן סכומים נכבדים שהיא חייבת לה ובכך גרמה לה לנזקים קשים .  התנהלות זו הביאה את הקרן לגירעון אקטוארי חמור ".  בעיני אלרואי ,  עמדתו של גולדמן כלפיו תמוהה על רקע העובדה שהוא אישר את קיום החוב של אגד לגמלאים כבר ב-2002 . " אגד מחויבת לתשלום כספים לקופת הקרן ,  אולם פירעון החוב אינו מעשי ",  כתב ארגון הגמלאים לעורך דינו של אלרואי .  בהקשר זה אי אפשר להתעלם ממצב בעייתי לכאורה שבו נמצאים גולדמן וארגון הגמלאים .  אגד משלמת משכורת לכמה מנושאי התפקידים בארגון ומממנת פעילויות אחרות שלו .  גולדמן ,  כראש הארגון ,  מקבל מאגד משכורת וטלפון נייד ,  כפי שעולה מעדותו במשפט שהתנהל במסגרת אחד הסכסוכים בין ארגון הגמלאים לאלרואי . " גולדמן נמצא בניגוד עניינים ברור .  אני מתקשה להבין למה הוא נלחם בי כל השנים ,  במקום לעזור למטרה המשותפת לשנינו ",  אומר אלרואי . " אגד משלמת את שכרו של יו"ר ארגון הגמלאים ,  אבל השכר הזה מיועד יותר לכיסוי הוצאות ",  מסביר יוסי הררי ,  קודמו של גולדמן בתפקיד ואחד העובדים הבודדים באגד שעמד לצד אלרואי בשנות ה-80 והתריע על הדברים שנעשים בקרן הגמלאות . " יש קשר של תלות בין ארגון הגמלאים לבין אגד .  אבי גולדמן ,  למשל ,  צריך להיזהר מאוד לא לריב עם אגד .  הרי אגד מממנת את כל המועדונים של הגמלאים ,  כולל שכר הדירה והארנונה ".   " אלרואי נאבק לבדו עבור כלל הגמלאים של אגד ,  וזה בדיוק העניין ",  אומר כהן . " לפעמים צריך להבחין מתי הוועד עצמאי ומתי הוא חסר שיניים .  הבחנתי שוועד גמלאי אגד לא תומך באלרואי משום שהוא עשה יד אחת עם ההנהלה .  דווקא בגלל זה המלחמה של אלרואי היתה כל כך קשה ,  מסובכת ואמיצה בעיניי ".   " אלה טיעוני סרק שהתיישנו זה מכבר"מאגד נמסר בתגובה : " כל הנושאים המועלים על ידי מר אלרואי שייכים לעבר הרחוק ,  נבדקו וטופלו במשך השנים כמה פעמים ולא נמצא בהם ממש .  בעקבות תביעת מר אלרואי כנגד קרן הגמלאות ,  הוגשה על ידי קרן הגמלאות תביעה כנגד אגד ,  הכוללת חלק מהנושאים שלגביהם התבקשה תגובתנו ,  וזו הבמה שבה יתבררו כל הטיעונים הללו ,  שלטעמה של אגד הינם טיעוני סרק שהתיישנו זה מכבר ".  ממשרד האוצר נמסר בתגובה : " הנושא נידון בבית המשפט ואיננו מתייחסים לנושאים שנמצאים בדיון ".  שלמה עמר סירב להגיב .  שלמה לוין מסר בתגובה : " כל שינוי מבני באגד נעשה תוך ייעוץ משפטי צמוד ובתיאום עם משרד האוצר .  אגד היא לא מקום שבו אפשר לעשות משחקים של 'גנבים בלילה' ,  וכל מהלך נעשה בתיאום עם הגורמים הרלוונטיים .  את שאר הפרטים איני זוכר .  קרן הגמלאות של אגד התחילה את דרכה בגירעון אדיר ,  כי מייסדי אגד יצאו לפרישה .  עיקר הגירעון ,  למיטב ידיעתי ,  נובע מכך ".  מעמיתים נמסר בתגובה : " התביעה נגד אגד הוגשה לאחר בחינה מקיפה של הנושא ,  שנערכה בשנים האחרונות .  בחינה זו התייחסה להיבטים העובדתיים ,  המשפטיים והחשבונאיים-כלכליים ,  ולאחר שהקרן פעלה לאיתור המסמכים והראיות הנדרשים .  התביעה הוגשה גם לאחר מיצוי הליך התדיינות מול אגד במטרה ליישב את המחלוקות מחוץ לכותלי בית המשפט ולאחר שהתברר כי אגד אינה נכונה להביא להתקדמות בעניין . " הטענה כאילו נאמר לאלרואי שהוא 'מביא מסמכים מהזבל' מופרכת מיסודה ואין מקום להתייחס אליה כלל ועיקר .  הטענה לגבי ניגוד העניינים ,  שלפיה המניע של עמיתים אינו השבת כספים אלא לפעול לכך שהמדינה לא תוציא כספים ,  אין לה שחר .  ככל שטענה זו תעלה ,  אנו נשקול לנקוט צעדים העומדים לרשותנו נגד המעלה טענה זו . " קשה להאמין ברצינות שמי שעיין בתביעה ובנספחיה התרשם שהיא מבוססת על מסמך אחד .  לא נפרט מעבר לכך ,  משום שאין זה ראוי להתייחס במסגרת זו במישרין לפרטי הליך משפטי ולכתב הטענות המובא במסגרתו .  לגבי סוגיית המאזן :  הגשת התביעה תבוא לידי ביטוי בדו"חות הכספיים של הקרן בהתאם לכללים החשבונאיים המקובלים ".  אבי גולדמן מסר בתגובה : " ב-1976-1980 פרעה אגד את כל חובותיה לקרן הגמלאות והעבירה באופן שוטף את כל הניכויים החודשיים ,  ובזכות זאת זכתה קרן הגמלאות מחדש באישור אגף שוק ההון וחזרה לקבל את האג"ח הממשלתיות המיועדות בריבית מועדפת .  ספק רב אם קיים חוב של אגד לקרן הגמלאות ,  ואם יש סיכוי לזכות בתביעה . " בכל מקרה ,  אגד היא בעלת חוב גרועה ,  ובמידה שתהיה זכייה בתביעה ,  ספק אם יהיה ביכולתה של הקרן לגבות את החוב .  במקרה של זכייה התוצאה הסופית עלולה להיות איבוד כספים מובטח של קרן הגמלאות על ידי המדינה ובמקום זה קבלת חוב מסופק של בעל חוב חדל פרעון . " לאור הסיבות האלה החלטתי שלא להצטרף להרפתקה המפוקפקת של אלרואי ועשיתי כל מאמץ לשכנע אותו שלא ללכת בדרך שבה הוא הולך .  מתפקידי כיו"ר ארגון גמלאי אגד לדאוג לפנסיה של גמלאי אגד ,  וכך אני עושה . " בייחוד אני גאה בהצלחת המאמץ שהייתי שותף לו לצרף את קרן הגמלאות של חברי אגד להסדר קרנות הפנסיה הגירעוניות ,  ובכך חוסל הגירעון האקטוארי הענק שאיים על גמלאי אגד . " אני מכחיש את החשדות המופנים אלי אישית ,  ומציין בגאווה שבניגוד להאשמות כלפיי הולכתי מאבק משפטי ממושך נגד אגד ונגד קרן הגמלאות ,  מאבק עקשני שנמשך כארבע שנים רצופות והסתיים במארס 2009 בניצחון מוחץ בבית המשפט העליון .  מאבק זה מוכיח שאין עלי שום מורא ביחסי עם אגד ". 

מבקר אגד נאבק להחזיר ששה מיליארד שקל לפנסיונרים של החברה
במשך שנים הבטיחה עבודה באגד תנאים טובים ופנסיה מכובדת - עד שקרן הגמלאות שלה השקיעה במקומות הלא נכונים ונקלעה לחובות ■ עמי אלרואי ,  שהיה המבקר של הקואופרטיב והתריע על אי הסדרים ,  נלחם כבר שנים כדי שהחברה תחזיר לפנסיונרים שלה את ששת מיליארד השקלים שלטענ

