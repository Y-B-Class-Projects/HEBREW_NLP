רפורמה אחת - חמישה משרדי לובינג 
חברי ועדת הכלכלה מצאו עצמם תחת מתקפת לוביסטים ,  שניסו לדאוג לאינטרסים של יבואני הרכב ובעלי המוסכים
צבא של לוביסטים ונציגי יבואניות הרכב פשט על הכנסת בתקופה האחרונה ,  לקראת אישור הרפורמה בענף יבוא הרכב .  לדברי גורמים בכנסת ,  הלחצים שהפעילו בעלי האינטרס היו כבדים אפילו מהלחצים שהפעילו בקדנציה הקודמת נציגי הבנקים במאבקם נגד החוק להפחתת עמלות הבנקים .  מצד אחד ,  חברי ועדת הכלכלה הופצצו בפניות מצד יבואני הרכב ,  שביקשו להיפגש עמם כדי שיוכלו להביע את עמדתם .  מצד אחר ,  כץ הפעיל לחצים משלו ,  טילפן לחברי הוועדה וביקש מהם לתמוך בהצעתו .  בנוסף ,  בכנסת ציינו שחברי מרכז הליכוד ניסו לשכנע ח"כים לתמוך ברפורמה ,  והוסיפו כי כמה חברי מרכז פעלו למען אנשי עסקים שמעוניינים להיות שחקנים ביבוא המקביל .  בניגוד לישיבות אחרות ,  שבהן אין בדרך כלל נוכחות גבוהה ,  לדיון שנערך אתמול טרחו ובאו 11 מבין 13 חברי הוועדה .  אפילו ח"כ יוליה שמאלוב-ברקוביץ  ( קדימה )  ,  המשמשת ממלאת מקום ,  הגיעה לדיון .  כל הח"כים הצהירו על תמיכתם ברפורמה ובפתיחת שוק הרכב לתחרות ,  אך כמה מהם העלו שאלות שנשאבו מטיעוניהם של יבואני הרכב ,  בין היתר כיצד יובטח השירות ללקוח על ידי היבואן המקביל ומי יהיה אחראי לבדיקת תקינות הרכב .  נוסף על חברי הכנסת הגיעו לדיון נציגיהם של לא פחות מחמישה משרדי לובינג ומשרד אחד לייעוץ אסטרטגי ,  שביקשו להבטיח כי האינטרסים של לקוחותיהם לא ייפגעו .  כמה מהלוביסטים אף טרחו להיפגש בשבוע האחרון עם חברי ועדת הכלכלה כדי לשכנע אותם בצדקתם .  איגוד יבואני הרכב ,  למשל ,  אירגן לחברי ועדת הכלכלה פגישות עם דורי מנור ,  מנכ"ל ובעלים של חברת לובינסקי ,  יבואנית פיז'ו וסיטרואן ;  דני ברנר ,  בעל השליטה ביבואנית קמור ,  המייבאת את ב.מ.וו ;  ונשיא האיגוד ,  יקי אנוך.האיגוד הסתייע במשרד הלובינג עליזה גורן ותומר עמיר ,  שעמו הוא עובד בכל ימות השנה .  האיגוד עובד גם עם הלוביסט ישראל יהושע ,  המקורב לראש הממשלה בנימין נתניהו ,  לשר האוצר יובל שטייניץ ולשר החוץ אביגדור ליברמן .  איגוד המוסכים בראשות רונן לוי עקב אחר התגבשות הצו באמצעות משרד הלובינג אמיר גלעד יחסי ממשל .  גם איגוד הרכב הדו-גלגלי לא ישב בצד והפעיל את משרד הלובינג של אורית לרנר ואורלי בן שמאי .  כמו כן הגיע לדיון נציג מחברת הלובינג פוליסי ,  מייצגת את מיזם הרכב החשמלי בטר פלייס של שי אגסי .  קבוצת הרכב שלמה שמלצר ,  בעלת חברת הליסינג ניו קופל ,  שיגרה לדיון את היועץ האסטרטגי ליאור חורב .  לדברי חורב הוא לא עסק בפעילות לובינג בקרב הח"כים ,  אלא בא להקשיב לדיון .  אישור הצו ישפיע על פעילות הקבוצה מכיוון שזו תוכל לייבא באופן עצמאי כלי רכב למכירה עצמית או לשימוש בחברת הליסינג שלה .
 
רפורמה אחת - חמישה משרדי לובינג 
חברי ועדת הכלכלה מצאו עצמם תחת מתקפת לוביסטים ,  שניסו לדאוג לאינטרסים של יבואני הרכב ובעלי המוסכים

