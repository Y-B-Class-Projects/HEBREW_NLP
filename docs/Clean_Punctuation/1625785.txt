סכנה לשיתוף קבצים באיטליה
פסיקה של בית המשפט העליון באיטליה קובעת כי ניתן לחסום אתרי טורנטים ברמה של ספקיות אינטרנט
תושבי איטליה עלולים להישאר ללא גישה אל אתרי טורנטים ,  בעקבות פסיקה של בית המשפט העליון במדינה ,  אשר קבע כי אתרי טורנטים אינם מנועי חיפוש רגילים אלא אתרים שמשחקים תפקיד משמעותי בפעילות העלאה והורדה של תוכן המפר זכויות יוצרים .
 כבר ב-2008 נדרשו ספקיות האינטרנט במדינה לחסום את אתר הטורנטים הפופולרי The Pirate Bay ,  אך עורכי הדין האיטלקיים של האתר גרמו לביטול החסימה כשבית המשפט המחוזי של ברגמו קבע כי אי אפשר לחסום אתרים שאינם איטלקיים על כביכול-הפרה של זכויות יוצרים .  המדינה ערערה ,  ובית המשפט העליון קיבל את הערעור שלה ,  ופירוט הפסיקה פורסם לפני מספר ימים .
 על פי הפסיקה ,  אין רלוונטיות למקום אחסון האתר ,  כיוון שאיטלקים רבים משתמשים בו .  לכן ,  יש אפשרות לדרוש מספקיות האינטרנט במדינה לחסום את Pirate Bay ,  ואתרי טורנטים אחרים .  עורכי הדין של האתר אמרו ל-TorrentFreak כי נכון לעכשיו ,  האתר עדיין פעיל ,  והתיק הועבר בחזרה לבית המשפט של ברגמו ,  אשר יידרש להחליט האם לחסום אותו .  

סכנה לשיתוף קבצים באיטליה
פסיקה של בית המשפט העליון באיטליה קובעת כי ניתן לחסום אתרי טורנטים ברמה של ספקיות אינטרנט

