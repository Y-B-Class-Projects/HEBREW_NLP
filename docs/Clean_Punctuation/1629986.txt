מדריך למיסוי השקעות מניבות בארה"ב 
כמו קניית סלון או מטבח ,  גם רכישת נכס להשקעה גוזלת זמן ובדיקות רבות .  ככל שנשקיע יותר מאמץ גדל הסיכוי שנעשה עסקה טובה
 >  >  גל העליות במחירי הנכסים בישראל בשלוש השנים האחרונות מביא משקיעים רבים לשקול רכישת נכסים מחוץ לגבולות המדינה .  משבר הנדל"ן העולמי יוצר גם הוא הזדמנויות השקעה מעניינות המבטיחות תשואה גבוהה - הן בהווה ,  מהשכרת הנכסים ,  הן בעתיד ,  בשל התחזיות לרווח הון בעת מימוש .  ההשקעה דורשת כמובן התייחסות לשיקולי מס .  מטעמים מובנים לא נוכל לסקר את עלויות המס בכל אחת ממדינות העולם ,  ולכן בחרנו להתמקד באחד מיעדי ההשקעה המועדפים על המשקיעים הישראלים - ארה"ב .  גם פה היה עלינו לבחור אחת מעשרות המדינות .  התמקדנו בגדולה שבהן ,  קליפורניה .  המיסוי בארה"ב מורכב ממס פדרלי וממס מדינתי  ( state )  .  שיעור המס בארה"ב על הכנסות שוטפות מדמי שכירות הוא 10%-45% ,  ונקבע בהתאם לרמת ההכנסה והמדינה שבה נרכש הנכס .  בנוסף ,  ייגבה מס בגין רווח ההון הנוצר בעת מכירת הנכס .  מס זה יסתכם במרבית המקרים ב-15%-25%  ( מס פדרלי ומס מדינתי )  ,  בתנאי שהנכס יימכר לכל הפחות בתום שנה מיום הרכישה .  בשונה מישראל ,  קיימת בארה"ב אפשרות לשחלוף נכסים - כלומר ,  דחיית מס רווח ההון למועד מאוחר יותר ,  כאשר נרכש נכס דומה בארה"ב ,  ש"יחליף "  את הנכס הנמכר .  תשלום המס יידחה למועד שבו יימכר הנכס החדש  ( או שיבוצע שחלוף נכסים נוסף ,  וחוזר חלילה )  .  זה המקום לציין כי הממשל בארה"ב שוקל להעלות את שיעור המס הפדרלי על רווחי ההון ל-20% ,  החל ב-2011 .  בין ישראל לארה"ב קיימת אמנת מס :  תושב אחת המדינות לא ישלם כפל מס ,  במדינת ההשקעה ובמדינת המקור - אבל יידרש לשלם את ההפרש במידה שהמס במדינת המקור גבוה יותר .  ההכנסות המופקות מנכס שנרכש בחו"ל יהיו חייבות במס בישראל וייתכן כי משקיע ישראלי יצטרך להשלים תשלומי מס לרשויות המס בישראל בגין הכנסות אלה .  שד המיסוי אינו נורא בפני משקיע ניצבות שתי חלופות לחישוב המס בישראל באשר להכנסותיו מדמי השכירות .  חלופה א' :  מס בשיעור אחיד של 15% בלא אפשרות קיזוז הוצאות ,  למעט פחת ;  במקרה זה לא יינתן הזיכוי בגין המס הזר ששולם בארה"ב .  חלופה ב' :  מס בשיעור המס השולי  ( בין 10% ל-44% )  של המשקיע עם אפשרות קיזוז הוצאות ;  במקרה זה יינתן הזיכוי בגין המס הזר ששולם בארה"ב .  רווח ההון ממכירת הנכס בארה"ב בידי יחיד תושב ישראל ימוסה בישראל בשיעור שלא יעלה על 20% ,  תוך מתן זיכוי על תשלומי המס הזר .  בדוגמה שבטבלה המצורפת מומחש חישוב המס בגין הכנסות משכירות המתקבלות בארה"ב על נכס בבעלות יחיד תושב ישראל .  רשויות המס בארה"ב מכירות בהוצאות הקשורות בייצור הכנסות כמו עלויות איתור הנכס ,  תשלום לספקים ,  שיפוץ והוצאות הקשורות בביקור בנכס .  בבואנו להשקיע בנכס בחו"ל יהיה עלינו לבחון היטב את משמעות המס .  אחרי הכל ,  לא נרצה לגלות לאחר ביצוע ההשקעה כי התשואה המתקבלת נמוכה משמעותית מזו שציפינו .  עם זאת ,  אנו רואים כי השד אינו נורא - ולמעשה על נכס קטן או שניים יהיו חבויות המס נמוכות  ( ראו טבלה )  .  בכל מקרה ,  מומלץ לפנות ליועץ מס המתמחה בתחום .  בהצלחה .  - הכותב הוא מומחה בהשקעות בנדל"ן מניב ,  יועץ ,  מרצה ומחבר הספר  " נדל"ן בג'ינס ".  שאלות ותגובות באתר www.rej.co.il

מדריך למיסוי השקעות מניבות בארה"ב 
כמו קניית סלון או מטבח ,  גם רכישת נכס להשקעה גוזלת זמן ובדיקות רבות .  ככל שנשקיע יותר מאמץ גדל הסיכוי שנעשה עסקה טובה

