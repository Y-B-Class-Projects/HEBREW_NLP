סוזוקי אלטו :  קטנה ,  ידנית ולא מפוארת ;  אבל המחיר ,  אוי המחיר
זה נכון שהיא לא יפה ,  אבל לסוזוקי אלטו יש אופי מצוין ■ היא נמרצת אך לא רועשת ,  קטנה אך מרווחת ■ המושבים הקדמיים ראויים להערכה ,  ההגה החשמלי סביר ,  תפעול התיבה הידנית נעים ,  אפילו צליל המנוע נחמד ■ תשכחו ממקום לנוסע חמישי וגם ממזוודה גדולה בבג
אין מקום לנוסע חמישי ,  גם לא למזוודה גדולה בבגאז' .  מסנוורים אתכם מאחור ?  לא תמצאו כאן מראה מונעת סינוור .  מראות חשמליות ?  הצחקתם אותי .  אפילו התראה על אי חגירת חגורת בטיחות היא מנת חלקו של הנהג בלבד .  קמצנים .  הגיר ידני .  כן ,  יש קלאץ' . " עד כאן !  ",  אתם אומרים ופונים לכיוון היציאה .  הסוזוקי הזאת ,  אני שולף הפתעה ,  עולה כמעט חצי ממכונית חדשה .  זאת המכונית הזולה בישראל . " מעניין ",  אתם אומרים ועוצרים לרגע את מנוסתכם.נסעתי בה צפונה ,  לכיוון קריית מוצקין .  מימין ,  בלונדינית מטופחת משייטת בב.מ.וו x5 שחורה ומרשימה ,  שמחירה פי עשרה מהאלטו שלי .  הן מושכות מבטים ,  אנחנו מושכים הילוך .  מוקדם יותר בסוכנות סוזוקי ,  שאלה אותי מנהלת אולם התצוגה ,  ז'אנה ,  אם אני יודע לנהוג על גיר רגיל .  קצת נעלבתי .  גיר רגיל קוראים לזה ?  הוא כבר מזמן לא גיר רגיל .  כיום הידני הוא בהחלט גיר נדיר.למרות רשימת ויתורים לא קטנה ,  אני מציע לכם לשקול ברצינות לרכוש את סוזוקי אלטו הידנית .  המתחרות - יונדאי i10 ,  פיז'ו 107 ופיאט פנדה - יקרות יותר ,  גם בגרסאות הידניות .  הגרסה האוטומטית של האלטו יקרה ב-13 אלף שקל מזו הידנית ,  חסכונית פחות בדלק ,  אטית יותר ואפילו פולטת 19 גרם נוספים של פחמן דו-חמצני לכל ק"מ.לדעתי ,  תיבת ההילוכים האוטומטית פוגמת בקסם של המכונית הזו .  לאלטו הידנית יש אופי ,  בהחלט :  נמרצת אך לא רועשת ,  קטנה אך מרווחת .  המושבים הקדמיים ראויים להערכה ,  ההגה החשמלי סביר ,  תפעול התיבה הידנית נעים ,  אפילו צליל המנוע נחמד.עבור הצרכים הבסיסיים ,  אלטו הידנית היא עסקה כדאית - האחריות מבטיחה שלוש שנים שקטות ,  המוניטין קיימים ואת חבילת הבטיחות לא קיצצו כנהוג .  נוחות הנסיעה טובה ולא פחות חשוב - היא חסכונית .  במבחן היא צרכה ליטר בנזין לכל 16 ק"מ .  החיסכון מוזכר גם במדבקת לחצי הניפוח של הצמיגים שעל דופן הדלת :  מעוניינים לחסוך בדלק על חשבון נוחות הנסיעה ?  נפחו קצת יותר את הצמיגים ,  מייעץ היצרן .  אנחנו ,  הסוזוקי ואני ,  הגענו ליעד .  לא נענשתי על כך שנסעתי במכונית כה זולה .
 
סוזוקי אלטו :  קטנה ,  ידנית ולא מפוארת ;  אבל המחיר ,  אוי המחיר
זה נכון שהיא לא יפה ,  אבל לסוזוקי אלטו יש אופי מצוין ■ היא נמרצת אך לא רועשת ,  קטנה אך מרווחת ■ המושבים הקדמיים ראויים להערכה ,  ההגה החשמלי סביר ,  תפעול התיבה הידנית נעים ,  אפילו צליל המנוע נחמד ■ תשכחו ממקום לנוסע חמישי וגם ממזוודה גדולה בבג

