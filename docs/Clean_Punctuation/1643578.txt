הכלכלן סיימון ג'ונסון :  גולדמן סאקס יורחק מעסקים עם מדינות אירופה
ג'ונסון :  גולדמן סאקס יעמוד בפני חקירה מקיפה באירופה ,  שתבדוק אלו חובות סייע לממשלות להסתיר
גולדמן סאקס עשוי למצוא את עצמו מוחרם באירופה ,  בעקבות הדיווחים לפיהם סייע ליוון להסתיר במשך שנים את חובותיה המתנפחים שהובילו לפריצתו של המשבר הנוכחי במדינה - כך אמר היום הכלכלן הנחשב סיימון ג'ונסון ,  לשעבר הכלכלן הראשי של קרן המטבע הבינלאומית  ( imf )  וכיום פרופסור ב-mit.במאמר שפרסם באתר baseline scenario ,  אותו ייסד יחד עם ג'יימס קוואק ,  התייחס ג'ונסון לדיווחים ב"ניו יורק טיימס "  וב"דר שפיגל "  לפיו במשך שנים סייע גולדמן סאקס ואף עודד את יוון ומדינות אירופיות אחרות ,  כגון איטליה ,  להסתיר את חובותיהן המתנפחים מהמפקחים על התקציב בנציבות האירופית בבריסל באמצעות עסקות נגזרים מורכבות.במאמרו ,  צפה ג'ונסון כי בעקבות הדיווחים יעמוד גולדמן בפני חקירה מקיפה באירופה ,  שתבדוק את סוג העסקאות שביצע גולדמן עם ממשלות אירופיות להן סייע להסתיר חובות ,  ועשוי אף לעמוד בפני חרם ממשי . " גולדמן ככל הנראה יורחק מעבודה עם ממשלות גוש היורו בעתיד הנראה לעין .  כפי שקרה לסלומון ברדרס לפני 20 שנה ,  גולדמן עשוי להיות בדרכו להרחקה מוחלטת ממספר שוקי ניירות ערך .  אם הוא יורשה לפעול שוב באזור ,  הוא יצטרך לפתור את ניגוד העניינים הנובע מכך שהוא מייעץ לממשלות כיצד לשים ליפסטיק על חזיר ,  ובמקביל משדל משקיעים לרכוש חזירים במחירים מנופחים ",  אמר ג'ונסון ." הדרגים הבכירים ביותר של הממשל בארה"ב צריכים לשאול את עצמם שאלה יסודית :  במשך כמה זמן הם מוכנים להמשיך להיות קשורים באופן כה הדוק לגולדמן סאקס ולסוג זה של התנהלות ?  מהי העדיפות העליונה כאן - התאוששות בת קיימא ומערכת פיננסית מתפקדת ,  או אסופה של בנקאי השקעות ?  ",  אמר ג'ונסון.אתמול דיווח  " ניו יורק טיימס "  כי ב-2001 ,  זמן קצר לאחר שיוון התקבלה לגוש היורו ,  סייע גולדמן לממשלה היוונית ללוות בחשאי מיליארדי דולרים .  עסקה זו ,  שהוסתרה מעיני הציבור מכיוון שנרשמה כעסקת מסחר במט"ח ולא כהלוואה ,  סייעה לממשלת אתונה לעמוד במגבלות התקציב שנקבעו באיחוד ,  ובה בעת להמשיך להוציא כספים מעבר ליכולתה .  בנובמבר ,  שלושה חודשים לפני פריצתו של המשבר הפיננסי ביוון ,  הגיעו בכירים בגולדמן ליוון והציעו לממשלה מכשיר מימון שהיה דוחה חובות של מערכת הבריאות של יוון לעתיד .  מכשיר זה דומה ללקיחת משכנתא שנייה על בית שרוכשיו מתקשים לפרוע את חובות כרטיסי האשראי שלהם .
 
הכלכלן סיימון ג'ונסון :  גולדמן סאקס יורחק מעסקים עם מדינות אירופה
ג'ונסון :  גולדמן סאקס יעמוד בפני חקירה מקיפה באירופה ,  שתבדוק אלו חובות סייע לממשלות להסתיר

