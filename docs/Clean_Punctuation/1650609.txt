הפועל פ"ת - הפועל ת"א :  ארבעת המפתחות של גוטמן
המאמן ביקש משחקניו : " רגש-מחשבה-התנהגות-תוצאות ".  בן דיין חוזר להרכב ,  דה רידר לא בסגל .  המארחת ללא חלוציה הבכירים 
הפער בצמרת גדל שוב ל-12 נקודות ,  והלחץ על הפועל תל אביב להישאר במרוץ כשהאדומים יתארחו מחר  ( שני ,  20:00 ,  שידור חי בערוץ 1 )  אצל הפועל פתח תקוה .  האדומים חוששים בעיקר מפני הנקמה שתרצה פתח תקוה להשיג על התבוסה 7:1 מהסיבוב הראשום וכן מאצטדיון האורווה ,  שם איבדה הקבוצה לא מעט נקודות בשנים האחרונות .  אלא שאת מירב הצרות באם המושבות עשתה להפועל דווקא היריבה העירונית מכבי פתח תקוה ובחמש השנים האחרונות הצליחה הפועל פתח תקוה לחלץ נקודה בודדת אחת מהאדומים .  
בניגוד לשבועות האחרונים ,  המאמן אלי גוטמן קיים אסיפת שחקנים ארוכה מהרגיל .  גוטמן ניסה בעיקר להעביר מסר לשחקנים שאסור לזלזל באף משחק .  את החלק הראשון של האסיפה הקדיש לפתח תקוה אמר : " אל תטעו ,  זו לא אותה קבוצה של הסיבוב הקודם והיא מציגה כדורגל אחר ".  את החלק השני והמרכזי הקדיש לקבוצתו ודיבר על חלומות האליפות : " כל אחד כאן חולם ורוצה לזכות באליפות .  אנחנו צריכים להסתכל על עצמנו ,  לבוא מרוכזים לכל משחק ולעשות את המוטל עלינו .  אם נדע לעשות ונאמין ,  אז החלומות שלנו יוכלו להתגשם ".  
לאחר מכן רשם גוטמן על הלוח רגש-מחשבה-התנהגות-תוצאות ואמר : " את הרגש ואת המחשבה אף אחד לא רואה ,  אבל הם אלה שמביאים להתנהגות רצויה ותוצאות שאותם כולם רואים ". 
לאחר האסיפה הארוכה יצאה הפועל לאימון .  לראשונה העונה תעלה הקבוצה בליגה ללא ביברס נתכו שעזב לרובין קאזאן .  את מקומו יתפוס הגיאורגי ,  זוראב מנטשאשוילי ,  שישחק לצידו של אביחי ידין בקישור האחורי .  שי אבוטבול ימשיך להמתין להזדמנות מהספסל .  שינוי נוסף מהשבועות האחרונים הוא חזרתו של דדי בן דיין להרכב על חשבונו של גל שיש .  גוטמן לא שכח באסיפת הקבוצה לציין את שיש לטובה כשאמר למגן : " הוכחת שיש על מי לסמוך ".  דגלאס דה סילבה ,  שאף הוא סחב פציעה ,  החלים ויפתח בהרכב ,  כנראה לצד עמרי קנדה .  דניאל דה רידר שוב לא יהיה בסגל למשחק כשהפציעה אותה הוא סוחב בשריר הירך עדיין מטרידה אותו .  דה רידר ,  אגב ,  חגג בסיום האימון את יום הולדתו כמו גם מהראן לאלה .
 בימים הקרובים אמורה הפועל להגיש תלונה לפיפ"א כנגד גנק שעדיין לא העבירה את התשלום הראשון על סמואל יבואה .  לתלונה תצטרף גם הפועל כפר סבא שכבר שלחה באמצעות עורך הדין שחר גרינברג מכתב התראה לגנק על אי התשלום .  כפר סבא גם אמורה להרוויח מהעסקה מאחר ויבואה שיחק אצלה שלוש שנים ועל פי התקנון היא אמורה לקבל כחמישה אחוז מסכום ההעברה .  
מחר  ( שני )  יתקיים דיון נוסף בתביעת הבוררות שהגישה בית"ר טוברוק נגד הפועל תל אביב בעניין מעברו של החלוץ ויקטור מרעי .  
הרכב משוער :  וינסנט אניימה ,  עומרי קנדה  ( דני בונדר )  ,  דגלאס דה סילבה ,  וואליד באדיר ,  דדי בן דיין  ( גל שיש )  ,  אביחי ידין ,  זוראב מנטשאשוילי ,  גילי ורמוט ,  ערן זהבי ,  איתי שכטר ,  מהראן לאלה .
 לראשונה מזה הגיע ממכבי תל אביב לפני חודשיים ,  המגן השמאלי עמירן שקלים ייכלל בסגל הפועל פתח תקוה ועשוי לרשום הופעה ראשונה במשחק מול הפועל תל אביב .  ההודעה התקבלה היום ,  כשהמאמן אלי מחפוד הודיע לשחקן כי הוא יהיה בסגל .  אבל הבשורה הזאת מתגמדת לעומת הבשורה האמיתית שעולה מתוך האימון המסכם :  איברהים בסיט יפתח על הספסל משום שהוא אינו כשיר במאה אחוז ,  עוסמן בשירו  ( קרע בשריר )  לא ייכלל בסגל .  אלנתן סלמי יפתח בחוד .  גם השוער אוסטין אג'ידה לא בסגל ויוסי שקל ,  שעושה עבודה לא רעה עד עכשיו ,  יפתח .  הקשר ג'ונתן אסוס יחזור גם הוא להרכב . " שני החלוצים שלנו חסרים מאוד ,  תהיה בעיה ",  אמר היום מחפוד , " כל מי שישחק יצטרך למלא את החסר .  אני מקווה שכולם יתנו את המקסימום .  הפועל פתח תקוה צריכה את הנקודות ואולי בבית נוכל להפתיע .  הפועל תל אביב אחת משתי הקבוצות הטובות בארץ ,  נצטרך לעבוד קשה במשחק הזה ,  כי יש להם יכולת אישית וקבוצתית .  נעשה הכל כדי לעצור אותם .  הם בכושר פנטסטי ".  מחפוד מתלבט רק בנוגע לעמדה החמישית בקישור ,  לאחר שעידן סרור ,  ראובן עובד ,  אלי ביטון ואסוס יפתחו .  גיא צרפתי או שגיב כהן יפתחו בעמדה הזאת .  
הרכב משוער ,  הפועל פתח תקוה :  יוסי שקל ;  עמנואל מתיאס ,  דן אדו ,  גל כהן ,  סאלם אבו סיאם ;  עידן סרור ,  ג'ונתן אסוס ,  ראובן עובד ,  אלי ביטון ,  גיא צרפתי  ( שגיב כהן )  ;  אלנתן סלמי .
 
הפועל פ"ת - הפועל ת"א :  ארבעת המפתחות של גוטמן
המאמן ביקש משחקניו : " רגש-מחשבה-התנהגות-תוצאות ".  בן דיין חוזר להרכב ,  דה רידר לא בסגל .  המארחת ללא חלוציה הבכירים 

