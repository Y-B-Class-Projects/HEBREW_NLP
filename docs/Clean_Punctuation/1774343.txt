שנה מהשחרור ,  חודורקובסקי קיבל עוד שש שנים
בית המשפט במוסקבה שהרשיע השבוע את טייקון האנרגיה לשעבר במעילה ובהלבנת הון ,  הוסיף שש שנים לשמונה שהוא כבר מרצה בגין העלמת מס ,  והיו אמורות להסתיים בעוד פחות משנה
14 שנות מאסר - זה העונש הכולל שירצה טייקון האנרגיה הרוסי לשעבר ,  מיכאיל חודורקובסקי ,  לאחר ששבית המשפט גזר עליו היום  ( חמישי )  שש שנות מאסר נוספות ,  בעקבות הרשעתו השבוע במעילה ובהלבנת הון .  זאת ,  בנוסף לשמונה השנים שהוא כבר מרצה בגין העלמת מס .  עונש זהה נגזר היום גם המורשע השני במשפט ,  שותפו של חודורקובסקי ,  פלטון לבדב .  
השופט ויקטור דנילקין קיבל היום במלואה את דרישת התביעה .  הדרך היחידה ,  הסביר השופט ,  שבה יוכלו השניים להשתקם ,  היא באמצעות  " בידוד מוחלט מהחברה ".  השניים ,  היושבים בכלא מאז מעצרם ב-2003 ,  ייצאו ממנו רק ב-2017 .  
חודורקובסקי ,  שאם לא היה מורשע ,  היה משתחרר מהכלא בעוד כעשרה חודשים ,  התייצב בבית המשפט בבגדים שחורים ,  וקיבל את גזר הדין בהבעה של הלם - שינוי דרסטי מהחיוכים שפיזר בעת הרשעתו לפני שלושה ימים . " ארור תהיה וארורים יהיו צאצאיך ",  זעקה לעבר השופט אמו של חודורקובסקי ,  מרינה ,  שנכחה באולם .
 חודורקובסקי היה בעבר בעליו של ענקית האנרגיה  " יוקוס ",  שריכז רבים מנכסי הגז הטבעי והנפט של ברית המועצות לאחר פירוקה .  לפי סעיפי ההרשעה ,  הוא גנב ,  יחד עם לבדב ,  נפט בשווי 27 מיליון דולר מהחברה ,  שאינה פעילה עוד כיום .
 לכל אורך המשפט טען חודורקובסקי לחפותו ,  והאשים את ראש הממשלה והנשיא לשעבר ,  ולדימיר פוטין ,  ברדיפה פוליטית מכוונת שלו ,  ובהשפעה על בית המשפט .  גם היום דבקו פרקליטיו בקו זה . " פוטין סימן לבית המשפט מי הבוס ,  ומי מחליט על גורלו של חודורקובסקי ",  אמר אחד מחברי צוות ההגנה ,  יורי שמידט .  דוברו של פוטין התבקש להתייחס לטענות היום ,  אך סירב .
 
שנה מהשחרור ,  חודורקובסקי קיבל עוד שש שנים
בית המשפט במוסקבה שהרשיע השבוע את טייקון האנרגיה לשעבר במעילה ובהלבנת הון ,  הוסיף שש שנים לשמונה שהוא כבר מרצה בגין העלמת מס ,  והיו אמורות להסתיים בעוד פחות משנה

