המאבק בכספית שמזהמת את המים מייצר לענף הברום שוק של 400 מיליון דולר בשנה
פליטת תרכובות רעילות של כספית מתחנות כוח פחמיות הפכה ליעד עיקרי לחקיקה סביבתית .  תרכובות ברום של כיל ,  יצרנית הברום הגדולה בעולם ,  ינטרלו את זיהום הכספית - ואת התנודתיות ברווחיות החברה
 >  >  כיל היא המובילה העולמית בשוק הברום ותרכובות הברום .  חטיבת המוצרים התעשייתיים שלה מייצרת 30% מהברום בעולם ,  אבל הדומיננטיות של החברה בשוק הברום לא תמיד הביאה תועלת רבה לבעלי המניות .  כיל מוצרים תעשיתיים ייצרה רווח תפעולי של 5 מיליון דולר בלבד  ( 0.7% מהמחזור )  בינואר-ספטמבר 2009 ,  שהיה 0.7% מהרווח התפעולי של קבוצת כיל כולה ,  וגם בנטרול הפרשות חד-פעמיות לפרישה מוקדמת של עובדים הגיע הרווח התפעולי של חטיבה זו ל-42 מיליון דולר בלבד ,  שהם 5.5% מהרווח התפעולי של כיל כולה - על אף שהמכירות של מגזר פעילות זה הסתכמו ב-738 מיליון דולר ,  שהם 22% מהכנסותיה של הקבוצה .  הסיבה העיקרית לרווחיות הנמוכה ב-2009 ולתנודתיות ברווחיות היא שהיקפי המכירות של המוצר העיקרי של כיל מוצרים תעשיתיים - מעכבי בעירה - תלויים במידה רבה ברמת הפעילות בשוק מוצרי האלקטרוניקה ,  שהוא הצרכן העיקרי של מעכבי בעירה .  באחרונה מצאה כיל תחום פעילות חדש שפוטנציאל המכירות שלו מגיע ל-400 עד 500 מיליון דולר בשנה ,  והעשוי להיות מנוע צמיחה עבור חטיבת המוצרים התעשייתיים של כיל ,  ולהקטין את תלותה בשוק מוצרי האלקטרוניקה והמחשבים .  כיל פיתחה את merquel ,  תרכובת מבוססת ברום ,  כפתרון לבעיה של פליטת כספית - שמגיעות בעיקר מתחנות כוח מונעות פחם ,  הפולטות לאוויר כספית שמצויה בפחם ,  ובמידה פחותה ממשרפות של חומרים מסוכנים ומייצור כלור .  הכספית נושרת לקרקע ונשטפת לנהרות ואגמים עם הגשם או המסת השלגים .  בקטריות במקווי המים הופכות את הכספית למתיל כספית - תרכובת רעילה שנקלטת בקלות בגופם של דגים ועלולה להגיע לצלחתו של מי שרוכש אותם .  מתיל כספית עלול לגרום גם בריכוזים נמוכים נזק למוח ,  ללב ,  לריאות ולמערכת החיסונית ,  וכן לעבור לתינוקות ברחם ולהזיק למערכת העצבים .  זיהום כספית ,  שפוגע בדגי מים מתוקים ,  כה נפוץ בארה"ב עד שרק 14 מדינות פטורות ממנו לחלוטין ,  ואילו ביתר המדינות מוזהר הציבור מאכילת דגי מים מתוקים במקווה מים אחד לפחות .  המזהמת העיקרית - סין המקור העיקרי לזיהום הוא תחנות כוח פחמיות באסיה ,  בעיקר בסין ,  שמייצרות 52% מפליטות הכספית .  ואולם גם ארה"ב ואירופה תורמות 9% ו-11% בהתאמה מפליטות הכספית בעולם ,  למרות הפיקוח .  כמו בכל היבט של שוק האנרגיה ,  גם במקרה זה הרגולציה היא הקטליזטור להפיכת זיהום מתיל כספית מבעיה סביבתית להזדמנות עסקית .  חקיקה פדרלית שתגביל את פליטות הכספית נמצאית בשלבי הכנה .  המשרד האמריקאי להגנת הסביבה  ( epa )  צפוי להגיש באביב הקרוב הצעת חוק מתוקנת שתצמצם דרמטית את פליטות הכספית ,  לאחר שהצעה קודמת של המשרד נפסלה בדצמבר 2008 .  במקביל יגישו בשבוע הבא ,  הסנאטורים טום קרפר ולאמאר אלכסנדר הצעת חוק משלהם להגבלת פליטות של שלושה מזהמים ,  והכספית ביניהם .  החקיקה הפדרלית צפויה להיות מחמירה יחסית .  ואולם כבר עתה 20 מדינות אימצו חקיקה שמחייבת תחנות כוח לצמצם את פליטת הכספית ב-90% .  צעד ראשון ליישום מדיניות זו בעולם נעשה בכנס איכות הסביבה של האו"ם שנערך בפברואר 2009 בניירובי ,  קניה ,  כאשר 120 מדינות תמכו בהסכם מחייב בנוגע לפליטות כספית ואפילו ארה"ב תמכה בכך לראשונה ,  כמה ימים לאחר עליית ממשל אובמה .  עם זאת ,  ברור שהמאמץ הגלובלי למזער את זיהום הכספית לא יהיה אפקטיבי כל עוד ממשלת סין אינה מצטרפת אליו - זאת משום שמכל 100 יחידות כספית שמצויות בפחם המוזן לדוודים בתחנת הכוח ,  60 יחידות נפלטות לאוויר ומהן 20% מצטברים ויורדים באזור המיידי ,  0.03% מהכספית שנושרת באזור המיידי של האתר הופכים למתיל כספית ,  ו-80% נודדים עם הרוח והופכים לבעיה אזורית ועולמית .  בשוק מעריכים כי הסכם ניירובי לא ייושם במלואו עד לאמצע העשור הנוכחי .  ואולם גם עד אז תשחק המודעות הגוברת לדחיפות הטיפול בבעיה לידי כיל .  בכיל מוצרים תעשייתיים מציינים שחברות רבות החלו לפתח טכנולוגיות לטיפול בבעיה ,  והמאפיין העיקרי של 70%-80% מהן הוא שהכימיקל שנקשר לכספית ומנטרל אותה הוא תרכובת כלשהי של ברום .  הסיבה לכך שמרבית הטכנולוגיות שפותחו לנטרול פליטות הכספית מבוססות על הוספת תרכובות ברום לאזור שריפת הפחם בתחנות כוח היא שתרכובות ברום הן בעלות היחס הטוב ביותר של עלות-תועלת בהשוואה לחומרים אחרים המשמשים לחמצון הכספית ,  כמו תרכובות מבוססות כלור ,  פלואור או יוד .  תמריץ מס לתחנות הכוח כיל ,  כחברה הדומיננטית בעולם בייצור ברום אלמנטרי ותרכובות ברום ,  צפויה ליהנות מהביקושים שתיצור הרגולציה המתגבשת בענייני זיהום כספית כספק של תרכובות ברום עבור יצרניות אחרות של מוצרים לנטרול כספית ,  שיימכרו ישירות לתחנות הכוח .  הרגולציה נתמכת בתמרוץ באמצעות מנגנון המס ,  שמקנה זיכוי מס של 6 דולרים לטונה ליצרן של פחם מטוהר ,  כלומר פחם שעבר טיפול לנטרול זיהום הכספית .  בשוק מעריכים כי תוספת הביקוש לברום אלמנטרי בארה"ב ,  כתוצאה מיישום מלא של התקינה במדינות והחקיקה הפדרלית הצפויה בנושא הפחתת פליטות כספית ,  תגיע ל-30 אלף טונה בשנה .  השוק הסיני גדול פי שלושה מהשוק האמריקאי ,  כך שהביקוש הכולל עשוי להגיע ל-150 אלף טונה בשנה ,  כלומר 15% עד 20% מכושר הייצור הפוטנציאלי בעולם כולו .  חלקה של כיל בייצור הברום העולמי עשוי לצמוח בטווח הבינוני כתוצאה מהידלדלות תמלחות הברום בארקנסו שבארה"ב והניצול האינטנסיבי של פוטנציאל ייצור הברום בסין .  שוק הברום האלמנטרי ותרכובות הברום נאמד כיום ב-2.5 מיליארד דולר בשנה ,  ושעד 2015 צפויה הרגולציה על זיהומי הכספית ליצור שוק נוסף שגודלו 400 עד 500 מיליון דולר בשנה .  ביקושים בקנה מידה זה יסייעו לכיל להגביר את הנצילות של כושר הייצור שלה - שהורחב ב-2009 ל-280 אלף טונה בשנה - וינטרלו חלק ניכר מהתנודתיות של הביקוש לתרכובות ברום מצד שוקי האלקטרוניקה וקידוחי הנפט .
 
המאבק בכספית שמזהמת את המים מייצר לענף הברום שוק של 400 מיליון דולר בשנה
פליטת תרכובות רעילות של כספית מתחנות כוח פחמיות הפכה ליעד עיקרי לחקיקה סביבתית .  תרכובות ברום של כיל ,  יצרנית הברום הגדולה בעולם ,  ינטרלו את זיהום הכספית - ואת התנודתיות ברווחיות החברה

