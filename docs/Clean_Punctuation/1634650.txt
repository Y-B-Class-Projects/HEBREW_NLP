המשקיעים בקרן מרקסטון ללובש וקס :  קחו מברוידי את הזכות לבונוס 
 >  >  נציגי הגופים המוסדיים הזרים שהשקיעו את כספי עמיתיהם בקרן מרקסטון ,  המנוהלת כיום על ידי רון לובש ואמיר קס ,  פנו בתחילת ינואר להנהלת הקרן בדרישה כי זו תפעל לבטל את הזכויות של השותף לשעבר אליוט ברוידי ב"דמי הצלחה "  שאותם עשויה הקרן לגבות ממשקיעיה .  כמקובל בקרנות מסוגה של מרקסטון ,  נהנים מנהלי הקרן משני זרמים של הכנסות :  דמי ניהול שוטפים ,  המסתכמים במקרה של מרקסטון ב-2% מהיקף התחייבויות ההשקעה של הקרן ,  כלומר כ-16 מיליון דולר בשנה ,  ודמי הצלחה של 20% מהרווחים ,  בדרך כלל מעל לרף שנקבע מראש .  במקרה של מרקסטון ,  קיים הסכם שלפיו ,  אליוט ברוידי ייהנה מחלק משמעותי של דמי הצלחה אלה ,  אם וכאשר ישולמו ,  אך המשקיעים בקרן מתנגדים לכך ודורשים כי זכות זו תועבר לקרן .  ברוידי הודה לפני חודשיים כי שיחד פקידים בכירים בחברת ניהול קרן הפנסיה של עובדי הציבור בניו יורק כדי שיאשרו השקעה גדולה במרקסטון .  עובדי מדינת ניו יורק השקיעו כ-250 מיליון דולר בקרן .  ההשקעה של ניו יורק היא זו שפתחה את הדרך לגיוס שאר הכספים .  נציגי המשקיעים מסרו כי ב-6 בינואר התקיימה שיחת ועידה בין הנהלת הקרן לבין המשקיעים שלה ,  ובה קיבלו המשקיעים דיווח על ההתרחשויות ועדכון על מינויו של גילרמן .  בהמשך התקיימה שיחת ועידה נוספת ,  הפעם של המשקיעים בלבד ,  שבה דנו המשקיעים על דרכי הפעולה האפשריות .  בסופה של השיחה התקבלה ,  בין השאר ,  ההחלטה לפנות למרקסטון בדרישה להסדיר גם את החזר הזכויות לדמי ההצלחה .  ממרקסטון נמסר בתגובה : " לובש ,  קס ודני גילרמן ,  שמונה ליו"ר מרקסטון ישראל ,  נמצאים בקשר הדוק ורצוף מול משקיעי הקרן ומספקים להם את כל הפרטים הנדרשים .  הם ימשיכו לעשות זאת אל מול המשקיעים בערוצים המקובלים ". 

המשקיעים בקרן מרקסטון ללובש וקס :  קחו מברוידי את הזכות לבונוס 
nan
