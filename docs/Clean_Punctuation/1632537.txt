השנה העגומה של ענף הנדל"ן הניו יורקי
הקפאת פרויקטים ,  אתרי בנייה נטושים ,  עיקולים ודירות שלא מצליחות להימכר - כל אלה איפיינו את 2009 בניו יורק
ניו יורק טיימס  >  >  גם החברים הקשוחים ביותר בתעשיית הנדל"ן בניו יורק מודים כי שנת 2009 ראתה חללים רבים בתחום .  לאחר התהפוכות של 2008 ,  2009 היתה פשוט צניחה חופשית ,  כאשר שוק הדיור ,  שלרוב נופח על ידי הבונוסים בוול סטריט ,  החל לספוג את המהלומות הפיננסיות ,  לאחר שבנקאים הפסיקו לרכוש דירות יקרות .  היזמים ובעלי גורדי השחקים מתקשים לסיים פרויקטים שתוכננו בזמנים שופעים יותר .  בחלק מהמקרים ,  הבעלים פשוט נוטשים את הפרויקט .  להלך מקבץ נקודות השיא והשפל של עולם הנדל"ן הניו יורקי ב-2009 .   ?  הדירה היקרה ביותר שנמכרה ב-2009 דירת בקו-אופ בשדרה החמישית 820 ,  שנרכשה על ידי קנת גריפין ,  מייסד קרן הגידור סיטאדל אינווסטמנט גרופ תמורת 40 מיליון דולר .  לא ברור אם היה זה מחיר מציאה ,  שכן הדירה מעולם לא הגיעה לשוק .  גריפין שילם פחות משתי הרכישות הגדולות ביותר בעיר ב-2008 - בסך 48 מיליון דולר כל אחת - אך עדיין מדובר במחיר כפול ממחירו של בניין הדירות שפילד 57 שנמכר כולו ב-20 מיליון דולר .   ?  הרגע הזכור ביותר בשוק היוקרה רולנד אובלדו ,  סגן מרשל בשירות המרשלים האמריקאי ,  זכה לסיבוב קצר כסוכן נדל"ן ,  כאשר במסגרת אחריותו על מכירת נכסיו של ברנרד מיידוף ,  קידם את  " האלגנטיות המאופקת "  של ביתו של מיידוף במונטאוק בניו יורק ,  לפני מכירת הנכס בספטמבר .  האירוע הוביל את ג'ונתן מילר ,  נשיא חברת השמאות מילר סמואל ,  לכתוב בבלוג שלו : " האם בכלל אפשר לדמיין מרשל מבטא מלים אלה ?  "  מאמציו של אובלדו זכו להצלחה מעורבת .  הבית במונטאוק נמכר ביותר מהמחיר המבוקש שהוצע במכרז - 9.4 מיליון דולר .  עם זאת ,  נכס נוסף שאובלדו מנסה למכור - דירתו של מיידוף במנהטן - עדיין לא נמכר ,  גם לאחר שמחירו הופחת במיליון דולר .  אובלדו עדיין מסרב לומר האם היה חמוש בעת שהציג את הנכסים בתקשורת .   ?  עיקולים בקצב מסחרר שכונת ג'מאיקה בקווינס נפגעה בצורה הקשה ביותר מגל העיקולים - כעת נמצאים בה 1,000 נכסים בהליכי עיקול ,  לפי חברת propertyshark.com .  שכונת בדפורד-סטויבסנט בברוקלין היתה הרחק מאחור במקום השני ,  עם 100 עיקולים .  בהארלם ,  השכונה הכי מוכה בתוך מנהטן ,  36 דירות נמצאות בתהליך עיקול .   ?  צניחה מהשיא בתקופת הפריחה של הנדל"ן ,  קנט סוויג היה ילד הפלא של עולם הנדל"ן .  משפחתו החזיקה בחלק ניכר מקו הרקיע של סן פרנסיסקו ,  והוא הצטרף לאצולת הנדל"ן הניו יורקית כאשר נישא לבתו של איל הנדל"ן הארי מקלאו ,  אליזבת .  האימפריה שלו בניו יורק צמחה וכללה רכישות ופרויקטים בשווי של יותר מ-3 מיליארד דולר מאז 2001 ,  בעיקר באזור הפיננסי .  הוא גם רכש אחזקות בסוכנות הנדל"ן בראון האריס סטיבנס והלסטד ,  כמו גם בחברת שמאות ובחברת בנייה .  ואולם ב-12 החודשים האחרונים הוא עמד בפני עיקול נכסיו ,  חטף מכה בראש מדלי קרח בעת מריבה עם שותפו העסקי ,  ואמר בפומבי כי הוא עשוי להגיש בקשה לפשיטת רגל אישית .   ?  סמל תרבות שנפל בניין האפתורפ ,  שנבנה על ידי משפחת אסטור לפני כ-100 שנה בפינת ברודוויי והרחוב ה-79 ,  סבל מכל כך הרבה בעיות ,  עד כי אתר curbed.com כינה את פינת העדכונים שלו על הבניין  " ירידתו מגדולה של האפתורפ ".  מאז השינוי מדירות שכורות לדירות יוקרה ב-2008 ,  הבניין עמד בפני איום עיקול ,  סכסוך בין השותפים בפרויקט ,  לב לבייב ומוריס מאן ,  שלא הסכימו אפילו על סוג הגישור ,  וטרטורי שיפוצים עבור הדיירים הקיימים .   ?  הדירה הוותיקה בשוק פנטהאוז בבניין טראמפ פארק אווניו נמצא בשוק כבר יותר מארבע שנים ,  לפי אתר streateasy.com .  הדירה ,  המקיפה את כל הקומה ה-23 ,  הוצעה למכירה לראשונה ב-1 בנובמבר 2005 ,  תמורת 18.9 מיליון דולר .  טראמפ העלה את המחיר ל-21.8 מיליון דולר בינואר 2008 ,  ולאחר מכן הוריד את הדירה מהשוק במארס 2008 .  מאוחר יותר באותו החודש ,  העלה את מחיר הדירה שוב ,  ל-31.1 מיליון דולר .   ?  פרויקט בהפרעה בתחום ועד הקהילה 1 בברוקלין ,  זרוע ממשל מקומי בניו יורק המפקחת על התנהלות שכונות ויליאמסבורג וגרינפוינט ,  יש 59 אתרי בנייה מוקפאים ,  כ-10% מ-522 אתרי הבנייה הנטושים בניו יורק כולה .  מדובר במספר גדול בהרבה לעומת כל אזור אחר בברוקלין .   ?  יוצאים ונכנסים מנהטן נפרדה ממסעדות יוקרה כמו לה גולו ,  קפה דז'ארטיסט וטאוורן און דה גרין .  חנות מתנות היוקרה פורטוף סגרה דלתותיה ,  והרשת הקמעונית ג'יי.סי פני נכנסה למנהטן .  שיעור התפוסה של שטחים קמעוניים בניו יורק צנח לעומת 2008 והגיע ל-93.2% ,  לפי חברת הנדל"ן מרקוס אנד מיליצ'פ .   ?  הדבר החם שנפל סולאריה שווק כבניין דירות יוקרה בריברדייל המציע לדיירים קרבה הן למנהטן והן לאזור הכפרי יותר בקרבת ניו יורק .  הבניין התגאה בשירותים של חברת טוטו ,  דלפקי גרניט במטבח ,  ומצפה כוכבים על הגג .  ואולם עד נובמבר 2009 ,  הדירות בבניין כבר היו בשוק שלוש שנים ,  והצליחו למשוך רק עשרה קונים .  ניסיון למכור את 54 היחידות הנותרות במכרז הניב רק 21 עסקות נוספות ,  לפי חברת ריל אסטייט דיספוזישן ,  שניהלה את המכרז .   ?  מבט מרענן מאחורי הקלעים איוונקה טראמפ ,  בהכנות לקראת נישואיה ,  נרשמה ברשת ויליאמס-סונומה ,  ובין היתר ביקשה תבנית קוגלהוף שמחירה 34 דולר ,  והצהירה בטוויטר עד כמה היא אוהבת לבשל .  אולי עוד כמה אילי נדל"ן יתחילו לאכול יותר בבית השנה .
 
השנה העגומה של ענף הנדל"ן הניו יורקי
הקפאת פרויקטים ,  אתרי בנייה נטושים ,  עיקולים ודירות שלא מצליחות להימכר - כל אלה איפיינו את 2009 בניו יורק

