פורשה פנמרה לתפרנים
פורשה חושפת גרסאות בסיס למכונית הפאר פנמרה מצויידות במנוע V6 ותג מחיר שפוי יותר .  לנדיבים ,  יש גם הנעה כפולה
אם בארנקכם מצוי כרטיס אשראי מהסוג שלא מעלה שאלות בבואכם לרכוש מוצר שעלותו היא כשל בית ,  אשריכם .  אבל מה אם הכרטיס הוא מהסוג המעט פחות נחשב ?  בדיוק עבורכם חושפת פורשה גרסת בסיס חדשה לרכב הסלון פנמרה ,  שתסתפק בפחות צילינדרים וכוחות סוס להנעתה .
 היצרנית מגרמניה משדכת לרכב הפאר שלה את מנוע ה-V6 החדש בנפח 3.8 ל' שתודות להזרקת דלק ישירה ועוד מספר טכנולוגיות ,  מפיק 300 כ"ס ו-40.8 קג"מ .  תיבת שבעת ההילוכים כפולת המצמדים PDK תשודך למנוע זה כאשר הכוח יעבור לציר האחורי .  מי שזה לא מספיק עבורו ,  יוכל לקבל גם הנעה כפולה בדמות הפנמרה 4 שתושק במקביל .
 כנהגו כיום ,  תקנות זיהום האוויר חייבו את פורשה לנסות ולקצץ היכן שאפשר .  המנוע החדש מצוייד במערכת 'עצור וסע' שעוזרת להשיג צריכת דלק של כ-10.8 ק"מ לליטר בגרסה הרגילה או 10.4 בכפולת ההנעה .  פליטת ה-CO2 עומדת על 213 ו-220 גק"מ בהתאמה שזה נתון מרשים למכונית מסוגה השוקלת 1,730 ק"ג לפני דלק ונהג .  התאוצה ל-100 קמ"ש אגב ,  היא סביב ה-6 שניות .
 חשיפתן הרשמית של הגרסאות החדשות תיעשה בתערוכת בייג'ינג ב-23 באפריל ,  שנה בדיוק לאחר שנחשפה הפנמרה לראשונה בדיוק באותו המקום .  השיווק באירופה יחל במאי ,  לארה"ב היא תגיע כחודש אחר כך ומעט מאוחר יותר גם אלינו .  מחירה מעבר לים צפוי להתחיל בכ-76 אלף יורו  ( כ-420 אלף שקלים לפני מסים )  לגרסה הרגילה או 84 אלף יורו לכפולת ההנעה  ( כ-460 אלף שקלים לפני מסים )  .
  .
 
פורשה פנמרה לתפרנים
פורשה חושפת גרסאות בסיס למכונית הפאר פנמרה מצויידות במנוע V6 ותג מחיר שפוי יותר .  לנדיבים ,  יש גם הנעה כפולה

