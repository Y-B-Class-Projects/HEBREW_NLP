ברק רוצה שהקצינים יעשו יותר ימי מילואים
שר הביטחון ביקש מהכנסת להאריך ב-20% את שירות המילואים של קצינים מעל דרגת סרן .  זאת בניגוד לחוק המילואים שנכנס לתוקף בחודש שעבר .  אנשי מילואים : " הכשירות תיפגע "
 בצה"ל מתגאים בשנה האחרונה בחוק המילואים שנחקק ,  המפחית באופן משמעותי את ימי שירות של המילואימניקים ואף מסדיר את שירות המילואים .  בפועל ,  מבקשים במערכת הביטחון לחרוג מהחוק :  שר הביטחון אהוד ברק הגיש באחרונה בקשות לוועדת חוץ וביטחון בבקשה לחרוג מהחוק ולאפשר את הגדלת ימי התעסוקה המבצעית והאימונים של קצינים .  כמו כן ,  ביקש ברק לאפשר לצה"ל להזמין אנשי מילואים לתעסוקה מבצעית מעבר לקבוע בחוק .  
לפי הבקשות שהגיש ברק לוועדה ,  יוכל צה"ל לקרוא לקצינים מעל דרגת סרן ל-108 ימי מילואים בשנה ,  זאת במקום 84 כפי שקבע החוק ,  וכן לזמן יחידות לתעסוקה מבצעית יותר מפעם אחת בשלוש שנים .  מדובר בחריגות משמעותיות ממה שהוסדר בין צה"ל ומערכת הביטחון לבין ארגוני המילואים .  
חוק המילואים שנכנס לתוקפו בינואר השנה ,  נחקק כדי להסדיר את משך השירות הפעיל של מערך המילואים .  בצה"ל התגאו בחוק ,  שהסדיר אף את נושא הציוד הניתן למשרתים במילואים .  למרות זאת ,  בחוק נכתב כי במקרים חריגים יוכל שר הביטחון לחרוג מסעיפיו ,  באישור הכנסת .  בארגוני המילואים זועמים על הכוונה לרוקן את חוק המילואים מתוכן ,  כהגדרתם . 
" שר הביטחון והרמטכ"ל מנסים לטרפד את יישום החוק ",  אמרו בארגון המילואים  " פורום החפ"שים ",  אחת מיוזמות חוק המילואים . " החזרה למודל הקודם ,  על מנת לבצע יותר משימות ביטחון שוטף ופחות אימונים תפגע בכשירות ובמוכנות היחידות ובמוטיבציה של חיילי המילואים .  אנו קוראים לוועדת חוץ וביטחון לא לשמש חותמת גומי ולעצור את הכרסום בחוק המילואים ".  
מלשכת שר הביטחון נמסר בתגובה כי  " לגבי תפקידים ומקצועות מסוימים ,  נדרש יהיה לקבוע חריגים .  עם כניסת החוק לתוקף ,  אישר שר הביטחון צווים בהם נקבעו התפקידים והמקצועות שיוחרגו מהמגבלות .  יודגש כי הצווים נערכו בהתאם לכללים ולמגבלות שנקבעו לחוק .  כך ,  למשל ,  מספר הימים המירבי בשלוש שנים שניתן לחייב בו חייל מילואים ,  גם במסגרת הצווים האמורים עומד על 108 ימים ,  בהתאם לדרישת החוק ". 

ברק רוצה שהקצינים יעשו יותר ימי מילואים
שר הביטחון ביקש מהכנסת להאריך ב-20% את שירות המילואים של קצינים מעל דרגת סרן .  זאת בניגוד לחוק המילואים שנכנס לתוקף בחודש שעבר .  אנשי מילואים : " הכשירות תיפגע "
 
