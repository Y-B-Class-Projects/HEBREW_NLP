צ'ילה :  עלה ל-214 מניין ההרוגים מהרעש
בעקבות רעידת האדמה בעוצמה 8.8 שפקדה את מרכז צ'ילה ,
 הוכרזה כוננות צונאמי בחוף המערבי של ארה"ב ובקנדה .  אובמה : " איננו יכולים לשלוט באיתני הטבע ,  אבל עלינו להתכונן כראוי ".  טרם נוצר קשר עם 18 ישראלים ששהו באזור האסון
 ( צילום :  רויטרס ,  קריינות :  אילן שניג ,  עריכת וידאו :  עידן גוראל ) 
מניין הנספים ברעש האדמה שפקד אתמול  ( שבת )  את מרכז צ'ילה עלה ל-214 וצפוי עוד לעלות .  כך מסר נשיאה הנבחר של צ'ילה ,  סבסטיאן פינרה .  זאת לאחר שנשיאת צ'ילה המכהנת ,  מישל בצ'לט ,  מסרה כי מניין ההרוגים בחבל  " מאולה "  הדרומי לבדו עומד על 85 .  
בתוך כך ,  מרכז ההתרעה לגלי צונאמי באוקינוס השקט  ( NTWC )  הכריז על כוננות לגלי צונאמי גם במקומות נוספים ,  ביניהם החוף המערבי של ארצות הברית ,  הכולל את וושינגטון ,  אורגון וחלקים מאלסקה ,  ובחופיה של קנדה באזור ונקובר .  עם זאת ,  הגלים אינם צפויים לגרום להצפות משמעותיות .
 נשיא ארצות הברית ברק אובמה נשא אמש נאום בבית הלבן ,  בו הוא הזהיר את תושבי רצועת החוף הצפונית של ארצות הברית מפני כל אסון שלא יבוא . "  אנו מתכוננים לקראת צונאמי שעלול לפגוע מאוחר יותר גם בחופי ארה"ב ,  בעיקר בהוואי ובגואם .  לפיכך ,  על כל תושבי החוף המערבי של המדינה להיערך לכל הוראה שתינתן על ידי הרשויות .  איננו יכולים לשלוט באיתני הטבע ,  אבל אנחנו יכולים ומוכרחים להיות מוכנים ולהתמודד עם אסון כזה כשהוא מתרחש .  עלינו להיות מוכנים לכל אסון טבע שעלול לפקוד את האזור ",  הוסיף אובמה .  
עוד אמר אובמה כי  " בשם העם האמריקאי מישל אשתי ואני שולחים את תנחומינו לתושבי צ'ילה .  כמו כן ,  שוחחתי עם נשיא צ'ילה הנכנס ,  ועדכנתי אותו בכך שארצות הברית תעניק לצ'ילה כל סיוע שיידרש כדי להתאושש מאסון הטבע שפקד אותה ". 
רעש האדמה בעוצמה של 8.8 בסולם ריכטר הורגש סמוך לעיר קונספסיון בדרום המדינה .  מוקד הרעש נרשם כ-90 קילומטרים צפונית מזרחית לעיר קונספסיון והוא הורגש גם בבירת המדינה סנטיאגו המרוחקת בכ-320 קילומטר ממוקד הרעידה וגרם לקריסת בניינים ופגע במערכת החשמל והתקשורת .  
18 ישראלים ששהו בדרום צ'ילה בעת שפקדה רעידת האדמה העזה עדיין לא יצרו קשר ,  כך נמסר אחר הצהרים ממשרד החוץ .  במשרד הדגישו כי רשת התקשורת קרסה באזור כולו ולכן לא ניתן ליצור קשר עם האנשים במקום .
 בתוך כך ,  דווח כי גל הצונאמי שנוצר בעקבות רעש האדמה העז פגע באי  " חואן פרננדס "  השוכן כאלף קילומטרים מערבית לצ'ילה וגרם ל"הרס רב ".  התרעת צונאמי פורסמה למדינות צ'ילה ,  פרו ,  אקוודור ,  קולומביה ,  פנמה ,  קוסטה ריקה ,  אנטארקטיקה ויפן .
 נשיאת צ'ילה אמרה כי  " ברעידת אדמה בעצמה כה חזקה לא ניתן לשלול הרוגים נוספים ופצועים נוספים "  והכריזה על האזור כאזור  " מוכה אסון ".   " מעולם לא חוויתי רעידת אדמה כזו ,  זה כמו סוף העולם ",  אמר עד ראיה לתחנת טלוויזיה מקומית .  בנוסף ,  שדה התעופה הבינלאומי בבירת צ'ילה סנטיאגו נסגר וכל הטיסות ממנו ואליו בוטלו עד להודעה חדשה .
 המרכז הגיאולוגי האמריקאי מסר כי מספר שעות לאחר הרעידה ,  פקדו את צ'ילה שני רעשי משנה .  הראשון ,  בעצמה של 6.9 בסולם ריכטר נרשם כ-210 קילומטרים דרומית מערבית לעיר קונספסיון בה אירעה רעידת האדמה ורעש משנה נוסף בעצמה של 5.5 בסולם ריכטר הכה 54 קילומטרים מערבית לעיר הבירה של צ'ילה סנטיאגו .  בנוסף ,  נמסר כי הרס רב נגרם לשתי ערים עתיקות בדרום המדינה .  
כאמור ,  עדיין לא ברור מה עלה בגורלם של 18 מטיילים ישראלים .  אולם ,  נוצר קשר עם כל נציגי ישראל במדינה ו"כולם בריאים ושלמים ",  כך מסר לוואלה !  חדשות יוסי רגב ,  סמנכ"ל למנהל במשרד החוץ .  רגב הוסיף כי מרבית הטיילים הישראלים אינם שוהים בדרך כלל באזור הרעש ושבמשרד החוץ יפתחו בהמשך היום מערך חירום ,  זאת לאחר שמערכות החשמל ,  הטלפון והאינטרנט נפלו .
 צ'ילה שוכנת סמוך לחיבור בין שני לוחות טקטוניים ,  במה שמכונה  " טבעת האש ".  התפר שבין שני הלוחות גורם לא פעם לרעידות אדמה .  בשנת 1960 פקדה את צ'ילה רעידת האדמה העזה ביותר שנרשמה במאה ה-20 .  ברעידה העזה ,  בעצמה של 9.5 בסולם ריכטר ,  נהרגו 1,655 בני אדם והיא גרמה לגלי צונאמי שהגיעו עד להאוואי ,  יפן והפיליפינים המרוחקים אלפי קילומטרים ממוקד הרעש .
 עדכון ראשון :  9:14

צ'ילה :  עלה ל-214 מניין ההרוגים מהרעש
בעקבות רעידת האדמה בעוצמה 8.8 שפקדה את מרכז צ'ילה ,
 הוכרזה כוננות צונאמי בחוף המערבי של ארה"ב ובקנדה .  אובמה : " איננו יכולים לשלוט באיתני הטבע ,  אבל עלינו להתכונן כראוי ".  טרם נוצר קשר עם 18 ישראלים ששהו באזור האסון

