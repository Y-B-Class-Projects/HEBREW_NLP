תשכחו מפייסבוק - תכירו את פורסקוור 
אומרים עליה שהיא תצליח לשנות לא רק את החיים המקוונים שלנו ,  אלא גם את חיינו האמיתיים .  הכירו את הרשת החברתית מבוססת המיקום פורסקוור ,  שמאפשרת לדווח לחברים בכל עת היכן אתם נמצאים - ולראות היכן הם נמצאים
 >  >  כנראה שצריך הרבה מאוד ביטחון עצמי כדי לסרב להצעה של גוגל .  בדצמבר 2009 עשתה זאת חברה צעירה בשם yelp ,  שלאחר משא ומתן ארוך ומייגע סירבה להירכש תמורת 550 מיליון דולר ונותרה עצמאית .  עם או בלי קשר להחלטה החריגה ,  כחודש לאחר מכן השיקה yelp גרסה חדשה ומהפכנית לאפליקציית האייפון שלה .  באותו רגע נהפכה yelp לשחקנית הגדולה ביותר בזירה הלוהטת ביותר בתעשיית האינטרנט כיום - רשתות חברתיות מבוססות מיקום .  רשתות חברתיות מבוססות מיקום  ( ראה מסגרת )  ,  הן כבר מזמן הרבה יותר מניווט gps ,  ומשלבות בין המאפיינים של רשתות חברתיות רגילות כמו פייסבוק לבין אפליקציות סלולריות הפועלות על גבי מכשירים חכמים הכוללים gps .  יחד הן יוצרות שירות בסיסי המאפשר למשתמש לדווח לחבריו על מקום הימצאו בכל רגע נתון ,  ולראות היכן הם נמצאים .  על גבי יכולות אלה ניתן לבנות אינספור שירותים נוספים ,  ולא מעט מודלים עסקיים חדשים .  במסגרת המודל המסקרן ביותר מוגדרים למעשה מחדש היחסים בין העסק ללקוח .  הלקוח עוזר לקדם את העסק באמצעות ביקורים חוזרים בו ,  שמתועדים ברשת החברתית ומהווים סוג של פרסום עקיף ,  או באמצעות כתיבת ביקורות אודותיו .  במקביל ,  העסק יכול לקבל הבלטה ברשימת העסקים הקרובים ללקוח תמורת תשלום לספק או בחינם ,  תמורת הבטחה למתן הטבה ללקוח ,  למשל .  הרשת החברתית מבוססת המיקום פורסקוור נהפכה בשבועות האחרונים לשם החם ביותר בתעשיית האינטרנט האמריקאית - והשירות שלדעת רבים בעיתונות הטכנולוגית מסמן את הכיוון שאליו הולכות הרשתות החברתיות בשנים הקרובות .  מייסדי פורסקוור ,  דניס קאולי ונייבין סלבדוראי ,  הקימו את החברה על חורבות חברת דודג'בול ,  שנמכרה לגוגל ב-2005 ונסגרה על ידה לפני כשנה .  אף שמספר הגולשים בפורסקוור עדיין נמוך ,  קצב הצמיחה שלה בשבועות האחרונים מעורר השתאות ,  עם מספר עדכונים ששילש עצמו מאז נובמבר 2009 וכבר מגיע לכ-1.2 מיליון עדכונים בשבוע .  למרות השוני ,  המרכיב המשותף לכל הרשתות החברתיות הקיימות הוא היכולת לבצע את הפעולה המכונה  " צ'ק אין ".  מדובר בפעולה המקבילה לפרסום טוויט בטוויטר או עדכון סטטוס בפייסבוק - אך נבדלת מהן בדבר אחד :  היא מקושרת למיקום ספציפי .  באפליקציית האייפון mytown ,  הגולש מבצע צ'ק אין במסגרת משחק וירטואלי שבו הוא  " רוכש "  נכסים ברחבי העיר ,  וברגע שהגולש נמצא ליד מקום מסוים הוא מעדכן בלחיצת כפתור כי הוא נמצא שם .  ב-yelp ,  רשת חברתית המתמחה בביקורות על מסעדות ומקומות בילוי ,  הגולש יכול לציין באיזה עסק הוא מבקר .  בפורסקוור היריעה רחבה יותר ,  ולמעשה הגולש יכול לסמן כל מקום במפה בתור אירוע ולעשות עבורו צ'ק אין .  ברשת החברתית whrrl ,  המסע בעיר מתועד כסיפור ,  אבל גם שם יחידת הבסיס היא פעולת הצ'ק אין .  באתי ,  ראיתי ,  צייצתי כיצד מתבצעת בפועל הגלישה ברשת חברתית מבוססת מיקום ?  בפורסקוור ,  כאשר משתמש מגיע לאירוע ,  הוא שולף את הסלולרי ,  מפעיל את האפליקציה המתאימה או גולש לאתר הסלולרי ,  מחפש אילו אירועים יש בסביבה ,  בוחר את האירוע שבו הוא נמצא ולוחץ על כפתור צ'ק אין .  אם המשתמש הגדיר זאת מראש ,  לחיצת הכפתור תעדכן לא רק את חבריו בפורסקוור ,  אלא גם את חבריו בפייסבוק ובטוויטר .  החברים בפורסקוור יוכלו לראות את העדכון באתר ,  בסלולרי או במייל .  בחלק מהמקרים הם יראו את ההודעה בליווי מפה שבה ציון המקום שממנה נשלחה ההודעה .  הרשת מתגמלת בנקודות ובעיטורים  ( badges )  שונים על סוגים שונים של פעולות ובכך מעודדת אותם להרבות בעדכונים ובהשתתפות .  עתה ,  משתמש נוסף שיגיע לאירוע יוכל גם כן לעדכן על נוכחותו באמצעות צ'ק אין ולהוסיף הודעה אישית .  אם משתמש הרשה זאת מראש ,  הנוכחים האחרים יוכלו להגיע מעמוד הפרופיל שלו בפורסקוור אל העמוד שלו בפייסבוק או בטוויטר .  בלחיצת כפתור המשתמש יכול לראות גם מי מחבריו נמצא בסביבה ,  ברשימה או על גבי מפה .  האפליקציה והאתר של פורסקוור מציעים עוד מגוון פיצ'רים שהופכים אותו למעין מדריך עירוני ולאתר לניהול פעולות הפנאי .  כך למשל ,  ניתן להוסיף בכל עת טיפים על בתי עסק שונים .  למרות שפע הפרטים ,  מבדיקת themarker עולה כי מדובר ביישום אינטואיטיבי וקל להבנה ושליטה .  yelp נערכת לפריצה מטאורית השנה בשבועות האחרונים כמעט שלא עובר יום מבלי שתעשייה מתעוררת זו מספקת כותרות .  כשבועיים לאחר הפיכתה לרשת חברתית מבוססת מיקום ,  הודיעה yelp כי גייסה 100 מיליון דולר מקרן פרטית לפי שווי של 475 מיליון דולר .  גיוס ההון ישמש את החברה כדי להרחיב את השירות לערים נוספות בארה"ב ומחוצה לה .  כמו כן ,  היא מתכוונת להרחיב את מספר השפות שבהן היא תומכת ולהגדיל את סוללת אנשי המכירות מ-150 כעת ל-500 עד סוף השנה .  לזירה חמה זו נכנסות גם מפעילות הסלולר הגדולות בארה"ב .  בסוף ינואר הכריזה at & t כי השיקה יישום מתחרה ל-yelp בשם buzz.com ,  שנמצא בשלבי ניסוי וסגור לקהל ,  ושלא יכיל מאפיינים של רשת חברתית עצמאית והוא מתוכנן כשירות המבוסס על רשתות חברתיות קיימות .  מיד לאחר מכן הודיעה ורייזון על פיצ'ר חדש באפליקציית הניווט שלה ,  שמאפשר לעדכן באמצעותה את הסטטוס בפייסבוק בצירוף המיקום המדויק .  מרוץ האפליקציות הוא רק קדימון למאבקים בעתיד .  במצגת של מורגן סטנלי שפורסמה בינואר היו yelp ופורסקוור שתי הדוגמאות הבולטות תחת הכותרת  " שירותים מבוססי מיקום הם ביג דיל ".  סביב עסקים אלה צפוי להתחולל האקשן ,  אך כצפוי לתחום שנמצא בחיתוליו ,  עדיין לא ברורים המודלים העסקיים .  yelp למשל ,  מציעה חינם שירותים לעסקים הרוצים לקבל הבלטה ברשת ,  בשעה שפורסקוור מנסה לגבות תמורתם תשלום .  עם זאת ,  פורסקוור נהפכת לשחקנית הבולטת בענף החדש של הרשתות החברתיות ,  וזוכה לפרגון מקיר לקיר .  הבלוג המוביל בעולם למדיה חברתית ,  מאשאבל ,  אף פירסם פוסט תחת הכותרת  " האופנים שבאמצעותם פורסקוור משנה את העולם ",  וקבע כי פורסקוור יצרה מטבע עובר לסוחר חדש והפכה פעילות חברתית למשחק .  לא מן הנמנע כי אחת הסיבות להתלהבות זו היא רשימת המשקיעים ה"כוכבים "  שעומדים מאחורי החברה .  בין המשקיעים בחברה נמצאים כמה מהשמות של היזמים שהקימו את להיטי הווב 2.0 של העשור הקודם :  מייסד טוויטר ג'ק דורסי ,  מייסד digg קווין רוז ומייסד דלישס ג'ושוע שכטר .  ההובלה של פורסקוור נובעת כפי הנראה מכך שהיא לא חיכתה עד שיהיה בידיה השירות המושלם .  להפך ,  היא הסתפקה בכמה פיצ'רים חיוניים וניתנים להבנה אינטואיטיבית והעדיפה להשקיע את האנרגיה המוגבלת שלה בהפצה .  כך ,  בעוד המתחרות ממשיכות להגביל את עצמן בעיקר לארה"ב ,  נפתחה פורסקוור בהדרגה אך בקצב מהיר לעוד ועוד ערים עד שבינואר 2010 נפתחה לכלל העולם .  בעוד המתחרות מציעות לרוב אפליקציות לאייפון ולאנדרואיד בלבד ,  פורסקוור ,  שלה שבעה עובדים בלבד ,  תומכת גם בבלקברי ובפאלם .  האפליקציה לסימביאן - מערכת ההפעלה של המכשירים החכמים של נוקיה - נמצאת כעת בשלבי פיתוח גם היא .  הטרנד הטרי לא פסח גם על ישראל ,  אם כי הרשת היחידה שמפגינה כאן ניצני פעילות היא פורסקוור ,  אך בשלב זה בעיקר בקרב אנשי אינטרנט והיי-טק ,  המכונים  " מאמצים מוקדמים ".  תל אביב הצטרפה לפורסקוור כבר בנובמבר 2009 ,  בעת שהשירות התרחב ל-100 ערים בעולם .  יש לציין כי האפליקציה של פורסקוור לא פועלת עדיין באופן מלא בישראל ,  וכי פונקציה מרכזית בה - הצגת המיקום על גבי מפה ,  אינו פועל באופן תקין .  ומה עם פייסבוק ?  כיצד קרה שהשם המזוהה ביותר עם מובילות וחדשנות בתחום הרשתות החברתיות נותר מאחור ?  לפייסבוק לא תהיה בעיה לכבוש בקלילות מקום מרכזי בתעשייה המתפתחת הזו ,  וברור כי היא עובדת ברגעים אלה על יישום מבוסס מיקום משלה .  לפייסבוק מרב הסיכויים להצליח .  בניגוד לרשתות ייעודיות ,  היא כבר כוללת את מרבית החברים האמיתיים ,  כאלה שסביר מאוד שהמשתמש ירצה לספר להם על מקום הימצאו וירצה לדעת היכן הם נמצאים כדי לפגוש אותם .  ואולם הגורם המשמעותי אולי מכל הוא הגורם הטכני .  האפליקציה של פייסבוק מותקנת כבר עתה על מיליוני מכשירי סלולר בעולם .  בקלות יחסית יכולה החברה לשדרג האפליקציה למבוססת מיקום .  אילו יישומים אנו צפויים לראות בעתיד ?  אם הרשת היא הקרקע ,  פייסבוק היא שכבת האספלט המרוחה עליו .  היא פלטפורמת הגלישה הפופולרית כיום ,  האוטוסטרדה שממנה הגולש יוצא אל הנתיבים והאתרים השונים ,  אך תמיד חוזר לדרך הראשית .  היישומים הבאים יוכיחו שפייסבוק היא בסך הכל עוד שכבה גיאולוגית ברשת .  שירותים מבוססי מיקום שעונים על השאלה  " היכן אתה ?  "  הם רק תחילת דור חדש של יישומים .  החל ביישומים שיציגו למשתמש חברים פוטנציאליים על בסיס הרגלי הבילוי שלו ,  משחקים ,  שירותי היכרויות וכמובן ,  שפע יישומים מסחריים ,  עסקיים ופרסומיים חדשים שיפתחו אינסוף הזדמנויות חדשות .  מי היה מאמין שהעשור שחלף ייראה כה פרימיטיבי ,  כה מהר .
 
תשכחו מפייסבוק - תכירו את פורסקוור 
אומרים עליה שהיא תצליח לשנות לא רק את החיים המקוונים שלנו ,  אלא גם את חיינו האמיתיים .  הכירו את הרשת החברתית מבוססת המיקום פורסקוור ,  שמאפשרת לדווח לחברים בכל עת היכן אתם נמצאים - ולראות היכן הם נמצאים

