בשל התחזקות הדולר בעולם :  יתרות המט"ח של בנק ישראל ירדו בדצמבר ב-927 מיליון דולר
כעת מסתכמות היתרות ב-60.6 מיליארד דולר ;  בנק ישראל רכש בדצמבר 132 מיליון דולר
יתרות המט"ח של בנק ישראל ירדו בדצמבר ב-927 מיליארד דולר והן מסתכמות נכון לתום 2009 ב-60.6 מיליארד דולר .  הסיבה לכך היא התחזקותו של הדולר מול המטבעות המובילים האחרים בחודש האחרון.בנק ישראל מציג את יתרות המט"ח במונחים דולריים ,  כלומר  " מתרגם "  את שערי החליפין של המטבעות האחרים לדולרים .  על כן ,  כשהדולר מתחזק  ( כלומר כשהמטבעות האחרים נחלשים )  היתרות קטנות במונחים דולריים ,  שכן כל יורו שווה פחות דולרים .  כך ,  גרע השערוך של בנק ישראל כ-1.028 מיליארד דולר מיתרות המט"ח.יתרות המט"ח של בנק ישראל מורכבות מדולרים וממטבעות אחרים כמו יורו וליש"ט .  ההרכב המדוייק אסור לפרסום והוא נקבע על פי צרכי המשק - כמו יצוא ,  יבוא ,  הרכב החוב ,  צרכים בטחוניים ועוד .  יתרות המט"ח שמחזיק בנק ישראל הם החיסכון שמחזיקה מדינת ישראל ליום סגריר ,  בין היתר כחיסכון לעת צרה כמו אסון טבע ,  רעידת אדמה ,  צרכי יבוא גדולים וצרכים ביטחוניים.בנק ישראל סיים את שנת 2008 עם יתרות מט"ח בהיקף של 42.5 מיליארד דולר ובנובמבר 2009 עלו יתרות המט"ח של בנק ישראל לשיא של 61.5 מיליארד דולר .  בשנה וחצי האחרונות רכש בנק ישראל סכום מצטבר של כ-30 מיליארד דולר במסגרת התכנית לעיבוי יתרות המט"ח .  בשוק מעריכים כי אחת הסיבות לתוכנית היא הרצון של בנק ישראל להחליש את השקל ולסייע ליצואנים .
 
בשל התחזקות הדולר בעולם :  יתרות המט"ח של בנק ישראל ירדו בדצמבר ב-927 מיליון דולר
כעת מסתכמות היתרות ב-60.6 מיליארד דולר ;  בנק ישראל רכש בדצמבר 132 מיליון דולר

