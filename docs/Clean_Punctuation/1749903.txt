הפועל פ"ת :  רפי דהן יעמוד לדין משמעתי
הקשר שטען כי תבריזי איים עליו ,  יעמוד לדין בגין העלבת שופט .  גורם בהפועל פ"ת : " בהתאחדות מחפשים אותנו ,  נתלונן "
 אחרי שטען כי השופט איתן תבריזי איים  " לנגוח בראשו ",  קשר הפועל פתח תקוה רפי דהן יעמוד בעצמו לדין משמעתי בהתאחדות לכדורגל בגין העלבת שופט המשחק .  ההחלטה התקבלה הבוקר  ( ראשון )  ,  לאחר הגשת דוח השופט תבריזי לאיגוד השופטים ולאגף המשפטי של ההתאחדות .  בהפועל פתח תקוה ,  שם קיבלו הבוקר את הבשורה ,  מתכוונים לערער על ההחלטה . " לא יכול להיות ששופט יאיים על שחקן ובסוף הוא יעמוד לדין ",  אמר גורם בקבוצה ,  שם מתכוונים להתלונן על השופט בעקבות תלונת השחקן . " ברור לנו שבהתאחדות מחפשים אותנו .  נתלונן נגד תבריזי ". 
כזכור,לאחר משחק הדרבי ביום רביעי  ( 3:2 למכבי ,  במסגרת גביע הטוטו )  ,  שוחח דהן ,  שהורחק מהמשחק ,  עם חברי הנהלת הקבוצה ששאלו אותו מדוע הונף לעברו הכרטיס האדום .  לתדהמתם ,  דהן סיפר כי השופט איתן תבריזי איים עליו כשאמר לו : " אם לא תסתום את הפה ,  אנגח לך בראש ",  מה שהוביל לחילופי דברים בניהם .  לטענת השחקן ,  במהלך שקדם להרחקתו הוא ניגש לתבריזי ושאל אותו 'למה נתת פנדל ?  לא היה כלום' .  תבריזי אמר לו 'זוז מפה מהר' והוסיף אחריו את האיום .  דהן ענה לו : " לא אזוז ,  מי אתה שתאיים לשבור לי את הראש ?  ".  תבריזי ,  בתגובה ,  שלף לעברו את האדום .  לאחר המשחק טען תבריזי כי דהן משקר .  גם החלוץ עידו אקסברד טען כי תבריזי קילל אותו .  הוא לא יעמוד בפני וועדת משמעת ,  אך יצוין בתלונה שמתכוונת הקבוצה להגיש .
 עו"ד שי אליאס ,  המייצג את הפועל פתח תקוה בעניין ,  מסר בתגובה : " בעקבות האירועים במשחק האחרון ,  בכוונתנו להגיש לא יאוחר ממחר  ( שני )  תלונה רשמית נגד השופט ,  עם העתקים לתובע ההתאחדות ,  ליועץ המשפטי ולאיגוד השופטים ". 

הפועל פ"ת :  רפי דהן יעמוד לדין משמעתי
הקשר שטען כי תבריזי איים עליו ,  יעמוד לדין בגין העלבת שופט .  גורם בהפועל פ"ת : " בהתאחדות מחפשים אותנו ,  נתלונן "
 
