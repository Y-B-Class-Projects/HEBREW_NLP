בית המשפט :  להעלות את רף מדידת השכרות
בית המשפט החליט כי הרף הראוי למדידת כמות האלכוהול בדם הנהג באמצעות מכשיר הינשוף יעלה ויעמוד על 400 מק"ג אלכוהול לליטר אוויר . " ראוי לקבוע שולי סטייה רחבים "
  ( צילום :  גדעון צנטנר ,  עריכה :  גדי וינסטוק ) 
בהכרעת דין שעוררה ציפייה רבה בקרב שופטים ,  המשטרה ועורכי דין ,  זיכה היום  ( ראשון )  בית המשפט לתעבורה בירושלים נהגת שהואשמה בנהיגה בשכרות ,  וקבע כי הרף הראוי לקביעת שכרות הוא 400 מק"ג אלכוהול לליטר אוויר נשוף ,  ולא 240 מק"ג כפי שהיה עד היום .
 הנהגת הואשמה בכך שביולי 2007 נהגה בשעת בלילה ברכב בהיותה שיכורה .  בדגימת אוויר שנלקחה ממנה באמצעות הינשוף נמדדו 315 מק"ג אלכוהול לליטר אויר נשוף .  היא הורשעה ,  אולם בית המשפט המחוזי החזיר את התיק לדיון נוסף .  בית המשפט דן בתיק פעם נוספת בהרכב של שלושה שופטים ,  צעד יוצא דופן במשפטי תעבורה .  
פרקליטיה של האישה ,  עורכי הדין דוד קולקר ויוני שניאור ,  תקפו את אמינות מכשיר הינשוף .  הם טענו שמדובר במכשיר נחות ביחס למכשירי נשיפה דומים בעולם ,  שאינו עומד בתקנים או סטנדרטים בינלאומיים ואינו מתוחזק כהלכה בארץ .  במהלך המשפט העידו מומחים רבים ,  בהם מומחה של יצרנית הינשוף מגרמניה ,  טוקסיקולוגים ,  מומחים לתקינות מכשירים ועוד .  על הפרק עמדה האפשרות לפסול את המכשיר לחלוטין ,  או לקבוע רף חדש לקביעת שכרות .
 השופטים ,  יוסף ריבלין ,  אברהם טננבוים ואביטל חן ,  קבעו בהכרעת הדין שהינשוף  " מבצע מלאכתו כהלכה ובאופן מדויק במרבית המוחלטת של המקרים ".  אולם ,  הוסיפו , " קיימים מקרים שבגינם ראוי לקבוע למכשיר שולי סטייה רחבים מאלו הקיימים כיום ".  לדברי השופטים , " שוליים אלו יבטיחו כי נהג יועמד לדין רק אם בגופו תמצא רמת אלכוהול העולה על זו שקבע המחוקק במדינת ישראל ".  לפיכך הורו השופטים להעלות את הרף ל-400 מק"ג בליטר אוויר נשוף .  הם הדגישו שאין בכך קביעה שטווח האכיפה בין 240 ל- 395 מק"ג הינו פסול ,  וכי אם נהג יתפס עם כמות כזאת של אלכוהול ,  רשאית המשטרה להפעיל שיקול דעת ולדרוש מהנהג הנבדק להיבדק בבדיקת דם .  
השופטים קבעו שלפני רכישת הינשוף בוצע מכרז כנדרש ,  וכי המכשיר אושר כהלכה על ידי משרדי הממשלה השונים בשנת 2000 ומחדש באופן פורמאלי בלבד בשנת 2007 .  המכשיר נרכש לאחר שבוצעו לגביו הדרישות הקבועות בחוק . " אנו ייחסנו לתיק זה חשיבות רבה והתיק נוהל כתיק עקרוני על ידי שלושה שופטים .  אנו מקווים שהמסקנות הסופיות ישימו קץ לריבוי הטענות העקרוניות העולות חדשות לבקרים בבתי המשפט לתעבורה ברחבי הארץ ,  בשל כך שאמינות הינשוף הוטלה בספק ",  כתבו השופטים בפסק הדין .  השופטים הוסיפו שראוי לבנות מסגרת חוקית בה ייבדק כל מכשיר אכיפה חדש לפני שיוכנס לשירות . " דרך זו תשחרר את בתי המשפט מדיונים ארוכים ומפרכים .  לו היתה קיימת דרך כזו ,  היה נמנע גם ההליך שלפנינו ",  כתבו .  
ביקורת רבה נמתחה בשנים האחרונות על הינשוף .  כך לדוגמא ,  במשפט אחר התגלה כי שתיית סוגי מיץ שונים ,  בהם מיץ ענבים או מיץ תפוזים גורמת לסטייה משמעותית בתוצאות הינשוף ,  מה שעלול ליצור רושם שהנבדק שתה אלכוהול .  שתיית תירוש ,  לדוגמא ,  גורמת לסטייה של 36% בתוצאות .
 לדברי עמותת  " אור ירוק ",  החלטת בית המשפט להעלות את רף האכיפה ל-400 מק"ג היא סטירת לחי למדיניות ממשלת ישראל ,  אשר רק לאחרונה חרתה על דגלה את המלחמה בתופעת השכרות .  מחקרים מוכיחים כי כבר ברמה הקבועה כיום בחוק  240 מק"ג  נפגעים כישורי הנהיגה .  הרף אותו קבע בית המשפט נותן למעשה הכשר לנהגים שיכורים לעלות על הכביש ".  בעמותה טוענים כי  " על שר התחבורה והבטיחות בדרכים ,  ישראל כץ ,  לקבל אחריות מלאה על הנושא ולקדם במהירות האפשרית את החקיקה הקובעת 0% אלכוהול לנהגים צעירים ונהגים מקצועיים ". 

בית המשפט :  להעלות את רף מדידת השכרות
בית המשפט החליט כי הרף הראוי למדידת כמות האלכוהול בדם הנהג באמצעות מכשיר הינשוף יעלה ויעמוד על 400 מק"ג אלכוהול לליטר אוויר . " ראוי לקבוע שולי סטייה רחבים "
 
