השבוע בוול סטריט :  נתוני התעסוקה יתנו את הטון לשבוע המסחר הראשון ב-2010
שיעור האבטלה בארה"ב ירד בחודש דצמבר ל-10.1% לפי הערכות האנליסטים
שבוע המסחר הראשון בוול סטריט לשנת 2010 יהיה בסימן נתוני האבטלה שיפורסמו באמצע ובסוף השבוע .  גזרת הדו"חות צפויה להיות שקטה ,  ואת הטון יכתיבו נתוני המאקרו שיפורסמו על ידי ממשל ארה"ב.ביום שני יפורסמו נתוני הוצאות הבנייה לחודש נובמבר .  לפי ההערכות ,  ההוצאות הממשלתיות על בנייה בארה"ב ירדו ב-0.5% .  באותו היום יפורסם מדד מנהלי הרכש למגזר הייצור בארה"ב .  לפי ההערכות ,  המדד עלה בחודש דצמבר לכמה של 54 נקודות ,  לעומת 53.6 בנובמבר.ביום שלישי יפורסמו נתוני ההזמנות מבתי חרושת לחודש נובמבר ,  אשר צפויים להראות על עלייה של 0.5% .  באותו היום יפורסמו מכירות המכוניות לחודש דצמבר ומכירות המשאיות לאותו החודש .  ביום רביעי תפרסם חברת adp את דו"ח התעסוקה למגזר הפרטי בארה"ב לחודש דצמבר .  ההערכות הן שמספר המשרות במגזר הפרטי קטן ב-75 אלף .  באותו היום יפורסם מדד מנהלי הרכש למגזר השירותים והנתונים השבועיים הנוגעים למלאי הנפט .  ביום חמישי יפורסמו הנתונים השבועיים הנוגעים לתביעות האבטלה הראשונות.יום שישי יהיה גולת הכותרת של השבוע :  פרסום נתוני התעסוקה של ארה"ב לחודש דצמבר .  לפי ההערכות ,  שיעור האבטלה בארה"ב ירד ל-10.1% בדצמבר לעומת 10.2% בחודש נובמבר .  השכר לשעה קרוב לוודאי עלה ב-0.2% ושבוע העבודה עמד על 33.2 שעות .  באותו היום יפורסמו נתוני המלאים הסיטונאיים לנובמבר ואשראי הצרכנים לנובמבר .
 
השבוע בוול סטריט :  נתוני התעסוקה יתנו את הטון לשבוע המסחר הראשון ב-2010
שיעור האבטלה בארה"ב ירד בחודש דצמבר ל-10.1% לפי הערכות האנליסטים

