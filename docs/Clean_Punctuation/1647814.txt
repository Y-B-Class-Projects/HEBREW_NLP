הפועל ירושלים ניצחה את בני השרון 72:76
ירושלים ניצחה את בני השרון 72:76 במשחק נוראי ,  שסגר מחזור חלש .  מכבי ת"א הביסה בר"ג ,  גלבוע/גליל ניצחה את ראשל"צ
המחזור ה-15 בליגת העל בכדורסל הציג הערב  ( ראשון )  חמישה משחקים ,  מתוכם ארבעה משחקי צהריים מיוחדים לחג הפורים .  מחזור הצהריים נערך בהשראת יום מרטין לותר קינג ב-NBA ,  במהלכו משוחקים שישה מחזורים על פני כל היום בשידור חי מחוף לחוף .  אלא שבמוקד המשחקים עמד המשחק בין בני השרון להפועל ירושלים ,  שבמקום להיות מוצלח ומרתק ,  הציג משחק כדורסל חלש במיוחד ,  בסיומו הצליחה לצאת ירושלים עם ניצחון 72:76 ,  שגרר אחריו לא מעט מחלוקות שיפוט .  
לאחר ההפסד בטורקיה ,  מכבי תל אביב התארחה בזיסמן אצל עירוני רמת גן המתאוששת ,  ולא ריחמה עליה עם 79:101 קליל ,  בהפסדו הראשון של המאמן יניב בורגר .  הפועל גלבוע/גליל ,  שנמצאת בתנופה שלילית ,  יצאה מהמשברון עם ניצחון 83:87 חשוב על מכבי ראשון לציון הלא יציבה .  ברק נתניה ועירוני אשקלון נפגשו לקרב מרכז טבלה חשוב ,  שבסיומו ניצחה העולה החדשה 78:86 ,  ואילו בתחתית הביסה האחרונה ערב המחזור ,  עירוני נהריה 71:105 את הפועל עפולה ,  עם ניצחון ראשון לנהריה אחרי שלושה הפסדים  ( וניצחון שני בלבד ב-11 משחקים )  .
 ירושלים פתחה מצוין את המשחק תודות לשתי שלשות של טרה סימונס ,  שהקפיצו את האורחים ליתרון 2:6 ,  אבל בני השרון הלכה בעיקר פנימה ,  מצאה נקודות אצל קלנסי וג'יימס ,  וחדירה מצוינת של בלצ'ר החזירה אותם עד 8:7 .  גודס לקח פסק זמן וחזר עם ג'טר המצוין ,  שהגיב מיד ב-4 נקודות רצופות ,  בעוד סימונס קבע 8:14 .  בלצ'ר שוב חדר את ההגנה האדומה ,  אבל ג'טר יירט עוד שלשה שהעלתה את האורחים ליתרון 7 .  אוניקווה מצא את עצמו מחוץ לקשת ותפר שלשה משלו ,  וחטיפה ומתפרצת של בני השרון שהסתיימה ביצחקי הורידה את הפער ל-2 ,  אבל ירושלים הוליכה 19:23 בסיום הרבע הראשון .
 ליונס פתח היטב את הרבע השני עם שלשה גדולה ,  אבל יצחקי השיב לו מן העבר השני עם שלשה משלו .  שתי הקבוצות קפאו מעט בהתקפה ,  אבל אז הגיעו שני מהלכים של שון ג'יימס ,  אחד מהם דאנק נהדר ,  שצימקו את הפער ל-3 .  דווקא כשירושלים לא מצאה את הסל ,  עשתה בני השרון בדיוק כמו יריבתה ,  ושתיהן לא מצאו סל שדה במשך שש דקות שלמות  (  !  )  ,  ברגעים מביכים במיוחד .  האורחים הצליחו סוף סוף לקלוע מהקו ,  בני השרון מצאה סל שדה נדיר של ג'יימס ,  אבל ירושלים סגרה את הרבע השני הנוראי עם יתרון 31:35 .
 ברנדון האנטר חפר בצבע של המארחים בפתיחת הרבע השלישי ,  אבל ההגנה הירושלמית נרדמה ,  ג'יימס וקלנסי ניצלו את זה לצמד דאנקים קלילים ,  ובני השרון השוותה ל-37:37 .  אלא שאז שוב נתקעו שחקניו של שמיר ,  הרבו להחטיא ולאבד ,  ולא השכילו לתפוס את היתרון במשחק .  ג'יימס שוב העניש עם סל ועבירה ,  ובצירוף עבירה בלתי ספורטיבית של אוחיון ,  עלתה בני השרון ליתרון ראשון מאז הדקה הראשונה במשחק ,  41:44 .  נעימי התעורר ,  תפר שלשה וסידר אחת גם לסימונס ,  שהחזירו את היתרון לאדומים ,  43:46 .  בני השרון המשיכה לאבד את הראש בהגנה ולהשאיר את שחקני ירושלים פנויים ,  ונעימי וליונס הענישו בדרך ליתרון 54:55 בסיום השלישי .
 ג'טר פתח מצוין את הרבע האחרון עם עוד שלשה גדולה ואורי קוקיה עם סל ועבירה העלה את האורחים ליתרון 6 .  המשחק המשיך להזדחל ,  עם אחוזים נוראים של שתי הקבוצות מהשדה ,  החלטות לא נכונות והחטאות מהעונשין ,  אבל שלשה של ארז כץ החזירה את המארחים לתמונה ,  והוריד לנקודה בלבד .  בלצ'ר וחבריו נכנסו למומנטום ,  השוו ,  וחטיפה של האחרון יחד עם דאנק שלו קבעו יתרון 66:68 לבני השרון .  ליונס החזיר את קבוצתו עם ג'אמפ נהדר על סוף שעון ה-24 ,  ונעימי בחדירה טובה העלה את ירושלים ליתרון 68:72 .  בני השרון השוותה ,  אבל לא הצליחה לקחת ריבאונד בהגנה ,  ונתנה את הכדור לירושלים .  נעימי לקח את הכדור האחרון ,  כץ ספק עצר אותו בעבירה ,  והגארד הירושלמי סגר עניין מהקו .  
קלעו לירושלים :  ליאו ליונס 17 ,  טרה סימונס 15 ,  אורי קוקיה 12 ,  יובל נעימי 11 ,  פו ג'טר 8 ,  ברנדון האנטר 6 ,  דיז'ון תומפסון 5 ,  יוגב אוחיון 2 .
 קלעו לבני השרון :  סם קלנסי 23  ( 12 ריבאונדים ,  4 חטיפות )  ,  שון ג'יימס 18  ( 7 ריבאונדים ,  3 חטיפות )  ,  אורי יצחקי 12 ,  קוקי בלצ'ר 11 ,  ארז כץ 4 ,  אוגונה אוניקווה 3 ,  בן רייס 1 .
 הדקות הראשונות היו מעין קרב שלשות בין הקבוצות - מצד אחד אנדרו ויז'נייבסקי ולימונד ,  ומהשני ברנדון יואינג וג'ון שארפר ,  ואחרי שש דקות הובילה האלופה 14:15 .  כריס ווטסון תרם יעילות וחוכמה באזור הצבע ,  אלא שמנגד חדר איידסון לסל כמעט בכל פעם שרצה .  המילה האחרונה היתה שייכת לג'וליאן קאזו ,  שהעלה את נועלת הטבלה ל-22:24 בתום הרבע הראשון .  הרבע השני נפתח עם דקות רעות מאוד של כדורסל ושלל החטאות ,  כאשר שתי הקבוצות קלעו נקודה אחת בלבד ,  במשותף ,  בשלוש הדקות הראשונות שלו .  אלא שבשלב הזה פניני ופישר שברו את הבצורת ,  הריצו את הצהובים לריצת 0:11 ,  והאלופה עלתה ל-24:33 .  האורחים המשיכו לרוץ ,  כאשר אפילו דרק שארפ קיבל דקות ,  והשיב עם שלשה קלילה מהפינה כדי להוריד את מוליכת הטבלה לחדרי ההלבשה ביתרון 32:44 .
 לאזמה פתח את הרבע השלישי עם דאנק יפהפה ,  כאשר נקודות ראשונות במשחק של אלן אנדרסון העלו את ההפרש הצהוב ל-15 במספר .  רמת גן ניסתה להפציץ את דרכה בחזרה למשחק עם ג'ון שארפר ,  אלא שמנגד ענה פניני עם שלשה משלו ,  ושתיים נוספות של יניב גרין קבעו 43:60 .  דו קרב ההפצצות נמשך גם בדקות הבאות ,  ובסוף הרבע הובילה מכבי תל אביב 60:78 .  פרקינס פתח את עשר הדקות האחרונות עם שלשה ,  ובשלב הזה חלה תקלה בשעון האלקטרוני ,  והמשחק הופסק למשך קרוב לעשרים דקות .  כשחודש ,  נמשך הגארבג' טיים עד השריקה האחרונה ,  שגאל את הרמת גנים מייסוריהם ,  והאלופה עברה את גבול מאה הנקודות כדי לנצח 79:101 .
 קלעו למכבי תל אביב :  דורון פרקינס 18 ,  גיא פניני 15 ,  אלן אנדרסון 11 ,  סטפון לאזמה 10  ( 2 חסימות ,  4 חטיפות )  ,  רביב לימונד 9 ,  צ'אק איידסון 9  ( 5 אסיסטים )  ,  אנדרו ויז'נייבסקי 8 ,  ד'אור פישר 8 ,  יניב גרין 7 ,  דרק שארפ 3 ,  דייויד בלות'נטאל 3 .
 קלעו לרמת גן :  גרי פורבס 22 ,  ג'ון שארפר 20  ( 6 מ-14 ל-3 )  ,  ברנדון יואינג 15 ,  כריס ווטסון 14  ( 7 ריבאונדים )  ,  ג'וליאן קאזו 6 ,  איציק אוחנון 2 .
 הרבע הראשון היה שייך לטוני וושהאם בשורות נתניה ,  שקלע כמעט כל זריקה שלקח ,  בעוד מנגד החזיקו ג'ימי בקסטר ומורן רוט את אשקלון במשחק ,  כאשר שתי הקבוצות נותרו צמודות וסיימו את עשר הדקות הראשונות כשלוח התוצאות הראה 20:23 לנתניה .  ברבע השני נכנסו גם מרקו קילינגסוורת' וליאור חכמון לעניינים ,  אלא שמנגד נטלה אשקלון את היתרון מחדש ,  הרבה בזכות אוויס וואייט ועומאר סניד .  אשקלון כבר פתחה יתרון של 8 ,  אך ערן אסנטי דאג לסגורו ,  וגם טוני יאנגר ,  שקם גם כן מהספסל ,  תרם את שלו כדי להוריד את המארחת לחדרי ההלבשה ביתרון 40:42 .
 וושהאם המשיך את המשחק המצוין שלו גם בפתיחת הרבע השלישי ,  כאשר בשלב הזה התעורר גם דנילו פינוק ,  ושש דקות לתום הרבע הובילה נתניה 47:51 .  הריצה הנתנייתית נמשכה גם בדקות הבאות ,  כשקילינגסוורת' וחכמון שלטו בצבע ,  וסגרו ריצה מצוין של המארחת ,  שעלתה ליתרון השיא שלה עד אותו רגע - 51:62 .  אשקלון צימקה ל-58:62 בלבד עם פתיחת הרבע האחרון ,  הרבה בזכות סניד ורוט ,  אלא שוושהאם ,  מי אם לא הוא ,  דאג שנתניה תוביל 62:69 ,  6:30 דקות לסיום .  אשקלון החטיאה ואיבדה את נסיונות הקאמבק האחרונים שלה ,  ואוריה גור ניצל זאת על מנת להעלות את המארחים ל-66:77 .  משם אשקלון כבר לא הצליחה לחזור ,  ונתניה חגגה ניצחון שני ברציפות .
 קלעו לנתניה :  טוני וושהאם 23  ( 8 מ-14 ל-2 ,  12 ריבאונדים )  ,  מרקו קילינגסוורת' 16  ( 7 ריבאונדים )  ,  ליאור חכמון 12 ,  רוברט רות'בארט 10 ,  דנילו פינוק 7 ,  אוריה גור 7 ,  ערן אסנטי 5 ,  טוני יאנגר 4 ,  שמוליק ברנר 2 .  
קלעו לאשקלון :  עומאר סניד 20  ( 13 ריבאונדים ,  5 אסיסטים )  ,  ג'ימי בקסטר 14 ,  מורן רוט 14  ( 7 אסיסטים )  ,  בריאן טולברט 10 ,  אוויס וואייט 8 ,  ברוקס סיילס 7 ,  אלעד הופמן 3 ,  דרור דוידי 2 .
 הקבוצה המקומית פתחה הרבה יותר טוב אצ המשחק ואחרי כמה דקות צמודות ,  שלשה של ג'רמיה פארגו הבריחה אותה ל-6:14 ,  4:35 דקות מהג'אמפ הראשון ול-8:18 3:33 דקות לסיום הרבע .  האורחת ייצרה את מרבית הנקודות שלה מקו העונשין ,  התקשתה לייצר לעצמה מצב טוב לסל שדה ולא הצליחה לחזור .  ראשון עוד הורידה קצת ,  אבל גלבוע/גליל המשיכה לרוץ וירדה אחרי הרבע הראשון עם יתרון מבטיח 16:30 .
 עם הגנה יותר אגרסיבית ,  הצליחו הכתומים לעצור מעט את גלבוע/גליל בתחילת הרבע השני ,  אבל המשיכו להתקשות לקלוע .  כשהכדורים סוף סוף נכנסו ,  ראשון הצליחה להוריד ל-33:26 ו-53 שניות לסיום קבע איגור נסטרנקו 37:37 .  דגן יבזורי קלע שלשה שהורידה את גלבוע/גליל למחצית עם יתרון 37:40 ,  אבל רבע שני של 10:21 לזכותם ,  הפיח תקווה בשחקני ראשון לקראת ההמשך .
 ראשון פתחה גם את המחצית השנייה היטב ועם 0:5 הצליחה לעלות ליתרון 40:42 .  מכאן התפתח משחק צמוד ,  אבל שלשה של פארגו במצב של 48:51 ,  הקפיצה את גלבוע/גליל לפלוס 6 אחרי דקות ארוכות .
 שתי הקבוצות נכנסו לרבע האחרון במתח והתקשו מבחינה התקפית ,  אלא שדגן יבזורי עם שתי שלשות רצופות ,  שיחרר את הפקק והעלה את גלבוע/גליל ל-60:67 קצת יותר משלוש דקות בתוך הרבע האחרון .  הקבוצה של בירנבוים עוד הצליחה להתקרב מספר פעמים ,  אבל גלבוע/גליל ידעה כל הזמן לשמור על מרחק ביטחון מיריבתה .  בסיום גם בריאן רנדל נכנס לפעולה עם שני סלים חשובים ,  הכתומים איבדו ריכוז וגם את המשחק ועודד קטש והקבוצה שלו ניצחו לראשונה אחרי שלושה הפסדים רצופים .
 קלעו לגבלוע/גליל :  ג'רמי פארגו 19 ,  בריאן רנדל ואלישי כדיר 14 כ"א ,  גל מקל 13 ,  דגן יבזורי 11 ,  מרכוס קאזין 7 ,  דיו דאוול 6 ,  אייזיה סוואן 3 .
 קלעו למכבי ראשל"צ :  לארי אובנון 28 ,  ארון מגי 17 ,  רוד גריזארד 11 ,  מאיר טפירו 9 ,  אבי בן שימול 8 ,  יהוא אורלנד 6 ,  איגור נסטרנקו 4 .
 עפולה נהנתה בדקות הפתיחה מהגנה מחוררת של נהריה כדי לרשום נקודות קלות בצבע ,  אבל סטיבן סמית דאג לשמור על המארחת בתמונה ו-6:19 לסיום הרבע הורה לוח התוצאות על 8:8 .  סמית סירב לעצור גם בהמשך ,  המשיך להפציץ מבפנים ומבחוץ ועם עזרה מפול דלייני ודניאל גור אריה העלה את המקומיים ל-15:20 ובסיום הרבע 21:26 .
 כשסמית נעצר מעט ,  מי שנטל את המושכות אצל נהריה היה למאר גריר ,  שבעצמו קלע כמה פעמים מחוץ לקשת כדי להציב את הקבוצה שלו על יתרון של 8 נקודות ואחר כך כבר 24:41 בזכות ריצת 0:10 .  נהריה הגיעה למשחק הערב עם ניצחון אחד ב-10 המשחקים האחרונים והיא לא התכוונה לרחם על יריבתה .  הקבוצה של יעקב ג'ינו המשיכה לרוץ עד ל-34:55 אחרי 20 דקות ,  כשגריר מסיים את המחצית הראשונה עם 18 נקודות ו-4 מ-4 מחוץ לקשת וסמית תורם 15 .
 איך נפתח הרבע השלישי ?  עם שלשה של גריר כמובן ,  שסירב לאפשר להפסקה לעצור את המומנטום שלו .  גם עודד שעשוע ,  אדם בולינגר ושאר החברים בלבן הצטרפו לחגיגה ,  נהריה המשיכה ללחוץ על דוושת הגז וכבר עלתה ל-45:73 .  הרבע הרביעי כבר הפך לגארבג' טיים במיטבו .  נהריה המשיכה להפציץ ,  עפולה ניסתה למזער נזקים ללא הצלחה ובסיום 71:105 .
  קלעו לנהריה :  למאר גריר 27  ( 3 מ-3 ל-2 ,  7 מ-8 ל-3 )  ,  סטיבן סמית' 20  ( 4 מ-4 ל-2 ,  3 מ-3 ל-3 )  ,  אדם בולינגר 15 ו-8 ריבאונדים )  ,  פול דילייני 14 ,  עודד שעשוע 10 ו-7 אסיסטים ,  דניאל גור אריה 6 ,  ברק פלג 5 ,  ג'רון רוברטס 4 ,  ולאדי ירמישין 2 ,  ליאור שגב 2 .
 קלעו לעפולה :  ג'סטין דנטמון 26 ,  דיונטה קריסמס 11 ,  ג'רמיין הול 11 ,  ניצו חנוכי 9 ,  עודד ברנדווין 4 ,  ג'ייקוב ג'אקס 4 ,  גור פורת 3 ,  ניר כהן 3 .
 
הפועל ירושלים ניצחה את בני השרון 72:76
ירושלים ניצחה את בני השרון 72:76 במשחק נוראי ,  שסגר מחזור חלש .  מכבי ת"א הביסה בר"ג ,  גלבוע/גליל ניצחה את ראשל"צ

