חשד לרצח ליד י-ם :  שני גברים נורו למוות בשועפט
שני גברים כבני 50 נורו למוות ואדם נוסף נפצע באורח קל מירי שאירע במחנה הפליטים שועפט שליד ירושלים .  ככל הנראה ,  הירי אירע במהלך קטטה .  המשטרה פתחה בחקירת נסיבות האירוע
שני גברים כבני 50 נהרגו לפני זמן קצר  ( שישי )  ואדם נוסף נפצע באורח קל מירי שאירע במחנה הפליטים שועפט שבאזור ירושלים .  ככל הנראה ,  הירי אירע במהלך קטטה .  
צוות של מגן דוד אדום פינה את הפצוע כאשר הוא סובל מפצעי ירי ביד וברגל לקבלת טיפול רפואי בבית החולים הדסה עין כרם .  ממגן דוד אדום נמסר ,  כי השניים נורו בכל חלקי גופם .  
שרה מצליח ,  פרמדיק של מגן דוד אדום ממרחב ירושלים שהגיעה למקום ,  סיפרה לוואלה !  חדשות ,  כי  " קיבלנו קריאה על פצועי ירי שהגיעו בכוחות עצמם למחסום של כפר שועפט .  כשהגענו למקום טיפלו בהם אמבולנסים פלסטינים .  במקום היה פצוע קל עד בינוני עם יריות בידיים וברגליים .  טיפלנו בו ופינינו אותו במהירות להדסה עין כרם .  מותם של הפצועים האחרים נקבע במקום על ידי רופא מד"א ".  
מהמשטרה נמסר ,  כי השלושה ,  ככל הנראה תושבי הכפר ,  הגיעו למחסום בכוחות עצמם כאשר הם סובלים מפצעי ירי .  השוטרים הזעיקו את צוותי מגן דוד אדום שטיפלו בהם במקום ,  וכעת בודקת המשטרה את נסיבות האירוע .
 
חשד לרצח ליד י-ם :  שני גברים נורו למוות בשועפט
שני גברים כבני 50 נורו למוות ואדם נוסף נפצע באורח קל מירי שאירע במחנה הפליטים שועפט שליד ירושלים .  ככל הנראה ,  הירי אירע במהלך קטטה .  המשטרה פתחה בחקירת נסיבות האירוע

