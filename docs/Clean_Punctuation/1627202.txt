רוסאל מתכננת לגייס 2.6 מיליארד דולר בהנפקה הראשונה לציבור בבורסת הונג קונג
ענקית האלומיניום תנפיק 1.61 מיליארד מניות במחיר של 12.5-9.1 דולר למניה ,  לפי הודעה שפרסמה החברה
רוסאל ,  יצרנית האלומיניום גדולה בעולם ,  שבשליטת האוליגרך אולג דריפסקה מתכננת לגייס 20.1 מיליארד דולר הונג קונג  ( 2.6 מיליארד דולר )  בהנפקת המניות הראשונה לציבור בבורסת הונג קונג ,  כך הודיעה החב רה .  הנפקה זו תסייע לה לצמצם חובות בשווי 14.9 מיליארד דולר .  רוסאל תנפיק 1.61 מיליארד מניות במחיר של 9.1-12.5 דולר למניה ,  לפי הודעה שפרסמה החברה בבורסת המניות בהונג קונג היום .  המניות שתנפיק החברה מהוות 10.6% ממנה .  רוסאל מעוניינת להרוויח מעלייה של 50% בבורסת הונג קונג השנה ,  ולהיות החברה הרוסית הראשונה להנפיק מניות בבורסה .  הנפקת המניות של רוסאל עשויה להיות ההנפקה הגדולה ביותר בבורסת הונג קונג זה 22 חודשים .  ההנפקה עשויה להעניק לרוסאל שווי שוק של 24.4 מיליארד דולר .  לפני עשרה ימים קיבלה רוסאל אישור להנפקת מניותיה בבורסת הונג קונג .  החברה תוכל להנפיק את המניות רק למוסדות בינלאומיים ולמשקיעים עשירים בהונג קונג ,  מכיוון שנאסר עליה להנפיק למשקיעים קמעוניים ,  לפי הודעת החברה .  משקיעים פרטיים שרוצים לרכוש את מניית החברה יאלצו להשקיע מינימום מיליון דולר הונג קונג ,  לפי החברה .  רוסאל רשמה הפסד של 868 מיליון דולר במחצית השנה שנסתיימה ביוני 2009 ,  לעומת רווח ש.15 מיליארד דולר בתקופה המקבילה שנה קודם לכן .  בשנת 2008 כולה רשמה רוסאל הפסד של 6 מיליארד דולר .
 
רוסאל מתכננת לגייס 2.6 מיליארד דולר בהנפקה הראשונה לציבור בבורסת הונג קונג
ענקית האלומיניום תנפיק 1.61 מיליארד מניות במחיר של 12.5-9.1 דולר למניה ,  לפי הודעה שפרסמה החברה

