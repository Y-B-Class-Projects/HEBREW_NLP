סיבת ההתאבדות :  תמונות עירום בפייסבוק
מורה בריטית המלמדת בבי"ס בינלאומי באבו דאבי ,  שמה קץ לחייה לאחר שחברה לשעבר פרסם תמונות אינטימיות שלה ברשת החברתית הפופולרית
הצד המסוכן של פייסבוק :  אמה ג'ונס ,  מורה בריטית בת 24 בוגרת אוניברסיטת גריניץ' היוקרתית ,  שמה השבוע קץ לחייה לאחר שתמונות עירום שלה הועלו לטענת משפחתה על ידי בן זוגה לשעבר לאתר הרשת החברתית פייסבוק .  ג'ונס שסיימה את לימודיה באחרונה ,  החלה ללמד בבית ספר בינלאומי באבו דאבי וחששה ככל הנראה כי תיכלא במדינה האיסלמית לאור פרסום התמונות המתעדות אותה בפוזות אינטימיות .  היא נמצאה ללא רוח חיים לאחר שבלעה נוזל ניקוי רעיל ,  שעה שהיתה עסוקה באריזת חפציה לקראת חזרה לבריטניה .
 אמה של ג'ונס ,  לואיס רולנד ,  סיפרה בעת חקירת האירוע כי בתה סיפרה שגורמים בבית הספר בו לימדה האשימו אותה בעיסוק בזנות נוכח התמונות .  האם העריכה כי ג'ונס ,  המלמדת בני 8 בבית הספר מזה כשנתיים ,  חששה כי אדם במחלקת המחשבים של ביה"ס ידווח על התמונות לרשויות ויביא למעצרה . " היא לא הפסיקה לבכות ולטעון שהשלטונות יכניסו אותה לכלא ",  אמרה האם . " אמרתי לה שלא חשוב מה העניין  לא ייתכן שהמצב עד כדי כך גרוע והיא פשוט צריכה לחזור הביתה ". 
חברה לשעבר של המורה ,  ג'יימי בריילי ,  הכחיש את פרסום התמונות וטען כי מדובר ב"פנטזיה "  של המשפחה .  לטענתו  " אמה מעולם לא שלחה לי תמונות אינטימיות שלה  היא פשוט לא היתה סוג כזה של בן אדם ". 
המשטרה באבו דאבי פתחה בחקירת נסיבות האירוע והודיעה כי נבדקים כיוונים שונים . " מוקדם עדיין לקבוע בוודאות כי ג'ונס ביצעה התאבדות  ייתכן כי שתתה נוזל רעיל ממיכל בטעות ,  לאחר שחשבה שמדובר במים ".  לדברי קצין המשטרה המקומית , " אמה החליטה לעזוב את אבו דאבי ולשוב לבריטניה ,  בגדיה היו מסודרים ודרכונה היה בכיס ,  זהו לא דפוס התנהגות המאפיין אדם שהחליט לשים קץ לחייו ". 

סיבת ההתאבדות :  תמונות עירום בפייסבוק
מורה בריטית המלמדת בבי"ס בינלאומי באבו דאבי ,  שמה קץ לחייה לאחר שחברה לשעבר פרסם תמונות אינטימיות שלה ברשת החברתית הפופולרית

