נחתם הסכם לשיתוף פעולה בפרוייקט השקיה בין מכון היצוא הישראלי לבין Yes Bank ההודי
הבנק הפרטי השני בגודלו במדינה ישתתף במימון פרוייקט ישראלי-הודי בתחום ההשקייה
במעמד שר התמ"ת ,  בנימין בן אליעזר נחתם היום במומביי ,  הודו ,  הסכם לשיתוף פעולה בין מכון היצוא הישראלי לבין yes bank ההודי ,  הבנק הפרטי השני בגדלו במדינה .  על פי ההסכם ,  הבנק ישתתף במימון פרוייקט ישראלי הודי לפיתוח חקלאות מתקדמת באיזורים צחיחים באמצעות יעול ההשקיה .  על ההסכם חתמו אבי חפץ ,  מנכ"ל מכון היצוא העומד בראש המשלחת העסקית להודו שהתלוותה לבן אליעזר בביקורו בהודו וסומק גוש ,  נשיא קבוצת yes bank ההודית .  פרוייקט החקלאות יתבצע בשיתוף מינהל סחר חוץ במשרד התמ"ת ,  משרד החוץ ומשרד החקלאות .  מטרת הפרויקט פיתוח חקלאות מתקדמת באזורים צחיחים בהודו תוך שימוש יעיל במשאב המים .  במסגרת ההסכם ,  תקודם השותפות בין הודו וישראל בתחומי המים והאגרו טכנולוגיה .  שני הגופים יקדמו פרויקטים ופעילויות בתחומים אלה תוך חילופי ידע טכנולוגי ,  קידום שותפויות עסקיות ושילוב כוחות לצורך זיהוי ההזדמנויות העסקיות .  שר התמ"ת בנימין  ( פואד )  בן אליעזר אמר במעמד החתימה כי  " אנו מקווים שיחסי הסחר בין שתי המדינות ימשיכו לגדול ,  כמו גם שיתופי הפעולה העסקיים בין שתי המדינות .  ההסכם הנחתם היום יוכל לרתום את הטכנולוגיה הישראלית לשיתופי פעולה בתחום החשוב כל כך להודו- החקלאות .  מטרת ביקורי להגדיל את היקפי הסחר בין המדינות ,  ובנוסף גם להשביח את תשתית הסחר בין ישראל והודו ,  המהווה מדינת מפתח בכלכלה העולמית ".  השר בן אליעזר בירך את הצדדים על חתימת ההסכם לשיתוף פעולה ביניהם ". ליס בנק ההודי 117 סניפים במדינה ובכוונתו לפתוח כ-133 סניפים נוספים עד סוף 2010 .  הבנק עוסק בבנקאות כללית ומתמחה בחקלאות .  אמנון אופן דירקטור בחברת נען-דן-ג'ן המשותפת לקיבוץ נען ולחברת ג'ן ההודית המתלווה לשר בן אליעזר בביקורו אמר כי הפוטנציאל העיסקי בהודו לחברות ישראליות מתחום המים והחקלאות הוא ענק .  לדבריו ,  הפרוייקטים הגדולים ביותר כיום בתחום ההשקיה נעשים בהודו והם תוצאה של עבודה והסבר מעמיקים שנעשו ע"י החברה עם קובעי המדיניות בהודו .  אופן מציע לחברות ישראליות לשתף פעולה עם חברות הודיות .  ובמיוחד לייצר בהודו אז יקבלו מענקים ממשלתיים עד לגובה של % 50.אמנון אופן ,  דירקטור בחברת נען דן ג'ין המתלווה לבן אליעזר אמר ,  כי  " שוק ההשקיה היום בהודו מטוערך בכ- 500 מיליון דולר מתוכם מחזור מכירות של ג'ן ונען הוא בהיקף של כ- 300 מיליון דולר ,  חברת נטפים כ- 70 מיליון דולר והשאר חברות מקומיות .  התחזית היא שתוך שנתיים יגיע היקף המכירות של השוק ההודי בהשקייה לכ- 1 מיליארד דולר ".  במסגרת הביקור הציעו דרגים בכירים במשרד המדע של הודו להקים קרן משותפת לישראל והודו בהיקף של עשרות מיליוני דולרים .  מדובר על קרן דו-לאומית ,  כדוגמת קרן bird המשותפת לישראל ולארה"ב ,  למימון פרויקטים בתחום המחקר והפיתוח  ( מו"פ )  .  הקרן שתקום עם הודו תשמש גם למימון פרויקטים שאינם מו"פ ,  ומיועדים להקמת מיזמים משותפים שישלבו טכנולוגיות ויכולות ישראליות לטובת הבעיות איתן מתמודדת הודו בימים אלו ,  בעיקר בתחומי החקלאות ,  המים והאנרגיה .  הקרן תהווה שדרוג להסכם המו"פ בין הודו לישראל.מנכ"ל משרד התמ"ת ,  שרון קדמי ,  החבר בחבר המנהלים של הקרנות המשותפות ישראל -ארה"ב וישראל-סינגפור אמר כי קרן שכזו תוכל לשדרג באופן משמעותי את יחסי המסחר בין שתי המדינות . " הודו תוכל לנצל את היתרונות של ישראל בתחומים כמו חקלאות ,  מים ואנרגיה ,  ולישראל תיווצר ההזדמנות לפתח ולהטמיע טכנולוגיות אלו בשוק עם פוטנציאל כה גדול כמו של הודו ".  קדמי אמר כי מייחס לקרן חשיבות רבה ,  ובכוונתו לסכם את הדברים עם משרד האוצר בטווח הזמנים המיידי על מנת להוציאה אל הפועל בשנה הקרובה.מנהל מינהל סחר חוץ ,  בועז הירש אמר כי  " משרד התמ"ת מנסה להקים מגוון של כלים כמו הסכם סחר חופשי בין המדינות והקרן המשותפת ,  כדי שיהוו תשתית סחר מתקדמת לאחת המעצמות הכלכליות המובילות בעולם ". 

נחתם הסכם לשיתוף פעולה בפרוייקט השקיה בין מכון היצוא הישראלי לבין Yes Bank ההודי
הבנק הפרטי השני בגודלו במדינה ישתתף במימון פרוייקט ישראלי-הודי בתחום ההשקייה

