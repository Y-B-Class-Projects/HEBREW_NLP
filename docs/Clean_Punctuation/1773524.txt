בון ג'ובי לוקח את הדאבל
אחרי שבילבורד הכריז על סיבוב ההופעות של ההרכב האמריקאי כעל הסיבוב הרווחי של 2010 ,  גם מגזין פולסטאר הנחשב העניק ללהקה את התואר .  AC/DC במקום השני ,  U2 במקום השלישי
2010 היא כנראה השנה של בון ג'ובי ,  לפחות בכל הקשור לסיבובי הופעות :  מגזין פולסטאר הנחשב דירג את סיבוב ההופעות של הלהקה כסיבוב ההופעות הרווחי ביותר לשנת 2010 בכל העולם .  על פי נתוני האתר ,  הטור הכניס ללהקה 201 מיליון דולר ממכירת כרטיסים בלבד מ-80 הופעות שנספרו על ידי האתר .  זאת ,  לאחר שמגזין בילבורד הכתיר את הטור של בון ג'ובי כרווחי ביותר לשנת 2010 מספירה של 69 הופעות .  
לעומת דירוג בילבורד ,  AC/DC הגיעו למקום השני בדירוג פולסטאר כשהם מחליפים מקומות עם U2 ,  שהגיעו למקום השלישי .  ליידי גאגא נמצאת במקום הרביעי ואילו מטאליקה הגיעו למקום החמישי ,  בו נמצאים הבלאק אייד פיז בדירוג של בילבורד .  
במקום השישי של דירוג פולסטאר נמצא כוכב הפופ מייקל בובלה ,  המופע  " Walking with Dinosaurs "  במקום השביעי ,  פול מקרטני שמיני ,  האיגלז במקום התשיעי ומופע החומה של רוג'ר ווטרס ,  שהוצג בצפון אמריקה בלבד ,  סוגר את העשיריה של 2010 .  בסך הכל ,  על פי פולסטאר ,  ירדו רווחי המוזיקאים מהופעות ב-12 אחוז לעומת השנה שעברה .
 
בון ג'ובי לוקח את הדאבל
אחרי שבילבורד הכריז על סיבוב ההופעות של ההרכב האמריקאי כעל הסיבוב הרווחי של 2010 ,  גם מגזין פולסטאר הנחשב העניק ללהקה את התואר .  AC/DC במקום השני ,  U2 במקום השלישי

