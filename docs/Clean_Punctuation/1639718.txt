הצייר מאיר פיצ'חדזה הלך לעולמו
אחד הציירים הבולטים בישראל מת כתוצאה ממחלת הסרטן והוא בן 54 ,  כשהוא מותיר מאחוריו קריירה מפוארת בת עשרות יצירות .  שרת התרבות : " עולם התרבות מרכין היום ראשו "
 מאיר פיצ'חדזה ,  אחד הציירים הישראלים הבולטים באמנות הישראלית ,  נפטר הלילה  ( חמישי )  ממחלת הסרטן .  פיצ'חדזה היה בן 54 במותו והותיר אחריו שני ילדים .  טרם פורסם מועד הלוויה .  
פיצ'חדזה ,  יליד גיאורגיה ,  עלה לישראל בשנת 1973 .  הוא למד אמנות במוסד לאמנות  " קלישר "  ובשנת 1988 זכה בפרס האמן הצעיר מטעם משרד החינוך והתרבות .  בשנת 1989 זכה פיצ'חדזה בפרס היצירה בתחום האמנות הפלסטית ובשנת 1990 זכה במדליית זהב בביאנלה האסיאתית-אירופאית שהתקיימה באנקרה .  
לנה צ'פלין ,  שביימה את הסרט  " נוף עם מאיר פיצ'חדזה "  מספרת על אמן מוכשר שחי בצל אחותו ותמיד טען שהיא היתה מוכשרת ממנו . " מאיר היה אדם אמיתי וכל מה שהוא עשה או אמר היה אמיתי ואורגינלי ",  אמרה צ'פלין לוואלה !  תרבות . " זה לא תמיד היה נעים ולא תמיד התאים לסובבים אותו אבל זה היה מאיר ".  
" עולם התרבות בישראל מרכין היום ראשו ",  אמרה היום שרת התרבות והספורט לימור לבנת ,  שהביעה את השתתפותה בצער המשפחה . " פיצ'חדזה היה בעל סגנון ייחודי בנוף האמנותי .  כשרונו הרב ייחסר לכולנו ". 
בשנת 2008 נערכה בגלריה דן תערוכה רטרוספקטיבית לכבודו תחת הכותרת  " מאיר פיצ'חדזה .  עבודות 1983  2008 ".  בתעורכה הציג פיצ'חדזה כ-60 עבודות מעשורים שונים ,  חלקן הוצגו לראשונה לקהל .  מלבד התערוכה בשנת 2008 ,  פיצ'חדזה לא הרבה להציג את עבודותיו בשנים האחרונות ועדיין נחשב לאחד הציירים החשובים באמנות הישראלית של העשור האחרון .
 
הצייר מאיר פיצ'חדזה הלך לעולמו
אחד הציירים הבולטים בישראל מת כתוצאה ממחלת הסרטן והוא בן 54 ,  כשהוא מותיר מאחוריו קריירה מפוארת בת עשרות יצירות .  שרת התרבות : " עולם התרבות מרכין היום ראשו "
 
