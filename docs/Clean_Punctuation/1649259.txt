סטודנטים לשר נאמן : " תעשה לי עבד "
 חמישה סטודנטים עוכבו על ידי המשטרה לאחר שניסו לפרוץ למשרדו של שר המשפטים ,  בעקבות כוונתו להאריך את תקופת ההתמחות לשנתיים ולבטל את זכאותם של הסטודנטים למשפטים לדמי אבטלה
מאות סטודנטים למשפטים הפגינו היום  ( רביעי )  מול משרד עורכי הדין  " הרצוג פוקס נאמן ".  הסטודנטים מחו כנגד יוזמת שר המשפטים יעקב נאמן להאריך את תקופת ההתמחות  ( סטאז' )  לשנתיים וכנגד ביטול זכאותם של הסטודנטים למשפטים לדמי אבטלה .  
הסטודנטים נשאו שלטים עם הסיסמאות : " לימודי משפטים  לא רק לעשירים ",   " באנו מתוך תחושת שליחות ויצאנו כשליחים ",   " נאמן  תעשי לי עבד "  ועוד .  במהלך ההפגנה חסמו הסטודנטים את רחוב וייצמן בתל אביב והתקדמו לעבר בניין המשרדים .  חמישה נציגי סטודנטים וביניהם יו"ר אגודת הסטודנטים במרכז הבינתחומי ליאור רשף-דרעי ,  יו"ר אגודת הסטודנטים של הקריה האקדמית אונו אמיר זיסקינד וסגן יו"ר אגודת הסטודנטים באוניברסיטת תל אביב רן ליבנה ,  ניסו לפרוץ לבניין המשרדים ועוכבו על ידי המשטרה .  
לטענת פורום הסטודנטים למשפטים : " שר המשפטים נחשף כמי שפועל באופן עקבי לגיבוש הצעת חוק ,  אשר תביא לסגירתו של מקצוע עריכת הדין ".  נציגי הפורום טוענים כי  " לא ייתכן שבעלי אינטרסים  ( כמו יעקב נאמן  מבעלי משרדי עריכת הדין הגדולים במדינה )  המרוויחים מכוח עבודתם הזול של המתמחים ,  הם אלו שיחליטו ויקבעו בנושא הסמכת עורכי הדין .  לצורך כך ,  יש להקים ועדה ציבורית בלתי תלויה ,  אשר תקבל החלטות בנושא זה ,  לאחר הידברות עם הנהגת הסטודנטים בישראל ,  ההפגנה היום היא רק יריית הפתיחה למה שעתיד עוד לבוא ". 
יו"ר התאחדות הסטודנטים בישראל ,  בועז טופורובסקי ,  אמר : " אנו מברכים את חברי פורום הסטודנטים למשפטים על המחאה הצודקת .  הנהגת הסטודנטים בישראל מבינה את הצורך המהותי ברפורמה אמיתית במקצוע עריכת הדין .  הבעיה היא שבמקרה זה אין מדובר ברפורמה אמיתית ,  כי אם בהצבת חסם שנקבע בצורה שרירותית ומטרתו היחידה היא לסגור את שערי המקצוע בפני חלקים נרחבים באוכלוסיה ובעיקר בשכבות החלשות .  אנו קוראים שוב לשר המשפטים להידבר עם הנהגת הסטודנטים ,  ולא לנסות לכפות החלטה כה מהותית הנוגעת לציבור של עשרות אלפי סטודנטים במדינת ישראל ,  ללא שיתוף וללא דיון ציבורי מעמיק בעניין ". 

סטודנטים לשר נאמן : " תעשה לי עבד "
 חמישה סטודנטים עוכבו על ידי המשטרה לאחר שניסו לפרוץ למשרדו של שר המשפטים ,  בעקבות כוונתו להאריך את תקופת ההתמחות לשנתיים ולבטל את זכאותם של הסטודנטים למשפטים לדמי אבטלה

