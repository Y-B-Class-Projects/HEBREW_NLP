המפקח על ה-TARP יחקור את בכירי הבנק הפדרלי של ניו יורק בחשד שהורו ל-AIG להסתיר מידע מהציבור
טימותי גייתנר ,  שעמד בראש הבנק הפדרלי של ניו יורק בתקופה המדוברת ,  ייחקר על אף שהוא מכחיש מעורבותו
המפקח על תוכנית חילוץ הבנקים של הממשל האמריקאי  ( tarp )  ,  ניל ברופסקי ,  יחקור מחר את בכירי הבנק הפדרלי של ניו יורק ,  בנוגע לטענות לפיהם הורה לענקית הביטוח aig להסתיר מהציבור פרטים על תשלומים שנתנה לבנקים בעיצומו של המשבר הפיננסי ." זימנו חקירה כדי לבדוק האם היתה התנהגות בלתי הולמת בקשר לחשיפת הפרטים או להיעדרה ",  כתב ברופסקי בהערותיו לקראת שימוע ועדת הפיקוח והרפורמה של בית הנבחרים שייערך מחר.מוקדם יותר החודש חבר הועדה ,  דארל איסה ,  פירסם תכתובת אי-מיילים שהגיעה לידיו ,  ואשר העידה על כך שהבנק הפדרלי ,  שבראשו עמד אז של שר האוצר הנוכחי ,  טימותי גייתנר ,  הוראה ל-aig להסתיר פרטים הנוגעים לתשלומים בסך מיליארדי דולרים שהעבירה לבנקים ,  בהם גולדמן סאקס וסוסייטה ג'נרל ,  בעיצומו של המשבר הפיננסי העולמי .  aig ,  שקיבלה מהממשל סיוע של 182.3 מיליארד דולר ,  שילמה לבנקים 100 סנט על הדולר על חוזי ביטוח אג"ח  ( cds )  שרכשו ממנה ,  אך הבנק הפדרלי של ניו יורק הורה לה להסיר את שמות הבנקים מדיווח ,  שהתפרסם ב-24 בדצמבר 2008 ." הבנק הפדרלי של ניו יורק שיתף פעולה עם המפקח המיוחד עד עכשיו ,  וימשיך לעשות כך ",  אמר ג'ק גאט ,  דובר הבנק ,  לבלומברג .  שר האוצר ,  טימותי גייתנר ,  הסכים להעיד בשימוע ,  אף כי דוברו אמר שהוא לא היה מעורב בהליך קבלת ההחלטות בעניין זה.ברופסקי אמר כי הוועדה חשפה מסמכים שהוא לא היה מודע לקיומם במהלך החקירה הקודמת ,  שהשלים בנובמבר.איסה אמר אתמול כי החקירה בנושא צפויה להתרחב . " אם מישהו חושב שהחקירה תסתיים לאחר השימוע ביום רביעי ,  הוא טועה ",  אמר . " היה כאן מאמץ נרחב של בכירים בבנק הפדרלי של ניו יורק למנוע שקיפות ,  ואנחנו נמשיך לחקור את הנושא ככל שיידרש ". 

המפקח על ה-TARP יחקור את בכירי הבנק הפדרלי של ניו יורק בחשד שהורו ל-AIG להסתיר מידע מהציבור
טימותי גייתנר ,  שעמד בראש הבנק הפדרלי של ניו יורק בתקופה המדוברת ,  ייחקר על אף שהוא מכחיש מעורבותו

