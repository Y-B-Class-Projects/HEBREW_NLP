 " פיטורים של 250 איש זו צלקת עמוקה שמשפיעה לזמן רב "
 רונן בנציון ,  מנכ"ל אפלייד מטיריאלס ישראל : " תמיד אומרים שהעובדים הם מעל הכל .  אבל העתיד שלנו ייקבע אך ורק לפי הלקוחות .  התחזית למכירת שבבים ב-2010 היא אופטימית "
  >  >  שנתיים לא קלות עברו על חברת אפלייד מטיריאלס בעולם - ובישראל .  במהלך 2009 החברה העולמית דיווחה שהיא עתידה לבצע ארגון מחדש ,  שבמסגרתו תפטר בין 1,300 ל-1,500 עובדים .  גם אפלייד מטיריאלס ישראל נאלצה לספק את ליטרת הבשר שלה - ופיטרה 50 עובדים .  2008 גם היא לא היתה קלה .  במהלכה פיטרה החברה כ-200 עובדים בישראל ,  כשהיתר נאלצו לרדת לשבוע עבודה בן ארבעה ימים .  מצבה של החברה שיקף היטב את המשבר שעבר על תעשיית המוליכים למחצה .  רק בנובמבר 2009 ,  שנתיים לאחר שהתחיל המשבר הכלכלי ,  חזרה אפלייד בישראל לשבוע עבודה מלא .  התוצאות הכספיות של החברה שיקפו היטב את המשבר שעובר עליה .  בשלוש השנים האחרונות החברה העולמית רשמה הפסד שהלך וגדל משנה לשנה .  בשנת הכספים 2007 הרווח הנקי היה 1.7 מיליארד דולר .  ב-2009 הוא כבר נהפך להפסד נקי של 305 מיליון דולר .  עם זאת ,  נראה כי תקופת ההפסדים עומדת לקראת סיום .  ברבעון הרביעי של 2009 אפלייד רשמה רווח נקי של 137 מיליון דולר ,  לאחר שלושה רבעונים הפסדיים .  אפלייד נחשבת גם לאחת המפטרות הגדולות בהיי-טק הישראלי .  התחושה שנוצרה בקרב עובדי היי-טק ישראלים היא שעדיף להתרחק מהחברה ,  שנחשבת למפטרת סדרתית .  האם גם באפלייד מוטרדים מכך ?  רונן בנציון ,  מנכ"ל אפלייד מטיריאלס ישראל ,  אומר כי הוא מקווה שהצעדים הקשים והנוקבים שהחברה נקטה לא יגרמו לדימוי שלילי . " תמיד אומרים שהעובדים מעל הכל .  אבל האמת היא שהעתיד שלנו ייקבע אך ורק לפי הלקוחות ",  אומר בנציון בראיון ל-themarker . " אני חושב שיש לעובדים שלנו סביבה טכנולוגית מאתגרת והוגנת מבחינת יחסי העובד-מעביד שלה ,  ובסופו של דבר גם סביבה עסקית בטוחה לעומת חלופות אחרות .  2009 היתה שנה קשה מבחינת קיצוצים .  פיטרנו 50 עובדים ונתנו את החלק שלנו .  אני מאמין ש-2010 תהיה שנה טובה יותר .  פיטורים של 250 איש זו צלקת עמוקה שמשפיעה לזמן רב .  אבל חשוב גם לומר שאנחנו ממשיכים בגיוס אסטרטגי של עובדים כל הזמן ".   " למרות הכל ,  הגדלנו את נתח השוק"לבנציון חשוב לומר כי למרות הקיצוצים ,  אפלייד מטיריאלס ישראל עברה גם דברים טובים . " השקנו מוצרים חדשים והגדלנו משמעותית את נתח השוק שלנו משנה לשנה מ-2006 ,  כולל ב-2009 ".  הכוונה היא למכונות הבודקות את פרוסות הסיליקון בהליך ייצור השבבים .  לטענתו ,  אפלייד הצליחה לשמור את המובילות גם בשוק איתור פגמים בשבבים  ( defect review )  . " מכונת בדיקת פרוסות הסיליקון שהשקנו ב-2005  ( uv )  והדגם החדש שהושק ב-2008  ( uv3 )  תופסים נתח שוק משמעותי בקרב הלקוחות וממוצבים כדגמי מכונות חיוניים מאוד לפיתוח וייצור טכנולוגיות של 32 ו-22 ננומטר ",  אומר בנציון .  לדבריו ,  רוב הלקוחות של אפלייד מטיריאלס בישראל הן חברות זרות כמו טושיבה ,  סמסונג ואינטל . " הביטחון חוזר ללקוחות"לפני כמה שבועות הגיע לישראל מנהל חטיבת הסיליקון סיסטמס העולמית באפלייד ,  רנדיר טקהור .  החטיבה אחראית על ייצור מערכות בדיקה ובקרת איכות לתעשיית המוליכים למחצה ,  ותחתה פועל הסניף הישראלי של החברה .  בראיון ל-themarker אמר טקהור כי אפלייד חוזרת לצמוח ולסניף המקומי יש חלק משמעותי וניכר בכך .  אין זה ביקור ראשון של טקהור בישראל .  הוא מכיר את ההיי-טק הישראלי עוד מימיו כבכיר בחברת סנדיסק העולמית ,  המנוהלת על ידי אלי הררי הישראלי ושלה מרכז פעילות מו"פ גדול בישראל .  החברה חזרה ברבעון הרביעי של 2009 לרווחיות ובכל זאת המשכתם לפטר עובדים .  מדוע ?   " אנחנו רוצים להיות רווחיים לכן ביצענו את השינויים .  אנחנו רוצים להבטיח שאנחנו יעילים .  תנאי השוק הגלובליים היו בשנה החולפת קשים .  זה לא סוד .  כל מדינה עברה את המשבר הכלכלי וגם אפלייד עברה את המשבר .  אנחנו צריכים להיות רווחיים בזמנים גרועים ובזמנים טובים ".  מהן התחזיות שלך לגבי שוק השבבים ב-2010 ?   " תעשיית השבבים נראית במצב טוב יותר השנה והתחזית היא אופטימית .  הלקוחות משקיעים יותר בשבבים .  אני מאמין שביצענו עבודת הכנה טובה ונהיה מוכנים לקראת שיפור המצב ".  זו היתה שנה קשה למרכזי הפיתוח בישראל .  קודאק ,  נטאפ ,  ניאוסטאר ואפלייד פיטרו כאן עובדים .  האם מרכזי הפיתוח עוברים לסין או הודו ?   " המכונות שלנו מורכבות ויש צורך ברמת מחקר ופיתוח גבוהה כדי לייצרן .  אנחנו רוצים להמשיך לייצר כאן .  העלויות התפעוליות כאן די טובות .  בנוסף ,  המרכז הישראלי מסונכרן עם הפעילות הגלובלית בצורה טובה ".  בנציון מוסיף : " אנחנו לא מייצרים בנפחים גדולים ,  אנו מייצרים 12 מכונות ברבעון .  צריך לעשות הכל מדויק ונכון .  בגלל שזה לא ייצור בנפח גבוה החברה החליטה שעדיף לה לייצר בישראל .  כאן מבינים מה הלקוחות צריכים ופותרים בעיות .  אם נדאג שהעלויות התפעוליות יהיו נמוכות אז שווה לייצר בישראל ".   " אני מאמין שנהיה טובים יותר ב-2010 ואנו שמחים ש-2009 מאחורינו .  בשנה החולפת הכלכלה התמוטטה .  היה קשה לנו לדעת לאן כל זה הולך .  אבל זו היתה שנה חריגה ",  אומר בנציון . " המשבר הכלכלי גרם לכך שלקוחות לא רכשו מוצרים ,  אבל עכשיו הביטחון חזר ללקוחות .  התחזית למכירת שבבים ב-2010 היא אופטימית .  אנחנו מתבססים על מנועי צמיחה שונים .  יותר מחשבים נמכרים ,  יותר כונני ssd נמכרים ,  יותר אנשים רוכשים זכרונות פלאש ויש יותר שימוש בטלפונים חכמים .  כל זה תורם לתעשיית המוליכים למחצה ".  

" פיטורים של 250 איש זו צלקת עמוקה שמשפיעה לזמן רב "
 רונן בנציון ,  מנכ"ל אפלייד מטיריאלס ישראל : " תמיד אומרים שהעובדים הם מעל הכל .  אבל העתיד שלנו ייקבע אך ורק לפי הלקוחות .  התחזית למכירת שבבים ב-2010 היא אופטימית "
 
