נמשכת הגיאות בקרנות :  גייסו בינואר 530 מיליון שקל
הראל פיא חזר למקום השני בדירוג ;  מגדל שוקי הון ממשיך את המומנטום החיובי מ-2009 ומוביל את הטבלה - כך על-פי נתוני קרנות מידע זהב .  פסגות ,  אקסלנס ואי.בי.אי עברו לפדיונות
 >  >  לאחר 2009 ,  שנת הגיוסים הגדולים ביותר של תעשיית הקרנות ,  2010 נפתחה באותה מגמה .  ענף קרנות הנאמנות סיים את ינואר עם גיוסים של 530 מיליון שקל - כך עולה מנתוני קרנות מידע זהב .  את הסכום הגדול ביותר בינואר ,  290 מיליון שקל ,  גייס מגדל שוקי הון .  חלק ניכר מהגיוס מיוחס לקרן מגדל אפיקים 20/90 ,  שגייסה 330 מיליון שקל ,  כשמנגד מציג מגדל פדיונות קטנים בקרנות הכספיות  ( 30 מיליון שקל )  וגדולים יותר בשקלית המחקה ,  mtf מק"מ  ( 170 מיליון שקל )  .  מגדל היה המגייס הגדול של 2009 - עם גיוס של כ-4 מיליארד שקל .  את הסכום השני בגודלו ,  220 מיליון שקל ,  גייס בינואר הראל פיא ,  שחזר בעקבות הגיוס להיות הגוף בעל היקף הנכסים המנוהל השני בגודלו בתעשייה .  בחודשים האחרונים ניטש מאבק בין הראל פיא לבין אקסלנס על המקום השני בטבלת מנהלי הקרנות ,  שהגיע לשיא בנובמבר-דצמבר 2009 כאשר שתי החברות גייסו מאות מיליוני שקלים בקרנות הנאמנות השקליות - בניגוד למגמת הפדיונות בקרנות אלה שהיתה בענף בתקופה זו .  הגיוס הגדול ביותר אצל פיא נרשם בקרן הראל פיא אג"ח חו"ל  ( 235 מיליון שקל )  ,  קרן חדשה שמשקיעה באג"ח בחו"ל .  מצד שני ,  פדיונות לא קטנים נרשמו בקרנות הכספיות  ( 150 מיליון שקל )  ובפרט בקרן הראל פיא כספית שקלית  ( 115 מיליון שקל )  .  את הסכום השלישי בגודלו ,  130 מיליון שקל ,  גייס מנהל ההשקעות רמקו ,  שהיקף נכסיו מתקרב ל-0.5 מיליארד שקל .  את הסכום הגדול ביותר גייסה הקרן רמקו אג"ח דינמית ללא מניות  ( 60 מיליון שקל )  ,  ואחריה רמקו מניות יתר  ( 30 מיליון שקל )  .  הגיוסים התפזרו על פני יותר גופים בניגוד ל-2009 ,  שבה בלטו בגיוסים רק כמה מנהלים ,  בתחילת 2010 התפזרו הגיוסים על פני יותר גופים מנהלים .  שיעור הקרנות המגייסות דווקא עלה ,  מ-45% מהקרנות בשוק בדצמבר 2009 ל-52% בינואר .  שש קרנות גייסו יותר מ-100 מיליון שקל ו-14 נוספות גייסו 50-100 מיליון שקל .  במקביל ,  יותר גופים מנהלים נהנו בינואר מגיוסים .  מתוך 62 גופים מנהלים  ( כולל קרנות אורחות )  ,  40 גייסו ו-22 פדו בינואר .  נכון לסוף ינואר חמשת הגופים הגדולים בשוק מחזיקים ביחד נתח של 62% מהתעשייה  ( מנהלים יחד כ-83.5 מיליארד שקל )  .  קבוצת המנהלים הבינוניים בלטה בינואר בגיוסים :  אלטשולר שחם ,  ילין לפידות ,  אנליסט ומיטב גייסו 70-80 מיליון שקל כל אחד .  אחריהם ,  ישיר ואפסילון ,  שגייסו כ-30 מיליון שקל כל אחד .  מבין הקטנים גייס הלמן אלדובי 35 מיליון שקל ,  מהם 25 מיליון בקרן הגמישה הלמן-אלדובי הזדמנות ישראלי .  גם מנהלים אורחים גייסו בינואר ,  כשהבולטים היו תמהיל ,  די.בי.אם ,  מאור-לוסקי ולהבה ,  שגייסו 35-45 מיליון שקל כל אחד .  רוב הגיוסים נרשמו בקרנות אג"ח עם מניות ובקרנות קונצרניות .  הפדיונות בכלל התמתנו פדיונות נרשמו בינואר בפסגות ,  240 מיליון שקל ,  כתוצאה מפדיונות של 520 מיליון שקל בקרנות הכספיות וקרנות אג"ח מדינה ומגיוסים של 280 מיליון שקל בקרנות האחרות .  לקראת סוף ינואר התפוצצה פרשת החשדות להרצת ניירות ערך באג"ח של פסגות .  באחד הבנקים סיפרו כי הפרשה לא גרמה לשינוי דירוג הקרנות של פסגות במערכות הבנק ,  מכיוון שהחשדות נוגעות לנוסטרו של הבנק - ולא לחברת הקרנות .  פדיונות של 170 מיליון שקל נרשמו גם בקרנות של אקסלנס ,  שהיה המגייס המוביל בדצמבר ,  אבל בינואר רשם נטו שלילי בעיקר כתוצאה מפדיונות  ( 320 מיליון שקל )  בקרן הכספית .  באי.בי.אי ,  שהיה אחד המגייסים הגדולים ב-2009 ,  השתנתה המגמה בתחילת 2010 ובינואר נרשמו פדיונות של 90 מיליון שקל .  במשך כל 2009 הצליחו באי.בי.אי לשמור על רצף של גיוסים .  בינואר פדתה אי.בי.אי 260 מיליון שקל בשתי קרנות מק"מ ,  ושברה את רצף הגיוסים .  בין הגופים שפדו בינואר היו גם דש  ( 60 מיליון שקל )  וכלל פיננסים  ( 30 מיליון שקל )  .  בכלל נרשמו פדיונות נמוכים יחסית לממוצע החודשי ב-2009 ,  שהסתכם ב-240 מיליון שקל - בעיקר הודות לגיוס גדול בקרן כלל מסלול אג"ח  ( 100 מיליון שקל )  .
 
נמשכת הגיאות בקרנות :  גייסו בינואר 530 מיליון שקל
הראל פיא חזר למקום השני בדירוג ;  מגדל שוקי הון ממשיך את המומנטום החיובי מ-2009 ומוביל את הטבלה - כך על-פי נתוני קרנות מידע זהב .  פסגות ,  אקסלנס ואי.בי.אי עברו לפדיונות

