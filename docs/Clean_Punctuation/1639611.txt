עטור מצחו
פיל ג'קסון ניצח את שארלוט 97:99 ,  עקף את ריילי והפך למאמן עם הכי הרבה ניצחונות בתולדות הלייקרס .  ניצחונות ליוטה ובוסטון
במשחק הקודם של לוס אנג'לס לייקרס ,  בהפסד לממפיס ,  קובי בריאנט הפך לגדול קלעי הקבוצה בכל הזמנים כשעקף את ג'רי ווסט .  בריאנט הפציץ אז 44 נקודות ,  אבל הפסיד ולחגיגה לוותה ארומה מעט חמצמצה .  הלילה  ( בין רביעי לחמישי )  הלייקרס עמדו בלחץ בדקות הסיום ולמרות שבריאנט קלע רק 5 נקודות משום ששיחק פצוע ברגלו השמאלית ,  שארלוט לא הצליחה לקלקל לפיל ג'קסון את החגיגה .  המאמן המעוטר בתולדות ה-NBA הפך בעקבות הניצחון 97:99 של קבוצתו לזה שהשיג הכי הרבה ניצחונות עם הלייקרס ,  כשעקף את פט ריילי וצבר 534 ניצחונות עם הצהובים-סגולים .
 במפגש הקודם בין בוסטון למיאמי ,  רייג'ון רונדו תסכל את החבורה מפלורידה עם סל ניצחון בשניית הסיום ,  שהעניק ניצחון לסלטיקס .  הלילה רונדו שוב היה בלתי ניתן לעצירה ,  והצטיין עם 22 נקודות ו-14 אסיסטים בניצחון של בוסטון על מיאמי 102:107 .  אבל רונדו לא עשה זאת לבד .  שחקני הסלטיקס נשלחו לקו 11 פעמים ב-37 השניות האחרונות ודייקו ב-10 מהזריקות ,  כשריי אלן קולע בכל חמשת הניסיונות שלו ,  וקור רוחם הבטיח לבוסטון ניצחון שני רצוף ,  ולהיט הפסד שלישי רצוף .  
תוצאות משחקי הלילה :  
טורונטו  ( 23:27 )  - ניו ג'רזי  ( 44:4 )  99:108אטלנטה  ( 17:31 )  - ל.א קליפרס  ( 28:21 )  97:103פילדלפיה  ( 31:17 )  - שיקגו  ( 24:23 )  103:106  ( הארכה ) ניו יורק  ( 29:19 )  - וושינגטון  ( 32:16 )  85:106ניו אורלינס  ( 23:26 )  - אוקלהומה סיטי  ( 21:28 )  103:99דאלאס  ( 18:31 )  - גולדן סטייט  ( 35:13 )  101:110בוסטון  ( 16:31 )  - מיאמי  ( 25:24 )  102:107יוטה  ( 18:30 )  - פורטלנד  ( 22:29 )  105:118דנבר  ( 16:33 )  - פיניקס  ( 21:30 )  109:97ל.א לייקרס  ( 12:38 )  - שארלוט  ( 24:24 )  97:99סקרמנטו  ( 32:16 )  - סן אנטוניו  ( 19:28 )  115:113
אנדרו ביינום קלע 17 נקודות והוריד 14 ריבאונדים ,  למאר אודום קלע 19 ,  פאו גאסול ורון ארטסט תרמו 14 כל אחד ,  ושחקני הלייקרס הצילחו להביא את פיל ג'קסון אל הפסגה ,  כשהפך בעקבות הניצחון למאמן עם הכי הרבה ניצחונות בתולדות הלייקרס ,  לפני פט ריילי ,  שירד למקום השני .  האלופה חזרה ממסע של שמונה משחקי חוץ לסטייפלס סנטר ושיפרה את מאזנה הביתי ,  הטוב ב-NBA ,  ל-3:24 כשרשמה ניצחון שמיני רצוף .  קובי בריאנט שיחק פצוע ברגלו השמאלית ותרם רק 5 נקודות ו-6 אסיסטים ב-2 מ-12 מהשדה .  20 שניות לסיום ,  כשהלייקרס ביתרון 3 ,  בריאנט החטיא שלשה ,  אבל שארלוט לא ניצלה זאת וריימונד פלטון איבד כדור מכריע לג'ורדן פארמר ,  שרץ לסל היריבה ,  הטביע והעלה את קבוצתו ליתרון 5 שהספיק לה למרות שלשה של פליפ מארי עם הבאזר .  סטיבן ג'קסון קלע 30 לבובקאטס ,  ששיחקו ללא ג'ראלד וואלאס הפצוע ,  ואחרי שלושה ניצחונות חוץ חוו הפסד ראשון במסע .  נאזי מוחמד קלע 23 והוריד 17 כדורים חוזרים לשארלוט ,  פליפ מארי הוסיף 15 מהספסל .  
בוסטון  ( 16:31 )  - מיאמי  ( 25:24 )  102:107
רייג'ון רונדו קלע שלשה עם הבאזר בתחילת הרבע השלישי ,  והעלה את בוסטון ל-58:60 .  יותר הסלטיקס לא הביטו לאחור ,  והבטיחו את הניצחון שלהם בעזרת קור רוח של טוני אלן ובעיקר ריי אלן מקו העונשין .  ריי אלן עמד חמש פעמים על הקו ב-32 השניות האחרונות והחזיק את יתרון הסלטיקס כשהוא משתמש בכל ניסיונו וכישרונו כדי לדייק בכל אחת מהזריקות .  אחרי שלושה הפסדים ואיבוד ההרתעה הביתית ,  הסלטיקס רשמו ניצחון שני רצוף והשיבו מעט מכבודם .  למיאמי היה זה הפסד חמישי בששת המשחקים האחרונים .  ללא פול פירס הפצוע ,  היה זה ריי אלן שהוביל את קלעי הסלטיקס עם 23 נקודות ו-7 ריבאונדים ,  רונדו הצטיין במדי הירוקים עם 22 נקודות ,  14 אסיסטים ו-6 ריבאונדים ,  קווין גארנט הוסיף 14 ,  9 אסיסטים ו-6 ריבאונדים ,  ואדי האוס הוסיף 16 מהספסל .  דווין וויד ,  שלאחרונה מצוי בכושר לא טוב ,  חזר לעצמו ובגדול עם 30 נקודות  ( 11 מ-16 מהשדה )  ו-13 אסיסטים ,  אבל זה לא הספיק .  ראפר אלסטון ואודוניס האסלם הוסיפו 15 כל אחד להיט .
 יוטה  ( 18:30 )  - פורטלנד  ( 22:29 )  105:118
הבלייזרס לא הבינו מאיפה בא להם פתאום מהמט אוקור עם שיא עונה של 28 נקודות אליהן הוסיף 8 ריבאונדים ,  ואם זה לא הספיק ,  אז גם אנדריי קירינקו ניער את האבק ופצח בסולו שהכניס את הלהקה של סלואן לאחלה גרוב עם 22 נקודות ,  8 אסיסטים ו-6 ריבאונדים משלו .  בדקות הסיום פורטלנד צימקה ל-97:90 ,  אבל לא נשאר לה כוח ליותר מזה ,  הג'אז רצו 1:8 ,  המסך ירד ויוטה רשמה ניצחון שני בתוך שבוע על פורטלנד .  דרון וויליאמס עם 13 ו-13 אסיסטים והרוקי ווסלי מתיוס עם 16 נקודות ב-6 מ-6 מהשדה ,  עזרו לקירילנקו ואוקור .  למרקוס אולדרידג' הוציא לפועל בפורטלנד עם 27 נקודות ו-12 ריבאונדים ,  מרטל וובסטר הוסיף 20 משלו .
 זהו המשחק השישי ברציפות שכרמלו אנטוני על בגדים מחויטים מחוץ לפרקט ,  ודנבר לא הצליחה למנוע מפיניקס להשוות את רצף הניצחונות הכי ארוך שלה העונה ,  העומד על ארבעה .  אמרה סטודמאייר הפציץ 20 ו-17 ריבאונדים ,  ג'ייסון ריצ'רדסון הוסיף 20 משלו ,  סטיב נאש קלע 17 וחילק 10 אסיסטים ,  וניצחונהם של הסאנס לא הועמד בספק אפילו לרגע אחד ,  כשהם קלעו 50 אחוז לשלוש ושלטו 39:47 בכדורים החוזרים .  ג'יי.אר סמית הוליך שישה נאגטס בדאבל-פיגרס עם 15 מהספסל ,  קניון מרטין תרם 14 ו-10 ריבאונדים .
 דאלאס  ( 18:31 )  - גולדן סטייט  ( 35:13 )  101:110 נוביצקי קלע 9 מה-20 שלו ברבע הרביעי למרות שנפצע באגודלו ברבע השלישי ,  כשש רצופות שלו מחקו יתרון 3 של גולדן סטייט והביאו ניצחון למאבס . " קבוצות שמות עליי בחורים קטנים ,  ואז כשאני הולך לצבע בא דאבל-טים והכדור יוצא לי מהידיים ",  אמר הגרמני , " לא היו לי הרבה מצבים פנויים ,  אבל היו מספיק כדי שאנצח את המשחק ".  ג'ייסון טרי הוליך את דאלאס עם 21 נקודות ו-6 אסיסטים ,  ג'ייסון קיד קלע רק 6 אבל פיטם עד שובע את חבריו עם 16 אסיסטים ,  ושון מריון היה נהדר עם 18 ב-9 מ-11 מהשדה ו-9 ריבאונדים .  כל המספרים האלה הרסו למונטה אליס את החגיגה הפרטית שלו .  אליס קלע שיא קריירה של 46 נקודות באחוזים מופלאים של 17 מ-23 מהשדה ,  אבל היכולת הנהדרת הסתיימה בעוד הפסד .  קורי מגטי הוסיף 20 ו-9 ריבאונדים למפסידים .
 ניו אורלינס  ( 23:26 )  - אוקלהומה סיטי  ( 21:28 )  103:99
קווין דוראנט קלע 30 נקודות אבל איבד 8 כדורים .  למזלו ,  ההתקפה של ת'אנדר עבדה מצוין .  אוקלהומה סיטי קלע ב-57.5 אחוז מהשדה וכיפרה בכך על 18 איבודים לעומת 9 של ההורנטס ,  שקלעו ב-45 אחוז מהשדה .  גיבור הניצחון היה ראסל ווסטברוק שקלע 26 נקודות ,  מסר 10 אסיסטים והוריד 8 ריבאונדים ,  ו-13.7 שניות לסיום קבר זריקה שהעלתה את קבוצתו ליתרון 4 והבטיחה את הניצחון . " ראסל עבד על הקליעה מחצי מרחק וזה השתלם ",  גילה מאמן אוקלהומה סיטי ,  סקוט ברוקס ,  את הסוד .  מרכוס תורנטון הוליך את ניו אורלינס עם 22 נקודות ו-6 אסיסטים ,  פז'ה סטויאקוביץ' ודייויד ווסט הוסיפו 15 כל אחד .
" כמות הנקודות שהוא קולע כבר מגוחכת ,  הוא הפך את זה לעסק ",  אמר בהומור אל הורפורד בסיום ,  והחמיא לחברו לקבוצה ג'ו ג'ונסון ,  שקלע 34 נקודות ב-11 מ-21 מהשדה . " הרמנו את האנרגיה שלנו בסיום ,  ואני שמח שהזריקות נכנסו ",  אמר ג'ונסון בסיום .  אטלנטה שיפרה את מאזנה הביתי ל-5:20 ונעזרה לשם כך ב-22 של ג'מאל קרופורד היעיל ,  שסייע לה למחוק מינוס 9 ברבע הרביעי .  כריס קיימן ואריק גורדון קלעו 17 כל אחד לקליפרס ,  מרכוס קמבי ,  הריבאונדר המצטיין בליגה ,  ערם 20 כדורים חוזרים .
 טורונטו  ( 23:27 )  - ניו ג'רזי  ( 44:4 )  99:108
כריס בוש קלע 20 ,  סוני ווימס רשם שיא קריירה של 14 נקודות ו-11 ריבאונדים ,  והראפטורס עם ניצחון חמישי בששת משחקיהם האחרונים . " סוני היה אנרגטי ויותר הלילה ",  החמיא מאמן טורונטו ג'יי טריאנו , " הוא חדרלסל ,  סיים טוב וסידר מהלכים לשחקנים אחרים ".  אנדראה בריניאני קלע אף הוא 20 לקנדים ,  דווין האריס ויי ז'יאנליאן הוליכו את הנטס האומללים עם 15 כל אחד .
 ניו יורק  ( 29:19 )  - וושינגטון  ( 32:16 )  85:106
נייט רובינסון שוב פתח על הספסל ,  ושוב נתן הופעה טובה כשהוליך את קלעי הניקס עם 23 נקודות ו-8 אסיסטים .  דייויד לי תרם תרומה משמעותית ,  כהרגלו ,  עם 22 נקודות ו-10 ריבאונדים ,  והניקס נקמו בוויזארדס על ההפסד מיום שבת .  היה זה ניצחונם השני בלבד של הניקס בשבעת משחקיהם האחרונים ,  והוא הושג גם בזכות חזרתו של אל הרינגטון לפרקט ,  אחרי שהחלים מפציעה .  הרינגטון תרם 12 מהספסל ,  לארי יוז תרם 11  ,  ועם שליטה של 31:47 בריבאונד לוויזארדס לא היה סיכוי .  רנדי פוי וניק יאנג קלעו 15 כל אחד למפסידים .
 פילדלפיה  ( 31:17 )  - שיקגו  ( 24:23 )  103:106  ( הארכה ) 
אחרי שוויון 94:94 בתום 48 דקות הלכו שתי הקבוצות להארכה ,  שקיבלה כיוון אחרי שלשה גדולה של אנדרה איגודלה .  הסיקסרס עלו ליתרון 98:101 ,  ולא שמטו אותו עד לסיום . " האזור הזה מחוץ לקשת טוב אליי העונה ",  אמר איגודלה בסיום ,  והוא לא חשש לקחת את הזריקה למרות שהחטיא חמש שלושת קודם לכן .  אלטון ברנד הוליך את פילי עם 26 נקודות ו-9 ריבאונדים ,  איגודלה סיים עם 25 נקודות ,  8 ריסאונדים ו-8 אסיסטים ו-ווילי גרין סיים עם 15 ועזר להשכיח את חסרונו של אלן אייברסון .  דרק רוז קלע 13 מה-30 שלו ברבע הרביעי ,  אבל זה לא עזר לבולס .  לואל דנג וג'ון סלמונס הוסיפו 17 כל אחד ,  ורצף חמשת הניצחונות של שיקגו נשכח כלא היה אחרי שהשוורים ספגו הפסד שני רצוף .
 
עטור מצחו
פיל ג'קסון ניצח את שארלוט 97:99 ,  עקף את ריילי והפך למאמן עם הכי הרבה ניצחונות בתולדות הלייקרס .  ניצחונות ליוטה ובוסטון

