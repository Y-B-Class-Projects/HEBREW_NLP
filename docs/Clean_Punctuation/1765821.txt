פצוע הפצמ"ר : " בפעם השלישית פגעו בי "
 ג'יי קרני הדס ,  רכז הביטחון של קיבוץ כרם שלום סיפר לוואלה !  חדשות על פגיעת הפצמ"ר שספג אמש . " זו הפעם השלישית שנופלת פצצה ממש לידי "
  ( צילום :  שי מכלוף  .  עריכה :  יאיר דניאל )  
" שמעתי את הפיצוצים בתוך הקיבוץ ויצאתי לעשות סיור כדי לראות מה קורה .  בשלב מסוים עצרתי את הרכב ליד החומה והפצצה התפוצצה לידי ",  סיפר לוואלה !  חדשות ג'יי קרני הדס ,  הרבש"צ של קיבוץ כרם שלום ,  שנפצע אמש  ( רביעי )  מרסיסי פצצת מרגמה .  הוא הוסיף ואמר : " הרגשתי משהו בצוואר ,  וכששמתי את היד הרגשתי זרימה של דם .  מיד הזעקתי את הכוחות ואת צוות החירום כדי לטפל בי ".  לדבריו , " זו הפעם השלישית שנופלת פצצה ממש לידי .  לא נעים ,  אבל אחרי מספר פעמים הצליחו לפגוע בי ".  
חברי הקיבוץ ששמעו את הפיצוצים ניסו להבין מה קרה .  חובשת הקיבוץ איריס לביא הייתה באותה השעה בביתה . " ראינו 'האח הגדול' כששמענו את הפיצוצים ",  סיפרה . " אמרתי לבן זוגי שהפצצות נפלו בתוך הקיבוץ ,  וזמן קצר אחר כך קיבלתי טלפון והזעיקו אותי לטפל בג'יי .  חבשתי את צווארו לחסום את זרימת הדם ואחר כך חברנו לצוות רפואי צבאי ".  היא הוסיפה כי היא חשה אכזבה : " השקט הזה נתן לנו תקווה שהוא יימשך הרבה זמן .  לצערי זה התפוצץ אתמול ועם זאת אני מקווה שהשלווה תימשך ". 
בקיבוץ אומרים היום כי לא מורגשת עלייה במתיחות באזור וכי הם מעדיפים שאנשים יידעו שהמקום בטוח למגורים ואין סכנה .  החיים בקיבוץ שבו היום למסלולם ,  והחברים יצאו לעבודה כרגיל .  נהג הקיבוץ לקח את המכונית שנפגעה להחליף את שמשת הדלת השמאלית ,  שהתנפצה מההדף והרסיסים .  
מזכיר הקיבוץ זהר רונן אמר לוואלה !  חדשות ,  כי בשנתיים האחרונות היה בעיקר שקט בקיבוץ ,  והם מקווים שכך זה יימשך . " זו פעם ראשונה אחרי הרבה זמן שהשקט הזה מתנפץ .  למרות כל האזהרות שאנו שומעים ,  התקווה שלנו היא שהשקט יימשך ". 

פצוע הפצמ"ר : " בפעם השלישית פגעו בי "
 ג'יי קרני הדס ,  רכז הביטחון של קיבוץ כרם שלום סיפר לוואלה !  חדשות על פגיעת הפצמ"ר שספג אמש . " זו הפעם השלישית שנופלת פצצה ממש לידי "
 
