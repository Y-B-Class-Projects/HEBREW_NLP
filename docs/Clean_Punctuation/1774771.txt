מדור סוף
הכרעת הדין של קצב לא הותירה מקום לתובנות חדשות ,  ב-"הארץ "  התחלקו למוספי עתיד ועבר ,  7 לילות הישגי ועדכני ותרבות מעריב תקוע בסיקסטיז .  עמית הרמן קרא עיתונים במקום להתנשק בחצות
ההרשעה המהדהדת והחד המשמעית של משה קצב לא הותירה הרבה מקום לעיתוני סוף השבוע אלא להצטרף לצוות השופטים במלאכת חיסולו של משה קצב .  הטון בכל העיתונים היה אחיד וחריף מאוד ברובו ,  ואת ההבדלים ניתן היה למצוא ,  כמו תמיד ,  ביחס שהעניקו העיתונים לתפקוד פרקליטות המדינה בפרשה .  
ב"ישראל היום ",  איך לא ,  מדובר בניצחון של  " כנופיית בני האור "  על  " כנופיית בני החושך ".  דן מרגלית ומוטי גילת מובילים את הטון שמהלל את הפרקליטות ,  משבח את היועץ המשפטי לממשלה לשעבר מני מזוז ,  אבל השניים גם לא מתאפקים .  שניהם ,  בטורים שלהם בחלק הראשי של העיתון ,  כותבים על קצב אבל חושבים כבר על הקורבן הבא במלחמת הכנופיות :  אהוד אולמרט .  
ב"מוספשבת ",  עם השער המצטיין מבין מוספי סוף השבוע ,  בן כספית מצטרף למשבחיו של מזוז .  הנימוק של כספית בא מבית מדרשו של אהוד ברק :  מבחן התוצאה .  אז כנראה שיש דברים שכספית וברק מסכימים עליהם .  
ב"ידיעות אחרונות "  הבינו בחכמה שלהיכנס בפרקליטות ונציגיה אחרי ההישג המרשים במשפט תהיה טעות .  גם כי בקרוב בוודאי יחולקו הראיונות שאחרי עם גיבורי הפרשה ובראשם התובעים במשפט ,  רונית עמיאל וניסים מרום ,  וכנראה כי גם ב"ידיעות "  מבינים שהציבור רוצה להתבשם מריח ההרשעה בלי שיקלקלו לו את התחושה .  לכן נעשתה חלוקת עבודה .  נחום ברנע בטורו ב"מוסף לשבת "  מביע תמיכה במזוז ,  בעוד סימה קדמון נכנסת בו .  
בועז אוקון וטובה צימוקי העניקו בטור משותף את הפרשנות הביקורתית ביותר בעיתוני סוף השבוע על התנהלות הפרקליטות בפרשה ,  אבל גם הם ,  שבעבר ידעו להיכנס בכנופיית שלטון החוק בכל הכוח ,  נזהרו .  ב"הארץ ",  החליטו ,  למרות האירועים ,  להקדיש את המוסף הפוליטי לנבואות עתידיות לשנה הבאה .  תמוה .
 ב-"7 ימים ",  רונן ברגמן ,  הממונה על השירותים החשאיים של  " ידיעות אחרונות ",  בכתבת שער  ( השנייה שלו בשלושת השבועות האחרונים )  המשחזרת את פעולת החיסול הכי מדוברת של השנה .  בין אם בוצעה על ידי המוסד כפי שטוענים פרסומים זרים ובין אם לאו ,  הרי שתחושה הראשונית למראה הכתבה היתה :  מה עוד יחדש ברגמן שעוד לא נכתב ?  
ובכן ,  זה לא ממש משנה .  למרות שלכאורה נאמר ונכתב כבר הכל על חיסולו של מבחוח ,  הכתבה מרתקת וברגמן שיודע לספר סיפור הוציא תחת ידיו כתבה הנקראת בנשימה עצורה .  במיוחד ראוי לציון הראיון הקצר עם המאמן המיוחד של המוסד לענייני איפור .  חבל שבמקום זה קיבלנו עוד עיצוב שער תמוה שלא עשה חשק לצלול לכתבה .  
בהמשך  " 7 ימים ",  אספה פלד אלימלך ויעל דמארי בכתבת תחקיר על תנועת הבוגרים של הנוער העובד והלומד .  החברים בה ,  צעירים בגילאים שבין 21 ל-50 ,  חיים לרוב בקומונות ועוסקים בעיקר בחינוך .  הלהט האידיאולוגי עורר אצל כמה הורים דאגות מה יהיה על עתיד הילדים ,  כמה בוגרים לשעבר שהתפכחו מחלום הסוציאליזם מתראיינים בשם בדוי ,  ונוצרת תחושה שהחולצה הכחולה לא רק עולה ,  אלא גם חונקת .  אלא שזו רק תחושה .  הכתבה לא הצליחה להביא מסה משמעותית של קולות שיצאו בטראומה מהחיים השיתופיים .  מנגד ,  בנוער העובד גייסו שורת מגיבים לכתבה שכמובן מכחישים את הטענות ,  וכך מימדי הסיפור נותרו בגדר חידה .  
לגדי סוקניק יש סרט תעודי חדש ,  עניין שמצריך ראיון .  הבעיה :  סוקניק התראיין רק לפני מספר חודשים ל-"7 לילות "  ונתן שם את הסחורה הרגילה .  בין לבין ,  גם הבן שלו התראיין שם ממש לא מזמן .  בעיה כפולה :  המראיין הוא רענן שקד ,  לא מומחה צבאי ,  כך שאי אפשר להתמקד בסרט ובגילויים החדשים שלו .  הפיתרון :  אין .  ראיון משעמם ובתוכו הישג היסטורי :  תגובת דובר צה"ל לכתבה של רענן שקד .
 הקמפיין של  " מעריב "  לשחרור ג'ונתן פולארד ספג לפני שבועיים מכה כאשר דווקא בחיקו של המוסף המתחרה  " 7 ימים "  נפל הראיון עם אן פולארד ,  גרושתו של פולארד שהובאה לאחרונה לארץ בשל מצבה .  ב"מעריב "  לא אמרו נואש ,  ושרי מקובר-בליקוב יצאה לראיין את אסתר פולארד ,  אישתו השנייה .  
הבעיה בראיון עם אסתר שאין בו ניוז תקשורתי .  אן פולארד הוברחה לארץ והעילה לראיין אותה היתה מוצדקת ,  ואילו אסתר פולארד חוזרת על אותם טקסטים קשים ,  שיוצרים אי נוחות נוכח ההתנהלות הישראלית בפרשה ,  אבל את הדברים האלה אנחנו שומעים כבר זמן רב .  אפשר היה לעורר קצת את הראיון אם אסתר היתה נשאלת על אן וההתפחויות האחרונות בעניינה ,  ואפילו איך ג'ונתן הגיב .  כל זה נשאר מחוץ לראיון .  
כתבת השער הנרחבת של מרדכי חיימוביץ התבססה בעיקר על תמונות ממצלמתו האישית של מוריץ לוי ,  מהרוגי אסון האוטובוס בכרמל שתיעד את חבריו לקורס סוהרי השב"ס .  המצלמה הועברה על ידי לוי לאחד מחבריו שיצא לחופשה לפני האסון וכך שרדו התמונות ,  וב"סופשבוע "  זכו בכתבה מרגשת שהצליחה גם לחדש חודש אחרי האסון .
 אין ספק שהיה כיף לראות את אנג'לינה ג'ולי בשער  " 7 לילות "  ולקרוא קצת על בראד ,  גידול הילדים ומשפטים כמו  " יופי הוא לחיות ביושר ולהרגיש נוח עם עצמך ".  רגע ,  רשמנו על פתק .  
אבל הראיון של רז שכניק עם חיים סלוצקי  ( שבת זוגו לחיים ולעסקים דרי שי תורמת כמה תובנות משלה ברקע )  היה קצת יותר מציאותי ,  יותר מהביצה שלנו ולכן יותר מסקרן .  הרבה יצרים וסגירת חשבונות עפו בראיון הזה .  סלוצקי מעיד על עצמו שהוא  " אומר את הכל בפנים "  ואת זה אי אפשר לקחת לו .  
אורלי וילנאי ,  שהפיצה לטענת סלוצקי את החשדות כי הוא עומד מאחורי תקיפת מנכ"ל קשת אבי ניר  ( סלוצקי אף נחקר באזהרה במשטרה בנושא )  ,  מקבלת ממנו המלצה לפרוש מהמקצוע .  גיא פינס זוכה לתואר  " מגלומן "  ולשלל מחמאות נוספות על רקע הסכסוך בין השניים שהביא לעריקתו של פינס לערוץ 10 מהוט .  פינס מצידו מחזיר בתגובה לוחמנית שמבהירה כמה דם רע זורם שם .  סלוצקי גם מתייחס להתערבותו בניסיון לפרק את חברת החדשות של ערוץ 2 ,  בהחלטתו של גדי סוקניק להנחות את הפוליגרף  ( שוב פעם הנושא החבוט הזה )  וכמובן במערכת היחסים שלו עם שלמה ארצי .  
בנושא של ארצי ,  הגיעה הנחת החבר בנושאים קצת יותר קשים ,  כמו כישלון אלבומי האולפן האחרונים שלו .  היה עדיף לשאול אותו איך מתאוששים מאלבומים כמו  " צימאון "  ו"שפויים "  והאם האלבום החדש צפוי לאותו גורל ?  אולי משהו על אותו דואט מפומפם עם אריק איינשטיין ?  אבל כשזה מגיע לארצי אין לידיעות מה לדאוג - התשובות יהיו אצלם ממילא בקמפיין צאת האלבום .
 נבו זיו הביא תיעוד מזירת ההופעות של עומר אדם ,  שכנראה ייזכר תמיד כזה ששיקר לגבי גילו ב"כוכב נולד "  ולכן הודח מהתחרות .  אבל מסתבר שהבחור כוכב רציני ,  והעובדה שנמלט מציפורני  " טדי הפקות "  ו"קשת "  בוודאי לא הפריעה לו לקבל כתבה אוהדת  ( בצירוף ביקורת דיסק מפרגנת של יהודה נוריאל )  .  אבל אדם הוא למעשה שחקן משני בכתבה שהיא מעין מסמך תיעודי של זיו על עולם מוזיקה שלם והשחקנים שמרכיבים אותו .
 לעומת הפרויקט הלעוס ,  הארכאי והטרחני של  " תרבות מעריב "  ו-88FM ,  שוב  " 7 לילות "  יוצאים הצעירים המגניבים שכותבים על ג'ון סטיוארט ,  אנג'לינה ג'ולי ,  עומר אדם ודברים שקורים יחסית עכשיו ,  לעומת  " תרבות מעריב "  שהחליטו שתחילת שנה אזרחית זה זמן טוב לרשימה שקובעת שעשרת אלבומי הבכורה הגדולים אי פעם יצאו בשנות ה-60 ,  כלומר אלבום הבכורה המשמעותי האחרון למוזיקה ברמה של טופ-10 יצא לפני יותר מ-40 שנים .  אכן ,  רלוונטיים .  האלבום הראשון משנות ה-2000 ברשימה הוא במקום ה-20 והוא של נורה ג'ונס .  לקרוא כדי להאמין .  
העובדה שעל רבים מהטקסטים חתומים עורכי התחנה ,  כלומר לא בהכרח כותבים ,  לא מצדיקה את כמויות הטקסט המיושן ונטול ההשראה שהודפס בגיליון המיוחד הזה .  בשביל זה יש עורכים .
 קשה להבין מה עבר על העורכים בהארץ שהחליטו ליזום ככה סתם כאילו כלום את המוסף המיוחד עם הפרוייקט נטול המעוף  " איפה הם היום ?  ".  למוספים מהסוג הזה אנחנו רגילים רק בתקופת החגים היהודית שבה כמות מוספי החג וסוף השבוע מחייבת פרוייקטים מהסוג הזה .  כבר לא מעט זמן מעטרים את שער המוסף פרויקטים מיוחדים .  לא ברור אם מדובר בחולשה ביצירת סיפורים עיתונאייחם של ממש לקדם או בבחירה מגזינית פוסט מודרניסטית .  
למוסף של יום שישי האחרון אין הצדקה  ( השנה האזרחית החדשה היא תירוץ קלוש )  ,  בפרט שכמה מהדמויות שנבחרו לככב בו עוררו תימהון האם הכותבים והעורכים חיו פה בעשור האחרון .  דן אבי יצחק למשל הוא אחד המרואיינים הראשונים שמופיעים לכל תחקירנית מתחילה כשמחפשים מומחה משפטי .  הוא מתראיין בתדירות גבוהה ברדיו ובטלוויזיה ,  ולכן הבחירה להציב אותו בראש המוסף תמוהה .  
בעיה נוספת שהתגלתה במוסף המיוחד הייתה שבמוסף ירו הרבה תחמושת שיכלו לשמור לסופי שבוע קרים .  כמה מהבחירות הטובות נאלצו להדחס לפורמט הקצר יחסית שהכתיב המוסף ,  בעוד שברגיל הן יכלו לפרנס עוד כמה עמודים .  למשל ,  החזרה לחיילים שצולמו שוברים ידיים ורגליים בראשית האינתיפאדה הראשונה או סתם מקרים מעוררי סקרנות כמו נרי אבנרי ,  אידה נודל ,  איטו אבירם ,  בעז תורג'מן וחנאן עשראווי לעומת אנקדוטות בלבד כמו דודו זכאי ,  האחים והאחיות ,  נטע וייסמן ,  מאיר רמז ,  ניר שלמון או ג'ק צימרמן .
 @@@"עינב גלילי היא מרואיינת מקורית ומרעננת הרבה יותר ממה שהצליחו להוציא ממנה בכתבת השער של  " גלריה שישי ",  מיחזור ציטוטים ושנינויות שכבר קראנו מאה פעם .@ @@ נדיבות של מנצחים .  ב"ישראל שישבת "  כתבה על תערוכה ובה יוצגו הקריקטורות שעשו את 2010 ,  ביניהן גם כמה עם קרדיט מלא ל"ידיעות אחרונות ".  אגב ,  העניין הזה עם  " יוק "  עובד כשמלטה מגיעה קודם .  עם טורקיה ,  לא ממש@@@האם ציפי לבני חתמה בלעדיות ב"מעריב "?  הספד על אהובה תומר לפני חודש ,  טור על הרשעת קצב בשישי האחרון .  בשביל  " מעריב "  נקווה שלבני תזכור מי הלך איתה במדבר האופוזיציוני אם תהיה ראש ממשלה .  @@@נחום ברנע ממשיך במסע הביקורים אצל משפחות חללי אסון השריפה בכרמל .  ביבי לא בא ,  ביבי גם לא מתקשר .@ @@ שי גולדן ,  אין דבר סחי יותר מלחשוב שהיפסטרים מעשנים נרגילה .
 מחדר האמבטיה שלו לפיד מספיק וידוי מדהים / הוא פשוט לא מסוגל להתקלח במים קרים
כיבוי הבוילר היא תכונה משותפת לנשים שסביבו / זה מצריך את יאיר לצאת מהמקלחת בזעם כשמגבת בלבד לגופו
על הדרך הוא סוגר חשבון עם זוג חברים בלתי נסבלים / רק בחייאת אורי וריקי ,  תלמדו אותו להשתמש בטיימר לפני שאתם עפים לו מהחיים

מדור סוף
הכרעת הדין של קצב לא הותירה מקום לתובנות חדשות ,  ב-"הארץ "  התחלקו למוספי עתיד ועבר ,  7 לילות הישגי ועדכני ותרבות מעריב תקוע בסיקסטיז .  עמית הרמן קרא עיתונים במקום להתנשק בחצות

