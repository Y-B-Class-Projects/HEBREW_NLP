המשטרה עצרה את העובדת הפיליפינית שהועסקה בבית משפחת ברק
על פי החשד ,  העובדת - שנעצרה על ידי צוותי יחידת עוז - הועסקה בצורה לא חוקית
צוותי יחידת עוז עצרו הערב  ( א' )  עובדת פיליפינית שעל פי החשד הועסקה בצורה לא חוקית בבית משפחת ברק.בתחילת החודש החליט היועץ המשפטי לממשלה ,  יהודה ויינשטיין ,  על סגירת התיק בפרשת העובדת הפיליפינית בביתם של אהוד ברק ונילי פריאל במגדלי אקירוב .  ההחלטה התקבלה בנימוק של חוסר ראיות לאחר שהעובדת לא אותרה .  לפני כשבועיים כתבת קול ישראל ,  כרמלה מנשה ,  שחשפה את פרטי הפרשה ,  איתרה את העובדת ,  שסיפרה כי מספר הטלפון שלה היה בידי השומרים ובידי רעיית שר הביטחון .  לדבריה ,  השומרים לא בדקו אותה והיא נכנסה לבית בלי בדיקה גופנית.בעקבות הפרסום ,  שלחה תנועת אומ"ץ מכתב ליועץ המשפטי לממשלה בבקשה לדון מחדש בהחלטה לסגור את התיק .  במכתב נאמר כי  " במצב הנתון ,  קיימת תחושה בציבור שהחלטתך שלא להגיש כתב אישום מהווה לכאורה איפה ואיפה כלפי רעייתו של אישיות ממלכתית בכירה ". 

המשטרה עצרה את העובדת הפיליפינית שהועסקה בבית משפחת ברק
על פי החשד ,  העובדת - שנעצרה על ידי צוותי יחידת עוז - הועסקה בצורה לא חוקית

