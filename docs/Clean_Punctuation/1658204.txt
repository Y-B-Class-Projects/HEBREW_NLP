ארגון הבריאות העולמי הגזים בהערכת הסיכון הטמון בשפעת החזירים
לפי הדו"ח ,  ניגודי עניינים עשויים היו להשפיע על המלצות הארגון ,  והדבר גרם לפגיעה באמון הציבור בגוף
ארגון הבריאות העולמי  ( who )  וגופים אחרים האמונים על בריאות הציבור הגזימו בהערכת הסיכון הטמון במגיפת השפעת ,  לפי דו"ח חדש שהתפרסם באירופה .  לפי הדו"ח ,  שהוכן על ידי חבר הפרלמנט הבריטי פול פלין עבור המועצה האירופית ,  להערכות המוגזמות עלול להיות מחיר כבד ,  בשל אובדן האמון הציבורי בארגון הבריאות . " כאשר תצוץ המגיפה הבאה ,  ייתכן כי רבים לא יאמינו להמלצות ארגון הבריאות העולמי בגופים אחרים ,  ועשויים לסרב לקבל חיסונים ולסכן את חייהם וחיי אחרים ". הדו"ח של פלין העלה פערים גדולים בין הערכת מספר מקרי המוות לבין המציאות .  משרד הבריאות הבריטי העריך כי 65 אלף אנשים צפויים למות כתוצאה משפעת החזירים .  עד תחילת 2010 ,  הערכות אלה הופחתו ל-1,000 מקרי מוות בלבד .  במציאות ,  עד ינואר 2010 נדבקו 5,000 אזרחים בריטיים בשפעת החזירים ,  וכ-360 אנשים מתו כתוצאה מהמחלה .  שרת הבריאות ג'יליאן מרון ,  אמרה לפלין בעת חיבור הדו"ח כי הממשלה בוחנת את ההתמודדות של בריטניה עם התפרצות המגיפה ,  ותפרסם את ממצאיה בקיץ.טיוטת הדו"ח מאשימה את ארגון הבריאות העולמי בהיעדר שקיפות .  לפי הדו"ח ,  חלק מהחברות המייעצות לארגון ,  מייעצות גם לחברות תרופות שחלקן אף ייצרו תרופות וחיסונים נגד שפעת . " אפשר לחלוק על הנייטרליות של ארגון הבריאות .  עד כה ,  הארגון לא הצליח להמציא ראיות שיסתרו האשמות אלה ,  ואף לא פרסמו את ניגודי העניינים האפשריים ". הדו"ח נחשף במסגרת סדרת שימועים בנושא התמודדות מדינות אירופה עם שפעת החזירים .  לפי הדו"ח ,  מדינות שונות בעולם הגיבו בדרכים שונות למגיפת שפעת החזירים .  לא בכל המדינות הושקו מסעות פרסום ענפים לחיסון האוכלוסיה ,  כפי שקרה בבריטניה .  היום צפוי להיערך שימוע שני בנושא ,  במסגרתו תידרש שרת הבריאות הפולנית ,  אווה קופאץ' ,  להסביר מדוע החליטה ממשלתה לא להזמין חיסונים נגד שפעת החזירים כלל .
 
ארגון הבריאות העולמי הגזים בהערכת הסיכון הטמון בשפעת החזירים
לפי הדו"ח ,  ניגודי עניינים עשויים היו להשפיע על המלצות הארגון ,  והדבר גרם לפגיעה באמון הציבור בגוף

