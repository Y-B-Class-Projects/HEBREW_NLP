סילבסטר :  100 אלף ישתו וינהגו
כך על פי סקר חדש של עמותת 'אור-ירוק' לקראת חגיגות ערב השנה האזרחית החדשה .  הכי הרבה בליינים - בצפון
סקר שערך מכון 'גיאוקרטוגרפיה' עבור עמותת 'אור-ירוק' ,  מצביע על תמונה עגומה  ( אך לא מפתיעה )  ערב הסילבסטר שיחול ב-1 בינואר .  על פי מדגם שערכו הסוקרים ,  למעלה מ-100 אלף אזרחים מתוך מיליון נסקרים ,  מציינים כי הם בטוחים שחבריהם יטפסו למושב הנהג בגילופין .  מתוך אלו ,  630 אלף איש הצהירו בגלוי כי ישתו אלכוהול בכל מקרה במסגרת החגיגות ללא קשר למעשה הנהיגה .  
מחד ,  מדובר בירידה בכמות השותים אל 16 אחוזים ביחס לשנה שעברה ,  אז הנתון עמד על 24 אחוזים .  מאידך ,  כמות המבלים עלתה לכרבע  ( 25 אחוזים )  מהציבור בישראל לעומת 19 אחוזים אשתקד .  הגיל השכיח בקרב המבלים נע בין 18 ל-34 ,  המהווים כ-40 אחוזים מכלל המבלים .  מנכ"ל עמותת אור-ירוק שמואל אבואב מדגיש את השלכות הממצאים . " למרות הירידה ביחס לשנה שעברה של אלו המצהירים כי חבריהם או מכריהם ינהגו לאחר ששתו אלכוהול במסיבות הסילבסטר ,  ממצאי הסקר מדאיגים מאוד .  הם למעשה מעלים תחזית עגומה על פיה כ-100,000 איש מתכוונים לעלות על הכביש בערב הסילבסטר כשהם נתונים תחת השפעת אלכוהול ".  
על פי החלוקה הגיאוגרפית ,  שיעור המבלים הגבוה ביותר יהיה בצפון - 30 אחוזים מכלל האוכלוסייה ,  המונים את תושבי חיפה וצפונה משם .  באזור השרון  ( כפר סבא ,  רעננה ,  הוד-השרון והסביבה )  כ-24 אחוזים יצאו לבלות ערב השנה האזרחית .  בירושלים כ-25 אחוזים יחגגו מחוץ לבית ,  באזור הדרום 24 אחוזים ואילו במרכז גוש-דן ותל-אביב שיעור המבלים מחוץ לבתים בסילבסטר הוא הנמוך ביותר ועומד רק על 21 אחוזים .  
נהיגה תחת השפעת אלכוהול ידועה כגורם קטלני בתאונות הדרכים .  זוהי מכה חברתית שגורמי האכיפה וההסברה מנסים להוקיעה מציבור הנהגים אולם מסתפקים בהצלחה חלקית בלבד ;  על פי נתוני המשטרה כ-20 אלף נהגים נתפסו שיכורים בשנים 2007-2008 כאשר בשנה המסתיימת ,  ב-9 החודשים הראשונים ,  נתפסו קרוב ל-8,600 נהגים שיכורים . " נהיגה תחת השפעת אלכוהול או נהיגה בעת שכרות היא אחד התורמים הגדולים למוות ",  מציין אבואב .  עוד הוא מוסיף כי  "  אין אדם המסוגל לשתות אלכוהול ,  לנהוג ועדיין להיות צלול לחלוטין ".  
כדי להלחם בתופעה הקטלנית ,  טכסה העמותה מספר עצות שיכולות לסייע למבלים להגיע הביתה בשלום ,  ובכלל - להתנהג בצורה נאותה על הכביש ערב הסילבסטר :
  אם את/ה שותה ,  תנו את מפתחות הרכב למי שלא שתה - נהג תורןאפשר להגיע במונית ,  אוטובוס ,  רכבתבעלי הפאבים - גלו אחריות ומעורבות :  בקשו מהברמן/ית לשאול את מי שקונה אלכוהול ,  אם הוא מתכוון לנהוג .  אם כן ,  נסו לשכנעו לא לשתות אלכוהול .  בנות - תשגיחו על בן הזוג שלכן .  השפעתכן עליו רבה .  אם תבהירו לו שנהיגה ואלכוהול לא מקובל עליכן ,  רוב הסיכויים שהוא ימנע מכך .  לשאר הנהגים על הכביש - פיקחו שבע עיניים בליל הסילבסטר ,  ותנהגו במשנה זהירות .
 
סילבסטר :  100 אלף ישתו וינהגו
כך על פי סקר חדש של עמותת 'אור-ירוק' לקראת חגיגות ערב השנה האזרחית החדשה .  הכי הרבה בליינים - בצפון

