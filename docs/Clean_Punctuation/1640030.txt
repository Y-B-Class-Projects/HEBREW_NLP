ורק הנגיד שומר על שתיקה 
ייתכן שהתערבותו של שר האוצר במינויה של גליה מאור ליו"ר לאומי נבעה מחוסר ניסיון ,  ואולי היא תוצאה של אופי הניהול הריכוזי שלו ומהרצון להיות שחקן מרכזי בשוק ההון .  מה שבטוח הוא שהאיש שלו תהיה המלה האחרונה בעניין ,  סטנלי פישר ,  שומר את הקלפים קרוב מאוד לחזה
 >  >  בצעד חסר תקדים החליט שר האוצר יובל שטייניץ להתערב במינוי הצפוי ליו"ר דירקטוריון בנק לאומי .  למרות שהמלצת הדירקטוריון היתה חד משמעית - למנות לתפקיד את גליה מאור המכהנת כמנכ"לית הבנק זה 15 שנה ,  קרא שר האוצר שלא למנותה .  בכך הוא לא רק פתח חזית מול בנק לאומי ,  אלא גם גרם להרבה גבות להתרומם .  התערבות כזאת אינה זכורה בשוק ההון הישראלי .  אם מישהו חושב כי מחאתו של שטייניץ מורה כי יש לו משהו אישי נגד מאור ,  הרי הוא טועה .  לשניים אין כל היכרות מוקדמת .  למעשה ,  הם נפגשו לראשונה רק לפני כמה שבועות באירוע רב משתתפים והחליפו מלות נימוסים .  הסיבה להתנגדות התקדימית של שר האוצר קשורה במשהו אחר לגמרי :  לפני כשבוע וחצי קיבלו שטייניץ והנגיד ,  סטנלי פישר ,  מכתב מעמותת אומ"ץ הטוען כי לפי חוק המניות הבנקאיות שבהסדר מאור אינה יכולה להיבחר לתפקיד יו"ר לאומי .  שטייניץ העביר את המכתב ליועץ המשפטי של משרדו ,  עו"ד יואל בריס ,  אותו שטייניץ מגדיר כ"טוב שביועצים המשפטיים של הממשלה ".  חוות דעתו של בריס היתה ברורה - אומ"ץ צודקים - והוא אף הגיש אותה לשר במסמך משפטי מפורט וחד משמעי בעניין .  את חוות הדעת הזאת גיבה גם עו"ד אבי ליכט ,  ראש המחלקה הכלכלית בפרקליטות המדינה והמשנה ליועץ המשפטי לממשלה .  ככל הנראה ,  שטייניץ שוחח בנושא גם עם פישר ,  ואולם שני הצדדים ,  האוצר ובנק ישראל ,  אינם מוכנים להתייחס לדברים .  מה שידוע הוא שבריס האיץ בשר האוצר להתקשר ליו"ר הוועד הציבורי למניות הבנקים שבהסדר ,  השופטת המחוזית בדימוס שלומית ולנשטיין וליו"ר ועדת המניות של בנק לאומי עו"ד מרגלית נוף ,  ולהודיע להן כי האוצר מתנגד למינוי מאור .  ההיגיון של בריס הוא שעדיף שהאוצר יביע את דעתו בנושא מאור בתחילת התהליך ולא בסופו .  אלא שהתוכנית השתבשה :  ולנשטיין סירבה לקבל את השיחה משר האוצר ;  נוף שמעה את שטייניץ ,  אך ההתערבות דלפה לתקשורת ויצרה סערה גדולה - שעיקרה התערבות פוליטית בדירקטוריון הבנק .  והרי חוק המניות שבהסדר נועד ,  בין השאר ,  לחסום אפשרות זו .  לכך כמובן תרמה המלצת האוצר על המועמדים אורי יוגב ומשה טרי ,  ממקורביו של ראש הממשלה בנימין נתניהו .  נדמה שבלשכת השר מבינים כי את המהומה הזאת יכלו למנוע בקלות - לו רק היה השר שולח שליח ולא מתקשר בעצמו .  ייתכן שהטעות נבעה מחוסר ניסיון של שר האוצר או מייעוץ גרוע ,  וייתכן מאוד שהיא תוצאה מאופי הניהול הריכוזי שלו ומהרצון שלו להיות שחקן מרכזי בשוק ההון הישראלי .  מי שבחר לשמור על שתיקה לאורך הפרשה כולה הוא פישר ,  שיצטרך בסופו של דבר לאשר או לפסול את המינוי של מאור ליו"ר בנק לאומי ,  אם תיבחר לתפקיד .  כמו בנושאים אחרים גם כאן הנגיד שומר את הקלפים קרוב מאוד לחזה ולא משתף בהחלטותיו איש .  ומה לגבי יחסי האוצר ובנק לאומי בעתיד ?  סיפור בחירת יו"ר לבנק יעבור עוד הרבה תהפוכות ,  כולל דיונים בבג"ץ .  ההערכות הן כי בסופו של יום מאור תהיה יו"ר דירקטוריון הבנק .  איך יהיו יחסיה עם שר האוצר ?  ללא ספק קורקטיים וענייניים ללא משקעים .  ממש כמו יחסי שטייניץ עם יו"ר פועלים ,  יאיר סרוסי ,  ועם יו"ר דיסקונט יוסי בכר .  אגב ,  חלק ניכר מיחסי בנק לאומי עם האוצר עוברים דרך החשב הכללי ,  שוקי אורן ,  בעבר יו"ר בנק לאומי שווייץ ,  שלו יחסים מיוחדים עם מאור .
 
ורק הנגיד שומר על שתיקה 
ייתכן שהתערבותו של שר האוצר במינויה של גליה מאור ליו"ר לאומי נבעה מחוסר ניסיון ,  ואולי היא תוצאה של אופי הניהול הריכוזי שלו ומהרצון להיות שחקן מרכזי בשוק ההון .  מה שבטוח הוא שהאיש שלו תהיה המלה האחרונה בעניין ,  סטנלי פישר ,  שומר את הקלפים קרוב מאוד לחזה

