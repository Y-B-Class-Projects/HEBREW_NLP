כמה הצליחה לגייס מעריב בהנפקה ? 
מעריב גייסה 33.7 מיליון שקל בהנפקה לציבור ובנוסף גויסו 18.7מיליון שקל מהחברה האם .  32 מיליון שקל ישמשו לתשלום אג"ח החברה .  רשות ני"ע צפויה להטיל קנס על בעלי העיתון
מעריב אחזקות ,  המוציאה לאור של עיתון  " מעריב ",  הנשלטת על ידי משפחת נמרודי ,  גייסה בהנפקה ציבורית 33.7 מיליון שקל ,  במטרה לחזק את מבנה ההון של החברה על ידי הגדלת ההון העצמי והקטנת החוב .  יחד עם גיוס של 18.7 מיליון שקל מהחברה האם ,  הכשרת היישוב ,  גייסה מעריב 51.7 מיליון שקל .  מתוכם ,  32 מיליון שקל ישמשו לתשלום איגרות החוב של החברה .  
החברה הנפיקה 60 מיליון ערך נקוב של אג"ח להמרה עם מח"מ  ( משך חיים ממוצע )  של חמש שנים ,  שיישאו ריבית שתיקבע על פי מרווח של 2% מעל גילון ממשלתי  ( שהריבית שלו עומדת היום על כ-2% )  .  התשואה האפקטיבית תהיה הרבה יותר גבוהה מכך ,  שכן האג"ח להמרה הונפקו בדיסקאונט של 25% .  
מעריב אחזקות היתה אמורה לערוך את ההנפקה ביום ראשון .  ואולם בעקבות פרסום בולט בעמודי החדשות של עיתון  " מעריב "  דרשה ממנה רשות ני"ע לדחות את ההנפקה ליום חמישי ואף צפויה להטיל עליה קנס בהיקף של כ-30 מיליון .
 
כמה הצליחה לגייס מעריב בהנפקה ? 
מעריב גייסה 33.7 מיליון שקל בהנפקה לציבור ובנוסף גויסו 18.7מיליון שקל מהחברה האם .  32 מיליון שקל ישמשו לתשלום אג"ח החברה .  רשות ני"ע צפויה להטיל קנס על בעלי העיתון

