ירוקה ?  רק בצבע
למבורגיני מתגרה בחוג האקולוגי ושולחת לז'נבה נציגה קלת-משקל מסדרת הסופרלגרה חמושה ב-570 כ"ס והנעה כפולה
 ( צילום :  קובי ליאני ,  עריכה :  בת גולן ) 
למבורגיני ממשיכה להתדפק על דלתות התערוכות במסירות ,  וגם ב-2010 אין תירוצים להיעדרות .  הזירה הארעית היא כמובן ז'נבה ,  ובהתאם למשב הצרכני והפופוליזם בתעשייה גמלה בליבה החלטה מחוותית להביא את המכונית המתקדמת ביותר שלה כרגע  גייארדו LP570-4 בתבנית סופרלגרה  ( Superleggera )  עטופה שמלה ירוקה ,  אחרי דיאטה של כ-75 ק"ג שהופחתו ממשקלה ומעמידים אותה על 1.33 טון .  
הסופרלגרה קיבלה את שמה מטכנולוגיית הרכבת מכוניות המבוססת על שלדה קלה במיוחד  ( super-light )  שהומצאה על ידי חברת 'קרוזירה טורינג' בשנות ה-30 המאוחרות .  ייחודן של מכוניות אלה הוא במשקלן הנמוך וההספק הגבוה המופק מהיחידה הרעבה שיחדיו מציגים יחס הספק משקל קרבי .  עבור הגייארדו של למבורגיני מדובר בדור נוסף ,  אחרי שאשתקד חשפה בכמה מועדים את הגייארדו במעט פחות סוסים .  
השנה המסורת נמשכת ,  ובאיטלקיה שוכן מנוע בנפח 5.2 ל' עשרה צילינדרים הסוחט מתחומיו כ-570 כ"ס ו-53.5 קג"מ .  את הסערה מתרגמת הגייארדו לאספלט דרך מערכת הנעה כפולה ותיבת הילוכים E טרוניק שישה הילוכים ,  מתופעלת מגלגל ההגה ומפצלת שלושה מצבי נהיגה :  מצב דחיפה  ( Thrust )  המפקח שהיציאה מהמקום תעשה במינמום 5,000 סל"ד וללא מאמץ אך באון מרבי ,  ושני מצבי נהיגה אוטומטיים המאזנים את האנרגיה בין הסרנים ומגיבים בהתאם לנטיותיו של הנהג .  
ל-100 קמ"ש הגייארדו מגיעה בתוך 3.4 שניות ,  ומהירותה המרבית אינה מוגבלת על ידי תקנות או חוקים סביבתיים ומכאן שהיא חוצה את גבולות ה-325 קמ"ש .  לצרכי אחיזה הושתל סט מתלים מעודכן טכנולוגית כשברקע פועל דיפרנציאל מוגבל החלקה למנוע סחרורים או השתוללות של הקצוות .  בפן הקוסמטי ,  ערכה בסיסית של חישוקי 19 אינטש וצמיגי פירלי P-ZERO 'קורסה' נכללים בחבילה ,  ובתוספת תשלום ניתן להקנות לה מראה יותר מאיים ובלמים משודרגים .  מחיר ?  עדיין לא ,  אך מאחר ומהקודמת נמכרו מעל ל-600 יחידות ,  אל תחשבו שסופרלגרה הזאת תעלה אבק במחסנים .
  .
 
ירוקה ?  רק בצבע
למבורגיני מתגרה בחוג האקולוגי ושולחת לז'נבה נציגה קלת-משקל מסדרת הסופרלגרה חמושה ב-570 כ"ס והנעה כפולה

