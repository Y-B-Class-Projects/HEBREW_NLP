הפלסטינים ,  כהרגלם ,  מתנהגים כמו הבריון האזורי 
אילו נמסרה ההחלטה בידי ,  הייתי משיב בחיוב לחבילת ההצעות של ברק אובמה .  עסקה סבירה :  עוד שני חודשי הקפאה ותו לא תמורת שורה של הטבות מדיניות וביטחוניות ,  שלא כולן נודעו עד כה ברבים .  היא טובה לאין ערוך מהמחווה של עשרה חודשי הקפאה תמורת לא ? כלום .
 גם איני משוכנע כי העסקה ירדה מסדר היום .  ג'ורג' מיטשל יחזור לאזור .  לא מן הנמנע כי בנימין נתניהו יעסוק עמו במקצה שיפורים של ההצעה האמריקנית ובחיזוק יסודותיה ,  וההסדר על החייאת המשא ומתן עם הפלסטינים עדיין בהישג יד .
 מכל מקום זה דיון בין ישראלים לבין עצמם .  בין ירושלים לבין וושינגטון .  דיאלוג מקביל מתנהל גם בקו וושינגטון ? רמאללה .  רק שההתנהלות הישראלית מעידה על התחבטות פנימית רצינית ושיקול דעת לכאן ולכאן ,  ואילו הרשות הפלסטינית פועלת באורח ברוטלי ,  תכתיבי .  או שיתקבלו כל דרישותיה - עד האחרונה שבהן - או שהמשא ומתן מגיע לקיצו .
 יש פער בדרכי ההתנהלות של שני הצדדים .  ישראל שוקלת בעד ונגד ,  ומנסה פשרות למיניהן ונוסחאות חדשות ,  ואילו הפלסטינים בגיבוי הליגה הערבית הורגלו לא סתם לתכתיבים אלא למין מנטרה :  מספיק שתיאמר המילה  " התנחלויות ",  ומשרדי החוץ ברחבי העולם יקפצו מיד לדום ויתייצבו מאחוריהם .  בנסיבות אלה איזה תמריץ יהיה להם לא רק לתבוע לעצמם אלא גם להעניק לישראל דבר ? מה במשא ומתן ,  שעתיד להימשך שנה תמימה ? 
רק שישראל חייבת להיות ערה לעוצמתה של המילה  " התנחלות "  בידי תומכי הפלסטינים ,  לרבות נחיל של עיתונאים ישראלים המתייצבים לצד הרשות הפלסטינית .  יש בכוח מילה זו לעורר הפגנות נגד ישראל בכל העולם ולחסום תנועת צוללות צה"ליות בנורבגיה וכמעט להכריז חרם על באר שבע באוניברסיטת יוהנסבורג .
 זו עובדה בלתי צודקת ,  אבל קיימת ,  וישראל חייבת לחיות לצידה וגם להיאבק בה .  לא פשוט ,  שכן בעולם  " התנחלות "  היא מילה גסה .  אחת הדרכים היא להמשיך בפתיחות את הדיאלוג עם הממשל האמריקני ,  שבעיניו מחירה של ישראל גבוה כל עוד לא נערכו הבחירות לבתי הנבחרים של ארה"ב בתחילת נובמבר .  דרך מקבילה היא להתייצב בנחישות מול אבו מאזן כדי לסכל את ההרגל שכל מה שהפלסטינים חושקים בו נענה בתמיכה רחבה ,  והכל מצליח להם .
 
הפלסטינים ,  כהרגלם ,  מתנהגים כמו הבריון האזורי 
nan
