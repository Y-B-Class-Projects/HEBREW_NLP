טורבוביץ' השיג את מה שרצה :  יקבל אופציות ב-40 מיליון שקל 
 >  >  ד"ר יורם טורבוביץ' ממשיך לגזור קופונים שמנים על תפקידי מפתח שהוא ממלא בחברות שבשליטת טייקונים במשק .  לאחר שהפסיק באחרונה לשמש כיועץ מיוחד לקבוצת לב לבייב ,  צפוי טורבוביץ' להתמנות בקרוב ליו"ר חברת דלק אנרגיה שבשליטת קבוצת דלק של יצחק תשובה .  בימים קרובים אמור דירקטוריון דלק אנרגיה להתכנס כדי לאשר את מינוי טורבוביץ' במקום היו"ר הנוכחי גבי לסט ,  שכהונתו הסתיימה בשבוע שעבר  ( לסט ימשיך לכהן כיו"ר קבוצת דלק )  .  טורבוביץ'  ( 51 )  ,  לשעבר ראש לשכת ראש הממשלה אהוד אולמרט ולשעבר הממונה על ההגבלים העסקיים ,  נחשב לדמות מבוקשת בעולם העסקים הישראלי בשנים האחרונות .  הוא נחלץ השנה לעזרת דירקטוריון בנק הפועלים ,  כשכתב לפי פרסומים דו"ח התומך בהחלטה השנויה במחלוקת של דירקטוריון הבנק לפטר את המנכ"ל צבי זיו ולמנות תחתיו את ציון קינן .  טורבוביץ' כבר משמש בחודשים האחרונים כיועץ מיוחד לענייני פיננסים ואחרים לדלק אנרגיה ,  אך הוא ניהל מו"מ עיקש עם תשובה בקשר לתנאי שכרו ולא היה מוכן להתפשר .  טורבוביץ' יכהן כיו"ר פעיל של דלק אנרגיה בהיקף של כ-70% משרה .  תמורת עבודתו יקבל טורבוביץ' שכר חודשי של כ-55 אלף שקל ,  כלומר כ-660 אלף שקל בשנה .  הסוכריה הגדולה היא האופציות בדלק אנרגיה בארבע מנות שוות החל מבעוד שנה .  מחיר מימוש של האופציות דומה למחיר השוק של מניית דלק אנרגיה ,  שכיום הוא 1,040 שקל ,  כך שהשווי הכלכלי של האופציות לפי בלק אנד שולס נאמד ב-40 מיליון שקל .  מדובר באופציות מסוג פאנטום שהשתלום בגינן צמוד לביצועי המניה .  סביר להניח כי טורבוביץ' דרש את האופציות בהיקף משמעותי ,  שכן הוא ראה לנגד עיניו פוטנציאל נוסף בעליית מניית דלק אנרגיה ,  שהיא שותפה בתגליות הגז הטבעי תמר ודלית מול חופי חיפה וחדרה .  בעבור תשובה צירופו של טורבוביץ' הוא המשך ישיר למינויים שונים שביצע בשנים האחרונות של דמויות מפתח במגזר הציבורי .  מינויים אלה כללו בין השאר את גבי לסט שכיהן בעבר כמפקד משטרת מחוז תל אביב בדרגת ניצב ;  משה קראדי ,  לשעבר המפכ"ל ושמשמש כיום מנכ"ל דלק תשתיות ;  משה טרי ,  לשעבר יו"ר רשות ניירות ערך ששימש בתפקידי ייעוץ שונים לקבוצת תשובה ;  ולייזה חיימוביץ ,  שימשה בעבר כיועצת המשפטית של רשות ני"ע . " תשובה מביא את טורבוביץ' לתפקיד יו"ר דלק אנרגיה בגלל הצורך בקידום נושאי הרגולציה ,  שבדלק רואים בה את המשוכה העיקרית לקראת קידום התוכניות של הפקת הגז ",  ציינו אתמול אנליסטים בשוק ההון .  טורבוביץ' מקבל באזורים שכר חודשי בסך 125 אלף שקל ,  וכן כ-1.05 מיליון כתבי אופציה הניתנות למימוש לכ-3% ממניות אזורים לפי מחיר מימוש של 12.27 שקל למניה .  בעקבות זינוק חד במניות אזורים ,  האופציות של טורבוביץ' מצויות כבר  " בתוך הכסף "  והוא מורווח עליהן על הנייר כ-9 מיליון שקל .
 
טורבוביץ' השיג את מה שרצה :  יקבל אופציות ב-40 מיליון שקל 
nan
