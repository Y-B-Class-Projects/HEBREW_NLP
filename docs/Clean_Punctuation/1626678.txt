יש לכם חומר ארכיוני מהשואה - יש לאן לפנות
בית לוחמי הגטאות פתח במבצע שימור חומרים ארכיונים מתקופת השואה במסגרתו יתקבלו מכתבים ,  מסמכים ותצלומים בני התקופה .  עד כה נאספו מסמכים מתקופת חיסול גטו ורשה
עשרות פניות מהארץ ומהעולם הגיעו מאז שעות הצהריים אתמול  ( שלישי )  למוזיאון קיבוץ לוחמי הגטאות ,  בעקבות דיווחים מאירוע ההשקה של מבצע  " בויידעם "  לאיסוף חומר ארכיוני מתקופת השואה .  מרבית הפונים הם ניצולי שואה מבוגרים שיש בביתם מכתבים ומסמכים רבים ,  צעירים ששכרו או רכשו דירות ממבוגרים וכן עולים חדשים ,  שסיפרו ,  כי הביאו עמם ממדינות חבר העמים לשעבר ,  מסמכים ויומנים מימי מלחמת העולם השנייה .
 בית לוחמי הגטאות השיק אמש את  " מבצע בויידעם "   מבצע לאומי להצלת מסמכים ,  מכתבים ,  יומנים ,  אלבומים ,  תצלומים ופריטים מתקופת השואה ,  המצויים בעליות גג ,  מרתפים ומחסנים .  
מנכ"ל בית לוחמי הגטאות ,  רמי הוכמן מסר כי  " מבצע 'בויידעם' נולד בעקבות מקרים קשים של אובדן ,  השחתה או השלכה לפח של מסמכים ,  מכתבים ,  יומנים ,  עדויות ופריטים בעלי ערך היסטורי מתקופת השואה .  אחת הדוגמאות להצלת מסמך כזה הוא יומן של פולה אלסטר ,  לוחמת גטו ורשה ,  שהובא לבית לוחמי הגטאות על ידי נחי רוטנברג ,  בנה של ונדה אלסטר-רוטנברג ,  גם היא לוחמת במרד גטו ורשה ואחותה של פולה .  ונדה ששרדה את הקרב מצאה את גופת אחותה פולה ולידה יומן אישי ,  שהיה שרוף למחצה .  היא לקחה איתה את היומן ,  הניחה אותו בעליית הגג בביתה ולא נגעה בו משך כל ימי חייה ". 
לאחר מותה ,  מצא בנה ,  נחי רוטנברג את היומן .  הוא ידע לקרוא בו ולא יכול היה לשער מה ערכו ,  אך החליט להביא אותו לארכיון בית לוחמי הגטאות .  לאחר מלאכת שיקום זהירה ,  למניעת התפוררות הדפים ותרגום של כל הדפים ששרדו את השריפה ,  התגלה ביומן אוצר בלום של מידע על ימי המרד ועל התרחשויות שהיו בו ,  כפי שהם מתוארים ביומנה של פולה אלסטר .
 מנהל ארכיון בית לוחמי הגטאות ,  יוסי שביט ציין כי  " בין היתר כוללים המסמכים שתורגמו ,  זיכרונות מחיסול גטו ורשה באפריל 1943 ובהם ריכוז היהודים ,  העלאתם על הרכבת ,  נסיעה בקרונות חתומים למחנה פוניאטובה .  את הזיכרונות האלה כתבה פולה אחרי מילוטה ממחנה פוניאטובה בידי המחתרת ביולי 1943 ".  

יש לכם חומר ארכיוני מהשואה - יש לאן לפנות
בית לוחמי הגטאות פתח במבצע שימור חומרים ארכיונים מתקופת השואה במסגרתו יתקבלו מכתבים ,  מסמכים ותצלומים בני התקופה .  עד כה נאספו מסמכים מתקופת חיסול גטו ורשה

