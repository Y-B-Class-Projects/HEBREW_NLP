זעזועים בהנהלת רשות שדות התעופה :  אייל קשפיצקי ,  סמנכ"ל מסחר ופיתוח ,  סיים במפתיע את תפקידו
סמנכ"ל מסופי גבול יבשתיים ושדות תעופה פנים ארציים יורם שפירא ,  ימונה כסמנכ"ל החדש
זעזועים בהנהלת רשות שדות התעופה  ( רש"ת )  .  הסמנכ"ל למסחר ופיתוח עסקי ,  אייל קשפיצקי ,  סיים במפתיע היום  ( ה' )  את תפקידו - כך נודע ל-themarker .  מדובר באחד התפקידים בעלי הכח וההשפעה החזקים ביותר אשר קיימים ברש"ת ואשר חולש ,  בין היתר ,  על מכרזי המסחר והכלכלה השונים לבעלי זיכיונות בנתב"ג ובשדות התעופה הפנים ארציים .  קשפיצקי נבחר במכרז חיצוני ונכנס לתפקידו רק לפני כמה חודשים בחוזה אישי .  לדברי מקורות ברש"ת ,  הוא נתקבל במהלך עבודתו בהתנגדות מצד מנהלים שהיו כפופים לו ,  ושלא אחת סירבו לקבל את מרותו.לפני שסיים את תפקידו ערך לו השבוע מנכ"ל רש"ת קובי מור שימוע ,  במהלכו - לדברי מקורות ברש"ת - התברר לסמנכ"ל המסחר כי יפוטר אם לא יעזוב מרצונו החופשי את התפקיד .  ל-themarker נודע עוד ,  כי עזיבתו של קשפיצקי תביא לסבב חדש של בעלי תפקידים בהנהלת רש"ת .  סמנכ"ל מסופי גבול יבשתיים ושדות תעופה פנים ארציים  ( שתפ"א )  יורם שפירא ,  ימונה כסמנכ"ל החדש למסחר ופיתוח עסקי.מרשות שדות התעופה  ( רש"ת )  נמסר בתגובה ,  כי  " אייל קשפיצקי ביקש לסיים את תפקידו כסמנכ"ל למסחר ופיתוח עסקי .  עד למינויו של סמנכ"ל קבוע ,  מונה יורם שפירא ,  המשמש כסמנכ"ל למסופים ושדות תעופה פנים ארציים ,  לממלא מקומו ,  וזאת בנוסף לתפקידו .  מעבר לכך ,  הרשות לא נוהגת לנהל דיונים פומביים על איוש תפקידים ". 

זעזועים בהנהלת רשות שדות התעופה :  אייל קשפיצקי ,  סמנכ"ל מסחר ופיתוח ,  סיים במפתיע את תפקידו
סמנכ"ל מסופי גבול יבשתיים ושדות תעופה פנים ארציים יורם שפירא ,  ימונה כסמנכ"ל החדש

