ניצן חן : " חשש לפגיעה בצופים בשל הקיצוץ ב-HOT "
  >  >  במועצת הכבלים והלוויין נערכים למניעת הפגיעה הצפויה בתוכן של hot ,  בעקבות קיצוץ מתוכנן של 100-150 מיליון שקל בתקציב התוכן ,  כחלק ממהלך התייעלות כולל בחברה . " אנחנו עוקבים בדאגה אחר הפרסומים בדבר קיצוצים בעלויות התוכן של hot .  ממידע שמצטבר והולך במינהלת להסדרת השידורים בימים האחרונים עולה חשש לפגיעה משמעותית במפיקי הערוצים העצמאיים עד כדי איום על הפלורליזם והגיוון בשידור הרב-ערוצי ,  שמשמעו פגיעה בצופים ",  אמר ל-themarker יו"ר המועצה ,  ניצן חן ,  בשבוע שעבר .  ל-themarker נודע כי בשבועות האחרונים ביקשו מפיקי ערוצים רבים להיפגש עם הרגולטור ,  והיו אף כאלה שלא רצו לבוא למשרדי המועצה ,  אלא ביקשו להיפגש במקום פחות גלוי .  רוב התלונות עסקו בשינוי ההתקשרות בין בעלי ערוצים והמפיקים לבין hot ברמה לא סבירה ,  ובשינוי מהותי לעומת מה שהיה נהוג עד כה .  בכמה מקרים קיבלו מפיקי ערוצים איתות כי בתום החוזה הערוץ יירד מהאוויר ,  ולפחות במקרה אחד מדובר בערוץ פופולרי למדי . " תפקיד המועצה הוא לדאוג לפי חוק התקשורת להגנת הצרכן וטובת הציבור בתחום השידורים ",  הסביר חן . " ביקשנו מ-hot הבהרות בסוגיה זו .  אם הן לא יפיגו את החשש ,  המועצה תדון ותקבל החלטות שעיקרן להגן על התחרות ועל הפלורליזם בטלוויזיה הרב-ערוצית ".  חן הוסיף כי  " בהתאם להוראות חוק התקשורת יש למועצה סמכויות שיאפשרו לה לדאוג שהתעשייה הזאת לא תיפגע ושהתחרות והפלורליזם בשידורים יישמרו ".  מה עם זכות של בעל הבית החדש ב-hot לנהל אותה כרצונו ולערוך בה שינויים ?   " זכותם של הבעלים החדשים לעשות רה-ארגון .  אך כשמדובר בקיצוץ כה משמעותי בעלויות התוכן ,  אנחנו חייבים לדאוג לטובת הצרכן ושלא ייפגעו זכויותיו כלקוח החברה ". 

ניצן חן : " חשש לפגיעה בצופים בשל הקיצוץ ב-HOT "
 nan
