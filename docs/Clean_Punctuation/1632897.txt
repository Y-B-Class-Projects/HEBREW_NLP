 " עובדים על הצרכנים "
 על בואן של רשתות בינלאומיות פופולריות לישראל מעיבים לא פעם פערי המחירים מסניפיהן במדינות אחרות ,  שעשויים להגיע לעשרות אחוזים .  הזכיינים המקומיים טוענים שההפרש נובע מעלויות לוגיסטיקה ומיסוי .  המתחרים והמומחים ,  לעומת זאת ,  מתקשים למצוא הצדקה לפער
 >  >  יותר מ-11 אלף חברים נרשמו לקבוצה בפייסבוק שקוראת לפתוח חנות של h & m בישראל .  לפני פתיחת סניף איקאה בנתניה רבבות חיכו מחוץ למתחם ובאזור נרשמו עומסי תנועה כבדים .  הישראלים אוהבים רשתות בינלאומיות שעושות עלייה  ,  בייחוד אם מדובר בכאלה הידועות במחירים הנוחים שהן מציעות על פריטים אופנתיים ,  כמו h & m ואיקאה .  אלא שמבדיקת themarker עולה כי במקרים רבים צפויה לצרכן הישראלי אכזבה אם הוא מצפה לרמת המחירים שאליה התרגל בסניפי המותג בחו"ל .  זאת ,  מכיוון שכשהרשתות הבינלאומיות מגיעות לישראל - הן נוטות להקפיץ מעלה את מחיריהן .  לדברי מקורות בכמה חברות הפועלות בישראל ,  הפרשי המחירים נובעים בעיקר מעלויות שינוע ולוגיסטיקה ,  כמו גם משערי חליפין ומסים .  מהבדיקה עולה ,  למשל ,  כי המחירים שמציעה איקאה בישראל גבוהים בכ-23% בממוצע לעומת סניפי הרשת בטורקיה ,  וב-57% לעומת בריטניה  ( לפי מחירי קטלוג איקאה ל-2010 )  .  לדוגמה ,  ארון ספרים מדגם billy 202/80 ס"מ יעלה בישראל 450 שקל ,  כ-63% יותר ממחירו בטורקיה - 276 שקל  ( לפי שער של 2.53 שקל ללירה טורקית )  .  מחירה של ספה דו-מושבית מדגם klippan באיקאה ישראל הוא 1,345 שקל .  בטורקיה אותה ספה תעלה 1,161 שקל - כ-16% פחות .  רשת h & m ,  שבשבוע שעבר פירסמה באתר שלה את מחיריה הצפויים בישראל ,  תציע מחירים הגבוהים ב-37% לעומת בריטניה  ( ממוצע לפריטים שנבדקו )  .  חולצת כפתורים שעולה 90 שקל בבריטניה  ( לפי שער של 5.96 שקל ללירה שטרלינג )  ,  למשל ,  תהיה בישראל יקרה בשיעור של 32% - ותעלה 119 שקל .  ג'ינס סקיני שעולה בבריטניה סכום המקביל ל-149 שקל ,  יהיה יקר ב-34% בישראל ויעלה 199 שקל .  זוג מגפיים שעולים בבריטניה 298 שקל ,  יעלו בישראל 349 שקל ,  כלומר 17% יותר .  מנכ"ל איקאה ישראל ,  שלומי גבאי ,  אומר כי ההבדלים במחירים נובעים בעיקר מתנאי שינוע הקשורים בגודלה של ישראל .  לדבריו , " מכיוון שישראל היא מדינה קטנה ,  מאבדים בה את יתרון הגודל .  גם מדינה קטנה - אם היא נמצאת באירופה - נהנית מכך שיש בסמוך אליה מדינות אחרות .  מרכז לוגיסטי שיושב באמצע ,  יכול להפיץ סחורה לכל המדינות הסמוכות .  לישראל אין מדינות שכנות שאפשר לעשות אתן שיתוף פעולה ,  והעלויות הלוגיסטיות כיום הן בין הגבוהות של החברה ".  אם כבר ,  אומר גבאי ,  יש להשוות את מחיריה של איקאה ישראל לאלה של איקאה בטורקיה ,  ולא לאלה של בריטניה .  יצוין כי בשני המקרים שנבדקו בכתבה ,  הרשתות מובילות את הסחורה ממקומות שונים בעולם ולא ממחסן מרכזי .  רוב הסחורה של הרשתות מגיעה דרך הים .  חברת מאטץ' ריטייל ,  בעלת הזיכיון של h & m בישראל ,  מסרה כי  " מדיניות המחירים של h & m זהה בכל השווקים .  עם זאת ,  ייתכנו הבדלים קטנים בין שווקים ספציפיים ,  בעיקר בגלל מסוי שונה ועלויות הובלה או שער חליפין ".  עוד הבהירו ברשת כי מחירי הבגדים נקבעים ביחס לשער היורו ולא לליש"ט , " מכיוון שהשקל התחזק מאוד באחרונה מול מטבעות אחרים ,  המחירים בשקלים עלו בהשוואה ".  בחברה הוסיפו כי הם מתחייבים להציע מחירים מקומיים שיהיו מהטובים והאטרקטיביים ביחס למתחרים בישראל ובעולם .  גורמים אחרים בשוק מטילים ספק בטענותיהן של הרשתות . " עלויות לוגיסטיקה בישראל הן באמת גבוהות מעלויות הלוגיסטיקה באירופה ,  אבל בשום אופן לא יכולות לגרום לייקור של 30% ",  טוען יעקב לוי ,  שותף בחברת הייעוץ פרוגרמה למערכות לוגיסטיקה והפצה .  לדבריו ,  כלל העלויות - שינוע ולוגיסטיקה ,  יבוא ,  מכס ,  מחסנאות ,  הפצה לחנויות ועובדים - יכול להגיע ל-7%-10% מהמחזור ולשיעור דומה ממחיר המכירה ללקוח .  לדברי לוי ,  אם המחיר גבוה משיעור זה ,  הדבר מעיד על ניהול לוגיסטי לוקה בחסר . " עלויות המימון של מלאי שזמינים אותו יותר מדי חודשים מראש וכן של מלאי מיותר של סחורה שלא נמכרה בסוף יכול להוסיף 2%-4% ואף יותר אם מנהלים את הנושא ממש לא טוב ",  הוא אומר .  סיבה אחרת להבדל במחירים הוא עלויות הובלת המכולות שבהן מאוחסנים המוצרים . " בחברות כמו איקאה ורשתות אופנה ,  שמוצריהן בעלי נפח גדול אך מחירם נמוך יחסית ,  החברות מגלגלות את העלות הגבוהה של המכולה על הצרכן ",  אומרת אוסי טגר ,  סמנכ"ל שיווק ומכירות בחברת פריץ קומפניס ,  המעניקה שירותי הפצה ולוגיסטיקה לחברות דרך הים והאוויר . " כשמחירו של המוצר נמוך ,  ההשפעה על המחיר גבוהה יותר לעומת מכולה שמלאה במוצרים יקרים שמכסים בעצמם את עלותה .  זאת ,  מכיוון שעלות המכולה זהה ,  בין אם מדובר בהובלה של חפצים יקרים ובין בהובלה של חפצים זולים ".  בכירים ברשתות מתחרות ,  שסובלים מהתחרות הגוברת של רשתות מחו"ל שמגיעות לישראל ,  מביעים סקפטיות רבה לגבי טענת הזכיינים הישראלים של הרשתות הבינלאומיות ,  וטוענים כי  " עובדים על הצרכנים ".   " כמה כבר עולה לוגיסטיקה ?  כנראה שזו דרך של הזכיינים לשמר להם את הרווחים שלהם ",  אמר גורם בכיר בחברה מתחרה . " ברור שיש להם הוצאות של הובלה וכדומה אבל יותר מ-10% זה נראה מוגזם .  הרבה מהסחורה מגיעה מהמזרח הרחוק ,  כך שלא ממש משנה אם מובילים לישראל או לאירופה .  גם המסים לישראל מהמזרח הרחוק הם נמוכים והדולר כיום נמוך אף הוא .  הסיבה היחידה שהמוצרים עולים יותר בישראל היא שיש שני גופים שצריכים להרוויח - הרשת העולמית והזכיין המקומי ".  ספה klippanישראל 1,345 שקל טורקיה 1,161 שקל הפער :  15.8% אהיל כתום kivsta ישראל 149 שקל טורקיה 139 שקל הפער :  7.1% שולחן צד lackישראל 79 שקל טורקיה 50.5 שקל הפער :  56.4% חולצת כפתוריםישראל 119 שקל בריטניה 90 שקל הפער :  32%  *  ארון ספרים billyישראל 450 שקל טורקיה 276 שקל הפער :  63%  *  המחירים באיקאה - מחירי קטלוג מגפי פיפ טואוישראל 349 שקל בריטניה 298 שקל הפער :  17% מכנסי ג'ינס סקיניישראל 199 שקל בריטניה 149 שקל הפער :  34 %

" עובדים על הצרכנים "
 על בואן של רשתות בינלאומיות פופולריות לישראל מעיבים לא פעם פערי המחירים מסניפיהן במדינות אחרות ,  שעשויים להגיע לעשרות אחוזים .  הזכיינים המקומיים טוענים שההפרש נובע מעלויות לוגיסטיקה ומיסוי .  המתחרים והמומחים ,  לעומת זאת ,  מתקשים למצוא הצדקה לפער

