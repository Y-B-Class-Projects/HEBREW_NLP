גולדמן סאקס מגיב להאשמות בעניין יוון : " הכל היה חוקי "
 בכיר בבנק : " העסקות אמנם הביאו לצמצום היחס בין החוב לתוצר של יוון ,  אך במבט לאחור היה מקום ליותר שקיפות "
  >  >  גולדמן סאקס לא עשה שום דבר בלתי תקין באירגנו עסקות החלף מטבע עבור ממשלת יוון ,  שסייעו להציג את החוב הלאומי שלה כקטן ב-2.37 מיליארד יורו  ( 3.2 מיליארד דולר )  ממה שהיה בפועל ,  אמר אתמול בכיר בבנק .  העסקות ,  שלרוב משמשות משקיעים לביטוח כנגד חדלות פירעון ,  אמנם הביאו לצמצום קל ,  ובכל זאת לא בלתי משמעותי ,  ביחס בין חוב לתוצר של יוון ",  אמר ג'רלד קוריגן ,  יו"ר החברה הבת הבנקאית של גולדמן סאקס ,  שכפופה לפיקוח על הבנקים ,  בדיון שנערך אתמול בפרלמנט של בריטניה . " עסקות ההחלף בוצעו בהתאם להליכים ולחוקים הקיימים ",  הוסיף .  קוריגן הוא המנהל הבכיר הראשון של גולדמן שמדבר בפומבי על עסקות ההחלף לאחר שהבנק הרווחי ביותר בתולדות וול סטריט ספג ביקורת חריפה באירופה לגבי הסיוע שהעניק לממשלת יוון .  גולדמן עזר ליוון להסתיר חלק מהגירעון בתקציב שלה ,  כדי שתוכל לעמוד לכאורה בתנאי הקבלה להצטרפות לגוש היורו .  הבנק הרוויח כ-300 מיליון דולר מהסתרת עסקות ההחלט ,  לפי דיווח העיתון  " ניו יורק טיימס "  בשבוע שעבר . " לא היה דבר לא הולם ",  אמר קוריגן בדיון בוועדת הכספים של הפרלמנט הבריטי . " במבט לאחור ,  ברור כי רמת השקיפות היתה יכולה וצריכה להיות גבוהה יותר ".  גולדמן נועץ ברגולטורים של האיחוד האירופי בעת שהסתיר את עסקות ההחלף ב-2000 ו-2001 ,  אמר .  בכירים בלשכה לסטטיסטיקה של האיחוד ,  יורוסטאט ,  אמרו בשבוע שעבר כי רק באחרונה נודע להם על החוזים .  גולדמן סאקס  " בשום אופן לא היה הבנק היחיד שהיה מעורב בהסתרת החוזים ",  הוסיף קוריגן . " ממשלות בדרך כלל עושות מאמצים ניכרים כדי 'לנהל' את פוזיציות הגירעון התקציבי והחוב שלהן ",  אמר קוריגן . " למרבה הצער ,  אין בכך שום דבר חדש .  נוהגים אלו קיימים כבר עשרות שנים ,  אם לא מאות שנים ".   " בכל פעם שמסתירים 1.5% מהתמ"ג - זה לא טריוויאלי ",  אומר לורנס קוטליקוף ,  מרצה לכלכלה באוניברסיטת בוסטון . " זה לא כסף קטן גם אם מותחים את הנושא לקצה גבולות הדמיון ".  גולדמן סאקס סייע לממשל יוון לגדר את האג"ח שמכרו ביורו ובין בשנת 2000 - כך דווח באתר האינטרנט של הבנק אתמול .  יוון ניסתה לצמצם את ההלוואות שלה במטבעות זרים לאחר שהחליטה להצטרף לגוש היורו ,  כיוון שעלייה בשער הדולר או הין הייתה מנפחת את חובותיה הנקובים ביורו ,  ציין הבנק .  לאחר מכן ,  אירגן הבנק עסקות החלף חדשות וביצע ארגון מחדש של עסקות ההחלף עם יוון לפי שער חליפין היסטורי בדצמבר 2000 וביוני 2001 .  העסקות צמצמו את הגירעון של יוון ב-0.14% והפחיתו את שיעור החוב הציבורי שלה מהתמ"ג ל-103.7% ,  לעומת 105.3% לפי גולדמן סאקס .
 
גולדמן סאקס מגיב להאשמות בעניין יוון : " הכל היה חוקי "
 בכיר בבנק : " העסקות אמנם הביאו לצמצום היחס בין החוב לתוצר של יוון ,  אך במבט לאחור היה מקום ליותר שקיפות "
 
