רוטרדאם :  יוז'ני שבר את דג'וקוביץ'
הרוסי גבר על המדורג שני בעולם 6:7 ,  6:7 בשני שוברי שוויון ,  ויפגוש את סודרלינג .  ספארובה מחכה לדמנטייבה בגמר בפריז
מיכאיל יוז'ני הפתיע הערב  ( שבת )  את נובאק דג'וקוביץ' בדרך לגמר טורניר רוטרדם  ( סך פרסים 1.44 מיליון יורו )  .  הרוסי הוותיק נתן פייט אדיר למדורג שני בעולם וגבר עליו 6:7 ,  6:7 אחרי למעלה משעתיים ורבע .  יוז'ני  ( 20 בעולם )  ,  שהדיח ברבע הגמר את גאל מונפיס ,  לא ספר גם את הפייבוריט הסרבי ואחרי מערכה ראשונה צמודה ומתישה ניצח 5:7 בשובר השוויון .  גם המערכה השנייה הייתה מורטת עצבים ונגררה לשובר שוויון ,  בו התארכה הדרמה עד שיוז'ני ניצח 6:8 והשלים ניצחון יוקרתי .
 קודם לכן גבר רובין סודרלינג על ניקולאי דוידנקו 6:7 ,  4:6 .  הרוסי ,  המדורג שישי בעולם ,  איבד כבר את משחקון ההגשה הראשון שלו ,  אך הצליח לחזור לעצמו וכפה שובר שוויון במערכה הראשונה .  דווקא אז השבדי ,  שמעולם לא ניצח שובר שוויון מול דוידנקו בעשרת המפגשים שלהם עד עתה ,  התאושש וניצח את המערכה הראשונה ,  שבר שוב במשחקון התשיעי של המערכה השנייה ,  והשלים ניצחון חלק .  
בטורניר הנשים בפריז  ( סך פרסים של 700 אלף דולר )  המשיכה לוסי ספארובה בדהירה המרשימה שלה ,  ואחרי שהדיחה את פרנצ'סקה סקיאבונה ושחר פאר גברה גם על פלאביה פנטה 6:4 ,  3:6 ,  4:6 .  הצ'כית הלא יציבה התקשתה להתמודד עם העוצמות של המדורגת שנייה בטורניר במערכה הראשונה ,  אך הרימה את רמת משחקה בהמשך והפכה את הקערה כל הדרך לגמר .  בחצי הגמר השני ניצחה המדורגת ראשונה בטורניר ,  אלנה דמנטייבה ,  את האמריקאית המוכשרת מלאני אודין 6:4 ,  3:6 ,  3:6 אחרי קרב עיקש לא פחות .
 
רוטרדאם :  יוז'ני שבר את דג'וקוביץ'
הרוסי גבר על המדורג שני בעולם 6:7 ,  6:7 בשני שוברי שוויון ,  ויפגוש את סודרלינג .  ספארובה מחכה לדמנטייבה בגמר בפריז

