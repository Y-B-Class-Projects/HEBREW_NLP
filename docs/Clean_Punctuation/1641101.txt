פצוע קל בעימותים בין חסידי גור וחב"ד
צעיר בן 22 נפצע קל במהלך הקטטות בין חסידי גור לחסידי חב"ד בבית הכנסת המרכזי בערד .  אנשי חסידות גור טענו כי אנשי חב"ד בעיר אינם משלימים עם העובדה שגם הם באים לשם כדי להתפלל
צעיר מקבוצת חסידי גור בן 22 תושב ערד נפצע אמש  ( שני )  באורח קל לאחר שהותקף על ידי מספר צעירים מקבוצת חסידי חב"ד בבית הכנסת המרכזי בערד .  הוא פונה על ידי צוות של מגן דוד אדום לבית החולים סורוקה בבאר שבע .  המתפללים במקום אמרו כי במקום התפתחה קטטה בין חסידי גור וחסידי חב"ד .  אנשי חסידות גור טענו בתגובה שאנשי החסידות של חב"ד בעיר אינם משלימים עם העובדה שגם הם מגיעים להתפלל בבית הכנסת .
 בין החסידים משני הזרמים ,  החלה קטטה כבר בערב שבת בשבוע שעבר .  לטענת אנשי חב"ד ,  הגיעו לבית הכנסת עשרות חסידי גור והתפללו בקולניות . " הם עשו מניין משלהם בתוך בית הכנסת והתפללו בצעקות ,  בלי לתת לרב שאחראי על המקום לנהל את התפילה כשגרה "  סיפרה ח' ,  אחת המתפללות , " בשבת בבוקר הגיעו שוב עשרות חסידים מגור והפריעו שוב ,  באמצע תפילות שכללו גם בר מצווה לבן של הרב ".  
לדברי האישה ,  היא שבה לבית הכנסת בשעות אחר הצהרים לתפילת מנחה ואז ספגה מהלומות ביחד עם בתה . " היינו בחוץ ,  כשהחל לרדת גשם בשעת התפילה "  היא סיפרה , " ניסינו להיכנס למשכן דרך האולם המרכזי .  היו שם עשרות חסידים ,  אולי מאה איש מחסידי גור .  הם החלו להתעלל בנו .  הבת שלי ספגה מכה משולחן שמישהו זרק עלינו .  היא עד עכשיו בטראומה .  אני ספגתי מכות של כיסא בפנים .  המשקפים שלי נשברו .  למזלי כמעט ולא נפגעתי .  אבל זה היה בלתי אפשרי ".  
העימותים בין חסידים משני הזרמים ,  החלו לפני מספר שבועות ,  כארבעה חודשים לאחר מותו של הרב הראשי של ערד ,  הרב בן ציון ליפסקר ,  שנהג להתפלל במקום .  לטענת אנשי גור ,  הם הוזמנו על ידי אנשי חב"ד להשלים מניין בתפילות .  אלא שלטענת גורמים בחב"ד ,  ניסו חסידי גור להשתלט על המקום ולהפוך אותו לבית תפילה עבורם .  אנשי גור ,  דחו טענות האלו מכל וכל .  לדבריהם ,  אנשי חב"ד פעלו כדי למנוע מהם אפשרות להגיע לתפילות במקום ,  למרות שבית הכנסת נועד לתפילה של ככל האנשים .
 
פצוע קל בעימותים בין חסידי גור וחב"ד
צעיר בן 22 נפצע קל במהלך הקטטות בין חסידי גור לחסידי חב"ד בבית הכנסת המרכזי בערד .  אנשי חסידות גור טענו כי אנשי חב"ד בעיר אינם משלימים עם העובדה שגם הם באים לשם כדי להתפלל

