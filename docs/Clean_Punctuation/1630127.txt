מ.ס .  אשדוד - הפועל חיפה :  מי רוצה להיות במרכז הטבלה ? 
שתי הקבוצות מקוות לצבור עוד נקודות ולהתקבע בבטן של הליגה .  האדומים מהכרמל מאמינים שאפשר להפתיע  ( 19:00 ) 
מ.ס .  אשדוד תנסה להמשיך את המומנטום החיובי אחרי הניצחון נגד בני יהודה  ( 2:3 )  בשבוע שעבר ,  כשתארח באצטדיון הי"א את הפועל חיפה  ( שבת ,  19:00 )  .  האשדודים שאבו הרבה מאוד ביטחון מהניצחון בבלומפילד ,  וינסו לצבור שלוש נקודות נוספות בכדי להתבסס בחלק העליון של הטבלה .
 המאמן יוסי מזרחי יחסר במשחק את אדיר טובול ומתן אוחיון הפצועים וכן את הקשר ברוך דגו ,  ששוחרר השבוע מסגל הקבוצה ועבר לסלאמינה הקפריסאית ,  לה מונה לא מכבר המאמן ניר קלינגר .  לעומת זאת ,  להרכב הקבוצה צפויים לחזור הקשר משה אוחיון שסיים לרצות עונש הרחקה בשל צהובים וכן שי רביבו שהחלים מהפציעה בכתפו והוא כשיר למשחק .
 מזרחי מתלבט לגבי עמדת המגן הימני ,  אולם נראה שניר נחום ימשיך לקבל את האשראי אחרי ששיחק בעמדה זו נגד בני יהודה בשבת שעברה .  ניר ביטון הצעיר יאבד את מקומו בהרכב ,  כאשר אוחיון יפתח בקישור האחורי לצידו של סטפן קינגאווה .  בחוד אמור עידן שריקי לשתף פעולה עם דימיטאר מקרייב ,  שחזר לכושר הבקעה עם צמד נגד הזהובים .
 הרכב משוער מ.ס .  אשדוד :  דרגאן סטויקיץ' ,  ניר נחום ,  כריסטיאן גונזאלס ,  ישראל ראש ,  רחמים צ'קול ,  משה אוחיון ,  סטפן קינגווה ,  שי רביבו ,  עידן שדה ,  עידן שריקי ,  דימיטר מקרייב .
 הפועל חיפה ערכה ביום שישי את האימון המסכם שלה לקראת המשחק נגד מ.ס .  אשדוד .  בחיפה דיברו בעיקר השבוע על חיזוק הקבוצה בחלק ההתקפי ,  אך עד שההסדר על שחרורו של עמנואל פאפו לא ייצא לפועל ושחקנים נוספים ישוחררו מהקבוצה ,  לא מוכן הבעלים יואב כץ להביא שחקני חיזוק .
 בכדי לחזור מאשדוד עם נקודות חייבת הקבוצה של שלומי דורה את התקפת הקבוצה בשיאה .  בחמשת משחקיה האחרונים כבשה הקבוצה שלושה שערים בלבד ,  וגם הם נפלו במשחק בודד ,  נגד הפועל באר שבע בחוץ .
 עוד לפני האימון ערך דורה אסיפת קבוצה קצרה ,  בה דאג לחזק את ביטחון השחקנים : " הוכחתם השנה במשחקי החוץ שאתם יכולים לחזור עם נקודות ממקומות שאף אחד לא נתן לכם סיכוי .  אני מצפה שגם נגד אשדוד כך יהיה ",  אמר המאמן .
 לאחר האימון המשיך את דבריו של המאמן הקפטן איל טרטצקי : " צפוי לנו משחק מאוד קשה ,  במיוחד אחרי הניצחון המצוין שאשדוד השיגעה על בני יהודה ,  אבל נגיע מוכנים ואני מאמין שאפשר לחזור עם תוצאה טובה ".  הקפטן ניסה להסביר מדוע חיפה מגלה יכולת טובה יותר בחוץ מאשר בקרית אליעזר : " אין עלינו לחץ בבית ,  אבל קבוצות שמגיעות לקרית אליעזר יודעות שמצפה להם משחק קשה ומסתגרות יותר .  בחוץ כל קבוצה רוצה לנצח בבית שלה ונותנת לשחק יותר ". 
בניגוד לכץ שמאמין שהפועל צריכה להיות בחלק העליון של הטבלה ,  טרטצקי חושב שהמקום של חיפה כרגע ריאלי : " אסור לשכוח שרק בשנה שעברה עלתה הקבוצה לליגת העל עם הרבה מאוד שחקנים צעירים ולא מנוסים .  יש לנו קבוצה מאוד טובה ומלוכדת ואני חושב שעד עכשיו ,  אנחנו עושים עבודה טובה .  אנחנו צריכים לסיים את העונה באמצע הטבלה ומעלה ". 
דורה לא תרגל הרכב באימון לקראת המשחק ,  אך מלבד שני שינויים צפויים תישאר חיפה כנראה עם אותו מערך .  עודד אלקיים יחליף במרכז ההגנה את סביטי ליפנייה ,  שהורחק מול מכבי נתניה במשחק האחרון ,  ואילו יוסי דורה ,  שנעדר מול נתניה בגלל הרחקה ,  יחזור לקישור על חשבונו של גל הראל הצעיר .
 הרכב משוער הפועל חיפה :  גליל בן שנן ,  חי בן לולו ,  אושרי רואש ,  עודד אלקיים ,  איל טרטצקי ,  יוסי דורה ,  בריאן חרסיסיץ' ,  רן אבוקרט ,  הישאם כיוואן ,  ערן לוי ,  עדן בן בסט .
 
מ.ס .  אשדוד - הפועל חיפה :  מי רוצה להיות במרכז הטבלה ? 
שתי הקבוצות מקוות לצבור עוד נקודות ולהתקבע בבטן של הליגה .  האדומים מהכרמל מאמינים שאפשר להפתיע  ( 19:00 ) 

