גוגל חוקרת חשדות לפיהם עובדים בחברה סייעו במתקפת ההאקרים על מנוע החיפוש של החברה
גוגל הודיעה החודש כי היא עשויה לסגור את משרדיה בסין בעקבות מתקפת ההאקרים
ענקית החיפושים המקוונים חוקרת חשדות לפיהן מספר עובדים במשרדיה הסיניים של החברה סייעו למתקפת ההאקרים שפגעה בה בחודש שעבר ושהובילה אותה להכריז כי היא עשוי לסגור את אתריה ומשרדיה בסין  כך מסרו גורמים המקורבים לחברה לרויטרס.גוגל ,  הבעלים של מנוע החיפוש הפופולרי בעולם ,  הודיעה בשבוע שעבר כי היא עלולה לסגור את אתריה ומשרדיה בסין ,  בעקבות מתקפת האקרים מתוחכמת על חשבונות הדואר של פעילי זכויות אדם במדינה .  עשרות חשבונות של משתמשי גוגל ,  המשמשים כפעילי זכויות אדם בארה"ב ,  סין ואירופה ,  נפרצו קרוב לוודאי באמצעות תוכנות ריגול ,  כך לפי הודעת החברה.בנוסף ,  הודיעה גוגל ,  כי לפחות 20 חברות נוספות בתעשיות ,  הנעות מפיננסים ועד לטכנולוגיה ,  מדיה וכימיקלים היו יעדים להתקפות של האקרים .  אותן התקפות ,  בשילוב הניסיונות הממשלתיים להגביל את חופש הביטוי באינטרנט ,  הובילו את גוגל להחליט כי תפסיק לצנזר את התוצאות במנוע החיפוש google.cn.גורמים המקורבים לגוגל אמרו כי החברה חוקרת חשדות לפיהם גורמים העובדים במשרדי גוגל סין סייעו להאקרים שביצעו את המתקפה ,  שהיתה מכוונת כנגד בני אדם בעלי גישה לחלקים ספציפיים מהרשת של גוגל .  אנליסטים מסרו כי המתקפה ,  שהשתמשה בווירוס טרויאני שמאפשר גישה בלתי מוגבלת למחשבים שאליהם הוחדר ,  היתה מתוחכמת משום שההאקרים ידעו את מי לתקוף ולא בגלל התוכנה עצמה.התקשורת הסינית ציטטה גורמים שביקשו להישאר בעילום שם ,  שאמרו כי הגישה לרשתות הפנימיות של גוגל נשללו מחלק מעובדי המשרד בסין לאחר ה-13 בינואר ,  בעוד שעובדים אחרים הושעו ואחרים הועברו למשרדים במדינות אחרים .  דובר גוגל סירב להתייחס לפרטי החקירה ,  ואמר כי החברה אינה מגיבה לשמועות והשערות.גוגל ,  שהכחישה בימים האחרונים שמועות לפיהן היא כבר החליטה לסגור את משרדיה בסין ,  הודיעה היום כי היא מנהלת מגעים עם הממשלה הסינית .  סין ניסתה מאז ההתקפה להמעיט בחשיבות איומיה של גוגל לסגת מהמדינה ,  אך ציינה כי כל החברות הזרות  בהן גוגל  יידרשו לציית לחוקיה של סין .
 
גוגל חוקרת חשדות לפיהם עובדים בחברה סייעו במתקפת ההאקרים על מנוע החיפוש של החברה
גוגל הודיעה החודש כי היא עשויה לסגור את משרדיה בסין בעקבות מתקפת ההאקרים

