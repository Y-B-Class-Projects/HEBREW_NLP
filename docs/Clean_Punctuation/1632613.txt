דקאר SS12 :  סיינז נותן גז
יומיים לסיום המירוץ המפרך ,  מוביל הדרוג הכללי יודע שהכל תלוי רק בו ומנצח את הסטייג' .  בדו גלגלי יש מצב להפתעות
קרלוס סיינז  ( פולקסווגן )  איבד זמן יקר בסטייג' ה-11 ,  מה שאיפשר לבן קבוצתו נאסר אל-עטייה לנשוף בעורפו באופן די מאיים .  אלא שהספרדי יודע מה צריך לעשות ואת הסטייג' הבא שהסתכם במעט פחות מ-476 ק"מ קשים מדודים בזמן הוא מנצח עם זמן של 3:30.29 שעות .  אולם ,  הקטארי שמאוד רוצה להוסיף לעצמו תואר בעוד ענף מירוצים לא מוותר כל כך בקלות ומסיים שני בפער של 52 שניות בלבד .  
במקום השלישי מסיים נהג פולקסווגן נוסף ,  מארק מילר שמגיע לאחר כארבע וחצי דקות מהמנצח כשסטפן פטרהאנסל  ( ב.מ.וו )  מסיים רביעי ורובי גורדון  ( האמר )  חמישי ,  הרחק מאחור .  עם הנצחון ,  מגדיל סיינז במעט את הפער בדרוג הכללי מאל-עטייה ל-5:20 דקות ,  שאף הן מאוד שבירות .  שלישי מדורג מילר בפער של כ-28 דקות .
 על שניים ,  ממשיך פרנסיסקו לופז קונטרדו להציג יכולת משובחת עם האפריליה שלו .  הצ'יליאני מנצח את הסטייג' בזמן של 3:48.34 שעות ,  מקדים את דוויד פרטינייה  ( ימאהה )  בארבעים שניות .  מארק קומה  ( KTM )  מסיים רביעי בפער של שלוש דקות וסיריל דספרה  ( KTM )  רק במקום השמיני .  כעת מצטמצם הפער בדרוג הכללי בין דספרה המוביל לקונטרדו שבמקום השמיני לשעה ושלוש דקות שפתאום נראים כניתנים לשבירה אם דספה יתקל פתאום בתקלה בלתי צפוייה .
 את הסטייג' ה-13 והלפני אחרון יחלו היום המתחרים בסאן-רפאל והנסיעה מזרחה תביא אותם לחניית הלילה האחרונה בסנטה רוזה .  אורכו של הסטייג' 725 ק"מ מהם 368 מדודים בזמן אשר ייקבעו ככך הנראה את התוצאה באופן כמעט סופי .  יהיה מעניין .
  .
 
דקאר SS12 :  סיינז נותן גז
יומיים לסיום המירוץ המפרך ,  מוביל הדרוג הכללי יודע שהכל תלוי רק בו ומנצח את הסטייג' .  בדו גלגלי יש מצב להפתעות

