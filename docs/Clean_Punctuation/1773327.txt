בגלל השביתה :  התובעים לא יגיעו להכרעת הדין של קצב
ועדת החריגים דחתה את בקשת התובעים במשפטו של נשיא המדינה לשעבר ,  משה קצב ,  שביקשו לאפשר להם להשתתף בדיון המכריע ביום חמישי חרף שביתת הפרקליטים . " הבקשה אינה עומדת בקריטריונים "
 ועדת החריגים של ארגון הפרקליטים דחתה הערב  ( שלישי )  את בקשת התובעים במשפטו של נשיא המדינה לשעבר משה קצב ,  עורכי הדין רונית עמיאל ונסים מרום ,  להתיר להם להופיע לדיון המכריע שיתקיים ביום חמישי .  לדברי הוועדה ,  הבקשה נדחתה מכיוון שאינה עומדת בקריטריונים שקבע הארגון ,  לפיהם הפרקליטים מופיעים רק בתיקי מעצרים של עבירות חמורות ואינם מופיעים בהליכים משפטיים אחרים .  
המשמעות של צעד זה היא שבמידה וקצב יורשע ,  הפרקליטות לא תוכל לבקש להטיל עליו מגבלות בשלב הראשון ,  וכמו כן לא תופיע לשלב הטיעונים בעונש .  אם קצב יזוכה ,  בפרקליטות לא ידונו באפשרות להגיש ערעור עד לסיום השביתה .  
לפני יומיים קבע הרכב השופטים שדן בתיק ,  כי הקראת הכרעת הדין במשפטו של נשיא המדינה לשעבר הנאשם בשורה של עבירות מין ,  תתקיים ביום חמישי הקרוב בדלתיים פתוחות .  זאת בתגובה למספר עתירות שהגישו בנידון מספר כלי תקשורת .  
פרקליטיו של קצב מסרו כי סברו מלכתחילה שיש לקיים את הדיון בדלתיים פתוחות ,  והשאירו את ההחלטה לשיקול דעתם של השופטים .  פרקליטות המדינה לא מסרה את תגובתה לבקשה בשל השביתה .
 בשבעת החודשים האחרונים מתנהל משא ומתן בין האוצר לארגון פרקליטי המדינה ,  הדורשים שיפור בתנאי העסקתם .  הפרקליטים מוחים ,  בין השאר ,  על כך שהמשכורות שלהם נמוכות ,  שרבים מהם אינם זוכים להחזרי הוצאות רכב וטלפון וכן סובלים מקשיי קידום במערכת .
 
בגלל השביתה :  התובעים לא יגיעו להכרעת הדין של קצב
ועדת החריגים דחתה את בקשת התובעים במשפטו של נשיא המדינה לשעבר ,  משה קצב ,  שביקשו לאפשר להם להשתתף בדיון המכריע ביום חמישי חרף שביתת הפרקליטים . " הבקשה אינה עומדת בקריטריונים "
 
