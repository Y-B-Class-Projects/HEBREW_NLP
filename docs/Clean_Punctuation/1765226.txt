מסתמן :  אלי ישי ,  אהוד ברק והאוצר במוקד דו"ח המבקר על מערך הכיבוי
מבקר המדינה ,  מיכה לינדנשטראוס ,  שיפרסם היום דו"ח חמור על מערך הכיבוי בישראל : " לדו"חות שלנו אין שיניים .  המבקר חייב לקבל לידיו אמצעים חיוניים כדי לבצע אותם הלכה למעשה "
  >  >  מבקר המדינה ,  השופט בדימוס מיכה לינדנשטראוס ,  יפרסם היום אחר הצהריים דו"ח ביקורת חריף על מערך כיבוי האש בישראל .  לפי הערכות ,  בדו"ח תימתח ביקורת על שר הפנים אלי ישי ,  שר הביטחון אהוד ברק ,  ראש הממשלה בנימין נתניהו ושר האוצר יובל שטייניץ ומשרדיהם ,  בגין אחריותם וטיפולם במערך כיבוי האש ,  לרבות בעיות כמו היעדר ציוד ,  תקציב ותקנים .  המבקר צפו לקרוא ליישם את המלצותיו מהעבר בנושא .   המבקר צפוי למתוח ביקורת חריפה על כך שלמרות ממצאי הדו"ח שהגיש בנושא מכבי האש ביולי 2009 ,  לא יושמו המסקנות וכי המצב לא שופר ואף הורע .  ממצאי הדו"ח אסורים לפרסום עד השעה 15:00 .  בהתייחסו אתמול לדו"ח על מכבי האש שיפורסם אחר הצהריים אמר לינדנשטראוס כי  " מדובר בדו"ח מעמיק ויסודי שהוכן במשך תקופה ממושכת במשרדי .  יהיו בו נתונם חשובים ביותר לאזרחי המדינה ".  בעקבות ממצאי הדו"ח תכונס בימים הקרובים הוועדה לענייני ביקורת המדינה של הכנסת ,  שתדון אם להקים ועדת חקירה ממלכתית .  נתניהו ,  המתנגד להקמתה של ועדת חקירה ממלכתית ,  פנה שלשום לישי בבקשה שיפסיק להתבטא בזכות הקמתה של ועדת חקירה ממלכתית .  נתניהו החליט על הטלתה של משמעת קואליציונית בוועדה לביקורת המדינה לכשזו תיאלץ להכריע בדבר הקמתה של ועדת חקירה ממלכתית .  לקואליציה יש רוב בוועדה לביקורת המדינה ,  כך שאם תוטל משמעת קואליציונית בעניין ,  ההצעה להקמתה של ועדה חקירה עשויה להידחות .  בהתאם לבקשת נתניהו ,  לינדנשטראוס יחקור את היערכות מכבי האש והרשויות ותפקודם בכיבוי השריפה בכרמל .  המבקר אמר אתמול בוועדת הכספים כי  " מבקר המדינה חייב לקבל לידיו אמצעים חיוניים כדי לבצע את דו"חות המבקר הלכה למעשה .  אחרת נקבל עוד דו"ח ועוד דו"ח בלי סוף ,  כשהאמירה היא ברורה והביצוע לוקה ".  המבקר קבל על היעדר שיניים למוסד הביקורת . " צריכה להיות אמירה ברורה בחוק שתיתן את השיניים למבקר המדינה .  בעבר הגשנו הצעה לוועדה לביקורת המדינה שאם מישהו שהיה לגביו דו"חות ביקורת חוזרים ממשיך ועושה את מה שביקרנו - אז היועץ המשפטי לממשלה יתבקש לבדוק אם יש מקום להעמדתו לדין משמעתי .  צעדים כאלה מקובלים בעולם ".  המבקר הדגיש כי  " יש הצעת חוק בעניין שהתקיימו לגביה שלושה דיונים וכרגע נמצאת בוועדת שרים לחקיקה .  הדבר נמצא במחלוקת בין משרד המבקר לבין הפרקליטות והיועץ המשפטי לממשלה .  ניסיתי בכל דרך אפשרית לנסות והציל את ההצעה הזו ולצערי הרב בלא הצלחה ".  המבקר הוסיף כי  " זה לא סוד שבחמש וחצי שנות כהונתי בתפקיד אני מתריע שחסרות לנו הוראות חוקיות שיתנו לנו את השיניים הדרושות לביצוע דו"חות המבקר .  מה שקורה הוא שבעקבות דו"חות המבקר השר פונה למנכ"ל משרדו ,  הם ממנים ועדה והיא צריכה לקבוע מה מתקנים מדו"חות המבקר ". 

מסתמן :  אלי ישי ,  אהוד ברק והאוצר במוקד דו"ח המבקר על מערך הכיבוי
מבקר המדינה ,  מיכה לינדנשטראוס ,  שיפרסם היום דו"ח חמור על מערך הכיבוי בישראל : " לדו"חות שלנו אין שיניים .  המבקר חייב לקבל לידיו אמצעים חיוניים כדי לבצע אותם הלכה למעשה "
 
