קומברס החלה בפיטורי עובדים
בשעות האחרונות הוזמנו עובדים הצפויים להיות מפוטרים ברחבי העולם ,  לשימוע לפני הפיטורים .  גם בישראל הוזמנו העובדים לשימוע ,  כאשר ההערכה היא כי בישראל יפוטרו עשרות עובדים
שבועות אחרי שנודע כי בכוונת קומברס לפטר מאות עובדים ,  העניק לכך מנכ"ל החברה אנדריי דהן ,  חותמת רשמית .  במכתב ששלח לעובדי החברה ,  אשר צורף לדיווחים הכספיים שהגישה החברה לרשות ניירות ערך האמריקאית בשבוע שעבר ,  דהן כתב כי בכוונת החברה לפטר כ-5% מעובדי החברה ,  המונה כ-4,500 איש .  
בשעות האחרונות הוזמנו עובדי קומברס הצפויים להיות מפוטרים ברחבי העולם ,  לשימוע לפני הפיטורים .  גם בישראל הוזמנו העובדים לשימוע ,  כאשר ההערכה היא כי בישראל יפוטרו עשרות עובדים .  
אנדריי דהן מנכ"ל קומברס ,  כתב במכתב כי  " במהלך 2009 חווינו תנאים כלכליים גלובליים קשים מאוד שהשפיעו על התעשייה ,  ועל הציפיות שהפעילות העסקית במהלך השנה תרד בקומברס .  ואכן ,  אנחנו ,  במקביל למתחרים ,  חווינו ירידה בהזמנות המוצרים במהלך השנה ,  מה שהוביל לירידה במזומן ובהפסד תפעולי וביצועים שליליים במגזר ".  דהן הוסיף כי  " בספטמבר ,  ראיתי שלמרות שהפעילות העסקית עדיין לא התייצבה ,  היו סיבות טובות לכך שהתמלאנו תקווה לכך שתחול התאוששות לקראת סוף השנה ",  וציין כי  " אנחנו מקווים שהמומנטום ימשיך גם ב-2010 ".  
דהן כתב כי החברה החליטה לצמצם את מבנה העלויות ואת מספר העובדים בכ-5% ,  כפי שכבר נכתב בעבר ,  על הפיטורים המתקרבים בחברה .  מאחר והחברה מעסיקה קרוב ל-4,500 עובדים ,  מדובר על כ-225 עובדים לערך . " להבטחת הצלחתנו העתידית ",  כותב דהן , " חשוב שנשיב את יכולתנו העסקית לייצר רווח תפעולי חיובי ומזומנים באופן עקבי ,  ברמה שתאפשר לנו לשוב ולהשקיע בהזדמנויות עסקיות ".  
בהקשר להגשת הדו"חות כתב דהן כי החשיבות הגבוהה היא בכך שהחברה עשתה התקדמות משמעותית בהגשת הדו"חות .  דהן חותם את המכתב באמירה כי  " יש לנו סיבות טובות להיות מעודדים בנוגע לעתיד ".  
קומברס ,  שלא פירסמה דו"חות כספיים מבוקרים מאז מארס 2006 ,  בשל פרשת התיארוך לאחור של האופציות ,  בעקבותיה נמלט קובי אלכסנדר מנכ"ל החברה לנמיביה ,  דחתה בשבוע שעבר שוב את הגשת הנתונים הכספיים המלאים .  זאת בעקבות ,  סוגיות הנוגעות לחלוקת נכסי המס בין החברה לחברה הבת ורינט .  קומברס צפויה להגיש חלק מהנתונים הכספיים עד סוף אפריל ,  ואת היתרה עד סוף יוני .  ב-12 החודשים שהסתיימו בינואר האחרון ,  רשמה החברה הוצאות של 165 מיליון דולר על תיקון הדו"חות ועלויות משפטיות .
 
קומברס החלה בפיטורי עובדים
בשעות האחרונות הוזמנו עובדים הצפויים להיות מפוטרים ברחבי העולם ,  לשימוע לפני הפיטורים .  גם בישראל הוזמנו העובדים לשימוע ,  כאשר ההערכה היא כי בישראל יפוטרו עשרות עובדים

