בני יהודה :  בלדוט ירד לספסל מול נתניה 
הקפטן ייאבד את מקומו בהרכב לטובת משה ביטון ,  שיפתח לצידו של אלירן עטר במשחק ביום ראשון .  ליניץ' וצעירי אמורים לפתוח 
בני יהודה ערכה הבוקר  ( שישי )  אימון נוסף לקראת המשחק ביום ראשון נגד מכבי נתניה בבלומפילד .  האימון התקיים בסגל מדולדל בשל מכת פציעות שנחתה על הקבוצה ,  אולם המאמן גיא לוזון כבר החליט ככל הנראה על ההרכב הפותח שלו ,  כפי שתוכנן בתחילת השבוע .  החלוץ משה ביטון יפתח בחוד ההתקפה לצידו של אלירן עטר ,  כאשר הקפטן אסי בלדוט יאבד את מקומו בהרכב ויפתח על הספסל .
 מהאימון היום נעדר הקשר מהראן ראדי שהחלים כמעט לחלוטין מהפציעה בשריר רגלו אולם קיבל יום מנוחה נוסף מהצוות המקצועי בכדי לא להעמיס על הרגל .  ראדי לא צפוי לפתוח בהרכב ונכון לעכשיו יתכן שהוא ישולב לפרק זמן מסוים במהלך המשחק ,  בהתאם להתפתחויות על כר הדשא .  מי שאמורים לפתוח בקישור האחורי הם הקרואטי סיניסיה ליניץ' ולירוי צעירי .  ליניץ' קיבל אתמול זריקה לטיפול בכאבים בברכו ואף נצטווה לנוח ,  אך היום הוא כבר ערך אימון מלא ונראה חד מאוד ואם לא יחול שינוי משמעותי הוא יפתח בהרכב .
 הקפטן אסי בלדוט התלונן על כאבים בשרירי הבטן ולא נטל חלק באימון .  הבלם איבן גארידו שוחרר מאימון הבוקר בשל חג המולד והקשר ג'ורג' אמסיס שסובל מפציעה בקרסול ,  נצטווה לנוח מספר ימים ולא התאמן גם הוא .  מחר תערוך הקבוצה את האימון המסכם במגרש בשכונת התקווה .
 
בני יהודה :  בלדוט ירד לספסל מול נתניה 
הקפטן ייאבד את מקומו בהרכב לטובת משה ביטון ,  שיפתח לצידו של אלירן עטר במשחק ביום ראשון .  ליניץ' וצעירי אמורים לפתוח 

