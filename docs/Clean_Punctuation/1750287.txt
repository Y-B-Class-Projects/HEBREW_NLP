אידסון : " השתמשנו בכלי הנשק האחרים כדי לנצח "
 שחקן מכבי ת"א סבור כי מכבי ת"א יש עוד אפשרויות מלבד שחורציאניטיס .  הנדריקס : " אני צריך להיות הדבק של הקבוצה "
 לאחר שצלחו אמש  ( ראשון )  את המפגש מול הפועל ירושלים  ,  אותה ניצחו בתוצאה 55:75 ,  מכבי תל אביב חדורת ביטחון ואמונה וריצ'רד הנדריקס כבר מסמן את היריבה הבאה :  פרטיזן בלגרד ,  אותה תפגוש מכבי ביום חמישי במסגרת היורוליג . " לפרטיזן יש שחקנים טובים ",  אומר השחקן . " גם בירושלים יש שחקנים דומים למה שראיתי ביורוליג ובפרטיזן ואני מקווה שזה יעזור לנו מבחינת המוכנות מול פרטיזן ",  הוא מוסיף .
 רבות דובר על הסגל של מכבי תל אביב ובעיקר מה שאין בו .  דיברו על הצורך להתחזק בשחקן פנים נוסף ,  ואולי גם בגארד ,  אבל הנדריקס אינו מתרגש מכוונתם של קברניטי מכבי תל אביב להחתים סנטר לקבוצה . "  זו לא החלטה שנתונה בידי ",  אומר הנדריקס ."  לא מפריעים לי כל הדיבורים על הבאת שחקן וכל הדיבורים סביב הבאת סנטר .  אני מצפה שמי שיגיע ,  אם יגיע ,  'יקפוץ לספינה' וינסה לתרום לנו להשיג ניצחונות ".  
" בכל מסגרת ,  אם זה ביורוליג או בליגה ,  אני יכול לשחק כארבע ",  התייחס הנדריקס לתפקידו בקבוצה . " בארה"ב שיחקתי יותר בעמדה 4 אבל באירופה הייתי גם בעמדה 5 .  אני יכול להסתגל למה שיבקשו ממני לעשות ואקבל זאת ",  מסביר השחקן . " אני מרגיש נוח בקבוצה .  מבחינה מקצועית ,  אני יכול להיות אפקטיבי לקבוצה גם בלי להחזיק את הכדור בידיים שלי .  הקבוצה שלנו מתחברת בקלות ונוח לי עם שאני עושה ".  האמריקאי טוען כי הוא מייחס חשיבות פחותה להצלחתו האישית . " לא הצבתי עבור עצמי מטרות מסוימות ",  הוא אומר . " חשוב לי רק לנצח עבור הקבוצה .  מה שהם יבקשו ממני - אנסה לעשות עם הכי הרבה התלהבות ותשוקה שאני יכול .  ואז גם דברים האחרים לגבי יסתדרו מעצמם ",  סבור הנדריקס . " אני חושב שיש לנו שחקנים טובים בכל עמדה .  כך שבכל לילה כל שחקן נתון יכול לככב על הפרקט וזה דבר טוב .  באופן אישי ,  אני מביא את הנוכחות שלי באזור הצבע ,  ואת הכוח בהגנה .  אני חייב להדגיש את הפן הזה בקבוצה ,  כי יש לנו כל כך הרבה שחקנים התקפיים נהדרים .  אני צריך להיות הדבק מכל מיני בחינות :  אם זה ריבאונדים ,  חטיפות ,  להיות אקטיבי ".  סופוקליס שחורציאניטיס סבור כי הניצחון מול ירושלים הושג בזכות ההגנה . " ההבדל בין שני המחציות היה נעוץ בהגנה שלנו ,  הצגנו הגנה טובה ,  עשינו את מה שצריך לעשות וזהו זה ".  עם זאת ,  הסנטר אינו ממהר להסיק מסקנות . " האם זה ההבדל בין שתי הקבוצות ?  אני לא יודע ,  נראה בפיינל פור הישראלי כי הכל מסתכם במשחק אחד אז נראה מה קורה ",  אומר שחורציאניטיס .
 צ'אק אידסון הגיב לתקרית על הפרקט . " אני תמיד מנסה להימנע מוויכוחים או מלהתעמת על הפרקט ,  אני לא אוהב את זה ,  אבל זה יכול לקרות במשחקים חמים כאלה שיש אווירה תוססת מסביב ,  זה כדורסל וזה חלק מהמשחק ,  אני חושב שכאשר שחקן יריב פוגע בך במהלך משחק אתה מחפש את הנקמה רק דרך זה שתנצח ותשחק ממש טוב ,  אנחנו מקצוענים שלא נגררים לפינות אחרות ". 
אז מדוע התקשו במחצית הראשונה ?   " כששיחקנו מול ז'לגיריס קובנה סופו חירב להם את כל משחק הפנים .  ומול הפועל ירושלים ,  הם סגרו את משחק הפנים שלנו מצוין .  השתמשנו בכלי הנשק האחרים שלנו בכדי לנצח ",  סבור אידסון . " אני חושב שהם שיחקו טוב במחצית הראשונה .  לא אפשרו לנו להוציא לפועל את כל הדברים שרצינו לעשות ,  והם עשו זאת טוב ,  במחצית השניה זה כבר היה סיפור אחר ,  הם לא פתחו אותה טוב ואנחנו נכנסנו לקצת והשתלטנו על המשחק .  אני שמח שניצחנו ,  תמיד כיף לנצח משחקים כאלה שיש בהם הרבה מסורת ואמוציות ". 
יניב גרין סיכם : " האמת שהיתה תחושה לכל אורך המשחק שאנחנו בורחים ,  ולא הצלחנו לעשות את זה ,  רק בדקות האחרונות הצלחנו לעשות את זה .  אני חושב שהתוצאה משקפת מה שהיה היום ,  ביד אליהו אנחנו עדיפים תמיד והראנו את זה היום ". 

אידסון : " השתמשנו בכלי הנשק האחרים כדי לנצח "
 שחקן מכבי ת"א סבור כי מכבי ת"א יש עוד אפשרויות מלבד שחורציאניטיס .  הנדריקס : " אני צריך להיות הדבק של הקבוצה "
 
