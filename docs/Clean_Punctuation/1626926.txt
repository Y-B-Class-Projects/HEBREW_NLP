פסק דין :  בנק הפועלים יממש ערבויות של האחים ברנוביץ בשווי 5.3 מיליון שקל
בית המשפט דחה את טענות משפחת ברנוביץ כי עקב פתיחה מוקדמת מדי של הליכי כינוס הנכסים אבד שווי החברות
הקבלנים מרדכי ואריה ברנוביץ ובני משפחתם ישלמו כ-5.3 מיליון שקל לבנק הפועלים בשל ערבויות אישיות עליהם חתמו בעבור החברות שהיו בבעלותם ונקלעו להליכי חדלות פרעון .  כך קבעה באחרונה שופטת בית משפט השלום בתל אביב ,  רחל ערקובי ,  בדיון מאוחד בארבע תביעות שונות.בנק הפועלים טען באמצעות עו"ד ארז חבר ממשרד עמית ,  פולק ,  מטלון כי שתי החברות ניהלו אצלו מספר חשבונות והנתבעים היו ערבים אישית לכיסוי כל חובות החברות .  הנתבעים טענו כי עם פרוץ המיתון בענף הבנייה בתחילת שנת 2000 החליט הבנק לצמצם את מסגרת האשראי של החברות למרות הבטוחות שהיו בידיו .  הבנק דרש מהחברות לבצע תוכנית הבראה אשר יצאה לפועל ,  אך למרות זאת הבנק החליט לבצע כינוס נכסים לחברות ומימש פרויקטים בבנייה .  כן דרש הבנק בטחונות נוספים בדיעבד שבגינם חתמו בני משפחת ברנוביץ על ערבות נוספת של שלושה מיליון שקל .  בני המשפחה הוסיפו כי הבנק פתח בהליכי כינוס ומכירת נכסי החברות מוקדם מדי וכי עקב מחדלי הבנק אבד שווי החברות.השופטת עורקבי דחתה את טענת אריה ברנוביץ ,  לפיה לא היתה לו כל שליטה על חשבון הבנק ,  אף שהוא חתום על מסמכי פתיחת החשבון : " מדובר בבעל מניות ואחד המייסדים של קבוצת החברות ברנוביץ ,  איש עסקים ,  אשר ניהל מערכות גדולות ומורכבות של חברות .  סבורני כי אין לקבל טענה זו של אריה ברנוביץ .  הוא חתם על טופס פתיחת החשבון והוראות תשלום ממנו ,  היה מודע לפתיחתו והתנהלותו ". לגבי טענת הנתבעים כי נציג הבנק הגיע עמם לסיכום בעל פה בנוגע למנגנון הפחתה וביטול ערבויות ציינה השופטת  " מדובר באנשי עסקים המנהלים עסקים במשך שנים ,  מיוצגים על ידי עורכי דין ,  ומנהלים משא ומתן ארוך וממושך ביחס לכל פרט ופרט בהסכם להפחתת ערבויות .. .ולמרות זאת טוענים לסיכום בעל פה ואינם מביאים להעיד את מי שאיתם סיכמו את אותו סיכום ".  השופטת קיבלה את התביעה וקבעה כי הנתבעים ישלמו לבנק את מלוא הסכומים הנתבעים וכן שכר טרחת עורכי דין בסך 50 אלף שקל .
 
פסק דין :  בנק הפועלים יממש ערבויות של האחים ברנוביץ בשווי 5.3 מיליון שקל
בית המשפט דחה את טענות משפחת ברנוביץ כי עקב פתיחה מוקדמת מדי של הליכי כינוס הנכסים אבד שווי החברות

