הרגולטורים בטורקיה פתחו בחקירה נגד המשקיע מרק מוביוס בחשד למניפולציה בשווקים
החקירה נפתחה לאחר שמוביוס אמר לעיתונאים כי הוא צופה תיקון בשווקים וגרם לנפילה של 3% בבורסת איסטנבול
רגולטור שוקי ההון בטורקיה  ( spk )  פתח בחקירה נגד מנהל ההשקעות מרק מוביוס בחשד למניפולציה בשווקים .  החקירה נפתחה בעקבות בקשות חוזרות ונשנות של משקיעים טורקים - כך הודיעו גורמים ב-spk אתמול.הגורמים ,  אשר ביקשו להישאר בעילום שם ,  אמרו לרויטרס כי החקירה נוגעת לדברים שאמר מוביוס לעיתונאים בטורקיה בשבוע שעבר ,  לפיהם עשוי להתרחש עד סוף השנה תיקון של 15%-20% בשווקים .  מוביוס הוסיף כי  " כפי שאני רואה זאת כעת אנחנו נמצאים בשוק פרי ,  כך שכל איום יהיה מאוד קצר השנה ,  אם יהיה תיקון ". ביום רביעי ,  אז פורסמו דבריו של מוביוס ,  ננעלה בורסת איסטנבול בירידה של 3% - הירידה היומית החדה ביותר מאז מאי - מה שהוביל משקיעים פרטיים בטורקיה להפציר ברגולטור לפתוח בחקירה .  הבורסה הטורקית עלתה עד כה השנה ב-31% - יותר מפי שניים מהעלייה שנרשמה במדד השווקים המתעוררים של msci.בספטמבר אמר מוביוס ,  יו"ר טמפלטון אסט מנג'מנט ,  כי הוא רואה את טורקיה כאחד השווקים המתעוררים המועדפים עליו להשקעה וכי בכוונתו להוסיף עוד 300-250 מיליון דולר לקרן בשווי מיליארד דולר שכבר משקיעה במדינה .  בראיון לרויטרס הוסיף מוביוס כי שיעור הריבית הנמוך ,  האוכלוסייה הצעירה ובעלת הצריכה הפרטית החזקה ומגזר הבנקאות היציב הפכו את טורקיה לשוק אטרקטיבי להשקעה.מנהלי קרנות כמו מוביוס הזרימו השנה הרבה השקעות לטורקיה ,  בעודם מחפשים תשואות גבוהות מהזינוק בשוק המניות ומכלכלתה המשגשגת .  התמ"ג של טורקיה צמח ב-10.3% ברבעון השני של 2010 .  בשנה שעברה שוק המניות כבר הכפיל את שוויו על אף נסיגה של 4.7% בתמ"ג .
 
הרגולטורים בטורקיה פתחו בחקירה נגד המשקיע מרק מוביוס בחשד למניפולציה בשווקים
החקירה נפתחה לאחר שמוביוס אמר לעיתונאים כי הוא צופה תיקון בשווקים וגרם לנפילה של 3% בבורסת איסטנבול

