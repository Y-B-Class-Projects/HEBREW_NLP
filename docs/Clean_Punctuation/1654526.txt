כך מרוויחים 100 מיליון שקל ב-0.6% דמי ניהול 
BenchMarker
 >  >  את התוצאות המעולות שהציגה אתמול מגדל ביטוח - רווח של כמיליארד שקל ב-2009 - היא חייבת בעיקר לעליות בבורסה שהובילו לרווחי נוסטרו .  התוצאות של מגדל מצליחות לטשטש את העובדה שמכונת המזומנים בדמות דמי הניהול המשתנים  ( 15% מהתשואה )  בפוליסות המשתתפות ברווחים לא עבדה כמעט לכל אורך 2009 .  מצב זה איפשר להציץ לנתון מעניין - כמה יכולה מגדל להרוויח מפוליסות אלה ,  כאשר היא גובה דמי ניהול קבועים בלבד - 0.6% .  התשובה מצויה בדו"ח הדירקטוריון - רווח של 100 מיליון שקל .  באחרונה הועלתה הצעת חוק להגבלת תקרת דמי הניהול במכשירי החיסכון ארוך הטווח ,  ובקופות הגמל הוצע לגבות דמי ניהול בגובה 0.7% .  ההתבטאויות שנשמעו בשוק בעקבות ההצעה היו קיצוניות : " אפשר לסגור את כל בתי ההשקעות ולהחזיר את קופות הגמל לבנקים ".  ואולם ,  מגדל מראה שגם עם דמי ניהול של 0.6% ניתן להרוויח - ואפילו סכום נאה .  גודל התיק של מגדל - 30 מיליארד שקל - הוא משמעותי ליכולתה להציג רווח בדמי ניהול כאלה .  יש גם לזכור שזהו רווח לפני מס .  אבל הנתונים שמציגה מגדל מראים דבר אחד :  אסור ללכת שולל אחר תחזיות אפוקליפטיות על התמוטטות בתי ההשקעות וחברות הביטוח עקב הורדת דמי ניהול .  אולי גופים קטנים יותר ירוויחו פחות ממגדל ,  אולי גופים עם מערכות מחשוב לא מתקדמות כמו של מגדל יצטרכו לעבור שידרוג  ( שזהו תהליך רצוי בענפי הביטוח ובתי ההשקעות שמפגרים ברמת מערכות המחשוב אחרי הבנקים )  ,  אולי הגופים יצטרכו להדק את החגורה ולקצץ את המתנות לסוכני הביטוח - אבל קריסה המונית לא תהיה כאן .  אם מכונת דמי הניהול היתה עובדת כסדרה ,  ומגדל היתה גובה את מלוא דמי הניהול בגין 2009 בפוליסות המשתתפות ברווחים - היו נוספים לה 700 מיליון שקל לרווח הנקי אחרי מס .  גם כאן יש לסייג ולומר כי נתון זה נגזר משנה יוצאת דופן שהיתה בשוק ההון ,  אבל הוא בהחלט מראה כי יש מקום לפעולה רגולטורית שתוזיל את דמי הניהול הגבוהים בתעשיית ניהול הכסף הפנסיוני .  אולי זה רעיון לא כל-כך רע שמגדל תרוויח  " רק "  מיליארד שקל ,  ולא 1.7 מיליארד שקל ,  והציבור לא ייאלץ לראות את הפנסיה שלו נשחקת במאות אלפי שקלים בגין דמי ניהול מופרזים .
 
כך מרוויחים 100 מיליון שקל ב-0.6% דמי ניהול 
BenchMarker

