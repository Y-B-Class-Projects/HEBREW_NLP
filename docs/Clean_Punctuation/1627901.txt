עסקת שליט : " המתווך יקבל היום את תשובת חמאס "
 לפי העיתון  " אל-חיאת ",  המתווך הגרמני יגיע היום לעזה ויקבל את תשובת הארגון למתווה הישראלי לעסקה לשחרור החייל החטוף .  בכיר בחמאס : " על הציבור בישראל ללחוץ על ממשלתו לבצע את העסקה "
 המתווך הגרמני במשא ומתן לגיבוש עסקת שליט בין ישראל לחמאס צפוי להגיע היום  ( ראשון )  לרצועת עזה כדי לקבל את התשובה של חמאס להצעת ישראל למתווה העסקה המתגבשת .  בכיר בארגון אמר לעיתון  " אל-חיאת ",  הרואה אור בלונדון ,  כי המשא ומתן עדיין מתנהל ,  אך סירב למסור פרטים על תשובת הארגון . " נציג למתווך הגרמני את עמדתנו ",  אמר .
 הבכיר אישר את דבריו של מפקד מנגנון ביטחון הפנים הכפוף לממשלת חמאס ברצועת עזה ,  שטען לפני מספר ימים כי חמאס הצליח לסכל ניסיון של השב"כ להגיע לחייל החטוף גלעד שליט הנמצא בשבי ברצועה .  המפקד ,  אבו עבדאללה ,  סיפר לאתר  " פאל-טיימס "  כי אנשיו עצרו מספר פעילים לשעבר במנגנוני הביטחון של הרשות הפלסטינית בעזה בחשד שאספו מידע עבור ישראל בנוגע למקום הימצאו של שליט .  לדבריו ישראל גייסה את משתפי הפעולה במטרה לחטוף בכיר בזרוע הצבאית של חמאס ולגלות באמצעותו היכן מוחזק שליט . " בזמן האחרון נעצרה קבוצה זו ",  אמר הבכיר .
 הבכיר אמר עוד כי כל ניסיונותיה של ישראל לאתר את מיקומו של שליט עלו בתוהו אך כינה אותם  " הרפתקאות ביטחוניות בלתי-מחושבות ".  הוא הזהיר את ישראל לבל תנקוט בצעד זה פעם נוספת : " הרפתקאות אלו נועדו להיכשל ",  אמר . " על הציבור בישראל ללחוץ על ממשלתו לבצע את העסקה ". 
ביום חמישי שבה משלחת חמאס לרצועת עזה ממצרים .  בכיר חמאס מחמוד א-זהאר אמר כי השיחות העקיפות בין ישראל לחמאס לא הסתיימו וכי  " לא נסגרה "  הדלת על הסכם חילופי שבויים .  א-זהאר אמר את הדברים לכתבים במהלך כניסתה של משלחת חמאס לרצועת עזה דרך מעבר רפיח . " חמאס לא סגר את הדרך להסכם שליט .  הדיונים והשיחות ממשיכים בחמאס למרות שיש לנו כמה הסתייגויות לגבי ההצעה הישראלית האחרונה ". 

עסקת שליט : " המתווך יקבל היום את תשובת חמאס "
 לפי העיתון  " אל-חיאת ",  המתווך הגרמני יגיע היום לעזה ויקבל את תשובת הארגון למתווה הישראלי לעסקה לשחרור החייל החטוף .  בכיר בחמאס : " על הציבור בישראל ללחוץ על ממשלתו לבצע את העסקה "
 
