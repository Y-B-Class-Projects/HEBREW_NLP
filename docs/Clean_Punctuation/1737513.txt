מקסיקו :  חשש למאות הרוגים כתוצאה ממפולת בוץ
מפולת בוץ פקדה את מדינת וואחקה שבמקסיקו .  כוחות החילוץ מתקשים להגיע לאזור עקב תנאי מזג אוויר קשים .  הרשויות הביעו חשש שמאות בני אדם נקברו תחת המפולת
חשש לחייהם של מאות בני אדם במדינת וואחקה שבדרום מקסיקו לאחר שמפולת בוץ פקדה בצהרים  ( שלישי )  את העיר סנטה מריה טלאיוטולטפק .  המפולת אירעה כתוצאה מגשמים עזים שירדו באזור במהלך הלילה וקברה תחתיה 300 בתים לפנות בוקר  ( שעון מקומי )  .  המספר המדויק של הקורבנות עדיין לא ידוע ,  אך מושל המדינה אמר כי הוא עשוי להיות בין 500 ל-600 .  המושל העריך עוד כי עד 1,000 בני אדם ישנו בבתיהם בזמן המפולת .  צוותים של חיילים ,  אנשי סיוע וכלבי גישוש נשלחים לאזור אולם הם מתעכבים בחילוץ עקב תנאי מזג אוויר קשים . " יש הרבה גשם ,  נהרות עלו על גדותיהם ,  ואנו מתקשים להגיע לאזור בגלל המפולות על הכבישים ".  אמר אוליסס רואיז ,  מושל וואחקה לרשת טלוויזיה מקומית .  
סופות טרופיות קשות פקדו את מרכז אמריקה .  הלילה דווח כי לפחות 30 בני אדם נהרגו בצפון-מערב קולומביה עקב מפולת בוץ .
 
מקסיקו :  חשש למאות הרוגים כתוצאה ממפולת בוץ
מפולת בוץ פקדה את מדינת וואחקה שבמקסיקו .  כוחות החילוץ מתקשים להגיע לאזור עקב תנאי מזג אוויר קשים .  הרשויות הביעו חשש שמאות בני אדם נקברו תחת המפולת

