שוק הדיור האמריקאי עדיין לא מתאושש :  מחירי הבתים ב-20 הערים הגדולות ירדו ב-0.2% בנובמבר
לעומת נובמבר 2008 ירדו מחירי הבתים בערים הגדולות בארה"ב ב-5.3% ,  לפי מדד S & P/ קייס-שילר
מחירי הבתים ב-20 הערים הגדולות בארה"ב ירדו ב-0.2% בחודש נובמבר ,  לעומת אוקטובר - כך עולה ממדד s & p/קייס-שילר ,  שפורסם היום .  באוקטובר ירדו מחירי הבתים ב-0.1% ,  לפי נתונים מתוקנים שפורסמו היום.לעומת נובמבר 2008 ירדו מחירי הבתים בערים הגדולות בארה"ב ב-5.3% ,  לפי s & p .  רק ב-5 מתוך 20 הערים הגדולות בארה"ב נרשמה עלייה במחירי הבתים .  לעומת השיא אליו הגיעו מחירי הבתים ב-2007 ,  נפלו מחירי הבתים ב-32.6% ,  לפי המדד .  ב-10 הערים הגדולות בארה"ב רשמו מחירי הבתים ירידה של 4.5% בנובמבר לעומת החודש המקביל שנה קודם לכן.דיוויד בליצר ,  יו"ר מחלקת המדדים של s & p ,  אמר כי הנתונים מצביעים על מגמה מעורבת בשוק הדיור האמריקאי . " רק בחמישה שווקים נרשמו עליות מחירים בנובמבר לעומת אוקטובר ,  אך מה שמעניין יותר הוא שבארבעה שווקים - לאס וגאס ,  שרלוט ,  סיאטל וטמפה - נפלו המחירים לרמות שפל חדשות ",  אמר בליצר .  עם זאת ,  הוא ציין כי בשווקים כמו דאלאס ,  דנבר ,  סן דייגו וסן פרנסיסקו ,  נרשמו עליות שנתיות ראשונות במחירי הבתים מזה שנתיים .  בדאלאס נרשמה עלייה שנתית של 1.4% במחירי הבתים.נתוני המדד המאכזבים באים על רקע חששות בנוגע ליכולתו של שוק הדיור האמריקאי להתאושש מהמשבר החמור ביותר שלו מאז מלחמת העולם השנייה .  אתמול דיווח משרד המסחר האמריקאי כי מכירות הבתים הקיימים רשמו נפילה חודשית שלישית ברציפות בדצמבר ,  ושבוע לפני כן דיווח משרד המסחר כי התחלות הבנייה נפלו בקצב חד מהצפוי .
 
שוק הדיור האמריקאי עדיין לא מתאושש :  מחירי הבתים ב-20 הערים הגדולות ירדו ב-0.2% בנובמבר
לעומת נובמבר 2008 ירדו מחירי הבתים בערים הגדולות בארה"ב ב-5.3% ,  לפי מדד S & P/ קייס-שילר

