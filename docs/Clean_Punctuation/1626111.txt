תחזית :  מחירי הבתים בבריטניה ימשיכו לרדת גם ב-2010 ,  על אף התאוששות הכלכלה
מחירי הבתים בבריטניה יירדו ב-1% ב-2010 ,  לאחר שהשנה לא יירשם בהם שינוי ,  לפי חברת הנדל"ן הומטראק
האבטלה הגואה ,  הירידה בהכנסות משקי הבית ומצבה הרעוע של הכלכלה צפויים לדחוף את מחירי הבתים בבריטניה כלפי מטה בשנה הקרובה ,  כך צופה חברת הנדל"ן הבריטית הומטראק .  לפי תחזית הומטראק ,  צפויים מחירי הבתים בממלכה המאוחדת לרדת ב-1% ב-2010 ,  לאחר שב-2009 לא יירשם בהם שינוי . " אף כי התחזית היא לצמיחה ב-2010 ,  הגידול באבטלה והעלייה האיטית בהכנסות משקי הבית צפויים להכביד על הביקוש לבתים ",  אמר ראש חטיבת המחקר של הומטראק ,  ריצ'רד דונל .  הדו"ח החודשי של הומטראק למחירי הבתים בבריטניה הראה כי מחירי הבתים בבריטניה היו נמוכים בדצמבר ב-1.9% לעומת החודש המקביל בשנה שעברה ,  לאחר ירידה של 2.9% בנובמבר .  בשעה שכלכלות אחרות באירופה ובעולם כולו ,  כמו גרמניה ,  צרפת וארה"ב ,  הצליחו לצאת מהמיתון ברבעונים האחרונים ,  בריטניה עדיין שקועה במיתון .  התמ"ג של בריטניה נסוג ברבעון השלישי ב-0.2% לעומת הרבעון השני .  לעומת הרבעון המקביל בשנה שעברה ,  נרשמה נסיגה של 5.1% ברבעון השלישי .
 
תחזית :  מחירי הבתים בבריטניה ימשיכו לרדת גם ב-2010 ,  על אף התאוששות הכלכלה
מחירי הבתים בבריטניה יירדו ב-1% ב-2010 ,  לאחר שהשנה לא יירשם בהם שינוי ,  לפי חברת הנדל"ן הומטראק

