קשר ניגרי נחת למבחנים בבני יהודה
איבנג'ובו איקצ'וקו  ( 24 )  ,  שחקנה של הארטלנד יונייטד הניגרית ,  בארץ .  אם ירשים את גיא לוזון ,  הוא עשוי להצטרף בעונה הבאה
איבנג'ובו איקצ'וקו ,  קשר ניגרי בן 24 ,  נחת היום  ( שני )  בישראל וייבחן בימים הקרובים בבני יהודה .  במידה שאיקצ'וקו ,  שחקנה של הארטלנד יונייטד מהליגה הניגרית ,  ירשים את המאמן גיא לוזון ,  הוא עשוי להצטרף אל הקבוצה בעונה הבאה .  איקצ'וקו מכונה בניגריה  " היתוש "   ( מוסקיטו )  ,  בשל קומתו הנמוכה 1.64 מ' ומידות גופו הצנום .  בשנים האחרונות שיחק הקשר בקבוצות שונות בליגה הניגרית .
 היום נהנו הזהובים מיום חופשי ,  ומחר יחלו בהכנות לקראת משחק הבית הקרוב ,  נגד הפועל רמת גן ,  בשבת בבלומפילד .  הניגרי צפוי כאמור להגיע לאימון הבוקר מחר והוא יפגוש את חברו לנבחרת ניגריה ,  השוער דלה איינוגבה .  מי שיחסר השבוע באימוני הקבוצה הוא הבלם דין מורי ,  שטס עם הנבחרת הבוגרת לרומניה .
 
קשר ניגרי נחת למבחנים בבני יהודה
איבנג'ובו איקצ'וקו  ( 24 )  ,  שחקנה של הארטלנד יונייטד הניגרית ,  בארץ .  אם ירשים את גיא לוזון ,  הוא עשוי להצטרף בעונה הבאה

