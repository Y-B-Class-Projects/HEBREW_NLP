Creative destruction 
הרס יצירתי .  מונח שטבע בראשונה הכלכלן ג'וזף שומפטר ב-1942 בספרו  " קפיטליזם ,  סוציאליזם ודמוקרטיה ".  שומפטר התייחס בכך לתהליך שבו הולדתה של טכנולוגיה חדשה ומהפכנית שיוצרת שינוי הורסת בדרכה טכנולוגיות וחברות קיימות .  שומפטר סבר שטכנולוגיות כאלה והיזמים שמפתחים אותן הם הכוח המניע בצמיחתה של הכלכלה המודרנית .  דוגמאות להרס יצירתי קיימות לכל אורך ההיסטוריה .  הדוגמה המובהקת ביותר נמצאת כנראה בתחום ההאזנה הביתית למוסיקה .  לאורך עשרות שנים משלו בכיפה תקליטי הוויניל ,  ואליהם הצטרף טייפ הסלילים .  לאחר מכן הגיעה הטכנולוגיה של הקלטות הממוזערות ,  אבל כל אלה עדיין לא הרגו את התקליטים .  המהפכה האמיתית הגיעה עם הטכנולוגיה הדיגיטלית והקומפקט דיסק .  בעשר השנים האחרונות אלה הם מכשירי ה-mp3 ואתרי המוסיקה בחינם או כמעט חינם ,  שמחסלים את כל הטכנולוגיות שפעלו בתחום הזה לפניהם .  בכך הם אלה יוצרים בעיה עסקית קשה לתעשיית המוסיקה המסורתית .  דוגמה נוספת מגיעה משוק הקדם-דפוס והגרפיקה .  בעבר נזקקו מעצבים גרפיים ל מחשבים משוכללים ויקרים שעלו עשרות אלפי דולרים כדי שיוכלו לעבד את הקבצים הגרפיים במהירות וביעילות .  כיום ניתן לבצע עבודות גרפיות מסובכות ביותר גם בעזרת מחשב שעולה פחות מ-3,000 דולר .  עוד דוגמה מוכרת היא זו של המצלמות הדיגיטליות - שהרגו את מצלמות הפילם הישנות ,  ובדרך פגעו בחברות ותיקות מעולם הצילום והדפוס - כמו פוג'י ,  קודאק ,  פולארויד וזירוקס .  דוגמה נוספת היא כמובן האינטרנט ויכולת הפצת המידע הטמונה בו . " ההרס "  שנולד באינטרנט כבר הרג טכנולוגיות רבות .  האי-מייל הרג כמעט לחלוטין את הפקס ,  אתרי החדשות המקוונים משמידים בהדרגה את העיתונות המודפסת ,  וחברות הטלוויזיה בכבלים ובלוויין מצויות תחת איום מכיוון אתרים כמו יו-טיוב וטכנולוגיות חדשות להפצת מידע בפס רחב .  אף שחברות רבות מגיעות לסוף דרכן בעקבות טכנולוגיות חדשות ,  שומפטר סבר שהתועלת הכלכלית שצומחת לעולם כולו גדולה מהנזק שסופגות חברות בודדות .  מלבד זאת ,  על חורבותיהן של החברות שנהרסו קמות חברות עסקיות חדשות כמו מיקרוסופט ,  אפל ,  אינטל וגוגל ,  שמייצרות לבעלי המניות והלקוחות שלהן ערך רב .  ginzburg@themarker.com.ami יום ראשון של השקעות

Creative destruction 
nan
