מנצ'סטר סיטי מובילה במירוץ אחר דויד לואיז
בנפיקה סירבה להצעת צ'לסי לרכוש את הבלם ב-17 מיליון ליש"ט ,  הכדור עובר למאנצ'יני .  דזקו ממשיך להתקרב לסיטיזנס
מנצ'סטר סיטי וצ'לסי מנסות לצרף את דויד לואיז ,  בלמה של בנפיקה ,  אבל נראה שזה לא הולך להיות פשוט .  האלופה האנגלית הציעה לא פחות מ-17 מיליון ליש"ט עבור הברזילאי ,  אך בבנפיקה סירבו להצעה .  נכון לעכשיו הסיטיזנס מובילים במירוץ אחר צירופו ,  כאשר נראה שבנפיקה מערימה קשיים על שחרורו על אף העובדה שהיא הודחה מליגת האלופות .
 ב'טלגרף' פורסם הבוקר  ( שישי )  כי רוברטו מאנצ'יני נחוש לצרף את לואיז ,  אחרי שבקיץ קבוצתו הציעה תמורתו 15 מיליון ליש"ט .  ללואיז ,  שמשחק גם בצד שמאל ,  יש סעיף שחרור שעומד על 43 מיליון ליש"ט ונראה כי בבנפיקה מעוניינים להשאיר אותו עד סוף השנה .  בינתיים בסיטי עושים מאמצים לצרף גם את אדין דזקו ,  שכבר זמן רב נמצא על הכוונת ,  כשעל פי הדיווחים סיטי סיכמה את מחיר הבאתו שעומד על 30 מיליו ליש"ט ,  בעוד תנאיו של השחקן טרם סוכמו .
 ובינתיים עוזרו של מאנצ'יני בריאן קיד כבר משדר לליגה שסיטי בנויה לאליפות . " לא הייתי מחליף את הסגל שלנו עם אף קבוצה אחרת ",  אמר . " הנערים עושים עבודה נפלאה .  תמיד אנחנו מכוונים למקום הרביעי ואנחנו עושים את זה טוב .  אף אחד לא מתלהב ואנחנו יודעים שיש לנו עבודה קשה לפנינו .  זה ברור שלמנצ'סטר יונייטד יש מה להפסיד .  זה בידיים שלה ואי אפשר לברוח מזה .  הם יודעים איך לזכות בתארים ". 

מנצ'סטר סיטי מובילה במירוץ אחר דויד לואיז
בנפיקה סירבה להצעת צ'לסי לרכוש את הבלם ב-17 מיליון ליש"ט ,  הכדור עובר למאנצ'יני .  דזקו ממשיך להתקרב לסיטיזנס

