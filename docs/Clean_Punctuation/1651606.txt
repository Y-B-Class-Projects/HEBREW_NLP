מי לא ידע ,  לא שאל ולא עודכן ?  
 >  >  חשיפת פרשת עסקת rp ,  שנבדקת כעת על ידי המשטרה ,  העלתה כי יו"ר הבנק דאז ,  דני דנקנר ,  היה בעל אינטרס בעסקה .  זאת בשל קשריה של חברת אלרן ,  שבבעלות משפחת דנקנר ,  עם קרן rp .  לאחר שבימים האחרונים נודע כי ההנהלה והדירקטוריון שאישרו את העסקה ככל הנראה לא ידעו באותו מועד על האינטרסים של דנקנר ,  מתעוררת השאלה אילו מנגנונים נוספים בבנק היו אמורים לקבל את המידע על העסקה כדי לאשרה כדין .  הבנקים הם חברות מפוקחות ביותר .  נוסף על הוראות חוק החברות ,  נהלים של המפקח על הבנקים קובעים דרכים לאישור עסקות חריגות .  הוראת נוהל בנקאי תקין מספר 312 קובעת דרכים לאישור עסקות עם בעלי עניין ואנשים קשורים .  הנוהל קובע מיהם אנשים קשורים ,  כאשר על פי הוראות הנוהל דירקטור בבנק הוא איש קשור .  על פי הוראת הנוהל ,  הבנק לא יעשה עסקה עם איש קשור בתנאים מועדפים על אלה שהוא עושה בעסקה דומה עם אחרים .  הנוהל קובע גם שעסקות עם אנשים קשורים צריכות להיות מתועדות ולקבל את אישור ועדת הביקורת בבנק או ועדת העסקות עם אנשים קשורים .  בוועדת אישור העסקות עם אנשים קשורים של בנק הפועלים היו חברים ב-2008 הדירקטורים יאיר אורגלר ,  מלי ברון ,  נירה דרור ,  אמרי טוב ומשה קורן .  הוועדה קיימה 42 ישיבות ב-2008 .  בוועדת הביקורת חברים נירה דרור ,  יאיר אורגלר ,  אמרי טוב ולסלי ליטנר ,  והיא התכנסה 44 פעמים במהלך 2008 .  השאלה היא אם העסקה שאושרה בדירקטוריון באותה שנה עברה לאישור אחת הוועדות הללו .  זאת ,  בהתחשב בעובדה שמי שהיתה אחראית על הביקורת הפנימית בבנק ב-2008 היא אורית לרר ,  כיום חברת הנהלה והממונה על הפעילות הבינלאומית של הבנק .  137 משרות עסקו ב-2008 בביקורת פנימית בבנק ,  כאשר הבנק מציין כי הביקורת מתבצעת על פי תוכנית עבודה לתקופה של שלוש שנים ,  וכי  " במסגרת תוכניות העבודה של הביקורת נבחנים גם הליכי אישור עסקות מהותיות ,  והכל מתוך ראייה כוללת של מיקוד הסיכונים ".  ועדת הביקורת דנה בתוכנית העבודה של המבקר הפנימי .  השאלה שמתעוררת היא אם הביקורת הפנימית של הבנק בדקה את העניין לאחר פרסום החשדות סביב העסקה בעיתונות במאי .  בנוסף ,  כמובן שהבנק כפוף לכל הליכי אישור עסקות חריגות שקבועים בחוק החברות .  בסעיף 269 לחוק החברות נקבע כי  " נושא משרה בחברה או בעל שליטה בחברה ציבורית ,  היודע שיש לו עניין אישי בעסקה קיימת או מוצעת של החברה ,  יגלה לחברה בלא דיחוי ,  ולא יאוחר מישיבת הדירקטוריון שבה נדונה העסקה לראשונה ,  את מהות עניינו האישי ".  בנוסף ,  עסקה חריגה עם נושא משרה בחברה כפופה לאישור ועדת הביקורת והדירקטוריון .  אחת הטענות כנגד דנקנר בתביעה הנגזרת שהוגשה אתמול היא שבעת אישור העסקה ב-2005 היה דנקנר חלק מגרעין השליטה בבנק ,  ולכן העסקה היתה טעונה גם את אישורה של האסיפה הכללית ברוב מיוחד .
 
מי לא ידע ,  לא שאל ולא עודכן ?  
nan
