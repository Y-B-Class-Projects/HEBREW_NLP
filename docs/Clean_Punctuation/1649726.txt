אנדרסון קופר בדרך ל-CBS ? 
כלי תקשורת אמריקאים מדווחים על גישושים בין הכתב הבכיר של רשת CNN לבין CBS ,  שם מייעדים לו את מהדורת הערב במקום קייטי קוריק
עיתונאי רשת CNN אנדרסון קופר במגעים עם רשת CBS להחלפת מגישת מהדורת חדשות הערב קייטי קוריק .  על פי דיווחים בכלי התקשורת האמריקאים ,  ראשי הרשת מחפשים בימים אלו מחליף לקוריק ,  שהחוזה שלה מסתיים בעוד פחות משנה ,  ופנו לקופר ,  מגיש בכיר ב-CNN .  ביום שני האחרון הכחישה CNN כי קופר נפגש לאחרונה עם בכירים ברשת המתחרה מעבר לקשר המתחייב מעבודתו ככתב התכנית  " 60 דקות ".  אתרי אינטרנט אמריקאים מציינים כי המגעים בין הצדדים החלו לפני מספר חודשים ,  טרם נסיעתו של קופר לסיקור רעידת האדמה בהאיטי מטעם CNN .
 Hollywood Reporter מדווח כי מקורביו של קופר הדליפו את הידיעות בדבר המגעים עם CBS משום שהוא מעוניין לצאת מהרשת : " הרייטינג שלו מזעזע והוא אומלל ".  קופר עובד ב-CNN מאז 2001 ומגיש את התכנית האישית  " אנדרסון קופר °360 ".  למרות הדיווחים ,  ההערכות הן כי CNN לא תמהר לוותר על הקריין כסוף השיער המזוהה עמה כשבמקביל CBS עשויה להאריך את החוזה של קוריק בשל הצלחת מהדורת הערב בהגשתה .
 
אנדרסון קופר בדרך ל-CBS ? 
כלי תקשורת אמריקאים מדווחים על גישושים בין הכתב הבכיר של רשת CNN לבין CBS ,  שם מייעדים לו את מהדורת הערב במקום קייטי קוריק

