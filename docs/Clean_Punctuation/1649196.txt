האם ניו יורק טיימס עומדת למכירה ? 
מניית החברה זינקה ב-7% בוול סטריט ,  על רקע שמועות כי המיליארדר המקסיקני קרלוס סלים ירכוש אותה .  דוברו מכחיש
 >  >  מניית מו"לית העיתונות ניו יורק טיימס זינקה שלשום ב-11% במהלך המסחר בוול סטריט ,  על רקע שמועות כי המיליארדר המקסיקני קרלוס סלים עשוי להשתלט על החברה ,  הנמצאת בשליטת משפחת סולצברגר מאז 1896 .  עם זאת ,  המניה נסגרה בסופו של דבר שלשום בעלייה של 7% ,  לאחר שאתר האינטרנט של  " וול סטריט ג'ורנל "  דיווח כי דוברו של סלים אמר כי למיליארדר אין כל כוונה לרכוש את החברה .  סלים כבר מחזיק בקרוב ל-7% ממניות החברה ,  ובזכויות לרכישת 15.9 מיליון מניות נוספות ,  לאחר שהשקיע בחברה רבע מיליארד דולר ,  דיווח הג'ורנל .  אתמול ירדה המניה ב-1.5% במהלך המסחר .  ניו יורק טיימס סובלת כמו מו"ליות אחרות בתחום העיתונות המודפסת ,  ממעבר מוגבר של קוראים לאינטרנט ,  ונפגעה קשות גם מהמיתון הכלכלי .  בנוסף ל-250 מיליון דולר שגייסה החברה מסלים ,  נאלצה ניו יורק טיימס עקב המשבר להפסיק את חלוקת הדיווידנדים למשקיעים ,  לקצץ מאות משרות ,  ולמכור נכסים .  העיתון הודיע בינואר כי יתחיל לגבות תשלום עבור גישה לתכניו באינטרנט החל מתחילת 2011 ,  בניסיון להגדיל את הכנסותיו על רקע המעבר של צרכני חדשות מהעיתונות המודפסת לאינטרנט .  העיתון יצטרף בכך לעיתונים כמו  " וול סטריט ג'ורנל "  ו"פייננשל טיימס ",  שכבר גובים תשלום עבור גישה לתכנים באתריהם .
 
האם ניו יורק טיימס עומדת למכירה ? 
מניית החברה זינקה ב-7% בוול סטריט ,  על רקע שמועות כי המיליארדר המקסיקני קרלוס סלים ירכוש אותה .  דוברו מכחיש

