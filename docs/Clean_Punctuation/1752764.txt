יהודה בן אסייג ימונה למנכ"ל מנורה מבטחים פנסיה - התפקיד השני בחשיבותו בחברה
במקביל לתפקיד החדש שיחל בתחילת 2011 ,  ימשיך בן-אסייג בתפקידו כיו"ר מנורה מבטחים פיננסים
יהודה בן אסייג יחליף את יעקב רוזן בתפקיד מנכ"ל מנורה מבטחים פנסיה ,  תפקיד הנחשב בחברת הביטוח מנורה לשני בחשיבותו לאחר מנכ"ל החברה.החשיבות הגדולה של תפקיד מנכ"ל פעילות הפנסיה במנורה נובעת מהיותה של קרן הפנסיה מבטחים ,  שמחזיקה מנורה ,  לפעילות הגדולה ביותר של חברת הביטוח והיא גם קרן הפנסיה הגדולה בישראל עם 32 מיליארד שקל המנוהלים בה.במקביל לתפקיד החדש שיחל בתחילת 2011 ,  ימשיך בן-אסייג בתפקידו כיו"ר מנורה מבטחים פיננסים .  בן אסייג שימש בשנה וחצי האחרונות כמשנה למנכ"ל מנורה מבטחים וכמנהל האגף לביטוח חיים ובריאות בחברה .  קודם לכן שימש בן-אסייג כמנכ"ל מנורה מבטחים פיננסים .  עלות שכרו של בן אסייג הסתכמה ב-2009 ב-5.6 מיליון שקל ,  כאשר מתוך זה שכר הבסיס עמד על 1.2 מיליון שקל בשנה .  עם השדרוג בתפקיד צפוי שכרו של בן אסייג להתעדכן כלפי מעלה.עם עזיבתו של בן-אסייג את אגף ביטוח החיים והבריאות ,  יפוצל האגף לשלוש :  ביטוח חיים ,  ביטוח בריאות ותחום מכירות ביטוחי חיים ובריאות .  בכך הולכים במנורה בכיוון שקיים כבר בחלק מחברות הביטוח האחרות ,  הראל ומגדל ,  בהן הפרידו בין פעילות ניהול המוצר לפעילות המכירות שנעשית באמצעות ערוץ הסוכנים .  בכיר בענף מציין כי ניתן לראות בצעד הזה את טביעות האצבע של מוטי רוזן ,  מנכ"ל מנורה מבטחים הטרי .
 
יהודה בן אסייג ימונה למנכ"ל מנורה מבטחים פנסיה - התפקיד השני בחשיבותו בחברה
במקביל לתפקיד החדש שיחל בתחילת 2011 ,  ימשיך בן-אסייג בתפקידו כיו"ר מנורה מבטחים פיננסים

