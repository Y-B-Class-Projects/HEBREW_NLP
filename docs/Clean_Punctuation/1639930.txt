להפיל את חומות החשדנות
יהודים וערבים אינם מכירים האחד את השני ,  מסתגרים בתוך קהילותיהם ובכך מזינים את החשדנות והשינאה .  אלי פינברג חושב שהגיע העת שהיהודים יצאו מהגטו פעם נוספת
מורה יהודייה שבחמש עשרה השנים האחרונות מלמדת בבית ספר בישוב ערבי ,  ומורה ערביה שמלמדת בבית ספר ובו תלמידים יהודיים כיכבו לאחרונה בחדשות ערוץ 2 ,  בכתבה שעסקה ב"תופעה "  החריגה הזו .  מסתבר שבישראל של שנת 2010 ,  זהו מקרה חריג ,  שכמעט עונה לקריטריונים של  " חציית הקווים ".  
לכל אחת מגיבורות הכתבה החינניות הייתה סוג של אמירה חברתית : " אנחנו שוברות את הסטריאוטיפים ,  על יהודים אצל הערבים ועל ערבים אצל היהודים ".  הדבר משום מה לא הפריע לתלמידיה היהודים של המורה המוסלמית לומר למצלמה ,  שהם לא אוהבים ערבים . " ומה עם המורה שלכם ?  "  שאל הכתב . " היא שונה ,  זה משהו אחר ..  ."  - התלמידים לא היססו ..  .  השיחה הזאת הזכירה לי נשכחות ,  משהו מוכר צלצל באוזניי ,  משהו מעברי האישי כילד יהודי במדינה נוצרית : " אתה לא כמו כל היהודים ..  .  אתה שונה ,  בוא לשחק ..  ."  
ישראל היא מדינה שבה חי מיעוט ערבי משמעותי מאז שהוקמה לפני 62 שנים .  יהודים וערבים בישראל מחזיקים באזרחות זהה ,  ולמרות זאת עדיין מתנהלים כאילו כל עם חי במדינה משלו .  מאז ומעולם ,  היחסים בין שתי הקהילות מאופיינים בחשדנות ובחשש הדדי .  היהודים והערבים בישראל לא מכירים זה את זה ובעיקר חשים רגשי נחיתות עזים אחד כלפי השני .  המציאות הזו לא נוצרה היום וסיבות רבות לה ,  היסטוריות ,  תרבותיות ובעיקר פוליטיות .  גם באזורים שבהם שני העמים חיים זה לצד זה ,  כמעט ולא נוצר חיבור אלא להפך .  
המגע בין יהודים לערבים בערים המעורבות תכופות גורם לסכסוכים אלימים .  למה לא נוצרו בישראל עד כה תנאים להקמתם של יישובים מעורבים חדשים  ( למעט מקרים בודדים דוגמת נווה שלום )  ?  למה תפיסה קהילתית ישראלית כולה מושתתת על עקרון יישוב אחד לעם אחד ולא למשנהו ? 
התשובה לכך איננה חד משמעית ,  וייתכן ונמצאת אי שם בהיסטוריה של העם היהודי שצורת החיים המסוגרת בגטאות מרצון ובכפיה אפיינה אותו במשך מאות שנים .  כפי שיצרו הגטאות תרבות ולשון ייחודית ,  הם גם היוו קרקע פורייה לתסכול ,  לחוסר תקווה ולתחושת האובדן .  הציונים הראשונים חרטו על דגלם את עיקרון הבריחה מהגטו ,  הם מרדו בעברם ובתרבותם וכנגד כל הסיכויים הקימו לעצמם מדינה חדשה לעם היהודי החדש .  צורות יישוב וקהילה חדשות נוצרו בישראל ,  יהודים שוב אחזו בקרקע  תם עידן הגטו .  האומנם ?  
הסכסוך שפרץ עם הערבים ,  שאכלסו את ארץ ישראל לפני שהחלו להגיע לכאן החלוצים ,  גרם ליצירת גושי התיישבות יהודית ליהודים בלבד .  מאז לא חל כל שינוי וההתפתחות התרבותית ,  החברתית והאורבנית בישראל מתנהלת בשני ערוצים מקבילים  ליהודים לחוד ולערבים לחוד .  כשמתבוננים במצב הזה נדמה לפעמים שהתנועה הציונית במו ידיה הקימה במזרח התיכון את הגטו היהודי המודרני .  כמה אירוני !  
האם לא הגיע זמן של האבסורד הזה להסתיים ?  האם ישראל לא התבגרה מספיק כדי להפוך להיות אומה מודרנית ,  אומה נורמאלית ?  והתשובה היא ,  שכן !  לא מאוחר עדיין לצאת מהגטו

להפיל את חומות החשדנות
יהודים וערבים אינם מכירים האחד את השני ,  מסתגרים בתוך קהילותיהם ובכך מזינים את החשדנות והשינאה .  אלי פינברג חושב שהגיע העת שהיהודים יצאו מהגטו פעם נוספת

