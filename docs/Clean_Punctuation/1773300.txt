השריפה ברכבת :  חשד שנגרמה מדליפת דלק
עקבות של סולר נמצאו על פסי הרכבת מתחנת בית יהושע ועד למקום בו התלקחו שני קרונות הבוקר ,  כך עולה מחקירה ראשונית של תחנת הכיבוי בנתניה
 ( צילום :  רויטרס ,  עריכת וידאו :  יאיר דניאל ,  קריינות :  אביב אברמוביץ' ) 
דליפת סולר מאחד ממכלי הדלק של הרכבת היא ככל הנראה הגורם לשריפה שפרצה הבוקר  ( שלישי )  באחד מקרונות הרכבת ליד קיבוץ שפיים בשרון ,  כך עולה מחקירת ראשונית של מכבי האש .  בשלב זה אין חשד לאירוע חבלני .  
בקול ישראל דווח כי מפקד תחנת כיבוי האש בנתניה ,  יצחק שילן ,  מסר ששאריות של סולר נמצאו על פסי הרכבת מהתחנה בבית יהושע ועד למקום עצירתה סמוך לחוות רונית .  מוקדם יותר נמסר מרכבת ישראל כי השריפה נגרמה בשל קצר חשמלי .  
כמו כן ,  דווח כי הנוסעים ברכבת התקשו למצוא את הפטישים המוצבים בקרונות לשעת חירום ,  את לחצני המצוקה וכן את מטפי הכיבוי .  תנועת הרכבות בקו תל אביב  חיפה שב לפעול אחר הצהרים לאחר מספר שעות של השבתה .
 כתוצאה מהשריפה שאחזה בשניים מקרונות הרכבת שהיתה בדרכה מנהריה לתל אביב ,  נפצעו חמישה בני אדם באורח בינוני ועוד 111 נפגעו באורח קל . " הנפגעים סבלו בעיקר משאיפת עשן ומחבלות וחתכים משברי החלונות שנופצו ,  כשנמלטו מהקרונות ",  נמסר ממד"א .  כל נוסעי הרכבת פונו בתחילה לחוות רונית ולאחר מכן לארבעה בתי חולים האזור המרכז ,  ובמקביל פעלו יחידות כיבוי מתניה והרצליה למנוע את התפשטות האש לקרונות נוספים .
 
השריפה ברכבת :  חשד שנגרמה מדליפת דלק
עקבות של סולר נמצאו על פסי הרכבת מתחנת בית יהושע ועד למקום בו התלקחו שני קרונות הבוקר ,  כך עולה מחקירה ראשונית של תחנת הכיבוי בנתניה

