בחזרה למושב
לקחנו כיסא עץ ישן ומוזנח ,  והפכנו אותו לפריט רטרו סופר מגניב .  כך תוכלו לעשות זאת גם אתם .  זה לא מסובך - מבטיחים
כיסא עץ ישן ;  נייר לטש ;  צבע אקרילי ;  מברשת ;  מעט שפכטל ;  מעט שפכטל עץ או גבס למילוי פגמים  ( אם יש )  ;  לכה ;  טפט נדבק ;  מספריים ;  תחתיות גומי לרהיטים
מנקים היטב את הכיסא ומשייפים את רגלי העץ
מנגבים את שאריות האבק והעץ בעזרת מטלית נטולת סיבים
מתקנים פגמים  ( חורים/שקעים )  על המושב או המשענת בעזרת שפכטל עץ או גבס
משייפים ומחליקים את השפכטל לאחר שהתייבש .  מנגבים היטב
צובעים את רגלי הכיסא בצבע שבחרתם בעזרת מברשת רכה .  תוכלו להקל על עצמכם ולרסס את הצבע במקום מאוורר בעזרת צבע ספריי
לאחר שהצבע התייבש ,  משייפים בעדינות ומנגבים בעזרת מטלית יבשה
צובעים שכבה נוספת בעזרת רולר ,  לגימור חלק ויפה .  ממתינים לייבוש מלא
צובעים/מרססים שכבת לכה מעל הצבע
הופכים את הכיסא ומודדים את שטח המושב והמשענת .  אפשר לעשות זאת על ידי הנחת הטפט במקום הרצוי והדגשת השוליים בעזרת הידיים
גוזרים ומשאירים שוליים של כ-3-4 ס"מ
מקלפים את נייר הדבק ומתחילים להדביק את הטפט מהקצה
נעזרים בכרטיס פלסטיק קשיח כדי להחליק את הטפט אל הכיסא ,  מבלי להשאיר בועות אוויר
תוכלו לגזור את שאריות הטפט במדויק ,  או להשאיר שוליים של כ-2 ס"מ ולגזור אותם בצורת שיניים .  אם בחרתם לגזור במדויק ,  כדאי למרוח דבק אפוקסי מתחת לשוליים ,  כדי לקבע היטב את הטפט לכיסא
מדביקים את ה"שיניים "  אחת אחרי השניה מסביב למושב הכיסא ולמשענת .  לגימור מושלם תוכלו להדביק פס מדויק משאריות הטפט מעל לשולי הטפט שמאחור ,  או להיעזר באביזרי טקסטיל דקורטיביים ,  כמו שרשרת פונפונים
לסיום ,  אפשר להדביק עיגולי גומי בקצה רגלי הכיסא ,  שישמרו על העץ מפני רטיבות וגרירות
צבע אקרילי באדיבות  " טמבור ";  טפט דביק בשילוב עיגולי קטיפה החל מ-11 שקלים למטר .  להשיג ב"גולשטיין גלרי טפט ",  בוגרשוב 55 ,  ת"א

בחזרה למושב
לקחנו כיסא עץ ישן ומוזנח ,  והפכנו אותו לפריט רטרו סופר מגניב .  כך תוכלו לעשות זאת גם אתם .  זה לא מסובך - מבטיחים

