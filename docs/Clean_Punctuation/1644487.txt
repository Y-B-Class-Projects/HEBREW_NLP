הפעם הכובע יורד
ואולי לא מן הנמנע שהאגדה ושמה אלכסנדר מקווין ,  תנטוש את המסלול באופן הפומפוזי ביותר - פרידה מהמעצב שהיה גדול מהחיים
חזית חנות הדגל של אלכסנדר מקווין בניו יורק ,  הממוקמת בלב שכונת המיט-פאקינג במנהטן עתירת הבוטיקים ,  הפכה אתר עלייה לרגל .  כמה עשרות זרים הונחו מחוץ לפתח החנות ,  צרובים מן הקור העז של פברואר ,  כאילו קפאה נבילתם .  בחלון הראווה הוסרו הבובות ,  שבימים כתיקונם היו לבושות באקסצנטריות שבשמלות העונה ,  ובמקומן הונח אגרטל ענק מלא שושנים צחורים ופורטרט מצויר של המעצב .  הציור המורכב מצבעים אפורים-כחולים ,  ספק אם גדול מדף A4 ,  לוכד את מבעו חסר החיוך של מקווין ואת עיניו הנוקבות ,  אוטם למעשה כל אפשרות לנחש מה עובר בראש האחראי לאופנה גדולה כל כך ,  ובמקביל חושף ,  כי גדו ? לה ,  שהייתה אצורה במפגני אופנה חד פעמיים ,  יכולה להיות לעיתים גם מטרידה מאוד .
" אנחנו הרוסים לשמוע על מותו של אלכסנדר מקווין ,  אחד הכישרונות הגדולים של דורו .  הוא הביא חוש בריטי ייחודי ,  נועז ובעל אסתטיקה חסרת פחד ,  לעולם האופנה העולמי ..  ."  ,  אמרה אנה ווינטור  ( בריטית בעצמה )  בהודעה רשמית ,  יום לאחר הידיעה על התאבדותו בתלייה ,  לפני כשבוע .  עבור רבים סימל מקווין מושג ,  שיש שיאמרו הולך ונעלם ,  של אופנה גבוהה המתגרה פעם אחר פעם ,  עונה אחר עונה ,  במושגי היופי .  אך מה היה עמד מאחורי היכולת הכמעט חד פעמית הזו ,  ליצור בגדים שיש בהם את המופלא ,  שאינם צייתנים ,  אך בו בזמן מוביל אחריו אחרים .  נדמה שגדולת היצירה שלו ,  שרבים בתקשורת האופנה מנסים להתמודד איתה ולהסביר ברגעים ,  היא בכך שהיא בלתי ניתנת לתמלול ,  בלתי ניתנת להבעה וורבאלית .  היא מופע וויזואלי ,  המתחקה אחר ערכים שקשה לתפוס אותם במלואם ,  שיש בו מימד בלתי נפרד של חדשנות ,  החורגת מהיומיומי והמוכר .  זה הדבר שהפך את המכלול השלם של מקווין ,  לגרוטסקה חמקמקה ומענגת ,  שאי אפשר לדבר עליה ,  שאי אפשר להבין ,  לפחות באופן מושלם ,  את המוזה המזינה אותה .
 הפריצה המשמעותית של הקריירה של לי אלכסנדר מקווין ,  לפחות בבחינת תודעת התקשורת ,  הייתה בשנת 1996 .  מקווין ,  יליד 1969 ,  בוגר קולג' סיינט מרטין ,  החליף אז את ג'ון גאליאנו כמעצב הראשי של בית האופנה ז'יבנשי .  היה זה שידוך שלא תמיד הטיב עם שני הצדדים  ( מקווין בעצמו כינה את קולקציית הקוטור הראשונה שלו  " זבל " " carp ")  ,  אבל הניסיון שצבר בחמש השנים בלייבל הצרפתי ,  לצד הערכה לא עקבית מצד מבקרי האופנה ,  סללו את הפרידה מז'יבנשי בשנת 2001 ,  ואת הקמת בית האופנה הנושא את שמו ,  שנקנה ברובו על ידי קבוצת הענק 'גוצי'  ( PPR )  .
 היכולת האקספרסיבית של מקווין ,  התעצמה משנה לשנה לעבר שיא פראי והוא עבר למרכז תשומת הלב .  המבקרים קשרו לו כתרים ,  והוא זכה ארבע פעמים בפרס מעצב השנה ,  המוענק מטעם 'ועדת האופנה הבריטית' .  אך הצורך האמנותי לא תמיד הלם את החובה המסחרית ,  ונראה היה שמקווין קרץ בעיקר לשכבה צרכני האופנה התרים אחר האוונגרד ,  ובמידה מסוימת הדיר את כל השאר .  באופן אירוני למדי ,  ואולי דווקא הולם ,  בית האופנה של מקווין ,  ששרד הודות לתמיכה הכלכלית של קבוצת האם ,  זכה בשבוע החולף לעלייה של 1400% במכירות .  עלייה ,  המשקפת את רצונם של רבים לשמר לעצמם את בזיק הגאונות ,  תרמו לכך גם את השמועות לגבי עתידו הלא ברור של הקו עצמו .
 אבל מעצב אינו ,  לפחות ברגעים אלו ,  נמדד ביכולת שלו למכור ,  אלא ביכולת שלו ליצור חדש בעולם . " אני הכבשה הוורודה של המשפחה ",  העיד בעבר מקווין על השונות שלו ,  ואולי מתאימה האמירה הזו ביחסו לעולם האופנה בכלל .  התלם שהלך בו ,  היה שביל בעל פניות שאי אפשר לחזות מראש .  אולי זו הסיבה שהתייחסו אליו תמיד כאל הילד הרע של עולם האופנה ,  שתמיד שמר על מימד של הלם .  האם הוא ידע לחזות תמיד את 'הדבר הבא' ,  כפי שהציעו רבים מהמספידים שלו ?  סביר שלא ,  משום שהאופנה של מקווין הייתה מעשה כמעט פרטי ,  שלא ניסה להתכתב עם מגמות חולפות .
 לטבע הייתה נוכחות בלתי נפרדת בעשייה שלו ,  והקולקציות עצמן ,  העידו שהוא כנראה גם הוקסם ממנו לחלוטין .  בתחילה הוא השתמש במוטיבים מוחשיים מתוכו ,  ושידך אותם עם רמזים לתרבות האופנה הקרובה אליו .  לעיתים אלו היו קרני אייל ,  לעיתים הדפסים מן החי או עורות .  אחד המופעים הבלתי נשכחים היה תצוגת חורף 2006  ( הזכורה בעיקר בגלל ההולוגרמה המבריקה של קייט מוס )  ,  שהייתה מפגן מייצג של אימה מלנכולית .  ראשי הדוגמניות עוטרו בכנפי ציפור פרושות לרווחה ,  והצללית ,  אייקונית כל כך ,  שמרה על מותניים צרים ואגן מעוגל ,  מעט תפוח .  מקטרוני רכיבה הדוקים ושמלות מעוטרות בקרושה או בשכבות בד שקופות ,  יצרו דיאלוג מאובק בכוונה עם היסטוריית האופנה הבריטית ,  וגוויות הציפורים סמלו ביופי טורדני ואפל את מסורת הכובעים הנודעת .
 בתצוגת קיץ 2010 ,  ניסח מקווין את השלב הבא באג'נדה האסתטית שלו .  משימוש בחלקים מייצגים של החי ,  והצגתם יחד עם הבזקים של אופנה מוכרת ,  הוא עבר להפשטה פראית ומחושבת של הטבע והתרבות והעלה מחזה מהונדס גנטית ועוכר שלווה .  הדפסים דיגיטליים מרהיבים בצבעים בוהקים ,  ריפררו לטקסטורת עור חיה אקזוטית ,  ונעלי הארמדילו הביזאריות ,  שהפכו לקאלט באותו הרגע ,  שיווה לדוגמניות מראה של מעין אנטילופה מיתית .  הטון הפוטוריסטי המובהק ,  תולדה ישירה הרמיקס האגרסיבי בין המוכר והזר ,  בין הטבעי לממוחשב ,  הוציא את הקולקציה מקונטקסט האופנה המוכרת ,  והפך ברגע להיות מימושו המושלם של הגבול המבחין בין עולמו הייחודי של מקווין לבין יצירתם של רבים אחרים .
 אי אפשר להתעלם מהמחיר שהפשטה כזו גם גוררת ,  משום שהיא מחייבת לחשוב דרך פריזמה מרוחקת .  הרגישות העצומה לפרטים ,  היכולת להביט על העולם בעיניים קרועות ,  וליצור דבר חדש מחומריו ,  הייתה חלק בלתי נפרד מכתב היד של אלכסנדר מקווין ,  שאולי התאפשר רק מתוך זרות למתרחש . " האמת היא שעולם האופנה הוא המקום הכי בודד על פני כדור הארץ ,  מלא באנשי מסיבות ו'חברים' למסיבה ",  אמר השבוע ג'ורג' פורסית' ,  בן זוגו לשעבר של המעצב והיה נשוי לו למשך כשנה .  ואז הוסיף , " ולי ידע זאת ". 

הפעם הכובע יורד
ואולי לא מן הנמנע שהאגדה ושמה אלכסנדר מקווין ,  תנטוש את המסלול באופן הפומפוזי ביותר - פרידה מהמעצב שהיה גדול מהחיים

