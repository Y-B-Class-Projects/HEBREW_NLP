 " עדיין לא מצאתי עבודה ,  אבל אני לא מוותרת "
  >  >  ד"ר קרן וינברג חזרה באחרונה לישראל כשברשותה תואר שלישי מאוניברסיטת קמברידג' בהנדסה וניהול טכנולוגיה .  בחודש האחרון היא מנסה להשתלב בעבודה בישראל ,  כרגע עדיין ללא הצלחה .  וינברג נסעה לפני חמש שנים לבריטניה ,  אחרי שלושה עשורים שבהם עבדה בתחום ההיי-טק בישראל ,  כדי לעשות תואר שלישי בתחום של תכנון אסטרטגי של תעשיות ההיי- טק ,  שלא מפותח כל כך בישראל .  אחרי שסיימה את התואר ,  היא החליטה לחזור לישראל ,  אף שקיבלה כמה הצעות עבודה בחו"ל . " מבחינת שכר ותנאים אין מה להשוות ,  ברור ששם הייתי מקבלת הרבה יותר כסף .  זאת אף פעם לא היתה שאלה מבחינתי .  חיכיתי לרגע שבו אחזור לישראל .  כסף בא והולך ".  עם זאת ,  החזרה לעבודה בישראל לא קלה . " עדיין אין לי עבודה ,  אבל אני מלאת תקוות להשתלב בתוך האוניברסיטאות .  זה יהיה קשה להערכתי ,  וייתכן שאנסה לעבוד גם במכללות ".   " כשהייתי בחו"ל ,  מוסדות בישראל תמיד אמרו לי 'תחזרי ואז נדבר אתך' .  עכשיו חזרתי ,  אבל מסתבר שאני לא עומדת בדרישות של האוניברסיטאות ,  כי על אף שיש לי הרבה מאמרים שיפורסמו בקרוב ,  עדיין אין לי מספיק .  בקמברידג' התמקדתי בעיקר בהוראה ובלהיות מרצה טובה מאוד ".  וינברג אומרת כי אם לא תמצא עבודה בישראל ,  היא תאלץ לחזור לחו"ל  - " אם לא תהיה לי ברירה ,  אבל אני לא מוותרת בקלות ".  עם זאת ,  וינברג עדיין אופטימית לגבי העתיד . " המפגש באקדמיה עזר לי מאוד .  יש הרבה דברים שלא ידעתי עליהם כמו האפשרות להשתלב במכללות .  לא ידעתי שיש בישראל עתיד קצת יותר מובטח ממה שחשבתי ".  

" עדיין לא מצאתי עבודה ,  אבל אני לא מוותרת "
 nan
