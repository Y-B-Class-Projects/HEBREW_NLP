עובד לשעבר בגולדמן סאקס הורשע בגניבת קוד תוכנה של הבנק ;  צפוי ל-15 שנות מאסר
סרגיי אלייניקוב גנב תוכנת מסחר המניבה לגולדמן מיליוני דולרים ביום והעביר אותה לחברת טכנולוגיה
עובד לשעבר בגולדמן סאקס צפוי ל-15 שנות מאסר ,  לאחר שהורשע ביום שישי בגניבת קוד תוכנה של הבנק.בית משפט פדרלי במנהטן מצא את סרגיי אלייניקוב אשם בגניבת סודות מסחר והעברת רכוש גנוב בין מדינות ,  לדברי התביעה .  אלייניקוב ,  בעל אזרחות רוסית ואמריקאית ,  נעצר ב-3 ביולי 2009 .  הוא נמצא כעת במעצר בית עד למתן גזר דינו ב-18 במארס.אלייניקוב הורשע בגניבת קוד תוכנה המאפשר לגולדמן סאקס לבצע  " עסקות מתוחכמות ,  מהירות ובמחזור גדול במניות וחוזי סחורות ",  לפי התביעה .  המסחר באמצעות התוכנה מניב לבנק מיליוני דולרים ביום .  את הגניבה הוא ביצע לאחר שעזב את גולדמן לטובת הסטארט אפ טזה טכנולוג'יס ,  כשהמטרה היתה לסייע לטזה לפתח תוכנת מסחר דומה.אלייניקוב העביר את קוד התוכנה ,  אשר יכול להיות שווה מיליונים ,  לשרת מחשבים בגרמניה ,  וייתכן שגורמים נוספים השיגו גישה לקוד הזה .  התביעה טענה כי גולדמן סאקס יספוג הפסדים כבדים אם התוכנה תופץ ." גניבת הקניין הרוחני שביצע אלייניקוב עלולה לגרום נזק חמור לחברה ,  וכעת עליו לשלם על פשעיו ",  אמר התובע הפדרלי ,  פריט בהרארה . " נמשיך לעבוד עם עמיתינו ברשויות החוק על מנת לחקור ולתבוע עובדים מושחתים שמנצלים את הגישה לסודותיה של החברה שמעסיקה אותם ". 

עובד לשעבר בגולדמן סאקס הורשע בגניבת קוד תוכנה של הבנק ;  צפוי ל-15 שנות מאסר
סרגיי אלייניקוב גנב תוכנת מסחר המניבה לגולדמן מיליוני דולרים ביום והעביר אותה לחברת טכנולוגיה

