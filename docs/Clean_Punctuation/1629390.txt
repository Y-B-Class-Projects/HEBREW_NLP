הפסד רבעוני מפתיע של ענקית הזרעים מונסנטו ,  מתחרתה של מכתשים אגן :  המכירות נפלו ב- 36%
מונסנטו רשמה הפסד נקי של 19 מיליון דולר ;  המכירות הסתכמו ב-1.7 מיליארד דולר
מונסנטו  ( סימול mon )  האמריקאית ,  מתחרתה של מכתשים אגן ,  דיווחה היום על הפסד רבעוני מפתיע לאחר שהכנסותיה נחתכו ביותר משליש עקב ירידה במכירות של קוטל העשבים ראונד-אפ  ( roundup )  .  מניית מונסנטו יורדת ב-2.5% במסחר בוול סטריט .  מונסנטו ,  יצרנית הזרעים הגדולה בעולם ,  רשמה הפסד נקי של 19 מיליון דולר ,  או 3 סנט למניה ,  ברבעון הכספים שהסתיים בסוף נובמבר ,  לעומת רווח נקי של 556 מיליון דולר ,  או דולר למניה ,  בתקופה המקבילה בשנה הקודמת .  בניכוי סעיפים חד פעמיים רשמה החברה הפסד של 2 סנט למניה - לעומת תחזית האנליסטים כי החברה תגיע לאיזון בשורת הרווח .  מכירות החברה בתקופה המדווחת הסתכמו ב-1.7 מיליארד דולר ,  נפילה של 36% לעומת הרבעון המקביל בשנה הקודמת .  תחזית האנליסטים היתה למכירות רבעוניות של 2 מיליארד דולר .  מונסנטו שבה ואישרה את תחזית הרווח לשנת הכספים 2010 ,  וצופה לרשום רווח שנתי לפני סעיפים חד פעמיים של 3.1-3.3 דולר למניה .  תחזית האנליסטים היא לרווח של 3.29 דולר למניה .
 
הפסד רבעוני מפתיע של ענקית הזרעים מונסנטו ,  מתחרתה של מכתשים אגן :  המכירות נפלו ב- 36%
מונסנטו רשמה הפסד נקי של 19 מיליון דולר ;  המכירות הסתכמו ב-1.7 מיליארד דולר

