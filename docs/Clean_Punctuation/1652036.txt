מי אתה בכלל ?  
השיווק מחר
 >  >  אייל ברקוביץ' ישב וזרח אצל יאיר לפיד באולפן :  הוא מתאים לאמן את נבחרת ישראל ,  ויאיר להיות ראש ממשלה .  הוא זרח ואני חשבתי לי ,  למה בכל מדינה בעולם הברקוביצ'ים נעשים כוכבי פרסום ותעשיית מותגים - ואילו אצלנו הם הופכים לפרשני חצר ומעוררי מהומות .  למה בעצם אין לנו טייגר וודס ישראלי ?  אני לא מדבר על ההתמכרות למין או על ערימת הבגידות ,  אלא על דרגת הכוכבות שמאפשרת לספורטאי להרוויח מיליונים מחסויות ומייצוג של מותגים .  למה הזוכה הישראלי הראשון במדליית זהב אולימפית מסתפק במועדון גלישה ,  ושחר פאר לא ממש נהנית מחסויות מסחריות ?  למה דמותם של כוכבים בישראל אינה שווה הרבה יותר מקישוט במדורי רכילות בעת פתיחה בקניון ?  מדוע כוכבים בישראל לא הופכים לאלילים היוצרים תרבות חיקוי של מנהגיהם ,  מלבושיהם ואורח החיים שלהם ?  כבר שנים מנסים לפצח את שאלת שיווק הספורט בישראל ,  ומתפלאים מדוע כל כך קשה לגייס כספים לחסויות - שלא לדבר על קמפיינים של כוכבים .  לא מדובר בפחד מהמעורבות של כוכב בשערוריית מין או סמים :  יש משהו בתרבות הישראלית ,  שנובע מהתרבות היהודית ,  שגורם לנו לא להעריץ אף אחד . " מי הוא בכלל שיגיד לי מה לעשות "  הוא משפט מפתח בשפה העברית .  לא תעשה לך כל פסל וכל תמונה ,  כתוב בתנ"ך ,  והמשפט הזה שיצא נגד עבודת האלילים הפך אצלנו לתפיסה עמוקה אף יותר .  אנחנו יכולים לאהוב כוכבים ,  לקרוא עליהם רכילות ,  אבל להעריץ ?  זה לא אנחנו .  במדינה כל כך קטנה ,  שבה המרחק מהכוכב לאדם הפשוט הוא כה קצר ,  ואנחנו יכולים לפגוש ברחוב שלנו את הכוכב לובש פיג'מה ועושה קניות - אין מקום להערצה .  האם יש ערך לקמפיינים עם כוכבי בידור שעולים אצלנו לפעמים לאוויר ?  מעט מאוד כנראה .  לא כוכבי ספורט ,  לא כוכבי בידור ,  ובטח שלא אנשי אמנות ותרבות .  בשנותיה הראשונות של מדינת ישראל היו לנו כוכבים - גיבורי המלחמה :  אלופים ומפקדים נערצים .  הפוליטיקה הישראלית שימשה כר הפדיון של אותה הערצה לגבריות הצבאית ,  וכוכבי הצבא הפכו לפוליטיקאים ולמנהיגים .  אבל מכאן ועד הנחיות לרכישת מוצרים יש דרך ארוכה . " מי אתה בכלל שתגיד לי מה לעשות "  הוא תמצית עולמו התרבותי של הישראלי המצוי .  אנחנו לא מפרגנים להצלחה ,  ובטח לא למי שעושה כסף על חשבוננו כשהוא ממליץ לנו אילו מותגים לקנות .  השימוש בדמויות אפשרי רק כאשר אנחנו תופסים אותם כמומחים בתחום ,  או כאשר הכוכב משמש כמנחה או שחקן .  שף יכול להמליץ על מזון ,  רופא על תרופה ,  ואפילו יאיר לפיד יכול לספר לנו על בנקאות כל עוד הוא לא ממליץ .  אבל מה לכוכב בידור ולהמלצות על קניות זולות ?  מה פתאום שספורטאי יגיד לנו במה לנהוג ?  המוגבלות של האמינות והפרגון הישראלי היא גדולה ,  ואין לנו לנסות למתוח אותה כי נבזבז כסף מיותר .  והכוכבים ?  הטובים שבהם יודעים כי למרות הכסף הגדול ,  קמפיין מיותר יכול להיות גם תחילתה של נפילה .  הם יכולים להיות קישוט לעוגת המותג ,  אבל לא לעמוד בקצה העוגה ,  על השפיץ ,  אחרת נאכל אותם חיים .  ככה זה בארץ .  - יוני סער הוא הבעלים של קבוצת פרומרקט .  הבלוג שלו ב-themarker cafe כולל עוד מאמרים ועדכונים :  http :/ /yonisaar.cafe.themarker.com

מי אתה בכלל ?  
השיווק מחר

