אודי ניסן לרמטכ"ל אשכנזי :  די לפנסיה בגיל 42 למשרתים בעורף
הממונה על התקציבים : " הציבור לא מוכן עוד לקבל את העובדה שמשרתי צבא קבע שאינם לוחמים ייצאו לפנסיה בגיל כה צעיר ",  בלתי אפשרי ש-33% מצבא הקבע יוגדר  " לוחמים "
  >  >   " הרמטכ"ל צריך לקבוע גבול ברור בין לוחמי צה"ל לבין שאר אנשי הקבע ,  באופן שרק מי שהוא באמת לוחם יהיה זכאי לצאת לפנסיה בגיל צעיר "  - כך אמר ל-themarker אודי ניסן הממונה על התקציבים במשרד האוצר .  דבריו של ניסן באים על רקע תסכולו של האוצר ,  שאינו מצליח להגיע להסכם עם הצבא על העלאת גיל הפרישה מצה"ל למרות התחייבות הרמטכ"ל להגיש תוכנית כזו מזמן .  בפגישה שנערכה בסוף השבוע שעבר בין סגן הרמטכ"ל ואנשיו לבין ניסן ואנשיו ,  התברר לאנשי האוצר שהצבא ממשיך לגרור רגליים .  הצדדים לא הגיעו להסכמה בשני נושאים מרכזיים :  הגדרת  " לוחם "  והסכמה על גיל פרישה חדש .  האוצר רוצה לשים סוף לתופעה בה כל אנשי הקבע בצה"ל ,  כולל המשרתים בעורף ,  זכאים לצאת לפנסיה מוקדמת בגיל צעיר ביותר - 42 - ולקבל פנסיה מיידית .  זה גורם לנטל עצום על תקציב הצבא ולפגיעה בחלק שהולך להתעצמות .  ניסן אומר שלא משרד האוצר ולא אף גוף חיצוני אחר צריך לקבוע את הגדרת הגבול בין לוחם לבין מי שאינו לוחם , " כי זה אינטרס של הצבא שרוצה לעודד ולקדם את הלוחמים שנושאים בנטל ובסיכון .  זה המבחן של גבי אשכנזי ,  הוא צריך להוביל את זה ולא האוצר .  ואם זה לא קורה זה סימן רע מאוד לגבי הצבא ,  מכיוון שהציבור לא מוכן עוד לקבל את העובדה שמשרתי קבע שאינם לוחמים יוצאים לפנסיה בשנות הארבעים שלהם ".  כיום ממוצע גיל הפרישה מצה"ל הוא 45 .  משרד האוצר מתון מאוד בדרישותיו .  הוא רוצה להעלות את גיל הפרישה מצה"ל למינימום של 45 ללוחמים ,  ולמינימום של גיל 50 לקצינים ונגדים שאינם לוחמים .  את השינוי הזה הוא מציע לעשות במשך 10 השנים הקרובות .  ועדת מלכא ,  שבראשה עמד אלוף  ( מיל' )  עמוס מלכא ,  קבעה ב-2003 הגדרה צרה למושג  " לוחם ".  לפי הגדרה זו ייכנסו למסגרת הלוחמים פחות מ-20% מאנשי צבא הקבע .  לעומת זאת הצבא רוצה להרחיב מאוד את ההגדרה ,  כך שייכללו בה 33% מאנשי הקבע .  הצבא רוצה לקבוע שמי ששירת 6 שנים בלבד בשירות קרבי ייחשב ללוחם בלי קשר להמשך השירות שלו בקבע .  בנוסף רוצה הצבא להכניס לחישוב את שנות השירות הסדיר ,  וגם את מי ששירת במפקדות עורפיות - מה שיעלה מאוד את מספר המוגדרים לוחמים שזכאים לפרוש לפנסיה בגיל צעיר .  ב-20 השנה האחרונות חל שינוי מדאיג בהרכב ההוצאות של צה"ל .  ניסן : " פעם השכר ,  הגמלאות והשיקום נטלו 40% מהתקציב והשאר הלך להתעצמות ,  עכשיו זה להיפך .  השכר ,  הגמלאות והשיקום נוטלים 60% מהתקציב ולהתעצמות נשאר רק 40% .  אם לא נשנה עכשיו את המגמה המסוכנת הזו ,  בעוד 10 שנים זה כבר יהיה מאוחר מדי ". 

אודי ניסן לרמטכ"ל אשכנזי :  די לפנסיה בגיל 42 למשרתים בעורף
הממונה על התקציבים : " הציבור לא מוכן עוד לקבל את העובדה שמשרתי צבא קבע שאינם לוחמים ייצאו לפנסיה בגיל כה צעיר ",  בלתי אפשרי ש-33% מצבא הקבע יוגדר  " לוחמים "
 
