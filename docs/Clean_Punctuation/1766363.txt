בכיר במיקרוסופט הודה :  הצענו לרכוש את פייסבוק ב-15 מיליארד דולר ב-2007
פריץ לנמן ,  מנהל האסטרטגיה והרכישות ,  העריך כי בעתיד עשויה פייסבוק לעלות על מיקרוסופט בשווייה
ענקית התוכנה מיקרוסופט הציעה עבור אתר הרשתות החברתיות פייסבוק 15 מיליארד דולר כשניסתה לרכוש אותו בשנת 2007 ,  כך הודה בכיר במיקרוסופט .  בפאנל שכותרתו  " כיצד להירכש "  בועידת le web בפאריס ,  הודה מנהל האסטרטגיה והרכישות של מיקרוסופט ,  פריץ לנמן ,  כי החברה הציעה לרכוש את פייסבוק במחיר זה . " כן ,  ניסינו לרכוש את פייסבוק .  לפייסבוק היו הרבה קווי דימיון למיקרוסופט בזמנו ",  ענה לנמן בתגובה לשאלה מצד מנחה הפאנל .  בדבריו העריך לנמן כי שווייה של פייסבוק עשוי לעלות בעתיד על זה של מיקרוסופט .  מייסד פייסבוק מארק צוקרברג דחה את הצעתו של סטיב באלמר לרכוש את הרשת החברתית ב-15 מיליארד דולר ב-2007 .  במקום זאת ,  מיקרוסופט השקיעה 240 מיליון דולר בנתח קטן בחברה ,  ושתי החברות משתפות כעת פעולה בתחום החיפוש המקוון ,  כדי להתחרות ביריבה המשותפת גוגל .  התשובה אישרה שמועה שמקורה בספרו של דיוויד קירקפטריק ,  the facebook effect .  בספר כתב קירקפטריק כי באלמר שאל את צוקרברג  " מדוע שלא פשוט נרכוש אתכם ב-15 מיליארד דולר ?  "  ונענה  " אני לא רוצה למכור את החברה אם לא אוכל לשמור על השליטה ".   " באלמר קיבל את התשובה הזו כאתגר ",  נכתב בספרו של קירקפטריק . " הוא חזר למטה מיקרוסופט והגה תוכנית לרכוש את פייסבוק בשלבים במשך כמה שנים ,  כדי לאפשר לצוקרברג לנהל אותה .  אך צוקרברג דחה את כל ההצעות ". 

בכיר במיקרוסופט הודה :  הצענו לרכוש את פייסבוק ב-15 מיליארד דולר ב-2007
פריץ לנמן ,  מנהל האסטרטגיה והרכישות ,  העריך כי בעתיד עשויה פייסבוק לעלות על מיקרוסופט בשווייה

