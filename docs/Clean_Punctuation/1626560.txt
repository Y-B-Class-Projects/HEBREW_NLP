בעקבות התרסקות המסוק בנתניה לפני חודש :  מבקר המדינה ביקר ברשות התעופה האזרחית ובחן סדרי הבטיחות
יצרנית המסוקים רובינזון שוקלת להחליף הלהב במסוקיה בעלות של חצי מיליארד דולר בעקבות התאונה
יצרנית המסוקים רובינזון שוקלת להחליף את הלהב הראשי במסוקיה בהשקעה שעשויה להגיע לחצי מיליארד דולר .  המהלך נשקל בעקבות התרסקות מסוק רובינזון מדגם 44 מול חוף ים סירונית בנתניה לפני כחודש ,  שבה נהרגו ארבעה נוסעים .  מבקר המדינה ,  השופט מיכה לינדשטראוס ,  ביקר שלשום ברשות התעופה האזרחית  ( רת"א )  ובמשרד חוקר תאונות אוויריות ראשי ,  בנתב"ג ושמע פרטים בענין הבטיחות - כך נודע ל themarker.ביקור העבודה הראשון מסוגו של לינדשטראוס ברשות התעופה האזרחית  ( רת"א )  ובמשרד חוקר תאונות אוויריות ראשי במשרד התחבורה ,  יצחק  ( רזצ'יק )  רז ,  בנתב"ג ,  נועד לעמוד מקרוב על המתרחש בשטח ,  לקראת פרסום דו"ח המבקר ,  בנושא בטיחות הטיסה בישראל.הדו"ח החדש של מבקר המדינה יכלול חשיפת ליקויי בטיחות חמורים בתעופה האזרחית ,  הספורטיבית ,  הקלה והפרטית .  חיבור טיוטת הדו"ח הסתיימה והועברה למשרד התחבורה ,  רשות התעופה האזרחית  ( רת"א )  ורשות שדות התעופה  ( רש"ת )  לצורך קבלת תגובותיהם עד לסוף החודש .  כעת עם קבלת התשובות ,  נמצא הדו"ח בשלבי עריכה אחרונים לקראת פרסומו בקרוב.במשרד מבקר המדינה ציינו כי עיתוי הביקור לא מנותק מאירועי בטיחות הטיסה האחרונים ,  בהם הכמעט תאונה שהתרחשה בשבוע שעבר ,  בין מטוסי הנוסעים של חברות התעופה אל על ולופטהנזה ,  בשמי נתב"ג והתרסקות מסוק הרובינזון ,  בו נהרגו ארבעה בני אדם מול חוף ים סירונית בנתניה ,  לפני כחודש.מנהלים בחברה האמריקאית ונציגים בכירים מרשות התעופה הפדרלית  ( faa )  קיימו לפני כשבועיים ביקור עבודה מיוחד בישראל ,  לצורך חקירת התרסקות המסוק .  שלושת חברי משלחת התעופה מארה"ב עקבו מקרוב אחר התקדמות החקירה בנושא .  זאת לקראת קבלת החלטה בנוגע להחלפת הלהב הראשי של המסוקים מדגם זה .  כ- 8,000 מסוקי רובינזון קיימים בעולם ,  כמחציתם מדגם 44.חוקר תאונות אוויריות ראשי במשרד התחבורה ,  יצחק רז ,  שב קודם לכן ,  מביקור עבודה בארה"ב שם נפגש עם מנהלי החברה האמריקאית ופקידי הרשויות .  רז מסר להם על כיוון החקירה המרכזי ,  המתמקד בהשערה כי כשל טכני במבנה הלהב הראשי הביא להתרסקותו של המסוק האזרחי .  הוא שמע מיצרנית המסוקים האמריקאית כי פיתחה להב חדש וכי תהיה מוכנה להתחיל מיד בייצורו לצורך החלפת הלהבים במסוקים במקרה הצורך.מחירו של זוג להבים ראשי הוא 60 אלף דולר .  נציגי יצרנית המסוקים יצטרכו להחליט אם החלפת הלהבים תיעשה בכל מסוקי החברה או רק בחלק מהם ,  לדוגמה במסוקים שמספר שעות הטיסה שצברו קרוב למספר המירבי המותר .  כמו כן יצטרכו להחליט על היקף ההשתתפות הכספית של החברה בהחלפת הלהבים .  הכשל במבנה הטכני של הלהב יכול היה לנבוע מפגם בייצור או בהרכבה ,  בדיקה טכנית לקויה או בעיית תחזוקה.בתאונה שאירעה בנתניה חבט אחד משני הלהבים בזנב האחורי של המסוק .  מעוצמת הפגיעה נעקר הזנב ,  המסוק החל להסתחרר בחדות ימינה ופגע במי הים בצדו השמאלי .  לפי הערכות ,  בשל המהירות הגבוהה שבה הסתחרר המסוק לא היתה לטייס אפשרות להשתלט עליו או לנסות להנחית אותו נחיתת חרום על המים .  עם זאת ,  החקירה עוד לא הסתיימה ולא נשללות אפשרויות אחרות .  כתוצאה מממצאי הבדיקה הראשוניים קירקע שר התחבורה ,  ישראל כץ ,  את כל 12 המסוקים מסוג רובינזון בישראל .
 
בעקבות התרסקות המסוק בנתניה לפני חודש :  מבקר המדינה ביקר ברשות התעופה האזרחית ובחן סדרי הבטיחות
יצרנית המסוקים רובינזון שוקלת להחליף הלהב במסוקיה בעלות של חצי מיליארד דולר בעקבות התאונה

