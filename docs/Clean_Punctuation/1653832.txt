אלי פחימה בפתיחת משפטו : " אני חף מפשע "
 משפטו של פחימה ,  הנאשם ברצח ובביתור גופותיהן של בתו ובת זוגו ,  נפתח בביהמ"ש בת"א .  פחימה כופר בהאשמות נגדו : " אני לא יודע מה אני עושה פה ". 
הבוקר  ( שלישי )  נפתח בבית המשפט המחוזי בתל אביב משפטו של  " מבתר הגופות ",  אלי פחימה ,  הנאשם ברצח בת זוגו ,  ביאטריס רודוב ,  ובתה דניס ,  ובביתור גופותיהן .  פחימה כפר באישומים ,  ואמר בדיון : " אני חף מפשע ,  אני לא יודע מה אני עושה פה ". 
לפי כתב האישום ,  שהוגש בספטמבר אשתקד באמצעות עו"ד דפנה וכניש מפרקליטות מחוז תל אביב ,  לא ברור היכן רצח פחימה את רודוב ובתה ,  אך ההערכה היא כי הרצח בוצע בדירתן של השתיים .  לאחר הרצח ביתר את גופותיהן ,  שנמצאו כרותות ראש וגפיים .  גופתה המבותרת של ביאטריס נמצאה בפח אשפה ברמת גן ,  אותו הצית פחימה ,  ואילו זו של דניס בנחל אלכסנדר ,  יחד עם אחת מרגלי אמה .  מכיוון שראשיהן של הקורבנות לא נמצאו עד היום ,  לא נקבעה סיבת מוות רשמית .  פחימה נאשם גם בשיבוש הליכי משפט ,  מרמה וזיוף .
 בתשובה לכתב האישום ,  שהגישו פרקליטיו של פחימה ,  עורכי הדין מנחם רובינשטיין ואורן שפקמן ,  מכחיש פחימה את האישומים נגדו .  הוא טוען שניהל מערכת יחסים רומנטית עם רודוב במשך מספר שנים ,  ולן בדירתה פעמיים  שלוש בשבוע .  הוא גם דוחה את טענת הפרקליטות ,  לפיה גנב את ארנקה של רודוב לאחר הרצח ,  זייף את חתימתה על צ'ק בסך עשרת אלפים שקל ופדה אותו .  במענה לכתב האישום נטען כי רודוב היא זו שמסרה לו את הצ'ק ,  וגם כי נהגה למסור לו כספים מעת לעת .
 
אלי פחימה בפתיחת משפטו : " אני חף מפשע "
 משפטו של פחימה ,  הנאשם ברצח ובביתור גופותיהן של בתו ובת זוגו ,  נפתח בביהמ"ש בת"א .  פחימה כופר בהאשמות נגדו : " אני לא יודע מה אני עושה פה ". 

