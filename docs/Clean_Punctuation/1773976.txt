האופציה מהסינים בתוך הכסף :  הציבור מוכר את מכתשים אגן - נוחי דנקנר ייהנה מהפרמיה
כור תקבל אופציה בשווי 400 מיליון ש' על 40% מהמניות שיימכרו ;  בעלי המניות מהציבור יסתפקו ב-20 ש' למניה
בעל השליטה ב ,  נוחי דנקנר ,  היה אתמול באופוריה .  דנקנר הוביל משא ומתן שבסיומו מכר את השליטה בחברת מכתשים שהיתה תקוותו הראשונה והגדולה להפוך את לקבוצת השקעות בינלאומית - אבל הפכה לאחד הכישלונות בקבוצה בשבע השנים האחרונות .  ייתכן שעסקת כמצ'יינה אכן תהיה פתח לעסקות נוספות בסין ,  כפי שהעריך דנקנר ,  אבל לאיש העסקים היתה סיבה נוספת לאופוריה ,  ולציבור לא יהיה בה חלק .  העסקה למכירת השליטה במכתשים לכמצ'יינה הסינית בנויה על שני רכיבים :  הצעת רכש ל-53% ממניותיה של המוחזקות בידי הציבור ול-7% ממניותיה של מכתשים המוחזקות בידי כור במחיר של 20 שקל למניה ובתמורה כוללת של 1.27 מיליארד דולר  ( 4.5 מיליארד שקל )  .  הצעת הרכש משקפת שווי חברה של 2.4 מיליארד דולר .  החלק השני של העסקה שמור לכור בלבד .  כור שתוסיף להחזיק ב-40% ממניותיה של מכתשים ,  תקבל הלוואה של 960 מיליון דולר .  היקף ההלוואה שתקבל כור זהה לחלקה במניותיה של כור  ( 40% )  לאחר הצעת הרכש לפי שווי חברה של 2.4 מיליארד דולר למכתשים .  ההלוואה שתקבל כור תיפרע בתשלום אחד בעוד שבע שנים ותישא ריבית דולרית משתנה שקשורה לריבית הליבור ,  ואשר גובהה הנוכחי 6% .  ההלוואה שתקבל כור היא מסוג non recourse - כלומר ,  הביטחון היחיד לפירעון ההלוואה הוא מניות מכתשים  ( 40% )  שייוותרו בידי כור .  ההלוואה שכמצ'יינה התחייבה לארגן לכור שקולה לאופצית רכש  ( call )  שמחיר המימוש שלה זהה למחיר העסקה  ( at the money )  - 960 מיליון דולר שכור מקבלת בסיוע החברה הסינית .  כור מוכרת את מניותיה במכתשים ומקבלת הלוואה של 960 מיליון דולר .  אם שוויה של מכתשים יהיה בעוד שבע שנים גבוה מ-2.4 מיליארד דולר - למשל ,  כתוצאה מהפחתה דרסטית של העלויות בשל העברת חלק ניכר מהייצור לסין ומימוש פוטנציאל השוק האגרוכימי בסין - אזי כור תוכל לפרוע את ההלוואה במזומן ולמכור את 40% ממניות מכתשים או להחזיק בהן .  לעומת זאת ,  אם שוויה של מכתשים בעוד שבע שנים יהיה נמוך מ-2.4 מיליארד דולר - כור תוכל למסור את 40% ממניות מכתשים ולשמור לעצמה את 960 מיליון הדולר שקיבלה כהלוואה .  שוויה של אופצית ה-call ,  לפי נוסחת בלק ושולס להערכת שווי אופציות ,  הוא 405 מיליון דולר לפי שווי נכס הבסיס  ( 960 מיליון דולר )  ,  מחיר המימוש של האופציה  ( 960 מיליון דולר )  ,  אורך החיים של האופציה  ( שבע שנים )  ,  סטיית התקן של מניית מכתשים  ( 35% לעומת סטיית תקן של 40% למניית מכתשים בשנה האחרונה ,  מכיוון שתחדל להיות חברה סחירה )  והריבית חסרת הסיכון שהיא התשואה על איגרות החוב של ממשלת ארה"ב לשבע שנים  ( 2.85% )  .  השווי נטו של האופציה שקיבלה כור מהסינים נמוך יותר ,  מכיוון שכור תשלם ריבית שנתית של 6% על ההלוואה שתקבל בחסות כמצ'יינה שתשולם רק החל מהשנה הרביעית .  בהנחה שהריבית תשולם בארבעה תשלומים שווים ,  יגיע הערך הנוכחי של תשלומי הריבית שתשלם כור על הלוואה ל-293 מיליון דולר ,  כך שהשווי נטו של האופציה הוא 110 מיליון דולר - כלומר ,  393 מיליון שקל .  כור ,  בניגוד לבעלי המניות האחרים של מכתשים ,  תקבל תוספת של 2.25 שקלים למניה מעבר למחיר של 20 שקל למניה שיקבלו בעלי המניות מהציבור .  דנקנר תפר ,  אם כן ,  עסקה שבה ציבור בעלי מניותיה של מכתשים יעביר את השליטה לכמצ'יינה באמצעות מכירת 53% ממניותיה של החברה .  ואולם את מלוא שוויה של פרמיית השליטה בחברה תקבל רק כור שבשליטת אי.די.בי .  למרות העובדה שמבנה העסקה מקפח את בעלי מניות המיעוט במכתשים - מכיוון שלא יקבלו את מלוא פרמיית השליטה - נראה כי רוב מוחץ יצביע בעדה .  הסיבה לכך היא שאלמלא עסקת כמצ'יינה ,  היה מצבם גרוע הרבה יותר .  מכתשים נסחרה במחיר של 13.4 שקל למניה ,  כך שהעסקה מספקת להם פרמיה של 49% על מחיר המניה ביום פרסום הידיעה על המשא ומתן למכירת השליטה במכתשים לכמצ'יינה .  יתרה מזו ,  סביר להניח שלנוכח ההרעה במצבה של מכתשים לאחר פרסום הידיעה שבאה לידי לביטוי בהפסד של 56 מיליון דולר ברבעון השלישי של 2010 ,  וצפי להפרשות בסכום של 30-40 מיליון דולר ברבעון הרביעי של 2010 כתוצאה מתוכנית רה-ארגון ופיטורים מסיביים במפעל מילניה ,  החברה-הבת הברזילית של מכתשים אגן - ויתור על מכירת מכתשים לסינים יחזיר את בעלי מניותיה למשבצת הראשונה ,  אחזקה בחברה שיתרונותיה היחסיים הולכים ומתכרסמים ,  וחסרונותיה היחסים מכאיבים יותר ויותר .  נראה כי הניהול הבעייתי של מכתשים בשנים האחרונות תחת שליטתו של דנקנר סיפק למשקיעיה מספיק סיבות להרגיש שביעות רצון ממצבם ,  גם כאשר העסקה שרקח מקפחת אותם לעומת ההטבות שניתנות לכור .
 
האופציה מהסינים בתוך הכסף :  הציבור מוכר את מכתשים אגן - נוחי דנקנר ייהנה מהפרמיה
כור תקבל אופציה בשווי 400 מיליון ש' על 40% מהמניות שיימכרו ;  בעלי המניות מהציבור יסתפקו ב-20 ש' למניה

