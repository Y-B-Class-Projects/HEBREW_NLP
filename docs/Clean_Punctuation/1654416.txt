על רקע דו"ח ליהמן ברדרס :  נחקרת התנהלותן של חברות בתקופה שקדמה למשבר הכלכלי
יו"ר ועדת בית הנבחרים האמריקאי : " קריסת ליהמן ברדרס - טרגדיה גדולה יותר מהונאת מיידוף "
 יו"ר רשות ניירות ערך בארה"ב  ( sec )  מרי שפירו ,  אישרה היום כי הרשות חוקרת את התנהלותן של מספר חברות בתקופה שקדמה למשבר הכלכלי של שנת 2008 - כך דיווחה סוכנות הידיעות אי.פי .  שפירו אמרה כי  " אפשר להניח "  שהרשות בודקת באופן דקדקני את התנהלותן של מספר חברות באותה תקופה ,  אולם לא ציינה את שמת החברות .  הדברים נאמרו במסגרת דיון שנערך בוועדת המשנה להקצבות של בית הנבחרים בארה"ב ,  על בקשת הרשות להגדיל את תקציבה ב-12% בשנת התקציב הבאה לכ-1.3 מיליארד דולר.חברים בבית הנבחרים הביעו באחרונה דאגה ,  כי חשיפתם של התרגילים החשבונאיים בהם נקט בנק ההשקעות ליהמן ברדרס כדי להסתיר חלק מחובותיו ,  מצביעה על דפוס התנהלות רחב היקף בוול סטריט . " בדיקת קריסת ליהמן ברדרס על ידי רשות ניירות ערך הובילה אותנו לכיוון שאנחנו בודקים באופן נרחב ",  אמר שפירו לכתבים לפני הדיון בבית הנבחרים .  ד"וח מקיף על בנק ההשקעות ,  שפירסם בשבוע שעבר נציג בית המשפט לפשיטות רגל ,  העלה כי ליהמן ברדרס הסתיר חובות בהיקף של 50 מיליארד דולר באמצעות תרגילים חשבונאיים .  שפירו אמרה היום כי הדו"ח העלה  " כמה נקודות מאוד מעניינות "  וכי הוא  " מועיל ". חוזה סראנו ,  יו"ר ועדת המשנה להקצבות בבית הנבחרים ,  אמר בעת דיון כי אין לאפשר לפרשה זו להתרחש שוב .  עוד הוסיף ,  כי התמוטטות ליהמן ברדרס  " עשויה להתברר כטרגדיה גדולה אף יותר "  מהונאת הפונזי של ברנרד מיידוף ,  מכיוון שהיא גררה סדרה של אירועים שגרמו למיליוני אמריקאים לאבד את עבודתם ולהתמודד עם קשיים כלכליים .
 
על רקע דו"ח ליהמן ברדרס :  נחקרת התנהלותן של חברות בתקופה שקדמה למשבר הכלכלי
יו"ר ועדת בית הנבחרים האמריקאי : " קריסת ליהמן ברדרס - טרגדיה גדולה יותר מהונאת מיידוף "
 
