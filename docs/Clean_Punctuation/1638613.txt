פעילות מגזר הייצור בארה"ב בשיא של 5 שנים ;  נמשכת הנפילה בהוצאות הבנייה
מדד ISM למגזר הייצור עלה ל-58.4 ;  הוצאות הבנייה נפלו ב-2009 ב-12.4% - הנפילה החדה מאז 1964
חזית המקרו הכלכלית בארה"ב ממשיכה לספק נתונים חיוביים - הפעילות במגזר הייצור צמחה בחודש ינואר בשיעור חד מהצפוי .  עם זאת ,  מצבו של ענף הבנייה אינו כה מזהיר .  הוצאות הבנייה ירדו בדצמבר בשיעור חד פי שלושה מהתחזיות והשלימו את הנפילה השנתית החדה ביותר זה מחצית מאה.מדד מנהלי הרכש של מגזר הייצור בארה"ב עלה בינואר לרמה של 58.4 נקודות לעומת 54.9 בדצמבר ,  הרמה הגבוהה ביותר מאז אוגוסט 2004 ,  כך מסר היום מכון המחקר ism .  העלייה היתה חדה מתחזיות הכלכלנים אשר צפו מדד של 56 נקודות .  קריאה על המדד מעל לרמה של 50 נקודות משקפת ירידה בפעילות מגזר הייצור ,  ואילו מדד מעל לרמה זו מצביע על צמיחה בפעילות.נתוני מגזר הייצור מצטרפים לנתוני מקרו חיוביים אחרים שפורסמו מוקדם יותר היום ,  אשר הצביעו על עלייה חדה מהצפוי בהכנסה האישית בחודש דצמבר בארה"ב ועל צמיחה חודשית שלישית ברציפות בצריכה הפרטית.חזית המקרו בארה"ב סיפקה היום גם נתונים על ענף הבנייה .  הוצאות הבנייה בארה"ב ירדו בדצמבר ב-1.2% ,  ירידה חמישית בשישה החודשים האחרונים ,  לרמה הנמוכה מאז אוגוסט 2003 ,  נמסר היום ממשרד המסחר האמריקאי .  הירידה היתה חדה באופן ניכר מתחזיות הכלכלנים שצפו ירידה של 0.4% .  בשנת 2009 כולה ,  נפלו הוצאות הבנייה בארה"ב ב-12.4% לעומת השנה הקודמת ל-939 מיליארד דולר ,  הירידה השנתית החדה ביותר מאז החל משרד המסחר לפרסם נתון זה בשנת 1964 .
 
פעילות מגזר הייצור בארה"ב בשיא של 5 שנים ;  נמשכת הנפילה בהוצאות הבנייה
מדד ISM למגזר הייצור עלה ל-58.4 ;  הוצאות הבנייה נפלו ב-2009 ב-12.4% - הנפילה החדה מאז 1964

