פדרציה :  ישראל במקום ה-9 במשחקי הדירוג
אחרי הפסדה של קרן שלמה לשחקנית לא מדורגת ונצחונה של גלושקו על אדסגארד ,  קבעו פאר וגלושקו 1:2 בסיכום המפגש
דרכה הלא מוצלחת של נבחרת הפדרציה של ישראל בטורניר הבית האירופי/אפריקאי הנערך בפורטוגל קיבלה היום  ( שבת )  סיום סביר .  הנבחרת של ליאור מור ,  שהפסידה אתמול 3:0 להולנד אחרי שכבר איבדה סיכוי להמשיך לחצי הגמר ולמאבקי העלייה לבית העליון השני וסיימה שלישית בבית המוקדם ,  שיחקה היום מול דנמרק במשחקי הדירוג על מקומות 9-12 ,  והשיגה ניצחון במפגש .  
דנמרק המאכזבת ,  שקיוותה להתקדם לשלבים הגבוהים של המפעל בזכות כושרה של קרולינה ווז'ניאקי המדורגת רביעית בעולם ,  נשרה גם היא לפלייאוף התחתון וחסר החשיבות המעשית ,  העשוי להשפיע בעתיד על דירוג הנבחרות וההגרלה בשנה הבאה .
 במשחק הראשון פגשה קרן שלמה ,  המחבט מס' 3 של ישראל ,  את הדנית מאי גראג ,  שניצחה 4:6 ,  4:6 .  גראג בת ה-17 ,  שכלל לא מדורגת בסבב ה-WTA ,  לא התחשבה בדירוג של שלמה  ( 390 בעולם )  וגברה עליה בשתי מערכות כדי להעלות את דנמרק ליתרון 0:1 .  בעקבות המנוחה לה זכו ווז'ניאקי ושחר פאר ,  משחק היחידות השני הפגיש את יוליה גלושקו  ( 314 בעולם )  עם מאלו אדסגארד  ( 1024 בעולם )  ,  כאשר הישראלית ניצלה את פרישתה של הדנית בפיגור 6:4 ,  1:0 ,  על מנת לאזן את המפגש ל-1:1 .
 במשחק הזוגות המכריע שבה פאר ,  והצטרפה לגלושקו שניצחו 0:6 ,  1:6 את האלטסגארד ובארבט ,  על מנת להעניק לישראל 1:2 במפגש ,  ואת המקום התשיעי במשחקי הדירוג .  

פדרציה :  ישראל במקום ה-9 במשחקי הדירוג
אחרי הפסדה של קרן שלמה לשחקנית לא מדורגת ונצחונה של גלושקו על אדסגארד ,  קבעו פאר וגלושקו 1:2 בסיכום המפגש

