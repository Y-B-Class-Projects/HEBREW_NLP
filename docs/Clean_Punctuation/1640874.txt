רופאה בגרמניה סירבה לטפל בנער בשם ג'יהאד
רופאת השיניים טענה כי היא חשה  " בחילה "  לנוכח שמו של הילד שפירושו בעברית  " מלחמת קודש "  וסירבה בתחילה לטפל בו .  הרופאה התנצלה והיא צפויה לשלם קנס כספי
סערה בגרמניה :  רופאת שיניים בדרום המדינה סירבה לטפל בנער מוסלמי בן 16 לאחר שגילתה ששמו הוא  " ג'יהאד ",  או בעברית  - " מלחמת קודש ".  הרופאה מסרה בתגובה לעיתון גרמני כי היא חשה  " ששמו של הנער מבטא הכרזת מלחמה על כל מי שהוא איננו מוסלמי ".  משפחתו הזועמת של הנער מחתה בתוקף על התנהגותה של הרופאה הגרמנייה והודיעה כי היא שוקלת לתבוע אותה לדין .  הסיפור סוקר בהרחבה גם בכלי התקשורת הערבים .
 על פי כלי התקשורת ,  הנער הגיע למרפאת יישור שיניים בה הוא מטופל בשנתיים וחצי האחרונות .  מאחר שהרופא הקבוע של הנער לא היה נוכח באותו יום ,  הוא נאלץ להיכנס לחדרה של רופאה אחרת במרפאה .  כשזו שמעה ששמו של הנער הוא  " ג'יהאד "  היא אמרה שחשה  " בחילה "  ואף ביקשה מהנער שיבהיר לה מה פירוש שמו .  כשזה הגיב לשאלתה והסביר כי פירוש שמו הוא  " מלחמת קודש ",  ענתה כי היא מסרבת לטפל בו משום שהיא לא מוכנה לטפל  " באנשים שמוכנים לנקוט באלימות ". 
בסופו של דבר הביעה הרופאה חרטה על דבריה ואמרה : " זו לא אשמת הנער שכך בחרו לקרוא לו הוריו ".  אביו של הנער אמר כי מעולם לא נתקל בבעיות בגלל השם של בנו : " השם הזה הוא שם נפוץ מאוד בטורקיה  ממנה אנחנו באים .  קשה להבין את דבריה של רופאת השיניים ".  יו"ר איגוד רופאי השיניים בגרמניה מסרה כי היא מגנה את התנהגותה של הרופאה והוסיפה כי היא צפויה לשלם קנס כספי בעקבות התקרית .
 ליצירת קשר עם ניר יהב ,  כתבנו לענייני ערבים :  nir_yah@walla.com

רופאה בגרמניה סירבה לטפל בנער בשם ג'יהאד
רופאת השיניים טענה כי היא חשה  " בחילה "  לנוכח שמו של הילד שפירושו בעברית  " מלחמת קודש "  וסירבה בתחילה לטפל בו .  הרופאה התנצלה והיא צפויה לשלם קנס כספי

