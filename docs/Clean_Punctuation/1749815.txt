849 אלף דולר מכספי המשקיעים של מיידוף אותרו ב-6 החודשים האחרונים
הוצאות הנאמן האחראי על פירוק החברה של מיידוף בעקבות הונאת הענק בתקופה זו הסתכמו ב-26.9 מיליון דולר
אירווינג פיקארד ,  הנאמן האחראי על פירוק קרנות ההשקעה של ברנרד מיידוף והחזרת הכספים לקורבנות ההונאה ,  הוציא 26.9 מיליון דולר ב-6 החודשים שהסתיימו בספטמבר ,  ואיתר 849 אלף דולר ,  לפי נתונים בדו"ח שהוגש לבית משפט פדרלי במנהטן .  עד כה איתר פיקארד 1.5 מיליארד דולר עבור הנושים.לדברי פיקארד ,  הוא העריך עד כה 14,030 תביעות משקיעים ,  ואישר 2,280 מהן .  הוא התחייב לשלם 738 מיליון דולר בשם החברה להגנת המשקיעים ,  המחוייבת לפצות משקיעים בגין הונאות בסכום של עד 500 אלף דולר.הרכיב הגדול ביותר בהוצאות עבור התקופה הוא התשלום לחברת עריכת הדין של פיקארד ,  בייקר אנד הוסטטלר ,  בסך 15.8 מיליון דולר .  מרבית הכספים שהושבו ,  771 אלף דולר ,  הגיעו ממשקיעים של מיידוף שקיבלו תשלומים ב-90 הימים שקדמו לפשיטת הרגל של החברה ,  לפי הדו"ח של פיקארד.מיידוף נעצר בדצמבר 2008 והורשע בגין הונאת ניירות ערך במארס 2009 .  הוא מרצה כעת גזר דין של 150 שנות מאסר .  בעת מעצרו ,  הצהיר מיידוף כי היקף הונאתו מסתכם ב-50 מיליארד דולר .  מאזני החברה העידו על 4,900 חשבונות ,  בהם לכאורה 65 מיליארד דולר בהשקעות שלא היו קיימות ,  לדברי פיקארד .  עם זאת ,  ההפסד על הכספים שהושקעו ,  לא כולל התשואות המובטחות למשקיעים ,  הסתכם בכ-20 מיליארד דולר .
 
849 אלף דולר מכספי המשקיעים של מיידוף אותרו ב-6 החודשים האחרונים
הוצאות הנאמן האחראי על פירוק החברה של מיידוף בעקבות הונאת הענק בתקופה זו הסתכמו ב-26.9 מיליון דולר

