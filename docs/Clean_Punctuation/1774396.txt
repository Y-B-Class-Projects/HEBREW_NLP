ג'קי אונסיס וחברים - הבחירה של נאוה סילוורה
בפני שני דברים עיקריים בחיים אני מתקשה לעמוד :  ריחם המשכר של בגדי ונעלי עור ,  וג'קלין אונסיס .  כבר שנים אני שאוספת פריטי וינטג' מעור וג'קלין קנדי אונסיס היא אחת הנשים המדהימות בעיני .  היתקלות מקרית בתמונת שחור-לבן מ-1975 של האלמנה הנשיאותית במעיל טרנץ' עור ,  שמה סוף לכל התלבטות באשר לפריט הנחשק של 2011 .  מבט חטוף בתמונת הפפארצי אשר צולמה במרץ 1975 בשדרה ה-5 בניו יורק ,  מגלה למה ג'קי אשר מתה ב-1994 נחשבת לאחד מאייקוני האופנה של המחצית השנייה של המאה הקודמת .  
משקפי השמש האיקוניים שלה משלימים פה לוק שיקי וחתיכי ,  אבל מה שעושה פה את האפקט זה מעיל העור .  אין לדעת איפה הוא היום .  הושלך ,  נמסר לצדקה ,  או פשוט נמצא ברשות בתה קרוליין .  אבל אני משוכנעת שבדיוק כמו אז ,  גם השנה הוא יחמיא ויתאים לכל דבר ולכל אחד מימי עונות המעבר והחורף .  בנוסף ,  אין לשכוח ,  הוא גם שחור !  
ואם למי שמטפל בבקשות לשנה הבאה בתחום אופנה יש זמן ,  אז גם פיאת בלונד אחת מליידי גאגא ,  כל קולקציית pre-fall 2010 של מיו מיו ,  נעלי העקב עם ה-hidden platform של בריאן אטווד בוורוד נוד ,  גיליון ווג פריז של מאי 1969 עם ג'יין בירקין על השער .  עוד ברשימה :  ללפף את הגומייה סביב הקוקו של קרל לגרפלד ולהכין סנדוויץ' לקייט מוס .  אלו הדברים שיעסיקו אותי ב-2011 ?  כן ,  כן !  Welcome to my world .
 
ג'קי אונסיס וחברים - הבחירה של נאוה סילוורה
nan
