סיוט הוליוודי :  היורשת של ענקית התרופות ג'ונסון אנד ג'ונסון נמצאה ללא רוח חיים
קייסי ג'ונסון ,  בת 30 ,  שהתארסה לאחרונה לכוכבת הריאליטי טילה טקילה ,  מתה ככל הנראה מסיבות טבעיות
היורשת להון ג'ונסון אנד ג'ונסון ,  קייסי ג'ונסון ,  נמצאה שלשום ללא רוח חיים בביתה בלוס אנג'לס .  המשטרה מסרה כי נראה שג'ונסון בת ה-30 מתה מסיבות טבעיות והם ממתינים לתוצאות הנתיחה לאחר המוות ובדיקת הרעלים בדמה.ג'ונסון היא בתו של וודי ג'ונסון ,  בעל קבוצת הבייסבול ניו יורק ג'טס וצאצאית של רוברט ווד ג'ונסון ,  מייסד ענקית מוצרי הבריאות ג'ונסון אנד ג'ונסון .  אביה רכש את הג'טס תמורת 635 מיליון דולר בשנת 2000 ומשפחתה היא אחת מהידועות בארה"ב .  היא היתה גם חברה קרובה של היורשות לאימפריית הילטון ,  פריס וניקי ,  עמן גדלה בשכנות ואף הופיעה איתן בסרט התיעודי  " the it girls "  ב-2002.בשנה האחרונה עברה ג'ונסון טלטלות אישיות רבות .  באחרונה התארסה לכוכבת הריאליטי טילה טקילה ,  עמה הופיעה פעמים רבות באירועים חברתיים .  ב-30 בנובמבר היא נעצרה והואשמה בגניבת פריטים בסך 22 אלף דולר ,  ביניהם תחתונים ותכשיטים ,  מביתה של הדוגמנית וכוכבת הריאליסטי ג'סמין לנארד ,  חברתה לשעבר .  שלה .  בתגובה לסירובה של ג'ונסון להיכנס לגמילה מסמים ,  סגרו הוריה את קרן הנאמנות שלה .  זאת לאחר ,  שאיבדה ג'ונסון את החזקה על בתה המאומצת אווה מונרו ,  אותה אימצה מקזחסטן ב-2007 ,  לאחר שהרשויות פסקו כי היא אינה מטפלת בה והעבירו את הילדה לסבתה .  ג'ונסון ,  שהיתה חולה בסוכרת מאז ילדותה ,  פירסמה ב-1994 ספר שכתבה יחד עם אביה ואמה בעניין הטיפול בסוכרת נעורים .  בעקבות מחלתה ,  החל אביה לתרום לגופים העוסקים במציאת מרפא לסוכרת וכיום הוא משמש כיו"ר הקרן לחקר סוכרת הנעורים .  ג'ונסון עצמה התייחסה במשך השנים באמביוולנטיות לפרסום לו זכתה בעקבות ייחוסה המשפחתי .  לצד הופעות תכופות באירועים נוצצים ומערכת היחסים הפומבית עם טילה טקילה ,  אמרה ג'ונסון בראיון ב-2007 כי  " אני תמיד צריכה לברר למה מישהו רוצה להיות חבר שלי .  למדתי את זה בדרך הקשה .  אני קייסי ג'ונסון ,  לא נערת ג'ונסון אנד ג'ונסון ". 

סיוט הוליוודי :  היורשת של ענקית התרופות ג'ונסון אנד ג'ונסון נמצאה ללא רוח חיים
קייסי ג'ונסון ,  בת 30 ,  שהתארסה לאחרונה לכוכבת הריאליטי טילה טקילה ,  מתה ככל הנראה מסיבות טבעיות

