מכרז הנגמ"שים של צה"ל יוכרע גם לפי התחייבות הזוכה לבצע רכש בישראל
בלעדי TheMarker
 >  >  החברות האמריקאיות המתמודדות במכרז על ייצור נגמ"ש העתיד של צה"ל ,  נמ"ר ,  ייבחרו גם על פי קריטריונים של רכש גומלין .  רכש הגומלין הוכנס כסעיף מחייב במכרז .  רכש גומלין הוא רכש שבו מחויבת חברה שזוכה במכרז ממשלתי לבצע רכישות בתוך המדינה שבה נערך המכרז .  בישראל שיעור רכש הגומלין הוא 35% מהיקף המכרז ,  ובאיחוד האירופי - כ14% .  עלות מכרז הנמ"ר מוערכת בהתאחדות התעשיינים ב-2 מיליארד דולר .  בשבועות האחרונים החלו החברות המתמודדות לבחון מפעלים שיוכלו לאפשר להן לממש התחייבויות ברכש גומלין .  ההערכות הן כי החברות יציעו רכש גומלין גבוה יותר ממה שמחייב החוק כדי לזכות במכרז .  אם רכש הגומלין אכן יהיה גבוה ,  הרי שלא תהיה פגיעה בתעסוקה בישראל כתוצאה מהוצאת חלק מייצור הנמ"ר לארה"ב - וזאת לאחר שבהתאחדות התעשיינים הזהירו השבוע כי העברת ייצור הנמ"ר לארה"ב תוביל לפיטורי 3,000 עובדים בישראל .  במשרד הביטחון העריכו מנגד כי המהלך יאפשר לספק לצה"ל יותר יחידות של הנמ"ר ,  ולכן לא צפויה פגיעה בתעסוקה .  לדברי יהודה היימן ,  מנהל איגוד תעשיות מתכת ,  חשמל ותשתית בהתאחדות התעשיינים ,  את מסמכי המכרז קיבלו שלוש חברות - ג'נרל דיינמיקס לנד סיסטמס ,  טקסטרון ו-bea .  החברות המתמודדות אמורות להגיש את הצעותיהן עד סוף מארס ,  וההחלטה על הזוכה אמורה להתקבל במשרד הביטחון עד סוף מאי 2010 .  בעניין רכש הגומלין משרד הביטחון מקיים מגעים עם הרשות לשיתוף פעולה תעשייתי  ( רשפ"ת )  בראשות בינה בר-און .
 
מכרז הנגמ"שים של צה"ל יוכרע גם לפי התחייבות הזוכה לבצע רכש בישראל
בלעדי TheMarker

