ההסתדרות תשבית את המשק ביום שלישי :  שטייניץ ועיני ייפגשו מחר בניסיון למצוא פתרון
ההסתדרות דורשת תוספת שכר של 3.5% בשלוש השנים הקרובות - באותר מסכימים ל-0.5%
שר האוצר יובל שטייניץ ויו"ר ההסתדרות ,  עופר עיני ,  ייפגשו מחר בלשכת שר האוצר במאמץ לגבש פתרון שיסיר את איום ההסתדרות לקיים שביתה במגזר הציבורי ביום שלישי הקרוב בשעה 6 בבוקר .  באוצר אומרים כי  " לשביתה המתוכננת אין הצדקה ". ההסתדרות דורשת תוספת שכר של 3.5% עבור כל אחת משלוש שנות ההסכם ובמצטבר - כמעט 11% .  האוצר מוכן לתוספת שכר של 0.5% לשנה ובמצטבר  1.5% .  באוצר הביעו אמש תקווה כי למרות פער העמדות הגדול לכאורה ,  בין הצדדים ,  ניתן יהיה לגשר עליו והשביתה תימנע .  המגעים בין הדרגים המקצועיים באוצר וההסתדרות יימשכו בימי ראשון ושני ,  במאמץ להגיע להסכמות.לקראת הפגישה עם שטייניץ ,  קיים הערב קיים עיני מפגן כוח ,  כאשר כינס ,  יחד עם יו"ר האגף לאיגוד מקצועי בהסתדרות ,  עו"ד אבי ניסנקורן ,  את ראשי 15 האיגודים המקצועיים ועוד עשרות ראשי ועדים במגזר הציבורי כדי להיערך לקראת מימוש השביתה ,  לאחר שחלפו שלושה שבועות למן ההכרזה על סכסוך העבודה במגזר הציבורי .  הדוברים בכינוס אמרו כי  " העובדים תרמו את חלקם כאשר המשק היה במיתון ,  וויתרו על מחצית מדמי ההבראה המגיעים להם .  כעת ,  כשהמשק מתאושש ,  אין סיבה שלא לשלם תוספות שכר ,  לאחר שתוקפו של הסכם השכר הקיבוצי האחרון ,  פג ". השביתה ,  אם תפרוץ ,  תקיף את משרדי הממשלה ,  הרשויות המקומיות ,  החברות הממשלתיות ,  נתב"ג ,  נמלי הים ,  מערכת הבריאות  ( שתפעל במתכונת מצומצמת )  ,  בתי המשפט ,  הביטוח הלאומי ,  שירות התעסוקה ,  מינהל מקרקעי ישראל ,  מינהלות האוניברסיטאות וכן קק"ל והסוכנות היהודית.קווי הרכבת ישותקו במסגרת השביתה ,  אך תנועת האוטובוסים תפעל כרגיל .  חברי הסתדרות המורים אמורים לשבות ,  מתוקף הסכם לשיתוף פעולה בינם לבין ההסתדרות ואולם ראשי המורים נוטים להסתפק בשביתה קצרה שלא תפגע משמעותית בלימודים .  פרקליטי המדינה ,  שבינם לבין משרד המשפטים מתנהל סכסוך נפרד ,  הודיעו כי ישתתפו בשביתה הכללית שמקיימת ההסתדרות.הממונה על השכר באוצר ,  אילן לוין ,  אמר כי עדיפה בעניו תוספת שכר שקלית אחידה ,  כדי באופן זה בעלי ההכנסה הנמוכה מקרב עובדי המגזר הציבורי יקבלו תוספת גדולה יותר מבעלי השכר הגבוה .  הוא הוסיף כי האוצר דורש להנהיג יתר גמישות ניהולית ,  שתתבטא במתן יכולת רבה יותר להנהלות של משרדי הממשלה לפטר עובדים או לניידם מתפקיד לתפקיד .  ואולם בהסתדרות דוחים את רעיון ה"לינקג' "  בין תוספת השכר לבין דפוסי ההעסקה .
 
ההסתדרות תשבית את המשק ביום שלישי :  שטייניץ ועיני ייפגשו מחר בניסיון למצוא פתרון
ההסתדרות דורשת תוספת שכר של 3.5% בשלוש השנים הקרובות - באותר מסכימים ל-0.5%

