ספרד :  מאיורקה כבשה את המקום הרביעי
דודו אוואט וחבריו טיילו ל-0:3 ביתי על ספורטינג חיחון וחלפו על פני סביליה .  0:0 לאספניול עם ויאריאל ,  בן סהר שוב לא שותף
אחרי המהפך הדרמטי בפסגת הלה ליגה בשבת ,  משחקי ראשון עמדו בסימן הקרב על המקום הרביעי .  מאיורקה ניצלה היטב את הפסדה של סביליה ובזכות 0:3 ביתי על ספורטינג חיחון ,  כבשה את המקום המוביל למוקדמות ליגת האלופות .  גם בילבאו הצטרפה למאבק לאחר שגברה בסן ממס 0:2 על ויאדוליד .  בן סהר לא קיבל דקות משחק במדי אספניול שסיימה ב-0:0 ביתי עם ויאריאל .  עוד בתחתית ,  חרז השיגה ניצחון נדיר ,  ראשון העונה בחוץ ,  כשגברה על מלאגה 2:3 .  
מאיורקה - חיחון 0:3 
הקבוצה מהאי שבה לאונו אסטדי הביתי שבועיים אחרי ההפסד לסביליה והמזל חזר להאיר לה פנים עם ניצחון 11 מ-12 משחקי ליגה .  דודו אוואט פתח כהרגלו בהרכב ולא נזקק לעבוד קשה במיוחד מול היריבה עמה ניהל מגעים בעבר .  כבר אחרי 12 דקות העלה חוליו אלברז את מאיורקה ליתרון בבעיטה ממרחק .  מאיורקה שלטה במשחק וסגרה את הסיפור בדקה ה-76 .  גונזלו קסטרו פרץ לתוך הרחבה ופרגן מסירה לויקטור שגלגל פנימה מול השער החשוף .  דקה לסיום השלים פייר וובו את החגיגה .  מאיורקה השיגה ניצחון שני ברציפות וחלפה על פני סביליה בדרך למקום הרביעי .  חיחון נעצרה אחרי שני ניצחונות רצופים .  
אספניול - ויאריאל 0:0 
המארחת ,  אחת מקבוצות ההתקפה הגרועות בלה ליגה ,  שוב לא הצליחה לכבוש במפגש מול הצוללת הצהובה הלא יציבה .  בן סהר ישב 90 דקות על הספסל וראה איך חבריו מחמיצים מול שערו של דייגו לופז .  אספניול גם נותרה ב-10 שחקנים בדקה ה-76 כשחוזה מריה קאייחון הורחק בצהוב שני לאחר שהתחזה ברחבה ,  אך התוצאה נותרה מאופסת עד לסיום .  
בילבאו - ויאדוליד 0:2 
העונה הנפלאה של הקבוצה הבאסקית נמשכת וכעת בילבאו רחוקה שש נקודות  ( ומשחק עודף )  מולנסיה השלישית .  גאיסקה טוקרו התרומם לכדור קרן של איגור גבילונדו ונגח את הראשון בדקה ה-27 .  10 דקות מאוחר יותר השלים טוקרו צמד ,  הפעם לאחר בישול של פרננדו יורנטה .  עבור ויאדוליד ,  השקועה עמוק מתחת לקו האדום ,  היה זה משחק ליגה עשירי ברציפות ללא ניצחון .  
סראגוסה - אתלטיקו מדריד 1:1 
הקולצ'ונרוס הגיעו למשחק לאחר ניצחונות הבית הגדולים על ברצלונה ו-ולנסיה ,  אבל יש הבדל גדול מאוד בין אתלטי של בית לזו של משחקי החוץ .  כבר אחרי שבע דקות נגח ייז'י יארוסיק הצ'כי פנימה .  חוזה אנטוניו רייס הורחק בדקה ה-69 ,  אבל המחליף איברהימה באלדה שנכנס בדקה ה-88 ,  כבש שער שוויון דרמטי בנגיחה בתוספת הזמן .  הקבוצה של חוזה אורליו גאי פתחה פער של חמש נקודות מויאדוליד שמתחת לקו האדום וממשיכה את מסע ההתאוששות המופלא ,  כשמנגד אתלטיקו מתרחקת מאוד מהכרטיס לאירופה .  
משחקים נוספים :  
מלאגה - חרז 4:2 למלאגה :  דודה  ( 40 )  ,  ואלדו  ( 55 ) לחרז :  מומו  ( 5 ,  72 בפנדל )  ,  לאנדרו חיודה  ( 76 )  ,  פביאן אוריאנה  ( 90 ) 
אוסאסונה - חטאפה 0:0

ספרד :  מאיורקה כבשה את המקום הרביעי
דודו אוואט וחבריו טיילו ל-0:3 ביתי על ספורטינג חיחון וחלפו על פני סביליה .  0:0 לאספניול עם ויאריאל ,  בן סהר שוב לא שותף

