הממשלה תאשר הארכת הסיוע המיוחד לעוטף עזה
הממשלה תתכנס לאישור הצעת חוק המאריכה את הסיוע לשדרות ויישובי עוטף עזה ומעניקה הטבות בסך 12 מיליון שקלים לעיריות ולרשויות המקומיות .  התושבים יזכו להנחה בארנונה ובמס הכנסה
הממשלה צפויה לאשר היום  ( ראשון )  את הארכת הסיוע לשדרות וליישובי עוטף עזה לשנת 2011 .  על פי ההצעה ,  תושבי האזור יזכו להנחה של 20 אחוזים במס הכנסה ,  להנחה בשיעור של 30 אחוז בתשלומי ארנונה למגורים ו- 24 אחוז בתשלומי ארנונה למסחר ולחקלאות .  בשל כך ,  המדינה תשלם לרשויות המקומיות את סבסוד הארנונה .  הצעת ההחלטה קובעת עוד כי משרד הפנים יעביר שמונה מיליון שקלים לעיריית שדרות וחמישה מיליון שקלים שיתחלקו בין ארבע המועצות האזוריות בעוטף עזה  אשכול ,  חוף אשקלון ,  שדות נגד ושער הנגב .  המענקים הללו נחשבים  " מענקים מיוחדים ",  והם מהווים תוספת לתשלומים אחרים ,  אם אותן רשויות זכאיות להם .  במקביל ,  משרד הבריאות ימשיך להפעיל את חמשת  " מרכזי החוסן "  ביישובי עוטף עזה ,  המיועדים לטיפול באוכלוסיות מצוקה .  לכך יוקצו שמונה מיליון שקלים שימומנו ממשרדי הבריאות ,  הרווחה ,  האוצר ,  פיתוח הנגב והגליל והמשרד לאזרחים ותיקים .  בנוסף ,  ימשיכו משרדי הרווחה והבריאות ,  כל אחד בתחומם ,  ימשיכו לתגבר את הפעילות הקהילתית לאוכלוסיות הרווחה בעלות של 300 אלף שקלים ,  ואת מערך רפאות החירום בעלות של שלושה מיליון שקלים ,  כאשר מחצית מהסכום יגיע מהמשרד לפיתוח הנגב והגליל .
 משרד התעשייה ,  המסחר והתעסוקה יורה לתת עדיפות ליישובי עוטף עזה במסלולי הסיוע לקליטת עובדים בעסקים .  המשרד יצטרך ,  על פי ההצעה ,  להרחיב את אזור התעשייה ספירים בעלות של שישה מיליון שקלים .  תושבי עוטף עזה יזכו ליהנות גם משיפור תשתית הביוב ,  כאשר לצורך כך יוקצו 55 מיליון שקלים בשנים 2011-2012 . " בהתאם למידע שנמסר ממשרד הביטחון ,  יישובי עוטף עזה הם אזור רגיש שארגוני הטרור מבקשים להפוך את חיי תושביו לסבוכים ובלתי צפויים ",  נכתב בדברי ההסבר להצעת ההחלטה , " שגרת החירום מצריכה מתן מענה ייחודי ושונה לתושבי האזור מצד רשויות המדינה והרשויות המקומיות ,  שכן לירי רקטות במשך תקופה כה ארוכה ,  יש השלכות עמוקות וארוכות טווח ,  שהשפעותיהן ניכרות היום וצפויות לבוא לידי ביטוי גם בעתיד ".  לא כל משרדי הממשלה תומכים בהעברת הכספים המוטלים עליהם .  בהצעת המחליטים נכתב כי שר הפנים והמשרד לאזרחים ותיקים מתנגדים תקציבית להצעה ,  ושרי האוצר והתמ"ת מתנגדים להרחבת אזור התעשיה ספירים ,  כשכל אחד מהמשרדים צריך לממן מתקציבו בשלושה מיליון שקלים .  מנגד ,  השר לפיתוח הנגב והגליל סילבן שלום ,  שר התשתיות עוזי לנדאו ,  שר הרווחה יצחק הרצוג וסגן שר הבריאות יעקב ליצמן הביעו תמיכה בתוכנית ,  כולל בתשלומים שעל משרדיהם לשלם עבורה .
 
הממשלה תאשר הארכת הסיוע המיוחד לעוטף עזה
הממשלה תתכנס לאישור הצעת חוק המאריכה את הסיוע לשדרות ויישובי עוטף עזה ומעניקה הטבות בסך 12 מיליון שקלים לעיריות ולרשויות המקומיות .  התושבים יזכו להנחה בארנונה ובמס הכנסה

