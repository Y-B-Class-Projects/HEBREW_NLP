פיאט מכנס מותגי ספורט
מותגי הספורט של קונצרן פיאט יתכנסו תחת בית אחד במטרה לצמצם עלויות ולחזק את מעמדה של אלפא-רומאו .  פרארי לא בתמונה
עוד ממהפכות הניהול בפיאט :  הקונצרן האיטלקי איחד את מותגי אלפא רומאו ,  מזרטי ואבארת' תחת חטיבה אחת שתזכה לשם עצמאי ,  כך בהודעה שיוצאת ממטה החברה בטורינו .  את כס הניהול יאייש החל מהחודש הקרוב מנכ"ל חברת מזרטי ואבארת' הגרמני הרלד ווסטר ,  שמכהן גם כיועץ טכני בקבוצת אלפא רומאו .  הלה יאלץ לתמרן בין שלושה תפקידים וכן לפקח על מצבת כוח-אדם מורחבת מטעם שלוש היצרניות שתצאנה לדרך משותפת תחת אחריותו .  טרם ידוע אם אחת מן החטיבות תגרע משורותיה דגמים עתיידים .  
החלטתה של פיאט לאחד את המותגים התגבשה בראש ובראשונה כדי לרפא את אלפא רומאו מהקשיים הכלכלים אליה נקלעה .  החברה הפסידה במהלך העשור האחרון סכום שנע בין 200 ל-400 מיליון יורו מידי שנה ,  כך נמסר ל'אוטוניוז אירופה' .  ווסטר שנכנס לתפקיד רב-חשיבות ינסה ליצור תבנית שיקום מהפכנית שתחלץ את אלפא רומאו מהקרקעית ,  מאחר והחברה נמצאת כרגע תחת ביקורת קפדנית של מנכ"ל הקונצרן סרג'יו מרצ'יונה .  
מרצ'יונה הפיג לאחרונה חששות כבדים לאחר שהודיע שאינו מתעתד למכור את אלפא רומאו כמו גם את לנצ'יה .  אולם ,  הוא טוען כי איחוד המותגים הקלאסים יסייע למצב הפיננסי וידגיש אצל כל אחת מבנות הבית את תכונותיה הספורטיביות .  עוד מוסיף מרצ'יונה כי הוא מאמין כי ווסטר הוא האיש הנכון למילוי התפקיד  - " ווסטר הציג במשך השנים יכולת ראייה לטווח רחוק והבנה מעמיקה .  מנהיגותו והידע הטכני שלו הופכים אותו לאדם הכי מתאים למשימה הזאת ". 
הגרמני בן ה-51 הצטרף לפיאט בשנת 2004 לאחר שעזב את חברת 'מגנה שטייר' .  בין הצלחותיו רשומה השקתה הזריזה של המיטו הקטנה שארכה 15 חודשים בלבד מרגע הצגת הקונספט ועד להגעתה לאולמות המכירה .  אולי בז'נבה תחשף שמה של החטיבה החדשה תחת ניהולו ,  ולא נתפלא אם נראה מכונית קונספט מרהיבה לציון המאורע .
 
פיאט מכנס מותגי ספורט
מותגי הספורט של קונצרן פיאט יתכנסו תחת בית אחד במטרה לצמצם עלויות ולחזק את מעמדה של אלפא-רומאו .  פרארי לא בתמונה

