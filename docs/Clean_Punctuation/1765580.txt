יורוליג :  קאחה לבוראל ניצחה את חימקי 81:89
הבאסקים ניצחו בבית ושמרו על סיכוייהם לעלות לטופ 16 .  אולימפיאקוס הפסידה למלאגה ,  ניצחונות לברצלונה וז'לגיריס
שבעה מחזורי יורוליג כבר מאחורינו ועכשיו נראה שנגמרו המשחקים ומתחילים הקרבות של 'להיות או לחדול' .  הערב  ( חמישי )  המשיך המחזור השמיני עם משחקים מכל הבתים ,  כשבבית א' ,  בו הבטיחה מכבי תל אביב את המקום הראשון ,  חזרה קאחה לבוראל לחיים אחרי ניצחון קריטי על חימקי מוסקבה  ( שתגיע להיכל בשבוע הבא )  81:89 .  ז'לגיריס קובנה עשתה צעד גדול בדרך למקום השני בבית א' אחרי ניצחון 69:72 על פרוקום גדיניה .  
בבית ב' חזרה אולימפיאקוס מפיגור 17 ברבע האחרון ,  רק כדי להפסיד ברגעי הסיום למלאגה 76:74 .  ריאל מדריד התעוררה והביסה את רומא 50:72 .  בבית ג' השיגה אלופת אירופה מברצלונה ניצחון חוץ גדול על יריבתה לראשות הבית ,  פנרבחצ'ה/אולקר 69:75 ,  בעוד ריטאס וילנה נותרה בחיים אחרי ניצחון 80:92 על שולה .  פנאתינייקוס נמנעה מהפסד ביתי כשחזרה מפיגור 8 ברבע האחרון ,  בדרך לניצחון 88:95 על לובליאנה ,  לאחר הארכה .
 פרוקום גדיניה - ז'לגיריס קובנה 72:69
אחרי שהדהימה את קאחה לבוראל בשבוע שעבר עם ניצחון חוץ ,  קיוותה פרוקום להמשיך את המומנטום בכדי לתפוס את המקום הרביעי בבית שיוביל אותה לטופ 16 ,  אבל איבדה את הראש מעט ברבע האחרון ,  ואיבדה יתרון נקודה בתוך הדקה האחרונה בדרך להפסד .  הפולנים חייבים ניצחונות בדחיפות ,  בצירוף הפסדים של יריבותיה למקום הרביעי כדי לשמור על סיכוי לשמור על העלייה לטופ 16 .  המשחק לא זרם במיוחד במחצית הראשונה ,  וז'לגיריס ניצלה זאת כדי לעלות ליתרון 7 ברבע הראשון ,  רק כדי לראות את פרוקום מתעוררת בדרך ליתרון נקודה במחצית .  
שתי הקבוצות נכנסו לקרב חפירות ברבע השלישי ,  כשאף אחת מהן לא מצליחה לברוח ,  אבל ברבע האחרון הצליחו האורחים לעלות ליתרון 62:68 ,  דקה וחצי לסיום .  פרוקום לא אמרה את המילה האחרונה ,  וידנוב עם 5 נקודות רצופות הוריד לנקודה ,  ודניאל יואינג המצויין העניק את היתרון לפולנים ,  אבל יאנקונאס ופוצ'יוס קלעו פעמיים ,  וניצלו החטאה קריטית של יואינג בדרך לניצחון .  טרוויס ווטסון ומרטינס פוצ'יוס  ( 4 אסיסטים )  הוליכו את קלעי ז'לגיריס עם 16 נקודות כל אחד .  רטקו ורדה הוליך את פרוקום עם 25 ו-8 ריבאונדים ,  יואינג הוסיף 20 ו-9 אסיסטים .  
קאחה לבוראל - חימקי מוסקבה 81:89
אחד הדברים החיוביים  ( ויש שיגידו ,  השליליים )  ביורוליג הוא שגם אם אתה מפסיד חמישה משחקים ברצף ,  אתה עדיין יכול להעפיל לשלב הבא .  זהו סיפורה של קאחה לבוראל ,  שהצליחה לשבור את הרצף הנוראי שהגיע לשיאו עם ההפסד במחזור הקודם לפרוקום הפולנית ,  עם ניצחון גדול על הרוסים .  הבאסקים לא רק ניצחו ,  אלא גם עשו זאת בהפרש שעולה על 4 הנקודות  ( ההפרש בו הפסידו במשחק הקודם בין השתיים )  ,  וחזרו לתמונת המאבק על המקום הרביעי בבית .  המארחים ידעו שהם חייבים ניצחון כדי לשמור על הסיכויים ופתחו מצויין ,  כשהם עולים ליתרון 10 במחצית ,  כשמירזה טלטוביץ' המעולה צולף מכל מקום .  
ברבע השלישי המשיכו טלטוביץ' וחבריו לצלוף מחוץ לקשת כשההפרש מגיע עד 18 נקודות .  חימקי עוד הספיקה לרשום מיני ריצה משלה ברבע האחרון ,  שהוריד את ההפרש ל-8 בלבד ,  אבל קאחה לא איפשרה לה להתקרב יותר מזה ,  ושמרה על ההפרש החשוב .  טלטוביץ' הוליך את קלעי קאחה לבוראל עם 23 נקודות ,  דייויד לוגן הוסיף 17 וחילק 4 אסיסטים ופרננדו סן אמטריו קלע 14 ואסף 7 ריבאונדים .  קית' לנגפורד הוליך את קלעי חימקי מוסקבה עם 19 ,  סרגיי מוניה  ( 6 ריבאונדים )  וזוראן פלאניניץ' קלעו 17 כל אחד למפסידים .
 מלאגה - אולימפיאקוס 74:76
הקרב הנהדר על ראשות בית ב' הבטיח הרבה וקיים בענק .  הספרדים הגיעו נחושים מאוד לשמור על הבית מול היוונים החזקים ,  אבל כבר מהפתיחה היה ברור שקל זה לא יהיה .  אולימפיאקוס שמרה טוב ולא נתנה למלאגה לברוח ,  בעוד המארחים הצליחו לתפוס יתרון 5 במחצית .  סול בלנקו החל לתפוס קצב ברבע השלישי ,  מלאגה הפציצה מחוץ לקשת ,  ו-8 דקות לסיום היא הגדילה את יתרונה על האדומים המאיימים עד 17 הפרש .  
נגמר ?  מה פתאום !  ריצה מדהימה של האורחים החזירה אותם מהקבר ,  מלאגה לא הצליחה לעצור דבר ,  והיוונים צימקו עד נקודה ברגעי הסיום משלשה של תיאודוסיץ' .  רודריק בלייקני הספיק לקלוע רק אחת מהקו והותיר צ'אנס לתיאודוסיץ' לנצח את המשחק עם שלשה ,  אבל האחרון החטיא ,  ומלאגה יכולה לשחרר אנחת רווחה אדירה בסיום .  בלנקו הוליך את קלעי מלאגה עם 21  ( 3 מ-4 לשלוש )  ,  ג'ואל פרילנד הוסיף 12 ואסף 7 ריבאונדים .  תיאודוסיץ' סיים עם 20  ( 2 מ-8 לשלוש )  עבור המפסידים בעוד ואסילי ספאנוליס קלע 19 וחילק 5 אסיסטים .  
ריאל מדריד - רומא 50:72
שחקניו של מסינה ידעו שהם חייבים להתחיל לעשות את העבודה ,  במיוחד בבית מול אחת היריבות העקשניות ביותר שלהן על החלק העליון של בית ב' .  האיטלקים רשמו את אחת המחציות הגרועות שלהם העונה ,  כשקלעו 11 נקודות בכל אחד משני הרבעים הראשונים ,  בדרך לפיגור 30:22 במחצית .  המצב לא השתפר בהרבה גם בהמשך ,  סרחיו יול אימלל את הגנת רומא ,  בעוד ריאל ברחה עד יתרון 19 .  
האיטלקים פשוט לא הצליחו למצוא את הטבעת גם בהמשך ,  ולמרות פתיחה מאוששת יותר של הרבע האחרון ,  שוב נתקעו ,  בעוד המארחים לחצו על הדוושה והביסו את יריבתם ב-22 הפרש .  סרחיו יול הוליך את קלעי ריאל מדריד עם 14 נקודות וחילק גם 4 אסיסטים ,  חורחה גראבחוסה הוסיף 11 .  לואיג'י דאטומה קלע 12 ואסף 5 ריבאונדים למפסידים מרומא ,  עלי טראור קלע 10 .
 ריטאס וילנה - שולה 80:92
תוצאה חשובה מאוד עבור הליטאים ,  שנותרו בחיים במאבק על המקום הרביעי בבית ,  אותו הם מנהלים בין השאר מול הצרפתים .  ריטאס נהנתה מפתיחה מצויינת של הרבע הראשון ומשחק טוב של גצ'ביצ'יוס ,  שהעלו אותה ליתרון 8 .  שולה לא נותרה הרחק מאחור ולא איפשרה למארחים לברוח ,  אבל אל המחצית היא ירדה בפיגור 41:50 .  האורחים ניסו לחזור למשחק ,  אבל לא הצליחו לעצור את הליטאים על פחות מ-20 נקודות בשני הרבעים הבאים .  
ריטאס מתגברת על ההפסד ב-4 הנקודות שהפסידה בצרפת ,  כך שבמקרה ששתי הקבוצות יסיימו במאזן זהה ,  היא תסיים גבוה יותר .  מרטינאס גצ'ביצ'יוס הוליך את קלעי ריטאס עם 19 נקודות  ( 3 מ-4 לשלוש )  וחילק 4 אסיסטים ,  מילקו ביילצ'ה הוסיף 18 ו-8 ריבאונדים למנצחים .  את שולה הוליך סמי מייחה עם 17 נקודות ו-6 ריבאונדים ,  דמרקוס נלסון קלע 13 .  
פנרבחצ'ה/אולקר - ברצלונה 75:69
אלופת אירופה סובלת מחסרונו של חואן קרלוס נבארו ,  בצורה שמתבטאת היטב עם הפסדים באירופה ,  ובעיקר הפסדי ליגה שגורמים לרבים להרים גבה .  אלא שהערב היא שלחה הצהרה חשובה ,  כשניצחה את יריבתה לראשות הבית ,  בטורקיה ,  גם ללא הכוכב הגדול .  ברצלונה עלתה ליתרון 8 ברבע הראשון ,  וניצלה ערב התקפי רע של הטורקים במחצית הראשונה כדי להוביל 28:40 במחצית .  פנרבחצ'ה/אולקר לא ויתרה ,  וכפי שעשתה לא פעם העונה ,  חזרה למשחק עם רבע שלישי של 16:23 ,  כשברבע האחרון היא כבר מורידה ל-3 בלבד .  
לאקוביץ' ורוביו קלעו נקודות חשובות עבור האורחים שאיבדו ולא מצאו את הסל מחוץ לקשת ,  בעוד ברצלונה יוצאת עם ניצחון חשוב להבטחת המקום הראשון .  בונפיס אנדונג הוליך את קלעי ברצלונה עם 14 ,  ארזם לורבק ופראן ואסקז רשמו 11 כל אחד .  ריקי רוביו סיים עם 9 וחילק 10 אסיסטים .  את פנרבחצ'ה/אולקר הוליכו רוקו לני אוקיץ'  ( 5 אסיסטים )  וקיה פקר עם 12 כל אחד .
 פנאתינייקוס - אולימפיה לובליאנה 88:95
איפה פספוס של לובליאנה .  האורחים היו קרובים מאוד חולל הפתעה ולגנוב ניצחון ביוון מול הקבוצה שמתמודדת איתם על ראשות הבית ,  אבל איבדו יתרון 8 2 וחצי דקות לסיום ,  נגררו להארכה שם התפרקו סופית .  היוונים תפסו פיקוד על המשחק בפיתחה ונראו בדרך הבטוחה לניצחון ,  כשהם מוליכים לכל אורך המחצית ונהנים מיכולת טובה של פוטסיס .  אלא שאז האורחים מלובליאנה התעוררו ,  עצרו את שחקניו של אוברדוביץ' על 13 נקודות בלבד ברבע השלישי ,  ובראשותו של קני גרגורי ועלו ליתרון 7 בתוך הרבע האחרון .  
דרו ניקולס שמר את המארחים קרוב עם שלשה חשובה ,  אבל דאמיר מרקוטה וקווין פינקני קבעו 60:68 ,  שתי דקות לסיום .  פנאתינייקוס הגיבה עם שתי שלשות מהירות של ניקולס ופרפרגלו שצימקו ל-2 בלבד .  האורחים עשו את העבודה מהקו ,  אבל דיאמנטידיס לא ויתר וצלף שלשה ,  הוסיף שתיים מהקו ,  ואז ניצל חטיפה של פוטסיס בשביל להשוות ל-79:79 ולשלוח את המשחק להארכה .  ללובליאנה נגמר הדלק ,  דרו ניקולס נשאר פנוי מחוץ לקשת והדהים עם שלוש שלשות רצופות בדרך ל-3:11 והכריע למעשה את המשחק .  אנטוניס פוטסיס הוליך את קלעי פנאתינייקוס עם 17 והוריד 9 ריבאונדים ,  דימיטריס דיאמנטידיס קלע 16 וחילק 11 אסיסטים ודרו ניקולס  ) 5 מ-9 לשלוש )  הוסיף 15 .  את לובליאנה הוליך קני גרגורי עם 19 .
 
יורוליג :  קאחה לבוראל ניצחה את חימקי 81:89
הבאסקים ניצחו בבית ושמרו על סיכוייהם לעלות לטופ 16 .  אולימפיאקוס הפסידה למלאגה ,  ניצחונות לברצלונה וז'לגיריס

