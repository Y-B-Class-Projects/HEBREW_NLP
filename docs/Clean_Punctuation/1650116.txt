מובארק יעבור ניתוח ,  העביר סמכויותיו לרה"מ
הנשיא המצרי סובל מדלקת בכיס המרה ובהמשך היום צפוי לעבור את הניתוח בבית החולים בעיר היידלברג שבגרמניה .  אשתו ,  שני בניו ושר הבריאות המצרי נמצאים לצד מיטתו
נשיא מצרים חוסני מובארק העביר הלילה  ( שבת )  באופן זמני את סמכויותיו לראש הממשלה המצרי אחמד נאזיף לקראת ניתוח בכיס המרה שיעבור היום בגרמניה .  על פי דיווח בטלוויזיה הממלכתית במצרים ,  מובארק ,  81 , " צפוי לעבור ניתוח מאחר בכדי לטפל בדלקת ממנה הוא סובל בכיס המרה .  הוא חתם על צו נשיאותי שמעביר את סמכויותיו הנשיאותיות לראש הממשלה אחמד נאזיף עד לחזרתו ".  הניתוח ייערך בבית חולים בעיר היידלברג ,  שם נערכו לו בדיקות .  עוד נמסר כי אשתו ושני בניו ,  כולל גמאל ,  וכן שר הבריאות המצרי חאתם אל-גבאלי נמצאים איתו בגרמניה .  בשנת 2004 אירע מקרה דומה כשהנשיא עבר ניתוח בשל פריצת דיסק בגבו .
 מובארק אוחז בשלטון במצרים מאז רצח אנואר סאדאת בשנת 1981 ועדיין לא מינה לעצמו יורש ,  דבר שמעורר גל של ספקולציות במצרים .  ההערכות בנוגע למחליפו גוברות בכל הזדמנות שנושא בריאותו עולה על הפרק ,  למרות שבריאותו טובה בדרך כלל .  
מובארק עדיין לא הצהיר אם בכוונתו להתמודד שוב ,  בפעם השישית ברצף לכהונת נשיא מצרים שמשכה שש שנים .  מצרים רבים מאמינים כי בבחירות הבאות לנשיאות בשנה הבאה ינסה מובארק להעביר את כס השלטון לבנו גמאל בן ה-46 אילו יחליט שלא להתמודד .
 
מובארק יעבור ניתוח ,  העביר סמכויותיו לרה"מ
הנשיא המצרי סובל מדלקת בכיס המרה ובהמשך היום צפוי לעבור את הניתוח בבית החולים בעיר היידלברג שבגרמניה .  אשתו ,  שני בניו ושר הבריאות המצרי נמצאים לצד מיטתו

