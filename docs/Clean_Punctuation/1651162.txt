בלוג טי.וי נסגר - והרווח התפעולי של תפוז ב-2009 הגיע ל-5.3 מיליון ש'
 >  >  הכנסותיה של תפוז אנשים עלו ב-8% ב-2009 ,  לעומת ההכנסות ב-2008 ,  והסתכמו ב-41.8 מיליון שקל .  באמצעות קיצוץ בהוצאות הפיתוח ,  מכירה והנהלה ,  הצליחה החברה לעבור לרווח תפעולי של 5.3 מיליון שקל ,  לעומת הפסד תפעולי של 10.4 מיליון שקל ב-2008 .  מניית תפוז ירדה אתמול ב-0.7% לאחר זינוק של 240% בשנה האחרונה .  החברה תולה את השיפור בתוצאות הכספיות במהלך ארגוני שביצעה בסוף 2008 ,  שבמסגרתו סגרה את החברה הבת בלוג טי.וי  ( blogtv )  שהסבה לה הפסדים כבדים בשנים האחרונות .  בשורה התחתונה הציגה החברה רווח של 2.2 מיליון שקל ב-2009  ( המיוחס לבעלי המניות )  ,  לעומת הפסד של 13 מיליון שקל ב-2008 ,  שכלל הפרשה חד-פעמית של כ-10.4 מיליון שקל בגין סגירת החברה הבת בלוג טי.וי והעברת הפעילות ישירות לתפוז .  תזרים המזומנים שנבעו מפעילות שוטפת ב-2009 כולה הסתכם ב-5 מיליון שקל - ירידה של 12.6% לעומת 2008 .  בסך הכל ,  הגדילה החברה ב-2009 את קופת המזומנים שלה ב-2.6 מיליון שקל ,  ונכון לסוף 2009 נמצאו בה 6.3 מיליון שקל .  עם זאת ,  ברבעון הרביעי הסתכמו הכנסות תפוז ב-10.3 מיליון שקל - ירידה קלה של 3% לעומת הרבעון המקביל ב-2008 .  הרווח הנקי ברבעון הרביעי הסתכם ב-923 אלף שקל ,  לעומת הפסד של 11.9 מיליון שקל ברבעון המקביל ב-2008 .  בפילוח לתחומי פעילות ,  הציגה החברה ב-2009 גידול של 30% בהכנסות מתחום האינטרנט ל-17.2 מיליון שקל לעומת שנה קודמת .  לעומת זאת ,  הכנסות תפוז מתחום הפעילות השני שלה ,  שירותי סלולר ,  ירדו ב-8% ל-23 מיליון שקל .  בחברה מסבירים את הירידה ב"עדכון תעריפים ובשינויים במודל ההתחשבנות מול המפעילים הסלולריים "  - שעתידים להימשך גם ב-2010 .
 
בלוג טי.וי נסגר - והרווח התפעולי של תפוז ב-2009 הגיע ל-5.3 מיליון ש'
nan
