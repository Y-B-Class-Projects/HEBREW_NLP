כמה מרוויח המנכ"ל של שופרסל ? 
חגיגת שכר בשופרסל :  עלות שכר שני היו"רים המשותפים - 8 מיליון שקלים לרבע משרה .  תלוש המנכ"ל - 9 מיליון .  הכנסות הרשת נותרו על 11 מיליארד שקל אך הרווח התפעולי ירד
מניית שופרסל גילתה עמידות רבה בשנת 2008 הקשה אז איבדה 17% בלבד לעומת ירידה של 51% במדד תל אביב 100 .  בשנת 2009 עלתה המניה ב-66% לעומת עלייה של כ-90% במדד תל אביב 100 .
 הדו"חות השנתיים של שופרסל מעידים בעיקר על עלייה מינורית של 0.7% בהכנסות ל-11 מיליארדד שקל אך מנגד גם על עלייה במחיר המזון שרוכשת שופרסל :  שופרסל היא קמעונאית מזון המפעילה 240 סניפים ופירושו כי היא רוכשת מזון ומוצרים מיצרניות ומוכרת אותן לציבור הרחב .  המשמעות היא שסעיף עלות המכירות  ( כלומר עלות רכישת המזון מהיצרניות )  גדול במיוחד וגם הוא עלה במהלך 2009 ב-2% ל-8.17 מיליארד שקלים .  עלייה נוספת בהוצאות המכירה והשיווק גרמה לכך שבשורה האמצעית ,  קטן הרווח התפעולי ב-13% ל-494 מיליון שקל .  
שופרסל מציגה ברבעון השלישי של 2009 שולי רווח תפעולי של 4.5% מתוך המכירות לעומת 5.2% בכל 2008 .  פירוש הדבר כי כל שקל שנכנס מניב רווח תפעולי של 4.5 אגורות .  קמעונאיות המזון שואפות בדרך להציג שולי רווח תפעולי של כ-5% .  בשורה התחתונה ,  מציגה שופרסל עלייה של 15% ברווח הנקי שהסתכם ב-323 מיליון שקל וזאת הודות לירידה חדה של 70% בהוצאות המימון שהסתכמו ב-62 מיליון שקל .
 חשוב יותר מן הרווח הנקי החשבונאי ,  שופרסל ממשיכה להיות אחת מיצרניות המזומנים הטובות בקבוצת דיסקונט השקעות שבשליטת אי.די.בי :  הפעילות השוטפת של החברה הניבה בשנת 2008 מזומנים בהיקף של 749 מיליון שקל  עלייה של 21% לעומת 2008 .  כעת נמצאים בקופת החברה 685 מיליון שקל במזומן לעומת 63 מיליון שקל בתום 2008 .  
לשופרסל הון עצמי  ( כלומר נכסים בניכוי התחייבויות )  של 1.34 מיליארד שקלים אך הוא מממן רק 22% מהמאזן .  כל חברה נסחרת מחוייבת להציג טבלה ובה מצבת התחייבויותיה לפי מועדי פירעון .  הטבלה כוללת את החוב לבנקים ולבעלי איגרות החוב .  סך החובות של שופרסל  ( קרן וריבית )  מסתכם ב-2.6 מיליארד שקלים כאשר בשנה הראשונה עליה להחזיר 126 מיליון שקל ועוד ריבית בהיקף של 106 מיליון שקל .
 כבכל שנה ,  מציגה שופרסל גם את עלות שכרם של חמשת הבכירים :  לשופרסל שני יו"רים שכל אחד מהם עובד ב-25% משרה בלבד :  עלות השכר של כל אחד מהשניים  ( רפי ביסקר ושלום פישר )  עומדת על 4 מיליון שקל :  מתוך כך ,  מקבל כל אחד מהשניים מיליון שקל באמצעות מניות ו-2.2 מיליון שקל כבונוס .  
עלות שכרו של נשיא ומנכ"ל שופרסל ,  אפי רוזנהויז עמדה בשנת 2009 על 8.85 מיליון שקל מתוך כך 2.3 מיליון שקל באמצעות אופציות ו-4.5 מיליון שקל כבונוס .  עלות שכר של סמנכ"ל הסחר והשיווק ,  אלי גידור ,  הסתכמה ב-2.355 מיליון שקל וסמנכ"ל התפעול ושרשרת האספקה אציק אברכהן הסתכמה ב-2.58 מיליון שקל .
 
כמה מרוויח המנכ"ל של שופרסל ? 
חגיגת שכר בשופרסל :  עלות שכר שני היו"רים המשותפים - 8 מיליון שקלים לרבע משרה .  תלוש המנכ"ל - 9 מיליון .  הכנסות הרשת נותרו על 11 מיליארד שקל אך הרווח התפעולי ירד

