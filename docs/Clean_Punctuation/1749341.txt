מת מפצעיו הארכיאולוג אהוד נצר שנפל בהרודיון
פרופ' אהוד נצר ,  ראש משלחת החפירות בהרודיון מזה כ-40 שנים וחוקר ארכיאולוגיה ידוע בתחום הורדוס ותקופתו ,  מת הערב מפצעיו בביה"ח ,  לאחר שנפל ונפצע באורח קשה במהלך חפירה באתר ההרודיון
פרופ' אהוד נצר ,  ראש משלחת החפירות בהרודיון מזה כ-40 שנים וחוקר ארכיאולוגיה ידוע של המלך הורדוס ותקופתו ,  מת אמש ( חמישי )  מפצעיו בבית החולים הדסה עין כרם בירושלים ,  לאחר שנפל ונפצע באורח קשה במהלך חפירה באתר ההרודיון שמדרום לירושלים .  
התאונה אירעה ביום שלישי האחרון ,  לאחר שנצר נשען על מעקה שקרס באתר .  הוא נפל מגובה מספר מטרים ,  וכתוצאה מהמכה נגרמו לו שברים בגולגולת ובחוליות הצוואר .  
נצר ,  בן 76 במותו ,  נחשב למומחה בכל הקשור להורדוס ולארכיאולוג המזוהה ביותר עם אתר ההרדיון ,  בו חפר במשך 35 שנים .  לפני שלוש שנים מצא את קברו של המלך הורדוס ,  במה שנחשב לאחד ההישגים החשובים ביותר של הארכיאולוגיה הישראלית .  
בשנות השישים של המאה ה-20 השתתף כאדריכל בחפירות במצדה ,  ובעבודות השיקום ובניית אתר המבקרים במקום .  בעקבות מלחמת ששת הימים השתתף בשיקום שכונות עתיקות בירושלים .
 ראש הממשלה בנימין נתניהו התקשר הערב להביע את תנחומיו לדבורה ,  רעייתו של פרופ' נצר .  נתניהו סיפר כיצד פגש את נצר בהרודיון בזכות בנו הצעיר ,  אבנר ,  שמתעניין בארכיאולוגיה של ארץ ישראל ,  ויחד איתו הם סיירו בקבר הורדוס שחשף נצר . " פטירתו הטרגית היא אבידה למשפחה ,  לחוקרי מורשת ישראל ולמדע הארכיאולוגיה ",  אמר ראש הממשלה .
 שאול גולדשטיין ,  יו"ר מועצת גוש עציון ,  שהיה שותף במאמץ החפירות בהרודיון סיפר : " נצר היה איש נהדר ,  איש מקסים ,  מומחה מספר אחד לנושא הורדוס בעולם .  אדם מאוד מקצוען ,  כתב כמה ספרים .  נתתי לנתניהו ספר שנצר כתב על הורדוס ,  והוא לא הסכים אפילו לתת את הספר לעוזריו שייקחו אותו למכונית ,  מפאת הכבוד לנצר .  נצר חיפש במשך 40 שנה את הקבר של הורדוס ומצא אותו לפני שלוש שנים .  וממש כעשרה מטרים ליד הקבר נפל אל מותו .  הכרנו לפני 15 שנה .  הוא היה אדם צנוע ,  גר בדירה צנועה ,  שהוקדשה לארכיואולוגיה .  זכה לחשיפה בינ"ל גדולה הגיע לגדולות ". 
עדכון ראשון :  28.10 ,  22:14

מת מפצעיו הארכיאולוג אהוד נצר שנפל בהרודיון
פרופ' אהוד נצר ,  ראש משלחת החפירות בהרודיון מזה כ-40 שנים וחוקר ארכיאולוגיה ידוע בתחום הורדוס ותקופתו ,  מת הערב מפצעיו בביה"ח ,  לאחר שנפל ונפצע באורח קשה במהלך חפירה באתר ההרודיון

