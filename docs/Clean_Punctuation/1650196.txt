מדינות האיסלם : " ישראל חיללה את אל-אקצא "
 ארגון המדינות האיסלמיות הצטרף לגינויים הרבים בעקבות פעולות ישראל בהר הבית וקרא להתערבות בינלאומית . " צריך לשים סוף לתוקפנות הישראלית "
 ארגון המדינות האיסלמיות  ( OIC )  גינה היום  ( שבת )  בחריפות את פעולת ישראל אתמול בהר הבית וקרא להתערבות בינלאומית בכל הדרגים על מנת להביא לסוף את מה שהגדיר כ"תוקפנות הישראלית "  ועל מנת לגרום לישראל לכבד את החוק הבינלאומי .  
מזכ"ל הארגון אכמל א-דין איחסאן אוגלו גינה את פעולות ישראל בהר הבית וכינה אותם  " מעשה של חילול קודשו של אתר המקודש לאיסלם ",   " הפרה של החוק הבינלאומי "  ו"התקפה בוטה על חופש הדת מהסוג שיכולה להביא למלחמת דת באזור ".  
יו"ר הרשות הפלסטינית אבו מאזן גינה גם הוא את ישראל בעקבות התקריות האלימות אתמול בהר הבית .  בהודעה שפרסם אתמול האשים אבו מאזן את ישראל בניסיון להכשיל את המאמצים לחדש את שיחות השלום .  בהודעה שפרסם נכתב כי  " צבא הכיבוש חצה את כל הקווים האדומים "  וכי אבו מאזן עוקב מקרוב אחר ההתפתחויות של האירועים במסגד אל אקצה ומנהל מגעים כדי לשים קץ ל"פרובוקציות הישראליות ".  יו"ר הרשות קרא לממשל האמריקאי  " לשים קץ להרפתקה הישראלית "  שלדבריו עלולה  " להצית מלחמת דת באזור ".  הוא אמר עוד כי לפעולותיה של ישראל עלולות להיות השלכות מסוכנות לא רק עבור המזרח התיכון אלא עבור העולם המוסלמי והערבי כולו ש"את תוצאותיהן יהיה קשה לדעת ". 
בתקריות האלימות אתמול בהר הבית נפצעו 15 שוטרים וכ-17 פלסטינים .  זאת לאחר שהמשטרה נכנסה למתחם על מנת לעצור ידויי אבנים לעבר רחבת הכותל .  אירועים של יידוי אבנים התרחשו בעוד שלושה מקומות במזרח ירושלים .  ברובע המוסלמי בירושלים יידו כ-20 צעירים אבנים לעבר כוחות מג"ב ומשטרה אשר פיזרו אותם .  בראס אל עמוד יידו כ-20 צעירים אבנים לעבר כוחות משטרה ומג"ב ופוזרו על ידי הכוחות .  בנוסף בכניסה לעיסאוויה יודו אבנים לעבר כוחות משטרה ומג"ב .  הכוח פינה את מיידי האבנים .  5 שוטרים נפצעו באורח קל כתוצאה מיידוי האבנים ונעצרו שלושה חשודים .
 
מדינות האיסלם : " ישראל חיללה את אל-אקצא "
 ארגון המדינות האיסלמיות הצטרף לגינויים הרבים בעקבות פעולות ישראל בהר הבית וקרא להתערבות בינלאומית . " צריך לשים סוף לתוקפנות הישראלית "
 
