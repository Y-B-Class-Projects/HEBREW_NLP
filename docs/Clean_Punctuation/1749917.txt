חזקיהו תולה תקוות באחריות התאגידית
לדברי המפקח על הבנקים , " ממשל תאגידי תקין הוא רכיב מרכזי ביצירת אחריות תאגידית ,  שבבסיסה התנהלות הגונה כלפי העובדים ,  הלקוחות ,  המשקיעים והרגולטורים
המפקח על הבנקים ,  רוני חזקיהו ,  אמר הבוקר  ( ראשון )  כי  " ממשל תאגידי תקין הוא רכיב מרכזי ביצירת אחריות תאגידית ,  שבבסיסה תפיסה ניהולית-אסטרטגית המקדמת התנהלות הגונה של תאגידים כלפי כל מחזיקי העניין - עובדים ,  לקוחות ,  משקיעים ,  רגולטורים והחברה בכללותה "  את הדברים אמר חזקיהו ,  בכנס  " מעלה "  לאחריות תאגידית ,  שנערך בתל אביב .
 המפקח ציין ,  כי  " הרגולציה בתחום הממשל התאגידי קודמה בכל העולם בעקבות המשבר הפיננסי האחרון ,  שהציף כשלים רבים בתחום זה ".  חזקיהו ציין בעקבות הלקחים שהופקו ,  הורחבו הוראות הממשל התאגידי בכל העולם ,  עם דגש בפעילות הדירקטוריון וההנהלה הבכירה ובמערך ניהול הסיכונים והבקרות הפנימיות .  המפקח הוסיף כי הפיקוח על הבנקים בישראל הדגיש את תחום הממשל התאגידי עוד בטרם נלמדו לקחי המשבר ,  ואף פעל בנחישות באותן נקודות שבהן ראה חולשות אשר עשויות להיות להן השלכות משמעותיות על התאגיד הבנקאי .  
לדברי המפקח ,  אחת ההוראות המרכזיות בתחום הממשל התאגידי ,  המיישמת את הגישה המשולבת ,  היא הוראת הדירקטוריון .  הדירקטוריון הוא אורגן מרכזי בממשל התאגידי ונושא באחריות הכוללת לפעילותו התקינה של התאגיד וליציבותו .  עם תפקידיו המרכזיים נמנים עיצוב אסטרטגיה ומדיניות סיכון ,  פיקוח כדי לוודא כי ההנהלה פועלת על פיהם וכי בידה מנגנונים ואמצעים מתאימים לכך ,  וקידום תרבות ארגונית שבבסיסה ציות ,  יושרה והוגנות .  
המפקח התייחס גם לכשלים בפיקוח של רגולטורים בעולם על התאגידים הפיננסיים ,  והדגיש כי אימוץ רגולציה - טובה ככל שתהיה - אינו מספיק לבדו ודרושות לצדו פעולות נוספות שהפיקוח נוקט להבטחת ממשל תאגידי חזק .  בכינוס מעלה ניתם ניתן אות מעלה השנתי לחברת G4S  " השמירה ". 
בסיכום דבריו הדגיש המפקח ,  כי ממשל תאגידי תקין יוצר ערך לארגון ,  ומבטיח את קיומו לאורך זמן בסביבה משתנה .  כן ציין המפקח את תפקידם של כלל מחזיקי העניין בקידום ממשל תאגידי חזק בפעילות החברות בישראל .
 
חזקיהו תולה תקוות באחריות התאגידית
לדברי המפקח על הבנקים , " ממשל תאגידי תקין הוא רכיב מרכזי ביצירת אחריות תאגידית ,  שבבסיסה התנהלות הגונה כלפי העובדים ,  הלקוחות ,  המשקיעים והרגולטורים

