איילת ניר על דו"ח האינפלציה : " הניסיון למנוע אינפלציה באמצעות העלאת ריבית עלול לחזור אל המשק כבומרנג "
 על רקע עדכון תחזית האינפלציה של בנק ישראל ,  מעדכנת את תחזיתה לריבית סוף השנה לרמה של 2.5%
הפחתת תעריפי החשמל ועדכון תחזיות האינפלציה עקב כך ,  הובילו לירידת תשואות באפיק השקלי בשבוע החולף ולעליית תשואות בחלק הקצר של העקום צמוד המדד.אפיק ממשלתי שקלי :  השבוע שחלף נפתח עם עליות שערים יפות לכל אורכו של עקום התשואות השקלי ,  וזאת בתגובה לשינוי תחזיות האינפלציה בעקבות הירידה במחירי החשמל ,  דבר שגרר בעקבותיו צפי לאי שינוי בריבית המקומית בתקופה הקרובה .  מימושים בשוקי המניות בעולם ,  הובילו לירידה בתשואה על אג"ח אמריקאי ל-10 שנים ,  ירידה שהציתה אף היא את הביקוש לאג"חים השקליים .  התקופה האחרונה מוסיפה להיות מאופיינת בחוסר כיוון ברור ,  מחזורי מסחר נמוכים מאד ,  ומתאם גבוה לנעשה מעבר לים.שני המדדים השליליים הצפויים בינואר ובפברואר ,  עדכון תחזית האינפלציה השנתית כלפי מטה בעקבות ההוזלה במחיר החשמל ,  סביבת הריבית הנמוכה והמשך מימוש בשוק האמריקאי ,  הם אלו שעשויים ליצור לחץ לירידת תשואות בטווח הקצר בחלק הבינוני-ארוך של העקום השקלי .  מנגד ,  עליית תשואות בחו"ל ומדדים גבוהים מהמצופה ,  יגררו את התשואות כלפי מעלה ,  כך שהשוק נמצא כעת במעין שיווי משקל שברירי.אפיק ממשלתי צמוד מדד :  בשבוע האחרון נרשמה עליית תשואות בחלק הבינוני-ארוך של עקום התשואות הצמוד ,  תוך ירידה בציפיות האינפלציוניות אל מתחת לרמה של 2.3% בטווחים של עד 5 שנים .  הציפייה למדדים שליליים היא זאת שלחצה את המחירים כלפי מטה בחלק הקצר-בינוני של העקום ." להערכתנו ,  יש לנצל את הירידה בציפיות האינפלציה הנגזרות מהעקומים לרמות של 2.3%-2.2% ,  על מנת להגדיל פוזיציה בטווחים אלו .  החלק הארוך של העקום נמצא בשיווי משקל עם החלק הארוך של העקום הממשלתי השקלי ,  עם ציפיות של 2.50% בממשלתי שקלי 219 ,  ושל 2.66% בממשלתי שקלי 1026 ",  אומרת איילת ניר ,  הכלכלנית הראשית בבית ההשקעות ibi . " לשים לב ,  כי אנו צופים עלייה בציפיות האינפלציה בחודשים הקרובים ,  לאחר שיעברו המדדים השליליים הקרובים ". אפיק קונצרני :  ההנפקות הקונצרניות השבוע נסגרו בתשואות נמוכות יחסית עם ביקושים גדולים .  קרנות האג"ח הוסיפו ליהנות מזרימת כספים שהחלה בתחילת השנה ,  דבר שבא לידי ביטוי בעליות שערים במדדי התל-בונד השונים .  התשואות באיגרות החוב המדורגות נמוך ירדו השבוע ושיקפו את רצונם של המשקיעים לחפש תשואה גם במחיר של הגדלת סיכון.המלצות :  באפיק הממשלתי ממליצים ב-ibi על מעבר מהחלק הבינוני השקלי אל החלק הממשלתי הצמוד בציפיות אינפלציוניות נגזרות של 2.2%- 2.3% .  באפיק הקונצרני חושבים ב-ibi שיש למכור אגרות חוב במרווחים נמוכים של עד 1% במח"מ של 5-3 שנים.סביבת האינפלציהמדד חודש ינואר צפוי לרדת ב-0.3% . " אנו שבים ומדגישים ,  כי מדד חודש ינואר עשוי להפתיע ,  על רקע השינוי הצפוי במחיר המים ",  אומרים ב-ibi .  מדד חודש פברואר צפוי אף הוא לרדת ב-0.3% .  מדד זה יושפע מהפחתת תעריף החשמל למשקי הבית במחצית החודש  ( מחצית מההשפעה תבוא לידי ביטוי במדד חודש מארס )  .  בבית ההשקעות סבורים כי האינפלציה השנתית צפויה להסתכם בכ-2.0%.ההתייחסות אל כלכלת ישראל מלווה במונחים ובמשפטים הבאים :  צמצום פער התוצר .  קצב האינפלציה בישראל גבוה יותר מאשר בעולם .  משתנים מקרו כלכליים אחרים טובים אף הם בישראל ביחס לעולם .  ברבע השלישי התגברה ההתאוששות בפעילות הכלכלית המקומית ,  והאבטלה ירדה מעט .  אינדיקטורים מוקדמים לרבע הרביעי מצביעים על המשך התרחבות של הפעילות הכלכלית.במהלך הרביע הנסקר נראה כי תהליך היציאה מהמשבר התבסס וכי המשק יוצא מהמיתון מהר מהצפוי .  נחלשו הסיכונים להמשך מיתון .  הצטברו אינדיקטורים המצביעים על התאוששות משמעותית ומתמשכת .  וכד'.ההתייחסות אל הכלכלה העולמית מלווה במונחים ובמשפטים הבאים :  סביבת האינפלציה בעולם עודנה נמוכה ,  ובמשקים אחדים קיים עדיין חשש מפני דפלציה .  במרבית המשקים המובילים בעולם תהליך העלאת הריבית צפוי להתחיל רק במחצית השנייה של 2010 .  קצב הצמיחה השנתי עודנו מתון ונמוך מזה המאפיין יציאה ממיתונים .  ניכרים גורמי אי ודאות שונים.במילים אחרות ,  המשק הישראלי מבסס את היציאה מהמיתון בקצב מהיר ,  בעוד בעולם קיים עדיין ספק לגבי מידת היציבות של המגמה הנוכחית ובודאי שלגבי קצב ההתאוששות ,  על רקע גורמי הסיכון  ( חובות גדולים ,  השפעת השינוי במדיניות על הכלכלה ,  מצב מערכת הבנקאות ,  שוק העבודה ועוד ) .אין ספק כי דיכוטומיה זו מקשה על ניהול המדיניות המוניטרית ,  שכן הניסיון למנוע עלייה באינפלציה באמצעות העלאת ריבית ,  עשוי לחזור אל המשק כבומרנג ,  שכן על רקע העדר סימנים דומים במשקים המפותחים בעולם ,  הריבית שם צפויה להישאר ללא שינוי לפחות עד מחצית השנה ,  והגידול בפער הריביות עשוי לפעול לייסוף נוסף בשער השקל ,  מהלך שיביא לפגיעה בקטר הצמיחה של המשק - היצוא.בנוסף ,  דיכוטומיה זו אינה יכולה להתקיים לאורך זמן ,  בשל התלות הקיימת בין הכלכלה המקומית לבינ"ל דרך היצוא הישראלי ,  ועל כן אחת מהשניים ,  או שהכלכלה העולמית תתחיל להתאושש בקצב מהיר יותר ,  דבר שיוביל לעליית ריבית בארה"ב ,  ואז החשש מפני התרחבות פער הריביות יעלם ,  או שהכלכלה הישראלית תאט מרוצתה - או אז ,  לא יהיה צורך להעלות את הריבית.הסקירה נכתבה על ידי איילת ניר ,  הכלכלנית הראשית בבית ההשקעות ibi .
 
איילת ניר על דו"ח האינפלציה : " הניסיון למנוע אינפלציה באמצעות העלאת ריבית עלול לחזור אל המשק כבומרנג "
 על רקע עדכון תחזית האינפלציה של בנק ישראל ,  מעדכנת את תחזיתה לריבית סוף השנה לרמה של 2.5%

