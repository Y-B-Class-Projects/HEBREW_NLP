עוד סמואל ח"י
אטו כבש את השער ה-18 שלו באליפויות אפריקה ,  קמרון עלתה לרבע הגמר אחרי 2:2 נגד טוניסיה ותפגוש את מצרים
שלב הבתים של אליפות אפריקה נחתם היום  ( חמישי )  עם משחקי בית ד' הצמוד והפתוח .  קמרון שוב לא הרשימה ושוב התקשתה ,  אבל 2:2 נגד טוניסיה העניק לה את המקום ברבע הגמר .  גם זמביה שם אחרי ניצחון 1:2 על גאבון .  אחרי התוצאות הסופיות התבררה גם תמונת רבעי הגמר ,  שמדגישה בעיקר את ההתמודדות בין קמרון למצרים .
 רבעי הגמר :  
24.1אנגולה - גאנהחוף השנהב - אלג'יריה
25.1מצרים - קמרוןזמביה - ניגריה
נבחרת קמרון אמנם נחשבת לאחת מהפייבוריטיות לזכייה באליפות אפריקה ,  אבל כמו נבחרות אחרות כמו גאנה וניגריה ,  לא הרשימה מאז פתיחת הטורניר .  מצד שני ,  לפחות כמו גאנה וניגריה גם האריות הבלתי ניתנים להכנעה עלו לרבע הגמר .  הקמרונים לפחות יוכלו להיות מרוצים מכך שהם שוב חזרו מפיגור .  טוניסיה שסיימה את כל משחקיה בתיקו ולא עלתה ,  נשארה ם המחמאות והסימפטיה אחרי שהתייצבה לאליפות עם נבחרת צעירה .
 הטוניסאים לא המתינו הרבה זמן וכבר אחרי דקה כבש אמין צ'רמיטי בן ה-22 בנגיחה מקרוב ,  אחרי שההגנה הקמרונית עדיין לא הגיעה למשחק .  עד סים המחצית נערך משחק שקול ,  אבל התשובה של האריות הגיעה שתי דקות בתוך המחצית השנייה ,  כשהפעם ההגנה הלבנה לא יצאה מרוכזת לכר הדשא וסמואל אטו כבש מתוך הרחבה אחרי כדור רוחב ,  כמעט מאותה בלטה ממנה נבחרתו ספגה .
 לאטו ,  מלך שערי אליפויות אפריקה בכל הזמנים היה זה השער ה-18 בטורנירים היבשתיים ,  אבל קמרון חגגה קצת יותר מרבע שעה ,  לפני שאורלן צ'דג'ו כבש שער עצמי אומלל ,  בנגיחה שהכניעה את קרלוס קאמני .  כעת החגיגות היו של הנשרים מקרתגו ,  אבל כיאה למשחק ההפכפך והמעניין בלובאנגו ,  היתרון של הטוניסאים החזיק דקה אחת בלבד לפני שלאנדרי נ'גואמו קבע 2:2 בדקה ה-64 .
 הזמבים הגיעו אחרי הפסד 3:2 לקמרון שחשף בעיות קשה בהגנה ,  אבל מצד שני הרשימו בחלק הקדמי וידעו שאם ינצחו את גאבון ,  יעלו בכל מקרה לרבע הגמר .  זו הייתה המטרה והיא הושגה .  ריינפורד קלאבה כבש בדקה ה-28 במה שהיה השער הראשון שגאבון סופגת בטורניר וג'יימס צ'מאנגה הכפיל בדקה ה-62 .  ארסן דה מרקולינו רק צימק בדקה ה-83 ,  אבל לא מנע מנבחרתו להיות מודחת מהטורניר .  
לזמביה יהיה זה רבע הגמר הראשון שלה מאז 1996 והחדשות המעט פחות טובות הגיעו כמובן למכבי תל אביב ועירוני קרית שמונה ,  ששחקניהן עמנואל מאיוקה ו-וויליאם נג'ובו ימשיכו בטורניר לפחות מספר ימים נוספים .
 
עוד סמואל ח"י
אטו כבש את השער ה-18 שלו באליפויות אפריקה ,  קמרון עלתה לרבע הגמר אחרי 2:2 נגד טוניסיה ותפגוש את מצרים

