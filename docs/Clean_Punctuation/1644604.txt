בגיל 34 האופציות של אורי בן דב באינדקס שוות כ10- מיליון שקל 
בן דב ,  אחיינו של אילן בן דב ,  מחזיק באופציות ל-10% מהמניות של חברת תעודות סל אינדקס ,  המנהלת 5 מיליארד שקל
 >  >  ענף תעודות הסל הוא אחד הענפים הפורחים בשוק ההון בשנה האחרונה .  50 מיליארד שקל מנוהלים כיום בענף שניהל רק מיליון שקל ב-2003 .  חברת תעודות הסל אינדקס היא אחת החברות הצומחות בענף - החברה שניהלה בסוף 2008 1.5 מיליארד שקל ,  מנהלת כיום יותר מ-5 מיליארד שקל .  צמיחה זו ,  אם תימשך ,  עשויה להפוך את אורי בן דב ,  מנכ"ל אינדקס ,  למיליונר .  בן דב מחזיק באופציות למניות אינדקס ,  שמימושן יקנה לו אחזקה של כ-10% בחברה .  מחיר המימוש של כל האופציות הוא כ-880 אלף שקל .  קשה לדעת מהו שווי האופציות של בן דב ,  אך ניתן להעריך זאת לפי העסקה האחרונה שהתבצעה בשוק תעודות הסל .  באמצע 2008 רכש בית ההשקעות אקסלנס מרוי רגב ,  מייסד חברת תעודות הסל קסם ומנכ"ל משותף ,  מחצית מאחזקותיו בקסם  ( 7.5% )  תמורת 15 מיליון שקל במזומן .  רגב מכר לאקסלנס את מניותיו לפי מכפיל של כ-1.7% על הנכסים שניהלה החברה .  לפי עסקה זו ,  השווי של אינדקס עשוי להגיע ל-87 מיליון שקל ,  ובמכפיל גבוה יותר של 2% הוא יכול להגיע גם ל-100 מיליון שקל .  לפיכך ,  ניתן להסיק ששווי האופציות של בן דב מסתכם בכ-8.7-10 מיליון שקל .  בן דב מחזיק כיום כ-0.25% באינדקס לאחר שמימש חלק קטן מהאופציות שניתנו לו .  אינדקס תעודות סל הוקמה ב-2006 ,  ובעלי השליטה בה הם דש בניהולו של קובי לוינסון המחזיקה בכ-49.78% מהחברה ,  וברק קפיטל ,  הנמצאת בשליטת אייל בקשי ויצחק תשובה ,  המחזיקה בכ-49.97% .  התחיל במגדל שוקי הון אם בן דב יממש את כל האופציות שקיבל ,  ידוללו דש וברק קפיטל לאחזקה של 45% ,  כל אחד ,  בחברה .  אינדקס מנהלת כיום תעודות סל בהיקף של כ-5.1 מיליארד שקל .  בשלב זה מדובר באופציות על הנייר התלויות באפשרות של אקזיט עתידי בחברה או אם שותפיו יסכימו לקנות את חלקו .  אבל בן דב ,  כיום בן 34 ,  בדרך להפוך למיליונר .  בן דב הוא אחיינו של איש העסקים ,  אילן בן דב ,  שרכש לאחרונה את השליטה בפרטנר .  הוא החל את דרכו במגדל שוקי הון .  בתפקידו האחרון שימש סמכ"ל פיתוח עסקי במגדל ניהול נכסים .  נוסף על האופציות שמחזיק בן דב בדש ,  הוא מקבל שכר .  לפי הערכות ,  מדובר בעלות שכר שיכולה להגיע לגובה של עשרות אלפי שקלים בחודש .  כמו כן ניתן להניח שבן דב מקבל בונוסים לפי ביצועים ,  שכן בקשי ,  מבעלי השליטה באינדקס ,  ידוע במנהגו לקשור בין בונוסים לביצועים .  תחום תעודות הסל צמח בשנים האחרונות בשל ההבנה שמנהלי השקעות מתקשים להכות את המדדים לאורך זמן .  אינדקס היתה חברת תעודת הסל שגייסה הכי הרבה ב-2009 מבין תעודות הסל ,  כשהיקף נכסיה המנוהלים כמעט שהכפיל עצמו .  אינדקס הנפיקה עד כה 52 תעודות ,  ובהן תעודות על מדדי מניות בחו"ל ללא חשיפה למטבע ותעודות משולבות מדדים .
 
בגיל 34 האופציות של אורי בן דב באינדקס שוות כ10- מיליון שקל 
בן דב ,  אחיינו של אילן בן דב ,  מחזיק באופציות ל-10% מהמניות של חברת תעודות סל אינדקס ,  המנהלת 5 מיליארד שקל

