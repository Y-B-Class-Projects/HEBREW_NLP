לייק ?  גם פיקוד העורף מצטרף לפייסבוק
הפיקוד פתח בקמפיין חדש ,  בקריאה לאזרחים לבחור מרחבים מוגנים בבית ובעבודה ולהכינם לשעת חירום .  במסגרת הקמפיין יושק גם עמוד ברשת החברתית פייסבוק . " המטרה היא לאפשר שיח ישיר ואינטראקטיבי של הציבור עם הפיקוד "
 פיקוד העורף פתח היום  ( ראשון )  במסע הסברה שנועד להגביר את עירנות האזרחים ולוודא שהם יהיו ערוכים לשעת חירום .  מסע ההסברה כולל תשדירים בטלוויזיה וברדיו ,  באנרים באתרי אינטרנט ולראשונה גם עמוד ברשת החברתית  " פייסבוק ".  בנוסף ,  בפיקוד מתכננים לשלוח איגרת לכל בית אב בישראל .  
הקמפיין  " להיות מוכנים ,  ליתר ביטחון "  הוכן על ידי משרד הפרסום  " ציבלין תקשורת צעירים "  מקבוצת אדלר חומסקי ,  והוא יכלול הקמת דף פייסבוק שיאפשר  " שיח ישיר ואינטראקטיבי של הציבור עם הפיקוד ".  בנוסף לקמפיין בפייסבוק יעלה גם קמפיין טלוויזיוני בשבע שפות .  את הקמפיין תוביל השחקנית תיקי דיין ,  שתחזור לגלם את הדמות  " תיקי "  מהסדרה המיתולוגית  " קרובים קרובים ".  
במרכזו של הקמפיין עומד השנה נושא בחירת המרחב המוגן והכנתו לשעת חירום .  פיקוד העורף מדגיש כי על כל האזרחים להכין מרחב מוגן באשר הוא נמצא . " יש לבחור אותו בבית ,  במקום העבודה ,  ובכל מקום שבו אנו שוהים ולהכינו לשעת חירום ",  נמסר מהפיקוד .
 זו השנה השלישית ברציפות בה עורך פיקוד העורף מסע הסברה ,  ובכוונתו להמשיך במסעות ההסברה גם בשנים הבאות . " הקמפיין השנתי מתוכנן מראש ואיננו מתקיים בהקשר של התראה או איום ספציפי ,  אלא כחלק מ-'אורח חיים' בו אנו מקיימים הכנה בסיסית לכל אתגר ולכל תרחיש אפשרי ",  אמרו בפיקוד .
 
לייק ?  גם פיקוד העורף מצטרף לפייסבוק
הפיקוד פתח בקמפיין חדש ,  בקריאה לאזרחים לבחור מרחבים מוגנים בבית ובעבודה ולהכינם לשעת חירום .  במסגרת הקמפיין יושק גם עמוד ברשת החברתית פייסבוק . " המטרה היא לאפשר שיח ישיר ואינטראקטיבי של הציבור עם הפיקוד "
 
