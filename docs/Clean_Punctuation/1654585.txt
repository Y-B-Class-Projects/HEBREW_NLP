קיבוץ סגנונות 
אנשי טבע נאות מקבלים השראה מפירנצה ועד ניו יורק
מעניין איך אנשי טבע נאות נראים כשלא נוח להם .  לקחנו אותם לחורשה ,  החלקנו עמם במורד בוצי והובלנו אותם בין ענפים יבשים .  מנכ"ל החברה ,  מיכאל אילוז ,  הפתיע מאוד .  כמי שעושה הליכות בקביעות ,  משתתף בשעורי פילאטיס ומתעניין בתזונה בריאה ,  הוא אפילו נהנה מהאתגר . " אני לומד עכשיו על הערכים התזונתיים של פטריות ",  הוא אומר בגאווה .  העבודה בקיבוץ מאפשרת לו להתלבש בסגנון נינוח ומשוחרר ,  לרוב עם בגדים מבדים טבעיים ועם חולצה מכופתרת מחוץ למכנסיים . " שם החברה לא מעניין אותי ",  הוא טוען . " אחרי שקניתי את החולצה הזאת ,  של חברת etro ,  הילדים שלי אמרו  ? אבא ,  דפקת מותג' .  אני זקוק לבגדים מחומרים טובים ,  ושיהיו נוחים .  הילדים הרבה יותר ממותגים ממני ".  למרות זאת ,  מתברר כי את מכנסיו הוא קנה בחנות ורסצ'ה בניו יורק .  דודי לוי ,  מנהל השיווק של החברה ,  דווקא אוהב מותגים ,  ובעיקר אמריקאיים .  הוא קונה ברשתות אמריקן איגל ,  אברקרומבי ופיץ' וראלף לורן . " באזור המפעל אין מקומות לקנות בהם בגדים ",  הוא אומר . " אנחנו מייצאים לשווקים האמריקאי והקנדי ,  וכשאני נוסע לשם לביקורי עבודה אני קונה בגדים ".  הוא עושה זאת באמצעות אתרי האינטרנט של החברות ,  ומקבל את המשלוחים היישר למלון שבו הוא לן .  לא פעם הוא קונה בגדים גם עבור עובדים אחרים בחברה ,  כולל אילוז .  המעצבת הראשית ,  חגית רונן-טננבאום ,  שואבת השראה ממסעות ברחבי העולם ,  שמשפיעים גם על סגנונה האישי . " אני מבקרת בשווקים רבים באיטליה ",  היא מספרת ." בעיקר בפירנצה ,  שבה אפשר למצוא הרבה חפצים מיוחדים .  גם בגרמניה יש הרבה דברים יפים לראות ".  היא אומרת שגם בישראל יש עושר ראוי לציון : " אני אוהבת להשתמש בתכשיטים ובאביזרים ולשלב אותם .  בישראל ,  בגלל עקירת השורשים ,  יש פתיחות ,  שוני וערבוביה מרתקים ".  

קיבוץ סגנונות 
אנשי טבע נאות מקבלים השראה מפירנצה ועד ניו יורק

