מחלוקת :  האם בכירים באיחוד האירופי ידעו על הסתרת חובותיה של יוון
ראש הסוכנות לניהול חובות ביוון לשעבר :  הלישכה המרכזית לסטטיסטיקה באירופה ידעה מעסקות ההחלף
לאחר שפורסמו כי בנק ההשקעות האמריקאי גולדמן סאקס סייע ליוון להסתיר את חובותיה ,  חלוקות הדעות בנוגע לשאלה האם בכירי האיחוד האירופי ידעו גם הם על השימוש של יוון בנגזרים למטרות הסתר - כך דיווחה בלומברג.יוון פנתה לבנק גולדמן סאקס כבר בשנת 2002 ,  מייד לאחר שאימצה את מטבע היורו ,  במטרה להשיג מקדמה במזומן בשווי מיליארד דולר בתמורה לתשלומים עתידיים - כך אמר כריסטופוס סרדליס ,  לשעבר ראש הסוכנות לניהול חובות של יוון ,  בראיון בשבוע שעבר .  יורוסטאט ,  הלישכה המרכזית לסטטיסטיקה של גוש היורו ,  ידעה מהתוכנית ,  לפי סרדליס .  כתב העת  " ריסק מגזין "  דיווח גם הוא על העסקה ביולי 2003 ,  לפי בלומברג ." יורוסטאט לא היתה מודעת לעסקות ההחלף הללו שבוצעו על ידי יוון עד לתקופה האחרונה ",  אמר דובר הלישכה המרכזית לסטטיסטיקה בגוש היורו ,  ג'ון וולט ,  בהודעת דואר אלקטרוני אתמול .  יורוסטאט החלה לבקש מידע בנוגע לעסקות החלף רק בשנת 2007 ,  ואינה מבקשת מידע באופן ספציפי ,  לפי וולט.הוויכוח בנוגע לשאלה האם האיחוד האירופי ידע או לא ידע על עסקות ההחלף מגיע בימים הקשים ביותר לגוש היורו ,  שלו 11 שנים .  קיומן של העסקות ,  אשר איפשרו ליוון לדחות את תשלומי החובות שלה ולדווח על חובות קטנים יותר ,  העלו את השאלה האם יוון השתמשה בהן כדי להסתיר את העובדה שאינה עומדת בדרישות החובות כבר מימיה הראשונים בגוש היורו.שאלה נוספת שהועלתה היא האם על יוון היתה חובת הדיווח על עסקות ההחלף .  שר האוצר היווני יורגוס פפאקונסטנטינו אמר אתמול כי השימוש בעסקות  " היה חוקי בזמנו .  כיום החוזים אינם חוקיים ויוון לא משתמשת בהם יותר ",  הדגיש השר בשיחה עם עיתונאים אמש בבריסל.בנק ההשקעות האמריקאי גולדמן סאקס ,  אשר איפשר לממשלת יוון להגדיל בסתר את חובותיה במיליארד יורו  ( 1.36 מיליארד דולר )  באמצעות עסקות החלף ,  רכש במקביל ביטוח על אג"ח ממשלתיות יווניות והשקיע במכשירים פיננסים אחרים כדי להגן על עצמו מפני חדלות פירעון של אותן עסקות ,  דיווח היום אתר  " ביזנס אינסיידר ". למרות התפקיד שמילא ביצירת עסקות החלף ,  שאיפשרו לממשלת יוון להסתיר מהאיחוד האירופי את התרחבות החוב הלאומי ,  גולדמן סאקס אינו צפוי להפסיד פרוטה במקרה של חדלות פירעון של יוון ,  מפני שקיים איזון בין היקף פוזיציות השורט שלו על יוון להיקף פוזיציות הלונג ,  אמר מקור המקורב למצב ל"ביזנס אינסיידר ". 

מחלוקת :  האם בכירים באיחוד האירופי ידעו על הסתרת חובותיה של יוון
ראש הסוכנות לניהול חובות ביוון לשעבר :  הלישכה המרכזית לסטטיסטיקה באירופה ידעה מעסקות ההחלף

