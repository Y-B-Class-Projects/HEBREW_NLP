דוקאטי דיאבל נחשף במילאנו
האופנוע השטני של דוקאטי נחשף עם עיצוב חריג ,  162 כ"ס וצמיג אחורי 240 מ"מ .  יגיע לישראל בינואר .  המחיר טרם נקבע
בסוף נהר הטיזרים מצד יצרנית האופנועים מבולוניה ,  הדיאבל ,  הפאואר קרוזר החריג של דוקאטי נחשף רשמית בתערוכת האופנועים השנתית שבמילאנו .  הדיאבל ,  שאת שמו קיבל בעקבות הופעתו השטנית ,  אמור לקחת את דוקאטי לאפיקים חדשים בעולם הדו-גלגלי המשתנה  ( בעיקר מתכווץ )  .  מעבר להגדרתו כאופנוע שרירים  ( המיועד בעיקר לשוק האמריקני )  ,  הוא מתהדר בעיצוב חריג מאוד ,  שרבים יתקשו לעכל .  שני פריטים עיצוביים וטכניים מושכים בו את תשומת הלב וזו סעפת הפליטה המעוקלת והצמיג האחורי הרחב .  זה מפתיע מאוד במידותיו החריגות שעיקרן רוחב של 240 מ"מ .
 בהמשך לכך וכפי שנחשד בתחילה ,  הוא מקבל את מנוע ה-1,200 סמ"ק המוכר מהמולטיסטרדה ,  אך בזכות מספר שינויים ,  הספקו עולה מ-150 לכדי 162 כ"ס .  ו-13 קג"מ .  נתונים אלה לא צפויים להתקשות במשימה של לסחוב 207 קילוגרמים קדימה ,  ובכל מקרה ,  לעזרת הרוכב יעמדו כמצופה מספר מערכות אלקטרוניות .  הראשונה ,  בקרת משיכה ,  שתפקידה למנוע מהכוח הרב לסחרר את הגלגל האחורי ,  השניה היא האפשרות לבחור בין שלוש מפות הצתה שמשפיעות על תפוקת הכוח ,  לרשות הרוכב מוצע גם מסך תצוגה דיגיטאלי חדש השולט על כל רכיבי האופנוע וכמובן ,  מערכת ABS למניעת נעילת הגלגלים .  הדיאבל יציע גם מתלים מתכווננים במגוון אופנים וכן גרסאות מאובזרות יותר שבהן מרבית הפלסטיקה מוחלפת בחלקים מסיבי פחמן .  
מ'ליגל' יבואנית דוקאטי לישראל נמסר כי הדיאבל יגיע לישראל כבר בחודשים ינואר פברואר 2011 וכי הזמנות ראשונות ניתן לעשות כבר עכשיו .  על מחיר רשמי עדיין מוקדם לדבר ,  אך זה צפוי להיות נמוך מ-200 אלף שקל .
 

דוקאטי דיאבל נחשף במילאנו
האופנוע השטני של דוקאטי נחשף עם עיצוב חריג ,  162 כ"ס וצמיג אחורי 240 מ"מ .  יגיע לישראל בינואר .  המחיר טרם נקבע

