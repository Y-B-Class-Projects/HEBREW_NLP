מייסדי AM:PM חוזרים :  במגעים לרכישת רשת שיווק פרטית
לפני 3 שנים מכרו המייסדים את הרשת ונכנסו לתקופת צינון ;  רן בליניקס : " יש לנו הזדמנות שכנראה ננצל "
  >  >  שלוש שנים אחרי שמכרו את רשת am:pm לדור אלון ,  שבשליטת דודי ויסמן ,  מייסדי הרשת חוזרים לתחום הקמעונות .  שלושת מייסדי am:pm - גיא אדרי והאחים רן וגל בליניקס - בוחנים כמה אופציות ומנהלים בין היתר משא ומתן על כניסה כשותפים ובעלי שליטה לאחת מרשתות השיווק הפרטיות .  תקופת הצינון שחלה על השלושה לאחר שמכרו את am:pm תמה בינואר .  מאז בוחנים השלושה חלופות ,  ולאחר שפסלו הצעות לשמש יועצים של רשתות שיווק שונות החליטו לחזור לתחום כבעלי רשת .  רן בליניקס אישר את ההחלטה לחזור לקמעונות ומסר : " אני לא יכול למסור כרגע את כל הפרטים .  יש לנו הזדמנות שכנראה ננצל וכרגע זה במשא ומתן .  מדובר בהצטרפות כשותפים פעילים ורכישת 50% מרשת בינונית .  אנחנו חושבים שיש לנו ערך מוסף ברמה השיווקית והתפעולית ,  ויש לנו מה לתרום .  מדובר ברשת מצליחה שבזכותנו תצליח עוד יותר ".  אדרי והאחים בליניקס הקימו את רשת המרכולים העירוניים am:pm ב-2001 ,  זמן קצר לאחר שחרורם מהשירות הצבאי .  בנובמבר 2006 הם מכרו את החברה לדור אלון תמורת כ-150 מיליון שקל ,  כשהיא מונה 18 סניפים שמרביתם מרוכזים בתל אביב ,  ופיצוצייה אחת ברחוב שינקין בעיר .  מאז המכירה הקימו השלושה ,  בין היתר ,  קבוצת אחזקות המתמחה בייזום .  בין היתר ,  הם קיבלו זיכיון מחברת טימברטק מארה"ב ,  המייצרת דקים מעץ דחוס ופולימרים למרפסות ולגינות .  היזמים מנהלים את פעילות טימברטק בישראל בשותפות עם סולי שווה ,  זכיין שטיפל בתחום כבר 20 שנה .  בנוסף ,  הם פעילים בתחום הנדל"ן וחברו לדרור דנון ,  לשעבר מנהל חטיבת ניופאן לייף ,  להקמת חברת אקזיט אלקטרוניקס ,  שהשיקה מוצרי חשמל של חברת האלקטרוניקה הסינית הייסנס .  הקונצפט כבש את תל אביב השלושה ידועים בענף ככאלה שהביאו לענף הקמעונות בישראל פורמט שלא היה קיים קודם לכן :  במקור היתה am:pm רשת קיוסקים הפתוחים 24 שעות ביממה .  הרעיון העסקי התבסס על מחירים גבוהים הדומים לאלה הנגבים בחנויות נוחות ולא למחירים בסופרמרקטים .  הקונצפט העסקי כבש את תושבי תל אביב ,  בעיקר את האוכלוסייה הצעירה ,  והמותג נהפך במהירות למותג חזק שהתפשט ברחובותיה הראשיים של העיר .  רשתות השיווק הגדולות הבינו את הפוטנציאל הגלום והחלו לאמץ אף הן את הקונצפט - רשת טיב טעם החלה לפתוח סניפים עירוניים בתל אביב ורשת שופרסל פתחה רשת בקונצפט דומה תחת השם 'שופרסל אקספרס' .  כיום מונה רשת 43 am:pm סניפים .  הרשת זכתה לכותרות רבות לאחר שהפעלתה בשבתות הביאה לחרם חרדי על רשת שפע שוק ,  החברה האחות שבבעלות דור אלון מקבוצת רבוע כחול של דודי ויסמן ,  הפונה בעיקר למגזר החרדי .  החרם גרם לשפע שוק הפסדים רבים ולצמצום סניפי שפע שוק מ-33 ל-10 בלבד ,  והסבתם לסניפי מגה בעיר ומגה בול .
 
מייסדי AM:PM חוזרים :  במגעים לרכישת רשת שיווק פרטית
לפני 3 שנים מכרו המייסדים את הרשת ונכנסו לתקופת צינון ;  רן בליניקס : " יש לנו הזדמנות שכנראה ננצל "
 
