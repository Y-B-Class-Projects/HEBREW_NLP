שוחררו שתי פעילות השמאל שנעצרו ברמאללה
בית המשפט העליון מתח ביקורת חריפה על פעילות יחידת עוז וצה"ל במהלכה חדרו הכוחות לרמאללה ועצרו שתי פעילות שמאל בינלאומיות .  הפרקליטות הודתה : " היתה תקלה "
 בית המשפט העליון מותח ביקורת על צה"ל ויחידת עוז בעקבות מעצרן אתמול של שתי פעילות שמאל ,  אזרחיות זרות ,  ברמאללה .  הפרקליטות הסכימה היום  ( שני )  לשחרר את השתיים לאחר שהתברר במהלך דיון שנערך בבג"ץ כי הן הועברו לידי יחידת עוז מחוץ לשטחי ישראל ,  בניגוד לחוק .  
השתיים ,  ארידאנה מארטי מספרד ובריז'ט צ'פאל מאוסטרליה ,  נעצרו אתמול על ידי כוחות צה"ל לאחר שהוויזה שלהן פגה ,  והועברו לידי אנשי יחידת עוז במחנה המעצר עופר .  פרקליטן של השתיים ,  עו"ד עומר שץ ,  אמר בדיון כי השתיים למעשה נחטפו ,  מכיוון שנעצרו בשטח A ,  שהוא בריבונות פלסטינית מלאה .  
במהלך הדיון מתח השופט אשר גרוניס ביקורת על אופן הפעילות של יחידת עוז וצה"ל . " מתעוררת שאלה לגבי היכן עוז רשאית לפעול .  צריך להסדיר את העניין הזה ",  אמר לנציגת הפרקליטות ,  עו"ד אילאיל אמיר .  הוא גם תהה מדוע לעצור את השתיים אם השהות שלהן בישראל בלתי חוקית .  
עו"ד אמיר הודתה בדיון כי  " לא כל הגורמים הבינו עד הסוף את כל הפרטים "  לגבי אכיפת החוק בשטחים .  לאחר מכן הוסיפה שככל הנראה התרחשה  " תקלה ",  ואנשי יחידת עוז פעלו מחוץ לשטח ישראל בניגוד לחוק .  לבסוף הסכימה הפרקליטות לשחרר את שתי הפעילות לשטח ישראל בערבות של 35 אלף שקל לכל אחת .  השתיים יצטרכו להגיש עתירה מנהלית תוך 24 שעות שתאפשר את המשך שהותן בישראל ,  או שיגורשו .
 
שוחררו שתי פעילות השמאל שנעצרו ברמאללה
בית המשפט העליון מתח ביקורת חריפה על פעילות יחידת עוז וצה"ל במהלכה חדרו הכוחות לרמאללה ועצרו שתי פעילות שמאל בינלאומיות .  הפרקליטות הודתה : " היתה תקלה "
 
