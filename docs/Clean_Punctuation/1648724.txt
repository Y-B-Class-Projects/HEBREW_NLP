ההשקעה של אנליסט באג"ח קונצרניות נתנה לה עוד חודש בראש הטבלה 
ינואר היה החודש ה-13 ברציפות שבו קופות הגמל וקרנות ההשתלמות הניבו תשואה חיובית .  הקופות של כלל מובילות ב-36 החודשים האחרונים
 >  >   " מה שתרם לנו החודש זו ההבשלה שהיתה באיגרות החוב הקונצרניות שהיו בקופות שלנו בהיקפים לא קטנים .  החששות מכושר ההחזר של כל מיני פירמות מתפוגגים בהדרגה ,  ונהנינו מזה .  האפיק הקונצרני נתן בינואר תשואה טובה יותר מזו של האג"ח הממשלתיות .  נוסף על כך ,  עזרה לנו החשיפה המועטה שלנו לחו"ל ולמניות המעו"ף "  - כך אמר אתמול מנהל מחלקת ההשקעות של אנליסט ,  רפי קסל .  אנליסט היא מובילת החודש בגמל ובהשתלמות - והובילה גם את שנת 2009 כולה .  קופת הגמל של אנליסט הניבה בינואר תשואה של 2.91% ,  וקרן ההשתלמות שלה השיאה 2.82% . " ככל שהשערים עולים ,  אנחנו ממשיכים להוריד אלמנטים של סיכון ומגדילים את הנזילות בקופות .  הנטייה שלנו היא שאם לא מוצאים הזדמנות בשוק ,  אז להמתין .  אני מניח שלנזילות הזאת יימצא בקרוב שימוש .  חברות רבות ישמחו לגייס במחירים של היום .  מובן שמי שתרצה בכך ,  תצטרך לתת הנחה על מחירי השוק ",  הוסיף קסל .  לדבריו ,  בשונה ממחירי האג"ח ,  רמת המחירים של המניות סבירה ותימשך כך כל עוד יישאר בשוק משטר של ריבית נמוכה .  בתחתית טבלת התשואות של ינואר נמצאת אלטשולר שחם שהניבה לחוסכי הקופות הכלליות שלה תשואה שלילית של 0.37% .  את התשואות השליליות מסבירים באלטשולר שחם בחשיפה גדולה לחו"ל . " המדדים בעולם ,  ובפרט בארה"ב ,  רשמו בינואר תשואה שלילית של יותר מ-7% .  החשיפה שלנו לניירות ערך בחו"ל היא כ-35% ",  הסביר מנהל שיווק הגמל של בית ההשקעות אלטשולר שחם ,  רפי חן . " דבר נוסף שפגע בנו הוא החשיפה הגדולה למטבע זר ,  היות שבמהלך ינואר התחזק השקל מול מרבית המטבעות בעולם .  ראוי לציין כי אנחנו מגדרים מפני השפעות מטבע ,  אבל עדיין מתוך 35% חשיפה לחו"ל ,  יש לנו חשיפה למטבע זר של כ-15% ".  לדברי חן ,  התוצאה בינואר היא חלק בלתי-נמנע מאסטרטגיית הפיזור הגיאוגרפי שנוקטים באלטשולר שחם . " יש לנו דרך וכיוון ,  ואנחנו לא נגררים אחר השוק .  חודש כזה או אחר לא משמעותי בענף הגמל ",  אמר חן .  תמר וגפן מובילות בענף ינואר היה החודש ה-13 ברציפות שבו קופות הגמל וקרנות ההשתלמות הניבו תשואות חיוביות .  ינואר התאפיין בטווח רחב מאוד של תשואות בקופות .  מלבד שלוש קופות שרשמו בינואר תשואה שלילית ,  כל הקופות בענף הניבו לחוסכים בהן תשואות חיוביות שנעו בטווח של עשיריות אחוז בודדות ועד לכ-3% .  ההבדל הגדול בין התשואות של הקופות נעוץ בפערים שהיו בינואר בביצועי ניירות הערך השונים .  בשונה ממדד ת"א 75 ומדד יתר 50 שרשמו בינואר תשואות יפות של 5% ו-7.2% בהתאמה ,  המדד הסולידי יותר - ת"א 25 - הניב בינואר תשואה שלילית של 2.21% ,  ומדד הבנקים הניב תשואה שלילית חריפה יותר של 6.18% .  הרוח של ינואר צפויה להמשיך גם בתוצאות הגמל של פברואר .  משיחות בשוק עולה כי גם את פברואר סיים ענף הגמל ברוח חיובית . " האג"ח הלא מדורגות המשיכו לעלות גם בפברואר - זו בועה שממשיכה להתנפח .  ובניגוד לינואר ,  המניות הקטנות בלטו פחות מהגדולות ",  סיכם מנהל הגמל בבית ההשקעות הדס ארזים ,  אילן ארצי .  פעיל אחר בשוק ציין את המדדים בחו"ל ,  אשר בניגוד לינואר סיימו את פברואר בעליות משמעותיות .  מבט על התשואות המצטברות ב-36 החודשים האחרונים ,  מראה כי המובילות את טבלת קופות התגמולים הן הקופות של כלל ,  תמר וגפן ,  שרשמו תשואות מצטברות של 24.3% ו-23.2% בהתאמה .  בתחתית הטבלה נמצאת קופת קרן-אור ,  שקנתה פסגות מפריזמה ,  עם תשואה של 0.3% בלבד .  המובילה את טבלת התשואות בקרנות ההשתלמות ב-36 החודשים האחרונים היא המגייסת של 2009 - קרן ההשתלמות דש אקונומיסט של בית ההשקעות דש .  דש אקונומיסט רשמה בשלוש השנים האחרונות תשואה מצטברת של כ-35% .  עם זאת ,  חלק מרכזי בתשואה שלה הושג כשהיא היתה קופה קטנה עם היקף נכסים של מיליוני שקלים בלבד .  גם כאן סוגרת את הטבלה קופה שהגיעה מפריזמה - קרן ההשתלמות כנרת .
 
ההשקעה של אנליסט באג"ח קונצרניות נתנה לה עוד חודש בראש הטבלה 
ינואר היה החודש ה-13 ברציפות שבו קופות הגמל וקרנות ההשתלמות הניבו תשואה חיובית .  הקופות של כלל מובילות ב-36 החודשים האחרונים

