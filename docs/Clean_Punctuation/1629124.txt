משרד השיכון : " קשיי המימון של הקבלנים ושל הרוכשים מפריעים לשוק להתפתח "
 להערכת המשרד ,  שיווק מוגבר של קרקעות אינו מספיק כדי להביא לצמיחה בענף ,  ויש לפתור את המגבלות שמקשות על יזמים ורוכשי דירות להגיע להון עצמי מינימלי כדי לקבל ליווי ומשכנתא
 >  >  בתקופה האחרונה נרשמו נתונים מעודדים בענף הנדל"ן בישראל ,  ואולם עדיין מדובר בענף שנתון לקשיים ,  שקצב הבנייה בו נמוך מהנדרש ושהמחירים הגבוהים מונעים מרבים לרכוש דירות - כך כותבת מנהלת אגף מידע וניתוח כלכלי במשרד השיכון ,  רחל הולנדר ,  בדו"ח תקופתי שערכה בדצמבר 2009 .  בדו"ח ,  שפורסם אתמול ,  מציינת הולנדר כי הפעילות בענף הבנייה אמנם התמתנה במהלך 2009 ,  אך יחסית הענף נפגע פחות מענפים אחרים במשק ,  למרות חששות של קבלנים ורוכשי דירות ממפולת בענף .  חששות אלה הביאו להיקף העסקות הנמוך שנרשם בתחילת 2009 .  ואולם ב-2009 נרשמה התאוששות בענף והיקף העסקות גדל בכ-8% בהשוואה ל-2008 ,  כאשר במכירת דירות חדשות נרשם גידול של 12% .  הסיבות שמונה הולנדר לריבוי העסקות הן הירידה בחוסר הוודאות ששררה בסוף 2008 ובתחילת 2009 לגבי מידת הנזקים שייגרמו מהמשבר העולמי ,  הורדת הריביות וגידול ברכישת דירות להשקעה .  הבעיה היא שלעומת הגידול בביקושים ,  כמעט לא חלו שינויים בהתחלות הבנייה מצד הקבלנים .  היקפי הבנייה ב-2009 היו דומים לאלה של קודמותיה ,  והגיעו לכ-30 אלף התחלות בנייה . " חשוב להדגיש כי היקפים אלה נמוכים מתוספת משקי הבית בישראל - כ-39 אלף בממוצע שנתי - ולפיכך אינם עונים על הצרכים זה כמה שנים ",  כתבה הולנדר .  כתוצאה מהפערים בין הביקושים הגדלים להיצעים שלא עלו ,  נרשמו עליות מחירים ארציות שהחלו ב-2008 ,  שבה מחירי הדירות ברמה הארצית עלו ב-7% והגיעו לשיא ב-2009 ,  כשבשלושת הרבעונים הראשונים נרשמה עלייה ממוצעת של 10.2% לעומת 2008 . " העלייה במחירי הדירות ב-2009 איפיינה למעשה את כל המדינה ובלטה בגוש דן ובמרכז .  כמו כן בלטו העליות במחירים בחיפה ,  בקריות ובדרום ,  על רקע ירידת המחירים המתמשכת באזורים אלה בשנים קודמות .  העלייה במחירי דירות הרחיקה עוד יותר את יכולתן של קבוצות אוכלוסייה רבות לרכוש דירה ",  כתבה הולנדר .  הולנדר מתריעה כי כצעד משלים לשיווק המוגבר של קרקעות ,  צעד שבו נוקט שר השיכון אריאל אטיאס ,  יש להתמודד עם בעיות המימון שבהם נתקלים הקבלנים והבעיות של רוכשי דירות פוטנציאלים להגיע להון העצמי הנדרש כדי לקבל משכנתא ולרכוש דירה .  כמו כן היא קוראת לסייע לאזורי הפריפריה ,  באמצעות ארגז כלים משולב שיכלול שיפור נגישות ,  פתרונות תעסוקתיים ,  דיור בתנאים אטרקטיביים ,  שיפור השירותים ,  החינוך ותדמיות היישובים .
 
משרד השיכון : " קשיי המימון של הקבלנים ושל הרוכשים מפריעים לשוק להתפתח "
 להערכת המשרד ,  שיווק מוגבר של קרקעות אינו מספיק כדי להביא לצמיחה בענף ,  ויש לפתור את המגבלות שמקשות על יזמים ורוכשי דירות להגיע להון עצמי מינימלי כדי לקבל ליווי ומשכנתא

