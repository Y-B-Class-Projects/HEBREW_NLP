מספר המתאבדים בצה"ל ירד בכ-40%
אל"מ גברעם הגלילי חשף בוועדת חוץ וביטחון כי מספר החיילים שהתאבדו במהלך שנת 2009 עמד על 21 .  הירידה החדה במספר המתאבדים אירעה בארבע השנים האחרונות
מספר החיילים שנטלו את חייהם ירד מ-35 בשנת 2005 עד לכ-21 בשנת 2009 .  מתוך כלל המתאבדים ,  14 חיילים עשו זאת בזמן שירות החובה בצה"ל .  את הנתונים הללו חשף היום  ( רביעי )  ראש מחלקת הביטחון במפקדת זרוע היבשה אל"מ גברעם הגלילי בוועדת חוץ וביטחון בכנסת .  לדבריו ,  התקופה הקריטית להתאבדויות היא לא כפי שנדמה ,  בזמן הטירונות ,  כי אם דווקא בתקופה שבין חצי השנה הראשונה לשירות ועד למחצית הראשונה של השירות הצבאי .  
אל"מ הגלילי סיפר על הנתונים בוועדת חוץ וביטחון בכנסת בדיון שנערך תחת הנושא  " בטיחות ,  תאונות ואובדנות בצה"ל ".  הגלילי מסר כי  " צה"ל פועל בהתמדה למניעת תופעת ההתאבדויות ,  בין היתר ע"י צמצום נשיאת נשק לחופשות ולסופי שבוע ,  במיוחד לחיילים המשרתים ביחידות עורפיות בהן לא מוטלת חובת נשיאת נשק בכל יציאה מהבסיס ". 
הגלילי המשיך והתייחס גם לתאונות הדרכים של לובשי המדים .  בשנת 2009 נפגעו בדרכים כ-14 חיילים ,  מתוכם 12 עברו את התאונות במהלך חופשתם ורק שניים נוספים בעת השירות .  הגלילי סיפר על הדרך בה מתמודד צה"ל מול תאונות הדרכים .  לדבריו , " צה"ל מקיים קורסים לנהיגה מונעת ,  מנהל שיחות הסברה גם עם הורים ושומר על קשר עם המשטרה שמדווחת לו בכל יום ראשון על חיילים שנעצרו בסוף השבוע כשהם נוהגים תחת השפעת אלכוהול .  שמותיהם מועברים מיידית והחיילים נחקרים בידי מפקדיהם .  מפקד אחת החטיבות אף הוציא הוראה הקובעת שקצין או לוחם שייעצר בשל נהיגה תחת השפעת אלכוהול ,  יודח מהפיקוד - דבר שהפחית את מספר החיילים העבריינים באותה חטיבה ". 

מספר המתאבדים בצה"ל ירד בכ-40%
אל"מ גברעם הגלילי חשף בוועדת חוץ וביטחון כי מספר החיילים שהתאבדו במהלך שנת 2009 עמד על 21 .  הירידה החדה במספר המתאבדים אירעה בארבע השנים האחרונות

