פאנל נשים ב-DLD : " אם אלו היו האחיות ליהמן ולא האחים ליהמן ,  הבנק לא היה נופל "
 ססיליה אטיאס : " הגבר רוצה שנהיה בבית - לכן עסקי הטכנולוגיה חשובים כי אין בהם גבולות ואין בהם פנים "
 הרבה נשים קשה למצוא ב-dld ,  אבל בפאנל אחד ישבו 6 נשים בכירות על הבמה - הפאנל שעסק בנושא שילוב נשים בתעשייה .  אולי נכון יותר יהיה לצטט גבר שישב בקהל ועלה לשאול שאלה : " יש פה 130 דוברים ;  רק 14 נשים ו-6 מהן יושבות פה בפאנל ".  המארגנים הבטיחו לשנות זאת בשנה הבאה.את הפאנל הנחתה שטפי צ'רני ,  ממייסדות כנס dld .  מלבדה ,  לקחו חלק בדיון :  ססיליה אטיאס ,  קרן ססיליה אטיאס לנשים ;  בת ברוק ,  ארנסט ויאנג ;  ריה הנדריקס ,  dhl ;  גבי זלדמאייר ,  hp ;  רנדי צוקרברג ,  פייסבוק.הנושא הראשון שעלה לדיון היה מעמד הנשים באופן כללי והשפעות החינוך על שילובן בשוק העבודה:ברוק :  לפני שנים לא הייתי מסכימה לשבת בפאנל נשים ,  ולקח לי זמן להבין שאנו חייבות .  יש היום יותר בוגרות אוניברסיטאות אבל הן נושרות .  הן בוחרות לנשור.אטיאס :  לנשים יש שתי משרות .  הן נלחמות בכדי למצוא אנשים שיעזרו להן לעשות את תפקידי הבית והן צריכות גם להיות רעיות.זלדמאייר :  אצלנו ב-hp יש יותר נשים שמתחילות לעבוד מגברים ,  אבל הן נתקעות בשלב שהן עושות ילדים .  אנחנו מנסים לפצח את הדרך לגרום להן להמשיך להתקדם .  חלק חשוב הוא החינוך .  לנשים ולגברים.צוקרברג :  דוגמה מפתיעה עבורי היא כנס דבוס .  אנחנו שואלים שאלה :  האם היית מעדיף מנהל גבר או אשה .  אפילו הנערות מבקשות  " גבר ",  מה שמראה כמה מוקדם התפיסות מתחילות להתבסס .  לכן החינוך בבתי ספר חשוב מאוד.הנדריקס :  בחינוך חשוב לא להתרכז רק בבנות ולדבר גם עם הבנים .  בנוסף ,  יש גם הבדל ביולוגי - נשים יולדות .  יש קשר חשוב בין נשים לילדיהם והוא חייב להשאר חלק מהדיון.ברוק :  יש פה תפקיד לממשל .  אם יהיו נשים בתפקידים מנהלתיים זה ישפיע .  במרוץ לנשיאות בארה"ב היו 3 סנטורים ,  אבל רק קלינטון הציגה מדיניות בנושא חינוך ונושא ילדים .  זה לא במקרה - היא הבינה מה המשמעות של החינוך בקידום נשים.לאחר מכן עברו הנשים להתייחס באופן ספציפי לעולם העסקים ולשילוב נשים בעמדות ניהוליות:הנדריקס :  אנחנו צריכים להתחיל בלשכנע את הנשים שהן יכולות לעשות עבודה טובה לפחות כמו גברים .  יש פחות מידי נשים שמאמינות בזה .  במקביל ,  צריך לעורר מודעות בעולם הגברי :  להסביר שאם יש יותר נשים בעסק אז הניהול טוב יותר .  הקמנו שגרירות שבה אנו מנסים לשכנע את כל הצדדים שעבודה טובה יותר היא שם המשחק ולא מגדר.ברוק :  כולם מסתכלים עכשיו במוסדות הפיננסים הגבריים .  מדברים על רגולציה ,  אבל לא מדברים על כך שאם היו נשים במוסדות האלה ,  הן היו לוקחות פחות סיכונים והניהול היה אחר.זלדמאייר :  אני די בטוחה שאם אלו היו האחיות ליהמן ולא האחים ליהמן ,  הבנק לא היה נופל.לבסוף דיברו הנשים על הדרכים שיגרמו לשינוי תפיסתי בעולם העסקים:ברוק :  חבל שאין בפאנל גבר .  אנחנו נמצאים בנקודת מפנה ונשים שחושבות שאינן מחוייבות לקידום נשים חייבות לשנות את התפיסה שלהן .  גם כאשר רואים שילוב נשים בצבא - אותי זה לא מעודד .  הן נמצאות בשדה הקרב אולי אבל לא בתפקידי פיקוד .  הן חלק מכוח העבודה.זלדמאייר :  הטכנולגיה משנה הכל .  פעם היינו צריכים משרד פרסום בכדי שיעשה לנו לוגו .  היום מכינים אותו ברשת .  לאולמפידה בלונדון שילמו המון כסף בשביל לוגו שעושה סחרחורת .  לי אפילו אין משרד ואני לחלוטין ניידת .  אני מתחברת מאיפה שאני נמצאת .  בשביל מה צריך חדרי ישיבות כמו שיש היום ?  למה צריכים בתי ספר כמו שיש היום ? אטיאס :  נשים הן ביישניות .  יש לנו גבר שרוצה שנהיה בבית .  לכן עסקי הטכנולוגיה חשובים להעלאת נשים לתפקידי מפתח .  אין בהם גבולות ואין בהם פנים.ברוק :  צריך ליצור ממנהלים התחייבות להכנסת נשים למעגל הניהולי .  אבל לנשים יש נטיה להיתקע .  הרשתות החברתיות יכולות לפתוח דלתות לנשים כמו לגברים.אטיאס :  הצעדים שנדרשים בכדי להתקדם הם לתת לנשים את הידע .  לא רק במדינות שלנו אלא גם במדינות שבהן מצבן קשה יותר .  אפילו לנשים בצרפת אין נגישות למשרות שבהן מרוויחים כמו גברים.צוקרברג :  אנחנו עובדים בתקופה האחרונה הרבה בנושא של האיטי וכל העובדים מולנו בממשל הן נשים .
 
פאנל נשים ב-DLD : " אם אלו היו האחיות ליהמן ולא האחים ליהמן ,  הבנק לא היה נופל "
 ססיליה אטיאס : " הגבר רוצה שנהיה בבית - לכן עסקי הטכנולוגיה חשובים כי אין בהם גבולות ואין בהם פנים "
 
