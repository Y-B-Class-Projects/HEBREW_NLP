הלוואות הבנקים בסין זינקו בשבוע הראשון של 2010 ל-88 מיליארד דולר
הזינוק בהלוואות מגביר את החששות מפני עלייה בשיעור האינפלציה והתחממות יתר של הכלכלה הסינית
הלוואות הבנקים בסין זינקו בשבוע הראשון של 2010 - כך דיווח ה"אקונומיק אינפורמיישן דיילי ",  עיתון ממשלתי .  בשבוע הראשון של ינואר ,  העניקו הבנקים בסין הלוואות חדשות בסך 88 מיליארד דולר ,  כמעט פי שניים לעומת הממצוע החודשי במחצית השנייה של 2009 .  זינוק זה מגביר את החששות מפני  " חימום יתר "  של הכלכלה השלישית בגודלה בעולם.למרות הנתונים המצביעים על התאוששות כלכלית ,  שר האוצר הסיני ,  שי שורן ,  שומר על מדיניות פיסקלית מעודדת צמיחה ומתריע כי הפסקת התמריצים הממשלתיים מוקדם מדי עשוי לחבל בצמיחה הכלכלית ." במונחים של פיקוח על האשראי ,  אנו צופים עלייה בהלימות ההון לקראת סוף הרבעון הראשון ",  אמר אייזיק מנג ,  כלכלן ב-bnp פאריבה בבייג'ין . " האינפלציה תעלה ב-3% עד 4% בחודשים הקרובים .  זאת כבר לא תחזית ,  זאת המציאות ",  הוא הוסיף .  מדד המחירים לצרכן בסין עלה בנובמבר ב-0.6% ,  העלייה הראשונה באינפלציה מאז ינואר.אתמול פורסמו נתוני הסחר של סין ,  שהראו על צמיחה גבוהה מהצפוי הן ביצוא והן ביבוא .  היבוא בדצמבר זינק ב-55% לעומת השנה שעברה ,  ל-122.3 מיליארד דולר .  היצוא צמח ב-17% ל-130.7 מיליארד דולר .
 
הלוואות הבנקים בסין זינקו בשבוע הראשון של 2010 ל-88 מיליארד דולר
הזינוק בהלוואות מגביר את החששות מפני עלייה בשיעור האינפלציה והתחממות יתר של הכלכלה הסינית

