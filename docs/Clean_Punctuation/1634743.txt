זה הפייר-פליי שלך ,  ונגר ? 
בבולטון זועמים על ארסנל ,  שכבשה בזמן שמארק דייויס התפתל על הדשא מעבירה גסה של גאלאס .  ונגר : " זה לא נראה מלוכלך "
 ארסנל העפילה אמש  ( רביעי )  לפסגת הפרמיירליג ,  אחרי ניצחון נהדר 2:4 על בולטון אחרי שכבר פיגרה בביתה 2:0 ,  אבל משהו העיב על שמחת התותחנים .  השער השני של ארסנל נכבש אחרי תיקול פרוע של וויליאם גאלאס על מארק דייויס מבולטון ,  שמשום מה לא זכה לתגובה מצד השופט אלן וויילי ,  ולא רק ששחקני ארסנל לא הרחיקו את הכדור החוצה כדי לאשפר טיפול לשחקן שהתפתל על הדשא  ( ולאחר מכן פונה על אלונקה עם פציעה קשה בקרסול שחומרתה עדיין לא הובררה )  ,  הם אף כבשו שער שוויון . 
" אני מצטער מאוד אם התיקול לא היה הוגן ,  ואני מתנצל על כך ",  אמר ארסן ונגר בתום המשחק , " אבל להתלונן על כך שהמשכנו לשחק יהיה לא הוגן .  השחקנים לא ידעו מה מתחולל מאחוריהם ,  ולא ידעו אם השחקן התרומם או לא .  אני לא חושב שצריך לבעוט החוצה בכל פעם ששחקן שוכב על הדשא .
" לא מזמן במשחק מול אברטון ,  הם כמעט כבשו מולנו ועלו ל-1:3 אחרי שדנילסון נשכב על הדשא ,  וזו הייתה סיטואציה הרבה יותר ברורה ,  אבל גם אז אמרתי שזה בסדר .  היו לנו כמה תיקולים במהלך המשחק ,  חלקם קשים יותר וחלקם קשים פחות ,  ואני מצטער אם התיקול הספסציפי ההוא היה עבירה ,  אבל מבחוץ זה לא נראה מלוכלך ". 
מאמן בולטון אואן קויל ,  מנגד ,  ראה את הדברים אחרת . " השער הזה היה נקודת המפנה של המשחק ",  אמר המאמן , " זו הייתה עבירה ברורה ,  קרוב לכרטיס אדום .  אז נכון שהשופט לא ראה ,  אבל הבחור התפתל על הדשא ,  וארסנל ,  שאנו שומעים כל הזמן על ה'פייר-פליי' שלה ,  המשיכה לשחק והשוותה .  זה קשה לקבל דבר כזה ". 

זה הפייר-פליי שלך ,  ונגר ? 
בבולטון זועמים על ארסנל ,  שכבשה בזמן שמארק דייויס התפתל על הדשא מעבירה גסה של גאלאס .  ונגר : " זה לא נראה מלוכלך "
 
