מועצת העיתונות תחדד חשיבות טשטוש זהות קטינים
שני תת סעיפים צפויים להתווסף לתקנון האתיקה של המועצה ,  במידה שיאושרו ,  תבוטל הצעת החוק הקוראת לאסור כליל צילום קטינים
שני סעיפים שיחדדו את חשיבות טשטוש זהות קטינים יתווספו בקרוב לתקנון האתיקה של מועצת העיתונות .  תת הסעיפים שיתווספו יגדירו ויחדדו את משמעות הטשטוש וביצועו .  הסעיף הראשון קובע שמשמעות אי פרסום צילום ופרטים מזהים היא הסתרה או טשטוש מוחלט של כל פרט העלול להסגיר את זהותו של הקטין ,  ויחייב טשטוש כל הפנים וטשטוש קולו כך שלא ניתן יהיה לזהותו .  הסעיף השני קובע שהעורך האחראי בכל כלי תקשורת יבדוק כל ידיעה שנוגעת לקטינים ועלולה לפגוע בשמם על מנת לוודא כי זהות מטושטשת כנדרש .  הסעיפים יובאו לאישור המועצה בישיבתה הקרובה .
 במידה שיאושרו שני הסעיפים החדשים ,  תבוטל הצעת החוק שהגישו חברי הכנסת אורי אריאל ,  אריה אלדד ,  זבולון אורלב ואלי אפללו שביקשה לאסור כליל על צילום קטינים .  ההצעה זכתה להתנגדות מטעם כלי התקשורת שטענו כי האיסור ישבש את עבודת הצלמים ויקשה עליהם .  בדיון של הועדה לזכויות הילד בהצעת החוק שהתקיים לפני כחודש הוחלט שמועצת העיתונות וועדת העורכים יגבשו הצעה לתיקון המצב הנוכחי מבלי להידרש להליכי חקיקה ,  כיוון שבתקופה האחרונה הרבה כלי התקשורת לא להקפיד על טשטוש זהות הקטינים .  ההצעה של שני הגופים כוללת עדכון תקנון האתיקה בשני הסעיפים על מנת לחדד את חשיבות טשטוש פרטי קטינים .
 חבר הכנסת דנון הביע היום את שביעות רצונו מהפשרה שהושגה ואמר : " פרסום בתקשורת יכול לפגוע בצורה בלתי הפיכה בילדים ,  שכל פשעם היה היותם קורבן לפדופיל ,  למתעלל סדרתי וכדומה .  כנראה שלעיתים שיקולי רייטינג מהולים במירוץ אחר הדד-ליין גרמו לרשלנות בקרב עורכי החדשות ולנזק עצום לקטינים .  כולי תקווה שהנהלים החדשים יבטיחו את ביטחון הילדים ". 

מועצת העיתונות תחדד חשיבות טשטוש זהות קטינים
שני תת סעיפים צפויים להתווסף לתקנון האתיקה של המועצה ,  במידה שיאושרו ,  תבוטל הצעת החוק הקוראת לאסור כליל צילום קטינים

