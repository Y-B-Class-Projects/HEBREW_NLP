חברי הכנסת דחו את הצעת החוק להטלת פיקוח על הוצאות שרים בחו"ל
שי :  השרים מעדיפים לשמור את נסיעותיהם ואת הוצאותיהם בחו"ל מאחורי מסך של ערפל ". 
מליאת הכנסת דחתה בצהריים הצעת חוק ,  שלפיה שר האוצר ,  באישור הממשלה ,  יקבע כללים לפיקוח על הוצאות שרים היוצאים לחו"ל במסגרת תפקידם .  הצעת החוק הוגשה על ידי הח"כים :  נחמן שי ,  יואל חסון  ( קדימה )  ואריה אלדד  ( האיחוד הלאומי )  .  לפני שלושה ימים נדחתה ההצעה בוועדת השרים.הקואליציה והממשלה התגייסו להדוף את הצעת החוק והתוצאה :  35 שרים וח"כים מהקואליציה התנגדו להצעת החוק מול 17 ח"כים מהאופוזיציה שתמכו בה .  בין המתנגדים ,  רה"מ בנימין נתניהו ,  והשרים יובל שטייניץ ,  אבישי ברוורמן ,  אלי ישי ,  יעקב מרגי ,  שלום שמחון ,  יולי אדלשטיין ,  עוזי לנדאו ,  משולם נהרי ,  יצחק הרצוג ,  וכן סגני השרים מתן וינלנאי ויצחק כהן.לפני ההצבעה הופעלו לחצים על שי שלא להעלות את הצעת החוק להצבעה אלא להפוך אותה להצעה לסדר היום .  חברי כנסת מהקואליציה אמרו לשי שלא כדאי לו להעלות את הצעת החוק כי בעתיד ,  קדימה ואולי הוא עצמו עשויים לכהן בממשלה.שי לא נכנע ללחצים ואמר לאחר ההצבעה כי  " שרי הממשלה מסרבים לסיים את חגיגת הנסיעות בחו"ל למרות הביקורת של מבקר המדינה בעניין .  השרים מעדיפים לשמור את נסיעותיהם ואת הוצאותיהם בחו"ל מאחורי מסך של ערפל ". הצעת החוק הוגשה בעקבות דו"ח מבקר המדינה שעסק בביקורו של שר הביטחון אהוד ברק בסלון האווירי בפריז .  לפיו בפועל שולם סכום של 20 אלף שקל ללילה בגין לינת ברק .  לאחר פרסום הדו"ח הועבר נושא הפיקוח וקביעת תקרה לשרי הממשלה לועדת השרים לענייני אתיקה בראשות שר המשפטים יעקב נאמן אך לפי שעה לא התקבלה החלטתה .  בהצעת החוק גם הוצע לקבוע סנקציה אישית לפיה במידה ושר חרג מהכללים מבלי לקבל מראש את אישור הממשלה לכך ,  הוא יישא באופן אישי בעלות החריגה.שי הוסיף ש"מינהל תקין מחייב כללים שיסדירו את הוצאות שרי הממשלה בעת שהותם בחו"ל כפי שקיים לגבי חברי כנסת ועובדי ציבור בכירים .  העובדה כי הדבר לא היה קיים עד היום היא מחדל צועק שיש לתקנו בדחיפות ". 

חברי הכנסת דחו את הצעת החוק להטלת פיקוח על הוצאות שרים בחו"ל
שי :  השרים מעדיפים לשמור את נסיעותיהם ואת הוצאותיהם בחו"ל מאחורי מסך של ערפל ". 

