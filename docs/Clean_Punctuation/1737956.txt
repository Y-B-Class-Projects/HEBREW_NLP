עריקאת : " רוצים לדבר ,  המפתח בידי ישראל "
 לאחר שפגישתם של יו"ר הרשות אבו מאזן והשליח האמריקאי ג'ורג' מיטשל הסתיימה ללא תוצאות מבהיר ראש צוות המשא ומתן הפלסטיני כי אין בכוונת הפלסטינים לוותר על הקפאת הבנייה . " מעריכים את פעילות הממשל האמריקאי "
 ראש צוות המשא ומתן הפלסטיני סאיב עריקאת אמר הערב  ( חמישי )  לאחר פגישתם של השליח האמריקאי למזרח התיכון ג'ורג' מיטשל ויו"ר הרשות הפלסטינית אבו מאזן כי  " אנחנו לא נגד המשך השיחות הישירות אולם מי שמחזיק את המפתח להמשך קיום המשא ומתן היא ממשלת ישראל ".  לדברי עריקאת , " קראנו פעמים רבות לישראל להפסיק את הבנייה בהתנחלויות על מנת לתת לתהליך השלום הזדמנות .  אנחנו מעוניינים בשלום ומעריכים רבות את מה שעושה הממשל האמריקאי למען כך ".  
עריקאת קרא לממשל האמריקאי ולקהילה הבינלאומית לחייב את ישראל  " למלא את התחייבויותיה ,  בעיקר בכל הנוגע להפסקת הבנייה בהתנחלויות ". 
מוקדם יותר נפגשו מיטשל ואבו מאזן בניסיון למנוע את פיצוץ המשא ומתן בין ישראל לפלסטינים .  בתום הפגישה אמר מיטשל כי הצדדים  " ממשיכים לנסות למצוא מכנה משותף שיאפשר את המשך השיחות ".  השניים צפויים להיפגש מחר פעם נוספת לאחר שמיטשל יוועד עם ראש הממשלה בנימין נתניהו .
 גם לפני הפגישה הבהירו הפלסטינים כי לא יתפשרו בנושא ההתנחלויות .  לקראת הפגישה אמר חבר צוות המשא ומתן הפלסטיני ,  ד"ר נביל שעת' ,  כי ההנהגה הפלסטינית מצפה לשמוע ממיטשל עמדה אמריקאית ברורה ,  לפיה על ישראל להפסיק את הבנייה בהתנחלויות .  לדבריו ,  רק עמדה כזו יכולה לסלול את הדרך לחידוש המשא ומתן הישיר . " לא נקבל פשרות בנוגע להתנחלויות ",  הבהיר שעת' .
 
עריקאת : " רוצים לדבר ,  המפתח בידי ישראל "
 לאחר שפגישתם של יו"ר הרשות אבו מאזן והשליח האמריקאי ג'ורג' מיטשל הסתיימה ללא תוצאות מבהיר ראש צוות המשא ומתן הפלסטיני כי אין בכוונת הפלסטינים לוותר על הקפאת הבנייה . " מעריכים את פעילות הממשל האמריקאי "
 
