נערכים למדיניות הריבית של פישר 
יש המעריכים כי הכלכלה תפתיע לטובה וההתאוששות תהיה מהירה מהצפוי - ולכן קצב העלאת הריבית יהיה מהיר .  תיק המבוסס על אג"ח בריבית משתנה מתאים לתרחיש כזה
 >  >  לאחר העליות הנאות באג"ח הממשלתיות השקליות ,  הדהירה הכמעט בלתי פוסקת באג"ח הקונצרניות והעליות באפיק המנייתי - שואל את עצמו כל מנהל השקעות אם השוק עומד לשנות כיוון .  בחצי השנה האחרונה זה קרה כבר שלוש פעמים ,  כשאוסף נתוני מקרו שליליים  ( בדרך כלל משוקי העבודה והדיור )  באו אחרי אוסף נתונים חיוביים  ( ולהפך )  - והצליחו לשנות את ציפיות השוק .  הציפיות החדשות התמקדו לרוב בקצב העלאת הריבית בעתיד .  הדעה שעדיין רווחת בשוק העולמי  ( והמקומי )  היא שיש זמן עד שהריבית תתחיל לעלות - וכשזה יקרה ,  קצב העלייה יהיה אטי .  ואולם נתוני המקרו והמיקרו האחרונים  ( בעיקר בארה"ב )  מלמדים כי האווירה עשויה להשתנות במהירות .  כתוצאה מכך גם נגיד בנק ישראל ,  סטנלי פישר ,  עשוי להעלות את הריבית בטווח הקרוב ,  כשהקצב יהיה תלוי במדדים .  המשקיעים נחלקים לשניים :  אלה המעריכים כי גלגלי הכלכלה יפתיעו אותנו לטובה וההתאוששות תהיה מהירה מהמצופה ,  ומכאן שהעלאות הריבית יתחילו בקרוב ובקצב מהיר יחסית ;  ואלה המעריכים שהיציאה מהמיתון תהיה אטית ולכן הריבית תעלה לאט - ושוק המניות יגיב בהתאם .  לקבוצה הראשונה אנו מכוונים הפעם את דברינו .  תשואה שוטפת משקיע המחפש דרך להתמודד עם תרחיש של עלייה בריבית לא צריך להסתפק כיום בתשואת מק"מ לשנה של כ-2% ,  אלא יכול לבנות לעצמו תיק שהתשואה הגלומה בו גבוהה ב-1.5% מתשואת המק"מ .  איך עושים את זה ?  ההנחה הבסיסית של תיק כזה היא שבשוק האג"ח של היום איננו צופים רווחי הון או הפסדי הון - אלא מתבססים על תשואה שוטפת .  ההנחה השנייה היא שהריבית המקומית תעלה ,  אם כי לא ברור מתי ובאיזה קצב .  ההנחה השלישית היא שהמשקיע מוכן להעלות את רמת הסיכון כדי לקבל תוספת תשואה .  על אף שהביצועים החזקים של שוק האג"ח הובילו לירידה בציפיות להעלאת הריבית ,  מי שמעוניין להיות דפנסיבי וגם לקבל הגנה מעליית הריבית - יכול להרכיב תיק אטרקטיבי .  תיק כזה מבוסס על אג"ח בריבית משתנה .  ברמת התשואות הנוכחית מגלם תיק כזה תשואה פנימית משוקללת של כמעט 3.5% ,  או ליתר דיוק תשואה של מק"מ פלוס 1.5% לשנה  ( נכון לסוף המסחר ביום שלישי )  .  ברמת התשואות הזו מתעוררת השאלה אם לא עדיף לרכוש ישירות אג"ח שקליות ממשלתיות במח"מ של שנתיים-שלוש ,  כמו ממשלתיות שקליות 313 שהתשואה הגלומה בהן כיום היא 3.2% .  התשובה היא כי על אף שהשוק מגלם ,  להערכתנו ,  את הציפיות לעליית ריבית ,  משקיע החושש מההשלכות של עליית ריבית ירגיש נוח יותר עם תיק המושתת על אג"ח בריבית משתנה .  בתיק המוצע כאן יש מרכיב סולידי ממשלתי בריבית משתנה  ( גילונים )  במשקל 30% ,  והוא מהווה מרכיב עיקרי בתיק .  אנו מקצים את ההשקעה בין ארבעה גילונים - 2304 ,  520 ,  817 ו-2305 - כשהמשקולות של כל אג"ח הן בין 5% ל-10% .  המח"מ של הגילונים ,  לצורך חישוב המח"מ הכולל של התיק ,  הוא לא המח"מ המקורי של האג"ח - אלא של שנה ,  בהתאם להנחיות רשות ני"ע ,  הנגזרות מהעובדה שמדובר באג"ח עם ריבית משתנה .  לא ניתן לגזור הנחה כזו לגבי המח"מ של אג"ח קונצרנית ,  מאחר שבמקרה זה יש גם סיכון מנפיק הנפרס על השנים ובניגוד לאג"ח הממשלתית ,  לא קיימת בו ההנחה הדי ודאית בנוגע לקבלת התמורה .  בהקצאת האג"ח הקונצרניות בריבית משתנה נדרשת עבודה מקדימה ,  שכן השוק אמנם מתמחר כיום באופן הגיוני יותר את האג"ח בריבית משתנה - אבל לא את כולן .  עלינו לבדוק את המרווח מעל אג"ח ממשלתית בכל אחת מהאיגרות ולשקול אם היא מצדיקה את הסיכון .  אנו מעדיפים כיום אג"ח בדירוגים נמוכים יותר ,  של -a ויותר ,  שבהן המרווחים גבוהים יותר ,  אבל מאחר שמדובר בכל זאת בתיק סולידי למשקיע שונא סיכון - בתיק יהיה מרכיב גבוה יחסית של אג"ח המדורגות גבוה ושהתשואה בהן סבירה .  איגרות כאלה כוללות ,  לדוגמה ,  את הבנקים  ( פועלים ,  לאומי ודיסקונט )  .  באג"ח אלה התשואה גבוהה יותר ,  אם כי במחיר של מח"מ גבוה יותר .  הדירוג הגבוה של החברות האלה והעובדה שמדובר באג"ח בריבית משתנה מפצה ,  להערכתנו ,  על סיכון המח"מ .  כ-28% מהתיק אנו מפנים לאג"ח מסוג זה .  יתר ההשקעה תופנה לאג"ח בדירוגים נמוכים יותר עם תשואות גבוהות יותר .  אנו חשים בנוח עם אג"ח כאלה ,  שעברו גם בדיקה פנימית של המחלקה הכלכלית בהראל פיא ,  המדרגת כל איגרת הנכנסת לתיקי ההשקעות - בין אם יש לה דירוג מאחת החברות המדרגות ובין אם לא .  סיכונים אפשריים התוצאה שהתקבלה היא תיק אג"ח בריבית משתנה עם תשואה גלומה של 3.43% - ושוב ,  ליתר דיוק ,  תשואה של מק"מ לשנה פלוס כ-1.5% לשנה ,  שהיא גבוהה משמעותית  ( במונחים אבסולוטיים )  מתשואת המק"מ לשנה .  הסיכונים שיש להביא בחשבון בתיק כזה הם שעליית הריבית בפועל תתרחש במועד מאוחר יותר מכפי שניתן להעריך כעת ,  ואז הסיכון מתבטא בעיקר באובדן תשואה אלטרנטיבית שניתן היה להרוויח באותה תקופה .  סיכון נוסף קשור באפשרות שנתוני המקרו החיוביים יתחלפו בנתונים שליליים ,  שיפחיתו את הסיכוי לעליית ריבית ויביאו לבריחת משקיעים מהאג"ח בריבית משתנה - מה שעשוי להביא לעליית תשואותיהן ולירידת מחיריהן .  כרגע זה נראה תרחיש סביר פחות ,  במיוחד בהתחשב בעובדה שמצב הכלכלה המקומית נראה טוב אפילו יותר ממצבן של כלכלות מפותחות אחרות בעולם .  הסיכון האחרון ,  והמהותי יותר ,  מתבטא במח"מ של התיק  ( תנודתיות )  וכמובן בסיכון אשראי .  - הכותבים הם מנהלי קרנות בהראל פיא .  אין לראות במאמר שיווק השקעות או תחליף לייעוץ מס עצמאי

נערכים למדיניות הריבית של פישר 
יש המעריכים כי הכלכלה תפתיע לטובה וההתאוששות תהיה מהירה מהצפוי - ולכן קצב העלאת הריבית יהיה מהיר .  תיק המבוסס על אג"ח בריבית משתנה מתאים לתרחיש כזה

