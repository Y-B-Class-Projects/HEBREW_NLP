עובדות של קופ"ח כללית הופלו בפרישה לעומת גברים - יקבלו מיליון שקל
 >  >  בית הדין הארצי לעבודה קבע בשבוע שעבר כי שתי עובדות של שירותי בריאות כללית יקבלו פיצוי בסכום כולל של מיליון שקל ,  מכיוון שהופלו לרעה בתנאי הפרישה שלהן לעומת עובדים גברים .  לאה פס ,  שהועסקה כמנהלת שיווק תקבל יותר מ-600 אלף שקל .  סופיה שטרן ,  שעבדה כאחות ,  תקבל כ-400 אלף שקל .  פסק הדין עסק בערעור הכללית על החלטות בתי הדין האזוריים לעבודה בתל אביב ובנצרת ,  שקיבלו את התביעות של העובדות .  גם בית המשפט העליון ,  שאליו עתרה הכללית ,  קבע כי תוכנית הפרישה המוקדמת הפלתה לרעה נשים שפרשו לגמלאות לעומת גברים ,  והחזיר את שני התיקים לביה"ד הארצי לעבודה .  הרקע לתוכנית הפרישה מרצון הוא הקשיים הכלכליים שלהם נקלעה הכללית בשנות ה-90 .  המוסד גיבש תוכנית לפרישה מוקדמת לעובדים בני 57 ומעלה בעלי ותק העולה על 20 שנים .  ואולם הכללית קבעה כי תנאים אלה יחולו על גברים עד גיל 65 בעוד שלגבי נשים ,  התנאים יחולו רק עד הגיען לגיל 60 .  עקב זאת תבעו פס ושטרן ב-2002 וב-2003 את הכללית .  בערעור טענה הכללית שלא ניתן להפריד בין התנאים המפלים בהסכם לבין מכלול התנאים שבהסכם הפרישה ולפיכך על ביה"ד להורות על ביטול הסכם הפרישה בכללותו וקביעת הסדר חדש .  השופטים סטיב אדלר ,  שפרש באחרונה מכהונתו כנשיא בית הדין הארצי ,  יחד עם שמואל צור וורדה וירט-ליבנה ,  דחו את הערעור .  הם ציינו כי הסכם הפרישה מוקדמת בכללית הפלה לרעה את הנשים לעומת הגברים . " משעה שמופר עקרון השוויון ",  קבעו השופטים , " נוצרת אפלייה פסולה ויש להחזיר את השוויון למקומו ".  את פס ייצגו עוה"ד אביתר קנולר וקרן מימון-סנדלר .  את שטרן יצגו עוה"ד אשר סלע וגליה קליינמן .   ( עע 535/08 ;  עע 189/09 )  .
 
עובדות של קופ"ח כללית הופלו בפרישה לעומת גברים - יקבלו מיליון שקל
nan
