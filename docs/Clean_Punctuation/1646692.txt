המגדל הגבוה בישראל יסדר לעיריית גבעתיים 40 מיליון שקל בשנה בארנונה 
פרויקט הסיטי של גבעתיים - שיכלול מגדל בן 70 קומות וארבעה מגדלים נוספים - צפוי להזניק את הכנסות העירייה מארנונה ב-25%
 >  >  עיריית גבעתיים ,  שלא נהנתה מעולם מתשלומי ארנונה עסקית גבוהים ,  צפויה להכניס 40 מיליון שקל בשנה לקופתה מפרויקט הסיטי שאושר שלשום בוועדה המחוזית לתכנון ולבנייה תל אביב .  הסכום מהווה כרבע מסך ההכנסות של עיריית גבעתיים כיום מארנונה .  במסגרת הפרויקט תקים יורוקום נדל"ן שבשליטת שאול אלוביץ' מגדל בן 70 קומות שיכלול משרדים ,  מרכז מסחרי ומרכז קונגרסים בהיקף של 84 אלף מ"ר .  המגדל יוקם על מגרש של כ-10 דונם ,  והוא ממוקם בכניסה לגבעתיים בסמוך לנתיבי איילון ולתחנת רכבת מרכז . " את הפרויקט הזה מגדירים בעירייה כקרן אור לגבעתייים ",  אמר מנכ"ל העירייה קובי ילוביץ' ל-themarker . " כבר 20 שנה עיריית גבעתיים גוררת גירעון בתקציב שלה שנובע בין היתר מהעובדה שרוב תשלומי הארנונה בעיר הם ארנונה למגורים ולא לעסקים .  הדבר פגע באיזון התקציבי של העיר ,  ופרויקט הסיטי יאפשר לעיר לנשום לרווחה כשהוא יכניס 40 מיליון שקל ארנונה - זאת כשסך הארנונה כיום מגיע ל-150 מיליון שקל בשנה בלבד ".  לדברי אמנון ניב ממשרד אמנון ניב ואמנון שוורץ אדריכלים ,  שמתכנן את הפרויקט ,  ואף תיכנן את פרויקט מגדל משה אביב ,  הפרויקט יהיה שונה משמעותית ממגדל משה אביב בן 68 הקומות ברמת גן - שהוא כיום המגדל הגבוה בישראל . " מלבד שתי הקומות הנוספות שיהיו במגדל הסיטי ,  הקומות עצמן יהיו גדולות יותר ,  וצמודות למגדל ,  אך בנפרד ,  יהיו מרכז קניות קטן ואולם כנסים ",  מסר ניב .  הוא העריך שקבלת תוקף לתוכנית והוצאת היתר בנייה יארכו כחצי שנה .  עלות הפרויקט היא כמיליארד שקל והקמתו תימשך כחמש שנים .  מלבד מגדל המשרדים ,  הפרויקט יכלול ארבעה מגדלים נוספים נמוכים יותר ,  שיכללו משרדים ודירות מגורים .  בתחילת החודש רכשה יורוקום נדל"ן חלק מהמתחם המדובר ב-75 מיליון שקל במכרז של מינהל מקרקעי ישראל ,  לא כולל מע"מ ופיתוח .  על שטח זה יוקמו שניים מארבעת המגדלים .
 
המגדל הגבוה בישראל יסדר לעיריית גבעתיים 40 מיליון שקל בשנה בארנונה 
פרויקט הסיטי של גבעתיים - שיכלול מגדל בן 70 קומות וארבעה מגדלים נוספים - צפוי להזניק את הכנסות העירייה מארנונה ב-25%

