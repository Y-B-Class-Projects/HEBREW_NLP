איגודי הבמאים והתסריטאים מצטרפים להסתדרות 
" גם לנו מגיע אופק כלכלי וביטחון תעסוקתי ",  כתבו מנהלי הארגונים שיזמו את המהלך . " הגיע הזמן לדאוג לתנאי העבודה של התסריטאים ובמאי הקולנוע במדינת ישראל "
 איגוד במאי הקולנוע והטלוויזיה ואיגוד התסריטאים החליטו להצטרף להסתדרות העובדים הכללית .  כך הודיעו ראשי האיגודים במכתב ששלחו הבוקר  ( חמישי )  לחברים בארגון .
" אחרי הפגנות היוצרים ברחובות ,  אחרי המאבק הארוך במסדרונות הכנסת ,  ואחרי שהובטח עתידן של הדרמה והתעודה וערוצים 2 ו-10 התחייבו להחזיר את כל חובותיהם - הגיע הזמן לדאוג לתנאי העבודה של התסריטאים ובמאי הקולנוע במדינת ישראל ",  כתבו יוזמי המהלך . " הערוצים המסחריים מקבלים אופק כלכלי ל-15 שנה ?  גם לנו מגיע אופק ,  גם לנו מגיע ביטחון תעסוקתי ". 
לטענתם ,  הצעד נועד כדי להבטיח נאותות הפקה ,  שכר ראוי ,  פנסיה ובעלות משותפת על היצירה התסריטאים  ,  הבמאים והמפיקים ." זהו מהלך היסטורי ,  חשוב ומשמח ,  שנועד לבצר את מעמד התסריטאי והבמאי בתרבות הישראלית ,  ולהבטיח שכולנו ,  כל התסריטאים והבמאים ,  נוכל ליצור עוד שנים רבות ,  משוחררים מלחצים זרים ,  ולהתפרנס בכבוד מפרי עמלנו ",  כתבו .
 במכתבם ,  הדגישו מנהלי האיגודים כי ישמרו על עצמאותם המלאה וימשיכו להתקיים כעמותות מקצועיות .  עם זאת ,  כיוון שלא ניתן להצטרף להסתדרות כארגון ,  על מנת שלמהלך יהיה תוקף צריכים רוב חברי האיגודים להצטרף להסתדרות באופן אישי ,  וכדי להוביל את הדרך הצטרפו לארגון כבר יושבי ראש האיגודים וחברי ההנהלה .  
במסגרת המחאה על תנאי העסקתם ערכו היוצרים בישראל בשנים האחרונות מספר הפגנות בולטות ,  בהן ההפגנה מול מפעלי  " קוקה קולה ",  ומול אולפן  " ארץ נהדרת "  ופריצה לשידור חי בערוץ 10 .  בשבוע הבא יקיימו שני האיגודים ערבי הסברה לחברים וכן כנס משותף בנושא .
 
איגודי הבמאים והתסריטאים מצטרפים להסתדרות 
" גם לנו מגיע אופק כלכלי וביטחון תעסוקתי ",  כתבו מנהלי הארגונים שיזמו את המהלך . " הגיע הזמן לדאוג לתנאי העבודה של התסריטאים ובמאי הקולנוע במדינת ישראל "
 
