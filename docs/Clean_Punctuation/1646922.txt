פיניטו על גוגל
בית משפט איטלקי הרשיע את גוגל בעקבות קטע וידאו אלים שהופיע בשירות הוידאו שלה .  בתגובה מאיימת החברה בקץ עידן האינטרנט כפי שאנו מכירים אותו
בית משפט איטלקי הרשיע שלושה בכירים בגוגל בעקבות סרטון וידאו שהופיע באתר הוידאו של החברה .  בסרטון מתועדת התעללות של ארבעה בריונים בנער הסובל מתסמונת דאון .  הוא הועלה ל-Google Video ב-2006 ,  ולדברי החברה הוסר במהירות .  ארגון Vivi Down ,  הפועל באיטליה למען לוקים בתסמונת דאון ,  פנה לשלטונות בתלונה על קטע הוידאו ,  שהובילה למשפט בו הורשעה החברה בהפרת פרטיות לפי החוק האיטלקי .  שלושת הנאשמים קיבלו חצי שנת מאסר על תנאי .
 התובעים במשפט טענו כי גוגל עברה על החוק האיטלקי בכך שלא ביקשה את הסכמת הצדדים המעורבים לפני העלאת קטע הוידאו .  עורכי דינה של החברה טענו בתגובה שהקטע הוסר מיד כשהובע לידיעתה ,  ושהחברה אף סיפקה לרשויות את פרטיהם של מעלי הקטע .  בפוסט שמיהרה החברה לפרסם בבלוג הרשמי שלה ,  תחת הכותרת  " איום רציני לרשת באיטליה "  נכתב כי פסק הדין  " תוקף את עקרונות החירות עליהם בנוי האינטרנט .  אם העקרונות עליהם הוסכם עד היום יידחקו הצידה  אתרים כמו בלוגר ,  YouTube וכל רשת חברתית קיימת  ייחשבו אחראים על התוכן המתפרסם בהם ,  והרשת כפי שאנחנו מכירים אותה  תחדל להתקיים ". 
דייויד דרומונד ,  היועץ המשפטי של גוגל ,  הגיב על פסק הדין באמירה כי הוא  " נזעם מההחלטה ".   " אני מתכונן לערער על הפסיקה המסוכנת ,  המייצרת תקדים מצמרר ",  אמר .  דרומונד הסביר כי לא ייתכן שעובדי חברה שלא היה להם כל קשר לצילום הוידאו ולהעלתו יואשמו בגינו . " כל עובד של כל חברת אירוח תוכן באינטרנט יכול למצוא את עצמו במצב דומה ",  הסביר .  פיטר פליישר ,  יועץ הפרטיות של גוגל שהורשע במשפט ,  תהה כיצד יוכלו פלטפורמות אינטרנט להמשיך ולתפקד לאחר פסיקה זו . " אני בטוח שהערעור יתקבל ",  אמר .
 
פיניטו על גוגל
בית משפט איטלקי הרשיע את גוגל בעקבות קטע וידאו אלים שהופיע בשירות הוידאו שלה .  בתגובה מאיימת החברה בקץ עידן האינטרנט כפי שאנו מכירים אותו

