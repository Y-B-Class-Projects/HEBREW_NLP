גושן אינו הכתובת הנכונה 
טובת הכלל ? 
 >  >  חברת הכנסת שלי יחימוביץ' פנתה בסוף השבוע שעבר בקריאה נרגשת ליו"ר רשות ניירות ערך ,  פרופ' זוהר גושן ,  וביקשה ממנו להתערב בחלוקת הדיווידנד החריג בחברת פרטנר . " חלוקה זו החורגת מהרווחים 'מגלחת' למעשה את כרית הביטחון של הנושים ,  ובהם ציבור העובדים ,  ומערערת את חוסן החברה ",  טוענת יחימוביץ' .  לדבריה ,  החלוקה תייצר ערך עצום לאדם אחד ,  בעל השליטה אילן בן דב ,  שהוא גם יו"ר הדירקטוריון .  ואולם ספק אם דווקא גושן יהיה זה שיעצור את הדיווידנד החריג .  רק לפני שנתיים כתב גושן חוות דעת בעניין ,  ובה ציין שעל אף שהדיווידנד עוזר לבעל המניות להשתלט על החברה ,  לכל בעלי המניות יש אינטרס בחלוקתו .  את חוות הגיש גושן במקרה שנידון ב-2007 בבית המשפט המחוזי בחיפה .  בעלי שליטה בחברת מחצבי אבן מכרו את מניותיהם למי שהיה באותה העת מנכ"ל החברה .  המנכ"ל לקח הלוואה מבנק לאומי ,  מימן את הרכישה ,  ולאחר מכן חילק דיווידנד מקופת החברה - והשיב את ההלוואה .  הדירקטוריון והאסיפה הכללית אישרו את חלוקת הדיווידנד ,  אך לאחר כמה שנים היורשים של בעלי מניות המיעוט תקפו את חוקיות העסקה .  באותו פסק דין קבע השופט כי כשבעל שליטה בחברה קובע את שיעור ומועד חלוקת הדיווידנדים וכשיש לו עניין להחזיר הלוואה - זהו ניגוד עניינים .  על פסק דינו הוגש ערעור ,  שתלוי ועומד בבית המשפט העליון .  מענייניות יותר היו חוות הדעת שהגישו הצדדים בפרשה .  את חוות הדעת מטעם מחזיקי המיעוט הגישו פרופ' אוריאל פרוקצ'יה וגושן - אז מומחה למשפט תאגידי וכיום יו"ר רשות ני"ע .  השאלה שעמדה על הפרק היתה אם העסקה לרכישת המניות נגועה בניגוד עניינים ויש לבעלים עניין אישי בחלוקת הדיווידנד .  פרוקצ'יה סבר כי העסקה היא שימוש במשאבי החברה כדי לרכוש את מניותיה ,  וקבע שהעסקה לא היתה יכולה לצאת לפועל אלמלא חילקה החברה את הדיווידנדים - שהיו חריגים כי החברה לא נהגה לחלקם .  אף שהיו בקופה רווחים ראויים לחלוקה ,  ואף שחלוקת הדיווידנדים היתה שוויונית לכל בעלי המניות ,  לא ראה פרוקצ'יה את חלוקת הדיווידנד לטובת החברה ,  משום שהיא העבירה את פירות העסקה לידי המנכ"ל בלבד .  גושן ,  מצד שני ,  שאל אם חלוקת הדיווידנד נגועה בניגוד עניינים .  לטענת גושן ,  הכרזה על הדיווידנד אינה נגועה בניגוד עניינים ,  משום שהאינטרס הוא זהה - רצון בקבלת הכספים .  השופט קיבל את חוות דעתו של פרוקצ'יה וציין כי  " חלוקת הדיווידנדים השפיעה במידה שווה על כלל בעלי המניות בחברה ,  אבל הפעולה פגעה בחברה .  הסיבה ,  כך עולה מפסק הדין ,  היא שהשתלטות על חברה לא תמיד מיטיבה עם כלל בעלי המניות .  ואולם הוא הוסיף והתייחס גם לחוות דעתו של גושן וטען כי  " העניין שהיה למנכ"ל ,  שהוא גם הבעלים בסכום הדיווידנדים ובמועד החלוקה ,  אינו נובע מעצם אחזקת מניות בחברה ,  וזהו עניין אישי ". 

גושן אינו הכתובת הנכונה 
טובת הכלל ? 

