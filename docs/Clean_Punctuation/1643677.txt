עו"ד לשעבר ילון הכט הושעה לחצי שנה מלשכת עורכי הדין כי לא שילם לסוחר רהיטים חוב 13 אלף שקל
העונש יתממש רק אם יחליט הכט לחזור למקצוע עריכת הדין ;  ההרשעה :  עבירות של מעשים הפוגעים בכבוד המקצוע
בהחלטה מוזרה במקצת ספג עורך הדין לשעבר ילון הכט חצי שנת השעיה בפועל מבית הדין המשמעתי של מחוז תל אביב בלשכת עורכי הדין .  העונש יתממש רק אם יחליט הכט לחזור ביום מן הימים למקצוע עריכת הדין.הכט הורשע בעבירות של מעשים הפוגעים בכבוד מקצוע עריכת הדין ובהתנהגות שאינה הולמת את המקצוע ,  לאחר שלא שילם לחברה מסוימת את חובו בגין רכישת רהיטים ותמונות בסך 13 אלף שקל .  המתלונן טען כי סמך על הכט שישלם לו בשל היותו עורך דין .  לדבריו ,  ניסה בכל דרך להשיג את כספו ,  אם בשיחות טלפון רבות ואם בהגעה למשרדו של הכט .  זה האחרון ,  כך טען ,  סינן שיחות ואף איים עליו שאם ימשיך לנדנד ,  לא ישלם את חובו .  במקביל להגשת התלונה ללשכה ,  מנהל המתלונן מרדף אחר הכט בבית משפט אזרחי .  לאחר שזכה בתביעה בהיעדר הגנה הוא מנסה להמציא להכט את האזהרה מטעם ההוצאה לפועל.עניינו של הכט הועבר מוועדת האתיקה המחוזית בראשות עו"ד אפרים נוה לבית הדין המחוזי של הלשכה .  המשפט התנהל בהיעדרו של הכט . " הכט זילזל בהליכים ולא מסר את גרסתו ",  ציינו השופטים ליאורה וינשטיין ,  עמירם רוט ועיינה אונגר לטין .  בית הדין חייב את הכט בפיצוי למתלונן בסך 10,000 שקל וכן הוצאות ללשכה בסך 8,000 שקל.הכט הוא עורך דין ותיק ובא כוחו לשעבר של גיא ויסמן ,  הנאשם במעילה בהראל במשפט הפלילי .  לפני כמה חודשים ,  לקראת סוף פרשת התביעה ,  הודיע במפתיע לשופט הדן בתיק עודד מודריק ,  על פרישתו ממקצוע עריכת הדין .  הכט פרש לטובת העולם העסקי אך מסרב בשלב זה לפרט באיזה מיזם הוא עוסק.בשנים האחרונות הסתבך הכט בעבירות אתיות שונות והורשע בארבע פרשיות בנוגע לאופן הטיפול בלקוחותיו וזוכה באחרות .  אחת התלונות שעוד לא התבררה נגדו היא של השופט מודריק בגין התנהגותו במהלך המשפט .  מודריק אף חייבו בעבר בהוצאות אישיות בסך 15 אלף שקל שהכט מסרב לשלם.תגובת הכט לא נמסרה .
 
עו"ד לשעבר ילון הכט הושעה לחצי שנה מלשכת עורכי הדין כי לא שילם לסוחר רהיטים חוב 13 אלף שקל
העונש יתממש רק אם יחליט הכט לחזור למקצוע עריכת הדין ;  ההרשעה :  עבירות של מעשים הפוגעים בכבוד המקצוע

