הצעת חוק :  להדיח ח"כים מכהנים בשל הסתה
שיחת הטלפון של ח"כ א-סנע עם ראש ממשלת חמאס ממשיכה להכות גלים במערכת הפוליטית .  ח"כ דנון הגיש הצעת חוק חדשה ,  הקוראת להדיח ח"כים מכהנים ,  אם הסיתו נגד המדינה
 ( צילום :  שי מכלוף ,  עריכת וידאו :  גדי וינסטוק ) 
על רקע שיחתו של חבר הכנסת טלב א-סנע עם ראש ממשלת חמאס ברצועה איסמעיל הנייה בצהריים ,  הונחה היום  ( חמישי )  על שולחן הכנסת הצעת חוק חדשה הקוראת לאפשר להדיח חברי כנסת במהלך כהונתם ,  בגין הסתה נגד מדינת ישראל .  
בהצעת החוק ,  שיזם ח"כ דני דנון ,  נכתב כי  " חברי הכנסת הערבים ובראשם ח"כ א-סנע ,  מנצלים כדרך קבע את חופש הביטוי המוענק להם מתוקף היות מדינת ישראל מדינה דמוקרטית ,  בכדי לפגוע במדינה ובמוסדותיה .  בעבר אף נתפס חבר כנסת מכהן בשיתוף פעולה עם האויב תוך ניצול מעמדו כחבר כנסת  ( ראה מקרה עזמי בשארה )  .  על מדינת ישראל כמדינה דמוקרטית למצוא את הכלים להגן על עצמה בפני אלו המשתמשים בדמוקרטיה בכדי לפגוע בה .  החוק היום מאפשר פסילת רשימה או מועמד מהתמודדות בבחירות אך אינו מאפשר העברת חבר כנסת מכהן מתפקידו ". 
דנון תקף אחר הצהריים בחריפות את ח"כ א סנע . " מקומו של א-סנע הוא לא בכנסת וגם לא ברשות הפלסטינית ,  אלא בהנהגת החמאס .  מעשה ההסתה שיזם אינו מצריך פתיחת חקירה אלא הדחה מידית מכהונתו בכנסת .  כולי תקווה שהצעת החוק תעבור במהרה במטרה לסלק ממשכן הכנסת את תומכי הטרור והמסיתים ". 
א-סנע שוחח עם ראש ממשלת חמאס איסמעיל הניה באמצעות הטלפון הנייד ,  במהלך הפגנה נגד המצור בעזה .  עקב כך ,  גם פנה בצהריים השר לביטחון פנים ,  יצחק אהרונוביץ' ,  ליועץ המשפטי לממשלה מני מזוז בדרישה להעמידו לדין ,  בשל תמיכה בארגון טרור .  
בתגובה לפנייתו של השר לביטחון פנים אמר ח"כ א-סנע כי מצד אחד ישראל מתחננת למתווך הגרמני שיתווך בינה לבין חמאס אך מצד שני קוראת להעמיד לדין את א-סנע  " המנסה לקדם הידברות לקידום השלום ".  ח"כ א-סנע הוסיף : " אני מצפצף על כל הקיצוניים המקדשים מלחמה ונלחמים בהידברות ". 

הצעת חוק :  להדיח ח"כים מכהנים בשל הסתה
שיחת הטלפון של ח"כ א-סנע עם ראש ממשלת חמאס ממשיכה להכות גלים במערכת הפוליטית .  ח"כ דנון הגיש הצעת חוק חדשה ,  הקוראת להדיח ח"כים מכהנים ,  אם הסיתו נגד המדינה

