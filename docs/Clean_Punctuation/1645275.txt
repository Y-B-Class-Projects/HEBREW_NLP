התעמלות אומנותית :  ריסנזון וריבקין עלו ל-6 גמרים ביחד
הצליחה למתעמלות הישראליות במוסקבה בתחרות הקרב רב ,  הראשונה מאז הוכנסו השינויים בחוקה .  ריסנזון סיימה 7 ,  ריבקין 9
אירה ריסנזון ונטע ריבקין ,  בנות ההתעמלות האומנותית ,  העפילו היום  ( שבת )  לשישה גמרים בצוותא ,  בתחרות הגראנד פרי  ( תחרות שהניקוד גבוה בה יותר )  של מוסקבה .  ריסנזון עלתה לארבעה גמרים וריבקין לשניים .
 תחרות הקרב רב  ( מיקום כללי )  נערכה היום ,  כאשר זוהי התחרות הראשונה מאז הוכנסו השינויים בחוקה  ( הוספת אלמנטים בתוך התרגילים השונים )  ,  שינויים שהם חדשים לכל המתעמלות בעולם .  ההישארות של ריסנזון וריבקין בצמרת העולמית מלמדת אולי על הבאות ,  גם לאחר השינויים .
 ריסנזון ,  שסיימה במקום ה-7 הכללי ,  עלתה לגמרים בחבל ,  חישוק ,  כדור וסרט .  ריבקין ,  שסיימה 9 במיקום הכללי ,  עלתה לגמרים בחישוק וחבל .  הגמרים ייערכו ביום ראשון .  אגב ,  במוסקבה נערך גם טורניר בינלאומי לג'וניור .  ויקטוריה פולינובסקי סיימה במקום ה-5 הכללי ועלתה לשני גמרים .  בחישוק היא סיימה במקום ה-6 ובחבל במקום ה-5 .  נעמה גרייסי סיימה במקום ה-12 הכללי .
 
התעמלות אומנותית :  ריסנזון וריבקין עלו ל-6 גמרים ביחד
הצליחה למתעמלות הישראליות במוסקבה בתחרות הקרב רב ,  הראשונה מאז הוכנסו השינויים בחוקה .  ריסנזון סיימה 7 ,  ריבקין 9

