מרפסת בשווי 200 אלף שקל 
עסקת השבוע
 >  >  בבניין שבתמונה ,  ברחוב מלצ'ט בתל אביב ,  נמכרו שתי דירות דומות תוך כמה חודשים - בפער מחירים של 200 אלף שקל .  הדירה האחרונה שנמכרה היא בת שלושה חדרים ,  בקומה הראשונה עם מעלית וחניה ,  ושטחה 70 מ"ר .  היא נמכרה תמורת 2.3 מיליון שקל .  כמה חודשים לפני כן נמכרה דירה בשטח דומה אבל עם שני חדרים בלבד  ( מאחר שבעלי הדירה ביטלו חדר אחד והגדילו את הסלון )  ב-2.5 מיליון שקל - מחיר גבוה ב-200 אלף שקל .  לעמירם בן עזרא מסוכנות myplace ברחוב תרס"ט ,  שביצע את שתי העסקות ,  יש הסבר פשוט להבדל של 8% במחיר של הדירות :  מרפסת בשטח 4.5 מ"ר . " הדירה שנמכרה קודם היתה גבוהה בשתי קומות וחזיתית אבל היתה לה מרפסת - שזה דבר חשוב מאוד לרוכשי הדירות .  אמנם מדובר במרפסת קטנה ,  אבל היא מספיקה לשולחן קטן עם שני כיסאות .  המרפסת נמצאת מול רחוב בר אילן ,  כלומר ,  נשקף ממנה הנוף של כל הרחוב עד שדרות רוטשילד ".  בדירה היקרה יותר היו רק שני חדרים ,  כך שהיא פחות פונקציונלית ומתאימה רק לזוג ולא למשפחה ,  ובנוסף היא חזיתית .  ולמרות כל זאת ,  בזכות מרפסת אחת - היא נמכרה ב-200 אלף שקל יותר .
 
מרפסת בשווי 200 אלף שקל 
עסקת השבוע

