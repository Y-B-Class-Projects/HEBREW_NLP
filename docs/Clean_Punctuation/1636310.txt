כיצד עונים מנהלי הון סיכון ליזם ?   " נבחן הפנייה ,  שלח לנו מצגת "
 פנינו ל-62 מנהלים בולטים והצגנו את עצמנו כיזמים בחברת סטארט-אפ - אילו קרנות השיבו לנו ואילו לא
סיכום הנתונים מצביע על כמה קרנות שבלטו לרעה .  גיזה וורטקס לא ענו לפניות ,  בג'נסיס וג'מיני מרבית השותפים לא ענו .  בקרנות jvp ופיטנגו שלושה שותפים לא השיבו לפנייה שלנו ,  כשיתר השותפים הגיבו .  נציין כי התקופה הנוכחית קשה במיוחד עבור תעשיית ההון סיכון ,  וחלק מהונות לא מבצעות כלל השקעות חדשות .  שיעור ההיענות הנמוך לפניית themarker מצביע על כך ,  גם אם הקרנות לא יודו בזה .  לא הצגנו את עצמנו כיזמים  " נודניקים "  או כאלה שהם  " לא חומר לקרנות הון סיכון ".  במכתב שהפצנו לקרנות דאגנו מראש לעקוף כל מכשול שכזה ולא אפשרנו לתת כל סיבה לפסול אותנו .  הצגנו את עצמו כיזמים עם ניסיון בהיי-טק  ( בצ'ק פוינט )  ;  שיש להם צוות מייסד שעובד יחד במשך שלוש שנים ;  שיש לו מוצר שיכול לחולל מהפכה בשוק הארגוני ,  כלומר מדובר בטכנולוגיה פורצת דרך שמכוונת לשוק מספיק גדול וכן שיש לנו כבר שיתוף פעולה והתקנות ראשונות בחברה אמריקאית גדולה .  עזי גרא ,  דוקטורנט באוניברסיטת מרילנד ,  מצא שבקרנות הון סיכון לא ממש מתייחסים לתוכניות עסקיות שנשלחות אליהן .  זמן הוא משאב יקר אצל מנהלים בקרנות והם לא יכולים להשקיע יותר מעשר דקות בבחינת הפנייה של היזמים .  אפשר לשלוח מסמכים ,  תוכנית עסקית ,  תקציר מנהלים או מצגת ,  אבל הסיכוי לזכות בפגישה ולקבל השקעה רק בגלל התוכנית ,  ללא קשר קודם ,  הוא נמוך מאוד .  הדרך הטובה ביותר היא למצוא גוף שלישי שמכיר את הקרן ושיכול להמליץ על החברה.תגובות בקרן גריילוק ציינו כי משה מור וארנון דינור קיבלו עדכון כי הפנייה כבר מטופלת ועל כן לא השיבו בעצמם .  מקבוצת brm נמסר כי כל פנייה ללא יוצא מן הכלל זוכה למענה תוך פרק זמן סביר .  מאביב ונצ'רס נמסר כי למרות בדיקה מקיפה המייל לא הגיע לשני השותפים בקרן .  בכל מקרה הקרן מנסה לחזור במהירות ליזמים .  בתמיר פישמן dfj ציינו כי בכל גוף מסודר מקובל שיש גורם אחד שאמון על פניות מסוג ,  במקרה זה שי שאול .  בקרן ג'מיני ציינו כי הקרן משתדלת לחזור ליזמים בהקדם האפשרי .  בקרן קיינן פרטנרס אמרו כי המייל לא הגיע לשותף יזהר שי .  ב-jvp מסרו כי בקרן יש תהליך מובנה ,  קבוע ,  בו משוחחים השותפים על פניות מסוג זה ,  ומתקבלת החלטה מי משיב לפניות היזמים .  מג'נסיס נמסר כי פנייה של כל יזם מתועדת מיידית ורק אחד מהשותפים ,  איל קישון ,  מגיב אליה .  בקרן גיזה מסרו כי יבדקו את העניין ובכל מקרה הם ממליצים ליזמים לפנות לאהרון רוטנברג ,  מנהל ההשקעות  ( deal flow manager )  .  בקרן אוורגרין ציינו כי ארז שחר השותף בקרן היה בשבוע החולף באזור ללא קליטה וללא גישה למייל .  בשאר הקרנות העדיפו שלא להגיב לכתבה .  כיצד נעשתה הבדיקה הבדיקה נערכה ב-19 בינואר ,  לפני שישה ימים .  הצגנו עצמנו כיזם בשם ינון צוק ,  יזם משותף ומנכ"ל של חברת שאדוסקייל  ( shadowscale )  ,  המאפשר לארגונים לתמוך בשימוש נרחב באפליקציות ווב באמצעות תוכנת ניהול פשוטה וקלה .  הנה המכתב המלא שהעברנו לקרנות הון סיכון המנהלים שמהם לא התקבלה תשובהרן מרום  ( קרן וריטאס )  ,  יואב דופלט  ( עופר היי-טק )  ,  ג'וני סאקס ,  גארי גנות ,  יאיר שוהם ואדי שלו ,   ( ג'נסיס פרטנרס )  ,  נוגה קפ  ( brm קפיטל )  חיים קופנס ,  גדי תירוש ואראל מרגלית  ( jvp ) ,יזהר שי  ( קיינן פרטנרס )  ,  אלי וורטמן  ( בנצ'מרק )  ,  ארנון דינור ,  משה מור  ( גריילוק )  ,  יפעת אורון ,  אהוד לוי ,  מוטי בן אריה ויורם אורון  ( ורטקס )  ,  בני הינגאל  ( סקויה )  ,  ניסים דרוויש ,  רמי ברכה ורונה שגב  ( פיטנגו )  ,  איל ניב ,  אורי ישראלי ,  צבי שכטר ,  אורי קירשנר ,  וזאב הולצמן  ( גיזה )  ,  מנשה עזרא ,  דניאל כהן ,  יוסי סלע ואבי חסון  ( ג'מיני )  ,  ארז שחר  ( אוורגרין )  ,  משה לוין  ( תמיר פישמן dfj )  ,  גל ישראלי  ( סידר )  ,  דנה גרוס  ( כרמל ונצ'רס )  ,  יואב שלוש וד"ר אמיר גוטמן  ( אביב ונצ'רס ) 

כיצד עונים מנהלי הון סיכון ליזם ?   " נבחן הפנייה ,  שלח לנו מצגת "
 פנינו ל-62 מנהלים בולטים והצגנו את עצמנו כיזמים בחברת סטארט-אפ - אילו קרנות השיבו לנו ואילו לא

