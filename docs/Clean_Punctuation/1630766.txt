פוגעים בבטן הרכה של HOT ו-yes 
סופה של הטלוויזיה הרב-ערוצית ? 
 >  >  תעשיית הטלוויזיה הרב-ערוצית היא התעשייה הבאה בדרכה ההרסנית של סופת האינטרנט .  חדירת האינטרנט לעולם הווידיאו צפויה לשנות את המודלים העסקיים הנוכחיים ,  שמתבססים על כריכת שני שירותים יחד :  תשתיות ותוכן .  האינטרנט המהיר מפריד למעשה בין שני השירותים ,  ומאפשר לספק שירותי תוכן על גבי תשתיות האינטרנט המהיר .  ההשקעה בהקמת חברה כמו קרטינה היא נמוכה ,  על כן היא יכולה להתחיל להרוויח במהרה ,  גם אם תגייס מעט מנויים .  כמו קרטינה יכולות לצוץ בישראל חברות נוספות שייתנו מענה לנישות שונות .  ככל ש-hot ובזק יתקדמו בפריסת רשתות האינטרנט הסופר-מהירות שלהן ,  כך יוכלו חברות מקומיות וזרות להשיק שירותים שיתחרו ב-hot ו-yes .  תחת הנחה שמשרד התקשורת לא יחסום חברות אלה ,  צפויה לצופי הטלוויזיה הישראלים מהפכה לא קטנה ,  שעיקרה הרחבת מגוון התכנים .  קרטינה פוגעת בבטן הרכה של hot ו-yes .  דוברי רוסית בישראל הם לקוחות טובים של חברות הכבלים והלוויין ,  שכן הם חייבים להתחבר אליהן כדי לצפות בטלוויזיה ברוסית .  זו הסיבה ששתי החברות התנגדו להכללת ערוץ 9 הרוסי בחבילת החינם של ה-dtt .  חלק מהקהל הרוסי ,  ובעיקר מבוגרים שאינם מבוססים כלכלית ,  ישמחו לנטוש את hot ו-yes אם תינתן להם אלטרנטיבה זולה יותר .
 
פוגעים בבטן הרכה של HOT ו-yes 
סופה של הטלוויזיה הרב-ערוצית ? 

