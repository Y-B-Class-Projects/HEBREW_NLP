GT-R נותנת בביו-גז
סדנת הרכב 'קוב טיונינג' השתילה ליפנית של ניסאן מערכת הזנה אקולוגית מבוססת ביואתנול .  ההספק ?  574 כ"ס ,  והיד עוד נטויה
כיצד אפשר להנות מפרק הנהיגה ,  לשמור על הסביבה וגם להקפיד שהעלות לא תהה גבוהה מידי כשיוצאים את שערי החברה ?  על פי הפילוסופיה של סדנת הרכב 'קוב טיונינג' מיוטה ארה"ב ,  התשובה טמונה בניסאן GT-R המשופרת שלה שמפיקה הספקים דמיוניים ממערכת E85  ( ביואתנול )  ואפילו חוסכת כמה גרושים מחשבון ההוצאות השוטף .  
בתאוריה ,  כל מה שהצוות האמריקני של קוב שאף אליו הוא לנסות ולבדוק כמה כוח ניתן לסחוט ממנועי בנזין המוזנים מתערובת של 85 אחוזי אתנול ו-15 אחוזי בנזין .  בפועל ,  את ה-GT-R הלבנה שבתמונה הם קיבלו ממכר משותף שהסכים לפרויקט הירוק ,  אך לא לפני שדרש מהם הבטחה שזו תהיה חזקה יותר מ-480 כ"ס השוכנים תחת מכסה המנוע של הדגם הפרטי המקורי שלו .  
על אף שקוב ניגשה למטלה בחשש מסוים כשהחבר נושף בעורפם ,  נראה שהיא עמדה במטלה בהצלחה גדולה ואף יותר מכך ;  כדי לספק את העוצמה הנדרשת היא החליפה את מזרקי המנוע למזרקי 800cc מבית Deatchwerks הגדולים ב-30 אחוזים מתקן היצרן .  אותו הדבר נעשה עם משאבות הדלק המשופרות תוצרת Walbro ,  כך שבמצב זה האוקטן הנדרש למכונית מטפס ל-105 .  
ההספק הסטנדרטי של ה-GT-R עומד כאמור על 480 כ"ס ו-60 קג"מ לערך .  אולם ,  קוב הצליחה לחלץ משם כ-574 כ"ס ו-80 קג"מ המהווים עלייה של 94 כ"ס ו-20 קג"מ בעקומת העוצמה על פני הגרסה הסדרתית ,  כפי שהיא מורכבת בניסאן .  ביצועים על הכביש לא פורסמו וכמו במקרים אחרים שבהם נעדר הנתון ,  נשאיר את זה לתעתועי הדמיון שלכם  ( וגם שלנו )  עד שנדע על כך יותר .  
מה שכן נוכל לספר הוא שקיימת אפשרות ל-600 כ"ס בתוספת תשלום וזול יותר להריץ אותה על הכביש מפאת מחירו הנמוך יותר של הביואתנול לעומת בנזין באוקטן גבוה עבור מכוניות מירוץ ;  גאלון E85 בארה"ב נע סביב ה-2 דולרים בלבד וזאת לעומת 8 עד 14 דולר לגאלון אוקטן איכותי .  עכשיו נותר רק העניין הפעוט של מחיר המכונית פלוס חבילת הביואתנול ,  שחוצה את 100 אלף הדולרים .
 
GT-R נותנת בביו-גז
סדנת הרכב 'קוב טיונינג' השתילה ליפנית של ניסאן מערכת הזנה אקולוגית מבוססת ביואתנול .  ההספק ?  574 כ"ס ,  והיד עוד נטויה

