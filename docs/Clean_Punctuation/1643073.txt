בורסת דובאי יורדת ב-3.5% לאחר שדובאי וורלד הציעה  " תספורת "  לנושיה
דובאי וורלד עשויה להציע לנושיה 60 סנט על כל דולר בתוך 7 שנים ,  דיווחה סוכנות הידיעות זוויה דאו ג'ונס
בורסת המניות של דובאי יורדת לרמתה הנמוכה זה שלושה שבועות ,  לאחר שסוכנות הידיעות זוויה דאו ג'ונס דיווחה כי דובאי וורלד - חברת האחזקות הממשלתית שמנסה לארגן מחדש חובות בשווי 22 מיליארד דולר - עשויה להציע לנושיה 60 סנט לכל דולר שהלוו לה בתוך 7 שנים.שני מקורות מקורבים לפרשה סיפרו לסוכנות הידיעות כי ההצעה היא אחת משתי הצעות שדובאי וורלד מתכננת להגיש לנושיה .  לפי ההצעה השנייה ,  המשקיעים יקבלו תוך שבע שנים את מלוא התשלום בצורת נכסים מחברת פיתוח הנדל"ן נח'יל ." ה'תספורת' - ההורדה המשמעותית בסכום אותו תשיב דובאי וורלד לנושיה - היא אכזבה ",  אמר ג'וליאן ברוס ,  מנהל חטיבת מכירות המניות בחברת efg הרמס הולדינגס - בנק ההשקעות הציבורי הערבי הגדול בעולם.ממשלת דובאי עלולה לתמוך ולערוב להצעה הראשונה של דובאי וורלד ,  אשר עלולה שלא לכלול ריבית - כך דיווחה זוויה ,  על פי המקורות המקורבים לפרשה .  על פי ההצעה השנייה לא יקבלו המשקיעים עירבון ממשלתי ." שתי ההצעות יועלו על השולחן עד לסוף חודש אפריל ",  כך אמרו שני בנקאים המקורבים לפרשה לסוכנות הידיעות .  בורסת דובאי יורדת ב-3.5% ומובילה את בורסות הנסיכויות לירידות .  בורסת אבו דאבי יורדת ב-0.6% וקטאר יורדת ב-0.4%.חששות ליכולתה של דובאי לפרוע את חובותיה התעוררו בשלהי חודש נובמבר על רקע ערכות כי חברת ההשקעות הממשלתית של הנסיכות ,  דובאי וורלד ,  לוותה יותר מדי כסף למימון פרויקטים בתחום הנדל"ן ,  וכי לא תצליח לפרוע את החובות עקב קריסת שוק הנדל"ן המקומי .  עם זאת ,  הזרמת הון בסך 10 מיליארד דולר מנסיכות אבו דאבי לדובאי בדצמבר הרגיעה את חששות המשקיעים וגררה ירידה במחירי הביטוח כנגד חדלון פירעון של דובאי .
 
בורסת דובאי יורדת ב-3.5% לאחר שדובאי וורלד הציעה  " תספורת "  לנושיה
דובאי וורלד עשויה להציע לנושיה 60 סנט על כל דולר בתוך 7 שנים ,  דיווחה סוכנות הידיעות זוויה דאו ג'ונס

