יש יותר משגיחי כשרות ממפקחים על הכסף והמזון שלנו
מספר האנשים שתפקידם להגן על הנכסים שלנו ועל המזון והתרופות שאנו צורכים - אינו גדול .  המשבר הגלובלי סיפק לנו הוכחה לכך שמה שדרוש לשווקים הפיננסיים אינו עוד רגולטורים ,  אלא רגולציה חכמה יותר
 >  >   " אין לי אנשים .  תוסיף לי כמה תקנים ".  כמה פעמים שמעתם את זה ?  האם יש מנהל ,  רגולטור ,  שר או מפקד שלא מתרץ תמיד כל כישלון או מחדל במחסור באנשים ?  את התירוצים האלה ניתן לשמוע לא פעם גם מרגולטורים שונים הפועלים בישראל .  הציפיות של הציבור מהמפקחים על הבנקים ,  על הביטוח ,  על המסחר בניירות ערך ,  על המזון שאנחנו אוכלים ועל התרופות שאנחנו צורכים הן שמישהו ישגיח עלינו .  בעיניים שלנו ,  האזרחים ,  אנחנו רוצים לדעת שכספי המסים שאנו משלמים מספקים לנו את הצרכים הבסיסיים שלנו ברמה נאותה :  חינוך ,  בריאות ,  ביטחון אישי והגנה על נכסינו ורכושינו .  אספקת השירותים הללו נמצאת באחריותם של כמה מוסדות ורשויות ציבוריים .  מדי פעם ,  כשיש פאשלה גדולה ואנחנו באים לרשויות בטענות ,  התשובה שניתנת לנו היא : " אין לי מספיק אנשים ".  אם בוחנים את רשויות הפיקוח השונות הפועלות בישראל ,  מתברר שמספר האנשים שמגינים על הנכסים שלנו ,  המזון והתרופות שאנחנו צורכים - אינו גדול .  בפיקוח על הביטוח ,  שתפקידו לדאוג ליציבות כל הגופים שמנהלים את כספי הפנסיה שלנו  ( ביטוחי חיים ,  גמל ופנסיה )  ,  מועסקים 120 איש ;  בפיקוח על הבנקים בבנק ישראל מועסקים 140 איש ;  ברשות ההגבלים העסקיים ,  שתפקידה למנוע פעילות אנטי-תחרותית וצרכנית עובדים 75 איש ;  ואילו ברשות ני"ע ,  שאחראית על תקינות הפעילות בשוק ההון ובקרנות הנאמנות ,  מועסקים 190 איש .  כלומר ,  כ-500 איש בסך הכל עוסקים בדאגה לניהול אחראי ותקין של כל הנכסים הפיננסיים של הציבור ובמניעת פעילות אנטי-תחרותית במגזר העסקי כולו .  האם זה מספיק ?  שאלה טובה .  ניקח תחומים אחרים .  כמה אנשים עוסקים בהגנה על בריאותינו ?  במשרד הבריאות פועלת יחידה המפקחת על יצרני המזון ויבואני המזון לישראל .  כמה אנשים מועסקים בה ?  100 .  יחידה אחרת במשרד הבריאות עוסקת בפיקוח על נושאי בריאות הסביבה  ( מים ,  ביוב ,  מוסדות חינוך ,  ים וחופים ומוסדות אשפוז )  ,  ובה מועסקים כ-140 עובדים .  הפיקוח על ייצור ושיווק תרופות כולל 24 מפקחים .  בשורה התחתונה ,  264 אנשים עוסקים בפיקוח על כל המזון והתרופות שאנחנו צורכים .  לעומת זאת ,  יש תחום אחד בישראל שהוא מפוקח לעילא .  נדייק :  שיש בו מספר עצום של מפקחים .  מנחשים כבר באיזה תחום מדובר ?  כן ,  הכשרות .  בישראל פועלים אלפי משגיחי כשרות .  רובם מועסקים על ידי המסעדות ויצרני המזון ,  אבל גם המדינה והרשויות המקומיות מעסיקות קרוב ל-200 משגיחי כשרות .  מדובר כאן בעסק לכל דבר שמייצר הרבה מאוד פרנסה לרבנים וספקי תעודות כשרות ,  ומאחוריהם עומד לובי משומן מאוד של המפלגות הדתיות ,  שדואגות לקיומו של מגזר המשגיחים .  זה לא הופך את תחום הכשרות לכשר יותר מבחינת איכות הפיקוח עליו ,  אבל זה אולי מלמד משהו על סדרי העדיפויות בישראל .  לאמץ שיטות פיקוח חדשות ואפקטיוויות יותר הדיון האמיתי צריך להתנהל לא בשאלה כמה מפקחים יש בכל רשות ,  אלא בטיב ובאפקטיביות של הפיקוח .  לציבור יש ציפייה לקבל שירות מלא והולם בתחומים שהוזכרו ,  וכשרגולטור אומר שהוא לא יכול לטפל בדברים חשובים מאוד מבחינה ציבורית כי  " אין לו אנשים ",  זה מעורר שאלות לגבי טיב הפיקוח .  כל רגולטור יכול לטעון שתחת אחריותו יש מאות או אלפי גופים מפוקחים ועשרות נושאים .  רשות ניירות ערך צריכה לפקח על 800 חברות ציבוריות ו-1,200 קרנות נאמנות ,  ואילו משרד הבריאות צריך לפקח על עשרות אלפי מסעדות וכך הלאה .  נקודת המוצא בניהול היא שאין היגיון בהצבת מפקח על כל מפוקח .  זה לא ישים ולא כלכלי .  גם הנטייה להוסיף עוד ועוד אנשים כל אימת שמתקשים להגיע ליעד מסוים היא אנטי-ניהולית .  לכן ,  רשויות הפיקוח צריכות לאמץ שיטות פיקוח חדשות ואפקטיוויות יותר שיתבססו על ההתפתחות הטכנולוגית האדירה בתחום מערכות המידע ,  ובעיקר ,  לשפר את האכיפה .  אף רשות בישראל לא מתקרבת למיצוי הפוטנציאל של אכיפת הכללים והחוקים שהיא אמונה עליהם .  בכל תחום יש הפרות גסות של החוק ,  תרמיות ,  תרגילים וקומבינות שהופכים את החוק לצחוק ואת ההוראות להמלצות .  במובנים רבים ,  הפשע כן משתלם .  בכל ענף יספרו לכם איך עובדים בעיניים על המפקחים האמונים עליהם .  הרגולטורים השונים יודעים זאת ויודעים גם לזהות חלק ניכר מהפרצות בענף .  אבל מחסור בידע ,  במערכות מידע ,  באנשים ,  בזמן ,  בחקיקה ובכלי אכיפה תמיד משאיר חורים גדולים .  במרחב הזה סובל הציבור מהגנה עלובה של הרשויות והרגולטורים .  הכלי שבו בוחרת כעת רשות ניירות ערך הוא מקרה מבחן חשוב לכלל הרשויות הפועלות בישראל .  בימים אלה מובילה הרשות חקיקה שנועדה להעניק לה כלים לאכיפה יעילה יותר של חוקי ניירות ערך .  אם החוק יאושר ,  תזכה הרשות בשני כלי עבודה חשובים :  מתן אפשרות להטלת קנסות מינהליים ;  ואפשרות להטלת צעדי אכיפה מינהליים .  בשני המקרים יקבל יו"ר הרשות עוצמה גדולה הרבה יותר מזו שיש לו כיום .  במקביל ,  משלימים ברשות הקמת מערכת מידע מתוחכמת מאוד ,  המבוססת על אלגוריתמים ,  שתסרוק את מיליארדי הפעולות שנעשות בשוק ההון ותזהה ,  על פי פרמטרים שיוגדרו לה ,  הפרות של דיני ניירות ערך .  המשבר הפיננסי הגלובלי סיפק לנו הוכחה חותכת לכך שמה שדרוש לשווקים הפיננסיים אינו עוד רגולטורים ,  אלא רגולציה חכמה יותר .  שהרי כל הרשויות הרגולטוריות בארה"ב ואירופה התגלו במערומיהם כשהמערכות הפיננסיות קרסו .  עוד הוראה ,  עוד הנחתה ועוד רשות רגולטורית לא יפתרו דבר .  לעומת זאת ,  מערכות מידע וטכנולוגיה חכמות יותר ,  אכיפה חזקה יותר ושיתוף פעולה בין רשויות ,  הם המתכון לקפיצת מדרגה בפיקוח על השירותים החיוניים בישראל .   נ.ב .  בעל פאב סיפר שהוא לא סוגר את בית העסק שלו בתשעה באב ,  על אף האיסור לפתוח בתי עינוגים ביום זה .  מדוע ?  כי הקנס היה כל כך נמוך שדי היה במכירת משקאות לשלושת המבלים הראשונים באותו ערב כדי לכסות על הקנס .  זה ממחיש את הצורך באכיפה קשוחה יותר - הן מצד הרשויות והרגולטורים והן מצד בתי המשפט .
 
יש יותר משגיחי כשרות ממפקחים על הכסף והמזון שלנו
מספר האנשים שתפקידם להגן על הנכסים שלנו ועל המזון והתרופות שאנו צורכים - אינו גדול .  המשבר הגלובלי סיפק לנו הוכחה לכך שמה שדרוש לשווקים הפיננסיים אינו עוד רגולטורים ,  אלא רגולציה חכמה יותר

