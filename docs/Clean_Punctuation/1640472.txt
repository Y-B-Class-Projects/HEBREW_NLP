HOT נקנסה ב-90 אלף שקל בגין פרסום סמוי לשח"ל בסדרה  " הבורר "
 HOT ביצעה הפרות נוספות ,  ביניהן פרסום למותג  " שוקו שוק "  בתכנית  " סיימון "  בערוץ ביפ
חברת הכבלים hot נקנסה על ידי מועצת הכבלים והלוויין בגין פרסום סמוי לחברת שח"ל בסדרה  " הבורר ". בנוסף קבעה מועצת הכבלים והלוויין כי hot ביצעה הפרות נוספות ,  ביניהן פרסום וקידום עניינים למותג  " שוקו שוק "  בתכנית  " סיימון "  בערוץ ביפ ;  פרסום וקידום עניינים ל"טונה ויליגר "  בסדרה  " הבורר "   ( עונה ראשונה )  ;  היעדר סיווג ושידור בשעות שידור לא ראויות  ( כמו הכנסת ראש לאסלה וקפיצה על רכב )  של הקדימון לתכנית  " סיימון "  בערוץ ביפ .  המועצה קבעה בנוסף כי ערוץ המוסיקה 24 הפר את חוק הסיווג בשידור התוכנית  " מה ש'תה שומע ",  שכן התוכנית לא סווגה כלל ,  ונכלל בה פרסום סמוי.יו"ר המועצה ניצן חן אמר כי  " המועצה שמה לה למטרה להילחם במגמה המתמשכת של הכללת תוכן שיווקי כחלק אינטגרלי ,  כביכול ,  ממהלך העלילה ,  המבוצעת מבלי שהצופים כלל יהיו ערים לעובדה שבפניהם מוצגת פרסומת .  פעילות זו עומדת בניגוד לכללי התקשורת ,  והמועצה תמשיך לפעול בנחישות נגד פרסום סמוי כזה ". בשנת 2009 הטילה המועצה קנסות בגובה 810 אלף שקל על חברות אלה וכן על ערוץ 9 מאז תחילת 2009 .  מדובר בסך כולל של 9 קנסות אשר גובה כל אחד מהם 90,300 שקל .  עיקר הקנסות ניתנו בגין תוכן שיווקי וקידום תוכניות מוגזם ואסור בערוצים שונים ,  וכן ניתנו שני קנסות לחברת yes בגין אי עמידה בחובות הרגולטוריות של השקעה בתוכן.על חברת הכבלים hot הוטלו 4 עיצומים כספיים - שניים מהם בדין פרסומת וקידום עניינים למותגים שונים בסדרות  " בובות "  ו"חשופים ",  עיצום כספי אחד בשל פרסומת וקידום עניינים בשידורי ערוץ החיים הטובים וערוץ הבריאות וקנס נוסף בשל שידור חסויות בניגוד לכללים בערוצי ספורט 5 וספורט 5+ .  על yes הוטלו 4 עיצומים כספיים - אחד בשל פרסומת וקידום עניינים בשידורי ערוץ החיים הטובים וערוץ הבריאות ,  עיצום נוסף בשל שידור חסויות בניגוד לכללים בערוצי ספורט 5 וספורט 5+ ,  ושני עיצומים כספיים בגין אי עמידה בחובות המוטלות עליה בעניין השקעות בהפקות מקור .  בנוסף ,  הוטל עיצום כספי על ערוץ 9 ,  בשל פרסומת וקידום עניינים בניגוד לכללים בתוכנית  " יום חדש ". מהוט נמסר בתגובה : " אכן נתקבל קנס ואנחנו נשלם אותו ".  מערוץ 24 טרם נמסרה תגובה .
 
HOT נקנסה ב-90 אלף שקל בגין פרסום סמוי לשח"ל בסדרה  " הבורר "
 HOT ביצעה הפרות נוספות ,  ביניהן פרסום למותג  " שוקו שוק "  בתכנית  " סיימון "  בערוץ ביפ

