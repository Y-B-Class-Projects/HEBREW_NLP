באפט יכול להסתמך על ההון העצמי
מיזוגים ורכישות
 >  >  המכתב השנתי של וורן באפט לבעלי המניות בברקשייר התאוויי הוא מסמך חובה לכל העוסקים בתחום הפיננסי .  הצניעות ,  הכנות וחוכמת החיים משתקפות בכל פיסקה במכתב זה .  מה שהיה מעניין במיוחד השנה הוא שבתחילת המכתב נימק וורן באפט בפרוטרוט מדוע הוא משתמש בשווי הנכסי  ( book value )  למדידת ביצועי החברה ,  ומדוע אינו משתמש ב-500 s & p כמדד השוואה .  למעשה ,  באפט מסביר כי הקריטריון הטוב ביותר בעיניו לשווי ההשקעות שביצע לאורך השנים ולתשואת ההשקעות הוא ההון העצמי של החברות שבהן השקיע .  מעניין מדוע דווקא השנה בחר האורקל מאומהה לפתוח בהסבר זה .  אבל האם זהו המדד הנכון ביותר להערכת שווי ההשקעות ?  להערכתנו לא תמיד ,  ונסביר זאת בהמשך .  מהו השווי הנכסי ?  מדובר בשווי הנכסים ,  כפי שהם מוצגים במאזן ,  בניכוי ההתחייבויות .  ברוב המקרים הכוונה היא לשווי ההון העצמי החשבונאי .  באופן כללי ניתן לומר ,  כפי שבאפט מציין ,  ששווי הנכסי משקף שווי מינימלי של חברה,בהנחה שאם נרצה לממש את נכסי החברה ונשלם את התחייבויותיה נישאר ביד עם מזומנים בגובה ההון העצמי .  אלא שישנה בעיה עם שיטת המדידה הזאת - במיוחד בשנים האחרונות ,  ובייחוד באותן חברות המדווחות על בסיס כללי ה-ifrs .  בשנים האחרונות חל שינוי דרמטי בחוקי החשבונאות .  מדיווח על בסיס שיטת העלות השמרנית עברה החשבונאות לדיווח על בסיס שיטת השווי הוגן/ שווי שוק האגרסיבית .  הכוונה בעיקר לתקני ה-ifrs ,  המאפשרים לחברות לבצע שערוך של נכסים והתחייבות על פי שווי הוגן .  גם התקינה האמריקאית אינה מפגרת בהרבה אחר שינוי כיוון זה ,  ותקני חשבונאות אמריקאיים רבים הם מכווני שווי שוק .  המשמעות של שינוי זה היא שכל חברה יכולה לשערך נכסים מהותיים ממאזניה - נדל"ן ,  חברות כלולות ,  מוניטין ,  ניירות ערך זמינים למכירה ,  אופציות לעובדים ורבים אחרים - על בסיס הערכות שווי או הנחות שונות של הנהלתה .  לא סתם הרחיקה רשות ניירות ערך עד מוסקבה ,  בצעד די נדיר ,  כדי לבדוק בעין נכסי נדל"ן שהוערכו על ידי מעריכי שווי שונים .  כל מי שעוסק בתחום מבין את הפרובלמטיות הכרוכה בכללי השווי ההוגן .  אגב ,  האבסורד הגדול ביותר הוא שזכויות המיעוט של חברות שאוחדו נכללות בתוך ההון העצמי של החברות ,  לעומת שנים עברו שבהן סווגו כהתחייבות החברה  .  לכן נוצר בשנים האחרונות מצב שבו גם ההון העצמי עלול שלא לשקף את ערך המינימום של החברה ,  כפי שסבור באפט ,  וייתכן שגם שווי זה יהיה מנופח .  כתוצאה מכך ,  בשנים האחרונות החלו מעריכי שווי ואנליסטים לבחון מהו השווי הנכסי של חברות בנטרול נכסים בלתי מוחשיים כמו מוניטין ,  כדי להגיע לשווי נכסי  " אמיתי "  יותר .  במקרה של ברקשייר מדובר כנראה בסטייה קטנה ביחס לשווי הנכסי של 135 מיליארד דולר - שאינה משנה את התוצאות הפנומנליות שלה .  מנגד כדאי להיות ערניים כי במקרים אחרים ובחברות אחרות ,  במיוחד בחברות המדווחות על פי תקני ה-ifrs ,  ייתכן ששיטת השווי הנכסי עשויה להיות מטעה .  - הכותב הוא שותף בכיר ומנהל תחום מיזוגים ורכישות ב-bdo זיו האפט

באפט יכול להסתמך על ההון העצמי
מיזוגים ורכישות

