 " חינך "  פעוט עם סכין רותחת - ונשלח לכלא
ביהמ"ש גזר ארבע שנים ותשעה חודשי מאסר על גבר מהגליל שהורשע בהתעללות בבנו החורג בן השנתיים .  האיש הצמיד סכין שחוממה באש לפלג גופו התחתון של הפעוט וגרם לו כוויות
בית המשפט המחוזי בחיפה גזר הבוקר  ( חמישי )  ארבע שנות מאסר בפועל ועוד תשעה חודשים על תושב אחד הכפרים בגליל המערבי בשנות ה-30 לחייו ,  שהורשע בעבירות חבלה חמורה בנסיבות מחמירות והתעללות בתינוק בן שנתיים ,  בנה של אשתו .  האיש הצמיד סכין שחוממה באש לפלג גופו התחתון וגרם לו לכוויות מדרגה שנייה .
 הנאשם הינו בעלה של אם התינוק כבן שנתיים וחצי והתגורר בכפר יאסיף יחד עם שלושת ילדיו מנישואיו הקודמים ,  בת הזוג ושני ילדיה מנישואים קודמים  התינוק ואחיו .  בתחילת חודש ספטמבר 2009 ,  בהיותו בבית ,  ראה הנאשם כי הקטין עשה את צרכיו במכנסיים ,  הכניסו לחדר השינה ,  הפשיט את פלג גופו התחתון ,  השכיבו על הרצפה והצמיד לעכוזו ולבטנו התחתונה מספר פעמים סכין ,  אותה חימם קודם לכן באש .  כתוצאה ממעשיו של הנאשם ,  נגרמו לתינוק 6 כוויות מדרגה שנייה .
 השופט אילן שיף ציין כי מעשיו של הנאשם נוראיים וכי עיון בצילומי חלק מהכוויות מגלה עד כמה נרחבות כוויות אלו .  כן הבהיר השופט כי מן הסתם ,  נגרמו לקטין ,  לא רק נזק וסבל גופני איום ,  אלא גם סבל נפשי .  עשיית מעשים מחפירים שכאלו ,  לתינוק חסר ישע ,  היא מזעזעת ומקוממת ,  אלא אם כן הלב הוא אטום .  פגיעה בתינוק ,  עול ימים ,  חמורה שבעתיים מפגיעה בבוגר ,  שכן התינוק אינו מסוגל להתגונן ואף אינו מסוגל להתלונן ולהערך לקראת הבאות .  הדעת ממאנת להאמין שכך יעולל אב  ( חורג )  לתינוק .  טענת הנאשם כי  " רק "  רצה לחנך כך את בנו להשתמש בשירותים ,  מעידה על חשיבה מעוותת ומסוכנת .  אוי לו להורה שכך חושב ,  ואוי לו לקטין השוכן בביתו .
 באשר לנסיבות המקרה ,  לא ייחס השופט משקל לעדותה של אשת הנאשם שכן ניכר היה בה שהיא משתדלת ,  ככל יכולתה ,  לסייע לו על מנת שיחזור במהרה לביתם .  עדותה אף סתרה את תוכן הודעותיה במשטרה .  בניגוד לעדותה בפני ביהמ"ש כי בעלה לא חימם סכין על האש ,  בעדותה במשטרה סיפרה כי בעלה חימם את הסכין על האש .  בניגוד לטענתה בעדות ,  כי בעלה לא התכוון לגרום לקטין נזק ,  עולה מהודעותיה במשטרה כי בעלה  " שרף "  את הקטין והלה צעק ובכה .  משניסתה להתקרב לקטין אסר עליה הנאשם להתקרב ואף דחף אותה .  הנאשם היה אפוא מודע למעשיו ,  לפחות ברמה גבוהה של הסתברות .  כך עולה גם מהודייתו במיוחס לו בכתב האישום .  
לחובתו של הנאשם עבר פלילי בגין עבירות רכוש ואלימות והוא אף הורשע פעמיים בגין תקיפת קטין וכן בגין תקיפת בת זוג .  כן ריצה עונשי מאסר ובעת ביצוע מעשיו הנדונים היו תלויים ועומדים נגדו שני עונשי מאסר מותנים בני הפעלה ,  וחרף זאת לא נרתע מלבצע העבירות הנדונות .  עובדות אלו היו לנגד עיני השופט בגוזרו את דינו .  לזכותו של הנאשם נזקפו הודאתו וחרטתו והנחת השופט כי הקטין הבריא פיזית אף שלכאורה ,  נשארו לו צלקות .

" חינך "  פעוט עם סכין רותחת - ונשלח לכלא
ביהמ"ש גזר ארבע שנים ותשעה חודשי מאסר על גבר מהגליל שהורשע בהתעללות בבנו החורג בן השנתיים .  האיש הצמיד סכין שחוממה באש לפלג גופו התחתון של הפעוט וגרם לו כוויות

