בורסות אירופה פותחות את 2010 בעליות שערים :  לונדון עולה ב-0.6% ;  פאריס מתחזקת ב-1%
רויאל בנק אוף סקוטלנד ,  שהיתה המניה הגרועה ביותר בלונדון ב-2009 ,  עולה ב-3.6%
בורסות אירופה פותחות את השנה החדשה בעליות שערים ,  לאחר שבשבוע שעבר סגרו את השנה הטובה ביותר זה עשור .  לונדון עולה ב-0.6% ;  פרנקפורט מוסיפה 0.8% ;  פאריס מתחזקת ב-1% .  מדד דאו ג'ונס סטוקס 600 הכלל אירופי עולה ב-0.8% לאחר שסיכם את השנה שעברה בעליה של 28% - הזינוק החד ביותר מאז שנת 1999 .  בסיכומו של עשור נפל המדד ב-33% .  עליות נרשמות כעת בכל המגזרים .  במגזר הפיננסים - מניית רויאל בנק אוף סקוטלנד ,  שהיתה בעלת הביצועים הגרועים ביותר בבורסת לונדון בשנה שעברה ,  עם הפסד של 41% ,  עולה ב-3.6% ;  מניית דויטשה בנק מוסיפה 1.6% ;  קרדיט סוויס עולה ב-1.2% .  יצרנית התרופות נוברטיס הודיעה היום כי תרכוש את אלקון ,  יצרנית התרופות הגדולה בעולם לטיפול בעיניים ,  מענקית המזון נסטלה ,  ומבעלי המניות ,  תמורת 39.3 מיליארד דולר .  נסטלה עולה ב-0.6% ;  נוברטיס יורדת ב-0.4% .  מניית יצרנית הממתקים הבריטית קדבורי עולה ב-0.8% ,  לאחר שהעיתון  " פיינשל טיימס "  דיווח כי קראפט פודס צפויה להמתיק בשבועיים הקרובים את הצעת הרכש שלה בסך 10 מיליארד ליש"ט  ( 15.9 מיליארד דולר )  .
 
בורסות אירופה פותחות את 2010 בעליות שערים :  לונדון עולה ב-0.6% ;  פאריס מתחזקת ב-1%
רויאל בנק אוף סקוטלנד ,  שהיתה המניה הגרועה ביותר בלונדון ב-2009 ,  עולה ב-3.6%

