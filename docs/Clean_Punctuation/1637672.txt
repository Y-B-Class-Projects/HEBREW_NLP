פניני : " יצאנו בהרגשה טובה כי שיחקנו ביחד "
 שחקני מכבי תל אביב נשמעו מרוצים עם הנחיתה בארץ למרות ההפסד לסיינה .  פרקינס : " אני מרגיש שאני משתפר "
 מכבי תל אביב נחתה היום  ( שישי )  אחר הצהריים בישראל אחרי ההפסד לסיינה אמש .  למרות ההרגשה הלא נעימה איתה הגיעה הקבוצה לטופ 16 ,  שחקניו של פיני גרשון דווקא שיחקו טוב יחסית והפסידו בתוצאה מזערית מבחינתם  ( 72:76 )  .  ביום חמישי הבא תגיע ריאל מדריד לארץ למשחק הכי חשוב של מכבי תל אביב עד כה העונה .  בינתיים בליגת העל ,  ביום ראשון הקרוב תחזור הקבוצה לליגת העל עם משחק ביתי מול מכבי חיפה ,  כשהצפייה של הצהובים לחזור לנצח אחרי ההפסד בשבוע שעבר מול ברק נתניה .
" יצאנו בהרגשה טובה כי שיחקנו ביחד כמו ששיחקנו במשחקים הטובים שלנו בתחילת העונה ,  למרות שהפסד אף פעם לא עושה הרגשה טובה ",  סיפר עם הנחיתה גיא פניני . " אנחנו רוצים לנצח ביום ראשון את מכבי חיפה ,  ואז להתחיל להתכונן לריאל מדריד .  לשמור על הבית זה נורא חשוב והמשחק מול ריאל יהיה משחק מפתח עבורנו ". 
דורון פרקינס ,  שקלע אתמול 11 נקודות ,  התייחס עם הנחיתה ליכולתו האישית : " במשחק מול נתניה הרגשתי שיכולתי לתת יותר ,  אז עליתי אתמול במטרה לתת את הכול .  באופן אישי אני מרגיש שאני משתפר ".  כמו כן ,  התייחס פרקינס למשחק של אתמול : " היו לנו כמה הזדמנויות לנצח את המשחק אתמול ,  אבל לא ניצלנו אותן .  אני לא חושב שהיה לנו משחק מדהים .  שיחקנו אתמול טוב בהגנה ,  אבל עדיין בשביל לנצח אנחנו צריכים לתקן את הטעויות שעשינו ". 

פניני : " יצאנו בהרגשה טובה כי שיחקנו ביחד "
 שחקני מכבי תל אביב נשמעו מרוצים עם הנחיתה בארץ למרות ההפסד לסיינה .  פרקינס : " אני מרגיש שאני משתפר "
 
