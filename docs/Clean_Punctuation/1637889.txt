תהל זכתה בחוזים באנגולה וסין בהיקף של 900 מיליון שקל
החוזה באנגולה - בהיקף של 740 מיליון שקל - הוא אחד הגדולים בתולדות החברה
 >  >  חברת תהל גרופ אינטרנשיונל ,  חברה בת של תהל שבבעלות מלאה של קרדן אן.וי ,  חתמה על הסכם עם ממשלת אנגולה לפיתוח תשתיות בתחום המים והביוב במדינה בהיקף של כ-143 מיליון יורו  ( כ-740 מיליון שקל )  - כך עולה מהדיווחים בסוף השבוע בבורסת יורונקסט באמסטרדם ,  שבה נסחרת קרדן .  מדובר באחד החוזים הגדולים ביותר בתולדותיה של תהל ,  שבמסגרתו תבצע החברה עבודות פיתוח בתחום החקלאות .  החוזה מהווה המשך לחוזה שנחתם לראשונה בין הצדדים ביולי 2008 כשתהל נכנסה לראשונה לפעילות באנגולה .  החברה צפויה להתחיל בעבודות ההקמה של הפרויקט במהלך המחצית הראשונה של 2010 .  העבודות צפויות לכלול פיתוח ובנייה של מערכת מים ,  הביוב והניקוז לאזורים חקלאיים באזור לואנדה ,  בירת אנגולה .  התחלת הפרויקט מותנית בסגירה פיננסית של העסקה וקבלת תשלום ראשוני של 15% מהיקף ההכנסות הצפויות בפרויקט מממשלת אנגולה .  במקביל דיווח קרדן אן.וי כי חברה בת נוספת של תהל - kardan water international group  ( kwig )  - המתמחה בתחום המים בסין ,  זכתה במכרז לרכישת מתקן גדול לטיפול בשפכים בעיר zhangjiakou שבפרובינציית הביי  ( hebei )  ,  הממוקם במרחק של כ-180 ק"מ מבייג'ינג .  עלות המתקן ,  שיהיה בעל הקיבולת של 120 אלף מטר קוב ביום ,  היא כ-28 מיליון יורו  ( כ-146 מיליון שקל )  .  השלמת העסקה צפויה להסתיים עד הרבעון השלישי של 2010 .  ההסכם שנחתם עם הממשלה להפעלת המתקן תקף למשך 30 שנה ,  לאחר מכן יחזור המתקן לידי הממשל המקומי .  במסגרת ההסכם התחייבה ממשלת סין לספק 80 אלף קוב ביום בשנה הראשונה ולגידול של כ-2,500 מטר קוב ביום עד שהמתקן יפעל במלוא תפוקתו .  הפרויקט כולל גם אישור למכירת המים המופקים בתהליך טיהור השפכים לתחנת כוח קרובה ,  בהיקף התחלתי של כ-30 אלף מטר קוב ביום .  בנוסף קיים פוטנציאל למכירת המים המטוהרים למפעלים תעשייתיים נוספים בסביבה .  רכישת המתקן מגדילה את כושר הייצור של kwig ל-470 אלף מטר קוב ליום .  תהל נוסדה ב-1952 והיא פעילה ביותר מ-50 מדינות .  צבר ההזמנות של תהל בתחום הפרויקטים נאמד ביותר מ-350 מיליון יורו .  החברה מצויה בימים אלה בתהליך של גיוס הון ממשקיעים פרטיים ,  בהיקף של עד 70 מיליון יורו ,  באמצעות הכנסת משקיע בעל מניות מיעוט לחברה .  התמורה שתגויס תשמש את החברה לצמיחה אורגנית וכן לניצול הזדמנויות בשוק תשתיות המים העולמי .  הגיוס מלווה על ידי פועלים שוקי הון .
 
תהל זכתה בחוזים באנגולה וסין בהיקף של 900 מיליון שקל
החוזה באנגולה - בהיקף של 740 מיליון שקל - הוא אחד הגדולים בתולדות החברה

