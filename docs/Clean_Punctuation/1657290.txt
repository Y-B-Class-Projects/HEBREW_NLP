 " בלי פרות קדושות ,  בלי תנאים מוקדמים "
 בשלוש השנים שחלפו מאז הוביל את הסטודנטים למאבק בוועדת שוחט נהפך יו"ר התאחדות הסטודנטים ,  בועז טופורובסקי ,  לפוליטיקאי משופשף  ?  הוא זנח את ההפגנות לטובת משא ומתן ,  וחתם עם האוצר על הסכם שהופך את הסטודנטים לשותפים ברפורמה בהשכלה הגבוהה  ?  האם יסכים להעלאת שכר ה
 >  >  על המדף שמול דלת הכניסה למשרדו של יו"ר התאחדות הסטודנטים ,  בועז טופורובסקי ,  מונח בגאווה מגאפון חדש בצבע כחול ולבן - אביזר בסיסי בהפגנות רבות משתתפים . " כשנכנסתי לתפקיד לפני כשנתיים ,  אחד הדברים הראשונים ששאלתי זה אם יש פה מגאפון .  כשענו לי שאין אמרתי :  'קודם כל תקנו לי מגאפון' ",  מספר טופורובסקי בראיון ל-themarker . " סטודנטים אמורים להיות בשיא האידיאליסטי של החיים שלהם ולהילחם על העקרונות שלהם ,  והנהגת סטודנטים צריכה להוביל מתוך גישה כזו ",  הוא אומר . " ההנהגה חייבת לחשוב באופן מהפכני .  כשעושים שינויים חייבים לחשוב באופן מהפכני ".  אלא שנראה כי המהפכה שמתכנן טופורובסקי לא תכלול בעתיד הקרוב את המגאפון שניצב בחדרו .  השבוע חתמה ההתאחדות שבראשותו על הסכם עקרונות למשא ומתן עם משרד האוצר ,  משרד החינוך והוועדה לתכנון ותקצוב של המועצה להשכלה גבוהה  ( ות"ת )  .  בלב ההסכם נמצאת הרפורמה בהשכלה הגבוהה ,  שאמורה להציל את האוניברסיטאות ממצבן הכלכלי העגום ומהירידה באיכות המחקר וההוראה .  הסכם העקרונות הופך בפעם הראשונה את הסטודנטים לשותפים מלאים ברפורמה המתוכננת בהשכלה הגבוהה .  עם זאת ,  ולמרות ההסתייגויות של ההתאחדות ,  ההסכם סולל דרך לדיונים של הסטודנטים עם האוצר על שינוי מודל שכר הלימוד - ולמעשה צפוי להביא להעלאתו .  לסטודנטים הובטח כי שכר הלימוד יוקפא בשלוש השנים הקרובות ולא ישונה ללא הסכמתם .  בתמורה ,  הסטודנטים התחייבו לשמור על  " שקט תעשייתי "  ולא להפגין בשל שכר הלימוד - שהוא הנושא הקרוב ביותר ללבם . " הגענו להישג - שלא משנים את שכר הלימוד בלעדינו ",  מסביר טופורובסקי . " אז כל עוד הדיונים נמשכים לא נפגין נגדם .  אין לי סיבה להפגין אם הם מסכימים אתי ולא משנים את שכר הלימוד באופן חד-צדדי .  אם משיגים את מה שרוצים בטוב ,  אז לא צריך ללכת למלחמה ".  טופורובסקי ,  כך נראה ,  קיבל השראה מאיש אחר שתלה את המגאפון ולא עשה בו שימוש כבר זמן רב - יו"ר ההסתדרות עופר עיני .  לא מפתיע לגלות כי בין השניים שוררת מערכת יחסים טובה ,  והם אף חתמו השבוע על אמנה לשיתוף פעולה בין ההסתדרות להתאחדות הסטודנטים .  נדמה שגם במשרד האוצר רואים את קווי הדמיון :  במסיבת העיתונאים המשותפת שנערכה השבוע כינה שר האוצר יובל שטייניץ את ההסכם עם הסטודנטים  " עסקת חבילה "  - כמו שכונתה העסקה שנחתמה בשנה שעברה בין הסתדרות העובדים ,  התעשיינים והממשלה .  מחדר המעצר ליקיר הממסד לפני שלוש שנים נשמע טופורובסקי הרבה פחות מפויס .  הוא היה אז יו"ר אגודת הסטודנטים של אוניברסיטת תל אביב וממובילי המאבק הארוך נגד ועדת שוחט לבחינת מצבה של מערכת ההשכלה הגבוהה ,  שהמליצה להעלות את שכר הלימוד .  כחלק מהמאבק נערכה שביתת הסטודנטים הארוכה בתולדות המדינה - שבסופה נותרו המלצות הוועדה על הנייר . " החלטתי להיאבק אז בוועדה אף שבהתאחדות הסטודנטים הארצית פחדו בהתחלה להשבית את הלימודים ",  הוא אומר .  המאבק מירר את חייהם של חברי הוועדה וממשלתו של אהוד אולמרט .  הוועדה נאלצה להתחמק מהסטודנטים ולקיים את ישיבותיה במקומות חשאיים כדי להימנע מהפגנות . " הגישה שלנו היתה 'אל תשחקו משחקים ואל תחליטו בלי להתייעץ אתנו' ",  מספר טופורובסקי ,  שאף נעצר באחת ההפגנות . " אבל בממשלה אמרו שהסטודנטים חלשים ולא יכולים להיאבק .  הם טעו ,  ובזכות המאבק הדו"ח לא יושם ".  כיום טופורובסקי הוא כבר יקיר הממסד .  במסיבת העיתונאים לרגל החתימה על הסכם העקרונות ,  שבה השתתפו שר האוצר ,  שר החינוך גדעון סער ,  יו"ר הות"ת פרופ' מנואל טרכטנברג והממונה על התקציבים באוצר אודי ניסן ,  קיבלו הסטודנטים מחמאות מקיר לקיר . " כשנכנסתי לתפקיד אמרתי לכולם שהסטודנטים לא מצטמצמים רק לנושא שכר הלימוד ,  אלא רוצים להציל את כל מערכת ההשכלה הגבוהה - ואם ידברו אתנו ייראו שאנחנו בוגרים ואחראים ",  אומר טופורובסקי . " ברור שיש לנו מה לומר על שכר הלימוד ,  אבל אם ידברו אתנו על הבראת כל המערכת אז נהיה מוכנים לדבר על הכל .  לקח לנו כמעט שנתיים לטפטף את זה במערכת .  בינתיים התחלפו שרי החינוך והאוצר ויו"ר הות"ת ,  שמציגים גישה אחרת ".  המשא ומתן הנוכחי ,  שהתנהל בחשאיות בחודשים האחרונים ,  באמת נערך באווירה חיובית יותר .  לפני חצי שנה ,  עם היכנסו לתפקיד יו"ר הות"ת ,  אמר טרכטנברג בראיון ל-themarker כי הוא מעוניין לשתף את כל הגורמים במערכת בדיונים על עתיד ההשכלה הגבוהה .  במסיבת העיתונאים שנערכה השבוע הוא אמר : " כחבר ועדת שוחט אני מכה על חטא שלא שיתפנו את הסטודנטים ".  סער הוסיף : " כל מי שניסה לקדם את הרפורמה ללא שיתוף הסטודנטים נכשל ".  נקודת המוצא היתה פחות אופטימית . " באנו למשא ומתן עם הרגשת אי-אמון בצד השני ",  מודה טופורובסקי . " האוצר לא כיבד את ההסכמות שהיו בעבר ,  ולכן אמרנו שכבר בתחילת המו"מ אנחנו רוצים לראות צעדים בוני אמון ".  אמר - וקיבל .  טופורובסקי יכול לרשום לעצמו כמה הישגים מרשימים :  הקפאת שכר הלימוד  ( "הישג אדיר ")  ,  החזר של 100 מיליון שקל בשכר הלימוד לסטודנטים שלמדו בשנת הלימודים הנוכחית והקודמת  ( "חבל על הזמן ")  והפיכת הסטודנטים  " לשותפים מלאים בניהול האוניברסיטאות באמצעות שילובם בדיוני הות"ת והוועדים המנהלים באוניברסיטאות ",  לדבריו .  מוכן לדבר על הכל הטענה כי הסכים להעלאת שכר הלימוד מרתיחה את טופורובסקי .  בתחילת השבוע פורסם כי הסטודנטים הסכימו להעלאה של 800-1,500 שקל בשכר הלימוד ,  אך במסיבת העיתונאים הכחישו טרכטנברג ,  ניסן ,  סער וטופורובסקי את הדבר .  טופורובסקי מתעקש להדגיש שוב ושוב כי לא הסכים להעלאת שכר הלימוד ,  וכי כלל לא בטוח שהוא יעלה עקב המשא ומתן .  עם זאת ,  בהסכם הכירו הסטודנטים בצורך להגדיל את המשאבים העומדים לרשות המערכת - ונקבע יחס קבוע להשקעה בתקציב ההשכלה הגבוהה :  72% מהתקציב יגיעו מהממשלה  ( במקום 76% כיום )  ו-28% ממנו משכר הלימוד שמשלמים הסטודנטים  ( במקום 24% כיום )  .  זה לא משאיר אפשרויות רבות מבחינת שכר הלימוד . " מדובר רק בעקרונות שלפיהם ניכנס למשא ומתן .  בהסכם התחייבנו לדבר על מבנה שכר הלימוד ולא על גובהו .  זה לא אומר שלא נדבר על גובה ,  אבל תיאורטית גם זה יכול לקרות .  אמרתי מראש ,  גם לאוצר ,  שאני מגיע למשא ומתן בלי פרות קדושות ובלי תנאים מוקדמים .  נהיה מוכנים לדבר על הכל - כולל העלאה ,  הקפאה או הורדה של שכר הלימוד ".  בוא נהיה ריאליים .  ההסכם לא משאיר הרבה מקום להקפאה או להפחתה של שכר הלימוד . " לא בהכרח .  ניכנס למשא ומתן .  אם הצד השני ינהל אותו בתום לב ,  וידבר אתנו על ניצול כלל המשאבים ,  ברור שנדון גם בהעלאת שכר הלימוד .  אבל הכל נתון למשא ומתן - וטיבו של משא ומתן הוא פשרה .  אף אחד לא מקבל את כל מה שהוא רוצה .  נבוא כדי לשמוע את הרעיונות של משרדי האוצר והחינוך ,  ונביא את הרעיונות שלנו .  אני מקווה שבסופו של דבר נתכנס לנוסחה . " ההוצאה הגבוהה של סטודנט בשנות הלימודים היא לא על שכר לימוד .  אנחנו רוצים לראות איך אפשר לעזור גם בנושאים אחרים ,  כמו מלגות ,  מעונות וסיוע בתשלום בתחבורה הציבורית ".  אז אפשר לומר שהסטודנטים זנחו את המאבקים החריפים על שכר הלימוד ?   " לדעתי הסטודנטים סומכים עלי ,  ויודעים שאין מי שנאבק יותר ממני .  אם נבין שעובדים עלינו ,  אז נעורר מאבק גדול .  אבל לא נהיה אלה שיגלו חוסר בגרות ,  חוסר יושר וחוסר אחריות ".  הסטודנטים סומכים עליו טופורובסקי ,  בקרוב בן 30 ,  הוא בעל תואר ראשון במשפטים ובכלכלה מאוניברסיטת תל אביב ,  ואמור לסיים בקרוב תואר שני במשפטים .  עם תחילת לימודיו באוניברסיטה הוא השתלב בפעילות אגודת הסטודנטים ,  וב-2005 נבחר לעמוד בראשה .  ב-2008 נבחר ליו"ר ההתאחדות הארצית .  בתקופת כהונתו רשם טופורובסקי הישגים רבים :  הוא שינה את מבנה ההתאחדות ;  הוביל לאיחודה עם ארגון הסטודנטים ;  ביצר את שליטתה בחברות הבנות שלה - סוכנות הביטוח מאסטרביט וחברת התיירות איסתא ;  ופעל לצירופה לאיחוד הסטודנטים האירופי .  כשטופורובסקי נשאל לגבי התגובות שהוא מקבל מהסטודנטים הוא משיב : " הם יודעים שאני לא פראייר .  מי שמכיר אותי יודע שלא אבגוד בסטודנטים ".  נראה שהסטודנטים אכן סומכים על טופורובסקי .  אחד ההישגים הגדולים של ההסכם שנחתם השבוע הוא דווקא זה הפוליטי - ראשי התאחדויות הסטודנטים אישרו את ההסכם שהביא טופורובסקי כמעט פה אחד - עם נמנע אחד בלבד .  איך הצלחת לשכנע את כל ראשי האגודות לתמוך בהסכם ?   " המנהיגות שלי שקופה .  עבדנו במשותף והקמנו ועדה ליושבי ראש ,  שעודכנה באופן שוטף - והיו"רים בעצם קבעו את המדיניות .  ההסכם לא הפתיע אותם והיה להם זמן ללמוד אותו ".  על הצורך ברפורמה בהשכלה הגבוהה למד טופורובסקי מניסיונו האישי . " ב-2002 ,  כשהייתי בשנה א' בכלכלה ,  היו 50 תלמידים בכיתה באוניברסיטת תל אביב .  ב-2005 כבר היו באותו קורס 120 תלמידים בכיתה ",  הוא מספר . " זו תוצאה של הקיצוצים ,  חוסר היעילות וסדרי עדיפויות שגויים . " יש הרבה בעיות במערכת ההשכלה הגבוהה .  למשל ,  השקיפות :  אוניברסיטה שמקבלת מיליארד שקל מהמדינה יכולה לעשות אתם מה שהיא רוצה ,  בלי שהציבור יידע .  גם החופש האקדמי ,  שהוא חשוב מאוד ,  נוצל לפעמים לרעה - והאקדמיה חילקה משכורות שערורייתיות .  בעיה נוספת קשורה להיעדר פיקוח על רמת ההוראה ".  יכול להיות שהתקרבת לעמדת משרד האוצר ?   " אני מסכים עם עמדת האוצר בכמה מהדברים ,  אבל לא עם הכל .  האוצר מנע מהאוניברסיטאות את התקציב באופן אלים ,  וזה מה שהביא להידרדרות בהשכלה הגבוהה בעשור האחרון .  הם רוצים שתהיה נגיעה גדולה יותר של אנשי עסקים במערכת ;  שתהיה יותר הפרטה ;  וששכר הלימוד יגדל פי שלושה - ולא נסכים שכל זה יקרה ".  השאיפות הפוליטיות של טופורובסקי לא נגמרות בהתאחדות הסטודנטים .  הוא עמד בראש מפלגת הצעירים שהתמודדה בבחירות האחרונות לכנסת ,  אך לא הצליחה לעבור את אחוז החסימה ,  ונמנה עם מייסדי רשימת הצעירים של תל אביב , " רוב העיר ".  את תפקידו בהתאחדות יסיים טופורובסקי בספטמבר הקרוב - והמפלגות לא החמיצו את התאריך . " כמעט כל המפלגות פנו אלי והציעו לי להצטרף אליהן ",  הוא מספר . " קיבלתי הצעות משרים וחברי כנסת בליכוד ,  קדימה והעבודה ,  ובאופן אוטומטי הודעתי שאין מצב .  אני לא חייב כלום לאף אחד ולא רוצה להיות חייב .  אני מאמין שצריך לעשות משהו חדש וטוב ,  ולא להצטרף לאף מפלגה .  אני רוצה להיות במקום שבו אוכל להשפיע ,  אבל כרגע זה לא עומד על הפרק ".  טופורובסקי אומר שאינו מתכוון להתמודד שוב על תפקיד ראש התאחדות הסטודנטים ,  ולדבריו הוא נחוש לצאת לחופשה .  אם יותר לנו לנחש ,  היא כנראה לא תהיה ארוכה .

" בלי פרות קדושות ,  בלי תנאים מוקדמים "
 בשלוש השנים שחלפו מאז הוביל את הסטודנטים למאבק בוועדת שוחט נהפך יו"ר התאחדות הסטודנטים ,  בועז טופורובסקי ,  לפוליטיקאי משופשף  ?  הוא זנח את ההפגנות לטובת משא ומתן ,  וחתם עם האוצר על הסכם שהופך את הסטודנטים לשותפים ברפורמה בהשכלה הגבוהה  ?  האם יסכים להעלאת שכר ה

