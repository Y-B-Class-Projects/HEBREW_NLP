התרסקות המטוס בלבנון :  21 גופות נמשו מהים
המטוס של חברת התעופה האתיופית התרסק זמן קצר לאחר שהמריא מביירות .  מנכ"ל חברת התעופה מסר כי לא ידוע לו על ניצולים .  לדברי נשיא לבנון ,  אין חשד למעשה חבלה .
  ( צילום :  רויטרס ,  עריכת וידאו :  גדי וינסטוק ,  קריינות :  אילן שניג ) 
מטוס נוסעים של חברת התעופה האתיופית  " אתיופיאן איירליינס "  ועל סיפונו כ-90 בני אדם התרסק הלילה  ( שני )  אל מימי הים התיכון כ-5 דקות לאחר שהמריא משדה התעופה בביירות .  המטוס מדגם בואינג 737 היה בדרכו מביירות לאדיס אבבה ונעלם ממסכי הרדאר של שדה התעופה כחמש דקות לאחר שהמריא במזג אוויר סוער .  רשת אל-ג'זירה דיווחה שנמצאו שרידי המטוס מול חופי לבנון ,  חמישה קילומטרים מדרום לביירות .  
על פי דיווח הבוקר ברשת אל-ערבייה ,  חילצו כוחות צבא לבנון 7 ניצולים מבין נוסעי המטוס ממימי הים התיכון אל מול חופי המדינה .  רשת הטלוויזיה הלבנונית LBC דיווחה כי אותרו בין 9 ל-15 ניצולים .  צוותי חילוץ ,  בסיוע שני מסוקים של האו"ם ,  עדיין פועלים באזור במטרה למצוא ניצולים נוספים מההתרסקות וכן על מנת לחלץ את גופות ההרוגים ,  כשבמקביל החלה חקירת התאונה .  שר ההגנה הלבנוני מסר כי עד כה נמשו 21 גופות .
 למרות הדיווחים על ניצולים שחולצו ,  במסיבת עיתונאים באדיס אבבה ,  בירת אתיופיה ,  מסר מנכ"ל חברת התעופה  " אתיופיאן איירלנייס "  כי אין לו מידע על ניצולים מהתרסקות . "  יש לי קשר עם הרשויות הלבנוניות ,  שעדיין לא אישרו שנמצאו ניצולים ",  אמר גירמה וייק .  וייק הוסיף שאין גם מידע האם ההתרסקות נבעה ממעשה טרור .  
השר הלבנוני ראזי אל-עריידי מסר כי בעת ההתרסקות שהו על סיפונו של המטוס 83 נוסעים ו-7 אנשי צוות .  לדבריו ,  54 מבין הנוסעים הם לבנונים ,  22 אתיופיים ,  עירקי אחד ,  סורי אחד ,  קנדי אחד ,  רוסיה אחת ,  צרפתיה אחת ושני בריטים .  
בראיון לרשת הטלוויזיה הלבנונית LBC אמר השר כי ממשלת לבנון החליטה להקים ועדת חקירה לבדיקת נסיפות המקרה אשר תפרסם בהמשך את מסקנותיה : " נפעל בשיתוף פעולה מלא עם משרד הבריאות ,  עם ראש הממשלה ועם נשיא המדינה .  אנחנו עומדים בפני טרגדיה גדולה ולכן על הציבור הלבנוני לגלות סולידריות זה עם זה .  החיים ימשיכו כהרגלם ועלינו לחפש כעת אחר ניצולים ".  נשיא לבנון ,  מישל סלימאן ,  אמר הבוקר כי לא סביר שהתרסקות מטוס הנוסעים האתיופי נגרמה כתוצאה מחבלה .  ראש ממשלת לבנון סעד חרירי ,  הכריז בעקבות ההתרסקות על היום כיום אבל לאומי .  
תושבים המתגוררים סמוך לקו החוף בביירות מסרו שראו  " כדור אש "  מתרסק .  בכירים בממשלת לבנון כמו גם קרובי משפחה של נוסעים לבנונים אשר היו במטוס עושים את דרכם לשדה התעופה על שם רפיק אל-חרירי כדי לקבל מידע נוסף על ההתרסקות .
 בין הנוסעים שהיו על המטוס בעת ההתרסקות הייתה גם מרתה פייטון ,  רעייתו של שגריר צרפת בלבנון ,  דניס פייטון .  כך נמסר מהשגרירות הצרפתית .  כ-50 מנוסעי המטוס הם אזרחים לבנונים ,  שלושה בעלי אנשים בעלי אזרחות כפולה ומרבית הנותרים אתיופים ,  כך לפי רשימת הנוסעים של המטוס .
 עדכון ראשון :  04:30

התרסקות המטוס בלבנון :  21 גופות נמשו מהים
המטוס של חברת התעופה האתיופית התרסק זמן קצר לאחר שהמריא מביירות .  מנכ"ל חברת התעופה מסר כי לא ידוע לו על ניצולים .  לדברי נשיא לבנון ,  אין חשד למעשה חבלה .
 
