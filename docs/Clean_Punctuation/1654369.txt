לאחר העימותים :  השבתה במערכת החינוך של חורה
מועצת היישוב הבדואי חורה שבנגב החליטה להשבית את מערכת החינוך ,  בעקבות העימותים שפרצו הבוקר בין כוח משטרה לתלמידים באחד מבתיה"ס ביישוב . " השוטרים התנהגו בצורה פרועה "
 מועצת חורה תשבית מחר  ( חמישי )  את מערכת החינוך ביישוב ,  במחאה על מה שמגדירים במועצה כהתנהלות פרועה של המשטרה .  כוח שוטרים נכנס היום למזנון באחד מבתי הספר ביישוב ,  כדי לחפש בו אמצעי לחימה והותקף בידי התלמידים . " השוטרים נכנסו לשם כשהתלמידים היו במקום ואכלו .  השוטרים התנהגו בצורה פרועה כשחיפשו נשק שלכאורה הוסתר שם ",  אמר קעיד אבו לקיאן ,  דובר המועצה .  ראשי היישוב צפויים להיפגש מחר עם מפקד מרחב הנגב של המשטרה כדי להביא בפניו את טענותיהם .
" ירו על התלמידים גז מדמיע וגרמו להם פגיעות .  יש תלמידים שנזקקו לטיפול רפואי או פסיכולוגי .  זה לא יכול להיות ככה .  דרשנו מהמשטרה להקים ועדת חקירה שתבחן את האירועים שהיו במקום ",  הוסיף לקיאן .  גם ח"כ טאלב אל-סנע החליט להתערב בפרשה ,  הוא פנה לשר לביטחון פנים בדרישה להקים ועדת חקירה לגבי התנהלות המשטרה ותקיפת תלמידים ומורים . " זהו מעשה חמור מאוד ",  טען א-סנע , " זאת פעולה חמורה וללא תקדים ואני דרוש את פיטוריו המידיים של מפקד משטרת העיירות לאור התנהלותו העוינת והצטברות התלונות נגדו ". 
במשטרה דוחים את טענות אנשי חורה ואומרים שכוח קטן בלבד נכנס למזנון ,  הנמצא בחלקו החיצוני של בית הספר ,  לצורך חיפוש אמצעי לחימה ונשק ,  לאחר שהגיע מידע על הימצאותם במקום .  גורמים במשטרה מוסיפים שמיד עם כניסת השוטרים לבית הספר ,  הם הותקפו בידי תלמידים רבים שהשליכו אבנים .  הכוח נאלץ לעשות שימוש באמצעים לפיזור הפגנות ,  בהם ירי פלפל חריף וכדומה .  שישה שוטרים נפגעו מהאבנים והחפצים באופן קל ונזקקו לטיפול רפואי .
 
לאחר העימותים :  השבתה במערכת החינוך של חורה
מועצת היישוב הבדואי חורה שבנגב החליטה להשבית את מערכת החינוך ,  בעקבות העימותים שפרצו הבוקר בין כוח משטרה לתלמידים באחד מבתיה"ס ביישוב . " השוטרים התנהגו בצורה פרועה "
 
