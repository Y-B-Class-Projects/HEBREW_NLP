יועץ לממשלת בריטניה :  לאפשר לאוניברסיטאות להעלות את שכר הלימוד ל-10,000 ליש"ט
לורד בראון ,  יו"ר למנכ"ל BP לשעבר ,  יציע בשבוע הבא את ההצעה לממשלה הבריטית
יועץ רשמי לממשל בריטניה צפוי להציע בשבוע הבא שוק חפשי בנושא שכר לימוד ,  שבו שהאוניברסיטאות יוכלו לגבות מהתלמידים למעלה מעשרת אלפים ליש"ט  ( 15,824 דולר )  לשנה ,  כך דיווח העיתון  " גארדיאן "  הבריטי .  לורד בראון ,  יו"ר ומנכ"ל ענקית הנפט bp בעבר ,  צפוי להמליץ לממשלת בריטניה שהאוניברסיטאות יוכלו לשמור לעצמם את שכר הלימוד עד לעשרת אלפים ליש"ט .  כיום ,  יכולות האוניברסיטאות לשמור את השכר רק עד ל-3,290 ליש"ט .  בנוסף צפוי בראון להציע שאוניברסיטאות יוכלו לגבות שכר לימוד אף גבוה מכך אם הן ישלמו סכום מסויים אשר יועבר לקרן שתממן לימודים לתלמידים שאינם יכולים להרשות לעצמם .  אם הצעותיו של בראון יתקבלו על ידי הממשלה הבריטית ,  יהיה זה השינוי המהותי ביותר בהשכלה הגבוהה בבריטניה זה מספר עשורים והמשמעות היא שסטודנטים מסויימים ממעמד הביניים עלולים להיות חייבים לאוניברסיטאות 80 אלף ליש"ט .  העלאת שכר הלימוד עלולה להיות הרסנית עבור מפלגת הליברל דמוקרטים ,  אשר רבים מנציגיה התחייבו להתנגד לכל העלאה .  גם ארגונים המייצגים מרצים באוניברסיטה התנגדו להעלאת שכר הלימוד . " העלאת שכר הלימוד היא רק עוד דרך לסחוט כספים מהסטודנטים ומשפחותיהם ",  אמרה סאלי האנט ,  המזכירה הכללית של איגוד עובדי האוניברסיטה והקולג' ל"גרדיאן ". 

יועץ לממשלת בריטניה :  לאפשר לאוניברסיטאות להעלות את שכר הלימוד ל-10,000 ליש"ט
לורד בראון ,  יו"ר למנכ"ל BP לשעבר ,  יציע בשבוע הבא את ההצעה לממשלה הבריטית

