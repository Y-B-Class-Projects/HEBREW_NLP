בגלל הפסקת חשמל :  בעיות גלישה בכל הארץ
הפסקת חשמל קצרה בערים רבות גרמה לבעיות התחברות לרשת האינטרנט בכל רחבי הארץ .  חברת החשמל : " מדובר בתקלה טכנית בשל ירידת מתח "
 בעיות בגישה לרשת בכל רחבי הארץ .  תקלות באספקת חשמל גורמות בשעות אלה לבעיות בחיבור לרשת האינטרנט .  עד כה קיבלנו דיווחים הן על תקלות אצל מנויי בזק והן אצל מנויי הוט ,  שמחוברים דרך בזק בינלאומי ,  נטוויז'ן וסמייל .  
אין מדובר במקרה ראשון מסוגו .  נפילות מתח אזוריות וארציות גורמות לניתוקים המוניים של משתמשי אינטרנט משרתי הספקיות ,  אשר בעצמם נדרשים לעיתים לעבור איפוס .  לאחר מכן ,  נוצר צוואר בקבוק ,  כאשר השרתים מוצפים בבקשות התחברות .  העצה הסטנדרטית של ניסיון איפוס למודם ,  שהשתרשה כבר בקרב משתמשים מקומיים ,  דווקא מזיקה במקרים אלה ,  כיוון שהיא תורמת לעומס שנוצר על השרת .
 אם אתם נתקלים בתקלות גלישה לאחר הפסקת חשמל רגעית ,  בייחוד אם שמעתם כי מדובר בתקלה ארצית או אזורית - אל תנסו להדליק מחדש את המודם מיידית ,  אלא התקשרו קודם למוקד התמיכה .
 מחברת החשמל נמסר בתגובה : " הייתה תקלה טכנית של פחות משנייה באזורים שונים בארץ .  מדובר בירידת מתח של מאיות השנייה ובהפסקות חשמל מקומיות מאד בנות 12 דקות ברמלה ורחובות ,  אשר טופלו במהירות .  תקלות טכניות סוג זה עלולות לקרות מדי פעם והן מטופלות באופן מיידי ". 

בגלל הפסקת חשמל :  בעיות גלישה בכל הארץ
הפסקת חשמל קצרה בערים רבות גרמה לבעיות התחברות לרשת האינטרנט בכל רחבי הארץ .  חברת החשמל : " מדובר בתקלה טכנית בשל ירידת מתח "
 
