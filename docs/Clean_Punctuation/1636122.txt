מנכ"ל דוד לובינסקי : " יש מרוץ בין היבואנים - מי יהיה הראשון שיביא מכונית סינית "
 SAIC הסינית צפויה לעלות כ-135 אלף שקל ברמת אבזור גבוהה ;  תוצג לקהל בתערוכת אוטומוטור בפסח 
" אנחנו לא יודעים מה הסיבה שבגללה לא אישרו לנו לייבא מכוניות סיניות ",  אמר דורי מנור ,  מנכ"ל דוד לובינסקי ,  במסיבת עיתונאים .  בנוסף ,  גילה מנור כי  " הסיבה היחידה שהמכונית לא מגיעה לכאן היא המוצא שלה .  יש מרוץ בין היבואנים להבאת הסינית הראשונה לארץ ". לובינסקי תכננו למכור מכוניות של saic כבר בשלהי 2009 .  החברה הגיש את מסמכי התקינה של הדגם mg550 ,  אך משרד התחבורה סירב לאשר את מכירתה .  לטענת המשרד ,  המכונית לא עומדת בתקני elv ,  כלומר ,  החומרים מהם מורכבת אינם ניתנים למיחזור .  לובינסקי הגישה עתירה מינהלית נגד משרד התחבורה ,  שתידון בקרוב.באוקטובר תתחיל saic לייצר מכוניות בתקן יורו 5 ,  וייתכן כי המכוניות הראשונות של היצרן יגיעו לישראל בראשית השנה הבאה ,  בכפוף לאישור משרד התחבורה .  המכונית צפויה לעלות כ-135 אלף שקל ועם שפע איבזור - ריפודי עור ,  מצלמת רברס ,  מערכת מולטימדיה ועוד .  הסיניות יוצגו לקהל בתערוכת אוטומוטור שתיערך בפסח.עד שיגיעו הסיניות ,  לובינסקי עוסקת בפיתוח נדל"ן .  בשטח  " מעוין שורק ",  המרכז הלוגיסטי שרכשה מסמל"ת ,  היא מתכננת לבנות אולמות תצוגה ,  מחסן חלפים ,  מוסך ומשרדים בנוסף לשטח איכסון של 2,250 מכוניות.המוסך ואולמות התצוגה ברחוב כנהמן בבני ברק יפונו תוך שנתיים וחצי ,  ובמקומם ייבנו 516 יחידות דיור למגזר הדתי ובהמשך גם 3 מגדלי משרדים.בתחום הרכב ,  לחברה תוכניות לעתיד הקרוב יותר עם פיז'ו וסיטרואן .  בשנה הקרובה יתחיל שיווק רכב הפנאי 3008  ( מחיר יהיה כ-155 אלף שקל )  והמיניוואן 5008 .  בתחילת 2011 יחל שיווקה של מכונית הספורט rcz.בסיטרואן צפוי שיווקה של ה-c3 החדשה ,  מכונית קטנה שתוצע במחירים תחרותיים מבעבר .  ה-ds3 ,  הקטנה היוקרתית החדשה של סיטרואן ,  תימכר רק לפי הזמנה מיוחדת .  לפי מנור ,  המכונית  " מתאימה יותר לשווקים מפוחתים "  ולא תתאים לרגולציה הישראלית המחייבת רישום המכונית על שם היבואן ,  אם עברו 12 חודשים מיום ייצורו .
 
מנכ"ל דוד לובינסקי : " יש מרוץ בין היבואנים - מי יהיה הראשון שיביא מכונית סינית "
 SAIC הסינית צפויה לעלות כ-135 אלף שקל ברמת אבזור גבוהה ;  תוצג לקהל בתערוכת אוטומוטור בפסח

