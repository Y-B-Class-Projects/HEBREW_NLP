בפירמות הגדולות משלמים לבוגרים כדי שלא יגיעו לעבודה 
 >  >  שיא של כל הזמנים נרשם במרכזי העסקים הגדולים בארה"ב בסוף 2007 ,  כאשר הבוגרים המצטיינים בבתי הספר הנחשבים למשפטים קיבלו משכורות כניסה של 160 אלף דולר בשנה הראשונה לעבודתם .  השיא הזה סימן את סוף שבע השנים השמנות שבהן חלה צמיחה מתמדת במשרדים בארה"ב ,  מאז משבר הדוט.קום של תחילת שנות האלפיים .  זה נגמר .  בשנה שעברה החלו הפירמות הגדולות לקצץ .  בשלב ראשון חתכו 10% מהשכר ההתחלתי .  ברוב המשרדים הוצעו לבוגרים 140-145 אלף דולר .  מהר מאוד הבינו בפירמות שאין להם עבודה לתת לבוגרים הטריים ורבים התבקשו להישאר בבית או להתנדב לעמותות .  כדי לא לפגוע בתדמיתן המשיכו הפירמות לשלם 60 עד 80 אלף דולר לבוגרים אלה - רק כדי שלא יבואו למשרד .  השכר האסטרונומי של 2007 לא יחזור בקרוב .  גם לא הבונוסים .  חשוב לשים לב :  מדרג השכר בפירמות עורכי הדין בארה"ב ברור מאוד ,  וההבדלים משמעותיים .  רק הסטודנטים המצטיינים ביותר ,  שנקלטו במשרדים היוקרתיים ביותר במרכזי עסקים כמו ניו יורק וסן פרנסיסקו - הרוויחו שכר של 160 אלף דולר בשנה .  במרכזים בולטים פחות ,  כמו דנוור ,  הסכום ששולם לבוגר טרי הגיע ל-120 אלף דולר בשנה .  בערי השדה ,  סטודנט מתחיל מרוויח שכר התחלתי ממוצע של 40 אלף דולר בשנה .
 
בפירמות הגדולות משלמים לבוגרים כדי שלא יגיעו לעבודה 
nan
