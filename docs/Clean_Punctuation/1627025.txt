המשחק בין רעננה לבני יהודה בספק
איצטדיון גרין לא לבד .  הגשם ממשיך להשפיע על מגרשי ישראל והפעם איצטדיון לויטה המוצף מונע את קיום רבע גמר גביע הטוטו
רק שבועיים וחצי עברו מאז התמונות הבלתי נשכחות של אוהדי הפועל עכו מנסים לפנות את כמויות המים האדירות באיצטדיון גרין המוצף לפני המשחק מול הפועל תל אביב ,  והנה הסיפור חוזר על עצמו גם ברבע גמר גביע הטוטו .  שחקני הפועל רעננה ובני יהודה הגיעו לאיצטדיון לויטה בכפר סבא על מנת להיאבק על הכרטיס האחרון לחצי גמר גביע הטוטו ,  אך שוב מזג האוויר משבש תוכניות עבור הכדורגל הישראלי על סף הכניסה לשנת 2010 .
 בימים האחרונים ירדו ממטרים באיזור השרון ,  אך לא ברמה גבוהה מהממוצע .  למרות זאת ,  כר הדשא מוצף לחלוטין ובכמויות כל כך גדולות של שלוליות לא ניתן לשחק .  השופט חלים זטמה וצוותו בודקים את המגרש בשעה זו ,  וקיים סיכוי רב כי ידחו את המשחק .  החלטה שכזו עשויה לשנות מעט את לוח הזמנים של ההתאחדות ,  שקבעה למחר את מועד הגרלת חצי הגמר .  הקבוצות שכבר העפילו הן מכבי חיפה ,  מכבי תל אביב ובית"ר ירושלים .
 
המשחק בין רעננה לבני יהודה בספק
איצטדיון גרין לא לבד .  הגשם ממשיך להשפיע על מגרשי ישראל והפעם איצטדיון לויטה המוצף מונע את קיום רבע גמר גביע הטוטו

