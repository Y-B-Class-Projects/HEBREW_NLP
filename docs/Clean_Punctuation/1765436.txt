בנק ערבי-ישראלי נקנס ב-850 אלף שקל בגין הפרות הוראות חוק איסור הלבנת הון
פיקוח על הבנקים גילה ליקויים בזיהוי מבצעי פעולות בנקאיות ואי דיווח על פעולות חשודות
ועדת העיצומים לתאגידים בנקאיים לעניין איסור הלבנת הון ומימון טרור ,  בראשות המפקח על הבנקים ,  רוני חזקיהו וראש הרשות לאיסור הלבנת הון ומימון טרור ,  פול לנדס ,  החליטה להטיל עיצום כספי בסך 850 אלף שקל על בנק ערבי ישראלי בגין הפרות של הוראות מכוח חוק איסור הלבנת הון שביצע.בביקורת שביצע הפיקוח על הבנקים נתגלו ההפרות והליקויים למילוי הוראות צו איסור הלבנת הון ,  ביניהן אי זיהוי ורישום פרטי מבצע הפעולה ,  אי קבלת הצהרה על נהנים בחשבון ועל בעל שליטה בתאגיד ורישום פרטי זהותם במאגר המידע של הבנק ואי דיווח לרשות על פעולות הנחזות כבלתי רגילות או דיווח שאינו במועד על הפעולות הללו.יחד עם זאת ,  ציינה הועדה כי הבנק הערבי-ישראלי נקט פעולות אפקטיביות לתיקון הליקויים ולמניעת הישנותן סמוך לאחר קבלת דוח הביקורת .  לבנק עומדת זכות ערעור לבית משפט השלום תוך 30 ימים מיום קבלת ההחלטה .
 
בנק ערבי-ישראלי נקנס ב-850 אלף שקל בגין הפרות הוראות חוק איסור הלבנת הון
פיקוח על הבנקים גילה ליקויים בזיהוי מבצעי פעולות בנקאיות ואי דיווח על פעולות חשודות

