בקרדיט סוויס מרוצים מישראל :  יחס החוב-תוצר צפוי לרדת ;  הצמיחה תסתכם ב-2010 ב-3.2%
מדובר בתחזית צמיחה אופטימית מזו שמציג בנק ישראל ;  בבנק משבחים את המשמעת התקציבית שהפגינה ישראל
יחס החוב תוצר של ישראל צפוי לרדת ל-75.8% בתום 2011 .  כך מעריכים בבנק ההשקעות השווייצרי  .  על פי הודעת משרד האוצר ,  גדל חובה של ישראל במהלך 2009 ב-8.9% ל-596 מיליארד שקל שהם 78% מהתוצר המקומי של ישראל .  התוצר המקומי מייצג את שווי הסחורות והשירותים שיוצרו בשטחה של ישראל.המדובר בעלייה של 3 נקודות אחוז לעומת תום 2009 ,  אז עמד יחס החוב תוצר על 75% .  עיקר הגידול בחוב הממשלתי הינו על רקע המשבר הכלכלי והוא נבע מגיוס נטו חיובי גדול ,  ומעלייה במדד המחירים לצרכן במהלך שנת 2009 .  לאחר מספר שנים של גיוס נטו נמוך ,  נרשם בשנת 2009 גיוס נטו גבוה יחסית אשר נועד לממן גירעון ממשלתי בגובה של 5.15% מהתוצר .  בקרדיט סוויס מאמינים שגיוס ההון הער בשנת 2009 נעשה למטרה קצרת טווח וכי חוזקה של הכלכלה הישראלית יאפשר לפרוע חובות ולהוריד את יחס החוב תוצר .  יצויין כי ככל שחובותיה של ישראל קטנים יותר ,  כך גם צפויים לקטון תשלומי הריבית השנתיים  ( יותר מ-30 מיליארד שקלים לשנה )  ולפנות משאבים לאפיקים אחרים.בקרדיט משבחים את הממשלה על שהגדילה את הגירעון ב-5.2% בלבד למרות שיעד הגירעון הרשמי עמד על 6% .  בשנת 2010 צפוי הגירעון להגיע ל-4.5% מהתוצר לעומת היעד הרשמי שעומד על 5.5% .  עוד סבורים בבנק השווייצרי כי התוצר יצמח בשנת 2010 ב-3.2% - גבוה מתחזית הצמיחה של בנק ישראל שעומדת על 2.5% .  האינפלציה צפויה להסתכם ב-3.2% - גבוה מיעד האינפלציה הממשלתי שעומד על 1%-3% .
 
בקרדיט סוויס מרוצים מישראל :  יחס החוב-תוצר צפוי לרדת ;  הצמיחה תסתכם ב-2010 ב-3.2%
מדובר בתחזית צמיחה אופטימית מזו שמציג בנק ישראל ;  בבנק משבחים את המשמעת התקציבית שהפגינה ישראל

