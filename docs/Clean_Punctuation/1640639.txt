הוכרזו הזוכים בפרס אקו"ם לספרות
צבי עצמון ,  יואב חייק ,  ציפורה דולן ואשר רייך זכו ב-13 אלף שקלים כל אחד מטעם האגודה לשמירה על זכויות היוצרים בישראל
אקו"ם הכריזה על הזוכים בפרס השנתי מטעמה בתחום הספרות .  ועדת השופטים ,  שכללה השנה את חנה גולדברג ,  עמרי הרצוג ודורית רביניאן בחרו בצבי עצמון ,  יואב חייק ,  אשר רייך וציפורה דולן כזוכים בפרס לעידוד היצירה ופרס ליצירה שהוגשה בעילום שם .
 הפרס לעידוד היצירה הוענק לצבי עצמון על יצירתו  " חלקת ".   " שירה רהוטה ,  פוגעת ופוצעת ,  בלי אף מלה מיותרת ,  בלי אף טון מזויף ,  וכל זאת ,  בלי סימני זיעה כתוצאה ממאמץ יתר ",  נימקו השופטים את זכייתו בפרס ששוויו הוא 13 אלף שקלים .  
פרס עידוד נוסף הוענק ליואב חייק על יצירתו  " מיומן המסעות של לורי ".  הספר  " מצייר ביד רגישה ולשון בהירה מסע רב קסם של ילד וסבתו המפליגים בארצות הדמיון ",  כפי שכתבו השופטים ,  שהעניקו לחייק את הפרס בשווי 13 אלף שקלים .  
פרס ליצירה המוגשת בעילום שם בתחום השירה הוענק לאשר רייך על יצירתו  " אגדות למבוגרים ".   " הקובץ 'אגדות למבוגרים' משקף סגנון משוכלל ,  מפוכח וחף מגינונים מיותרים ",  נימקו השופטים את בחירתם . " השירים שהוא מכיל מציירים את היחסים שבין זמן לבין כתיבה ,  בין בגרות הגוף לבין מעשה השירה ,  ויחסים אלו נבחנים מעמדה של קירבה אינטימית ודיוק כמו-כירורגי ".  שווי הפרס הוא 13 אלף שקלים .  
גם ציפורה דולן זכתה בפרס ליצירה שהוגשה בעילום שם בתחום הסיפורת על יצירתה  " אנחנו ננוח ".   " הקריאה ברומן מזמינה התמסרות מלאה בשל המארג העלילתי ועומקי הרגש שנטועים בו ",  נימקו השופטים את הבחירה . " בשל העברית שלו ,  שמזדהרת בשלל קולות של 'בעלי בית' ושל פליטים ;  ומפני שהוא מאיר את המציאות הישראלית ,  על תלישותה וכאבה ,  באורח מורכב ומעודן ".  שווי הפרס הוא 13 אלף שקלים .
 
הוכרזו הזוכים בפרס אקו"ם לספרות
צבי עצמון ,  יואב חייק ,  ציפורה דולן ואשר רייך זכו ב-13 אלף שקלים כל אחד מטעם האגודה לשמירה על זכויות היוצרים בישראל

