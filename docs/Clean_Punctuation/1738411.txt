ב.מ.וו מחזירה למוסכים בארה"ב 200 אלף מכוניות
 >  >  חטיבת צפון אמריקה של יצרנית המכוניות ב.מ.וו תחזיר למוסכים כמעט 200 אלף מכוניות בארה"ב ו-350 אלף מכוניות בסך הכל ברחבי העולם ,  בכדי לתקן דליפה אפשרית שעלולה לסכן את מערכת הבלמים .  ההחזרה למוסכים כוללת את דגמי ב.מ.וו מסדרות 5 ,6 ו-7 שלהן מנועי v8 ו-v12 מהשנים 2002-2010 .  בנוסף ,  תחזיר החברה למוסכים דגמי רולס רויס מ-2003 ו-2010 .  יצרנית המכוניות הגרמנית הודיעה כי דליפה עלולה להתרחש במערכת הבלמים של הרכב - דבר שיוביל לירידה ביעילותה .  לפי הערכות החברה ,  המכונית עדיין תהיה מסוגלת להאט ולבלום .  ב.מ.וו הבהירה כי לא דווחו תאונות או פציעות בעקבות התקלה .  ב.מ.וו הכינה הליך של בידוק ותיקון שיופץ בקרב מוסכי החברה בצפון אמריקה .  החטיבה הצפון אמריקאית של החברה הודיעה כי אם נהגים חשים בירידה ביעילות מערכת הבלמים ,  עליהם להגיע למוסך באופן מיידי .  מב.מ.וו ישראל נמסר כי אין לחברה כל מידע לגבי קריאת שירות שרלוונטית לישראל .
 
ב.מ.וו מחזירה למוסכים בארה"ב 200 אלף מכוניות
nan
