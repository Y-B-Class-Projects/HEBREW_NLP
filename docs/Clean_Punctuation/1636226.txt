משפחה ,  עבודה והנאה במכונית אחת
רחל וישראל מחפשים מיניוואן ,  עמית רוצה לצאת לטיולים קלילים ,  דני ושושי מטפסים על ג'בלאות ואבי החשמלאי צריך מקום לציוד העבודה וגם לילדים .  איזו מכונית הכי מתאימה לכל אחד ? 
כביש-שטח קשוח :  עם הילדים בהרי ירושלים  >  >  דני ושושי אוהבים לטגן שניצלים ,  לארוז אותם בצידנית עם כמה ירקות ולצאת לטיול עם חברים בשטח .  זה לא חייב להיות כל פעם כיבוש הנגב והערבה .  גם טיול בהרי ירושלים יכול לספק חוויה .  העיקר שתופסים איזה עץ נחמד ,  מרתיחים קפה ולועסים שניצלים .  גם הילדים מתים על זה .  בנהיגת שטח חשובה להם התקדמות שקטה ובטוחה .  הם רוצים רכב שטח קשוח ,  עם מהלך מתלה מעובד והילוכי כוח ,  רכב שיודע להתמודד עם עליות קשות ואבנים .  הם רוצים רכב שאפשר להגביה ולהרכיב לו צמיגי שטח  " חצי חצי ".  וחוץ מזה ,  שיהיה מקום לשלושה ילדים וציוד .  הבחירה הקלאסית :  טויוטה לנדקרוזר מחיר :  312 אלף שקל יתרונות :  טויוטה לנדקרוזר ,  גם בדור החדש ,  לא מוותר על סרן חי ושלדת סולם .  יכולת השטח היא טובה מאוד  ( צריך רק להחליף צמיגים )  .  זהו רכב שטח חזק ,  אמין וקשוח חסרונות :  מנוע הדיזל מטרטר ומרעיש בנסיעה במהירות נמוכה מפרט מקוצר :  מנוע - 3.0 ליטרים ,  173 כ"ס ;  צריכת דלק - 12.3 ק"מ לליטר ;  דרגת זיהום - 15 ;  בטיחות - שבע כריות אוויר ,  בקרת יציבות אלקטרונית ,  טרם עברה מבחני ריסוק הבחירה החלופית :  ג'יפ רנגלר אנלימיטד מחיר :  255 אלף שקל יתרונות :  יכולת שטח פנטסטית ,  עוד לפני שמשפרים ,  מגביהים ,  מחליפים מתלים ,  צמיגים ומוסיפים נעילת דיפרנציאל קדמית חסרונות :  רכב מרושל בנסיעת כביש .  צפי האמינות לשנים ארוכות לא ברור מפרט מקוצר :  מנוע - 3.8 ליטרים ,  199 כ"ס ;  צריכת דלק - 7.7 ק"מ לליטר ;  דרגת זיהום - 15 ;  בטיחות - ארבע כריות אוויר ,  בקרת יציבות אלקטרונית ,  טרם עברה מבחני ריסוק הבחירה המקורית :  סוזוקי ג'ימני מחיר :  109 אלף שקל יתרונות :  קטן ,  זול וקשוח להפליא ,  וגם רכב טיולים נהדר ומלא אופי .  שיפורים ?  חוץ מהחלפת צמיגים והגבהה קטנה לא צריך כלום חסרונות :  אין מקום לילדים או נוסעים ונסיעה ממושכת על הכביש היא סוג של סבל מפרט מקוצר :  מנוע - 1.3 ליטרים ,  85 כ"ס ;  צריכת דלק - 12.8 ק"מ לליטר ;  דרגת זיהום - 4 ;  בטיחות - שתי כריות אוויר מסחריות קומפקטיות :  למקצוען שהוא גם אב למופת  >  >  אבי הוא חשמלאי מחונן .  תנו לו קצר והוא מיד מאתר את מקור הבעיה .  אבל אבי הוא גם אבא למופת ,  שתמיד מסיע את הילדים שלו לחוגים ובסופי שבוע נוסע עם כל המשפחה לסבא ולסבתא  ( פעם מהצד שלו ופעם מהצד שלה )  .  אבי צריך רכב מסחרי אבל משפחתי ,  רכב שיכול להוביל ציוד אבל גם ילדים .  בקיצור ,  שיהיה גם וגם .  הבחירה האיכותית :  רנו קנגו מחיר :  125 אלף שקל יתרונות :  כבר לא מסחרית קשוחה ואפורה .  רנו קנגו  ( החדשה )  מעניקה איכות חיים של מיניוואן .  הקנגו מבוססת על פלטפורמה של רנו סניק וזה ניכר בהחלט .  המכונית משווקת עם מנוע בנזין ותיבת הילוכים אוטומטית או מנוע דיזל ותיבת הילוכים ידנית .  אנחנו באופן אישי שמחים לבחוש קצת בידית ומעדיפים את גרסת הדיזל מפרט מקוצר :  מנוע - 1.6 ליטרים ,  105 כ"ס ;  צריכת דלק - 11.8 ק"מ לליטר ;  דרגת זיהום - 14 ;  בטיחות - שתי כריות אוויר ,  בקרת יציבות אלקטרונית ,  ארבעה כוכבים במבחן ריסוק הבחירה הזולה :  פיאט פיורינו מחיר :  110 אלף שקל יתרונות :  נוחות נסיעה טובה ,  המון אופי ומחיר רכישה מפתה - פחות מ-110 אלף שקל .  פיאט פיורינו עם פרצוף חביב היא מכונית מציאה .  בעתיד תשווק גם עם תיבת הילוכים אוטומטית רובוטית חסרונות :  מנוע עתיק  ( של פיז'ו 205 !  )  ותיבת הילוכים ידנית מפרט מקוצר :  מנוע - 1.4 ליטרים ,  73 כ"ס ;  צריכת דלק - 14.4 ק"מ לליטר ;  דרגת זיהום - 7 ;  בטיחות - שתי כריות אוויר ,  בקרת יציבות אלקטרונית ,  טרם נוסתה במבחני ריסוק כביש-שטח רך קומפקטי :  נוח בכביש ,  חלש בשטח  >  >  קוראים לו עמית ,  מהנדס תוכנה ,  בן 34 ,  מכור לרכיבה על אופני הרים .  ההסכם שלו עם אשתו הוא כזה :  בימי שישי בבוקר מותר לו לרכוב עד הצהריים ,  אחר כך הוא צריך לעזור בהסעות  ( שני ילדים )  ,  קניות ובישולים .  בימי שבת - טיול משפחתי קליל .  הרכב האידיאלי לעמית הוא רכב כביש-שטח קומפקטי רך . " רך "  משמעו מינימום פשרות בכביש בהשוואה למכונית נוסעים רגילה ,  אך בשטח הוא אינו מתאים לדרכים קשות בעומק המדבר .  הבחירה הנוחה :  סובארו פורסטר מחיר :  177 אלף שקל יתרונות :  נכון שהאופי הסטיישני הייחודי אבד בדור החדש הגבוה של הרכב ,  אבל פורסטר הוא עדיין כביש-שטח מצוין .  יש לו מערכת הנעה יעילה ,  מערכת מתלים טובה ,  מנוע וביצועים סבירים .  בכביש סובארו פורסטר היא מכונית נוחה מאוד .  בשטח היא מפתיעה לטובה  ( ואף ניתנת לשיפור והגבהה )  .  מפרט מקוצר :  מנוע - 2.0 ליטרים ,  150 כ"ס ;  צריכת דלק - 11.9 ק"מ לליטר ;  דרגת זיהום - 14 ;  בטיחות - שש כריות אוויר ,  בקרת יציבות אלקטרונית ,  חמישה כוכבים במבחן ריסוק הבחירה החסכונית :  קיה סורנטו מחיר :  239 אלף שקל יתרונות :  מנוע בנזין 2.4 ליטרים או דיזל 2.2 ליטרים .  ההעדפה שלנו - הדיזל .  זהו מנוע פשוט מעולה - חזק ,  חלק ,  חסכוני ושקט .  איכות גימור גבוהה .  מרווח פנים מצוין - אפשר להושיב חמישה מבוגרים ושני ילדים מאחור או לקפל את שורת המושבים השלישית ולהרוויח תא מטען ענק .  יכולת השטח מפתיעה לטובה בזכות מערכת בקרת משיכה אלקטרונית שמדמה פעולה של נעילת דיפרנציאלים .  מפרט מקוצר :  מנוע - 2.2 ליטרים ,  197 כ"ס ;  צריכת דלק - 13.5 ק"מ לליטר ;  דרגת זיהום - 14 ;  בטיחות - שש כריות אוויר ,  בקרת יציבות אלקטרונית ,  חמישה כוכבים במבחן ריסוק הבחירה הספורטיבית והיקרה :  אאודי q5 מחיר :  328 אלף שקל יתרונות :  בכביש ,  הוא פשוט נהדר .  רכב ספורטיבי על עקבים .  אז נכון שנוחות הנסיעה לא מושלמת אבל התנהגות הכביש חדה ונושכת .  וחוץ מזה מקבלים את הסמל ואת איכות הגימור של אאודי במחיר לא מטורף מדי חסרונות :  תשכחו מיכולת שטח .  אאודי q5 מסוגל לכל היותר לצלוח דרכי עפר קק"ליות מפרט מקוצר :  מנוע - 2.0 ליטרים ,  211 כ"ס ;  צריכת דלק - 11.8 ק"מ לליטר ;  דרגת זיהום - 14 ;  בטיחות - שש כריות אוויר ,  בקרת יציבות אלקטרונית ,  חמישה כוכבים במבחן ריסוק הבחירה המפתיעה והזולה :  דייהטסו טריוס מחיר :  140 אלף שקל יתרונות :  עולה רק 140 אלף שקל ומציע יכולת שטח פשוט מפתיעה .  בזכות מרווח גחון מכובד ,  בסיס גלגלים קצר ,  זווית גישה ונטישה מצוינות הוא יכול להעפיל אפילו את מעלה יאיר חסרונות :  מנוע גס ,  נוחות נסיעה לא מושלמת מפרט מקוצר :  מנוע - 1.6 ליטרים ,  104 כ"ס ;  צריכת דלק - 12.3 ק"מ לליטר ;  דרגת זיהום - 8 ;  בטיחות - ארבע כריות אוויר מיניוואן :  יש מקום גם לסבתא  >  >  תכירו בבקשה :  רחל וישראל מירושלים .  לזוג יש שלושה ילדים בהפרשים קטנים :  הבכור בן 5 ,  האמצעית בת 3 והקטן בן חצי שנה .  איך מכניסים שלושה ילדים למכונית ,  או ליתר דיוק - איך מכניסים שלושה מושבי תינוק/בוסטרים למכונית ?  רוב המכוניות המשפחתיות צרות מדי .  הפתרון הוא מיניוואן עם שישה או שבעה מקומות ישיבה - גם הסבתא יכולה להצטרף לנסיעה .  הבחירה החכמה :  הונדה frv מחיר :  162,500 שקל יתרונות :  מכונית קומפקטית במידותיה - אורכה 428 ס"מ בלבד ,  בדומה למכונית משפחתית ,  בזכות העובדה ש-frv לא מכילה שלוש שורות מושבים אלא שתי שורות ,  שלושה מושבים בכל שורה .  ובדיוק בזכות זה יש גם תא מטען ראוי - 439 ליטרים נפחו .  מאזדה 5 ,  לשם השוואה ,  מציעה רק 112 ליטרים  ( בזמן שכל שלוש שורות המושבים שלה בשימוש )  .  בנוסף לאריזה החכמה ,  המכונית מציעה ליטוש ואיכות הנדסית של הונדה .  חסרונות :  שישה מושבים ולא שבעה ,  מחיר לא נמוך מפרט מקוצר :  מנוע - 1.8 ליטרים ,  140 כ"ס ;  צריכת דלק - 12.3 ק"מ לליטר ;  דרגת זיהום - 8 ;  בטיחות - שש כריות אוויר ,  בקרת יציבות אלקטרונית ,  ארבעה כוכבים במבחן ריסוק הבחירה הנוספת :  מיצובישי גרנדיס מחיר :  162,500 שקל יתרונות :  מיניוואן אמיתי במחיר של מיניוואן קומפקטי חסרונות :  לא חדיש  ( הושק ב-2003 )  מפרט מקוצר :  מנוע - 2.4 ליטרים ,  165 כ"ס ;  צריכת דלק - 10 ק"מ לליטר ;  דרגת זיהום - 14 ;  בטיחות - שש כריות אוויר ,  בקרת יציבות אלקטרונית הבחירה המקורית :  ופורד s max מחיר :  190 אלף שקל יתרונות :  מי אמר שמיניוואן חייב להיות משעמם ?  מי קבע שאי אפשר לשלב בין הובלת ילדים לבית הספר לקצת חדוות נהיגה ?  פורד s max מוכיחה שאפשר .  מנוע 2.3 ליטרים ושלדה נהדרת .  חסרונות :  המחיר הגבוה מפרט מקוצר :  מנוע - 2.3 ליטרים ,  160 כ"ס ;  צריכת דלק - 9.5 ק"מ לליטר ;  דרגת זיהום - 15 ;  בטיחות - שבע כריות אוויר ,  בקרת יציבות אלקטרונית ,  חמישה כוכבים במבחן ריסוק

משפחה ,  עבודה והנאה במכונית אחת
רחל וישראל מחפשים מיניוואן ,  עמית רוצה לצאת לטיולים קלילים ,  דני ושושי מטפסים על ג'בלאות ואבי החשמלאי צריך מקום לציוד העבודה וגם לילדים .  איזו מכונית הכי מתאימה לכל אחד ? 

