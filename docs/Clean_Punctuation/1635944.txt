אישה בת 77 נהרגה בתאונת פגע וברח בדרום
רכב חולף פגע באישה שהלכה לצידי הכביש באזור מושב ברכיה הסמוך לאשקלון .  עד כה לא אותרו חשודים במעשה והמשטרה ממשיכה בסריקות אחר הרכב הפוגע
אישה בת 77 מתה בצהרים  ( שני )  לאחר שנפגעה מוקדם יותר מרכב חולף באזור מושב ברכיה הסמוך לאשקלון .  צוות של מגן דוד אדום שהגיע למקום פינה אותה במצב קשה לבית החולים ברזילי באשקלון  שם נקבע מותה .  קצין משטרת התנועה בדרום ,  סגן ניצב מיכה אבקסיס ,  אמר לוואלה !  חדשות כי חקירה נפתחה על מנת לבחון את נסיבות הפגיעה : " להערכתנו האישה נפגעה מרכב שעבר במקום  אולם עד עתה איש לא נעצר ואף אחד לא לקח אחריות לתאונה ". 
מוקדם יותר הבוקר נפצע אדם אחד קשה ושניים אחרים במצב קל עד בינוני בהתנגשות חזיתית בין שני כלי רכב בכביש המנהרות שבירושלים .  השלושה פונו לבית החולים הדסה עין כרם .  בעקבות התאונה ,  נסגר הציר לתנועת כלי רכב .
 בצומת עין זיתים שבצפון נפצעו שני בני אדם נוספים באורח קל עד בינוני .  אחד הפצועים הוא תושב צפת בן 55 והפצוע השני הוא תושב בית ג'אן בן 22 .  השניים טופלו בחדר הטראומה בבית החולים זיו אשר בצפת .
 
אישה בת 77 נהרגה בתאונת פגע וברח בדרום
רכב חולף פגע באישה שהלכה לצידי הכביש באזור מושב ברכיה הסמוך לאשקלון .  עד כה לא אותרו חשודים במעשה והמשטרה ממשיכה בסריקות אחר הרכב הפוגע

