מפקד המשטרה בדובאי :  אתפטר אם ה-DNA לא תואם
לדברי דאחי חלפאן ,  הוא יתפטר מתפקידו אם יתברר שדגימות ה-DNA שנאספו בחקירת חיסול בכיר חמאס מחמוד אל-מבחוח ,  לא יהיו תואמות  " לחשודים הישראלים "
 מפקד משטרת דובאי דאחי חלפאן אמר היום  ( שישי )  בראיון לעיתון  " אל-חליג' "  היוצא לאור באיחוד האמירויות כי יתפטר מתפקידו אם יתברר שדגימות ה-DNA שנאספו בחקירת חיסול בכיר חמאס מחמוד אל-מבחוח ,  לא יהיו תואמות  " לחשודים הישראלים ".  הוא קרא לחשודים הישראלים  " להגיע ולבצע בדיקות DNA ואז להשוותם לדגימות שנמצאו בזירת החיסול .  אם הם לא יתאימו ,  אתפטר מתפקידי ".  
" אני מקווה שיימצא בכיר ישראלי אחד שיודה בביצוע הפשע ,  במקום להתחמק מתגובה בפני אמצעי התקשורת ",  הוסיף חלפאן ,  שעמד בראש חקירת חיסול בכיר חמאס מחמוד אל-מבחוח לפני יותר מחודש בדובאי . " אם אל-מבחוח אכן היה טרוריסט כפי שהם  ( הישראלים - נ.י )  טוענים ,  אז מה לגבי הישראלים שביצעו פשע על אדמה לא שלהם ?  אני לא מתכוון להתנצח עם העיתונים הישראלים משום שמשטרת דובאי מדברת באמצעות עובדות שלא משקרות ". 
חלפאן אמר אתמול בראיון לרשת הטלוויזיה  " אל-ערבייה "  כי  " אם משטרת דובאי היתה יודעת שמדובר בבכיר חמאס מחמוד אל-מבחוח ,  לא היינו מאפשרים לו כלל להיכנס למדינה ".  הוא ציין ,  כי  " דובאי מאפשרת אמנם למנהיגים מדיניים של חמאס להיכנס לשטחה ,  אולם היא לא מאפשרת לאנשי הארגון הלוקחים חלק בפעילות החשאית שלו ",  הסביר .
 חלפאן גילה כי לאחר גילוי גופתו של אל-מבחוח ,  שחוסל בדובאי לפני יותר מחודש ,  עמדה משטרת דובאי להכריז כי מת מוות טבעי כי לא עלה שום חשד לרצח ולא ידעו במי מדובר . " התמונה התחילה להתבהר כשאדם פלסטיני שמכיר את אל-מבחוח ניסה להתקשר אליו לדובאי מספר פעמים אך לא השיג אותו .  לאחר שנודע דבר הרצח ,  הוא עדכן את בני משפחתו ברצועה .  לאחר מכן חמאס עדכן אותנו שמדובר בבכיר הארגון ". 

מפקד המשטרה בדובאי :  אתפטר אם ה-DNA לא תואם
לדברי דאחי חלפאן ,  הוא יתפטר מתפקידו אם יתברר שדגימות ה-DNA שנאספו בחקירת חיסול בכיר חמאס מחמוד אל-מבחוח ,  לא יהיו תואמות  " לחשודים הישראלים "
 
