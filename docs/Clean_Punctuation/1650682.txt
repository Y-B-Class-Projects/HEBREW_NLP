אכזבה : " עג'מי "  לא זכה באוסקר
בפעם התשיעית ,  המועמד הישראלי לאוסקר לא זכה בפרס .  האקדמיה האמריקאית לקולנוע בחרה בנציג הארגנטינאי ,  המותחן  " הסוד שבעיניים ",  ושלחה את  " עג'מי "  הביתה בידיים ריקות
גם השנה האוסקר לא יגיע לארץ .  לאחר שמונה הפסדים  ( ובהם שניים רצופים בשנתיים האחרונות )  ,  גם  " עג'מי "  לא הצליח לזכות בפסלון .  בטקס שהתקיים הלילה בלוס אנג'לס ,  האקדמיה בחרה להעניק את הפרס לסרט הזר הטוב ביותר למותחן  " הסוד שבעיניים ",  של חואן חוסה קמפנלה .  את הפרס העניקו לו בצוותא פדרו אלמודובר וקוונטין טרנטינו .
 בראיון לאסי עזר ויעל גולדמן מ-"Y בערב "  סיפרו הבמאים ירון שני וסכנדר קובטי כי הם לא מאוכזבים וכי הם לא ציפו לזכות ואף לא באו לטקס בשביל לזכות .  קובטי הוסיף ואמר : " אני לא מתחרט על מה שאמרתי ואם מדינת ישראל היתה מטפלת בתושבים שלה כמו שצריך ,  לא הייתי אומר דבר כזה " 
" זו הייתה חוויה מעניינת ,  לא מצר על אף רגע ",  סיכם מוש דנון ,  מפיק  " עג'מי "  את החוויה . " זה היה צפוי ,  צפיתי את הזכייה של הסרט הארגנטינאי לפני הרבה זמן ואכן צדקתי .  מבחינתי זה סוג של הקלה ואנחנו מבחינתנו ,  למרות כל הקלישאה ,  ניצחנו והגענו לאן שהגענו וזה נפלא .  מפה אנחנו טסים הלאה לסרטים הבאים ולעבודה הבאה .  אני מקווה שהכל יהיה רגוע בארץ .  עם ישראל יכול לחזור לפרופורציות ".  
זו שמחה מהולה באכזבה קלה ",  אמר לוואלה !  תרבות השחקן ערן נעים בשיחה לאחר הטקס . " אני שמח שהיה לי את הכבוד להגיע למעמד הזה והיה מרגש .  אני מודה ,  היתה ציפייה ותקווה ,  היתה לי תחושה שאולי הפעם זה זה .  גם רציתי להיות חלק ממישהו שיעשה היסטוריה בשביל המדינה ,  אבל לצערי ולצערם של רוב האנשים כאן זה לא יצא .  עכשיו חוזרים לשגרה ,  מסתפקים בכך שהגענו למעמד מאד מאד יפה .  אנחנו המועמדים התשיעיים שלא זכו ?  נקווה שהעשירי יזכה ".  
בטקס עצמו נכחו רק שני הבמאים קובטי ושני ומפיק הסרט ,  מוש דנון .  שאר צוות הסרט התאסף במקום שנסגר מראש עבור הקונסוליה .  
ביום שקדם לטקס עורר קובטי סערה ציבורית לאחר שהכריז כי הוא אינו מייצג את ישראל .  שרת התרבות והספורט ,  לימור לבנת ,  הביעה תרעומת על כך שקובטי  " מתנער מהמדינה ",  אף שנתמך בכספיה ,  וקולות נוספים מהימין תקפו בחריפות את קובטי ,  דרשו להפעיל נגדו סנקציות אם לא יחזור בו וקראו לבדוק מיידית את נהלי התמיכה הציבורית בסרטים ישראליים .
" עג'מי "  הוצג לראשונה בפסטיבל קאן 2009 ,  שם דווקא לא זכה בפרסים משמעותיים אלא הסתפק בציון לשבח בתחרות מצלמת הזהב לסרט ביכורים .  לאחר מכן קטף הסרט את פרס וולג'ין בתחרות הישראלית בפסטיבל הקולנוע הירושלמי וגם את פרס אופיר  זכייה שבעקבותיה נשלח לייצג את ישראל באוסקר .
" עג'מי "  נהנה מהצלחה קופתית מרשימה בארץ ,  וקיבל שבחים רבים כשהוצג בשאר העולם .  הוא גם היה מועמד לפרס תגלית השנה בטקס פרסי האקדמיה האירופאית לקולנוע .  כל זה לא עזר לו הלילה .
 ההפסד של עג'מי מצטרף לשורה ארוכה של מפחי נפש :  הסרט הישראלי הראשון שקיבל מועמדות לאוסקר אך לא זכה בו היה  " סאלח שבתי "  ב-1964 .  הבאים בתור היו  " השוטר אזולאי "  ב-1971 , " אני אוהב אותך רוזה "  ב-1972 , " הבית ברחוב שלוש "  ב-1973 , " מבצע יונתן "  ב-1978 , " מאחורי הסורגים "  ב-1985 ולאחר הפסקה ארוכה  - " בופור "  ב-2008 ו"ואלס עם באשיר "  ב-2009 .  
ב-16.5 תתחיל האקדמיה הישראלית לקולנוע את תהליך הבחירה בסרט הישראלי הטוב של השנה הבאה ,  שינסה להצליח באוסקר 2011 היכן ש"עג'מי "  נכשל .
 
אכזבה : " עג'מי "  לא זכה באוסקר
בפעם התשיעית ,  המועמד הישראלי לאוסקר לא זכה בפרס .  האקדמיה האמריקאית לקולנוע בחרה בנציג הארגנטינאי ,  המותחן  " הסוד שבעיניים ",  ושלחה את  " עג'מי "  הביתה בידיים ריקות

