ברננקי :  שובה של ארה"ב לצמיחה היא קריטית ליציבות הגלובלית
ברננקי הגיב לביקורת החריפה שטוענת כי הדפסת הכסף המסיבית בארה"ב פוגעת בכלכלות זרות ומנפחת בועות
יו"ר הבנק הפדרלי בן ברננקי הגן ביום שישי על רכישת האג"ח שהכריז הבנק הפדרלי ,  כנגד טענות של מדינות אחרות שמדיניות זו פוגעת בהן .  ברננקי אמר כי שובה של ארה"ב לצמיחה חזקה היא קריטית ליציבות הגלובלית.הבנק הפדרלי הכריז ביום רביעי על רכישת אג"ח ממשלתיות ב-600 מיליארד דולר ,  במטרה להזרים נזילות לכלכלה האמריקאית ולעורר פעילות במגזר הפרטי והעסקי.ברננקי טען כי התחזקות של כלכלת ארה"ב בעקבות ההרחבה הכמותית תחזק את הדולר ,  אשר חולשתו עוררה גל של מחאות מבוגוטה ועד בייג'ין .  שרי אוצר ונגידי בנקים טענו כי ההרחבה הכמותית בעצם נועדה להחליש את הדולר ולעודד את היצוא האמריקאי והיא מהווה מניפולציה בשער המטבע .  התחזקות של מדינות יצוא כמו ברזיל ,  סין ודרום קוריאה פוגעת בצמיחתן בשל פגיעתה ביצוא שלהן .  מבקרים אחרים טענו כי ההרחבה ,  השקולה להדפסת כסף ,  עלולה לגרום לניפוח בועות נכסים בכלכלות הזרות ואינפלציה.שרי האוצר של ברזיל ,  גרמניה וצרפת ויו"ר הבנק המרכזי של סין ביקרו ביממה החולפת בחריפות את ההחלטה ." עם כל הכבוד ,  לקובעי המדיניות בארה"ב אין מושג ",  אמר ביום שישי שר האוצר של גרמניה ,  וולפגנג שויבל . " הבעיה אינה מחסור בנזילות .  זה לא שהאמריקאים לא הזרימו מספיק נזילות לשוק ,  והחלטתם עכשיו להזרים עוד לשוק לא הולכת לפתור את הבעיות שלהם ",  הוסיף שויבל ,  אשר ציין עוד כי ארה"ב פוגעת במאמצים ליצור תנאי משחק שווים בשוק המט"ח . " הדבר שארה"ב מאשימה בו את סין ,  עושה ארה"ב עצמה באמצעים אחרים ",  אמר שויבל בהתייחסו לתוכנית ההרחבה הכמותית של הבנק הפדרלי.יו"ר הבנק המרכזי של סין ,  ז'או שיאוצ'ואן ,  אמר גם הוא ביום שישי כי ההרחבה הכמותית בה נוקט הבנק הפדרלי מתקבלת על הדעת בשל התאוששותה האיטית של כלכלת ארה"ב ,  אולם הוסיף כי היא עלולה לפגוע בשאר העולם וממחישה את הצורך ברפורמה של המערכת הפיננסית הבינלאומית . " אם מדיניות הפנים של ארה"ב אופטימלית עבורה בלבד ,  אך במקביל אינה אופטימלית עבור שאר העולם ,  הדבר עלול ליצור השפעה שלילית בעולם .  הדברים זולגים ",  אמר ז'או . " אנחנו חייבים לפתור את הבעיה הזאת על ידי רפורמה של המערכת הפיננסית הבינלאומית ". 

ברננקי :  שובה של ארה"ב לצמיחה היא קריטית ליציבות הגלובלית
ברננקי הגיב לביקורת החריפה שטוענת כי הדפסת הכסף המסיבית בארה"ב פוגעת בכלכלות זרות ומנפחת בועות

