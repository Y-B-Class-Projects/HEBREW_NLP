חילו : " השובתים יישבו בבית עד סוף העונה "
 אימון אחי נצרת הושבת לאחר שהשחקנים לא קיבלו את משכורות ינואר ,  יושב ראש המועדון זועם : " טעינו שנתנו להם במה "
 לאור תכנון השחקנים להשבית גם הבוקר  ( שני )  את אימון הקבוצה ,  החליטו אמש בשעות הלילה המאוחרות ראשי אחי נצרת לבטל את אימון הבוקר בעצמם .  ראשי הקבוצה נפגשו ודנו במצב ,  כשחלקם קראו להשעות או לשחרר את ראשי השובתים .
 המהומה נפתחה לאחר שאתמול לא קיבלו השחקנים את משכורות חודש ינואר ,  שהיו אמורות להיכנס עד ה-25 בפברואר ,  ולאור עיכובים נוספים וחובות עבר .  יו"ר הקבוצה ,  אחמד חילו ,  לא מתכוון לסלוח לשובתים : " בסך הכל מדובר באיחור של כמה ימים ,  ואחרי הביזיון בשבת ,  כשקיבלנו תוך 20 דקות חמישה שערים ,  הם מעיזים לשבות ",  תהה חילו . " כל שמונת השובתים הראשיים - תומר חמד ,  שלומי חנוכה ,  רמי דואני ,  לוהאב כיאל ,  מג'ד יונס ,  מור דהאן ,  גיל אופק וגיא דיין יושעו ויישבו עד סוף העונה בבית .  חלקם נחשבו פה כמו שחקני בית אבל הם לא ראויים לזה בכלל ,  טעינו שנתנו להם במה ".  
" את הכסף שלהם הם יקבלו במלואו עד השקל האחרון ,  אבל כדורגל הם לא ישחקו ",  המשיך חילו . " עם כל הכאב על תומר חמד ,  שהוא הכוכב שלנו ואחד השחקנים האהובים ,  הוא עשה טעות והוא צריך לשלם עליה .  חבל לי שכאלה שלא ראו הרכב כמו מור דהאן וגיל אופק ניצלו את הסיטואציה כדי לנקום במועדון ולהוציא את המירמור שלהם על מצבם ,  וגררו אחריהם נוספים ". 
השחקנים המושאלים ברשימה - יונס ממכבי פ"ת ,  דואני מהפועל ת"א ,  חמד ,  דהאן וחנוכה ממכבי חיפה ,  יבדקו את האפשרות לבטל את ההשאלה ולחזור לקבוצות האם שלהם ,  אך המהלך לא נראה אפשרי עקב סגירת חלון ההעברות וכן עקב התחייבות נצרת לקבוצות לשלם לשחקנים את שכרם .
 
חילו : " השובתים יישבו בבית עד סוף העונה "
 אימון אחי נצרת הושבת לאחר שהשחקנים לא קיבלו את משכורות ינואר ,  יושב ראש המועדון זועם : " טעינו שנתנו להם במה "
 
