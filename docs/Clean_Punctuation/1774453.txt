 " טריפגייט ":  הג'טס נקנסו ב-100 אלף דולר
ניו יורק תשלם את הקנס בעקבות הפגיעה של מאמן הכושר סאל אלוסי בנולאן קרול ממיאמי .  הופחת הקנס של ג'יימס הריסון
שבועיים וחצי חלפו מאז שהכשיל סאל אלוסי ,  מאמן הכושר של ניו יורק ג'טס ,  את נולאן קרול ממיאמי דולפינס ,  והלילה  ( בין חמישי לשישי )  קנסה ה-NFL את הג'טס ב-100 אלף דולר .  זאת ,  בעקבות האחריות השילוחית של הקבוצה למקרה ,  אף שלא הוכח שאיש מלבד אלוסי ידע על ההכשלה הצפויה .  בקלטות שבדקה הליגה נראה כי אלוסי העמיד חומת שחקנים על הקווים על מנת שיגבילו את תנועתו של קרול .
" זו גם פגיעה בתחרותיות וגם טקטיקה מסוכנת ",  נמסר מהליגה עם פרסום העונש .  המאמן רקס ריאן טוען כי לא ידע על הטקטיקה הזו וגם הטייט אנד ג'ף קאמברלנד ,  שהיה אחד השחקנים שעמדו בחומה ,  אמר כי אין לו שמץ של מושג : " פשוט אמרו לנו לעמוד שם .  אלוסי לא נתן סיבה ,  אבל אני מניח שהוא עשה את זה למקרה שבו מישהו ירוץ לאזור ".  
המחאות של ג'יימס הריסון מפיטסבורג ושל שחקני הגנה אחרים בליגה עזרו .  הריסון נקנס בסכום של 75 אלף דולר על פגיעה במוחמד מסאקווה מקליבלנד ,  אולם בערעור הופחת הסכום ל-50 אלף דולר .  הקנס של דאנטה רובינסון ,  שפגע בדשון ג'קסון מפילדלפיה ,  נחתך מ-50 ל-25 אלף וברנדון מריוות'ר ,  שפגע בטוד היפ מבולטימור ,  ישלם 40 אלף דולר במקום ה-50 אלף שנקבעו תחילה .

" טריפגייט ":  הג'טס נקנסו ב-100 אלף דולר
ניו יורק תשלם את הקנס בעקבות הפגיעה של מאמן הכושר סאל אלוסי בנולאן קרול ממיאמי .  הופחת הקנס של ג'יימס הריסון

