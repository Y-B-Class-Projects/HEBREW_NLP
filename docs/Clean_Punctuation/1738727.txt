לואב אלוף ,  פעם שביעית ברציפות
נהג המירוץ הצרפתי מבטיח לעצמו תואר שביעי ברציפות באליפות הראלי העולמית ה-WRC .  אליפות שישית לסיטרואן
סבסטיאן לואב ,  נהג מירוצי הראלי WRC ,  ממשיך לקבוע רף שקשה עד בלתי אפשרי יהיה לעמוד בו .  נהגה של סיטרואן מנצח היום  ( ראשון )  את מירוץ הראלי של צרפת ,  ומבטיח לעצמו תואר אליפות עולם שביעי בקריירה ,  כשאת כולם הוא משיג ברציפות .  עבורו ועבור סיטרואן מדובר בנקודה חשובה העונה היות והאליפות מובטחת על אדמת מולדתם .  עבור סיטרואן ,  מדובר באליפות שישית מאז הצטרפה לסבב באופן מלא בשנת 2003 .
 בניגוד לעונת 2009 אז הבטיח לעצמו לואב את האליפות רק במירוץ סיום העונה ובפער של נקודה אחת מיריבו מיקו הירבונן  ( פורד )  ,  הפעם הוא עושה זאת שני מירוצים לסיומה בעיקר תודות לשינוי שיטת הניקוד .  הצרפתי השיג עד כה 226 נק' ב-11 מירוצים  ( שישה נצחונות )  כאשר בקופה עוד 50 אפשריות .  שני מדורג סבסטיאן אוג'ייה נהג קבוצת המשנה עם 166 נק' ושלישי יארי מאטי לטבלה  ( פורד )  עם 144 נק' .
 עבור לואב והנווט שלו דניאל אלנה ,  מדובר בנצחון ה-60 בקריירת ה-WRC שלהם .  למעשה ,  התואר כבר ניתן ערב המירוץ היות ופרט להיכרות התוואי שלו ,  מדובר בדרכי אספלט המתאימים ביותר ללואב והסיטרואן שלו .  כבר לאחר מחצית הדרך הוביל לואב עם פער של 40 שניות לטובתו אשר איפשר לו לנהוג רגוע יותר ובביטחה עד לקו הסיום .
" לא ציפיתי לראות כאן כל כך הרבה אנשים ",  אמר לואב על קו הסיום בעיר מגוריו הגואנאו . " זו התוצאה הטובה ביותר שאפשר לייחל לה ,  לזכות באליפות על אדמת צרפת ".  הכמות הרבה של הצופים הביאה לביטול הסטייג' הלפני אחרון ,  אך היא כמובן לא פגעה ללואב ולסיטרואן בחגיגות .
 לואב כאמור מנצח את המירוץ עם זמן מצטבר של 3:05:49.3 שעות .  אחריו בפער של 35.7 שניות מסיים חברו לקבוצה דני סורדו ופטר סולברג עם סיטרואן פרטית מסיים שלישי .  נהגיה הרשמיים של פורד לטבלה והירבונן מסיימים במקומות ארבע וחמש בהתאמה .  כעת ,  תנסה סיטרואן להבטיח את המקום השני לאוג'ייה ואולי אף לקדם את סולברג וסורדו על חשבון לטבלה וזאת בשני המירוצים שנותרו - ספרד ובריטניה .
 האם זו האליפות הקלה האחרונה של לואב ?  עונת 2011 שתפתח בחודש פברואר תעמיד שינויים רבים שעלולים לפגוע בדומיננטיות של סיטרואן ולואב בשנים האחרונות .  ה-C4 תוחלף ב-DS3 החדשה שעם מנוע 1.6 ל' טורבו חדש תצטרך לבנות הכל מחדש .  גם פורד תציג מכונית חדשה בדמות הפיאסטה RS ולסבב תצטרף גם ב.מ.וו עם המיני קאנטרימן .  אולם יותר מכל ,  לואב יאלץ להתמודד עם הנהג היחיד שהצליח העונה לקרוא עליו תיגר של ממש ,  הצרפתי הצעיר אוג'ייה שינהג לצידו באותה הקבוצה .  לואב לבטח לא ישמח לקחת אליפות שמינית אחרי שילד פינה לו את הדרך בכל פעם שעבר אותו .
 
לואב אלוף ,  פעם שביעית ברציפות
נהג המירוץ הצרפתי מבטיח לעצמו תואר שביעי ברציפות באליפות הראלי העולמית ה-WRC .  אליפות שישית לסיטרואן

