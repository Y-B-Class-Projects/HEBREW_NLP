המוזיקאים מתאגדים נגד תקנות הרעש החדשות
המשרד להגנת הסביבה מציע לאסור נגינה במידה והיא גורמת הפרעה לציבור והדבר מעורר זעם בקרב מוזיקאים .  רם אוריון : " מה יעשה ילד בן שמונה שרוצה ללמוד לנגן ?  ילך לחדר חזרות ?  "
 התקנות החדשות נגד רעש סביבתי שיובאו בקרוב לאישור הכנסת ,  אמנם גרמו ללא מעט נחת לאנשים רבים שסובלים מרעש מפוחי הגננים אבל הצליחו לקומם מגזר שגם ככה רואה עצמו כמקופח :  המוזיקאים .  מיד לאחר שנודעו התקנות החדשות המוצעות קמה קבוצה של מוזיקאים ,  חובבים ומקצועיים ,  המוחה עליהן ומאיימת בצעדי מחאה .  בין השאר מתוכננת הפגנה מוזיקלית מול ביתו של השר להגנת הסביבה גלעד ארדן ,  יוזם התקנות ,  ועצומה שתכלול מוזיקאים מוכרים המתנגדים לאיסורים החדשים .  קבוצה שהוקמה בפייסבוק נגד התקנות גייסה כבר למעלה מאלף חמש מאות חברים בפרק זמן של יממה .
 התקנות החדשות קובעות בין היתר כי מעתה אסור לנגן בכלי נגינה העשוי לעורר רעש שמפריע לשכנים ,  לא רק בין השעות 14:00- 16:00 ,  ובין השעה 23:00  7:00 אלא במשך כל שעות היממה .  משמעות הדבר היא לא פחות ממכת מוות עבור מוזיקאים שנוהגים להתאמן בביתם ועבור מורים למוזיקה ותלמידיהם .
" מדובר בתקנות די פשיסטיות "  אמר לוואלה !  תרבות המוזיקאי רם אוריון . " מה יעשה ילד בן שמונה שרוצה ללמוד לנגן על כלי נגינה ?  יילך לחדר חזרות ?  בתור מוזיקאי שמנגן ומרעיש כל חייו אני מודע לגבולות ופותר את הבעיות עם השכנים שלי .  הבעיה היא שעכשיו כל אחד שאני לא בא לו בטוב ואני גר לידו יכול להזמין לי משטרה ".  יחד עם זאת ,  אוריון נותר אופטימי לגבי סיכויי האכיפה שלו : " החוק הזה כל כך קיצוני שאני לא יודע איך בכלל יאכפו אותו ". 
נדב לזר ,  המפעיל את הבלוג  " אטמי אזניים "  העוסק במוזיקת שוליים ,  מנהל אף הוא מאבק נגד התקנות החדשות .  לדבריו , " מדובר בחוק אנטי תרבותי שיפגע לא רק במוזיקאים אלא גם בשכנה שהתינוק שלה בוכה ,  או מישהו שרואה טלוויזיה בווליום טיפה יותר גבוה מהממוצע ".  גם לזר ,  כמו אוריון צופה קשיים באכיפת החוק ומקווה שהוא יתפוגג באותה מהירות שהוא נוצר .
 מהמשרד להגנת הסביבה נמסר בתגובה ,  כי  " התקנות החדשות נועדו לצמצם את מטרדי הרעש בישראל ולשפר את איכות החיים של כלל אזרחי המדינה .  התקנות נכתבו והתבססו על לימוד של החקיקה הבינלאומית במדינות המערב .  אין בהן שום פגיעה במרחב היצירה או באפשרויות לנגן וללמוד נגינה בבתים .  כמו בכל מדינה נורמלית בה אזרחים מתחשבים איש ברעהו ,  מצופה מכל אזרח המנגן באופן קבוע בביתו להימנע מלהפריע לשכניו .  ניתן להשיג תוצאה זאת בעזרת אמצעים רבים הקיימים כיום להפחת הרעש ." 

המוזיקאים מתאגדים נגד תקנות הרעש החדשות
המשרד להגנת הסביבה מציע לאסור נגינה במידה והיא גורמת הפרעה לציבור והדבר מעורר זעם בקרב מוזיקאים .  רם אוריון : " מה יעשה ילד בן שמונה שרוצה ללמוד לנגן ?  ילך לחדר חזרות ?  "
 
