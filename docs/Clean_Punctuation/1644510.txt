שיא ישראלי ביידוי פטיש לייבגניה זבולוטני
האתלטית המשתפרת קבעה 57.07 מ' בהדר יוסף ,  ושיפרה את שיאה הקודם ביותר ממטר .  13:26 שנ' ללנסקי ב-100 משוכות
ייבגניה זבולוטני קבעה היום  ( רביעי )  את השיא הישראלי הראשון באצטדיון פתוח לשנת 2010 ,  כשהשיגה תוצאה של 57.07 מ' במסגרת ליגת האצנים ,  הקופצים והזורקים בהדר יוסף .  שיאה הישראלי הקודם של זבולוטני ביידוי פטיש עמד על 56.04 מ' ,  ולמעשה היא עברה אותו בחמישה מתוך ששת הנסיונות שלה בתחרות .  
לאחר התחרות אמרה זבולוטני : " אני מבסוטה מהתוצאה .  אני שמחה על המקבץ האיכותי של התוצאות .  זאת התחלה טובה ".  המטרה של זבולוטני השנה היא לעבור את מחסום 60 המטרים ,  כשבמידה ותקבע תוצאה של 61.50 מ' היא תוכל להכנס לפרוייקט המקצוענות של האתלטיקה הישראלית .  
מאמנה ואביה של זבולוטני ,  סלאבה יזמעילוב אמר בתום בתחרות : " ייבגניה עושה כרגע 4 וחצי סיבובים לפני הזריקה והיא תצטרך להגיע ל-5 סיבובים .  טכניקה זו יכולה להתאים לה על מנת לקבוע הישג הקרוב ל-65 מטרים .  השנה היא תעבור את גבול 60 המטרים ".  
בתחרות הזמנה לריצת 100 משוכות ניצחה אירנה לנסקי הוותיקה בזמן של 13:26 שנ' .
 
שיא ישראלי ביידוי פטיש לייבגניה זבולוטני
האתלטית המשתפרת קבעה 57.07 מ' בהדר יוסף ,  ושיפרה את שיאה הקודם ביותר ממטר .  13:26 שנ' ללנסקי ב-100 משוכות

