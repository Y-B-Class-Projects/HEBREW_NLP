חדש על המסך
מה הוליד המפגש בין טים ברטון ולואיס קרול ,  מה חושב רומן פולנסקי על טוני בלייר ומה השפיע על ג'ון לנון בנעוריו ?  כל התשובות - מהיום על המסך הגדול
לאחר  " צ'רלי בממלכת השוקולד ",  ניגש טים ברטון לעבד קלאסיקה ספרותית אחרת   " אליס בארץ הפלאות "  של לואיס קרול .  במקרה זה הוא מגיש את הסרט גם בגרסה תלת-ממדית ,  אבל כרגיל אצלו ,  הוא עושה זאת בשיתוף עם ג'וני דפ ובלי נאמנות יתרה למקור .  הגרסה של ברטון למעשה ממציאה מחדש את הספר ומערבבת לתוכו כמה יצירות אחרות של קרול .  הפעם אליס  ( מיה ואסיקובסקה )  כבר בגיל הנעורים ,  והיא מבקרת בארץ הפלאות בפעם השנייה בחייה כדי להילחם במזימותיה של המלכה האדומה  ( הלנה בונהם קרטר )  .  יסייעו לה במשימה הכובען המטורף  ( ג'וני דפ )  והמלכה הלבנה  ( אן האתוואיי )  .
 מן הביקורות :  התקשורת לא היתה שותפה להתלהבות של הקהל מהסרט .  הניו יורק אובזרבר הציע לטים ברטון ולג'וני דפ להפסיק את שיתוף הפעולה המקצועי ביניהם ,  פרמייר טען שהסרט חסר קסם ,  הסן פרנסיסקו כרוניקל הכריז שברטון ביצע כל טעות אפשרית ,  ורק יו.אס.איי טודיי היה חיובי והצהיר שהחזון הוויזואלי של הסרט שם את  " אווטאר "  בכיס הקטן .  כך או כך ,  הצופים לא ייחסו יותר מדי משמעות להשמצות .
 ציונים :  רוטן טומיימטוס  52 ,  מטה קריטיק  53 .
 במאי :  טים ברטון .  שחקנים :  ג'וני דפ ,  הלנה בונהם-קרטר ,  אן האתוואיי ,  מיה ואסיקובסקה  ( 106 דקות )  .
 עיבוד לסדרת אנימה יפנית פולחנית ,  המבוססת על ספרי מאנגה מצליחים .  הסרט נקרא בשמו של ילד-רובוט ,  המנצל את כוחות העל שלו כדי להציל את העולם מהחייזרים שמנסים לכבוש אותו .
 מן הביקורות :  בניגוד לסרטי אנימציה אחרים מהעת האחרונה , " אסטרו בוי "  השאיר את המבקרים אדישים .  רובם טענו שהוא מיועד בעיקר לילדים ובכלל לא צריך לעניין בוגרים שכמותם .  גם הלוס אנג'לס טיימס וגם וושינגטון פוסט כינו אותו גרסה בינונית של פינוקיו ,  והביטוי  " בינוני "  חזר על עצמו בשאר הביקורות .
 ציונים :  רוטן טומייטוס  49 ,  מטה קריטיק  53 .
 במאי :  דיוויד באוורז .  קולות :  ניקולס קייג' ,  סמואל ל .  ג'קסון ,  שרליז תרון  ( באנגלית )  ;  אריה צ'רנר ,  עדי טופול  ( בעברית )  .   ( 94 דקות )  .
 מותחן נוטף זימה המתרחש בצדדים הזוהרים והאפלים של ניו יורק .  כנהוג בז'אנר ,  גם הפעם מתאר הסרט כיצד פאם-פאטל  ( פס וגה )  מקלקלת את דרכיו של גבר מהוגן .  
מן הביקורות :  הסרט לא זכה להפצה מסחרית בארצות הברית ,  אך כמה אתרי אינטרנט טרחו להתייחס אליו כשיצא בדי.וי.די .  המסקנות היו שליליות :  אתר ריל פילם כתב שהסרט משמים להפליא ,  ובאתר פילם קריטיק טענו שהוא פשוט לא מעניין בשום צורה .
 במאית :  ג'אדה פינקט-סמית .  שחקנים :  טד דנסון ,  פס וגה ,  אידריס אלבה .   ( 94 דקות )  .
 עיבוד קולנועי ראשון לספרי הילדים המצליחים של קניסטר .  גם הפעם ,  הגיבורה היא ילדונת בשם לילי ,  שנבחרת לרשת את מקומה של מכשפה מקשישה .  כדי לעמוד בכבוד במשימה ,  עליה להבין כיצד לנצל את כוחותיה בלי לגרום נזק ,  ובו בזמן גם לסכל את מזימותיו של מכשף .
 במאי :  סטפן רוזובצקי .  שחקנים :  אלינה פרונד ,  סמי הרצוג .  קולות :  בר פאר ,  אמנון וולף .   ( 89 דקות )  .
 מה עיצב את אישיותו ואת עולמו האמנותי של אחד המוזיקאים החשובים בכל הזמנים ?  סרט זה מנסה לענות על השאלה ,  וכדי לעמוד באתגר עוקב אחר נעוריו של ג'ון לנון  ( אהרון ג'ונסון )  ,  רגע לפני שהקים את הביטלס .  כך אנו זוכים להתוודע לטלטלות העגומות שחוותה משפחתו ,  להאזין לשירים שעליהם גדל וכן לחזות במפגש הראשון שלו עם אחד ,  פול מקרטני .
 מן הביקורות :  הסרט טרם הגיע לאקרנים בארצות הברית ,  אך הוא כבר הופץ במולדתו של לנון ,  אנגליה ,  והמבקרים המקומיים היו מרוצים ברובם מהביוגרפיה של האייקון הלאומי .  אמפייר והטיימס ,  למשל ,  שיבחו במיוחד את עבודת השחקנים .  לעומת זאת ,  האינדיפנדט העוקצני השווה את הסרט לדרמת טלוויזיה סתמית .
 ציונים :  רוטן טומייטוס  83 .
 במאית :  סם טיילור-ווד .  שחקנים :  אהרון ג'ונסון ,  קריסטין סקוט-תומאס ,  אן מארי-דאף .   ( 98 דקות )  .
 לפני שנפל באמבוש של רשויות החוק השוויצריות ,  הספיק רומן פולנסקי לעבד את רב המכר של רוברט האריס ,  המבוסס בצורה ברורה  ( אם כי לא רשמית )  על סיפורו של טוני בלייר .  העיבוד הקנה לו לפני כמה שבועות את פרס הבמאי הטוב ביותר בפסטיבל ברלין ,  מה שנתן לו סיבה לחייך בכלאו .
 סופר הצללים שבשמו נקרא הסרט הוא צעיר בריטי  ( יואן מקגרגור )  הנשכר לכתוב את האוטוביוגרפיה של ראש ממשלתו לשעבר  ( פירס ברוסנן )  ונסחף לתוך הסודות והקנוניות של מעסיקו החדש .  
מן הביקורות :  חוץ מהפרגון בפסטיבל ברלין ,  זכה פולנסקי גם לאהדת המבקרים .  רובם שיבחו את המיומנות הקולנועית של הבמאי הפולני ,  והלוס אנג'לס טיימס אף השווה אותו להיצ'קוק .  הוליווד ריפורטר ,  מצדו ,  העכיר את השמחה והעיר כי הסרט שטחי .
 ציונים :  רוטן טומייטוס  81 ,  מטא קריטיק  77 .
 במאי :  רומן פולנסקי .  שחקנים :  יואן מקגרגור ,  פירס ברוסנן ,  קים קטרל ,  אוליביה וויליאמס .   ( 128 דקות )  .
 כעשור לאחר  " יום אימונים מסוכן "  מגיש אנטואן פוקואה סרט משטרה נוסף .  הפעם הוא מתרחש ,  כמשתמע משמו ,  ברחובות ברוקלין ,  ופוקואה עוקב אחר שלושה שוטרים הפועלים בהם .  כל אחד מהם אומלל בדרכו שלו ,  וכולם ייפגשו באותה זירת פשע .
 מן הביקורות :  הפצתו של הסרט נדחתה בשנה ,  ועושה רושם שהתקשורת האמריקאית היתה שמחה לו היתה מתעכבת עוד קצת .  הרולינג סטון אף הגדיר את המותחן כפארודיה גרועה על ז'אנר המשטרה ,  ושיקגו טריביון כינה אותו  " 'יום אימונים מסוכן' לעניים ".  אאוץ' .
 ציונים :  רוטן טומייטוס  40 ,  מטא קריטיק  43 .
 במאי :  אנטון פוקואה .  שחקנים :  ריצ'רד גיר ,  איתן הוק ,  דון צ'ידל ,  ווסלי סנייפס .   ( 132 דקות )  .
 
חדש על המסך
מה הוליד המפגש בין טים ברטון ולואיס קרול ,  מה חושב רומן פולנסקי על טוני בלייר ומה השפיע על ג'ון לנון בנעוריו ?  כל התשובות - מהיום על המסך הגדול

