השוטרים החשודים שהיכו פלסטיני שוב נחקרו
שלושה מהחשודים בהתעללות בפלסטיני בעת מעצרו הוחזרו הלילה לחדר החקירות .  המחלקה לחקירת שוטרים : " מכשירי הטלפון הנייד שלהם מכילים עדויות להתעללות קשה בצעיר "
 המחלקה לחקירת שוטרים במשטרת ישראל עצרה הלילה  ( שלישי )  פעם נוספת שלושה שוטרים ממרחב ירקון בחשד להתעללות בצעיר פלסטיני תושב חברון בעת מעצרו לפני כשבועיים .  השלושה שוחררו שלשום למעצר בית  אך אמש הוחזרו לחקירה נוספת במשרדי המחלקה .  על פי החשד ,  השלושה נטלו ביחד עם חבריהם חלק במעצר של צעיר בן 27 ,  תושב חברון ,  במסגרתו היכו אותו ,  התעללו בו ,  הטילו עליו את מימיהם ואף תיעדו את המעשים באמצעות מכשירי הטלפון הניידים שברשותם .  את המעשים ביצעו שעה שביקשו ,  לכאורה ,  לחקור את הצעיר בגין מעורבותו באירוע סחיטה של תושב ת"א שאופנועו נגנב .
 בעת פשיטה של חוקרי מח"ש על משרדי מרחב ירקון ,  עוכבו בתחילה 10 שוטרים  ( ובהם קצין אחד ובלשים )  בחשד לביצוע מקרי ההתעללות ,  אך מאוחר יותר הוחלט להביא להארכת מעצר רק ארבעה מהם .  בית משפט השלום בתל אביב החליט ביום ראשון בערב לשחרר את הארבעה למעצר בית ואף הביע תמיהה על ההחלטה לעצור את החשודים בשלב כה מוקדם בחקירה .
 על אף טענות מח"ש כי המכשירים הסלולריים של העצורים שהוחרמו מציגים עדויות להתעללות שבוצעה בצעיר ,  ממשיכים השוטרים להכחיש את החדשות המיוחסים להם .
 
השוטרים החשודים שהיכו פלסטיני שוב נחקרו
שלושה מהחשודים בהתעללות בפלסטיני בעת מעצרו הוחזרו הלילה לחדר החקירות .  המחלקה לחקירת שוטרים : " מכשירי הטלפון הנייד שלהם מכילים עדויות להתעללות קשה בצעיר "
 
