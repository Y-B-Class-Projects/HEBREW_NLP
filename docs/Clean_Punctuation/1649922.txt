סלבדור קבניאס שוחרר מבית החולים
החלוץ הפרגוואי שנורה בראשו במקסיקו יחל בשיקום נוירולוגי שיכול לקחת שנים .  רופאו : " הוא לא זוכר מה עשה אתמול "
 חלוץ נבחרת פרגוואי ,  סלבדור קבניאס ,  שוחרר מבית החולים במקסיקו סיטי ויחל בתקופת שיקום ארוכה .  החלוץ אושפז במצב אנוש ב-25 בינואר לאחר שנורה בראשו במועדון לילה .  ההחלמה שלו הדהימה את הרופאים וקבניאס אף טען כי ישחק במונדיאל בדרום אפריקה .  למרות זאת ,  החלוץ בן ה-29 צריך לעבור עוד דרך ארוכה של שיקום עד שיחזור ,  אם בכלל ,  למגרשי הכדורגל . 
" שום דבר עוד לא נגמר ",  אמר ד"ר ארנסטו מרטינז שטיפל בשחקן , " ההחלמה הנוירלוגית יכולה לקחת עוד שנה ,  שנתיים או שלוש .  הוא יודע שקוראים לו סלבדוק קבניאס ושהוא שחקן כדורגל .  הוא מזהה את הוריו וקורא להם בשמם ,  אבל הוא לא מסוגל לזכור מה אכל לארוחת בוקר או מה עשה אתמול .  הוא ראה עצמו במראה ולא שאל שאלות ,  רק הביט ללא כל תגובה ",  צינן הרופא את ההתלהבות בראיון לתקשורת בפרגוואי .  
אחרי שאושפז במשך 37 ימים ,  קבינאס הועבר למרכז שיקום מיוחד עד שתתקבל ההחלטה היכן יבצע את השיקום .
 
סלבדור קבניאס שוחרר מבית החולים
החלוץ הפרגוואי שנורה בראשו במקסיקו יחל בשיקום נוירולוגי שיכול לקחת שנים .  רופאו : " הוא לא זוכר מה עשה אתמול "
 
