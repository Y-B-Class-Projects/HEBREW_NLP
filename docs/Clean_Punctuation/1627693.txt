אובמה : " המחבל בדטרויט היה פעיל אל קאעדה "
 שבוע לאחר ניסיון הפיגוע הכושל במטוס דלתא שעמד לנחות בנמל התעופה בדטרויט אישר נשיא ארה"ב ברק אובמה כי אל קאעדה עמדו מאחורי המחבל . " חקירת האירוע נמשכת "
 נשיא ארה"ב ברק אובמה אישר הבוקר  ( שבת )  לראשונה מאז ניסיון הפיגוע במטוס דלתא בדטרויט בשבוע שעבר כי החשוד בניסיון הפיגוע הינו ככל הנראה פעיל אל קאעדה שקיבל הכשרה בתימן . " תא אל קאדה בחצי האי ערב אימן את המחבל ,  סיפק לו את חומרי הנפץ ושלח אותו לפוצץ את המטוס ",  אמר אובמה .  הנשיא קרא במהלך השבוע לנהל חקירה מקיפה על מנת לגלות את מקור הכשל הביטחוני שאיפשר את ניסיון הפיגוע . " חקירת האירוע נמשכת ואנחנו למדים פרטים חדשים על המקרה כל הזמן ",  אמר אובמה .
 כבר במהלך השבוע נראה היה ממשלות ארה"ב ותימן מנסות לאתר מטרות הקשורות לאל קעאדה בתימן ,  במטרה להנחית עליהן מכת תגמול על ניסיון הפלת מטוס .  ברשת CNN דווח בליל רביעי כי ישנו ניסיון לאתר יעדים שהיו קשורים באופן ישיר לניסיון הפיגוע ,  והמטרה היא להכין רשימת אופציות שתהיה מוכנה אם וכאשר הנשיא ברק אובמה יורה לפתוח בפעולות גמול נגד ארגוני טרור בתימן .
 ביום שני הכריז אובמה כי ארה"ב תבוא חשבון עם מתכנני הפיגוע ." לא ננוח עד שנתפוס את כל המעורבים במתקפת הטרור ונשתמש בכל הכוח שנמצא בידינו כדי למנוע מאויבינו לתקוף אותנו ",  אמר אובמה במסיבת עיתונאים מיוחדת בה אמר בנוסף כי הורה להגביר את האבטחה במטוסים והוסיף בידוק בטיסות הנכנסות ויוצאות מארצות הברית .
 אמצעי האבטחה בשדות התעופה ברחבי העולם הוחמרו בעקבות האירועים ,  ועיקר תשומת הלב מופנית לטיסות האמורות להגיע לארצות הברית .  בעקבות ההנחיות החדשות ,  טיסות התעכבו במשך כארבע שעות על מסלולי ההמראה ,  בזמן שהנוסעים עוברים בדיקות מחמירות .  בהתאם להנחיות החדשות ,  הנוסעים יורשו להעלות רק תיק יד אחד ומזוודה אחת לטיסה ,  ייאסר על הנוסעים להניח עליהם שמיכה לכיסוי הברכיים במשך שעה לפני הנחיתה והם לא יורשו לקום ממקומותיהם בשעה לפני הנחיתה בארצות הברית ,  בעיקר לא לשירותים ,  כיוון שמשם הגיח עבדול מוטלב בטיסה ביום שישי .  בנוסף ,  מסך הטלוויזיה אשר מתאר את מסלול טיסתו של המטוס יוחשך במשך השעה שלפני הנחיתה .
 
אובמה : " המחבל בדטרויט היה פעיל אל קאעדה "
 שבוע לאחר ניסיון הפיגוע הכושל במטוס דלתא שעמד לנחות בנמל התעופה בדטרויט אישר נשיא ארה"ב ברק אובמה כי אל קאעדה עמדו מאחורי המחבל . " חקירת האירוע נמשכת "
 
