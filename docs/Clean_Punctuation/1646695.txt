ביקורת על עיריית תל אביב :  ההליך לקידום תוכנית המתאר  " לא רציני "
 רוב תושבי העיר עדיין לא שמעו על פרטיה של תוכנית המתאר העירונית החדשה - אך הוועדה המקומית מתקרבת לאישורה ודנה בה אתמול בדיון סגור .  העירייה :  שיתפנו את הציבור
 >  >  הוועדה המקומית לתכנון ובנייה בתל אביב-יפו קיימה אתמול דיון מקדמי ראשון בנושא תוכנית המתאר לעיר ,  לקראת אישורה בחודש הקרוב .  על אף חשיבות הדיון ,  בעיקר לאור סדר גודל התוכנית ,  הוועדה סגרה את הדיון בפני הציבור והתקשורת .  לדברי משתתפים בדיון בוועדה ,  בדיון הוצגו לחברי המועצה עקרונות תוכנית המתאר ,  במסגרת החלופות לתוכנית שנידונו לאחר הליך שיתוף ציבור .  מעקרונות תוכנית המתאר כפי שהגיעו לידי themarker ,  עולה כי התוכנית שמה דגש בעיקר בנושא של התחדשות עירונית במזרח ובדרום העיר ,  באמצעות פיתוח שכונות בדרום העיר ,  בנייה של 3,000-5,000 דירות באזור ובעיקר פיתוח ציר שלבים ,  שבו ייבנו מבני מגורים ותעסוקה במבנים של 7-25 קומות .  ציר שלבים הוא השינוי המרכזי בתוכנית המתאר ,  כיוון שהוא יחבר בין דרום המטרופולין למרכז תל אביב דרך רחוב שלבים ובהמשך בכניסה לרחוב אילת .  מתוכניות העירייה עולה כי הציר יפותח באמצעות אוטוסטראדה וסלילת שלושה מעברים תת-קרקעיים שיתחברו מרחוב אילת דרומה .  תוכנית המתאר מתייחסת גם לאיצטדיון בלומפילד ,  שהעירייה שוקלת בעתיד לפנותו לטובת הקמת מתחם מגורים ותעסוקה .  לעניין מרכז העיר ,  התוכנית ממליצה על הקמת מתחמי מגורים משולבים עם מסחר ותעסוקה ,  כשברחובות ארלוזורוב ואבן גבירול ייבנו כ-1,000 יחידות דיור ,  בין היתר באמצעות עיבוי בבניינים קיימים והקמת מגדלים חדשים .  התוכנית שמה דגש על בניית מגורים בהישג יד גם במרכז העיר .  תוכנית המתאר היא מעין חוליית ביניים המקשרת בין רמת התכנון המחוזית לתכנון המפורט .  חשיבותה נובעת מהיותה מסמך סטטוטורי מחייב ,  המתווה את פיתוח העיר לטווח ארוך למימוש תוכניות עירוניות .  להערכת העירייה ,  התוכנית תאושר בוועדה המקומית עד סוף אפריל ותמשיך משם לדיון ואישור בוועדה המחוזית .  מעיריית תל אביב נמסר כי היא קיימה הליך לשיתוף הציבור וכי התוכנית פורסמה בעיתונים ,  באתרי אינטרנט ובמרכזים קהילתיים ,  וכי הציבור כולו הוזמן לקחת חלק בקידום התוכנית .  ואולם ,  מבדיקה שנעשתה עולה כי העירייה אכן קיימה סדנאות לציבור ,  אך השתתפו בהן רק כ-800 תושבים .  דוד איתן ,  תושב נווה צדק וחבר בוועד השכונה שהשתתף בסדנאות ,  אמר כי  " קשה לומר שההליך שהתקיים היה רציני .  ההליך היה מאוד לא ממוקד ,  לא דנו בחלופות ולא התקבלו החלטות .  מי שהגיע לסדנאות לא שיקפו את הציבור ,  אלא הגיע למקום בדרך די מקרית וגם אז הכניסה היתה מוגבלת במספר האנשים .  הם קבעו את סדר היום ,  והוציאו את הסיכומים שלא שיקפו במידה רבה את מה שהיה ".  מהוועדה המקומית נמסר : " דוברות העירייה הודיעה לכל אמצעי התקשורת שהדיון סגור ולכן לא ניתן להיכנס ". 

ביקורת על עיריית תל אביב :  ההליך לקידום תוכנית המתאר  " לא רציני "
 רוב תושבי העיר עדיין לא שמעו על פרטיה של תוכנית המתאר העירונית החדשה - אך הוועדה המקומית מתקרבת לאישורה ודנה בה אתמול בדיון סגור .  העירייה :  שיתפנו את הציבור

