נפרדים מהחבר מכיתה א'
 >  >  שמעון וינטרוב ורוני יצחקי מכירים אחד את השני מילדות . " אנחנו חברים מכיתה א' ,  עוד כשבראשון לציון היו הרבה יותר חולות מבניינים .  מאז שמרנו על קשר רציף .  ב-1996 התחלנו להיות שותפים ",  סיפר אשתקד וינטרוב ל-themarker בעת הכנת כתבת פרופיל על יצחקי .  בתחילת דרכם המשותפת בבראק קפיטל השניים עבדו באופן צמוד והיו מושקעים זה בעסקי זה .  וינטרוב היה שותף הן בעסקי החיטה והן בעסקי הנדל"ן של יצחקי ,  בהם אחזקות במתחם המרינה בהרצליה ובמרכז הקניות דיזיין סנטר  ( מול קניון איילון )  .  עם השנים הצטמצמו האחזקות המשותפות של השניים וכיום הן עומדות על שיעורים זניחים ונמצאות לקראת היפרדות סופית ,  כך שיצחקי התרחק מעסקי בראק וכל אחד מהשותפים בקבוצה מנהל את עסקיו בנפרד .  מרבית עסקיו של יצחקי הם פרטיים ,  ככל הידוע הוא פועל בתחום בתי האבות בבריטניה עם מגדל ,  וכן במרכז ומזרח אירופה באמצעות חברות פרטיות וכן באמצעות אטלס נכסים בתחום הנדל"ן ,  משקיע בנדל"ן בארה"ב ,  בחיטה ברוסיה וכן בתחומי ההיי-טק והפיננסים .  משפחת יצחקי נחשבת אחת המשפחות העשירות והמסתוריות בנוף הישראלי .
 
נפרדים מהחבר מכיתה א'
nan
