זועבי לבג"ץ :  הכנסת הענישה אותי בגלל עמדותיי
ארבעה חודשים לאחר שהכנסת שללה את זכויות היתר שלה ,  עתרה ח"כ חנין זועבי לבג"ץ בדרישה לבטל את ההחלטה . " זה תקדים מסוכן ביותר ,  הוא עלול לקעקע את הזכות לחופש ביטוי פוליטי "
 ח"כ חנין זועבי  ( בל"ד )  עתרה הבוקר  ( ראשון )  לבג"ץ נגד הכנסת בדרישה לבטל את ההחלטה ששוללת את זכויותיה הפרלמנטריות בגין השתתפותה במשט לרצועת עזה .  בעתירה ,  שהוגשה גם על ידי ארגון 'עדאלה' והאגודה לזכויות האזרח ,  נטען כי הכנסת חרגה מסמכותה ופעלה בניגוד לחוק החסינות אשר אוסר על פגיעה בחסינותו ובזכויותיו של חבר כנסת בגין פעילות פוליטית .
 העותרים טוענים עוד ,  כי שלילת זכויותיה של ח"כ זועבי יוצרת תקדים מסוכן ,  המאפשר לנציגי הרוב בכנסת  " להעניש "  ח"כים המייצגים את המיעוט ,  בניגוד לתכלית העיקרית של החסינות - הגנה על חופש הפעולה הפוליטי של כלל נציגי הפרלמנט ,  באופן שווה . " התקדים הזה עלול לקעקע את הזכות לחופש ביטוי פוליטי והזכות לשוויון של נציגי המיעוט ,  והמיעוט הלאומי בפרט ",  נטען בעתירה . 
" התקדים הנדון הינו מסוכן ביותר .  הוא עלול לקעקע את הזכות לחופש ביטוי פוליטי והזכות ליחס שווה של נציגים פרלמנטרים מטעם קבוצות מיעוט ,  ובפרט נציגים מטעם המיעוט הלאומי ,  שכן הוא פותח פתח לדיכוי עמדותיהם הפוליטיות לפי רוחו של הרוב בכנסת ,  במיוחד בסוגיות הנוגעות בשסע הלאומי ",  נכתב בעתירה .
 העותרים מתריעים עוד כי הרוב בכנסת שביקש להעניש את זועבי אך ורק בגלל עמדותיה ופעילותיה הפוליטיות ,  אינו רק מסכן את מעמדם הפרלמנטרי של נציגי המיעוט בכנסת ,  ובמקרה זה ,  המיעוט הערבי ,  אלא הוא מגביר ומכשיר את ההסתה הגזענית נגדם ונגד האוכלוסייה שהם מייצגים .  עוד נטען כי תכליתה של החסינות העניינית ,  שלא נשקלה כלל ועיקר על-ידי הכנסת ,  היא למנוע במיוחד מצבים כאלה .
 
זועבי לבג"ץ :  הכנסת הענישה אותי בגלל עמדותיי
ארבעה חודשים לאחר שהכנסת שללה את זכויות היתר שלה ,  עתרה ח"כ חנין זועבי לבג"ץ בדרישה לבטל את ההחלטה . " זה תקדים מסוכן ביותר ,  הוא עלול לקעקע את הזכות לחופש ביטוי פוליטי "
 
