להמריץ את הכלכלה בלי להגדיל את הגירעון
הכלכלן הידוע רוברט שילר מסביר כיצד אפשר ללוות תוכנית תמריצים בהעלאת מסים ,  וכך להגדיל את הפעילות הכלכלית ואת הצמיחה תוך שמירה על איזון התקציב
 >  >  תוכנית המס החדשה שנחתמה בדצמבר ,  בהיקף של 858 מיליארד דולר ,  מספקת תמריץ מסוים לכלכלה האמריקאית הדואבת .  עם שיעור אבטלה של 9.8% ,  לבטח נזדקק ליותר מכך ,  אך לא ברור אם הגדלת הגירעון בתקציב אפשרית מבחינה פוליטית .  במקום זאת אנו צפויים לראות מאבק קשה על הגדלת תקרת החוב הלאומית ,  וניסיון לביטול התמריצים שכבר אושרו בחקיקה .  בהקשר זה ,  אפשר לשאוב קצת חדשות טובות מתיאוריות כלכליות :  לא צריך לשקוע בחובות עמוקים יותר כדי להמשיך לתמרץ את הכלכלה .  כלכלנים מכירים זה מכבר את הרעיון :  תמריצים כלכליים קיינסיאניים  ( שנעשים באמצעות הגדלת ההוצאות הממשלתיות )  לא דורשים הגדלה של הגירעון בהכרח .  אם מתבססים על הנחות אידיליות מסוימות ,  אנו עשויים לקבל אפקט המוכר בשם  " תיאוריית מכפיל התקציב המאוזן ".  לפי תיאוריה זו ,  התוצר הכלכלי הלאומי גדל בדולר כנגד כל דולר המושקע על ידי הממשלה במוצרים ושירותים ,  גם כשהשקעה זו מלווה בהעלאת מסים .  ההיגיון פשוט ביותר :  בממוצע ,  הכנסותיהם של אנשים גדלות בשל הפעילות הכלכלית הנוצרת ישירות מהוצאות הממשל החדשות .  אם הגידול בהכנסות שווה להעלאת המס ,  אנשים נהנים מאותה הכנסה פנויה לפני ואחרי המדיניות החדשה .  לכן ,  אין כל סיבה שאנשים ,  כקבוצה ,  ישנו את התנהגותם הכלכלית .  ההכנסה הלאומית גדלה בהיקף של השקעות הממשל ,  והזדמנויות התעסוקה יגדלו בהתאם .  בתקופת השפל הכלכלי הגדול של שנות ה-30 ,  היה ויכוח עז אודות תמריצים - האם על הממשלה להיכנס לחוב כדי לתמרץ את הכלכלה .  ג'ון מיינרד קיינס ,  הוגה התיאוריה הקיינסיאנית ב-1936 ,  עסק במכפיל אחר ,  שנקרא מכפיל התקציב הגירעוני .  לדברי קיינס ,  מכפיל זה היה למעשה גדול מ-1 :  משום שההכנסה המיוצרת על ידי ההוצאות הגירעוניות מובילה גם לסבב שני ושלישי של הוצאות ,  כל דולר מושקע מייצר יותר מדולר בתוצר הכלכלי .  אם הממשלה רוכשת יותר מוצרים ושירותים ללא העלאה של המס ,  אנשים יוציאו חלק גדול יותר מההכנסות המוגדלות שלהם ,  מה שיוביל להגדלת ההכנסות של אחרים ,  שיוציאו את ההכנסות העודפות אף הם ,  וכך הלאה .  לעומת זאת ,  מכפיל התקציב המאוזן אינו מוביל לסבבי הוצאות נוספים - ולכן שווה בדיוק 1 .  לעתים ,  מכפיל זה מספיק כדי לדרבן את הכלכלה .  פול סמואלסון ,  כלכלן במכון הטכנולוגי של מסצ'וסטס  ( mit )  ,  משך את תשומת לב הציבור בארה"ב עם תיאוריית מכפיל התקציב המאוזן ב-1943 ,  שבע שנים לאחר פרסום התיאוריה של קיינס .  המכפיל ,  שאותו הציג סמואלסון ,  היה נגזרת מיידית של התיאוריה של קיינס ,  אף שקיינס עצמו לא הגה אותו .  מכפיל התקציב המאוזן מציע פתרון כלכלנים אימצו מכפיל זה ,  משום שנראה כי הוא מציע פתרון לבעיה מאיימת :  משבר כלכלי גדול נוסף לאחר תום התמריצים הכלכליים של מלחמת העולם השנייה ,  כשלא ניתן יהיה לחדש את ההוצאות הממשלתיות הגירעוניות בשל החוב העצום של הממשל הפדרלי .  מתברר כי חשש זה היה משולל יסוד .  ארה"ב לא נקלעה למשבר כלכלי מחודש לאחר המלחמה .  ואולם בתחילת שנות ה-40 כלכלנים ראו באפשרות זו איום משמעותי - ובצדק .  ויכוחיהם נשכחו ברובם ,  משום שלא היו רלוונטיים במיוחד למדיניות ציבורית - עד עתה ,  כמובן ,  כששוב הצטבר חוב פדרלי עצום בארה"ב ,  והכלכלה פגיעה .  תיאוריית מכפיל התקציב המאוזן נכונה רק אם הנחות היסוד שלה נכונות .  השלכות אחרות עשויות ליצור מכפיל שאינו 1 .  למשל ,  אם אנשים מצמצמים את הצריכה כתגובה פסיכולוגית למיסוי גבוה יותר ,  המכפיל עשוי להיות קטן מ-1 .  מנגד ,  הוא עשוי להיות גדול מ-1 אם בעלי הכנסות שמסיהם גדלים יצמצמו את הצריכה פחות מכפי שהמועסקים החדשים יגדילו את הצריכה .  פשוט אי אפשר לדעת .  חוקרים גם לא הצליחו לדייק בחיזוי מכפיל התקציב הגירעוני ,  אף שזה היה מוקד מאמציהם .  למעשה ,  מאמר סקירה על השפעותיהם של תמריצים ממשלתיים ,  של אלן אאורבך מאוניברסיטת קליפורניה בברקלי ,  העלה כי  " טווח ההערכות עבור השפעות המכפיל גדול באופן מביך ".  בנובמבר חשף דו"ח של משרד התקציבים של הקונגרס  ( cbo )  חוסר ודאות דומה .  הבעיה היא בהערכת תגובות האנשים והאם הם מסוגלים ליצור סבבי הוצאות נוספים .  את מכפיל התקציב המאוזן ,  לעומת זאת ,  קל יותר להעריך :  אם הממשלה משקיעה ישירות במוצרים ושירותים ,  הפעילות נכנסת ישירות לתל"ג .  עם תקציב מאוזן ,  אין סיבה ברורה להנחות נוספות - לאנשים יש עבודה :  סוף לסיפור .  איזה סוג עבודות ?  בניית כבישים ושיפור בתי הספר הם רק שתיים מהדוגמאות - כפי שציין ב-1944 הנרי ואליש ,  חובב תמריצי תקציב מאוזן ,  שלימים היה כלכלן בייל וישב במועצת הנגידים של הבנק הפדרלי .  המצביעים רגישים להעלאת מסים ואולם כיום בעיות פוליטיות עלולות להקשות על שימוש במכפיל התקציב המאוזן כדי לצמצם את האבטלה .  אנשים צפויים לשים לב כי הטבות התוכנית פונות בעיקר למובטלים ,  בעוד שמרבית עלויותיה נופלות על הרוב הגדול של המועסקים באוכלוסייה .  יש גם רגישות יתר להוצאות הממשל הפדרלי התורמות יותר לקבוצה מסוימת באוכלוסייה מאשר לאחרת .  בעיה נוספת היא שתמריצי תקציב מאוזן דורשים העלאת מסים ,  וכפי שידוע לכולנו - המצביעים כיום רגישים ביותר לצמד מלים זה : " העלאת מסים ".  ואולם בסופו של דבר הבוחרים צפויים לקבל מיסוי גבוה יותר ,  כפי שקרה בעבר .  תהיה זו טעות לראות באווירה הנוכחית בלתי ניתנת לשינוי .  ייתכן שבעתיד תתאפשר חבילת תמריצים חדשה ,  אם יותר אנשים יבינו שכמה שנים של מיסוי גבוה יותר והוצאות ממשל גדולות יותר יוכלו לחזק את הכלכלה המוחלשת ,  ולספק יתרונות כמו כבישים ובתי ספר טובים יותר - גם ללא הגדלת החוב הלאומי .  - הכותב הוא מרצה לכלכלה ומימון בייל ,  מייסד וכלכלן ראשי של חברת מאקרומרקטס ,  ומהוגי מדד מחירי הבתים קייס-שילר

להמריץ את הכלכלה בלי להגדיל את הגירעון
הכלכלן הידוע רוברט שילר מסביר כיצד אפשר ללוות תוכנית תמריצים בהעלאת מסים ,  וכך להגדיל את הפעילות הכלכלית ואת הצמיחה תוך שמירה על איזון התקציב

