נשיא טויוטה שוב מתנצל ,  הפעם בסין : " מתנצל על החששות שגרמה הפרשה ללקוחות הסינים "
 למרות החזרתם של יותר מ-8.5 מ' רכבי טויוטה ,  מכירותיה בשוק הסיני - הגדול בעולם כיום - לא נפגעו עד כה
נשיא טויוטה ,  אקיו טויודה ,  התנצל היום שוב על התקלות שהתגלו במכוניות החברה ,  והפעם בפני לקוחותיה של החברה בסין  שוק המכוניות הגדול בעולם ,  שנהפך בשנים האחרונות למשמעותי ביותר עבור יצרניות הרכב הגדולות ." הפרשה גרמה לחששות בקרב הלקוחות בסין ",  אמר טויודה במסיבת עיתונאים שנערכה בסין . " אני רוצה להביע את התנצלותי הכנה על החששות האלה ",  הוסיף .  טויודה אמר כי סין חשובה מאוד לטויוטה ,  וחזר על הצהרותיו מהשימוע שנערך לו בקונגרס האמריקאי ,  כשאמר שהמותג נושא את שמו ולכן הוא חש אחריות אישית לבטיחות.בניגוד לסיקורה הנרחב של פרשת טויוטה בתקשורת האמריקאית ,  ולביקורת מצד המחוקקים בארה"ב ,  התקשורת בסין ,  הנשלטת על ידי הממשלה ,  לא הרבתה בדיווחים בנושא.בשבועות האחרונים קראה טויוטה להחזרתן של למעלה מ-8.5 מיליון מכוניות החברה מדגמיה הפופולריים ביותר ברחבי העולם ,  בשל תקלה בדוושת הגז ,  אשר הביאה להאצה פתאומית וגרמה למותם של יותר מ-30 איש .  בסין קראה טויוטה להחזרתן של 75,552 מכוניות ספורט מדגם rav4 בסוף ינואר ,  בשל תקלה בדוושת הגז.בינתיים נראה כי פרשת טויוטה אינה משפיעה על הצרכנים בסין .  המכירות בשני מיזמים משותפים שלה עם יצרניות מקומיות עלו בפברואר ,  לעומת התקופה המקבילה בשנה שעברה ,  לפי נתוני איגוד המכוניות הפרטיות בסין .  נתוני המכירות הרשמיים יפורסמו מחר .
 
נשיא טויוטה שוב מתנצל ,  הפעם בסין : " מתנצל על החששות שגרמה הפרשה ללקוחות הסינים "
 למרות החזרתם של יותר מ-8.5 מ' רכבי טויוטה ,  מכירותיה בשוק הסיני - הגדול בעולם כיום - לא נפגעו עד כה

