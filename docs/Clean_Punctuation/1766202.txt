היצוא מסין צמח ב-35% בהשוואה לשנה שעברה ;  הייבוא זינק ב-38% לשיא
עודף הסחר של סין בנובמבר עקף את תחזיות האנליסטים
נתוני הסחר של סין בנובמבר עקפו את תחזיות האנליסטים על רקע צמיחת היצוא לשיא חדש .  נתונים אלה המחישו את הצורך של סין בהעלאת ריבית ובקביעת שער חליפין גבוה יותר למטבע על מנת להיאבק באינפלציה.היצוא מסין צמח ב-35% ל-153.3 מיליארד דולר לעומת נובמבר 2009 ,  בזמן שהיבוא זינק ב-38% לשיא חדש של 130.4 מיליארד דולר .  עודף הסחר של סין הסתכם ב-22.9 מיליארד דולר ,  כך מסר משרד המכס הסיני .  חציון תחזיות האנליסטים של בלומברג צפה עודף סחר של 21.2 מיליארד דולר.הנתונים שפורסמו היום מצביעים על התאוששות ניכרת בביקוש הן בסין והן מחוצה לה ,  ומעניקים לראש ממשלת סין וון ז'יאבאו סיבה טובה לסגת מתוכניות התמריצים שנקבעו במהלך המשבר הכלכלי .  במידה ולא תאפשר סין למטבע שלה להתייקר במהירות רבה יותר מול הדולר ,  עשויים המחוקקים בארה"ב לחקק חוקי מדיניות מגן.בשבת צפויה ממשלת סין לפרסם את נתוני האינפלציה לנובמבר .  לפי הערכות האנליסטים ,  מדד המחירים לצרכן בנובמבר טיפס ב-5.1% לעומת החודש שקדם לו ,  השיעור החד ביותר מאז יולי 2008.עודף הסחר של סין מול ארה"ב הסתכם ב-16.7 מיליארד דולר ,  כשני שליש מהסך הכולל .  משרד המסחר האמריקאי צפוי לפרסם בנפרד היום כי גירעון הסחר של ארה"ב הסתכם ב-43.8 מיליארד דולר ,  חודש שביעי ברציפות שבו נרשם גירעון גבוה מ-40 מיליארד דולר .
 
היצוא מסין צמח ב-35% בהשוואה לשנה שעברה ;  הייבוא זינק ב-38% לשיא
עודף הסחר של סין בנובמבר עקף את תחזיות האנליסטים

