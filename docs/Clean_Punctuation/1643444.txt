קירשנבאום בישל שקשוקה
משפחת עופר תמשוך את התביעה שהגישה נגד מיקי רוזנטל בעקבות  " שיטת השקשוקה "  ורוזנטל לא יתנצל .  כך סוכם בהסדר התביעה בין הצדדים שהושג בתיווך מוטי קירשנבאום
עידן עופר ומיקי רוזנטל הגיעו להסדר בתיווכו של מוטי קירשנבאום ,  בנוגע לתביעה שהגישה החברה לישראל שבבעלות משפחת עופר ,  נגד בימאי הסרט  " שיטת השקשוקה ".  
לפי ההסכמה שגובשה היום ,  משפחת עופר תמשוך את התביעה ורוזנטל לא יתנצל על דבר .  עוד הוסכם כי רוזנטל לא יקבל החזר הוצאות משפט ,  כדי שלא ייראה כאילו משפחת עופר שילמה לו בעבור משהו .  בהודעה המשותפת ששיגרו הצדדים לבית המשפט נכתב כי  " עידן עופר והחברה לישראל מודיעים בזה כי לאור הודעה משותפת הם ימחקו את התביעה שהוגשה נגד מיקי רוזנטל ואחרים ".  
עופר הצהיר כי משפחתו נפגעה קשות מהסרט ובעקבות הפגיעה בשמו הטוב הוא הגיש תביעה לבית המשפט .  לדבריו , " עם זאת ,  הביקורת הרחבה שהושמעה כנגד עצם הגשת התביעה וכנגד הסכום הנתבע ,  יצרה רושם מוטעה ,  הן של רדיפה את מיקי רוזנטל והן של פגיעה בחופש העיתונות - תוצאה ציבורית שמעולם לא רציתי .  אינני מאמין בה והיא מנוגדת לחלוטין להשקפת עולמי המכבדת את חופש העיתונות ".  
עופר מציין לסיכום ,  כי מאחר שהנושא נדון באופן נרחב בתקשורת ובמיוחד בערוץ הראשון ,  הוא מצא מקום ש"אין מקום להמשך ניהול ההליכים המשפטיים ".  רוזנטל מצדו הסכים לדברים אלה של עופר ,  וציין כי  " דרך הוויכוח הציבורי תתרום לכוחה של התקשרות ולחיזוק תפקידה בחברה דמוקרטית ". 
עופר והחברה לישראל הגישו תביעה כנגד הפרשנות שהעניק רוזנטל בסרטו לפסק הדין של בג"ץ מ-2005 ,  שדחה את העתירה שהגישה התנועה לאיכות השלטון נגד הסכם בזן .  בהסכם התחייבה המדינה לשלם לחברה לישראל יותר מחצי מיליארד שקל תמורת חלקה בבתי הזיקוק בחיפה .  עופר טען כי דבריו של רוזנטל בסרט אינם תואמים את פסק הדין של בג"ץ ,  ומכפישים את משפחת עופר והחברה לישראל .  
עופר ציין עוד כי הוא שומר על זכותו לתבוע בנפרד את רוזנטל בשל דברי דיבה אחרים שהוציאו נגדו לטענתו ,  וכן לתבוע אותם במדינות שונות בשל פרסום והפצת הסרט מחוץ לישראל .  לטענת עופר ,  עקב הפרסומים נגרם לו ,  לחברה לישראל ולשמם הטוב נזק אדיר .  בעקבות פרסום הסרט בערוץ הראשון תיקן עופר את תביעתו פעם נוספת בשל נזקים לכאורה שגרם לו השידור בערוץ הציבורי .
 עופר מיוצג ע"י עו"ד צבי גלמן ממשרד אריאל שמר ושות' .  רוזנטל מיוצג ע"י עו"ד רונאל פישר ממשרד פישר נרי ושות' .
 
קירשנבאום בישל שקשוקה
משפחת עופר תמשוך את התביעה שהגישה נגד מיקי רוזנטל בעקבות  " שיטת השקשוקה "  ורוזנטל לא יתנצל .  כך סוכם בהסדר התביעה בין הצדדים שהושג בתיווך מוטי קירשנבאום

