מיהו טאלנט החדשות בטלוויזיה של 2010 ? 
מגישי מהדורות מרכזיות ,  פרשנים יודעי כל ,  מובילי טרנד התכניות הכלכליות ,  חושפי פרשיות ואחד יאיר לפיד ,  שבשמיים ובארץ .  מי היה הטאלנט הבולט של החדשות בטלוויזיה ב-2010 ? 
אל מול היתרונות המוכרים שלה ,  המינוסים בפרסונה החדשותית של מיקי חיימוביץ' בלטו גם השנה  התמודדות עם מרואיינים מורכבים והחזקת שידור מתגלגל .  הודעת הפרישה שלה הייתה האירוע הגדול של השנה בתחום החדשות הטלוויזיונית ,  אבל היו כאלה שתהו אם זה בעצם לא כבר קרה
האורקל של כל עיתונאי מתחיל והספיד דייל של כל גורם בצמרת השלטון ,  הצבא ,  המשטרה והפרקליטות .  הקץ' פרייזים הקופירייטרים מדי שלו הפכו כבר מזמן לקאלט ,  אבל  " מסמך גלנט ",  אחד הסיפורים הגדולים של השנה ,  היה חשיפה שלו ,  למרות הניסיון המביך מעט לעמעם את זהות המקור
אי אפשר לצפות בגיא זהר מבלי להאשים אותו שהתאהב קצת יותר מדי בדמות של אסי כהן ב-"ארץ נהדרת ".  אבל הוא חף מפשע .  מוביל את  " היום שהיה "  הסטואית והאינטילגנטית ועכשיו גם את הניסיון המי יודע כמה של ערוץ 10 להציב אלטרנטיבה לערב שבת של יאיר והחבר'ה מ-"אולפן שישי "
 הכתבת המדינית של ערוץ 1 ומגישת  " יומן ",  יצאה השנה למלחמה חזיתית בדובר צה"ל והרמטכ"ל סביב פרשת הרפז ,  מה שהחשיד אותה כמקורבת לצד של אהוד ברק .  למרות העובדה שחסון נוהגת להפציץ עם סקופ מהדהד מדי מספר חודשים ,  ההגשה הטלוויזיונית שלה רחוקה מלהיות קולחת ונינוחה
טאלנטית התחקירים והאקטואליה הבלתי מעורערת של הטלוויזיה בארץ עלתה השנה עם העונה ה-18 של  " עובדה ".  גם אם דיין והתכנית שלה סובלים לא פעם מחשיבות עצמית מוגזמת והיעדר תחרות , " עובדה "  היא עדיין מקום של טלוויזיה מושקעת ומעניינת ,  מהסוג שלא יהיה נכון חברתית להחמיץ
מי חשב שטיפוס אנמי וחייכן כמו קושמרו ישרוד בסביבה העוינת של המזה"ת ובמיוחד של חברת החדשות ?  מי האמין שלצד יונית לוי ,  לשכן הנחמד ממול יהיה מה להציע יותר מכוס סוכר ?  אבל המהדורות חלפו וקושמרו הפך טאלנט של ממש ,  שלא מפחד מיציאה לשטח ומהגשת כתבות צרכנות במוצ"ש
כן חוק לפיד ,  לא חוק לפיד  האיש והשיער המאפיר הצליחו לפרק את המתחרים מערוץ 10 ,  מבלי להפחית בכוחו של טורו האישי . " אולפן שישי "  חזקה מאי פעם ,  גם לנוכח רגעים איומים כמו זה שבו לפיד שלח את זאב אבן חן לישון ,  כשהוא במצב שאסור למערכת שפויה לאפשר לו לקבל מסך
נכון , " המקור "  לא תהיה כבר  " שלח ודרוקר "  וגם חדשות 10 לא עושים רושם של מתקרבים לחשיפות המהדהדות של אמנון אברמוביץ' ,  אבל רביב דרוקר הוא עדיין אחד ממגיניה של הדמוקרטיה הישראלית בכתבותיו ואחד העיתונאים הבודדים של חדשות 10 שנותן פייט עד הסוף מול המתחרים
פעם בערוץ 2 קינאו בערוץ 1 שיש להם את עודד שחר .  מאידך ,  הביטו הצופים בקרן מרציאנו ותהו האם ממנה הם רוצים לקבל עוד גזירה ממשלתית .  מאז ,  הפכה התקשורת הכלכלית לאובססיה לאומית ומרציאנו ,  עם  " תכנית חיסכון ",  הפכה לגורם משמעותי בערוץ 2 .  עודד שחר נשאר ב"פוליטיקה "
 יש משהו ב"לילה כלכלי "  שמנחה שרון גל שגורם לך להיגעל ולהתענג בו זמנית :  הליין אפ של התוכנית הוא מעין ערוץ 24 של הכלכלה ,  כשמבטו של מר  " איך עושים מיליון "  מזמין אותך לחשוב ביחד איתו איך דופקים את הקופה .  למעשה ,  במצב הכלכלי של היום ,  זה לא רעיון רע כל כך
קלשיאת  " נסיכת הקרח "  החבוטה כבר לא רלוונטית .  יונית לוי ביססה את מעמדה כמגישת החדשות האמיצה והעניינית ,  זו שלא חוששת להתעמת עם מרואיינים ולהביע את דעתה ,  גם אם תוך כדי הרמת גבה בסוף עוד אייטם .  העניין הזה שהיא קיבלה הכל ,  ימשיך להטריד את מנוחתנו גם בשנה הבאה
יעקב אילון תמיד נראה כאילו הוא לא באמת מבין מה הוא עושה פה ,  בין כל המזרח תיכונים האלה .  גם אנחנו לא הבנו איך NBC לא בחרה בו כשטום ברוקאו פרש ,  אבל בינתיים הוא איתנו ,  מנסה להילחם מהאולפן הדינמי ברייטינג האימתני של האקסית מערוץ 2 ומחכה שכבר יגיע קיץ 2011

מיהו טאלנט החדשות בטלוויזיה של 2010 ? 
מגישי מהדורות מרכזיות ,  פרשנים יודעי כל ,  מובילי טרנד התכניות הכלכליות ,  חושפי פרשיות ואחד יאיר לפיד ,  שבשמיים ובארץ .  מי היה הטאלנט הבולט של החדשות בטלוויזיה ב-2010 ? 

