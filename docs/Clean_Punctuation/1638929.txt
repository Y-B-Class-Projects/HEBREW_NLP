חמאס נגד פיאד :  תורם למדיניות הכיבוש
חמאס תוקף את רה"מ הפלסטיני על השתתפותו המתוכננת בכנס הרצליה .  לטענת הארגון ,  הרשות קשרה את גורלה למדיניות הכיבוש ולאינטרסים של ישראל
חמאס גינה היום  ( שלישי )  את כוונתו של ראש הממשלה הפלסטיני סלאם פיאד להשתתף הערב בכנס הרצליה .  דובר הארגון ,  סאמי אבו זוהרי ,  אמר כי  " שיתוף הפעולה בין הרשות ברמאללה לבין ישראל ,  הגיע לרמה של השתתפות פלסטינית בגיבוש מדיניות הכיבוש ".  לדבריו ,  השתתפותו של פיאד בכנס הרצליה מבטאת באופן ברור עד כמה התנערה הרשות מהחוקים הלאומיים וקשרה את גורלה למדיניות הכיבוש ולאינטרסים של ישראל .  
הערב צפוי פיאד להשתתף בכנס הרצליה העשירי הנערך במרכז הבינתחומי בעיר ,  במסגרת פאנל  " התהליך המדיני :  המסלול הישראלי-פלסטיני "  בהשתתפות שר הביטחון אהוד ברק ובהנחיית יו"ר כנס הרצליה ,  אלוף  ( מיל .)  דני רוטשילד .  בנאומו צפוי פיאד להתייחס ,  בין השאר ,  לקיפאון במשא ומתן בין ישראל לפלסטינים ובתכנית הממשלה הפלסטינית לשנה הקרובה .  
לפני שבועיים דחה פיאד את האשמותיה של ישראל כי הוא מסית נגדה ואמר שישראל מאשימה אותו בכך על מנת להתחמק ממחויבותה בכפוף למפת הדרכים .  פיאד אף התבטא בעבר נחרצות נגד מדיניות ישראל בשטחים .  לדבריו , " הגיע הזמן שהעם הפלסטיני ,  הנתון תחת כיבוש ,  ישיג את זכויותיו הלאומיות ואת חירותו מבלי להיות כפופים לתנאים שמנסה ישראל לכפות עלינו ". 

חמאס נגד פיאד :  תורם למדיניות הכיבוש
חמאס תוקף את רה"מ הפלסטיני על השתתפותו המתוכננת בכנס הרצליה .  לטענת הארגון ,  הרשות קשרה את גורלה למדיניות הכיבוש ולאינטרסים של ישראל

