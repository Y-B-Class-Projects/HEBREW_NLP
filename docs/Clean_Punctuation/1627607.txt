אינני אשם ,  אינני אשם 
" טיפוס שלילי "  מת לנקמה קרה של ההיסטוריה בקולטס בינואר ,  אבל מזכה לחלוטין את פייטון מאנינג ,  שעשה מה שציפו ממנו
השבוע נתקלתי בתופעה שכל חובב פוטבול בארץ כנראה מכיר ,  תופעה שג'ורג' מ"סיינפלד "  בוודאי היה מכנה אותה  עולמות מתנגשים .  ישנן התנגשויות קלות ,  נניח אשתך רוצה לראות איזה תוכנית טפשית ביום ראשון בערב  ( כל תוכנית היא טפשית ביום ראשון בערב )  ,  אבל זאת לא בעיה כי בדיוק בשביל זה יש שתי טלוויזיות בבית .  ישנן התנגשויות בינוניות ,  כשהבוס שלך נכנס לקוביה בדיוק כשאתה עסוק בלבחון את הרסיברים הפנויים בליגת הפנטזי שלך  ( שזה לא חוכמה ,  חלק נכבד מהזמן שלך אתה מבלה בלחפש רסיברים פנויים )  .  אבל ישנן גם אלו החמורות ,  מהסוג שהיו לי השבוע  כשהוזמנתי למסיבת פרידה מחבר לעבודה דווקא ביום ראשון בערב .  הבעיה היא לא לסרב ,  כמובן  יש מעט מאוד דברים שיותר חשובים מפוטבול ,  בטח בשבוע המכריע של העונה .  הבעיה היא הפרצוף שאתה מקבל מאנשים שאיתם אתה עובד כל יום ,  שלא מבינים מה עובר עליך וגורם לך להרגיש קצת אידיוט כשאתה מנסה להסביר להם למה לא תוכל להגיע .
 שלא תבינו לא נכון - יש הרבה יתרונות בלהיות אוהד פוטבול בארץ .  שעות המשחקים נוחות בהרבה  ( וגם לשתות בירה ,  בואו נודה ,  יותר קל בשעה שמונה בערב )  וצריך לגור באיזור סן פרנסיסקו ולקבל במשך ארבעה חודשים משחקים של הריידרס והניינרס כדי להעריך באמת את מה שאנחנו מקבלים מרשתות השידור פה ,  שבוחרות בשבילנו את המשחקים הטובים של השבוע  ( אם כי באיכות שידור ,  אפעס ,  שהגיעה מהימים שג'יזס עוד היה חי )  .  אבל רק באותו ערב ,  כשמצאתי את עצמי בפאב מחליף דיעות על איכות הפאס ראש של הפטריוטס עם חובב פוטבול אחר ,  ירד לי האסימון שבעצם אני חי סוג של חיים כפולים .  
בחיים הרגילים ,  היומיומיים ,  אני מתפקד כמו כל בן אדם נורמטיבי  אוכל ,  ישן ,  עובד .  ואילו בחיים השניים שלי  אלו הנסתרים מהעין למרבית האנשים  אני מסוגל לנהל שיחה של שלוש שעות על יכולות האימון של ג'וש מקדניאלס ואחרי זה לבלות עוד שעתיים במחשב בחיפוש אחרי מציאות בפנטזי .  ולמרות שזה נשמע מרתק ,  חיים כפולים זה לא הדבר הכי חביב בעולם .  קשה עד בלתי אפשרי להגיע ביום שני לעבודה ,  אחרי לילה נטול שינה וכשאתה עדיין מפוצץ באדרנלין ורוצה לחלוק עם מישהו  כלשהו  את דעתך על ההחלטה של בליצ'יק ללכת על דאון רביעי או על קאלדוול ששולף את הפותחים שלו במקום ללכת לעונה מושלמת  ( סבלנות ,  נגיע גם לזה )   ואין לך עם מי לדבר .  שלא לדבר על להסביר לאלו סביבך שאתה שבוז כי בריידי נראה כמו תחת .  והכי מרגיז  אותם אנשים שחושבים שבגלל שאתה אוהב ספורט אמריקאי אז יעניין אותך לנהל איתם דיון על סל הניצחון של קובי אתמול בלילה .  אני שונא NBA !  !  ! 
הא ,  לגבי המסיבה ההיא ?  ברור שלא הלכתי .  היו לי עיסוקים חשובים יותר .  ברור ,  לא ? 
טוב ,  בטח לא חשבתם שאני אתן לאירוע המרכזי של השבוע  השליפה של פותחי הקולטס מול הג'טס  לעבור בקלות ,  נכון ?  אז האמת היא שפחות או יותר נאמר כבר הכל בנושא ועל עיקרי הדברים .  אני מסכים עם עמיתי משה ברקוביץ'  ( אם כי לא בקיצוניות שהוא ביטא ,  כמובן )  ,  שבהחלטה הזאת הקולטס הפכו את עצמם לארגון פחדן ואנטי ספורטיבי .  שלא תתנו לסיפורים של פוליאן ואחרים להטעות אתכם  ההוצאה של פייטון מאנינג וחבריו לא נגעה לשמירה על בריאותם ובטח לא היתה בגלל ש-"השיאים ההיסטוריים לא מעניינים אותנו ,  מעניין אותנו רק סופרבול ",  כמו שהם טענו מתחת לכל עץ רענן .  אם זה היה נכון ,  אז פייטון מאנינג לא היה רואה דקת משחק ,  כי הרי כל מה שמעניין אותם זה סופרבול ולא השיא ההיסטורי של רצף המשחקים .  או יוצא אחרי הסדרה הראשונה ,  כי הרי כל מה שמעניין אותם זה סופרבול ולא שפייטון ישיג 50,000 יארד והאמת ,  גם לא בשבוע שעבר ,  אז כבר הובטח המקום בפלייאוף ,  כי הרי כל מה שמעניין אותם זה סופרבול ולא השיא  " ההיסטורי "  של הכי הרבה ניצחונות בעשור  ( שזה אחד השיאים הכי פחות מענינים שאני יכול לחשוב עליו ,  דרך אגב .  מישהו שמע עליו לפני השבוע שעבר ?  )  .  הסיבה היחידה לזה שהקולטס משכו את הפותחים שלהם זה שהם פחדו להגיע לפלייאוף עם עונה מושלמת .  ולארגון שמפחד משלמות ,  אין לנו אלא לקרוא  פחדן ומוג לב .  מהיום אמרו  אינדינפוליס קווארדס ,  זה הולם אותם הרבה יותר .
 דווקא בנושא של פייטון מאנינג ,  אני לא מסכים עם מר ברקוביץ' הנכבד  לא משום שאני לא חושב שפייטון היה צריך להילחם על להשאר במגרש  ( אם כי אני לא אלך לקיצוניות של לסרב לצאת ממנו ,  בשביל זה יש מאמן )  ,  אלא מכיוון שזה מה שמאנינג הרגיל אותנו אליו לאורך השנים  ביצועים מושלמים על המגרש והזדהות מוחלטת עם הארגון תוך נטיה לעורר כמה שפחות עימותים .  מאנינג מעולם לא היה ברט פארב ואין שום סיבה לצפות ממנו פתאום להתנהג כמוהו .  מה שכן ,  הייתי רוצה להזכיר לאדון מאנינג את הפעם הבודדת שהוא סירב ליישר קו עם הארגון וממש בכוח זרק מהמגרש את הקבוצה המיוחדת כדי ללכת על דאון רביעי  ובאילו תוצאות זה הסתיים אז .
 חשוב להזכיר בנושא הזה את הקבוצה של האח של פייטון ,  שלפני שנתיים כבר הבטיחה את מקומה בפלייאוף ועדיין  העלתה את הקבוצה הראשונה שלה למגרש ונלחמה כמיטב יכולתה כדי למנוע  לא להשיג !   מהפטריוטס את העונה המושלמת שלהם .  זאת קבוצה עם כבוד להיסטוריה ,  ועם כמה שאני לא מאמין בקארמה ,  הרי שההחלטה הזאת השתלמה להם בגדול ארבעה שבועות מאוחר יותר .  כולי תקווה שהקווארדס ישלמו על ההחלטה שלהם ,  לא רק השנה ,  אלא בכל השנים הבאות ,  כי למי שאין כבוד להיסטוריה  להיסטוריה לא צריך להיות כבוד אליו .
 - אני מודה ,  זה שהג'איינטס מחוץ לפלייאוף עושה לי טוב .  אף פעם לא החזקתי משהו מטום קאפלין ,  והעובדה שהמאמן הזה הצליח לקחת אליפות מבליצ'יק עדיין כואבת לי ,  ולכן שמחתי לראות השנה איך הוא מצדיק את מה שחשבתי עליו תמיד ,  כשמתאם ההגנה המוכשר שלו כבר לא איתו .
 - תחזיקו אצבעות .  תתפללו חזק חזק .  תעשו מה שאתם צריכים  רק שלא נקבל את מינסוטה נגד גרין ביי בסיבוב הראשון של הפלייאוף .  יש גבול לקיטש שאפשר לסבול .
 - כמה עונות של 8-9 ניצחונות צריכים בג'קסונוויל כדי להבין שג'ק דל ריו גמר את הסוס ? 
- ושבפיטסבורג ובדנבר יפסיקו כבר לבכות על הקולטס או סינסי שלא יתאמצו במחזורים האחרונים  למי שמפסיד לאוקלנד או לקנזס סיטי אין שום זכות לבכות ,  נקודה .
 הימור אחרון לשנה הנוכחית ,  אחרי ש-50 אחוז כבר לא נשיג  ( נו ,  דנבר  כרגיל ,  קרובים אבל לא מספיק )  ,  חייב להיות על אחד המשחקים המכריעים .  נהוג לחשוב שמי שצריך לנצח במחזור האחרון יעשה את זה מול מי שזה פחות חשוב לו ,  אבל כמעט תמיד אנחנו רואים קבוצה כזאת שמפשלת במאני טיים .  ובכן ,  איזו קבוצה יכולה לפשל ככה יותר מהג'טס ?  כן פותחים ,  לא פותחים ,  בסאנדיי נייט סינסי יעיפו את הג'טס מהפלייאוף .
 
אינני אשם ,  אינני אשם 
" טיפוס שלילי "  מת לנקמה קרה של ההיסטוריה בקולטס בינואר ,  אבל מזכה לחלוטין את פייטון מאנינג ,  שעשה מה שציפו ממנו

