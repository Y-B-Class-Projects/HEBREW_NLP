הכל תלוי בבנק הפדרלי
פישר והריבית
 >  >  בסוף נובמבר האחרון העלה נגיד בנק ישראל ,  סטנלי פישר ,  את ריבית הבסיס במשק בחודש ב-0.25% ל-1.0% .  בסוף דצמבר העלה הנגיד את הריבית ב-0.25% נוספים ל-1.25% .  כלכלנים קבעו אז כי תם עידן הריבית הנמוכה במשק ,  וכי מעתה ואילך יעלה הנגיד את הריבית במשק מדי חודשיים ב-0.25% .  הם העריכו כי בסוף 2010 תנוע הריבית בין 2.5% ל-3.0% .  ואולם תחזיות לחוד ומציאות לחוד .  התנאים במשק העולמי ובמשק הישראלי הפכפכים .  הרבה החלטות שם וכאן אינן צפויות .  כאן הורידה הממשלה את מחירי החשמל ואת המע"מ - ומדד המחירים לצרכן ירד .  בסוף ינואר ובסוף פברואר נשארה הריבית במשק ברמה של 1.25% - וכפי שהדברים נראים כעת ,  כך יהיה גם בסוף מארס .  אמנם לא מדובר בריבית של 0.50% ,  כמו זו ששררה ב-2009 ,  אבל זו עדיין ריבית נמוכה מאוד ,  בוודאי מנקודת מבט היסטורית .  מה גרם להחלטת הנגיד אתמול להותיר את הריבית במשק ללא שינוי ?  סיבה מרכזית אחת היא המדדים הנמוכים בחודשיים האחרונים - 0.0% בדצמברו-0.7%- בינואר .  במצטבר ,  בשני החודשים היתה הריבית נמוכה ב-0.5% מהערכות החזאים .  בנק הפועלים מעריך כי גם מדד המחירים בפברואר יהיה נמוך מאוד - 0.3%- .  אם הבנק צודק ,  גם בסוף מארס הנגיד לא ישנה את הריבית .  סיבה מרכזית נוספת להחלטת הנגיד שלא להעלות את הריבית במארס היא הריביות הנמוכות מאוד בעולם .  בחודשים האחרונים הוריד הנגיד את הריבית שלוש פעמים ב-0.25% - כלומר ,  ב-0.75% בסך הכל - והתרחק מהריביות של בנקים מרכזיים במערב .  הדבר שגרם להתחזקות השקל ,  בניגוד לאינטרסים של היצוא הישראלי .  מאחר שהנגיד לא רצה להגדיל שוב את הפער בין הריבית בישראל לריבית במשקים מפותחים אחרים ,  היה ברור כי לא יעלה את הריבית במשק במארס .  אלא שכאן ייתכן שאנחנו נכנסים למלכוד .  ביום חמישי האחרון הפתיע הבנק הפדרלי האמריקאי  ( הפד )  והעלה את ריבית הניכיון לבנקים .  צעד זה מאותת כי חודשים הקרובים עשוי הבנק להעלות את ריבית הבסיס - מהלך שיהיה משמעותי מאוד לעולם כולו ,  ובתוכו לישראל .  כל עוד הפד אינו מעלה את הריבית ,  ובהתחשב בתנאי המשק הישראלי ,  בנק ישראל לא יעלה את הריבית גם ברבעון השני של 2010 .  ואולם אם הפד יעלה את הריבית ,  בנקים מרכזיים אחרים בעולם ילכו בדרכו - ובהם יהיה ,  ללא כל ספק ,  גם בנק ישראל .
 
הכל תלוי בבנק הפדרלי
פישר והריבית

