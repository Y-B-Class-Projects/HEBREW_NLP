ראגבי :  הם משלנו
הם טובים ,  חזקים ויש להם שחקן שנולד בטבריה .  אם חיפשתם נבחרת לאהוד ב"שש האומות ",  אירלנד היא מועמדת לא רעה
הנבחרת שניצחה את כל יריבותיה בדרך לגראנד-סלאם בשנה שעברה ,  עיצבה את מדיה בהשראת אלו של קבוצת מועדון ראגבי חיפה הישראלית  ( למרות שיש הטוענים כי ההפך הוא הנכון )  .  נבחרת אירלנד ,  שבאופן הזוי עדין לא עברה את שלב רבע הגמר בגביע העולם ,  נמצאת ככל הנראה בתקופה הטובה ביותר בתולדותיה .  שיאני ההופעות ,  הנקודות והטריים של הנבחרת הם כוכביה כיום .  יש לה כמה מהחלוצים החזקים ביותר באירופה ,  ואת הקו האחורי הטוב בחצי הכדור הצפוני אם לא בעולם .  חולשותיה היחידות של הנבחרת הן בעמדות החלוצים החופשיים ובעמדת המאסף  ( Fullback )  ,  שם שחקניה חסרי ניסיון .  מי שצפוי לפתוח כחלוץ סוגר  מספר 8  הוא ג'יימי הייסליפ ,  שנולד בטבריה לאב ששירת באותה תקופה ביוניפי"ל ,  וזו רק עוד סיבה עבור הקהל הישראלי לאהוד את הנבחרת הזאת .  בואו נכיר את שחקני המפתח של האירים .  
ג'ון הייס  האיש הלוחמני ששוקל 128 קילוגרם ומכונה  " השור "  מסיבות ברורות הוא שיאן ההופעות  ( 97 )  של הנבחרת האירית ,  שיא שצפוי להישבר בקרוב בידי לא פחות משלושה מהשחקנים המוזכרים מטה .  בטורניר הקרוב הוא יעזור להחזיק את הסקראם האירי מול חלוצים חזקים כמו אלו של ווילס .  גם כשהשיא שלו יישבר ,  שמו לא ישכח .
 פול אוקונל  האיש הגבוה  ( 198 ס"מ )  והג'ינג'י של נבחרת הרפובליקה אשר שימש כקפטן  " אריות בריטניה ואירלנד "  במסע המשחקים שלה באפריל האחרון ,  נחשב לאחד הבלמים הטובים והמושלמים בעולם  בסקראם ,  בהוצאות החוץ ובמשחק השוטף .
 פיטר סטרינגר  במעבר חד משני הטיטאנים לעיל :  מעבר למסירות המדויקות בהתקפה ,  למסירות חסרת הפשרות בהגנה  ( כולל תרגיל תפיסת הקרסול היחודי שלו )  ,  ולקור הרוח ,  סטרינגר שוה איזכור בהיותו ההוכחה הניצחת לכך שהראגבי הוא משחק המיועד לאנשים מכל הגדלים והצורות ,  גם אם קל יותר למצוא את החברים הגדולים .  רק 71 ק"ג שוקל השחקן המזכיר באופן חשוד את  " מיני-מי "  מסדרת סרטי  " אוסטין פאוורס "  לאחר שנים רבות של אימוני משקולות ,  ובכל זאת הופיע כבר 91 פעמים במדי נבחרתו .
 רונאן אוגארה  מספר 10 של הנבחרת האירית משחק כבר 10 שנים לצדו של סטרינגר בנבחרת ,  ובקבוצתם האירית מאנסטר מאז שעלו מהנוער .  סגן הקפטן הוא הסקורר הגדול בכל הזמנים הן של קבוצתו  ( 1896 )  והן של נבחרתו  ( 929 )  .  בעל 93 הופעות בנבחרת ושימש אף הוא כקפטן  " האריות ".  
בריאן אודריסקול  הקפטן האירי הוא לדעת רבים שחקן העשור החולף בעולם .  בעל הופעה אחת בלבד בנבחרת פחות מהייס ,  ומניח הטריים המצטין של הנבחרת בכל הזמנים עם 38 .  בעל שיתוף פעולה מפורסם עם גורדון דארסי בקישור הירוק .  נחשב לבעל שילוב מושלם של טכניקה ,  פיזיות ,  ראית משחק ,  מנטליות ויצירתיות ,  וניתן לומר שהוא המקביל בטורניר ללורן פטריק מליגת הנשים הישראלית  ( ומי שמכיר את החתום מעלה יודע שהאירי הוא זה שצריך להיות מוחמא מההשוואה )  .
 
ראגבי :  הם משלנו
הם טובים ,  חזקים ויש להם שחקן שנולד בטבריה .  אם חיפשתם נבחרת לאהוד ב"שש האומות ",  אירלנד היא מועמדת לא רעה

