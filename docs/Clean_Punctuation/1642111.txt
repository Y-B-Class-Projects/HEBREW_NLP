איך לא חשבו על זה קודם ?  
השיווק מחר
 >  >  שיווק טוב הוא ניצול של הזדמנויות .  שיווק רע לא עושה זאת ,  ושיווק חסר דמיון אפילו לא חושב שהיתה כאן הזדמנות .  הזדמנות היא מפתח לפעולה שיווקית שמשאירה את המתחרים פעורי פה - וגם את הצרכנים .  הסיפור שלנו השבוע הוא על הפספוס הגדול ביותר בהיסטוריה השיווקית של השנים האחרונות ,  אבל לא רק עליו .  הדיון רחב יותר ,  ועוסק בשאלות שעלינו לשאול את עצמנו כשאנו בוחנים רעיון תקשורתי בעידן החדש .  אוואטר הוא סרט מדהים .  הטכנולוגיה ,  האנימציה והתסריט יוצרים אצל הצופה חיבור רגשי לכל מה שנמצא על המסך .  בכלל ,  סרטי תלת-ממד גורמים לקהל לבלוע את כל מה שמוקרן ולשחרר קריאות התפעלות אחת לכמה שניות .  תארו לעצמכם כי מפרסם חכם אחד היה חושב בזמן על הפוטנציאל ,  ומוציא לבתי הקולנוע פרסומת בתלת-ממד .  לא צריך את הוליווד בשביל זה - במרכזי מבקרים בישראל כבר עשו סרטי תלת-ממד לפני שנים .  תארו לעצמכם את התגובה לבקבוק המרחף באוויר ומוזג משקה לתוך כוס היישר מעל ראשי הצופים .  הדבר ייצור תחושה של מותג גדול מהחיים .  הפספוס הזה גרם לי לחשוב על הפספוסים הרבים של המפרסמים ,  שמתעלמים מהזדמנויות הנוצרות בזכות טכנולוגיות או עיתוי - למשל חג כלשהו או חיבור למותג אחר או לפעילות כלשהי .  כולנו ,  למשל ,  נהפכנו לעבדים של ה-gps .  אז איך זה שאין פרסומות המופיעות בזמן הניווט ?  למשל ,  חנויות נוחות יכולות לשתול במכשירים פרסומות ,  שיצוצו כשעוברים ליד סניף שלהן ויציעו לעצור לקפה .  באחד הספרים שעוסקים בפרסום של העשור הבא מופיעים ארבעה כללים לעולם הפרסום החדש :  proximity - להיות קרוב ואישי ;  exclusivity - להיות במקום שבו המתחרים אינם נמצאים ;  invisibility - להיות ברקע של המסר ולא המסר עצמו ;  ו-unpredictability - להיות בלתי צפויים.אולי הכללים האלה צריכים להיות הנוסחה החדשה לבדיקה של רעיון תקשורתי ודרך המימוש שלו .  - יוני סער הוא הבעלים של קבוצת פרומרקט .  הבלוג שלו ב-themarker cafe ,  ובו עוד מאמרים ועדכונים :  yonisaar.cafe.themarker.com

איך לא חשבו על זה קודם ?  
השיווק מחר

