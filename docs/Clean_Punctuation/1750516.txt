ליגת העל בכדורסל לא תשודר בערוץ 1
המשחק המרכזי שודר אתמול בספורט 5 ולא בערוץ 1 ,  למרות שקודם על מסך הערוץ כל השבוע .  זה לא היה חד פעמי - הנהלת רשות השידור לא אישרה את ההסכם עם מנהלת הליגה 
ליגת העל בכדורסל לא תשודר בערוץ 1 .  אמש שודר המשחק בין הפועל ירושלים ומכבי תל אביב בספורט5 ,  ולא בערוץ 1 ,  בעקבות כך שהנהלת רשות השידור לא אישרה את ההסכם אליו הגיע רשות השידור עם מנהלת ליגת העל בכדורסל .  
לפי ההסכם ,  שבו הגיעו גם להבנות כספיות ,  צפוי היה שהערוץ ישדר משחק אחד בשבוע מהליגה ,  בימי ראשון ,  כאשר באותו שבוע לא משודר משחק במסגרות האירופאיות מהן רכשה את זכויות השידור .  
מרשות השידור נמסר בתגובה : " הנהלת הרשות החליטה בשבוע שעבר ,  לא לשדר בשלב זה את משחקי ליגת העל בכדורסל לאור הנסיבות הקיימות ". 
אבנר קופל ,  יו"ר מנהלת ליגת העל בכדורסל מסר בתגובה : " כלל משחקי המחזור ישודרו ,  כאשר אחד ישודר בפריצות בערב הכדורסל של ישראל ,  שני משחקים ישודרו בערוצים הפתוחים ושניים בערוצים הסגורים ,  כך שהציבור לא יינזק ". 

ליגת העל בכדורסל לא תשודר בערוץ 1
המשחק המרכזי שודר אתמול בספורט 5 ולא בערוץ 1 ,  למרות שקודם על מסך הערוץ כל השבוע .  זה לא היה חד פעמי - הנהלת רשות השידור לא אישרה את ההסכם עם מנהלת הליגה 

