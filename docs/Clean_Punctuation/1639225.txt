ממה בדיוק אנצ'לוטי מרוצה ? 
המאמן האיטלקי של צ'לסי דווקא לא ביכה את ה-1:1 של צ'לסי נגד קבוצת התחתית ,  האל . " הגדלנו את הפער ממנצ'סטר יונייטד "
 כנראה שמנג'ר צ'לסי קרלו אנצ'לוטי מנמיץ את הציפיות של ושל הקבוצה לאחרונה ,  כי אחרת קשה להבין את שביעות הרצון היחסית שלו מהתיקו אמש  ( שלישי )  .
 מוליכת הטבלה הגאה מלונדון יצאה למשחק חוץ נגד הלפני אחרונה ,  האל סיטי ,  נקלעה לפיגור והצליחה לחזור משער של דידייה דרוגבה בבעיטה חופשית .  הכחולים לא הספיקו במשך כל המחצית השנייה לכבוש שער ניצחון ,  והמשחק הסתיים ב-1:1 .  הנקודה הגדילה אמנם את הפער של המיליונרים ממנצ'סטר יונייטד שבמקום השני ,  אבל הוא עומד כעת על שתי נקודות בלבד ,  כששתי הקבוצות שיחקו מספר זהה של משחקים .
" זו תוצאה טובה עבורנו כי הגדלנו את הפער ממנצ'סטר יונייטד ",  הדהים אנצ'לוטי . " זו תוצאה שמשקפת את המשחק ,  בו שתי הקבוצות שיחקו חזק .  ידענו שזה מקום שקשה בו לנצח .  אנחנו צריכים להיות אלה ששולטים במצב ,  במאבק הארוך שלנו נגד היונייטד ". 
מי שזכה לשריקות בוז כל אימת שנגע בכדור הוא קפטן הכחולים ג'ון טרי ,  לאחר הגילויים הלא מחמיאים בתקשורת הבריטית לגבי חייו הפרטיים של הבלם .  אנצ'לוטי לא התרגש ,  וטען ש"ג'ון הוא מקצוען שמרוכז בעבודה שלו ". 

ממה בדיוק אנצ'לוטי מרוצה ? 
המאמן האיטלקי של צ'לסי דווקא לא ביכה את ה-1:1 של צ'לסי נגד קבוצת התחתית ,  האל . " הגדלנו את הפער ממנצ'סטר יונייטד "
 
