 " בריחת המוחות ":  ישראל מובילה בזליגת חוקרים אקדמיים לאוניברסיטאות זרות
לצד דירוגים מחמיאים בתחומי המחקר ,  ישראל מובילה גם בשיעור החוקרים הבורחים ■ קיצוץ בתקציבים ובתקנים הובילו חוקרים מוכשרים לעבור לאוניברסיטאות בחו"ל ■ רבע מכלל אנשי הסגל האקדמי עברו ללמד בארה"ב
האקדמיה בישראל השיגה מקום של כבוד בזירה הבינלאומית .  האוניברסיטאות הישראליות מתמודדות יפה בדירוגים הבינלאומיים ,  ובתחום המחקר מתברגת ישראל במקום השלישי בעולם ,  עם 1.4 פרסומים מדעיים בשנה לכל מיליון איש .  קריטריון אקדמי מוכר נוסף הוא מספר האזכורים שלהם זוכים המחקרים ,  וגם שם נהנה המחקר הישראלי מפופולאריות - וממוקם במקום השביעי בעולם .  אך לצד ההצלחה ,  סובלת האקדמיה המקומית מבעיה חמורה שזכתה לכינוי  " בריחת המוחות ".  קיצוץ התקציבים המופנים להשכלה הגבוהה כיווץ את התקנים לאנשי סגל בכירים באוניברסיטאות .  מגמות אלה הובילו חוקרים מוכשרים לעבור לאוניברסיטאות בחו"ל ,  בעיקר בארה"ב .  המספרים מדגישים את חומרת התופעה :  ישראל מובילה בזליגת החוקרים לאוניברסיטאות זרות .  רבע מכלל אנשי הסגל האקדמאי בישראל מלמדים בארה"ב .  אם בוחנים את שיעור הישראלים במחלקות מובילות באוניברסיטאות בארה"ב ,  מגלים כי בתחום המחשבים ,  שליש מהחוקרים המקומיים עברו לארה"ב .  בחוג לכלכלה ,  כ-29% מהסגל המקומי עברו לארה"ב .

" בריחת המוחות ":  ישראל מובילה בזליגת חוקרים אקדמיים לאוניברסיטאות זרות
לצד דירוגים מחמיאים בתחומי המחקר ,  ישראל מובילה גם בשיעור החוקרים הבורחים ■ קיצוץ בתקציבים ובתקנים הובילו חוקרים מוכשרים לעבור לאוניברסיטאות בחו"ל ■ רבע מכלל אנשי הסגל האקדמי עברו ללמד בארה"ב

