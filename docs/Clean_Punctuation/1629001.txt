איטליה :  מירוץ החימוש
מילאן ,  עם בקהאם כחיזוק ,  הבריקה עם 2:5 על גנואה ונשארה במירוץ האליפות .  0:1 לאינטר על קייבו ,  1:2 ליובנטוס בפארמה
המחזור ה-18 באיטליה יצא היום  ( רביעי )  לדרך עם כמה מפגשים מעניינים שימשיכו לעצב את הטבלה .  אינטר המוליכה יצאה למשחק חוץ לא פשוט בקייבו ,  אבל חזרה ממנו עם 0:1 קטן-גדול שסידר גם הופעת בכורה מוצלחת לגוראן פאנדב .  היריבה העירונית ,  מילאן ,  שדולקת בעקבותיה ,  הרשימה עם 2:5 על גנואה ,  במשחק החזרה של דייויד בקהאם ,  ולה עדיין משחק חסר .  בין לבין השיגה יובנטוס ניצחון חוץ חשוב ,  1:2 בפארמה ,  וצ'ירו פרארה כבר מתכונן לקרב הגדול  ( על הסגנות ?  )  מול מילאן ביום ראשון .
 נאפולי עלתה למקום הרביעי הודות לניצחון 0:2 על אטאלנטה ,  פיורנטינה מחצה 1:5 בחוץ את סיינה ואילו רומא ,  עם לוקה טוני בבכורה של תשע דקות ,  ספגה פעמיים בדקות הסיום וסיימה ב-2:2 עם קליארי .
 אחרי שסיימה את 2009 ברגל ימין ועם ניצחון 0:1 על לאציו ,  שהוציא את אינטר לפגרת חג המולד עם יתרון של שמונה נקודות בפסגת הטבלה ,  הנראזורי המשיכו לאסוף נקודות חשובות במאבק על האליפות עם עוד ניצחון דחוק .  בינתיים מתברר שההחתמה של גוראן פאנדב המצוין ,  שמשלים חוד אדיר של אינטר ,  מוכיחה את עצמה כי בלעדיו ,  אינטר הייתה מסיימת כנראה את המשחק עם נקודה אחת .
 ללא סמואל אטו ,  שנמצא באליפות אפריקה ,  כאשר סולי מונטארי וסטבן קמביאסו הפצועים חסרו גם הם ,  מוריניו לא היה צריך לחכות יותר מדי כדי לראות את השער הראשון בורונה .  בדקה ה-12 נולדה התקפה מתפרצת אחרי החמצה של סרג'יו פליסייר ,  כשמריו באלוטלי קיבל כדור ובעט בזווית קשה פנימה ,  הכדור נהדף מתוך השער על ידי שחקן הגנה של קייבו ,  ופאנדב המשיך עם הראש פנימה ,  אך השער לא ייחשב לזכותו .  עד הסיום קייבו לא הצליחה למחוק את היתרון וירדה מנוצחת .
 בכך האלופה משלימה ניצחון שני ברציפות שמלחיץ עוד יותר את הקבוצות שנמצאות מתחתיה .  מנגד ,  בקייבו ,  שסיימה את השנה עם הפסד 2:0 בנאפולי ,  שקטע רצף של חמישה משחקים ללא הפסד ,  יכולים להיות שבעי רצון רק מהעובדה שהם לא הפסידו בתוצאה גדולה יותר .
 אחרי חודש דצמבר איום ונורא שעבר עליה ,  יובנטוס קיוותה להתחיל מחדש ובצורה חגיגית את שנת 2010 ,  ועשתה זאת עם ניצחון חוץ חשוב .  צ'ירו פרארה ידע שאם הקבוצה שלו תפסיד הוא עשוי להישלח הביתה כבר אחרי המשחק ולפנות את מקומו לחוס הידינק ,  וגם מאזן של שלושה הפסדי חוץ לא עמד כרגע לזכותם של הבינאקונרי .  יובה עלתה ללא ג'אנלואיג'י בופון ,  וינצ'נזו יאקווינטה ומאורו קאמורנסי הפצועים ,  אבל עברה את המשוכה הלא פשוטה מול אחת מהפתעות העונה .
 חסן סליהמידז'יץ הבוסני ,  שכבש את השער האחרון של יובה לפני הפגרה ,  נגח לרשת כבר בדקה השלישית ,  אבל בדקה ה-25 האקס ניקולה אמורסו השווה בנגיחה משלו .  יובה נעזרה במעט מזל כדי לנצח ,  כשבדקה ה-36 פאולו קסטליני הבקיע שער עצמי וסידר לפרארה שבוע נוסף של שקט יחסי .  גם הרחקתו של מרטין קאסרס האורגוואי בדקה ה-73 לא גזלה מהביאנקונרי את הניצחון .
 הקבוצה מהבירה יצא לפגרה אחרי ארבעה ניצחונות בחמישה משחקים ושבה ממנה עם חיזוק בדמותו של לוקה טוני ,  שהמתין על הספסל והצטרף למשחק בדקה ה-81 .  רומא הופיעה ללא פיליפ מקסס ופרנצ'סקו טוטי ,  כשמולה קליארי העיקשת שעשתה צרות לגדולות העונה ומציגה בהתקפה את אלסנדרו מאטרי .  החלוץ כבש שער בכל אחד משבעה המחזורים האחרונים ,  אך לא התקרב לשיאו של גבריאל באטיסטוטה ,  שכבש בעבר ב-12 משחקים ברציפות .  חבריו עשו את העבודה הפעם .
 אחרי מחצית ראשונה מאופסת בה המארחים היו מסוכנים יותר ,  הגיעה הדקה ה-52 ובה זיכה השופט את מירקו ווצ'יניץ בפנדל .  הצ'יליאני דויד פיזארו דייק מהנקודה והעניק לרומא יתרון .  קליארי יצאה קדימה והמשיכה להחמיץ ,  וסימונה פרוטה ניצל זאת על מנת להרשית את השני בדקה ה-65 .  נגמר ?  לא אצל קליארי .  דייגו לופז המשיך קרן שדל דניאלה קונטי לרשת בדקה ה-90 ,  ובתוך תוספת הזמן קונטי עצמו ,  שחקן רומא לשעבר ובנו של ברונו קונטי האגדי ,  דחק מקרוב וקבע שיוויון דרמטי .
 הרוסונרי פתחו את העונה רע מאוד ,  אחר כך השתפרו והחלו לסגור אפילו על אינטר המוליכה ,  אבל הפסד לפאלרמו לפני הפגרה הקצרה החזיר אותם לקרקע המציאות ולפיה הם עדיין לא בשלים לאליפות .  למרות זאת ,  למילאן היה חשוב להצהיר כוונות לקראת הקרב מול יובנטוס בראשון ,  והיא חזרה מפיגור בדרך לניצחון גדול על גנואה חסרת היציבות .
 האורחים הגיעו בהרכב חסר מאוד ,  ובדקה ה-13 גם השיפוט היה נגדם כשמאסימו אמברוסיני סחט פנדל מפוקפק .  רונאלדיניו ניגש לבעוט ,  אך שלח כדור חלש לפינה השמאלית של מרקו אמליה ,  שקלט ללא שום קושי ועשה צדק .  בדקה ה-25 אקס יובנטוס ,  ג'וזפה סקולי ,  ניצל מסירה טובה של רודריגו פלאסיו כדי לנגוח לרשת ,  אבל השער הזה של גנואה רק הרגיז את המילאנזים .  אמברוסיני סידר לרונאלדיניו הזדמנות נוספת מהנקודה הלבנה ,  הפעם עם שריקה מוצדקת ,  והברזילאי בעט הפעם לפינה הנגדית ורץ לחגוג בדקה ה-31 .  הקפטן אמברוסיני המשיך להיות הבולט במחצית הראשונה ,  ושבע דקות לאחר השיוויון בעיטה שלו נבלמה אצל אמליה וטיאגו סילבה המשיך לרשת .
 המחצית השנייה נפתחה מאותה נקודה ,  ושחקניו של לאונרדו ,  כולל דייויד בקהאם במשחק החזרה שלו במדי הרוסונרי ,  שטפו את המגרש .  בדקה ה-48 פירגן לוקה אנטוניני למרקו בוריילו ,  שכבש במשחק רביעי רצוף בסן סירו .  החלוץ לא הסתפק בשער אחד ,  ובדקה ה-60 הפליא עם מספרת מצוינת לקרקע ולרשת .  בוריילו זכה לסטנדינג אוביישן כשהוחלף על ידי קלאס יאן הונטלאר ,  וההולנדי המשיך את מגמת הכיבוש של חברו כשניצל פנדל שלישי במשחק בדקה ה-74 .  דויד סואזו ,  בבכורה שלו במדי גנואה ,  צימק עם שער נאה בדקה ה-79 .
 עם עשרה משחקים ללא הפסד שהעניקו להם פינאלה מצוין לשנת 2009 ,  הגיעו שחקני נאפולי לברגמו במטרה לשפר את מאזן החוץ הלא מחמיא  ( שני ניצחונות בלבד )  ואולי לנצל מעידות של מתחרותיה ולטפס למקום הרביעי .  אטאלנטה של אנטוניו קונטה נותרה מתחת לקו האדום ,  כאשר פאביו קוואליארלה ירה מחוץ לרחבה את הראשון בדקה השביעית ומיקלה פציאנצה נגח את השני בדקה ה-58 .
 סיינה - פיורנטינה 5:1
אחרי שאיבדה גובה עם שלושה הפסדים בארבעת משחקיה האחרונים ,  פיורנטינה חזרה חדה מאוד מהפגרה ודרסה את נועלת הטבלה האומללה .  הדני פר קרולדרופ עשה את הספתח בדקה החמישית ובישל למריו סנטנה בדקה ה-28 ,  כששני השערים הובקעו ממצבים נייחים .  בדקה ה-36 הגיע תורו של אלברטו ג'ילארדינו לחגוג ,  והחלוץ הנפלא השלים צמד בנגיחה בדקה ה-66 .  אדריאן מוטו קינח עם החמישי בדקה ה-79 ,  ומאסימו מאקרונה צימק בפנדל עבור סיינה שש דקות לסיום .
 משחקים נוספים :
 לאציו - ליבורנו 1:4ללאציו :  סרג'יו פלוקארי  ( 48 ו-54 )  ,  תומאסו רוקי  ( 72 )  ,  אלכסנדר קולרוב  ( 90 בפנדל )  .  לליבורנו :  מרטין ברגבולד  ( 7 ) 
בארי - אודינזה 0:2לבארי :  ריקרדו מג'יריוני  ( 6 )  ,  פאולו ברטו  ( 68 ) 
סמפדוריה - פאלרמו 1:1לסמפדוריה :  אנטוניו קסאנו  ( 41 )  .  לפאלרמו :  אדיסון קבאני  ( 40 ) 
קטאניה - בולוניה 0:1לקטאניה :  ניקולס ספולי  ( 81 ) 
עדכון ראשון :  15:25

איטליה :  מירוץ החימוש
מילאן ,  עם בקהאם כחיזוק ,  הבריקה עם 2:5 על גנואה ונשארה במירוץ האליפות .  0:1 לאינטר על קייבו ,  1:2 ליובנטוס בפארמה

