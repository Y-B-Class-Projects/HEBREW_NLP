פברגאס לריאל ,  היגואין לארסנל ? 
'מארקה' מדווח שונגר ינסה להביא את הארגנטינאי ועשוי לעשות זאת במסגרת עסקת חליפין .  דיווח :  נוויל יפרוש בסוף השנה
האם אנחנו צפויים לראות בקרוב עסקת חליפין בין ארסנל לריאל מדריד ?  'מארקה' מדווח שססק פברגאס ,  ששמו נקשר בעבר כמועמד אפשרי לחיזוק הבלאנקוס ,  עשוי לעבור לריאל בתמורה להגעתו של גונזאלו היגואין לשורות התותחנים .  בעיתון הספרדי פורסם היום שונגר מאוד אוהב את היגואין ויהיה מוכן לאפשר לפברגאס לעזוב אם יקבל את היגואין בחזרה .
 מבחינת ריאל נראה כי אין שום כוונה לשחרר את הארגנטינאי אלא אם ארסנל תשלם סכום של 35 מיליון יורו תמורתו במידה וונגר לא יהיה מוכן לוותר על פברגאס .  מי שעוד שמה עין על פברגאס היא ברצלונה ,  מה שעשוי להגביר את הלחץ של פלורנטינו פרז להאיץ עסקה כזו .
 חדשות מגיעות גם מכיוונה של מנצ'סטר יונייטד .  'סאן' מדווח הבוקר כי גארי נוויל ,  שחקנה הוותיק של האלופה האנגלית ,  יפרוש בסיום העונה מכדורגל ויתלה את הנעליים .  חוזהו של נאוויל יסתיים בקבוצה ביוני הקרוב וליונייטד אין שום כוונה להציע לו חוזה חדש .  מגנה הימני של יונייטד בן ה-34 סבל מכמה פציעות במהלך השנתיים האחרונות .  מנגד ,  פול סקולס וראיין גיגס הוותיקים צפויים לזכות לחוזה חדש ביונייטד .
 נאוויל שיחק ב-18 השנים האחרונות ביונייטד והיה שותף ללא פחות מ-583 משחקים .
 
פברגאס לריאל ,  היגואין לארסנל ? 
'מארקה' מדווח שונגר ינסה להביא את הארגנטינאי ועשוי לעשות זאת במסגרת עסקת חליפין .  דיווח :  נוויל יפרוש בסוף השנה

