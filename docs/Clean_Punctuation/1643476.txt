שוק המניות הגרוע ביותר של 2009 קם לתחייה :  בורסת ניגריה עלתה ב-10% מאז תחילת 2010
העליות :  בעקבות גידול בתפוקת הנפט והתערבות הבנק המרכזי במגזר הבנקאות
בורסת ניגריה ,  שוק המניות הגרוע ביותר בשנת 2009 ,  התאוששה מאז תחילת השנה וזינקה ב-10% .  זאת ,  על רקע עלייה חדה בתפוקת הנפט והבטחת הבנק המרכזי לרכוש את חובותיהם האבודים של הבנקים המקומיים ,  אשר צפויה לרשום רווחי שיא.בורסת ניגריה עלתה ב-10% מאז תחילת השנה ,  לאחר שצנחה ב-34% ב-2009 - יותר מכל 70 שוקי המניות הגדולים בעולם ,  כך לפי נתוני בלומברג .  מכפיל הרווח של הבורסה הניגרית הוא כעת 4.6 ,  על רקע תחזיות האנליסטים כי רווחיהם של הבנקים המקומיים פירסט בנק אוף ניגריה ,  גרנטי טראסט בנק וסטנביק ibtc בנק ,  יזנקו ב-43% ." השוק הניגרי מתחיל להתאושש .  המניות עדיין זולות והשקעה בבנקים מאד משתלמת ",  אמר ג'יימי אלסופ ממנהלי חברת הקרנות אינספרו ,  המשקיעה באפריקה ובמזרח התיכון .  אנדרו האוול ,  אסטרטג שווקים מתעוררים בסיטי אמר לבלוברג כי קצב הצמיחה של ניגריה הופך אותה לאחד מהשווקים המתפתחים המושכים בעולם.נגיד הבנק המרכזי של ניגריה ,  למידו סנוסי ,  פיטר בשנה שעברה את שמונה המנכ"לים של הבנקים הגדולים במדינה והזרים 620 מיליארד נאירה  ( 4.1 מיליארד דולר )  ל-10 בנקים מקומיים .  הבנק המרכזי גם סיפק ערבויות להלוואות בין-בנקאיות עד 2010 והודיע על כוונתו להקים ישות חוץ מאזנית שתרכוש את נכסיהם הרעילים של הבנקים .  בשבוע שעבר אמר סנוסי ,  שנכנס לתפקידו ביוני האחרון ,  כי ההתערבות הממשלתית במגזר הבנקאות הובילה להתחזקות האמון של המשקיעים בניגריה . " אם הבנקים יציבים ורושמים רווח ,  המניות שלהם יעלו ",  אמר סנוסי.כלכלת ניגריה צפויה לצמוח ב-4.8% השנה ,  לעומת צמיחה של 4.3% ב-2009 ,  לפי תחזיות הבנק העולמי ,  זאת לאחר שמחירי הנפט הכפילו עצמם מ-35 דולר לחבית בדצמבר 2008 ל-74 דולר לחבית ותפוקת הנפט של המדינה עלתה בעקבות הפסקת אש עם מורדי הדלתא של הניז'ר .  עם זאת ,  החודש הודיעו המורדים כי יחדשו את התקפות הטרור על מתקני הנפט במדינה ,  לאחר שחתכו את תפוקת הנפט של ניגריה ב-25% בין 2006 ל-2009 .
 
שוק המניות הגרוע ביותר של 2009 קם לתחייה :  בורסת ניגריה עלתה ב-10% מאז תחילת 2010
העליות :  בעקבות גידול בתפוקת הנפט והתערבות הבנק המרכזי במגזר הבנקאות

