שמחי : " מחר תהיה ההצגה הטובה ביותר בספורט הישראלי "
 יו"ר איגוד הכדוריד ממתין לחצי גמר הגביע בין מכבי ראשל"צ נגד הפועל ראשל"צ  ( 21:15 )  ,  ומכבי ת"א נגד אס"א ת"א  ( 19:30 )  
" מחר תהיה ההצגה הטובה ביותר בספורט הישראלי ,  בין הקבוצות הטובות ביותר בכדוריד הישראלי ",  כך הצהיר היום  ( שני )  יו"ר איגוד הכדורסל דורון שמחי , " האיגוד נכנס בקרוב לפעילות אינטנסיבית של הנבחרות ,  כשבאמצע מרץ נבחרת העתודה גברים של רוסיה תגיע למחנה אימונים עם העתודה של ישראל .  אני מאמין שהביתיות תעזור לנו ושנצליח לעלות לטורניר הגמר של אליפות אירופה .  זו המשימה שלקחנו על עצמנו ואני מאמין שנצליח לעמוד בה ". 
המשחק הראשון ,  שייערך ב-19:30 ,  יפגיש לדרבי את אס"א קסטרו תל אביב ומכבי טירק תל אביב . " אס"א הציבה לעצמה בתחילת השנה מטרה ,  להתמודד על כל התארים ולשמור על הגביע ,  בו זכינו שנתיים ברציפות ",  אומר יו"ר מחזיקת הגביע דני טורקניץ , " ארבע הקבוצות הטובות בארץ הגיעו למעמד הזה ויהיו שני חצאי גמר מרתקים .  עבור קהל הכדוריד זו הולכת להיות חגיגה .  אנחנו נפגוש קבוצה שהתחזקה מאוד השנה וניצחה אותנו כבר פעם אחת .  אני מאמין ומקווה שנוכל לנצח ולעלות לגמר ". 
מאמן מכבי תל אביב ,  אבי רש : " אמרנו בתחילת השנה שאנחנו נמצאים בתהליך שנכנס לשנתו הרביעית .  בנינו קבוצה ראויה וחזקה מאוד השנה .  הגענו לחצי הגמר כמו בשנה הקודמת ,  אז עכשיו אנחנו רוצים לעלות שלב ולהעפיל לגמר .  יש לנו את הכלים והאמצעים ,  אבל אנחנו יודעים מול מי אנחנו מתמודדים ,  זו מחזיקת הגביע .  יהיה משחק צמוד ". 
הגמר השני ,  שיחל בשעה 21:15 ,  יפגיש לדרבי נוסף את מכבי 'צבר ספורט' ראשון לציון והפועל 'צרפתי ובניו' ראשון לציון . " קיבלנו את ההגרלה הכי קשה העונה ,  היה קשה מאוד במוצקין בשלב הקודם ",  אמר מאמן מכבי ראשל"צ ,  גלעד מאור . " אני מקווה שיהיה משחק ספורטיבי מחר .  שני משחקי דרבי בחצי הגמר זה הטופ של הטופ .  בלי לפגוע בדרבי של תל אביב ,  שמתחיל ליצור מסורת ,  דרבי בראשל"צ זה הדבר הכי גדול .  יש חשמל באוויר בכל משחק כזה ואווירה שכל שחקן ומאמן רוצים להיות בה .  אני מקווה שמחר ישתנו יחסי הכוחות משני משחקי הדרבי האחרונים ". 
קפטן הפועל ,  עידן מימון ,  טוען שלניצחון בדרבי במשחק הליגה האחרון  ( 22:26 )  לא תהיה השפעה על חצי הגמר . " אין קשר בין המשחק מחר לניצחון בדרבי האחרון .  צריך להפריד בין הליגה לגביע .  בליגה יש אפשרות לתקן ובגביע כל הקלפים מונחים על השולחן ,  כשכל אחד יכול לנצח את השני .  לי יש עשרה גביעים אישיים ומאוד מדגדג לי שוב להגיע לגמר ולזכות ". 

שמחי : " מחר תהיה ההצגה הטובה ביותר בספורט הישראלי "
 יו"ר איגוד הכדוריד ממתין לחצי גמר הגביע בין מכבי ראשל"צ נגד הפועל ראשל"צ  ( 21:15 )  ,  ומכבי ת"א נגד אס"א ת"א  ( 19:30 ) 

