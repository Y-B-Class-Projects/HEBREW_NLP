קרדן נדל"ן ופרסידא מקימות קרן ריט שתשקיע מיליארדי שקלים בנכסים מניבים בישראל
החברות מתכוונות להשקיע בקרן כ-300 מיליון שקל ולהנפיקה לאחר שנה
 >  >  קרדן נדל"ן דיווחה אתמול כי בכוונתה להקים קרן ריט  ( קרן השקעות בנדל"ן )  יחד עם חברת פרסידא הפרטית שתנהל נכסים בהיקף של מיליארדי שקלים ותשקיע בנכסים מניבים בישראל .  בכוונת קרדן נדל"ן ופרסידא להשקיע בשלב ראשון בקרן כ-50 מיליון שקל ,  ולגייס אליה משקיעים מוסדיים שיעניקו התחייבות להשקעה ראשונה בקרן בהיקף של 200-250 מיליון שקל ,  עוד לפני שהקרן תונפק לציבור .  הקרן מחויבת לבצע את ההנפקה בתוך שנה מיום הקמתה .  נכון להיום קיימות בישראל שתי קרנות ריט בלבד :  ריט 1 ,  שמחזיקה בנכסים בשווי של יותר ממיליארד שקל ;  וסלע קפיטל נדל"ן ,  המחזיקה בנכסים בשווי של 310 מיליון שקל .  קרנות הריט בארה"ב הן תעשייה המגלגלת מאות מיליארדי דולרים .  ואולם בישראל ,  למרות התעניינות בנושא של טייקוני הנדל"ן הגדולים כמו אליעזר פישמן ,  נתן חץ ,  יצחק תשובה ושעיה בוימלגרין - התחום לא צבר תאוצה .  זאת בשל בעיות מיסוי המחייבות את החברות לשלם מס בעת הכנסת הנכסים לתוך הקרן , " כאילו "  מדובר במימוש הנכס .  בכוונת קרדן ופרסידא להכניס לקרן החדשה נכסים שיירכשו על ידיהן .  המטרה היא שקרדן נדל"ן תתרכז בעיקר בפעילות הבנייה למגורים ,  בעוד ההשקעה בנכסים המניבים בידי החברה תתבצע רק באמצעות קרן ריט החדשה שתוקם .  הקרן צפויה לקום במהלך החצי השנה הקרובה .  בימים אלה החלו השותפים באיתור הנכסים ,  כשבין השאר הם מחפשים לבצע השקעות במפעלים במסגרת עסקות lease back  &  sell שבמסגרתן הן יקנו את הנכסים עצמם וישכירו אותם חזרה למוכרים ,  שבעבורם אחזקת הנכס מעיקה על המאזן .  בין היתרונות בהשקעות נדל"ן באמצעות קרן הריט ניתן למנות תשואות דיווידנד שוטפת ,  פיזור סיכון ,  מומחיות בבחירה ובניהול הנכסים ,  וכן סחירות ,  לאחר רישומה למסחר של הקרן .  קרדן נדל"ן ,  המנוהלת בידי יורם קרן ,  מצויה בימים אלה בסדרה של מהלכי התרחבות .  החברה נמצאת בעיצומן של ההכנות לקראת הנפקה בבורסה של תל אביב לפי שווי של 400 מיליון שקל .  בשבוע שעבר סיכמה החברה עם כלל ביטוח על הקצאה של 15% ממניותיה תמורת הזרמה של 60 מיליון שקל לפי שווי של 400 מיליון שקל  ( אחרי הכסף )  .  באמצעות הכסף שיגויס מתכוונת קרדן נדל"ן להפוך לאחת מחברות הבנייה למגורים הגדולות בישראל לצד אזורים ,  שיכון ובינוי נדל"ן ואפריקה מגורים .  קרדן נדל"ן מעורבת בהקמת פרויקטים למגורים בהיקף של 2,500 יחידות דיור בישראל .  פרסידא היא חברה פרטית הפועלת בתחום הבנייה למגורים ונדל"ן מניב ,  ובעבר שלטה בחברת גילץ של רוני בירם וגיל דויטש .
 
קרדן נדל"ן ופרסידא מקימות קרן ריט שתשקיע מיליארדי שקלים בנכסים מניבים בישראל
החברות מתכוונות להשקיע בקרן כ-300 מיליון שקל ולהנפיקה לאחר שנה

