מכבי ת"א : " מה כולם רצו ?  שנתאבד ?  "
 במכבי ת"א עונים לביקורת על הבונקר בהפסד בחיפה : " ככה לא היינו חוטפים רביעייה בדרבי .  הוכחנו שאנחנו קבוצה חזקה "
 במכבי תל אביב קיבלו ברגשות מעורבים את ההפסד הצורב 1:0 אמש  ( שני )  למכבי חיפה בקרית אליעזר .  מצד אחד הקבוצה ספגה הפסד מינימלי ,  לאחר ששיחקה בעשרה שחקנים החל מהדקה ה-29 מאדום מפוקפק שספג החלוץ עמנואל מאיוקה .  מצד שני ,  מדובר בהפסד שלישי בארבעת המשחקים האחרונים של הקבוצה במסגרת הליגה .
" צריך לקחת הרבה דברים טובים שהיו במשחק אתמול ",  אמר גורם בכיר בקבוצה לוואלה !  ספורט . " ראינו לחימה יוצאת מהכלל ,  עמידה טקטית טובה מאוד של כולם ,  המון השקעה ומוטיבציה ואלה נקודות שנותנות הרבה אופטימיות לעתיד .  צריך לזכור שעד הדקה ה-30 היינו יריב שקול למכבי חיפה וגם אחרי ההרחקה הם המשיכו בהגבהות סתמיות ולא ממש סיכנו אותנו ". 
לגבי מה שנראה כבונקר במהלך מרבית המחצית השנייה הוסיף הגורם : " מה כולם רצו ?  שנתאבד ?  שנפתח את המשחק ונעלה עם שני חלוצים למעלה ?  בשביל מה ?  בשביל לקחת הימורים ובסוף לחטוף שערים כמו בדרבי ?  אין שום צורך .  אולי אם היינו משחקים ככה סגור ומבוקר בדרבי ,  לא היינו סופגים רביעייה .  ככה משחקים בכל העולם ,  במיוחד אחרי הרחקת שחקן .  אנחנו ניקח מהמשחק הזה את הדברים הטובים ונסתכל קדימה ". 
מי שנראה אמש שפוף במיוחד הוא מאיוקה ,  שהורחק אחרי שנראה בקושי נוגע בבלם מכבי חיפה דקל קינן .  החלוץ הזמבי היה עצוב מאוד בסיום המשחק וכל חבריו באו ועודדו אותו . " עמנואל בחור צעיר וזה חלק משכר הלימוד שאנחנו משלמים העונה בכל הקשור לבחורים הצעירים שלנו .  ההרחקה אתמול היא עוד שלב בתהליך ההתבגרות שלו וחבל שזה קרה כי ההרחקה הרגה לנו את המשחק ",  אמר גורם בקבוצה .
 בצוות המקצועי ובקרב ראשי הקבוצה נשמעו מחמאות גדולות לכל שחקני חוליית ההגנה והקישור האחורי .  מי שקצר את מרבית המחמאות היה הבלם הצעיר ניסו קפילוטו ששוב הציג אמש משחק בטוח ושקט בחלק האחורי ,  גם כשהקבוצה נלחצה לאחור ועמדה תחת לחץ ההתקפות החיפאיות .  גם המנג'ר אבי נמני החמיא בסיום המשחק לקפילוטו ואמר : " היינו בנחיתות של שחקן וגם לשחק עם 11 שחקנים נגד חיפה בקרית אליעזר זה לא קל .  הסגירה שלנו הייתה פשוט מצוינת ואנחנו יוצאים עם הרגשה טובה ומאוד חיובית .  אנחנו שמחים שקפילוטו חזר אחרי שכולם רמסו אותו בעקבות הדרבי .  הוא שיחק מצוין ביחד עם שאר ההגנה .  השחקנים הוכיחו שמכבי היא קבוצה מאוד חזקה והיא תהיה יותר חזקה בעתיד ". 
במכבי מודעים לעובדה שמשחק העונה עבורם הוא משחק הגביע בטדי בעוד שבוע וחצי נגד בית"ר ירושלים ,  אולם בקרית שלום לא שוכחים כי המטרה לסיים במקום השלישי לקראת משחקי הפליי אוף לא פחות חשובה . " יש לנו עכשיו משחק חשוב מאוד בבית נגד מכבי נתניה ,  נצטרך לנצח ולהבטיח את המקום השלישי בטבלה ורק אז נוכל להתחיל לחשוב על המשחק בטדי נגד בית"ר ",  אמר היום שחקן בקבוצה .
 כ-1,000 אוהדים צהובים נכחו אמש בקרית אליעזר כאשר לא פחות מ-900 כרטיסים הוחזרו מהמכירה שהתקיימה בתל אביב .  לפני המשחק החרימה המשטרה אביזרי עידוד שלטים ותפאורה שביקשו הצהובים להכניס למגרש וזאת בתגובה לכך שלפני המשחק פוצץ רימון עשן ורימון הלם במנהרה שמובילה מאיזור הרכבת והתחנה המרכזית אל תוך שטח האיצטדיון .
 
מכבי ת"א : " מה כולם רצו ?  שנתאבד ?  "
 במכבי ת"א עונים לביקורת על הבונקר בהפסד בחיפה : " ככה לא היינו חוטפים רביעייה בדרבי .  הוכחנו שאנחנו קבוצה חזקה "
 
