אכזבה :  המונדיאל החזיר לדרום אפריקה רק עשירית מתוך השקעה של 5 מיליארד דולר
ממשלת דרום אפריקה צפתה הכנסות של מיליארד דולר מתיירות ,  אך מספר התיירים שהגיעו היה נמוך מהציפיות
אירוח גביע העולם בכדורגל אמנם עשה פלאים לתדמיתה של דרום אפריקה בעולם ,  אך מתברר שלכלכלתה הוא לא הועיל במיוחד .  מנתונים שפורסמו בסוף השבוע עולה כי ההכנסות מהמונדיאל החזירו לדרום אפריקה רק עשירית מההשקעה שלה באירוע הענק .  דרום אפריקה ,  שאירחה את משחקי גביע העולם ביוני האחרון ,  הצליחה להחזיר רק 510 מיליון דולר מתוך השקעה של כמעט 5 מיליארד דולר ,  שכללה בניית אצטדיונים ותשתיות לקראת הטורניר ,  לפי הנתונים .  ממשלת דרום אפריקה צפתה כי תרשום הכנסות של קרוב למיליארד דולר מהמוני התיירים אשר יגיעו לצפות במפגן הכדורגל ,  שנערך אחת לארבע שנים .  ואולם המונדיאל משך אליו מספר נמוך מהצפוי של תיירים .  מרטינוס ואן שלקוויק ,  שר התיירות של דרום אפריקה ,  אמר כי רק 309 אלף תיירים הגיעו לצפות במשחקים ,  לעומת 450 אלף שלהם ציפתה הממשלה .  גם חברות דרום אפריקאיות שקיוו למנף את הצלחת המונדיאל לטובתן התאכזבו ,  לפי מחקר שערכה פירמת ראיית החשבון kpmg .  רק 22% מתוך 100 הלקוחות הגדולים של החברה באפריקה ,  כולל כמה חברות בינלאומיות ,  אמרו כי הרוויחו כתוצאה מגביע העולם בכדורגל ,  בהשוואה ל-45% שצפו בשנה שעברה כי האירוע יסייע לרווחיהן .  צמיחתה של כלכלת דרום אפריקה האטה מ-4.6% ברבעון הראשון ל-3.2% ברבעון השני ו-2.6% בלבד ברבעון השלישי ,  התקופה שבה נערך המונדיאל .  פירמת ראיית החשבון pwc צופה כי המונדיאל הבא ,  שייערך ב-2018 באנגליה ,  יתרום לכלכלת בריטניה 3.2 מיליארד ליש"ט  ( 5.1 מיליארד דולר )  .  ההשקעה בארגון גביע העולם באנגליה צפויה להיות מצומצמת מההשקעה בדרום אפריקה ,  היות שהתשתיות והאצטדיונים כבר קיימים בה .
 
אכזבה :  המונדיאל החזיר לדרום אפריקה רק עשירית מתוך השקעה של 5 מיליארד דולר
ממשלת דרום אפריקה צפתה הכנסות של מיליארד דולר מתיירות ,  אך מספר התיירים שהגיעו היה נמוך מהציפיות

