משרד האוצר :  עלות נזקי השריפה בהר הכרמל 120-100 מיליון שקל
לפי הערכת האוצר 50%-60% מהנזקים מבוטחים על ידי חברות ביטוח
לאחר סבב פגישות שערכו היום פקידי האוצר עם ראשי המועצות והישובים באזור הכרמל הושלמה הערכת הנזקים שנגרמו לישובים השונים שנפגעו מהשריפה .  מדובר בהערכות כוללות לנזקים במבנים ותכולתם והן לנזקים בתחום התשתיות.ההערכה הראשונית של הנזק עומדת על 120-100 מיליון שקל .  אמדן זה אינו כולל את הערכת הנזק שנגרם ליער .  על פי הערכות ראשוניות במשרד האוצר 50%-60% מהנזקים מבוטחים על ידי חברות ביטוח.משרד האוצר הקציב כ-25 מליון שקל לצורך טיפול מיידי בנזקים שנגרמו לאזור בתחום תשתיות הביוב .  מהמשרד נמסר כי  " התקצוב לצורך הטיפול בתשתיות הביוב נעשה על בסיס סקירה מקיפה שנערכה בשטח וכן עבודה מהירה ומקצועית של המינהל לפיתוח תשתיות ביוב ברשות המים למיפוי והערכת הנזקים שנגרמו לתשתיות הביוב בעקבות השריפה .  עבודת הגורמים הממשלתיים בוצעה בשיתוף מלא עם המועצה האזורית חוף הכרמל ".  כמו כן ,  עיריית עוספייה תקבל מקדמה בסך 3 מיליון שקל על מנת שתוכל להתחיל בטיפול בנזקי השריפה ,  כך נמסר ממשרד האוצר .
 
משרד האוצר :  עלות נזקי השריפה בהר הכרמל 120-100 מיליון שקל
לפי הערכת האוצר 50%-60% מהנזקים מבוטחים על ידי חברות ביטוח

