כמעט חו"ל
נשות  " ג'יימס ריצ'רדסון "  יודעות איך להשקיע בפרטים הקטנים
גם בבוקר דל טיסות ,  הומה חנות הדיוטי פרי של  " ג'יימס ריצ'רדסון "  קונים .  על אף שבכל כמה שבועות מדווח בחדשות על  " כמעט תאונות "  בין מטוסים ,  החשש האמיתי כאן הוא מתאונת שרשרת בין לקוחות עצבניים ,  שדוחפים עגלות במהירות בין המדפים ומעמיסים עוד בקבוקי אלכוהול ומוצרי קוסמטיקה .  חגית בכר ,  סמנכ"לית סחר ושיווק ,  היא אשה תזזיתית ומלאת אנרגיה - בדומה לאווירה במקום .  היא מעידה על סגנונה כי הוא  " שילוב שבין וינטג' מטורף וזרוק ועד להכי חגיגי ומלוקק ".  היא אוהבת לנבור בשווקים  ( "אני מרימה דברים מהרצפה ")  וגם בביתה  " האווירה אקלקטית ואופנתית ".  היא נסעה לטיול בהודו עם בנותיה ,  שאחת מהן מסיימת בקרוב לימודי אופנה במכללת שנקר ,  ושם קנתה משקפיים בדוכן אספנות במיין בזאר שבניו דלהי . " המשקפיים עולים שם 100 שקל ,  שזה כלום בישראל והמון בהודו .  יש שם דגמים מדהימים ".  שרה שען ,  סמנכ"לית פיננסים ,  מתלבשת כמעט תמיד בסגנון קלאסי . " לא ציורים ולא ריבועים ,  אך ורק חלק .  יש לי חולשה גדולה לאביזרים ואני גם אוהבת מאוד ללבוש מכנסיים ובגדים לבנים ".  לדבריה ,  יש לה חדר ארונות המוקדש כולו לאביזרים . " הוא מלא בצעיפים ,  בתיקים ובנעליים .  זה הקטע שלי .  בעיקר כי חשוב לי להתאים צבעים ".  שירה חזן-מנשרוב ,  מנהלת משאבי אנוש ,  מרבה להחליף בגדים עם חברות : " אני ככה כל החיים .  זה הכי כיף ".  היא טוענת שאין לה סגנון לבוש מיוחד ,  אלא  " רק מה שנראה לי יפה ונוח ",  אבל כמו שרה ,  גם לה יש חיבה לנעליים ולתיקים . " יש לה חדר ארונות מיוחד בבית - רק לנעליים ולתיקים ",  מגלה חגית . " לא ,  אין לי !  "  מצטדקת שירה . " זה לא משנה .  אם הוא יכתוב ,  אז יהיה לך !  "  ג'יימס ריצ'רדסון ישראל תחום :  חנויות דיוטי פרי שנת הקמה :  1988  ( בישראל )  מיקום :  מעברי הגבול של ישראל מספר עובדים :  1,500 עוד משהו :  החברה נוסדה במלבורן ב-1892 ,  ונמצאת בבעלות אוסטרלית עד היום

כמעט חו"ל
נשות  " ג'יימס ריצ'רדסון "  יודעות איך להשקיע בפרטים הקטנים

