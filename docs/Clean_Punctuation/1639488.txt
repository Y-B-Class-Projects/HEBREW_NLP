נציגי גאגו : " מנצ'סטר סיטי ניצלה אותנו "
 סוכנו של פרננדו גאגו זועם על הקבוצה האנגלית ,  שלא הספיקה להשלים ההעברה בזמן .  ולדאנו : " הם ציפו לחתום ב-40 דקות "
 ההעברה הגדולה של היום האחרון של חלון ההעברות הייתה אמורה להיות זו של פרננדו גאגו למנצ'סטר סיטי .  הארגנטינאי המתוסכל של ריאל מדריד ישב על המזוודות בדרך לאנגליה ,  אך למרות ששני המועדונים סיכמו על המחיר - 18 מיליון יורו - הסיטי נכנעה לשעון ולא הפסיקה להשלים את המעבר בזמן .  סיטי התמהמה גם בגלל הניסיון להחתים את הקנייתי מקדונלד מאריגה ,  שלא קיבל רישיון עבודה והצטרף לאינטר .  המשמעות היא שגאגו נשאר בברנבאו ויילחם על דקות משחק במטרה להגיע לסגל הנבחרת לקראת המונדיאל .
" סיטי ניצלה אותנו ",  זעם סוכנו של השחקן מרסלו לומביז'ה . " דבר כזה מעולם לא קרה לי .  לא אדבר על הסכומים שהם הציעו .  סיטי פנתה לריאל בלי לדעת שאין מספיק זמן להזיז דברים ".  גם בריאל הביעו פליאה על ההתנהלות של הסיטי : " הם לא היו מוכנים ,  לא הגיעו לסיכום עם השחקן וניסו לסכם הכל ב-40 דקות ",  הוסיף המנהל הטכני חורחה ולדאנו .
  *  מאמן באיירן מינכן המליץ לפרנק ריברי שלא לעבור לריאל מדריד . " הייתי רוצה שפרנק יישאר איתנו ",  אמר לואי ואן חאל , " הוא יודע שבמדריד ,  הכוכבים לא תמיד משחקים ויכולים להישאר על הספסל ,  בדיוק כמו שקרה לואן דר וארט ,  לואן ניסטלרוי ולראול ". 
 *   " ספורט "  מדווח כי נציגי ריאל שוחחו עם רפא בניטז על האפשרות שיחליף את מנואל פגריני בתחילת העונה הבאה .
 
נציגי גאגו : " מנצ'סטר סיטי ניצלה אותנו "
 סוכנו של פרננדו גאגו זועם על הקבוצה האנגלית ,  שלא הספיקה להשלים ההעברה בזמן .  ולדאנו : " הם ציפו לחתום ב-40 דקות "
 
