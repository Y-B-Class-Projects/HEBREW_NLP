חשד לרצח באשדוד :  בן 25 נמצא מת בדירתו
בעל דירה באשדוד מצא גופה של צעיר המתגורר במקום ללא רוח חיים .  במשטרה מעריכים כי הצעיר נרצח לפני כיממה .  טרם נעצרו חשודים בביצוע המעשה
גופת צעיר בן 25 נמצאה בשעות הצהריים  ( שלישי )  בדירת מגורים באשדוד .  צוות מגן דוד אדום שהגיע למקום קבע את מותו .  לפי ההערכה ,  הצעיר מת לפני כיממה .  על הגופה נמצאו סימני אלימות .  משטרת מרחב לכיש פתחה בחקירת נסיבות האירוע .
 בעל הדירה שהגיע למקום מצא את האיש מוטל בתוך שלולית דם .  במשטרה מעריכים כי הוא מת כתוצאה ממהלומות שספג ,  אך עד עתה טרם ידוע מי התוקף ואם מדובר ביותר מתוקף אחד .  
שכנים שמתגוררים בדירה אמרו כי הנדקר הגיע לדירה לפני זמן קצר ושהם אינם מכירים אותו ,  למעט מפגשים בודדים בחדר המדרגות .  החקירה הוטלה על ימ"ר לכיש .  
בסוף השבוע נעצר תושב בית חנינא בחשד שרצח את אשתו .  מוקדם יותר התקשר הגבר למשטרה וסיפר למוקדנית כי רצח את רעייתו .  כוחות משטרה שהגיעו למקום גילו את גופתה של האישה ועצרו את הגבר .
 
חשד לרצח באשדוד :  בן 25 נמצא מת בדירתו
בעל דירה באשדוד מצא גופה של צעיר המתגורר במקום ללא רוח חיים .  במשטרה מעריכים כי הצעיר נרצח לפני כיממה .  טרם נעצרו חשודים בביצוע המעשה

