בית"ר ירושלים :  מתחזק מעמדם של מויאל ודה לה האסה
המאמן דוד אמסלם מתכנן שינויים וייתן הזדמנות לשניים אותם הוא מאוד מעריך .  ריקן ועזריאל לא יתופקדו עוד כמגנים
מאמן בית"ר ירושלים ,  דוד אמסלם ,  אמנם הכריז כי למד רבות מיצחק שום בשלושת רבעי העונה האחרונה ,  אך נראה כי בכל זאת הוא מתכנן מספר שינויים בקבוצה שהותיר מאחוריו המאמן המפוטר .  אמסלם הסביר לשחקניו כי אצלו ההרכב ייקבע רק על פי האימונים ,  ועד הדקה האחרונה של האימון המסכם לכל אחד תהיה הזדמנות להוכיח שהוא שווה הרכב על פי ההשקעה שלו .  יחד עם זאת ,  מסתמנים מספר שינויים כבר עכשיו ,  לאחר שהמאמן הטרי העביר אימונים ספורים בלבד .
 קובי מויאל ,  שחווה תקופה קשה תחת שום ,  יהפוך לשחקן משמעותי בחולית הקישור .  עוד בתחילת העונה ,  כשמויאל נעלב מהיחס של שום כלפיו ,  לקח אותו אמסלם ,  שהיה אז רק עוזר המאמן ,  לשיחה בה עודד אותו ואמר לו : " אתה הקשר האחורי של בית"ר ל-10 השנים הקרובות .  אתה צריך להיות דומיננטי כבר העונה ". 
בניגוד לשום ,  שהציב קשר וחלוצים כמגנים ,  אמסלם שהיה מגן הנבחרת ,  מאמין במגנים טבעיים כך שאלירן דנין צפוי להפוך להיות המגן השמאלי הבכיר בקבוצה ,  ואבי ריקן יחזור לעמדתו המקורית בקישור .  גם חן עזריאל יפסיק לתפקד כמגן ויחזור להתקפה ,  כשעל עמדת המגן הימני יאבקו איתן טיבי הצעיר יחד עם פאולו דה לה האסה ,  שאצל שום אמנם הוצב כקשר אחורי ,  אך בנבחרתו משחק כמגן ימני .
 אמסלם מעריך מאוד את דה לה האסה בעקבות הרצון והנחישות שהוא מפגין באימונים ולכן נראה כי הוא זה שיקבל את ההזדמנות ראשון .  בבית"ר מסבירים כי על אף שהוא זר ,  דה לה האסה הוא בין היחידים שנלחם על חייו במועדון מתוך הבנה כי זהו שלב משמעותי בקריירה שלו .  המגן הפרואני סיפר לאנשי בית"ר שהוא מעוניין להמשיך בקבוצה בשנים הקרובות .
 חלוץ נבחרת הנוער וקבוצת הנוער של בית"ר ירושלים ,  צחי אליחן ,  חתם הבוקר לחמש עונות במועדון .  השחקן בן ה-19 ,  שערך הופעת בכורה בבוגרים בהפסד להפועל חיפה בשבת ,  נולד בשבדיה ועלה לישראל בגיל 5 .  עד גיל 14 שיחק בנצרת עלית ,  אז התגלה על ידי מאמן השוערים משה בן דוד ואיתן מזרחי והצטרף לאקדמיית הנוער של המועדון עליה אחראי מזרחי .
" זה רגע מאוד מרגש עבורי ,  אני שלוש שנים וחצי בירושלים והתחברתי לכאן מאוד ",  סיפר אליחן לאחר החתימה . " השאיפה שלי תמיד הייתה להתקדם כמה שיותר ולהגיע לקבוצה הבוגרת .  עכשיו אחרי שחתמתי על החוזה ,  השאיפה שלי היא להתקדם עוד יותר ,  לצבור ניסיון ולהשתלב כמה שיותר בקבוצה .  אני מודה לכל מי שנתן לי את ההזדמנות להגיע לרגע הזה ולהיות חלק מהקבוצה הבוגרת של בית"ר ירושלים ". 
מהאימון הבוקר נעדרו אריאל הרוש ,  אבי ריקן ,  חן עזריאל ,  עידן ורד וטוטו תמוז ששוהים במחנה האימונים של הנבחרת האולימפית .  ג'וניור ויסה שנעדר בחודש האחרון עקב פציעה ערך אימון מלא ויהיה כשיר לשבת .
 
בית"ר ירושלים :  מתחזק מעמדם של מויאל ודה לה האסה
המאמן דוד אמסלם מתכנן שינויים וייתן הזדמנות לשניים אותם הוא מאוד מעריך .  ריקן ועזריאל לא יתופקדו עוד כמגנים

