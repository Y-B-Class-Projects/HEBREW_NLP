קרן טרה הובילה את דירוג קרנות הון סיכון הפעילות ביותר בישראל ב-2009 
במקום השני מדורגות פיטנגו ,  כרמל ,  גיזה ,  מגמה ,  טריונצ'רס ,  סקויה ו-JVP עם חמש השקעות חדשות כל אחת
קרן טרה הובילה את דירוג הקרנות הפעילות ביותר בישראל ב-2009 עם שש השקעות חדשות .  במקום השני מדורגות שבע קרנות הון סיכון ,  עם חמש השקעות חדשות כל אחת :  פיטנגו ,  כרמל ,  גיזה ,  מגמה ,  טריונצ'רס ,  סקויה ו-jvp .  ג'נסיס וג'מיני מדורגות במקום השלישי ,  עם ארבע השקעות כל אחת - כך מפרסמת הבוקר  ( ב' )  חברת המחקר ivc.טרה וטריונצ'רס הינן קרנות הון סיכון קטנות יחסית בהשוואה לקרנות האחרות ,  שתיהן מנהלות הון של 25 מיליון דולר כל אחת .  קרן טרה מיועדת להשקעות בסקטור הטכנולוגיות הנקיות  ( קלינטק )  .  קרן טריונצ'רס היא קרן חדשה שמתמקדת בחברות מכשור רפואי בשלבי פיתוח מוקדמים ושהמשקיע העיקרי בה הוא חברת הטכנולוגיות הרפואיות מדטרוניק.בשנת 2009 קרנות הון הסיכון הישראליות ביצעו 77 השקעות ראשונות בחברות טכנולוגיה ,  בהשוואה ל- 119 השקעות בשנת 2008 .  חשוב לציין שהיקף ההשקעות הדולריות של הקרנות בעסקאות ראשונות ירד ב-50% בשנת 2009 לעומת השנה הקודמת ,  כפי שפורסם בסקר ivc לרבעון הרביעי 2009.בשנת 2009 ,  38% מהשקעות הראשונות  ( 29 עסאות )  נעשו בחברות בשלב סיד ,  בהשוואה ל-28% בשנת 2008 .  קרן jvp ביצעה את מספר ההשקעות הגדול ביותר בחברות סיד ,  עם ארבע עסקות .  jvp מחזיקה ב-jvp מדיה סטודיו ,  חממה לחברות בשלבי סיד ,  אשר מתמקדת בטכנולוגיות הקשורות למדיה .  מתוך 26 קרנות ההון סיכון הישראליות אשר ביצעו השקעות ראשונות במשך 2009 ,  עשר לא ביצעו כלל השקעות בחברות סיד.תוכנה ,  מדעי החיים ואינטרנט היו הסקטורים שמשכו את מספר ההשקעות הראשונות הגדול ביותר בשנת 2009 ,  כל סקטור עם 17 עסקאות או 22% מסך ההשקעות הראשונות .  בשנת 2008 סקטור התוכנה דורג במקום הראשון עם 22% ,  כאשר מדעי החיים במקום השני ,  עם 21% ,  ואינטרנט במקום השלישי ,  עם 20%.שש השקעות ראשונות נעשו בחברות היי-טק זרות שאינן ישראליות ב-2009 ,  בהשוואה לעשר השקעות בשנת 2008 .  גריילוק ישראל ביצעה שתי השקעות ראשונות בחברות זרות.לדברי דורון רוזנבאום ,  סמנכ"ל מידע בחברת המחקר ivc , " ההון הפנוי להשקעות של קרנות הון סיכון הישראליות מצטמצם ולהערכתנו לא צפויים גיוסי הון חדש בהיקפים משמעותיים בשנה הקרובה .  כתוצאה ,  אנו מצפים להמשך הירידה בהקצאות הון לעסקאות ראשונות בשנת 2010 ". 

קרן טרה הובילה את דירוג קרנות הון סיכון הפעילות ביותר בישראל ב-2009 
במקום השני מדורגות פיטנגו ,  כרמל ,  גיזה ,  מגמה ,  טריונצ'רס ,  סקויה ו-JVP עם חמש השקעות חדשות כל אחת

