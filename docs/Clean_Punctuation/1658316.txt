קלינטון :  אופטימית לגבי סנקציות על אירן
בתום כינוס שרי החוץ של 8 המדינות המתועשות אמרה מזכירת המדינה כי סנקציות הן חלק לגיטימי בדיפלומטיה ,  ואירן הראתה באופן עקבי את חוסר נכונותה למלא אחר הדרישות הבינלאומיות
מזכירת המדינה האמריקאית ,  הילרי קלינטון ,  אמרה הערב  ( שלישי )  כי ארצות הברית אופטימית בכל הנוגע לכך שמועצת הביטחון של האו"ם תגיע להסכמה אחידה באשר לפעולות שיינקטו כנגד תוכנית הגרעין האירנית .  בתום כינוס שרי החוץ של 8 המדינות המתועשות ,  הג'י 8 ,  הוסיפה קלינטון כי סנקציות הן חלק לגיטימי בדיפלומטיה ואירן הראתה באופן עקבי את חוסר נכונותה למלא אחר הדרישות הבינלאומיות שהוצגו בפניה .
" אנו רואים עירנות הולכת וגדלה מצידן של מדינות רבות ,  כולל סין ,  בנוגע להשלכות של אירן גרעינית ",  אמרה קלינטון .
 בהודעה שיצאה בתום הכינוס נאמר כי  " השרים הסכימו להישאר פתוחים לדיאלוג וכן לאשר מחדש את הצורך לנקוט בצעדים מתאימים ותקיפים על מנת להראות את הנחישות הבינלאומית נגד הפצת נשק גרעיני ".  
מוקדם יותר היום נפגשו שרי החוץ של שמונה המדינות המתועשות בקנדה וקראו לקהילה הבינלאומת לנקוט  " צעדים תקיפים "  על מנת להראות את עמדתה באשר לתוכנית הגרעין של אירן . 
" אי העמידה של אירן בהתחייבויותיה למועצת הביטחון של האו"ם ולסוכנות הבילנאומית לאנרגיה אטומית באשר לתוכנית הגרעין שלה מדאיגה מאוד את שרי החוץ של הג'י 8 ",  נכתב בטיוטת ההודעה .  בטיוטת לא היה איזכור למילה סנקציות .  
ארצות הברית ,  צרפת ובריטניה ,  שלוש החברות המערביות במועצת הביטחון של האו"ם ,  כמו גם גרמניה מקדמות את הטלתן של סנקציות נוספות על אירן .  רוסיה לא הביעה תמיכה רבה באפשרות זו אך לאחרונה מסתמן כי ייתכן ותצטרף למהלך .  סין לעומת זאת אמרה לאורך זמן כי יש לתת זמן רב יותר למציאתו של פתרון דיפלומטי .  
אמש ניסתה מזכירת המדינה האמריקאית הילרי קלינטון להפיג את החששות לפיהן עמדתה של סין אינה כמו של שאר החברות הקבועות במועצת הביטחון של האו"ם באשר להטלתן של סנקציות נוספות על טהרן . " סין היא חלק מהקבוצה המייעצת אשר היתה מאוחדת לאורך כל הדרך והבהירה כי אירן גרעינית היא לא דבר שיתקבל על ידי הקהילה הבינלאומית ",  אמרה קלינטון . " אני חושבת שבשבועות הקרובים כשנתחיל בעבודה הקשה של הגעה להחלטה במועצת הביטחון של האו"ם ,  סין תהיה מעורבת ותציע את הצעותיה ",  הוסיפה .  
עדכון ראשון :  7:23

קלינטון :  אופטימית לגבי סנקציות על אירן
בתום כינוס שרי החוץ של 8 המדינות המתועשות אמרה מזכירת המדינה כי סנקציות הן חלק לגיטימי בדיפלומטיה ,  ואירן הראתה באופן עקבי את חוסר נכונותה למלא אחר הדרישות הבינלאומיות

