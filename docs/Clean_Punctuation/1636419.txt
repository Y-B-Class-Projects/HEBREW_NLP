המשקיעים בפייסבוק :  החברה לא תצא להנפקה ציבורית ב-2010
בנוגע למעמדה בסין ,  בה היתה הרשת נעולה עד לפני מספר שבועות ,  דיווחו כי חל שינוי ביחס הממשל הסיני 
" פייסבוק לא תבצע הנפקה ציבורית של מניותיה במהלך 2010 ,  ולאחר מכן כבר נראה מה יקרה "  - כך אמר היום ג'ים בראייר ,  מנהל בקרן הון הסיכון אקסל ואחד המשקיעים העיקריים ברשת החברתית פייסבוק .  בראייר והמשקיע הרוסי יורי  מילנר ,  אשר השקיע בפייסבוק כ-200 מיליון דולר ,  אמרו בכנס ה-dld כי אינם לחוצים לבצע הנפקה ." אני יושב בכמה דירקטוריונים של חברות ציבוריות ,  אמר ברייאר , " ואני יכול לספר לכם שאנחנו מוציאים חלק יותר גדול מהזמן שלנו בדיווחים ועניינים משפטיים מאשר בפיתוח מוצרים - ופייסבוק אינה יכולה להרשות לעצמה את זה כעת ".  יורי מילנר אמר כי  " החברה שלנו אינה קרן ,  אנחנו לא צריכים לספק תשואה למשקיעים ,  ולכן יש לנו סבלנות אינסופית ". בתשובה לשאלה על בעיות השמירה על הפרטיות איתן מתמודדת פייסבוק ,  אמר מילנר כי ברשת חברתית כמו פייסבוק שמירה על הפרטיות היא העיקר - והיא המודל העסקי ,  כך שהוא משוכנע שהחברה תדע להתמודד עם האתגרים.דיג'יטל סקיי - אשר בין משקיעיה הגדולים נמנה איל הכרייה הרוסי אלישר אוסמנוב - שילמה בחודש מאי 200 מיליון דולר תמורת מעט פחות מ-2% ממניות פייסבוק .  בנוסף למניות הבכורה שרכשה ,  מתכננת דיג'יטל סקיי לרכוש מניות רגילות של פייסבוק בהיקף של לפחות 100 מיליון דולר מבעלי מניות קיימים .  דיג'יטל סקיי טכנולוג'יס הובילה לפני כחודש השקעה של 180 מיליון דולר ביצרנית משחקי המחשבה לרשתות חברתיות ,  zynga ,  שאחראית בין היתר למשחק הפופולרי  " פארם-וויל ". בתשובה לשאלה על הכנסות פייסבוק ,  אמר גים בראייר כי לדעתו פייסבוק לא תצליח לעולם להגיע ליעילות הפרסום של גוגל - שהיא תופעה יוצאת דופן באינטנרט בעולם בכלל .  לדעתו ,  פייסבוק תדע לפתח מגוון רחב מאוד של זרמי הכנסות . " היעדים של החברה הם להגיע למיליארד משתמשים ,  וליצור מערכות יחסי עבודה באמצעות פייסבוק קונקט עם מאות חברות ,  עסקים ,  מתפחים וחברות נוספות.בתשובה לשאלה על מעמדה של פייסבוק בסין ,  בה היתה הרשת נעולה עד לפני שבועות בודדים ,  אישר ברייאר כי חלה תמורה מסויימת ביחס של הממשל הסיני כלפי הרשת ,  אך לא סיפק פרטים.מילנר  טען כי להערכתו רשתות חברתיות הופכות במהרה למונופל טבעי ,  ולכן תהיה בעולם רשת חברתית מובילה אחת - והוא חושב שפייסבוק היא המועמדת הטבעית . " כבר עכשיו פייסבוק היא הרשת המובילה ב-40 מדינות .  הרשת פועלת בלמעלה מ-100 שפות ,  והיא הופכת לגוף גלובלי לחלוטין .
 
המשקיעים בפייסבוק :  החברה לא תצא להנפקה ציבורית ב-2010
בנוגע למעמדה בסין ,  בה היתה הרשת נעולה עד לפני מספר שבועות ,  דיווחו כי חל שינוי ביחס הממשל הסיני

