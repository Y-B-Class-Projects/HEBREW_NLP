משחקה של מכבי ת"א נגד עכו ישודר בשבת
מאמציו של היו"ר בושינסקי נשאו פרי ,  והמשחק יועבר ישירות בערוצים של צ'רלטון .  פסימיות במכבי ת"א לגבי צירופו של תמוז
במכבי תל אביב מתחילים להשלים עם העובדה כי הקבוצה ככל הנראה לא תתחזק בחלוץ בחלון ההעברות הנוכחי ,  אולם במועדון עושים כל מאמץ למצות עד הסוף את האופציה היחידה שנותרה והיא חלוץ בית"ר ירושלים ,  טוטו תמוז .  גורמים במועדון אישרו כי תמוז נשאר האופציה היחידה של הצהובים לאחר שהשמות האחרים שהועלו התבררו כלא רלוונטיים .  
הערב  ( רביעי )  צפויה הנהלת בית"ר ירושלים לקבל החלטה סופית האם לשחרר את החלוץ .  במידה ואכן יוחלט לשחררו ,  תמוז יעשה את הדרך לקרית שלום עוד השבוע ,  שכן ביום ראשון בשעה 20:00 נסגר חלון ההעברות .  במכבי תל אביב מודעים לעובדה שהסיכויים לכך שהעסקה אכן תצא לפועל אינם גבוהים ,  אולם יעשו כל מאמץ בכדי להביא את החלוץ לקבוצה .  
מבחינה תקציבית ,  הבעלים מיטש גולדהאר את המהלך .  גולדהאר אמר לחברי ההנהלה : " אם תביאו שחקן טוב מאוד שיוכל להישאר במכבי לשנים הקרובות ,  אני אתן את הכסף לכך .  אם לא יימצא שחקן כזה ,  יש לנו קבוצה מספיק טובה גם בסגל הנוכחי בכדי להשלים את המטרות שלנו העונה ולהישאר בצמרת ".  
החלוץ הזמבי עמנואל מאיוקה ,  שהודח יחד עם נבחרתו מאליפות אפריקה ,  ינחת ביום חמישי בישראל ובמידה וייטול חלק בשני אימוני הקבוצה שנותרו עד המשחק נגד הפועל עכו בשבת ,  הוא אף עשוי להיכלל בסגל .  
הקבוצה ערכה הבוקר אימון ממנו נעדר הבלם איגור טומאסיץ' ,  שנמצא בתהליך החלמה מהקרע בשריר הירך .  גם רונאלד ראלדס ערך רק אימון קל בצדי המגרש על מנת להקל על העומס עליו .  יוסי שבחון נעדר מהאימון מאחר שחש ברע ,  וכמובן שמהאימון נעדר גם החלוץ הצעיר מתן לוטטי ,  שהושאל אמש להפועל רמת גן .
 במכבי תל אביב שמחו לבשר כי משחקם בשבת נגד הפועל עכו ישודר בשעה 17:15 ,  אחרי שצ'רלטון וההתאחדת הגיעו להסדר .  יו"ר מכבי תל אביב ,  אביב בושינסקי ,  ניהל בימים האחרונים מגעים רבים על מנת לאפשר את קיום השידור עבור אלפי אוהדי הקבוצה וגם עבור הספונסרים של המועדון ,  כאשר מכבי אף הציעה לקחת על עצמה במימון פרטי את שידור המשחק באתר הרשמי של המועדון .  כעת נראהכי המאמצים נשאו פרי והמשחק ישודר בסופו של דבר בשבת בערוצים של צ'רלטון ,  ללא כל קשר למשחקים שכבר נקבעו בלוח השידורים .
 עדכון ראשון :  12:40

משחקה של מכבי ת"א נגד עכו ישודר בשבת
מאמציו של היו"ר בושינסקי נשאו פרי ,  והמשחק יועבר ישירות בערוצים של צ'רלטון .  פסימיות במכבי ת"א לגבי צירופו של תמוז

