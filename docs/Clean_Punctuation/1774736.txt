נסגר התיק נגד המח"ט שהצדיק אלימות במעצרים
הפצ"ר ,  אלוף אביחי מנדלבליט ,  החליט לסגור את תיק החקירה נגד מפקד חטיבת כפיר לשעבר ,  אל"מ איתי וירוב ,  שנחשד כי נתן הוראות לא חוקיות לחייליו ,  בהן הנחיה להפעיל כוח כנגד פלסטינים
הפרקליט הצבאי הראשי ,  האלוף אביחי מנדלבליט ,  החליט לסגור את תיק החקירה נגד מפקד חטיבת כפיר לשעבר ,  שנחשד כי נתן הוראות לא חוקיות לחייליו ,  בהם הנחיה להפעיל כוח כנגד פלסטינים .
 כזכור ,  הפרקליטות הצבאית פתחה בחקירה כנגד אל"ם איתי וירוב ,  אז מפקד חטיבת כפיר ,  בעקבות עדותו במשפטו של סגן אדם מלול ,  שהורשע בינתיים בהכאת פלסטיני .  בעדותו אמר אל"ם וירוב ,  בין היתר ,  כי  " סטירה ,  לפעמים מכה בעורף ולפעמים ברכיה לצורך הרגעה ,  היא סבירה .  אנחנו נפרוץ לאלף בתים כדי להוציא רובה קלצ'ניקוב אחד .  האם יש טבלה שאומרת מה מותר ומה אסור ?  לא ,  וגם בלתי ניתן שתהיה ".  
בעקבות הדברים עתרו ארגוני שמאל לבג"ץ ,  ובעקבות כך הורה הפצ"ר לפתוח בחקירה פלילית נגד וירוב .  עדותו של וירוב חוללה סערה במערכת הצבאית ,  ובעקבותיה עוכב קידומו .  בסוף השבוע האחרון סגר האלוף מנדלבליט את תיק החקירה ללא נקיטת צעדים כלשהם ,  זאת לאחר שבשנה וחצי האחרונות נחקרו כלל פקודיו של מח"ט כפיר לשעבר כדי לבדוק האם אכן נתן פקודות לא חוקיות . 
" מעדותו של וירוב לא עולה כי כוונתו הייתה להתיר אלימות לשמה ,  אלא להתייחס למצבים שבהם הפעלת אלימות מתחייבת נוכח המשימה ",  כתב מנדלבליט בהחלטתו , " מכלל חומר החקירה לא עולה כי במסגרת תפקידו כמפקד החטיבה העביר וירוב מסרים לא חוקיים בכל הנוגע להתנהלות החיילים בלחימה בכלל ומול האוכלוסיה האזרחית בפרט ,  וכן לא נקט בעצמו באלימות ".  מנדלבליט אף מוצא מקום לשבח את וירוב . " מהחקירה עולה כי וירוב פעל להטמעת נהלים וביצוע פעילויות חינוכיות ופיקודיות שמטרתן מניעת התנהגות בלתי חוקית כלפי האוכלוסיה המקומית ".  
סגירת התיק בוודאי תסייע לוירוב ,  שבינתיים מונה למפקד חטיבת צנחנים במילואים ,  להתמנות לתא"ל בצה"ל . " מזה כשנה וחצי שאל"מ וירוב ואנוכי עושים כל שניתן בכדי לשכנע את הפרקליטות הצבאית כי דבריו לא הובנו כראוי ",  אמר בא כוחו סא"ל במיל' עודד סבוראי , " וכי במציאות מדובר בקצין ערכי ביותר ששם דגש מיוחד על שמירת ערכיותו של צה"ל ומוסריותו בטיפול באוכלוסיה האזרחית ביהודה ושומרון .  אנו מביעים סיפוק רב מהחלטת הפצ"ר ומאמינים שוירוב יכול לחזור להמשך שירות מצויין ,  אם כי באיחור ניכר ". 

נסגר התיק נגד המח"ט שהצדיק אלימות במעצרים
הפצ"ר ,  אלוף אביחי מנדלבליט ,  החליט לסגור את תיק החקירה נגד מפקד חטיבת כפיר לשעבר ,  אל"מ איתי וירוב ,  שנחשד כי נתן הוראות לא חוקיות לחייליו ,  בהן הנחיה להפעיל כוח כנגד פלסטינים

