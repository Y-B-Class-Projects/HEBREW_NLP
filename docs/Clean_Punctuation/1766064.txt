שירזי : " המשחק נגד אשדוד הוא צומת דרכים עבורנו "
 מאמן הפועל חיפה מסמן את ההתמודדות בשבת כבעלת חשיבות גדולה : " אם ננצח נוכל להסתכל למעלה ".  וייצמן ייעדר כ-10 ימים
הפועל חיפה ממשיכה בהכנותיה למשחק נגד מ.ס אשדוד ביום שבת  ,  והמאמן ,  ניצן שירזי ,  אמר היום  ( חמישי )  : " המשחק הזה הוא צומת דרכים עבורנו .  אם ננצח נוכל כבר להסתכל יותר גבוה בטבלה .  מאז שלושת הניצחונות מפתיחת העונה לא חיברנו שני ניצחונות רצופים ואנחנו מקווים שיחד עם הקהל שלנו נוכל לעשות את העבודה .  עשינו ניצחון חשוב בשבת שעברה בסכנין למרות שהיכולת לא היתה משביעת רצון ,  ואנו מקווים שננצח בשבת הקרובה וגם נשחק טוב ".  
לפני המשחק בשבת יתקיים הטקס המסורתי לזכרו של רובי שפירא ז"ל ,  נשיא המועדון בין השנים 1994-2001 לציון תשע שנים למותו .  אלמנתו ,  רחל שפירא ,  תישא דברים לזכרו ונכדיו ,  רם וגל מלצר ,  יעלו עם השחקנים למגרש .  
קפטן הקבוצה אייל טרטצקי קיבל מגן הוקרה לציון 150 הופעות במדי הפועל חיפה ,  אותן ציין במשחק בשבת האחרונה מול בני סכנין .  עידן וייצמן הפצוע ישוב לפעילות בתוך עשרה ימים לאחר שבצילום ה-MRI לא התגלו ממצאים .  פרט לוייצמן ייעדר מסגל הקבוצה למשחק בשבת גם גל אראל ,  שהושעה עד אחרי המשחק אחרי שחבט ברן אבוקרט באימון אתמול .  

שירזי : " המשחק נגד אשדוד הוא צומת דרכים עבורנו "
 מאמן הפועל חיפה מסמן את ההתמודדות בשבת כבעלת חשיבות גדולה : " אם ננצח נוכל להסתכל למעלה ".  וייצמן ייעדר כ-10 ימים

