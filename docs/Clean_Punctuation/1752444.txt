המשבר הכלכלי :  צריכת החשמל בארה"ב ירדה - גם פליטת גזי החממה
ירידה בתל"ג ועלייה באנרגיה מתחדשת הובילו לקיצוץ דרסטי של 7% בפליטת פחמן דו חמצני ב-2009
דבר אחד טוב יצא ממשבר האשראי הגלובלי - ארה"ב הפחיתה את צריכת החשמל ,  וכך גם הקטינה את כמות הפחמן הדו חמצני שהיא פולטת אל האטמוספירה - כך עולה ממחקר שפירסם ה-eia ,  יחידת הסטטיסטיקה של מחלקת האנרגיה בארה"ב .  דו"ח מקיף זה פורסם רגע לפני ועידת האקלים שמתקיימת בסוף החודש במקסיקו.על פי דו"ח ה-eia ,  במהלך שנת 2009 פליטת הפחמן הדו חמצני בארה"ב פחתה ב-450 מיליון טונות מעוקבים ,  שמהווים ירידה של 7% בפליטת הפחמן הדו חמצני הכוללת ,  כאשר ב-2008 נרשמה ירידה של כ-2.5% בלבד ,  ושנה לפני כן היתה עלייה של כמעט 2% בפליטת הפחמן הדו חמצני .  האנליסטים של מחלקת האנרגיה האמריקאית תולים את השינוי הדרסטי בכמה גורמים .  אחד הגורמים המשפיעים ביותר על הירידה היה ירידה בתל"ג הכולל  ( תוצר לאומי גולמי )  אשר נבעה מהמצב הכלכלי וירידה בתל"ג לאדם ,  כלומר אם צורכים פחות ומייצרים פחות ,  אז מפחיתים את כמות הגזים הרעילים שנפלטים מהתעשייה .  גורם נוסף שהשפיע לטובה על פליטת הפחמן הוא מעבר לאנרגיה מתחדשת כמו אנרגיה גרעינית וגם טבעי.בדו"ח מצויין כי אמנם משתמשי הקצה הפחיתו בשנת 2009 את צריכת האנרגיה הכוללת שלהם ב-4.8% ,  אך זו אינה מגמה חסרת תקדים מאחר ובשנים שקדמו לאותה שנה ,  קצב הירידה במשתמשי הקצה היתה כ-2% בכל שנה .  עם זאת ,  המצב הכלכלי גרם לירידה בצריכת האנרגיה לתעשייה של כמעט 10% בשנת 2009.גורם נוסף שתרם להפחתת גז החממה הוא הקיטון בשימוש בדלקים פוסילים בתחום הטרנספורטציה .  על פי הדו"ח ,  בשנות המשבר חלה ירידה של כ-7% בשימוש בדלקים מבוססי פטרוליום .  ב-2008 הירידה נבעה הן מהמצב הכלכלי ,  והן ממחירי הדלקים שהעמירו בצורה דרסטית ,  וב-2009 הירידה בשימוש בדלקים נמשכה למרות שמחירי הדלקים התייצבו .  במקביל ,  השימוש בדלקים שאינם פוסילים  ( אנרגיה מתחדשת )  עלו ב-2% .
 
המשבר הכלכלי :  צריכת החשמל בארה"ב ירדה - גם פליטת גזי החממה
ירידה בתל"ג ועלייה באנרגיה מתחדשת הובילו לקיצוץ דרסטי של 7% בפליטת פחמן דו חמצני ב-2009

