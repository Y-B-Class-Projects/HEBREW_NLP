רמי לוי ,  זכי שלום ומשפחת קופרלי קונים נדל"ן בירושלים וברמת גן
בעלי רשת חצי חינם לוטשים עיניהם לנדל"ן ורוכשים מגדל ברמת גן .  רמי לוי יקים את הקניון הראשון שלו במבשרת ציון
 >  >  אנשי הקמעונות לא מסתפקים במכירת מוצרים בסופר ועוברים לנדל"ן .  משפחת קופרלי וזכי שלום ,  מבעלי רשת חצי חינם ,  רכשו יחד עם שותפים נוספים קרקע ברמת גן להקמת מגדל בן 27 קומות ו-136 דירות תמורת 79.2 מיליון שקל  ( ללא הוצאות פיתוח )  .  רמי לוי ,  מבעלי רשת שיווק השקמה ,  נכנס לעסקי הקניונים - קונה קרקע בירושלים תמורת 9 מיליון שקל לצורך הקמת קניון .  הרכישות מבוצעות כחלק ממכרזים של מנהל מקרקעי ישראל שהתקיימו בשבועות האחרונים .  שטח הקרקע אותה רוכשים משפחת קופרלי וזכי שלום  ( באמצעות חברת בני נח לבניין ולהשקעות )  הוא 1.9 דונם והיא נמצאת ברחוב אחד העם ,  סמוך לפארק הלאומי ברמת גן .  מדובר בשכונת רמת השקמה ,  שסביבתה מאופיינת בבניינים ישנים נמוכים בני 2-3 קומות .  הקבוצה גברה על 11 מתמודדים ,  ביניהם כמה קבוצות רכישה .  ההצעה השנייה נמוכה ביותר מ-13 מיליון שקל מההצעה הזוכה .  המגרש עליו ייבנה המגדל הוא כיום מגרש ספורט .  על פי ההסכמים בין המנהל לבין עיריית רמת גן ,  התחייבה האחרונה לפנות חלק מהאובייקטים בקרקע לפני תחילת הבנייה .  הקבוצה צריכה לשלם לעיריית רמת גן כ-60-80 אלף שקל בממוצע עבור כל דירה בגין היטלי פיתוח - כלומר כ-9.5 מיליון שקל בסך הכל  ( בנוסף לסכום הזכייה במכרז )  .  משפחת קופרלי פעילה כיום בתחום הבנייה למגורים באמצעות חברת ארמונות חן .  רמי לוי מצידו ממשיך להרחיב את עסקי הנדל"ן .  לוי זכה במכרז של מינהל מקרקעי ישראל להקמת מתחם מסחרי ומשרדים בשטח של 2.4 דונם במבשרת ציון תמורת 9.05 מיליון שקל  ( ללא הוצאות פיתוח )  .  צמוד לשטח זה מחזיק לוי ,  עם שותפו ,  עו"ד עדי סודאי ,  קרקע בשטח של שבעה דונם .  על המתחם כולו יקימו קניון בהיקף של 15 אלף מ"ר בנוי .  למכרז זה הוגשו עשר הצעות .  ההצעה השנייה עמדה על 8.66 מיליון שקל .  מכרז נוסף שהוציא מינהל מקרקעי ישראל הוא לבנייה של 136 דירות בחולון ,  לאחר שנים שבעיר לא הוצאו מכרזים לבנייה רוויה .  הזוכות הן חברת בוני התיכון שרכשה תמורת 41.8 ממיליון שקל  ( ללא פיתוח )  קרקע לבניית 116 דירות .  זוכה נוספת היא חברת י .  ברינבוים ששילמה 27 מיליון שקל  ( ללאע פיתוח )  לבניית 54 דירות .  שני המכרזים הם הסנונית הראשונה ברובע מגורים חדש בחולון שנקרא  " מגדלים בשדרה ".  במכרז נוסף באותו מתחם זכתה חברת נתנאל גרופ לבניית פרויקט מגורים ומסחרי תמורת 52.5 מיליון שקל .  מדובר בקרקע בשטח של שמונה דונם עליה יוקם בשלב ראשון מבנה מסחר ומשרדים של 2000 מ"ר ולצידו מגדל מגורים בן 25 קומות שיכלול 120 דירות .
 
רמי לוי ,  זכי שלום ומשפחת קופרלי קונים נדל"ן בירושלים וברמת גן
בעלי רשת חצי חינם לוטשים עיניהם לנדל"ן ורוכשים מגדל ברמת גן .  רמי לוי יקים את הקניון הראשון שלו במבשרת ציון

