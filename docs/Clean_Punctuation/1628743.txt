אולמרט התערב לטובת נשר מקבוצת אי.די.בי כשהיה שר תמ"ת - אתמול הוא מונה ליו"ר קבוצת לבנת
נשר היא מונופול בשוק המלט בישראל ;  החלטתו של אולמרט להטיל היטל על יבוא מלט מטורקיה תרמה לייקור מחירים
במהלך כהונתו כשר תמ"ת היה אהוד אולמרט מעורב בהחלטה להטיל היטל על יבוא מלט מטורקיה ,  היטל שייקר אותו ,  לבקשת חברת נשר ,  שבבעלות חברת משאב מקבוצת אי.די.בי .  משפחת לבנת ,  מבעלי השליטה באי.די.בי ,  מנהלת את משאב באמצעות כלל תעשיות .  בנוסף ,  חברת תעבורה שבבעלות משפחת לבנת משנעת את שקי המלט של נשר .  אתמול פורסם ,  כי משפחת לבנת מינתה את אולמרט ליו"ר קבוצת לבנת.נשר מוגדרת מונופול בשוק המלט בישראל והיא חולשת על כ-90% מצריכת המלט בארץ .  ב-2003 התלוננה נשר על יבוא מלט בהיצף מירדן ,  רומניה וטורקיה .  משרד התמ"ת ,  אז תחת כהונתו של אולמרט ,  הביא להתחייבות היצואניות מירדן ורומניה שלא למכור במחירי היצף בארץ .  דיונים מסוג זה מתנהלים ביחידה העוסקת בהיטלים ומובאים לאחר קבלת החלטותיה לאישור שר התמ"ת ,  כשמדובר בהמלצה להטלת היטל .  עם זאת ,  בטרם התקבלה החלטה על גורל יבוא המלט מטורקיה ,  ערך אולמרט דיון מתוקשר בלשכתו בהשתתפות נציגי נשר ואנשי משרדו .  כמה חודשים לאחר הדיון החליט משרד התמ"ת להטיל היטל על יבוא מלט מטורקיה .
 
אולמרט התערב לטובת נשר מקבוצת אי.די.בי כשהיה שר תמ"ת - אתמול הוא מונה ליו"ר קבוצת לבנת
נשר היא מונופול בשוק המלט בישראל ;  החלטתו של אולמרט להטיל היטל על יבוא מלט מטורקיה תרמה לייקור מחירים

