צה"ל עצר 2 נשים בעלות אזרחות זרה ברמאללה
השתיים ,  פעילות בתנועת הסולדיריות הבינלאומית ,  נעצרו לאחר שהוגדרו כשוהות בלתי חוקיות בישראל .  דובר הממשלה הפלסטינית :  המעצר מהווה הפרה של הסכמי הביניים
כוחות צה"ל עצרו היום  ( ראשון )  ברמאללה שתי נשים בעלות אזרחות זרה המשתייכות ל"תנועת הסולידריות הבינלאומית ",  ארגון פרו פלסטיני הפועל בשטחים ברצועת עזה .  פעיל בתנועת הסולידריות הבינלאומית ,  שמתגורר עם השתיים באותה דירה ,  אמר כי כוחות הביטחון הישראלים עצרו את השתיים בשעות הבוקר המוקדמות .  
דובר הממשלה הפלסטינית ,  חסן חאטיב ,  אמר שמעצרן של אזרחית ספרד אריאדנה ג'וב מארטי ,  ואזרחית אוסטרליה ברידיג'ט צ'אפל ברמאללה הוא הפרה של הסכמי הביניים אשר העניקו לפלסטינים שלטון עצמי בחלקים שונים של יהודה ושומרון .  מצה"ל נמסר כי שתי הנשים  " היו ידועות במעורבותן בהפגנות לא חוקיות שהפריעו לפעולות ביטחוניות של ישראל .  שתי העצורות הן נשים בשנות ה-20 לחייהן .  הן נעצרו ברמאללה בגלל שהן שוהות לא חוקיות בישראל ,  כך נמסר מצה"ל .  
בשבוע שעבר קרא ראש הממשלה הפלסטיני סלאם פיאד לישראל להפסיק את חדירת צה"ל לשטחים הפלסטינים .  בכנס הרצליה שנערך במרכז הבינתחומי אמר פיאד כי  " הגיע הזמן להפסיק את החדירות של צה"ל לשטחים שלנו .  הדברים צריכים להתחיל להתרחש כדי להעלות את המחשבה שהכיבוש הזה עומד להסתיים ". 

צה"ל עצר 2 נשים בעלות אזרחות זרה ברמאללה
השתיים ,  פעילות בתנועת הסולדיריות הבינלאומית ,  נעצרו לאחר שהוגדרו כשוהות בלתי חוקיות בישראל .  דובר הממשלה הפלסטינית :  המעצר מהווה הפרה של הסכמי הביניים

