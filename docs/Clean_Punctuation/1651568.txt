ברכה בפתח משפטו :  הכל יתברר כרדיפה פוליטית
החל משפטו של יו"ר חד"ש ,  הנאשם בהפרעה לעובד ציבור ,  תקיפת ממלא תפקיד ,  העלבת עובד ציבור ותקיפה והפרעה לשוטר בעת מילוי תפקידו .  ח"כ ברכה : " נפרק את האישומים אחד לאחד "
  ( צילום :  עוז מרון ,  עריכת וידיאו :  יאיר דניאל ,  קריינות :  אילן שניג )  
" נפרק את האישומים אחד לאחד ,  והכל יתברר כרדיפה פוליטית ".  כך אמר הבוקר  ( רביעי )  יו"ר חד"ש ,  חבר הכנסת מוחמד ברכה ,  בפתח משפטו בבית המשפט השלום בתל אביב . " אחרי שכתב האישום הזה ייפול ,  מזוז כבר לא יוכל להיבחר להיות שופט בית המשפט העליון ".  ברכה נאשם בהפרעה לעובד ציבור ,  תקיפת ממלא תפקיד ,  העלבת עובד ציבור ותקיפה והפרעה לשוטר בעת מילוי תפקידו .
 פרקליטיו של ברכה ,  עורכי הדין חסן ג'בארין וארנה כהן ביקשו להפריד את האישומים נגדו לכתבי אישום נפרדים .  הם הוסיפו כי ברכה משתתף ומנהיג הפגנות רבות ולכן ניצב בחזית בין המפגינים לשוטרים ,  כמו כן ,  ברכה מעולם לא פגע באיש ובוודאי שלא בעובדי ציבור .  לדבריהם ,  למרות שמדובר בעבירות קלות במישור הפלילי ,  חבר הכנסת מתייחס אליהם בחומרה .  
במהלך הדיון ישב ברכה והאזין בקשב רב .  הוא התפרץ פעם אחת כאשר התובעים השוו בין צירוף האישומים שהוגשו נגדו לצירוף אישומים בתיק רצח . " מקומם אותי שמשווים לתיק רצח ,  זה מעצבן ",  אמר .  השחקן והבמאי מוחמד בכרי שנכח בדיון אמר לאחר מכן כי הוא  " הגיע להזדהות עם אדם שכל חייו נלחם למען שוויון ושלום ".  כשנשאל האם הוא מרגיש שהמקרה של ברכה דומה למקרה שלו ,  השיב כי  " מדובר במקרים שונים אבל הרדיפה היא אותה רדיפה ". 
חבר הכנסת דב חנין ,  חבר מפלגתו של ברכה שהגיע לבית המשפט לתמוך בחברו ,  אמר כי האישומים נגד ברכה צריכים להדאיג את אזרחי המדינה . " מדובר בהגשת כתב אישום על השתתפות בהפגנות ",  אמר חנין . " יש כרסום של הדמוקרטיה הישראלית ,  וישנה פגיעה מכוונת בהנהגה הערבית ,  בתנועות השלום ובתנועות זכויות האזרח ". 
באישום הראשון נטען שבאפריל 2005 ,  במהלך הפגנה נגד גדר ההפרדה בכפר בילעין ,  הוכרז האזור כ"שטח צבאי סגור ",  על ידי צה"ל .  במהלך ההפגנה עצר אחד השוטרים מפגין וניסה להובילו לניידת המשטרה .  אז ,  לטענת הפרקליטות ,  התקרב ברכה אל השוטר מאחור ,  חנק אותו באמצעות יד ימין ,  תוך שקרא לאחרים בערבית  " שחררו אותו ,  שחררו אותו ",  ובידו השמאלית חבט בידיו של הלוחם ובחזהו .  
האישום השני מתייחס לתקופת מלחמת לבנון השניה .  ברכה ,  נטען בכתב האישום ,  התעמת עם קצין משטרה שניסה לעצור את בנו במהלך הפגנה נגד המלחמה בתל אביב .  במהלך העימות עם קצין המשטרה ,  אמר לו ברכה : " אני חבר כנסת ,  אני אחסל אותך ",  ואף  " סטר לשוטר עם אצבעו בפניו ".  השוטר ביקש שיחדל ,  אך ברכה ענה לו  " מי אתה בכלל ?  אני אעשה מה שאני רוצה ".  לפי כתב האישום ,  ברכה המשיך להעליב את קצין המשטרה  " בנוכחות קהל אנשים ,  ובהם שוטרים אחרים ופקודיו של הקצין ".  בהפגנה נוספת נגד המלחמה בלבנון מואשם ברכה כי תקף אזרח שקילל את פעיל השמאל ויו"ר תנועת  " גוש שלום "  אורי אבנרי .  
כתב האישום מייחס לברכה גם עבירה של הפרעה לשוטר בעת מילוי תפקידו ,  כאשר לטענת הפרקליטות ,  מנע מראש ענף חקירות במחוז צפון ,  סגן ניצב אברהם חליוא מלהכניס את מזכ"ל תנועת חד"ש לניידת משטרה ,  לאחר שנעצר בהפגנה בנצרת ביולי 2007 .  הוא גם אמר לו : " תסתום את הפה חתיכת מטומטם "  והוסיף , " מה אתה עושה ?  אתה משוגע ,  לך לעזאזל ". 

ברכה בפתח משפטו :  הכל יתברר כרדיפה פוליטית
החל משפטו של יו"ר חד"ש ,  הנאשם בהפרעה לעובד ציבור ,  תקיפת ממלא תפקיד ,  העלבת עובד ציבור ותקיפה והפרעה לשוטר בעת מילוי תפקידו .  ח"כ ברכה : " נפרק את האישומים אחד לאחד "
 
