בכיר בבנק ישראל : " פישר ג'נטלמן ,  אבל הוא יגיב להתקפות של האוצר "
 כשיובל שטייניץ נכנס לתפקיד שר האוצר הוא סיכם עם הנגיד סטנלי פישר שכל מחלוקת תטופל בשקט ,  הרחק מהתקשורת .  מאז הם לא מצליחים להסכים כמעט בשום עניין .  העובדה שפישר עוד לא החליט אם ימשיך לקדנציה נוספת הופכת את היחסים לעכורים עוד יותר
 >  >  ביום רביעי שעבר ,  בין שבע לשמונה בבוקר ,  בדרכו מהרצליה לירושלים ,  קיבל הנגיד סטנלי פישר טלפון משר האוצר יובל שטייניץ . " סטנלי ",  אמר השר , " החלטתי להוריד את המע"מ ב-0.5% ,  ל-16% .  רציתי לעדכן אותך לפני פרסום ההודעה בתקשורת ".  פישר ,  כדרכו הג'נטלמנית ,  בירך את השר על ההחלטה .  ואולם בבנק ישראל יש הטוענים כי שר האוצר היה צריך להתייעץ עם הנגיד לפני קבלת ההחלטה ,  ולו לשם הנימוס והסדר הטוב . " בכלל ",  אומרים בבנק , " בזמן האחרון אנחנו קוראים ושומעים בתקשורת יותר מדי פעמים על מקורות אנונימיים באוצר התוקפים את הנגיד או את הבנק .  אנחנו לא נוהגים להשיב להתקפות אנונימיות ,  אבל שיהיה ברור - ההתנהגות הזו לא עושה טוב ליחסים בין הצדדים ".   " לא צריך להיות גאון כדי להבין מי עומד מאחורי הפרסומים האלה - גם הנגיד לא טיפש ויודע במי מדובר ",  אומר בכיר בבנק ,  ומוסיף : " אין כל סיבה למתח בין האוצר לבנק ישראל כיום .  אנחנו נוהגים בממלכתיות .  חילוקי דעות ניתן וצריך לפתור בבית .  נכון שהנגיד הוא ג'נטלמן ,  אבל בשלב כלשהו גם הוא יכול להחליט להגיב ".  האוצר ובנק ישראל מנהלים יחדיו את כלכלת המדינה .  האוצר אחראי על הצד הפיסקלי ,  כלומר על ענייני המיסוי והתקציב ,  ואילו בנק ישראל עוסק בצד המוניטרי ,  כלומר בהיצע הכסף ובגובה הריבית .  קיומן של מחלוקות ושל תחרות בין הגופים האלה הוא טבעי למדי .  הנגיד סבור ,  למשל ,  כי אגף שוק ההון ,  הביטוח והחיסכון צריך לעבור מהאוצר לבנק ישראל .  הוא הביע לא פעם את רצונו זה בתקשורת .  שר האוצר מצדו סבור כי האגף חייב להישאר באוצר .  ראש הממשלה ,  בנימין נתניהו תומך בעניין הזה בעמדתו של שטייניץ .  נתניהו גם בירך על המינוי של פרופ' עודד שריג לראשות האגף בסוף דצמבר .  יתכן שפישר הבין כי המינוי של אישיות מהקליבר של שריג סתמה את הגולל על רצונו לראות את האגף עובר לבנק ישראל .  הקדנציה השנייה - שתיקה מוחלטת ההסלמה ביחסים בין בנק ישראל לאוצר מתרחשת על רקע סיום הקדנציה הראשונה של פישר כנגיד .  רבים סבורים ,  לא רק בבנק ישראל ובאוצר ,  שהאי בהירות סביב השאלה אם פישר ימשיך לקדנציה שנייה והדחיות החוזרות ונשנות של פרסום החלטתו בעניין פוגעות ביחסים בין שני הצדדים .  פישר יסיים קדנציה בת חמש שנים ב-30 באפריל .  למרבה הפלא ,  למרות הזמן הקצר שנותר עד לסיום הכהונה פישר עדיין לא הודיע לראש הממשלה או לשר האוצר ,  וגם לא למקורביו בבנק ישראל ,  אם בדעתו להמשיך לקדנציה שנייה .  כך ,  קובעי המדיניות אינם יודעים ,  זמן קצר לפני המועד הקובע ,  מי יהיה הנגיד ב-1 במאי .  הם אינם יודעים אם עליהם לחפש מועמדים לתפקיד - למקרה שפישר יחליט בסופו של דבר שאינו מעונין בקדנציה שנייה .  זאת ,  אף ששמות של מועמדים למשרה הנחשקת לא חסרים .  בורסת השמות כוללת בין השאר את הפרופסורים אבי בן בסט ,  ליאו ליידרמן ,  אביה ספיבק ואמיר ברנע ואת מנכ"ל האוצר היוצא ,  ירום אריאב .  ראש הממשלה ,  שר האוצר והנגיד שומרים על שתיקה מוחלטת בעניין .  בכירים באוצר ובבנק ישראל אומרים כי הם מתקשים להבין את שתיקת הנגיד . " וכי מה במערך שיקוליו יכול להשתנות עד 30 באפריל ?  ",  הם תוהים .  משיחות עם גורמים מעורבים ומקורבים עולה כי עד כה לא נערכה כל שיחה בין פישר לראש הממשלה או בין פישר לשר האוצר בעניין .  קרוב לוודאי שאם פישר היה אומר לאחד מהשניים כי הוא מעונין בקדנציה שנייה ,  העניין היה נסגר תוך דקות ספורות .  הנגיד לא אוהב שעיתונאים שואלים אותו בעניין הזה .  בשנים האחרונות נשמעו הערכות שלפיהן אם פישר ,  67 ,  היה מקבל הצעה לתפקיד מרכזי יוקרתי בארה"ב הוא לא היה מהסס לעזוב את בנק ישראל בעקבותיה .  הנגיד אמר בעבר כי המרחק משלושת ילדיו ומנכדיו ,  החיים בארה"ב ,  קשה לו .  מקורבים מספרים כי אשתו ,  רודה ,  מרבה לנסוע לארה"ב ,  מה שמותיר אותו לא פעם בודד בישראל .  ההערכה המקובלת היא שפישר היה מעדיף ,  אם היה הדבר אפשרי ,  להתחייב לקדנציה מקוצרת ,  ואולם שר האוצר כבר אמר בעבר שיש לקיים את חוק בנק ישראל ,  שלפיו אורכה של קדנציה הוא לא פחות מחמש שנים .  קדנציה מקוצרת היתה מאפשרת לפישר להשתלב בעתיד בתפקיד יוקרתי ומשפיע בארה"ב ,  קדנציה שלמה היא תקופה ארוכה מדי ,  ותקשה עליו לתכנן תפקיד נוסף בקריירה .  מה אמר שטייניץ לבלומברג פורמלית ,  האנשים שקובעים מי יהיה הנגיד הם ראש הממשלה ושר האוצר ,  כשנשיא המדינה הוא שממנה אותו לתפקיד .  על המינוי של פישר לנגיד החליטו ראש הממשלה אריאל שרון ושר האוצר דאז ,  נתניהו .  כשיש חילוקי דעות בעניין ,  ראש הממשלה הוא הקובע .  במקרה הידוע של המחלוקת בין ראש הממשלה אהוד ברק לשר האוצר אברהם  ( בייגה )  שוחט בנוגע למינוי של דוד קליין לנגיד ,  למשל ,  ברק פעל בניגוד לדעתו של השר שוחט .  לפני כשבועיים הופתעו שטייניץ ופישר לקרוא באתר themarker ידיעה שמקורה בסוכנות הידיעות האמריקאית בלומברג שלפיה שטייניץ אמר כי ניתן למצוא מחליף טוב לכל אדם - גם לנגיד .  הפרסום הגביר את המתח בין שני האישים .  שטייניץ טען בתגובה כי דבריו בשיחה עם כתבי בלומברג עוותו .  לדבריו ,  הוא נשאל שוב ושוב מה יקרה אם פישר לא ירצה להיות נגיד ותשובתו היתה : " ניתן למצוא מחליף לכל נושא משרה ,  גם לרה"מ ,  גם לשר האוצר וגם לנגיד ".  לדבריו ,  לא היתה בתשובתו זו שום התרסה נגד פישר .  הנגיד כעס ,  אך סירב להגיב לדברים .  מקורביו אמרו אז : " קל להבין שהדברים לא גרמו להרבה נחת בבנק ישראל ".  ההבטחה של שטייניץ כששטייניץ נכנס לתפקיד שר האוצר ,  לפני כתשעה חודשים ,  אחד המהלכים הראשונים שלו היה ליזום פגישה בארבע עיניים עם הנגיד .  כחלק מלקחי הכהונה של קודמו רוני בר-און הגיע שטייניץ להסכמה עם הנגיד על פתיחת דף חדש ביחסי האוצר והבנק .  לא עוד עימותים בתקשורת ,  הוחלט .  ויכוחים ,  אם יהיו ,  ייפתרו בחדרי חדרים .  באוצר אומרים כי הם עצמם עמדו בהסכם ,  וכי הצד השני עמד בו בצורה חלקית בלבד .  כך למשל ,  אומרים שם ,  שר האוצר הבטיח לנגיד להעביר את חוק בנק ישראל החדש בממשלה ,  והוא קיים את הבטחתו זו .  בלשכת שר האוצר איש אינו חולק על הטענה שפישר הוא כלכלן מהשורה הראשונה בעולם ושמעמדו הבינלאומי הוא נכס לכלכלת ישראל .  ואולם יש בירושלים הסבורים שבנק ישראל לא מתנהל כפי שהיה צריך להתנהל בענייני תפוקות ,  מוסר עבודה ושכר .  לטענתם ,  עובדי הבנק מקבלים את השכר ותנאי העבודה הטובים ביותר בשירות הציבורי ,  אבל התפוקות שלהם אינן בהתאם .  מישהו היה צריך לעשות סדר בבנק ,  הם אומרים - ולא עשה .  שיחה בארבע עינים שר האוצר חולק על עמדת בנק ישראל שלפיה אין להפחית כעת מסים .  קרן המטבע הבינלאומית  ( imf )  פירסמה באחרונה את הדו"ח השנתי שלה על כלכלת ישראל ,  ובו המלצה לישראל שלא להוריד מסים ב-2010 .  התומכים המובהקים במדיניות הפחתת המסים הם נתניהו ושטייניץ .  באוצר אמרו אז : " אנחנו יודעים מאיפה באה ההמלצה הזו של ה-imf ".  גם הוויכוח על זהות האישים שדיוקנאותיהם יתנוססו על שטרות הכסף החדשים לא הוסיף לאיכות היחסים בין האוצר לבנק ישראל .  שלשום נפגשו הנגיד ושר האוצר בארבע עיניים .  מדובר בפגישת עבודה קבועה ביניהם ,  הנערכת אחת לשבוע-שבועיים .  בנוסף ,  שני האישים מדברים בכל שבוע כמה פעמים בטלפון .  מן הסתם נעשה בפגישה שנערכה שלשום ניסיון להתגבר על חילוקי הדעות ביניהם .  ואולם שני האישים מסרבים למסור פרטים על תוכן השיחות בארבע עינים ביניהם .  פישר צריך לקבל החלטה .  קרוב לוודאי שמה שיחליט ,  לכאן או לכאן ,  הוא שיהיה .  כל דחייה בהודעת הנגיד תפגע בהליך המינוי של הנגיד הבא - פישר או מחליפו ,  ועלולה להביא להמשך ההידרדרות ביחסי אוצר-בנק .
 
בכיר בבנק ישראל : " פישר ג'נטלמן ,  אבל הוא יגיב להתקפות של האוצר "
 כשיובל שטייניץ נכנס לתפקיד שר האוצר הוא סיכם עם הנגיד סטנלי פישר שכל מחלוקת תטופל בשקט ,  הרחק מהתקשורת .  מאז הם לא מצליחים להסכים כמעט בשום עניין .  העובדה שפישר עוד לא החליט אם ימשיך לקדנציה נוספת הופכת את היחסים לעכורים עוד יותר

