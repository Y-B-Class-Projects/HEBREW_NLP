חשד :  נערה הטרידה את אלוף פיקוד מרכז
המשטרה עצרה נערה בת 15.5 בחשד שטלפנה לביתו של האלוף אבי מזרחי וגידפה אותו .  לפי החשד ,  הנערה אמרה לאלוף : " בן בליעל ,  שתישרף בגיהינום ".  מקורב לנערה : " יש כאן אינטרסים פוליטיים "
 הטרדות פעילי הימין מגיעות גם לאלוף פיקוד המרכז ?  משטרת מחוז ש"י עצרה הערב  ( שלישי )  קטינה בת 15 וחצי מהמרכז ,  בחשד כי טלפנה לביתו של אלוף פיקוד מרכז אבי מזרחי ואיימה עליו על רקע הקפאת הבנייה ביהודה ושומרון .  
לפי החשד ,  הצעירה נהגה בשבועות האחרונים להתקשר לביתו של האלוף מזרחי בשעות לילה מאוחרות ולגדף אותו .  בין היתר קראה לו בטלפון  " רשע "  ו"בן בליעל ,  שתישרף בגיהינום ".  בעקבות כך נפתחה חקירה בנושא ,  ממנו עלה כי הנערה מוכרת למשטרת מחוז ש"י בגין השתתפות בהפרות סדר והטרדות כלפי שוטרים ואנשי כוחות הביטחון .  
היום נעצרה כאמור הנערה ,  אולם היא לא שיתפה פעולה עם חוקריה .  מחר היא תובא בפני בית משפט השלום בירושלים לשחרור בתנאים מגבילים .  ממשטרת מחוז ש"י נמסר כי היא  " רואה בחומרה הטרדות ואיומים כלפי אנשי כוחות הביטחון ותפעל בנחישות עם כל הכלים העומדים לרשותה על מנת למגר תופעה זו .  איומים כאלה לא ירפו את ידיהם מהלמשיך ולעסוק באכיפת החוק ".  
מקורב לנערה אמר לוואלה !  חדשות  " העובדה שהיחידה המרכזית של מחוז ש"י עוצרת ילדה בת 15 וחצי מעיד על חוסר רצינות .  אלו לא הדברים שהיחידה הזאת צריכה להתעסק בהם וכנראה שמאחורי החקירה הזאת מעורבים אינטרסים פוליטיים ".  
עד כה נמנעו פעילי ימין מלייחס לאלוף מזרחי את מדיניות הממשלה בשטחים ,  זאת בניגוד גמור ליחסים בין הימין לאלוף הקודם ,  גדי שמני ,  שהגיעו בשיאם להטרדות טלפוניות והפגנות מול ביתו שביישוב רעות .  מזרחי אף נפגש לעיתים קרובות עם ראשי המתנחלים במטרה להרגיע את הרוחות על רקע המשך הקפאת הבנייה ביהודה ושומרון וכן הוצאת צווי הרחקה לפעילי ימין משטחי הגדה .  
עד כה מיקדו פעילי הימין את מאבקם נגד דרגי ביניים ברשויות אכיפת החוק ,  כמו למשל בהפגנות מול בתיהם של פקחי המנהל האזרחי המתגוררים ביהודה ושומרון וכן בהפצת פלאיירים כנגד תובעי משטרה .
 
חשד :  נערה הטרידה את אלוף פיקוד מרכז
המשטרה עצרה נערה בת 15.5 בחשד שטלפנה לביתו של האלוף אבי מזרחי וגידפה אותו .  לפי החשד ,  הנערה אמרה לאלוף : " בן בליעל ,  שתישרף בגיהינום ".  מקורב לנערה : " יש כאן אינטרסים פוליטיים "
 
