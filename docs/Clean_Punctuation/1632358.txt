ממשלת ברזיל בשיפוץ נרחב לקראת מונדיאל 2014 :  תשקיע 11.5 מיליארד דולר בשדרוג התשתיות
ברזיל ,  שתארח גם את אולימפיאדת 2016 ,  תבצע שדרוג מקיף של שדות התעופה ,  האצטדיונים ואתרי התיירות
ממשלת ברזיל התחייבה להשקיע 20.1 מיליארד ריאל  ( 11.5 מיליארד דולר )  בשיפוץ מקיף של התשתיות ושל מערכת התחבורה לקראת מונדיאל 2014 ,  אותו תארח המדינה לראשונה מאז 1950.נשיא ברזיל ,  לואיז אינסיו  ( לולה )  דה סילבה ,  הורה היום בטקס חגיגי בברזיליה ,  לשרי הממשלה ולממשלות המקומיות בברזיל לבצע שדרוג מקיף של האצטדיונים ,  שדות התעופה ,  הכבישים ,  הנמלים ,  המלונות ואזורי התיירות ,  לקראת גביע העולם בכדורגל.הפעם האחרונה בה אירחה ברזיל ,  שזכתה במונדיאל חמש פעמים ,  את משחקי הגביע העולמי בכדורגל הייתה ב-1950 .  באוקטובר האחרון נבחרה העיר ריו דה ז'נרו על ידי הוועד האולימפי הבינלאומי ,  לארח את המשחקים האולימפיים של שנת 2016 ,  ובכך להפוך לעיר הדרום אמריקאית הראשונה שתארח את המשחקים מאז שהחלו ב-1896.סילבה ,  שיסיים את כהונתו השנייה כנשיא בדצמבר ,  מבקש להרגיע את החששות לקראת המונדיאל בנוגע לתשתיות הרעועות בברזיל .  לדברי כלכלנים ,  העיכובים בתוכניות לשיפור התשתיות מהן סבלה ברזיל במשך שנים ,  פגעו בצמיחתה הכלכלית של המדינה ובמעמדה התחרותי.מחקר של בית הספר לעסקים של סאו פאולו ומשרד הספורט של ברזיל העלה שקיום המשחקים האולימפיים בברזיל צפוי להזרים יותר מ-51 מיליארד דולר לכלכלתה עד 2027 ולהוסיף 120 אלף מקומות עבודה מדי שנה עד 2016 .
 
ממשלת ברזיל בשיפוץ נרחב לקראת מונדיאל 2014 :  תשקיע 11.5 מיליארד דולר בשדרוג התשתיות
ברזיל ,  שתארח גם את אולימפיאדת 2016 ,  תבצע שדרוג מקיף של שדות התעופה ,  האצטדיונים ואתרי התיירות

