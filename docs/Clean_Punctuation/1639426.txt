בנק הפועלים שווייץ מבקש למחוק תביעה ייצוגית נגדו בתל אביב :  הטענה : " דין לוקסמבורג חל על התביעה "
 אבנר רז ,  אחד התובעים : " הפועלים שיווק באגרסיביות קרנות של מיידוף והמליץ עליהן כסולידיות בניהול שמרני "
 בנק הפועלים שווייץ מבקש לסלק על הסף תביעה ייצוגית שהוגשה נגדו לפני כחודשיים בבית המשפט המחוזי בתל אביב בטענה שהדין הלוקסמוברגי חל על התביעה.לפני כחודש וחצי הגישו יו"ר דירקטוריון התעשייה הצבאית אבנר רז ,  יזם ההיי-טק יואב לורך  ( זלנגו )  וד"ר ולדימיר ז'טלני ,  בקשה לאישור תביעה ייצוגית בטענה כי בנק הפועלים הפיץ ושיווק באגרסיביות קרנות של ברנרד מיידוף והמליץ עליהן כקרנות סולידיות בניהול שמרני ,  שאותן מצא ראויות להשקעה.השלושה טענו כי בנק הפועלים קיבל מהקרנות של מיידוף עמלות בעבור ההשקעות והעביר אותן לקופתו ,  ללא גילוי נאות ללקוחות .  כמו כן נטען כי פעולות הבנק נעשו תוך הפרות חמורות של כללי הרגולציה בישראל .  התובעים טוענים כי נציגי הבנק גילו רשלנות ולא בדקו את הקרנות ,  שכן בדיקה משמעותית היתה נתקלת בהתנגדות של מיידוף .  לאחר פרסום הונאת פונזי שביצע מיידוף ,  הודיע הבנק לתובעים כי השקעתם בקרנות ירדה לטמיון .  על מיידוף נגזר ביוני עונש של 150 שנות מאסר ,  לאחר שביצע את אחת מההונאות הגדולות בתולדות וול סטריט .  אחד מהתובעים ,  יואב לורך ,  טען כי הונע לפתוח חשבון בסניף הבנק בשווייץ ,  וכי עובדיו הישראלים המליצו לו להשקיע בקרנות של מיידוף .  הוא הפסיד השקעה של 90 אלף שקל וצירף את בנק הפועלים שווייץ כנתבע .  בנק הפועלים שוויץ מבקש לדחות את תביעתו של לורך כנגד הבנק ,  מאחר שלטענתו לפי ההסכם בין הבנק ללורך - חל עליו הדין הלוקסמבורגי .  בנק הפועלים שווייץ טוען כי לורך בחר שלא לכלול בבקשה לתביעה הייצוגית את הסכם ההתקשרות שלו ובו תנאי המפנה לבית המשפט בלוקסמבורג.הפועלים שווייץ מסביר באמצעות עו"ד אלקס הרטמן וחגי דורון כי חשבונו של לורך התנהל בלוקסמבורג ,  ולכן הדין המסדיר את יחסי הצדדים הוא לוקסמבורגי כמו גם מוקד ניהול הפעילות העסקית הרלוונטית.הפועלים שווייץ מסביר כי הוא התאגד לפי דין שווייץ ,  מרכז פעילותו בשווייץ ואין לו סניף בישראל אלא נציגות בתל אביב שמבצעת פעולות טכניות לפי היתר מהמפקח על הבנקים.הפועלים שווייץ מוסיף כי התביעה אינה ראויה כלל להתברר כייצוגית מאחר שהיא מעלה טענות של אדם פרטי לפי נתוני חשבון הבנק האישיים שלו.עו"ד רון דרור ,  המייצג את התובעים הייצוגיים ,  אמר בתגובה כי  " התובעים חולקים לחלוטין על הצגת הדברים על ידי בנק הפועלים שווייץ ,  שהוא חברת בת של בנק הפועלים .  עמדת בנק הפועלים שווייץ מעלה שאלות קשות וחמורות באשר לפעילותו בישראל שיידונו בבית המשפט ". 

בנק הפועלים שווייץ מבקש למחוק תביעה ייצוגית נגדו בתל אביב :  הטענה : " דין לוקסמבורג חל על התביעה "
 אבנר רז ,  אחד התובעים : " הפועלים שיווק באגרסיביות קרנות של מיידוף והמליץ עליהן כסולידיות בניהול שמרני "
 
