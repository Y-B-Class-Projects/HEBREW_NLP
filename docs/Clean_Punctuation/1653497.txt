חשיפה לא מרצון
אחת מנשותיו של גואל רצון תובעת 200 אלף שקל מחברת החדשות של ערוץ 2 .  טוענת כי צילומים שלה ,  שצולמו במצלמה נסתרת ללא ידיעתה ,  שודרו ב"אולפן שישי "  ללא אישורה
אחת מנשותיו של גואל רצון הגישה תביעה בסך 200 אלף שקל נגד חברת החדשות של ערוץ 2 ,  עורך  " אולפן שישי "  גולן יוכפז והכתבת דנה סומברג .  בתביעה שהוגשה באמצעות עורך הדין אמיר טיטונוביץ' טוענת התובעת לפגיעה בפרטיותה בכתבה ששודרה במסגרת  " אולפן שישי "  ועסקה במעצרו של רצון .  נתבעת נוספת היא אחת מנשותיו לשעבר של רצון שבדומה למתלוננת ,  עזבה גם היא את ביתו .  
התובעת ,  צעירה בשנות ה-20 לחייה ,  שתלונתה למשטרה הביאה למעצרו של רצון ,  טוענת כי הפגישה שתועדה על ידי  " אולפן שישי "  בה היא סיפרה כי רצון קיים עמה יחסי מין מאז שהיתה בת 14 ,  צולמה במצלמה נסתרת ללא הסכמתה ומבלי שתיתן את הסכמתה לשדר את החומרים .  פניה של התובעת אמנם טושטשו בכתבה וקולה עוות ,  אך התובעת טוענת כי לא היה בכך כדי למנוע את זיהויה . 
" הנתבעים רמסו ברגל גסה ,  את פרטיותה של התובעת ",  נכתב בכתב התביעה . " זו זכאית להחליט את מי לשתף בפרטים אישיים ,  הנוגעים לצנעת חייה ,  לעברה המיני וכו' ,  ועד כמה לעשות כן .  בכך שהיא בחרה לשתף בפרטים דלעיל את הנתבעת מס' 4  ( האשה שמדובבת את המתלוננת בכתבה )  ,  אפילו בכך שהיא בחרה להגיש תלונה למשטרה ,  בקשר עם 'פרשת גואל רצון' ,  לא היה ,  כאמור לעיל ,  כדי למנוע ממנה את הזכות לפרטיות ואת הזכות להחליט ,  כאמור ,  אף לא כדי להעניק לנתבעות את הזכות לפגוע בפרטיותה של התובעת ,  באופן כלשהו .
 ענת גלובוס דוברת חדשות 2 מסרה בתגובה : " כתב התביעה טרם הגיע לידנו וכיגיע נלמד אותו ונגיב בבית המשפט .  חברת החדשות נהגה לאורך כל הדרך על פי קירטריון מקצועי ואתי "
 
חשיפה לא מרצון
אחת מנשותיו של גואל רצון תובעת 200 אלף שקל מחברת החדשות של ערוץ 2 .  טוענת כי צילומים שלה ,  שצולמו במצלמה נסתרת ללא ידיעתה ,  שודרו ב"אולפן שישי "  ללא אישורה

