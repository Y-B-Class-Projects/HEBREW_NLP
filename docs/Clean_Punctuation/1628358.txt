קולקציית רוק כבד של קונברס
מותג הנעליים ממשיך את הרומן שלו עם עולם הרוקנ'רול בקולקציה בהשראת מטאליקה ו-AC/DC .  יש מה לנעול לטורניר גיטר הירו
קונברס השיקה את קולקציית סתיו חורף 2009-10 בשיתוף פעולה עם AC/DC ומטאליקה .  שיתוף הפעולה הזה הוא המשך של סדרת שיתופי פעולה של קונברס עם אמנים ומוזיקאים ,  ביניהם להקות כמו פינק פלויד ,  The Who והזמר בולע העטלפים אוזי אוסבורן שעיטרו את הנעליים מקולקציית קיץ 2008 של המותג .
 קולקציית AC/DC שואבת את ההשראה מהגרפיקה של האלבומים והקונצרטים של הלהקה .  נעלי צ'אק טיילור אולסטאר ,  הנעליים הגבוהות הקלאסיות של המותג ,  הן הבסיס לקולקציה ;  גרסה מונו-כרומטית שחורה מצדיעה לאלבום פורץ הדרך Back in Black ומגיעה עם לוגו תפור של הלהקה והאלבום .  דגם אחר כולל הטבעה של Back in Black על הגפה ,  סוליות חיצוניות שקופות ולוגו שחור בולט של הלהקה על דופן הנעל . " Hell's Bells ",   " For Those About to Rock "  וסיורי הופעות אחרים מונצחים בגפות מאריג ג'רסי המעוטר בגרפיקה של הקונצרטים .
 שיתוף הפעולה של קונברס ומטאליקה בא לידי ביטוי בגזרות גבוהות המספקות רקע לכמה מהעיצובים הגרפיים והלוגואים הקלאסיים של הלהקה .  הגרפיקה של אלבומי Ride the Lightning ו-Justice for All והגולגולת הכתומה האיקונית של מטאליקה מוצמדים כטלאי מוטבע על הסניקרס .  הגזרה הגבוהה ,  באה בשתי גרסאות ששתיהן מצדיעות לאלבום Black של מטאליקה :  גרסת קנבס עם לוגו רקום פשוט על הגפה ונחש מוטבע על כיפת הבהונות ,  וגרסת פרימיום המציגה גולגולת כהה על גבי גפת העור הנקייה .
 מחיר :  359 שקלים .
 להשיג ב :  רשת חנויות  " יונייטד ספורט "  ובחנויות הספורט והאופנה ברחבי הארץ .
 
קולקציית רוק כבד של קונברס
מותג הנעליים ממשיך את הרומן שלו עם עולם הרוקנ'רול בקולקציה בהשראת מטאליקה ו-AC/DC .  יש מה לנעול לטורניר גיטר הירו

