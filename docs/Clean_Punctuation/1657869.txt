מ-ח' חריגות שכר ועד כ' כדורגל
איך נולדת רפורמה ,  כמה מרוויחה רשות השידור מהפקת מהדורות החדשות המקומיות ומה הצליח להוציא את איגודי היוצרים משלוותם ? 
ההגדרה הציבורית לתשלום גבוה לטאלנטים ולכוכבים שסוחפים אחריהם צופים ומוכרים פרסומות .  ברשות השידור יודעים לתגמל בשכר גבוה את האנשים שבאמת אחראיים על משיכת הצופים ויצירת הסטיקינס ומעניקים חוזים מפנקים לעובדים הטכניים הפעילים מאחורי הקלעים .  שיטה זו המזהה את הכוכב האמיתי של השידור מבטיחה לוח שידורים יציב והזדהות מוחלטת מצד הצופים עם עובדי המנהלה ,  המפקחים ,  הצלמים והתאורנים  הכוכבים האמתיים .
 באוקטובר 2007 נבחרה רשות השידור להפיק את החדשות המקומיות עבור HOT תמורת 25 מיליון שקל בשנה .  מהדורות אלה מספקות גם תכנים עבור  " מבט "  המתדלדלת .
 העובדים המושמצים ביותר מבין הועדים  ( ע"ע )  ברשות ואלה האחראים לאחרונה על שיפור באיכות הרדיו שלכם והתארכות בלתי פרופורציונלית של ראיונות לאחר שסירבו לשלב בשידורים שיחות טלפון .  נחשבים לעובדים המיליטנטיים ביותר בדיונים על הסכמי הפרישה וההעסקה ברשות והיו גם הראשונים לנקוט בעיצומים עם החלת צעדי החירום .  התנגדו בתוקף להכנסת טכנולוגיות חדשות שייתרו חלק מעבודתם ויחייבו פיטורים .
 חברה לייעוץ ארגוני שניסחה את מתווה הרפורמה ברשות תמורת שמונה מיליון שקל .  מסקנותיה והמלצותיה לא יושמו וביוני 2009 נחתם הסכם חדש עם חברת הייעוץ הארגוני פילת .  שתי החברות האלה ,  או יותר נכון הג'ובות שקיבלו ,  מככבות בדו"ח המבקר הפנימי ברשות השידור .  שווה לשלם מיסים .
 שם כולל לקבוצת איגודים מיליטנטית שיצאה נגד מיעוט ההשקעות בהפקה המקורית של זכייניות השידור המסחרי ,  בשעה שדווקא רשות השידור שאמורה להיות חממה להפקות מקור איכותיות בחרה בשנים האחרונות לשדר את  " כך היה "  ועוד הפתעות מאוצר הארכיון .
 התפקיד הבכיר ברשות ,  מקביל ליושב ראש דירקטוריון .  מאז יולי 2009 אין יושב ראש לרשות ,  מה שמקרין ישירות על דיוני הרפורמה שהתתקדמו בשל כך באיטיות .  יו"ר הרשות ממונה על ידי הממשלה ,  מה שמאפשר מעורבות גבוהה של גורמים פוליטיים ופותח פתח ללחצים והשפעות לא ענייניים .
 מנהל בפועל של חטיבת החדשות בערוץ 1 ,  מונה לתפקיד עם עזיבתו של המנהל הקודם אורי לוי .  נחשב למנהל מוערך בקרב עובדים רבים ,  אך מנגד מזוהה מאוד עם שקלאר מה שמעורר ביקורת אוטומטית בקרב עובדים אחרים .  לאחרונה הוביל את מהלך חילופי העורכים בתכניות ערוץ 1 שזכה לתגובות מעורבות ואף הגיע לבית הדין לעבודה  ( ע"ע משה נסטלבאום )  .
 התנערותן של הזכייניות המסחריות ממשחקי הליגה מדולדלי הרייטינג ,  הביאה בספטמבר האחרון את הרשות לרכוש את זכויות השידור של המשחק המרכזי בליגת העל בכדורגל בכ-13 מיליון שקל ,  ולהפוך את דני נוימן לחלק מהחיים של אוהדי הכדורגל .  המהלך זכה לביקורת רבה מצד עובדי הרשות ואיגודי היוצרים ,  שמחו על  " סדר העדיפויות המקומם "  של הנהלת הרשות .  בינתיים הרכישה מצדיקה את עצמה ,  כשהמשחק המרכזי הוא באופן קבוע המשדר הנצפה ביותר של ערוץ 1 מדי שבוע ואף מצליח לפגוע מעט באחוזי הצפיה של הערוצים המסחריים .  קול ישראל לעומת זאת הפסידה בקיץ האחרון לרדיו ירושלים את הזכות לשידור חי ממגרשי המשחקים ולא משדרת יותר את  " שירים ושערים "  המיתולוגית .  הדבר האחרון שנשאר לרשות הוא המותג ובתום מאבק משפטי נאסר על רדיו ירושלים להשתמש בשם זה .
 
מ-ח' חריגות שכר ועד כ' כדורגל
איך נולדת רפורמה ,  כמה מרוויחה רשות השידור מהפקת מהדורות החדשות המקומיות ומה הצליח להוציא את איגודי היוצרים משלוותם ? 

