עו"ד חודק : " המוסדיים צריכים לתקוף בעצמם את הדירוג שמפרסמות חברות הדירוג "
" אי אפשר להסתמך רק על 3 חברות דירוג שסוקרות את כל החברות בעולם ",  אמר חודק 
" הגופים המוסדיים צריכים לתקוף בעצמם את הדירוג שמפרסמות חברות הדירוג ",  אמר עו"ד דוד חודק - יו"ר ועדת חודק להסדרת התנהלות המוסדיים בשוק האג"ח הקונצרני .  את הדברים אמר בפאנל  " דירקטורים ונושאי משרה ציבורית ",  שהתקיים באוניברסיטת ת"א . " לא ייתכן ש-3 סוכנויות דירוג בלבד ידרגו את כל החברות בעולם .  אני לא מרוצה גם מהמציאות שיש רק גוף אחד - פועלים סהר - שמייצג את כל הגופים המוסדיים באסיפות בעלי המניות ". בנושא אחר טען חודק שדירקטור שלא זיהה מראש משבר בחברה אשם בכך ואחראי אישית למצב : " החובה של ההנהלה והדירקטורים היא לזהות את המשבר שנה ויותר לפני שהוא פורץ .  זה ניהול סיכונים ". בעניין הזרמת ההון על ידי בעלי השליטה בזמן משבר בחברה הזכיר חודק את מקרה צים : " בצים היתה הזרמת של 600 מיליון שקל מהחברה לישראל ,  שהיא הזרמה משמעותית וראויה ". פרי שחר ,  מנהלת המחקר בפועלים סהר שהשתתפה בפאנל אמרה : " במקרה צים ,  פועלים סהר לא העבירה חוות דעת כי אלו היו אגרות לא סחירות ,  ובנושא זה אנחנו לא מייעצים .  לגבי הזרמת הכספים של החברה לישראל חשבנו שלא כדאי לעשות אותה ". על אחריות הדירקטורים בחברות שהשקיעו בנדל"ן במזרח אירופה אמרה שחר : " כאשר חברה מחליטה להשקיע בנכסים כאלה ,  ההנהלה צריכה היתה לשאול את עצמה אם זה מסכן את יכולת החזר החוב שלה או לא .  אם עלה ספק כלשהו לגבי זה ,  כאן מתחילה הרשלנות ". 

עו"ד חודק : " המוסדיים צריכים לתקוף בעצמם את הדירוג שמפרסמות חברות הדירוג "
" אי אפשר להסתמך רק על 3 חברות דירוג שסוקרות את כל החברות בעולם ",  אמר חודק

