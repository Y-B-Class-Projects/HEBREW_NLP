טיבי : " ההחלטה על חסינות נפאע אומללה "
 חברי הכנסת הערבים הביעו זעם בעקבות ההחלטה של ועדת הכנסת ,  שלא להעניק חסינות לח"כ סעיד נפאע ולאפשר את העמדתו לדין בגין מגע עם סוכן זר .  ח"כ א-סנע : " לבקר בסוריה על גבי טנק מותר ,  אך לבקר כשליח שלום אסור ?  "
  ( צילום :  יצחק סברדלוב ,  עריכת וידאו :  גדי וינסטוק ) 
חברי הכנסת הערבים זועמים על ההחלטה שקיבלה היום  ( שלישי )  ועדת הכנסת ,  לפיה נדחתה בקשתו של ח"כ סעיד נפאע  ( בל"ד )  לשמור על חסינותו .  בעקבות החלטת ועדת הכנסת ,  שהתקבלה ברוב של תשעה מול שניים ,  יוכל היועץ המשפטי לממשלה להגיש כתב אישום נגד ח"כ נפאע בגין יציאה שלא כדין למדינת אויב ומגע עם סוכן זר .  
ח"כ טלב א-סנע  ( רע"מ-תע"ל )  כינה את ההחלטה להסיר את חסינותו של נפאע כהתגלמות הצביעות . " הרי ההנהגה הישראלית מחזרת יומם ולילה אחרי בשאר אסד אך מעמידה לדין את נפאע על ביקור בסוריה .  הדרוזים כנראה טובים למות בהגנה על הכיבוש ועל ההתנחלויות אך אינם טובים לקדם את השלום .  נפאע מילא שליחות ציבורית ומגיע לו צל"ש ולא כתב אישום .  לבקר בסוריה על גבי טנק מותר ,  אך לבקר כשליח שלום אסור ?  "  שאל א-סנע .  
ח"כ אחמד טיבי  ( רע"מ-תע"ל )  גיבה את עמדתו של נפאע וכינה את החלטת הוועדה  " מכה אנושה לחופש הפעילות הפוליטית של חברי כנסת ".  לדבריו , " החלטת מזוז הייתה שגויה והחלטת הוועדה היא אומללה .  הרי רוב חברי הכנסת רוצים לבקר בתימן ,  בסוריה או בעירק ,  אך כשחבר כנסת ערבי עושה זאת ,  זה מתויג מיד כאיום ביטחוני ". 
יו"ר רע"מתע"ל ח"כ איברהים צרצור אמר כי  " נפאע הוא אחד המנהיגים הערבים שאנחנו מאוד גאים בהם .  הוא פועל לחיזוק היחסים בין דרוזים לבין המיעוט הערבי- פלסטיני והוא נאבק להגנה על ערביי ישראל .  אנחנו מגנים את ההחלטה ועומדים לצידו ".  צרצור הוסיף כי ההחלטה להסיר את חסינותו היא  " אות כבוד לנפאע וגינוי למדיניות הישראלית ".  
נפאע עצמו אמר כי הוא לא מופתע מההחלטה . " אין זו סוף הדרך ,  יש עדיין תהליך ארוך בבית המשפט .  אני אפנה בעניין החסינות גם לבית המשפט ואדרוש מבית המשפט להגן על חסינותי .  ברור שזו רדיפה פוליטית .  לא פגעתי בביטחון המדינה ".  
מנגד אמר תקף ח"כ דוד רותם  ( ישראל ביתנו )  את דבריו של נפאע לפיהם ההחלטה להסיר את חסינותו היא רדיפה פוליטית .  לדברי רותם , " ועדת האתיקה כבר קבעה בשנת 2005 כי נסיעה לארצות אויב אינה מכוסה בחסינות .  ח"כ נאפע הצהיר שהוא אינו מוכן לקבל אישור מהרשות לנסיעה כזו מאחר וזה פוגע בו ומכאן אנו למדים שלא מדובר בשאלה של חסינות כי אם בפגיעה מכוונת בחוק .  הניסיון לטעון כי מדובר בעזרה לדרוזים הינו ניסיון מאוחר למצוא הצדק לנס הינו ניסיון מאוחר למצוא הצדק לנסיעה למדינת אויב ופגישה עם נציגי טרור כדי לפגוע בביטחון המדינה ". 

טיבי : " ההחלטה על חסינות נפאע אומללה "
 חברי הכנסת הערבים הביעו זעם בעקבות ההחלטה של ועדת הכנסת ,  שלא להעניק חסינות לח"כ סעיד נפאע ולאפשר את העמדתו לדין בגין מגע עם סוכן זר .  ח"כ א-סנע : " לבקר בסוריה על גבי טנק מותר ,  אך לבקר כשליח שלום אסור ?  "
 
