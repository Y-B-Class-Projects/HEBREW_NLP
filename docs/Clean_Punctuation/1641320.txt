 " דירות היוקרה בירושלים יירדו ב-15% "
 הבעלים והמנכ"ל של רשת אנגלו סכסון מעריך כי שוק היוקרה הירושלמי ב-2010 עומד בסימן ירידות מחירים .  הסיבה :  דירות רבות יעמדו ריקות לאחר סיום בנייתן
שוק היוקרה הירושלמי ב-2010 עומד בסימן ירידות מחירים ,  כך מעריך הבעלים והמנכ"ל של רשת אנגלו סכסון ירושלים ,  בני לובל ,  שצופה ירידות מחירים של עד 15% .  
תחזית לא שגרתית מעין זו נובעת לדבריו מהעובדה שעד סוף 2010 יסיימו כמה קבלנים לבנות פרויקטים יוקרתיים ,  כשמרבית הדירות שבהן יעמדו ריקות .  לובל מעריך כי מדובר במספר עצום של כ-1,000 דירות . 
" חברות נדל"ן גדולות שנכנסו לירושלים בשנים האחרונות בנו פרויקטים המיועדים בעיקר לתושבי חוץ ",  מסביר לובל . " אם לפני שלוש-ארבע שנים הן היו באופוריה ,  השוק היה חזק ותושבי החוץ קנו ללא הגבלה ,  כיום הן בבעיה .  אותן חברות נמצאות כעת בשלב גמר ביצוע הבנייה כך שהפרויקט עשוי להיות מוכן בחודשים הקרובים אבל החברות יחזיקו בידיהן כ-1,000 דירות .  אם בשנתיים האחרונות הן שמרו על פאסון ,  לקראת שלב האכלוס הן לא יוכלו לשחק עוד ".  
לובל מתייחס לכמה פרויקטים שבנייתם הסתיימה או תושלם השנה :  פרויקט המגורים כתר דוד של חברת ישרס בשליטת שלמה אייזנברג ,  הכולל 200 דירות .  מאז 2008 ועד היום נמכרו בפרויקט 70 דירות בלבד ;  בפרויקט קינג דיוויד רזידנס של אזורים  ( 50% )  הכולל 88 דירות ,  נמכרו עד היום 27 דירות ;  בפרויקט של חברת אלרוב שבשליטת אלפרד אקירוב בממילא שיכלול 49 דירות ,  נמכרו עד היום מחצית מהדירות ;  חברות נדל"ן נוספות משווקות דירות בהנחות ומעניקות מבצעים . 
" ירידה בשיעור של 15% תיהפך השנה למשהו יותר פורמלי ",  אומר לובל . " אני רואה היום עצירה כמעט מוחלטת במכירות .  גם היזמים לחוצים ומבינים שמצב של פרויקט גמור אך לא מאוכלס הוא בעייתי ".  
באירוע השנתי שקיים לובל לפני כשבוע בהשתתפות מנכ"לית רשת אנגלו סכסון עדינה חכם ,  חשפה הרשת כי ב-2009 היקף העסקות בסניפי ירושלים עמד על 375 מיליון שקל .  מדובר בעלייה בשיעור של אחוז בודד מ-2008 .  מאז 2007 היקף העסקאות של הרשת ירד ב-15% - אז היקף העסקות עמד על 420 מיליון שקל .

" דירות היוקרה בירושלים יירדו ב-15% "
 הבעלים והמנכ"ל של רשת אנגלו סכסון מעריך כי שוק היוקרה הירושלמי ב-2010 עומד בסימן ירידות מחירים .  הסיבה :  דירות רבות יעמדו ריקות לאחר סיום בנייתן

