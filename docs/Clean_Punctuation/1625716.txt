הממשלה ממשיכה להיאבק במחירי הדירות
מינהל מקרקעי ישראל ומשרד השיכון ישווקו בדצמבר וינואר קרקעות לבניית 6,500 יחידות ביור חדשות .  המטרה :  להציף את השוק בדירות ולהביא לירידה משמעותית במחירי הנדל"ן
מינהל מקרקעי ישראל ומשרד הבינוי והשיכון ישווקו בחודש דצמבר קרקעות לבניית 6500 דירות ,  כחלק מתוכניתו של שר הבינוי והשיכון אריאל אטיאס להציף את שוק הנדל"ן ולהביא לירידת מחירי הדירות .  הקרקעות ישווקו באמצעות מכרזים פומביים והם יתפרשו על פני 54 ישובים שונים .  
זהו המקבץ השלישי הגדול היוצא לשיווק מאז חודש ספטמבר בשלושת גלי השיווקים האחרונים משווקות קרקעות לבניית 16,630 דירות .
 בין הקרקעות שיעמדו לשיווק החודש :  קרקע ביהוד לבניית 780 דירות ,  קרקעות לבניית 466 דירות ביבנה ,  קרקעות לבניית 199 דירות בבאר שבע ,  קרקעות לבניית 125 דירות בחיפה וקרקעות לבניית 395 דירות באשקלון .  חלק משמעותי בשיווק יתבצע בירושלים שם יוצעו קרקעות לבניית 692 דירות בשלושה מתחמים - 198 דירות בפסגת זאב ,  377 דירות בנווה יעקב ו-117 דירות בהר חומה .
 כמו כן ישווקו קרקעות למגורים בישובי מיעוטים בצפון הארץ כמו בית זרזיר  ( 268 דירות )  ,  חורפיש  ( 207 דירות )  ,  אום אל פאחם  ( 316 דירות )  ועוד .
 בהודעה שפרסם היום  ( ראשון )  לגבי השיווקים אמר שר הבינוי והשיכון אריאל אטיאס כי : " אנו ממשיכים בשיווק מסיבי לאלפי יחידות דיור בכל הארץ כדי להשפיע ולהוזיל את מחירי הדירות לכלל המגזרים .  אני מצפה שהקבלנים בסופו של דבר יציעו מחירים נמוכים יותר עבור הקרקעות וישפיעו על הוזלת המחיר לדירה ". 

הממשלה ממשיכה להיאבק במחירי הדירות
מינהל מקרקעי ישראל ומשרד השיכון ישווקו בדצמבר וינואר קרקעות לבניית 6,500 יחידות ביור חדשות .  המטרה :  להציף את השוק בדירות ולהביא לירידה משמעותית במחירי הנדל"ן

