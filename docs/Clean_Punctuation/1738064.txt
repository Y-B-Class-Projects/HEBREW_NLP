דלק נדל"ן דחתה פירעון חוב של 50 מ' ש' להפניקס
החברה תפרע את החוב בעוד שלושה שבועות .  דלק נדל"ן קיוותה למכור להפניקס 20% מוויתניה - ובכך לשלם את חובה להפניקס .  מקורבים ציינו כי הסיכויים לעסקה נמוכים
 >  >  חברת דלק נדל"ן דיווחה ערב החג כי תפרע להפניקס לא יאוחר מ-24 באוקטובר תשלום של כ-50 מיליון שקל במסגרת תשלומי ההלוואות שהיא חייבת להפניקס .  מדובר בדחייה של שלושה שבועות לעומת מועד התשלום המקורי שנקבע לתחילת אוקטובר .  נכון להיום ,  יתרת ההלוואות שהעמידה הפניקס  ( המנוהלת בידי אייל לפידות )  לדלק נדל"ן היא כ-140 מיליון שקל .  במסגרת ההסכמות שהגיעו אליהן החברות ביולי ,  מלבד העלאת הריבית על יתרת ההלוואות ל-10% ,  נתנה דלק נדל"ן להפניקס זכות סירוב ראשונה לרכישה של עד 20% ממניות חברת הנדל"ן ויתניה .  הסכום שנקבע הוא לפי שווי חברה שעל פיו מנהלת דלק נדל"ן מגעים עם צד שלישי למכירת האחזקה בוויטניה ,  אך הוא לא יפחת משווי של 380 מיליון שקל .  כלומר ,  חלקה של דלק נדל"ן בעסקה יהיה 76 מיליון שקל .  זכות סירוב זו אמנם תעמוד בתוקף עד ל-24 באוקטובר 2010 .  ואולם גורמים המקורבים לעסקה ציינו כי אמנם מבחינה פורמלית הפניקס עדיין לא ויתרה על העסקה ,  אך הסיכויים שהיא תתבצע אינם גבוהים במיוחד .  בסביבת הפניקס סירבו להתייחס לתוצאות של בדיקת הנאותות שנעשתה לגבי ויתניה ,  אך הביעו ביטחון כי יש להפניקס מספיק בטוחות לכך שהיא תקבל חזרה את הכסף שניתן לדלק נדל"ן .  את התשלום הקרוב תממן דלק נדל"ן באמצעות התמורה של כ-30 מיליון שקל שהתקבלה מחלוקת הדיווידנד בידי החברה הנכדה דלק גלובל ריאל אסטייטס  ( dgre )  .  בהתאם לכך ,  דלק נדל"ן בוחנת חלופות נוספות למימוש אחזקותיה בוויתניה  ( 46% )  ,  בהן מכירת מלוא אחזקותיה לגוף אחר ,  ביצוע הצעת מכר לחלק מהמניות ומכירה של שאר המניות .  במקור הלוואות ומסגרות אשראי שניתנו בידי הפניקס לדלק נדל"ן ב-2004-2005 היו בהיקף כולל של 225 מיליון שקל .  ב-21 בספטמבר 2005 התקשרו דלק נדל"ן ודלק בלרון נכסים עם הפניקס ביטוח בהסכם מסגרת לקבלת הלוואה של 75 מיליון שקל בריבית של 6.9% .  לדלק נדל"ן הוענקה אפשרות לבחור את מועד לקיחת האשראי לפי שיקול דעתה .  כל זאת כנגד תשלום עמלת התחייבות רבעונית .
 
דלק נדל"ן דחתה פירעון חוב של 50 מ' ש' להפניקס
החברה תפרע את החוב בעוד שלושה שבועות .  דלק נדל"ן קיוותה למכור להפניקס 20% מוויתניה - ובכך לשלם את חובה להפניקס .  מקורבים ציינו כי הסיכויים לעסקה נמוכים

