הרב עובדיה יוסף :  אסור למכור דירות לגויים
מנהיגה הרוחני של ש"ס הצטרף לקריאת הרב הראשי של צפת וקבע כי חל איסור למכור דירות לגויים , " גם אם הם נותנים הרבה כסף ".  בשיעור הלכתי שהעביר הבוקר ,  הצהיר הרב : " לא ניתן להם שישתלטו לנו פה "
 פסיקה חדשה ומעוררת מחלוקת של מנהיגה הרוחני של ש"ס ,  הרב עובדיה יוסף ,  קוראת שלא למכור דירות לערבים .  במסגרת שיעור שהעביר בירושלים אחרי תפילת שחרית ,  אמר הרב עובדיה ,  כי  " אסור למכור להם  ( לגויים - מ"ל )  גם אם הם נותנים הרבה כסף .  לא ניתן להם שישתלטו לנו פה ".  בשיעור נכחו גם חברי ש"ס ,  שר הפנים אלי ישי ושר הבינוי והשיכון אריאל אטיאס ,  אשר לפי עדויות של משתתפים בשיעור  " התפתלו בחוסר נוחות מהדברים ". 
השיעור שהעביר הבוקר הרב יוסף עסק בפסוק  " לא תחנם ",  נאמר בתלמוד כי  " לא תיתן להם חניה בארץ ישראל ".  משתתפים בשיעור בשכונת הר נוף בירושלים מסרו כי נכחו בו כמאה איש שבאו לשמוע את דברי הרב .
 דבריו של הרב עובדיה יוסף נאמרו ככל הנראה על רקע עצומת רבנים בצפת האוסרת למכור דירות לערבים .  יוזם העצומה הוא הרב הראשי של צפת שמואל אליהו ,  בנו של הרב מרדכי אליהו ז"ל ,  ויחסיו עם הרב עובדיה יוסף אינם נחשבים לטובים במיוחד .  לפיכך ,  ההסכמה בין השניים בנושא זה נתפסת כנדירה .
 מזכירו של הרב עובדיה יוסף מסר בתגובה לפניית וואלה !  חדשות ,  כי  " הרב מוסר שיעור הלכה פנימי .  אנו לא מתייחסים לדברים שנאמרים במהלך שיעור זה ". 
הרב שמואל אליהו ,  רבה הראשי של צפת ,  הסביר כי דברי הרב יוסף מעוגנים בהלכה ,  אשר יהודים מכל הזרמים מאמינים בה .  לדבריו , " צריך להבין שההלכה אינה מבדילה בין מפלגות ,  עדות או צבעי כיפה .  מדובר בנושא מפורש המופיע בשולחן ערוך ". 
ח"כ ניסים זאב  ( ש"ס )  ניסה להסביר את דבריו של הרב עובדיה ואמר ,  כי  " מכירת דירות בערים יהודיות לידיים ערביות זאת באמת בעיה ,  כי אנחנו עוזבים את השכונות .  תראה מה קורה בפסגת זאב ,  שם יש בעיות קשות של התבוללות עם ערבים ,  או בתלפיות מזרח ,  שהם מכניסים לשם רגל ,  קונים דירות והשכנים היהודים בורחים ,  בגלל שזו תרבות שונה .  זאת לא גזענות .  אין בעיה לבנות להם כפרים וישובים משלהם ושיחיו את חייהם בכבוד .  אבל המטרה שלהם זה להשתלט על ערים בישראל ,  ואי אפשר לומר 'אנחנו לא רואים' ,  ולמכור עיר אחרי עיר ". 
לעומתם ,  ח"כ אחמד טיבי  ( רע"מ-תע"ל )  מתח ביקורת על הרב ואמר : " שוב הוכח כי עובדיה יוסף הוא הרב הראשון להסתה וגזענות ",  אמר ח"כ טיבי . " חבורת רבני צפת וכעת גם עובדיה יוסף ,  ראויים לעונש ,  אותו לא יקבלו במדינת ישראל רק בשל העובדה שהם יהודים .  מדובר בעבירת הסתה שכל תובע כללי בעולם היה מעמיד עליה לדין ".  
בהכנת הכתבה השתתפו פנחס וולף וניר יהב .
 עדכון ראשון :  12:38
לפניות לכתבנו לענייני חרדים :  Moti.Levi@walla.com

הרב עובדיה יוסף :  אסור למכור דירות לגויים
מנהיגה הרוחני של ש"ס הצטרף לקריאת הרב הראשי של צפת וקבע כי חל איסור למכור דירות לגויים , " גם אם הם נותנים הרבה כסף ".  בשיעור הלכתי שהעביר הבוקר ,  הצהיר הרב : " לא ניתן להם שישתלטו לנו פה "
 
