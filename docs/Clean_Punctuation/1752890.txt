דלק נדל"ן גילתה בור של 867 מיליון שקל בתוכניות המימון לשנה הקרובה
החברה הבת ,  שהיתה אמורה לספק לדלק נדל"ן 55% מצורכי המזומנים שלה בשנה הקרובה ,  דחתה מכירת אחזקות בחניונים בבריטניה .  האם גם הפעם תגלה קבוצת דלק שיש לה צורך דחוף ב-44 אלף מקומות חנייה ? 
 >  >  המירוץ של דלק נדל"ן למכור נכסים כדי לעמוד בהתחייבויותיה לבנקים ,  בעלי איגרות החוב וחברות מקבוצת דלק ,  נתקל במשוכה גבוהה .  דלק נדל"ן תצטרך לחפש ,  ככל הנראה ,  מקור מימוש אחר במקום מכירת אחזקותיה בתחום החניונים בבריטניה ,  מהלך שהיה אמור לספק לה 55% מצורכי המזומנים שלה בשנה ,  שתסתיים ביוני 2011 .  דלק נדל"ן דיווחה כי החברה הבת dgre צפויה לדחות את מכירת החניונים שמושכרים לחברת ncp .  דלק נדל"ן ציינה בדו"ח המקורות והשימושים שצורף לדו"חות הכספיים לרבעון השני של 2010 ,  שמכירת חלקה בתיק החניונים תכניס לה סכום של 867 מיליון שקל מתוך מקורות כספיים בסכום כולל של 1.565 מיליארד שקל ,  שישמשו אותה לפרוע התחיבויות של 1.06 מיליארד שקל עד סוף יוני 2011 ושיגדילו את יתרת המזומנים בקופתה ב-419 מיליון שקל .  דו"ח המקורות והשימושים נועד ליידע את המשקיעים ובעלי איגרות החוב של חברה בדבר המקורות שיעמדו לרשותה לצורך פירעון התחייבויותיה הכספיות השונות ב-12 החודשים הקרובים .  דלק נדל"ן הסבירה שהחלטתה של dgre לדחות את מכירת הנכס נבעה מהעובדה שהסכום שהיתה אמורה לקבל ממימוש האחזקה בתיק החניונים היתה נמוכה ב-300 מיליון שקל מהסכום שהוערך בדו"ח המקורות והשימושים - כך שהעסקה היתה אמורה להניב ל-dgre תזרים מזומנים נטו של 567 מיליון שקל .  דלק נדל"ן ציינה שבעקבות ההחלטה לדחות את מכירת החניונים היא תבחן מחדש את המקורות והשימושים לשנה הקרובה .  הסיבה לסכום המימוש הנמוך אינה ירידה בשווי החניונים ,  כפי שמדגישה דלק נדל"ן ,  אלא שינוי בגובה ההתחייבויות לבנקים בגין רכישת החניונים .  דלק נדל"ן מחזיקה ב-59% ממניותיה של חברת לינצ'פילד המחזיקה ב-127 חניונים הכוללים 44 אלף מקומות חנייה .  החניונים של לינצ'פילד מושכרים לחברת ncp על פי הסכם מ-2002 עד 2037 ללא אפשרות יציאה ,  תמורת דמי שכירות שנתיים של 47 מיליון ליש"ט .  דמי השכירות עולים בשיעור עליית המדד אך לא פחות מ-1.5% ולא יותר מ-5% .  חברת השמאות dtz העריכה את שוויים של החניונים ב-950 מיליון ליש"ט נכון לסוף יוני 2010 .  עסקת הרכישה מומנה בהלוואה עד יולי 2018 בהיקף של 557 מיליון ליש"ט מבנק rbs .  לרוע מזלה ,  לינצ'פילד נכנסה לשתי עסקות גידור לא מוצלחות עם rbs .  לינצ'פילד ביקשה לגדר את הסיכון מפני עליית הריבית ונכנסה לעסקות של החלפת ריבית  ( swap )  באופן שקיבע את הריבית הבריטית שהיא משלמת על ההלוואה בשיעור של 7.25% .  לינצ'פילד ניסתה לגדר גם את שיעור האינפלציה שלפיו מתעדכנים חוזי השכירות .  לפי עסקת החלף זו ,  לינצ'פילד משלמת ל-rbs את מרכיב עליית המדד בדמי השכירות בשיעור של 1.5%-5.0% ,  ומקבלת את מרכיב העלייה בדמי השכירות בשיעור קבוע של 2.48% .  השינוי בשווי ההוגן של שתי העסקות נזקף מידי רבעון לדו"חות הכספיים של דלק נדל"ן ,  והשווי השלילי של שתי העסקות הסתכם נכון לסוף דצמבר 2009 ב-893 מיליון שקל .  כחלק מהמו"מ למכירת אחזקותיה בלינצ'פילד ,  ניסתה דלק נדל"ן לבצע מימון מחדש של החוב באופן שלא יחייב אותה לפרוע את ההתחייבות ל-rbs בגין השווי ההוגן של עסקות ההחלף .  ואולם ,  המו"מ לא עלה יפה וכשהתברר לדלק נדל"ן כי לינצ'פילד תיאלץ לפרוע 300 מיליון שקל במזומן ,  אם ברצונה לסיים את עסקות ההחלף ,  הוחלט שלא למכור את החניונים .  דחיית המימוש של עסקת המכירה של החניונים בבריטניה הוכרזה פחות משבוע לאחר הודעת דלק נדל"ן כי בתום מגעים שנמשכו שנתיים כשלו ניסיונותיה למכור את החברה הנכדה רודשף לגורמים חיצוניים .  דלק נדל"ן הודיעה כי היא בוחנת עסקה למכירת האחזקה בחברת רודשף  ( 75% )  לקבוצת דלק שמחזיקה ביתרת המניות ברודשף  ( 25% )  ,  כך שעולה השאלה האם גם במקרה זה תגלה קבוצת דלק שרכישת 44 אלף מקומות חנייה בבריטניה מהחברה האחות דלק נדל"ן ,  סינרגטית לעסקיה האחרים במערב אירופה ?  לפי הערכות ,  העסקה למכירת רודשף לקבוצת דלק תבוצע על פי חלקה של דלק נדל"ן בהונה העצמי של רודשף  ( 525 מיליון שקל )  ובדרך של קיזוז הלוואה שדלק נדל"ן חייבת לדלק בסכום של 360 מיליון שקל ,  כך שדלק תזרים לדלק נדל"ן סכום נוסף של 165 מיליון שקל מעבר לקיזוז ההלוואה .  איגרות החוב של דלק נדל"ן הגיבו בירידה של 2.6% - סדרה כ"ה למח"מ של 1.2 שנים שנסחרת בתשואה של 21.5% )  ,  3.5% - סדרה ה' למח"מ של 4.1 שנים שנסחרת בתשואה של 16.9% ,  ובירידה של 1.7% - סדרה ד' למח"מ של שנה שנסחרת בתשואה של 14.6% .
 
דלק נדל"ן גילתה בור של 867 מיליון שקל בתוכניות המימון לשנה הקרובה
החברה הבת ,  שהיתה אמורה לספק לדלק נדל"ן 55% מצורכי המזומנים שלה בשנה הקרובה ,  דחתה מכירת אחזקות בחניונים בבריטניה .  האם גם הפעם תגלה קבוצת דלק שיש לה צורך דחוף ב-44 אלף מקומות חנייה ? 

