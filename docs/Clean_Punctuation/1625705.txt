הצעה בבריטניה לשכר לימוד דיפרנציאלי :  הסטודנטים העשירים ישלמו יותר מהעניים 
" העניים סיבסדו זמן רב מדי את העשירים "  כתב דיוויד בלנצ'פלאוור ,  בכיר לשעבר בבנק המרכזי ב"אובזרוור "
 כלכלן בכיר בבריטניה הציע בשבוע שעבר כי סטודנטים בריטיים ממשפחות אמידות יחויבו בשכר לימוד שנתי של עד 30 אלף ליש"ט עבור לימודים באוניברסיטאות ,  שניתנים כיום חינם ,  כך דיווח העיתון הבריטי  " אובזרוור ". "העניים סיבסדו את העשירים "  זמן רב מדי ,  כתב הכלכלן ,  דיוויד  " דני "  בלנצ'פלאוור ,  חבר לשעבר בוועדת המדיניות המוניטרית של הבנק המרכזי של בריטניה ,  במאמר ל"אובזרוור ".  בלנצ'פלאוור קרא לאפשר לאוניברסיטאות לגבות מהסטודנטים העשירים ביותר שכר לימוד גבוה יותר ,  ובו בזמן לספק סיוע כלכלי לסטודנטים מעוטי יכולת.הצעתו של הכלכלן מגיעה לאחר שהשר לענייני עסקים בבריטניה ,  הלורד מנדלסון ,  אמר לאוניברסיטאות כי הן עומדות בפני קיצוצים של 135 מיליון ליש"ט מתקציביהן בשנה הבאה ." מה שמטורף הוא שאנשים מוכנים לשלם את סכומי הכסף האלה כדי לשלוח את ילדיהם למוסדות פרטיים ,  אולם אינם מוכנים לשלם עבור אוניברסיטאות ",  אמר בלנצ'פלאוור ,  פרופסור בדרטמות' ,  אוניברסיטה אמריקאית יוקרתית ,  והוסיף כי בארה"ב אנשים מוכנים לשלם 50 אלף דולר  מחירה האמיתי של ההשכלה ,  לדבריו.שרי הממשלה בבריטניה סירבו להגיב להצעתו של הכלכלן ,  מכיוון שוועדת בדיקה בנוגע לשכר הלימוד עומדת להתכנס .  אגודת הסטודנטים של בריטניה הזהירה כי מערכת כזו של שכר לימוד תיצור פערים בין האוניברסיטאות העשירות לעניות .  אולם היו גם מי שהביעו תמיכה בהצעה .  ברהם בחרדניה ,  ראש המכון למדיניות השכלה גבוהה ,  אמר כי המערכת הפרוגרסיבית נחוצה כדי למנוע משבר מימון .
 
הצעה בבריטניה לשכר לימוד דיפרנציאלי :  הסטודנטים העשירים ישלמו יותר מהעניים 
" העניים סיבסדו זמן רב מדי את העשירים "  כתב דיוויד בלנצ'פלאוור ,  בכיר לשעבר בבנק המרכזי ב"אובזרוור "
 
