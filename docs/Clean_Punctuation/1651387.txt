הרשות השנייה שוקלת להכיר בהשקעה בדיעבד של זכייניות ערוץ 2 בסרטים ישראלים שכבר שודרו והופקו
הרשות מבקשת לעגן בכללים את מחויבויות הזכיינים להשקעה בקולנוע ,  שמסתכמים ב4-8 מיליון שקל לערוץ לשנה
הרשות השנייה תערוך שימוע בנושא השקעת הזכייניות בקולנוע הישראלי .  לפי נוסח השימוע שפירסמה הרשות ,  היא מבקשת לעגן בכללים את מחויבויות הזכיינים להשקעה בקולנוע ,  שמסתכמים ב4-8 מיליון שקל לערוץ בכל שנה בהתאם להכנסותיהם.הרשות מבקשת את עמדות הציבור בנוגע לכמה נקודות שבהן היא מתחבטת .  לפי אחד הסעיפים בוחנת הרשות אפשרות לחייב את הזכיינים להוציא 65% מהסכום המחויב להפקות קולנוע חיצוניות ,  כלומר שהזכייניות אינן חלק מהן ,  כפי שנהוג כיום בתוכניות סוגה עלית  ( דרמה ותעודה )  .  כיום רשאיות הזכייניות להוציא סכום זה גם על הפקות קולנוע פנימיות.סעיף נוסף מעלה את האפשרות כי הזכייניות יוכלו להשקיע את הסכום או חלקו גם בסרטי קולנוע שהפקתם כבר הסתיימה ואף סרטי קולנוע שכבר שודרו .  בהתאם לשינויים בחוק ,  מחצית מההוצאה על קולנוע תופחת מהתחייבויות הזכיין בתחום הסוגה העלית ,  והרשות בודקת מאיזו סוגה יש להפחית את ההתחייבות - דרמה ,  תעודה ,  תוכניות מיוחדות וכו' .  ייתכן גם שכלל הסוגות השונות יופחתו באופן שווה.שאלה נוספת שמעלה הרשות לדיון היא האם יותר לזכייניות להשקיע גם בסרטים שלא משקיעים בהם גורמים נוספים ,  וכן מועלית האפשרות כי הזכייניות יורשו להשקיע רק בסרטים שכבר קיבלו מימון חלקי מאחת הקרנות הפועלות בישראל .  ההגדרה לסרט ישראלי היא סרט עלילתי באורך של שעה לפחות אשר הופק למען הקרנתו בבתי קולנוע .  הסרט צריך להיות בעברית ,  ערבית או רוסית ,  או שפה אחרת שאושרה מראש .  75% מהיוצרים ,  הצוות הטכני וצוות ההפקה צריכים להיות תושבי ישראל המתגוררים בה דרך קבע ולפחות 50% ממשך הסרט צריך להיות מצולם ,  ערוך ומופק בישראל .
 
הרשות השנייה שוקלת להכיר בהשקעה בדיעבד של זכייניות ערוץ 2 בסרטים ישראלים שכבר שודרו והופקו
הרשות מבקשת לעגן בכללים את מחויבויות הזכיינים להשקעה בקולנוע ,  שמסתכמים ב4-8 מיליון שקל לערוץ לשנה

