משרד האוצר והות"ת :  תקציב מערכת ההשכלה הגבוהה לשנת הלימודים הנוכחית - כ-7 מיליארד שקל
התקציב גדל בכ-237 מיליון שקל לעומת אשתקד ;  טרכטנברג : " התוכנית תביא בשורה חדשה וחיזוק מצוינות המחקר "
 משרד האוצר והוועדה לתכנון ותקצוב של המועצה להשכלה גבוהה הגיעו לסיכום תקציבי ,  על פיו תקציב מערכת ההשכלה הגבוהה יעמוד בשנת הלימודים הנוכחית על כ- 6.9 מיליארד שקל .  מליאת הוועדה לתכנון ותקצוב קיימה היום דיון ממושך אשר בסופו אושר התקציב פה אחד.סכום זה מהווה גידול של כ-237 מיליון שקל בהשוואה לתקציב תשס"ט המקורי .  הגידול בתקציב נובע ,  בין היתר ,  ממימון הסכמי השכר עם הסגל הבכיר והזוטר ,  מגידול במספר הסטודנטים ועוד .  הוועדה לתכנון ותקצוב רואה בתקציב שנה"ל תש"ע כתקציב של שנת מעבר שבמהלכה תגובש ,  בתיאום עם משרד האוצר ,  תוכנית חומש חדשה למערכת ההשכלה הגבוהה .  תכנית החומש תכלול בין היתר עדכון למודל התקציבי לצורך עידוד המצוינות במערכת ואת הסדרת נושא הפנסיה התקציבית באוניברסיטאות .  תוכנית החומש צפויה לפעול החל משנת הלימודים תשע"א.יו"ר הות"ת ,  פרופ' מנואל טרכטנברג ,  מסר : " תקציב שנת הלימודים תש"ע הינו תקציב מעבר מבחינת מערכת ההשכלה הגבוהה שבונה בימים אלה תכנית מרכזית לטווח ארוך .  התוכנית חייבת להביא בשורה חדשה ולחזק את מצוינות המחקר ואיכות ההוראה ". הממונה על התקציבים במשרד האוצר ,  ד"ר אודי ניסן ,  הוסיף : " אנו רואים חשיבות רבה בחיזוק מערכת ההשכלה הגבוהה ובתרומתה לכלכלה ולחברה .  אני סבור ששיתוף הפעולה והדיאלוג הפורה בין הגורמים השונים יאפשר להתמודד עם האתגרים הרבים העומדים בפני מערכת ההשכלה הגבוהה ,  ביניהם ,  שינוי אמיתי במודל התקצוב ,  העדפת מצוינות וניצול היתרונות היחסיים של המוסדות ". 

משרד האוצר והות"ת :  תקציב מערכת ההשכלה הגבוהה לשנת הלימודים הנוכחית - כ-7 מיליארד שקל
התקציב גדל בכ-237 מיליון שקל לעומת אשתקד ;  טרכטנברג : " התוכנית תביא בשורה חדשה וחיזוק מצוינות המחקר "
 
