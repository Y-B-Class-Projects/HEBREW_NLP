מה צריך כדי להרגיל עובד מדינה למערכת מחשוב חדשה ?  בונוס של 18 אלף שקל 
ההסתדרות דורשת מענקים בסך 108 מיליון שקל לעובדים שישתמשו במערכת מרכב"ה
 >  >  האם שידרגו באחרונה את מערכות המחשב במשרד שבו אתם עובדים ?  ואם כן ,  האם קיבלתם על כך פיצוי כספי ?  בימים אלה מטמיעה המדינה את מערכת מרכב"ה  ( מחשוב רוחבי כולל במשרדי הממשלה )  לניהול משאבים ארגוניים  ( כוח אדם ,  רכש ,  לוגיסטיקה )  בכל משרדי הממשלה .  פרויקט מרכב"ה נמשך זה כעשור ועלותו מוערכת ב-700 מיליון שקל .  המערכת אמורה לאפשר לכל המחשבים המחוברים אליה  " לדבר "  ביניהם .  עד כה חוברו אליה 62 משרדי ממשלה ויחידות סמך .  עם זאת ,  בהסתדרות מתנגדים לשדרוג מערכות המחשב בלי שיינתן לעובדים פיצוי כספי על כך .  ההסתדרות דורשת תוספת של 1,500 שקל בחודש למשך שנה ,  כלומר ,  18 אלף שקל לכל עובד שתפקידו לעבוד מול המערכת החדשה .  בסך הכל דורשת ההסתדרות כי המדינה תפצה כ-6,000 עובדים בסכום כולל של כ-108 מיליון שקל - רק משום שיהיה עליהם לעבוד במערכת חדשה יותר מזו שאליה הורגלו .  המדינה מציעה לעובדים קורסי הדרכה בני 3-7 ימים למערכת החדשה על חשבון שעות העבודה השוטפות .  ההשתתפות בקורס מוכרת לגמול השתלמות .  בכך ,  ההשתתפות בהדרכה תעניק למעשה נקודות לעובד ,  שבסופו של דבר יוסיפו פרמיה חודשית לשכרו .  מדובר בקורסים שעלותם בשוק הפרטי אלפי שקלים .  המשרד הגדול הבא שאמור לקלוט את מערכת המחשב החדשה הוא משרד החקלאות ,  ואולם בהוראת ההסתדרות עובדי המשרד אינם יוצאים לקורס ,  אינם משתתפים בהדרכות ולא יוכלו להפעיל את המערכת .  המשמעות היא שהמשרד לא יוכל לשלם לחקלאים ולספקים .  העובדים חוששים כי המעבר למערכת החדשה יגרום לפיטורים ,  ואולם ,  בפגישות של נציגי העובדים עם נציגי הממונה על השכר והנציבות סוכם מראש כי לא תהיה פגיעה בשכר העובדים .  ואכן ,  עד כה לא היתה פגיעה כזו במשרדים שעובדים עם מרכב"ה .  הבעיה העיקרית של הממונה היא יצירת תקדים ,  שכן בכל פעם שהמדינה תרצה להכניס שיפור טכנולוגי במערכותיה ,  היא תידרש לשלם עשרות מיליוני שקלים - גם אם מדובר בשדרוג מערכות פשוט .  בדו"ח שהוציא מרכז המחקר והמידע של הכנסת מצוטט טל הרמתי ,  סגן החשב הכללי האחראי על נושא המחשוב בממשלה ,  האומר כי נתקל בהתנגדות תוך משרדית ליישום המערכות ,  הנובעת משינוי סדרי העבודה במשרדים בעקבות הכנסת המערכות .  מחבר הדו"ח ,  רועי גולדשמידט ,  כותב כי יישום מרכב"ה יצר קונפליקט בין האינטרס של משרד האוצר בשליטה מרכזית לשם מימוש יעדיו לבין הרצון של משרדי ממשלה וגופים שונים לאוטונומיה בתחומי הביצוע שלהם .  דובר ההסתדרות מסר : " פרויקט מרכב"ה הוא שינוי ארגוני העשוי לגרום לשינוי בתנאי העסקתם של העובדים ובעומסי העבודה המוטלים עליהם ואפילו להוביל לפיטורי עובדים .  אגפי האוצר ומשרדי הממשלה מכירים בהשלכות אלה על העובדים ולכן הם מקיימים משא ומתן עם ההסתדרות ,  שעוסק בראש ובראשונה בהכשרתם ובהעשרתם של העובדים כדי שיוכלו להתמודד בצורה טובה עם המערכת הטכנולוגית החדשה .  בנוסף ,  מתנהל משא ומתן להתאמת טבלת השכר לעובדים שעברו את ההכשרה ולעובדים החדשים שייקלטו במערכת ". 

מה צריך כדי להרגיל עובד מדינה למערכת מחשוב חדשה ?  בונוס של 18 אלף שקל 
ההסתדרות דורשת מענקים בסך 108 מיליון שקל לעובדים שישתמשו במערכת מרכב"ה

