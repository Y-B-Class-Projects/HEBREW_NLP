רשות ני"ע חקרה את משה גבריאל ,  מנכ"ל אינטרקולוני ,  בחשד לעבירות בניירות ערך 
מחלקת החקירות של רשות ני"ע פשטה שלשום על משרדיה של חברת הנדל"ן ואספה מסמכים
מחלקת החקירות של רשות ני"ע פשטה שלשום על משרדיה של חברת הנדל"ן אינטרקולוני ואספה מסמכים ,  כאשר במקביל נחקר במשרדי הרשות משה גבריאל ,  מנכ"ל החברה ואחד מבעלי השליטה בה ,  בחשד לביצוע עבירות שנוגעות להכללת פרט מטעה בדו"חות.הפשיטה של הרשות והחקירה של משה גבריאל הביאו לדחיית אסיפה של בעלי אגרות החוב מסדרות א' וב' שנועדו להתקיים אתמול ,  ל-10 בינואר .  אסיפות בעלי האג"ח נועדו לאשר את הסדר החוב של החברה ,  שבמסגרתו אמורה היתה אינטרקולוני להקצות לבעלי אגרות החוב מסדרות א' וב' 90 מיליון מניות ,  שהן 63% מהונה של החברה בדילול מלא כנגד המרת אגרות חוב ב-168 מיליון שקל.ההסדר היה מדלל את חלקם של בעלי השליטה באינטרקולוני ,  ורדה בורשטיין ומשה גבריאל ,  ל-15.6% ו-15.4% בדילול מלא בהתאמה ,  ול-4.3% ו-4.1% מייד לאחר ההקצאה .  בתוך כך הסיר שלשום בית המשפט מכשול נוסף בדרך לאישור הסדר החוב ,  כאשר כפה על ורדה בורשטיין לכבד הסכם פשרה בינה לבין רועי לוסטרניק  ( לשעבר אחד משני בעלי השליטה בחברה )  מאוקטובר 2009 ,  שעל פיו התחייבה שלא להתנגד לאישורו של הסדר החוב.בורשטיין טענה בראשית דצמבר 2009 כי מאז שנחתם הסכם הפשרה בוצעו בחברה עבירות שנועדו לתת ללוסטרניק ולגבריאל פטור ומקלט מטענות לעבירות של מרמה ,  הפרת חובות זהירות ונאמנות לחברה ,  ופעולות מעילה שגרמו לאינטרקולוני נזק של 82 מיליון שקל .  בורשטיין טענה בין היתר במכתב לדירקטוריון החברה כי יש פער בין המחיר שעל פיו בוצעה עסקת פרויקט וולנטר ברומניה לבין מחירו במאזני החברה הרומנית .  בורשטיין צירפה למכתבה דו"ח חקירה של רו"ח יהודה בר¬לב.על פי הערכות ,  רשות ניירות ערך חוקרת את העסקה ,  שבמסגרתה חברה שאינטרקולוני החזיקה ב-50% ממניותיה ,  רכשה את הבעלות המלאה בחברת דלתא ביולי 2007 תמורת 12.6 מיליון יורו .  דלתא החזיקה 40 דונם בוולנטרי - עיירה בצפון מזרח בוקרסט שמיועדת לבניית 100 אלף מ"ר .  חלקה של אינטרקולוני בעסקה מומן כולו מהונה העצמי .
 
רשות ני"ע חקרה את משה גבריאל ,  מנכ"ל אינטרקולוני ,  בחשד לעבירות בניירות ערך 
מחלקת החקירות של רשות ני"ע פשטה שלשום על משרדיה של חברת הנדל"ן ואספה מסמכים

