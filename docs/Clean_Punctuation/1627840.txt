ייקור המים הוא רק ההתחלה
מחירי המים עולים בכל העולם ,  והם ימשיכו לעלות גם בישראל .  המגמה הזו מובילה אותנו להכניס לתיק את ארד דליה ,  המתמחה בפיתוח שעוני מים חכמים
 >  >  בבזארים המזרחיים יש כלל ידוע :  ככל שסחורה יקרה יותר ,  המאזניים שבהם שוקלים אותה מדויקים יותר .  הדיון שמתנהל סביב היטל הבצורת בישראל הוא סוער ,  ואולם לא רק כאן עלו מחירי המים בעשור האחרון .  ברבות ממדינות העולם עלו מחירי המים בעשור האחרון בעשרות אחוזים ,  וכך גם בארה"ב .  החברה הישראלית ארד דליה מייצרת שעוני מים חכמים המאפשרים לרשויות ולחברות המים לעקוב בכל עת אחר צריכת המים - ולזהות דליפות וגניבות .  זיהוי מהיר מאפשר למנוע אובדן של מים ושל הכנסות בהיקף שעלול להיות גדול מאוד .  הסיבות לעליית המחירים ידועות וכוללות את זיהום מי התהום ,  הגידול באוכלוסיית העולם וצמיחת התעשייה .  בעבר קביעת המחירים למים נחשבה בעייתית ,  שכן מרבית המים הגיעו ממקורות טבעיים .  אבל בשנים האחרונות ההכרח לטפל במים ,  להקים מתקני התפלה ולהשיב מי קולחין שינה את התמונה ,  והצורך לקבוע מחיר למים על ידי הרשויות נהפך למובן יותר .  ארד דליה נהנית ממגמות אלה .  החברה מחזיקה 5% משוק שעוני המים בעולם .  תחום מדידת המים בנקודות הקצה נמצא בתחילת דרכו במקומות רבים .  בארה"ב מותקנים שעוני מים רק ב-60% מהבתים ,  בברזיל ב-50% ,  במדינות סקנדינביה ב-50% ובסין ב-73% .  בבריטניה ,  במקסיקו ובהודו שעוני המים מותקנים בפחות מ-30% מהבתים .  בישראל ,  גרמניה וצרפת ,  לעומת זאת ,  מותקנים שעוני מים בכל הבתים .  ואולם חיבור של יותר ויותר בתים הוא רק חלק מהבסיס לפוטנציאל הצמיחה של החברה .  מקור צמיחה נוסף הוא החלפת שעוני מים ישנים ,  שנבדקים מדי תקופה באופן ידני .  אלה מוחלפים בשעונים חדשים שמעבירים לספק המים קריאה רציפה .  מניית ארד נסחרת כיום במחירים אטרקטיביים ,  הן ביחס למתחרותיה האמריקאיות והן ביחס להיסטוריה שלה .  שווי השוק של החברה הוא כיום כ-300 מיליון שקל ,  ומכפיל הרווח של ארבעת הרבעונים האחרונים הוא באזור ה-10 .  בנוסף ,  הרווח בתקופה זו היה מוטה כלפי מטה בגלל הרבעון האחרון של 2008 ,  שהיה חלש בשל הוצאות חד פעמיות .  מתחרותיה האמריקאיות של ארד ,  badger meter ו-itron ,  זוכות למכפילי רווח נדיבים יותר - כ-20 ו-30 בהתאמה .  אם מכירות ארד יחזרו לצמוח בקצב ממוצע של 10%  ( בעינינו זו תחזית שמרנית )  ,  ב-2010 הן יגדלו ל-380 מיליון שקל .  ממכירות כאלה היא אמורה לייצר רווח נקי של כ-36 מיליון שקל - ואולי יותר .  לפי מכפיל רווח של 10 ,  שוויה יכול להגיע ל-360 מיליון שקל ,  כ-20% מעל לשוויה הנוכחי .  בנוסף ,  אם בודקים את יחס ה-ev/ebitda ,  שמביא בחשבון את חובות החברה ומנטרל רווחים והפסדים חד פעמיים ,  מתברר שארד זולה בהרבה מהמתחרות .  בחישוב כזה המכפיל של ארד הוא 6.7 ,  המכפיל של badger הוא 12 והמכפיל של itron הוא 18 .  אם מניית ארד תונפק יום אחד בחו"ל או שייכנס אליה משקיע זר ,  פער המחירים הזה עשוי להצטמצם .  לפוטנציאל הצמיחה של החברה תורמת העובדה שהיא עושה מאמצים לקבל הכנסות שמקורן בתקציבי התמריצים של הממשל בארה"ב .  לכך מצטרפת רכישה של 51% ממתחרה ספרדית בתחום שעוני המים ,  שסוללת את דרכה של ארד לשוק הספרדי .  הרכישה התבצעה במחירים סבירים ,  כשהחברה הספרדית היא רווחית והעסקה אמורה להשביח את החברה הספרדית עוד יותר .  - רן שחם הוא מנכ"ל משותף באלטשולר שחם .  יותם עירוני הוא אנליסט .  הכתבה אינה מהווה המלצה לרכישת ני"ע

ייקור המים הוא רק ההתחלה
מחירי המים עולים בכל העולם ,  והם ימשיכו לעלות גם בישראל .  המגמה הזו מובילה אותנו להכניס לתיק את ארד דליה ,  המתמחה בפיתוח שעוני מים חכמים

