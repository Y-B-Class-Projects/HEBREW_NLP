שר האוצר חתם על צווי תיקוף לשלוש אמנות מס חדשות עם אסטוניה ,  ווייטנאם וטייוואן
האוצר :  התוכנית נועדה להקל על הפעילות העסקית של חברות ישראליות בחו"ל
שר האוצר ,  יובל שטייניץ ,  חתם על צווים המכניסים לתוקף החל משנה זו ,  שלוש אמנות מס חדשות עליהן חתמה ישראל לאחרונה עם ווייטנאם ,  טויוואן ואסטוניה .  האמנות שנחתמו עם וייטנאם וטיוואן נועדו לשפר את יכולת התחרות של חברות ישראליות רבות הפועלות במדינות אלה בשנים האחרונות ,  בעיקר בתחומי תשתיות ,  תקשורת וטכנולוגיה .  האמנה שנחתמה עם אסטוניה ,  מהווה צעד חשוב נוסף להשלמת תהליך גיבוש הסכמי מס של ישראל עם האיחוד האירופי .  שכן אסטוניה ,  כמו גם ישראל ,  צפויה להצטרף בשנת 2010 לארגון ה-oecd ,  והיא מהווה אחת מהמדינות האחרונות באיחוד האירופי עמן לא ערכה ישראל אמנת מס עד היום .  האמנה עם וייטנאם קובעת ניכוי מס במקור בשיעור 10% מדיבידנד ,  ריבית ותמלוגים .  האמנה עם טייוואן קובעת ניכוי מס במקור בשיעור 10% מדיבידנד וריבית וניכוי מס של 5%-15% מתמלוגים .  האמנה עם אסטוניה קובעת ניכוי מס במקור בשיעור של 0%-5% מדיבידנד וריבית וכן פטור מניכוי מס מתמלוגים .  עוד נקבע ,  כי תושבי ישראל לא יצטרכו לשלם מס בווייטנאם ,  טייוואן או אסטוניה על רווחי הון שצברו במדינות אלה  ( למעט מקרקעין )  ,  אלא רק בישראל.מנהל מחלקת מיסוי בינלאומי במינהל הכנסות המדינה ,  רו"ח ועו"ד אופיר לוי ,  מציין כי מדובר בצעד נוסף ביישום תכנית משרד האוצר להסיר חסמי מיסוי הפוגעים בסחר הבינלאומי ,  לעודד השקעות הדדיות ולהקל על הפעילות העסקית של חברות ישראליות בחו"ל .
 
שר האוצר חתם על צווי תיקוף לשלוש אמנות מס חדשות עם אסטוניה ,  ווייטנאם וטייוואן
האוצר :  התוכנית נועדה להקל על הפעילות העסקית של חברות ישראליות בחו"ל

