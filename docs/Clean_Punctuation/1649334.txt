מהפך אקולוגי :  מפלס ים המלח החל לעלות לאחר עשרות שנים של ירידה רצופה
רשות המים :  החורף האחרון כיסה את הגירעון ההידרולוגי של השנה הקודמת בלבד
לאחר עשרות שנים של ירידה רצופה במפלס שהגיעה לכ-15 מטר ,  עלה בימים האחרונים מפלס ים המלח ב-8 ס"מ ,  עלייה חדה בהתחשב בגודלו - כך מסרה רשות המים.כמו כן ,  עלו המפלסים בכמה אקוויפרים תת קרקעיים מרכזיים וחזרו לרמת  " הקווים האדומים ",  לאחר שמפלסים אלה ירדו בשנים האחרונות מתחת לקווים הללו .  הרשות מציינת ,  כי מפלסי המים באקוויפרים הראשיים של ישראל  " ירקון תנינים "  ו"החוף ",  חזרו לרמתם בחודש המקביל אשתקד .  משמעות הדבר ,  היא שגשמי החורף הצליחו לכסות את הגירעונות ההידרולוגיים שנוצרו בשנה שעבר בלבד ,  אבל לא את הגירעון המצטבר מ-5 השנים האחרונות .  עוד בהודעת רשות המים ,  מפלס הכנרת חצה בתחילת החודש את הקו האדום התחתון  ( 213  מטר )  ,  לראשונה מאז יולי 2008 .  וכן מעינות אפר המספקים מים לנחל מעמן ,  חזרו לנבוע לאחר שהתייבשו בביולי 2007.הרשות מציינת כי בתקופה שבין 28-25 בפברואר 2010 ,  ירדו בישראל כמויות גשם גדולות במיוחד  ( מעל 200 מ"מ באזור ירושלים )  ,  ששיפרו את מאזן הגשם השנה יחסית לממוצע הגשמים הרב שנתי .  כמו כן ,  נרשמה ספיקת שיא בנחלי הכנרת ,  בהם ספיקה היסטורית של 25 מ"ק/שנייה בנחל סער .  ספיקת השיא הקודמת של הנחל עמדה על 20.4 מ"ק לשנייה  ( 1982 ) .רשות המים נמנעה מלהתייחס בהודעתה להחלטה האם להחזיר את היטל הבצורת באמצע החודש הבא ,  והאם להגדיל את הקצבת המים לחקלאות ב-50 מיליון מ"ק  ( 15% )  .  ככל הנראה ,  תדחה ההחלטה עד לבחינת הנושא לאור כמויות הגשם שעדיין צפויות בחודש מארס .
 
מהפך אקולוגי :  מפלס ים המלח החל לעלות לאחר עשרות שנים של ירידה רצופה
רשות המים :  החורף האחרון כיסה את הגירעון ההידרולוגי של השנה הקודמת בלבד

