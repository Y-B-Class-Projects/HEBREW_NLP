חדש :  דירוג מלונות אחיד באירופה
משרד התיירות הישראלי ,  המקיים בימים אלה עבודת מטה לדירוג המלונות ,  יבחן את שיטת הדירוג האירופית החדשה
 >  >  הסכמה לדירוג אחיד של מלונות הושגה בימים אלה בגרמניה ,  באוסטריה ,  בהולנד ,  בשוודיה ,  בשווייץ ,  בצ'כיה ובהונגריה .  גם צרפת עשויה להצטרף בקרוב לשיטת הדירוג .  לדברי נשיא התאחדות המלונות בגרמניה , " עד כה הדירוג היה רק טלאי על טלאי ,  עתה סוף-סוף יש כללים ברורים לכל השוק ".  תהליך איחוד הדירוג יצא לדרך לאחר שבשנים האחרונות התקבלו תלונות רבות באיגודים להגנת הצרכן במדינות שונות באירופה של אורחים במלונות ביבשת ,  בשל היעדר דירוג אחיד .  הדירוג ,  שיתבסס על 270 קריטריונים ,  יאומץ על ידי כ-21 אלף מלונות ,  שיתאימו את עצמם לסטנדרטים החדשים .  ארגונים להגנת הצרכן באירופה הביעו שביעות רצון מהמהלך ,  ואמרו כי זהו צעד נכון לטובת הצרכנים .  שיטת הדירוג הממשלתי בבתי המלון בישראל בוטלה ב-1998 .  ועדה שבדקה את הצורך בדירוג המלונות בישראל המליצה לפני כשנתיים על  " דירוג וולנטרי במתכונת מסחרית ,  מטעם גורם בינלאומי בעל מוניטין ".  שר התיירות ,  סטס מיסז'ניקוב ,  כלל בתוכנית העבודה התלת-שנתית של המשרד גם דירוג מלונות שייעשה על ידי חברה בינלאומית ,  כמו מישלן .  ממשרד התיירות נמסר בתגובה כי המשרד תומך בדירוג בתי המלון השונים בישראל על ידי חברה בינלאומית בלתי תלויה . " המשרד מקיים בימים אלה עבודת מטה ,  ביחד עם התאחדות בתי המלון בישראל ,  שעיקרה איתור שיטת הדירוג המתאימה ביותר למשק הישראלי .  הצוות המקצועי במשרד התיירות יבחן במסגרת זו גם את שיטת הדירוג האירופית החדשה ". 

חדש :  דירוג מלונות אחיד באירופה
משרד התיירות הישראלי ,  המקיים בימים אלה עבודת מטה לדירוג המלונות ,  יבחן את שיטת הדירוג האירופית החדשה

