פוטבול :  ביקוש גבוה לסיבוב ראשון
מרשל ואורטון מדנבר ,  ג'ייסון קמפבל מוושינגטון ורוני בראון ממיאמי מיועדים לטרייד .  המחיר :  בחירת סיבוב ראשון בדראפט
מועד ההחתמות מתקרב ,  הדראפט יגיע בעוד פחות מחודשיים וקבוצות ה-NFL חושבות על כל האספקטים .  שלושה שחקני מפתח - ברנדון מרשל ,  התופס המצוין של דנבר ,  קייל אורטון ,  הקוורטרבק של הקבוצה ,  רוני בראון ,  הרץ האחורי של מיאמי ,  והקוורטרבק של וושינגטון ג'ייסון קמפבל הושמו ב"רשימת ההעברות "  של קבוצותיהם עם תנאי אחד - תמורה בדמות בחירת סיבוב ראשון .  זאת אומרת ,  הקבוצה הראשונה שתציע את הבחירה הגבוהה שלה תזכה באחד השחקנים .  אגב ,  קבוצה שתרצה את הליינבקר החולני אלוויס דומרוויל תצטרך לשלם לברונקוס גם בחירת סיבוב שלישי בתמורה .  המשמעות המעשית של כל המהלכים הללו היא שהשחקנים יישארו ,  כפי הנראה ,  בקבוצותיהם .  
הג'טס ישאירו את התופס בריילון אדוארדס ,  שהגיע במהלך העונה בטרייד מקליבלנד ,  לאחר ששמו אותו באותו סטטוס של דומרוויל - בחירת סיבוב ראשון ושלישי ,  מחיר שכנראה לא ישולם עבורו .  נציגיו של ג'וליוס פפרס מקרוליינה נפגשו עם אנשים משיקגו ,  אולם כרגע לא ברור כמה קרוב השחקן לברס .  
הקוורטרבק של אינדיאנפוליס פייטון מאנינג עבר ניתוח בצווארו ,  כדי להסדיר הפרעה בעצב שגרמה לו לכאבים במשך 12 שנות משחקו בליגה .  הניתוח לא צפוי לפגוע בהכנות של מאנינג לעונה הבאה .  שחקנים בליגה לוקחים שיעורים בניהול כספים ,  לאור המקרים הרבים של קולגות שפרשו ופשטו רגל ,  למרות סכומי העתק שהרוויחו .  הקורס החל ב-2005 ,  והשחקנים שמשתתפים טוענים כי עיניהם נפקחות . " זו בהחלט קריאת השכמה ",  אמר ג'יימס פריור מפיטסבורג , " חייבים לחשוב על העתיד ". 

פוטבול :  ביקוש גבוה לסיבוב ראשון
מרשל ואורטון מדנבר ,  ג'ייסון קמפבל מוושינגטון ורוני בראון ממיאמי מיועדים לטרייד .  המחיר :  בחירת סיבוב ראשון בדראפט

