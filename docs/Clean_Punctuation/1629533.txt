הכל אישי 
פרנץ' טוסט ברנו אנשי תעשיית הרכב עזבו ביום שלישי בבוקר את עבודתם ונסעו למלון לאונרדו בוטיק בתל אביב לאכול ארוחת הבוקר .  המארחים :  קבוצת קרסו מוטורס .  המאורע :  קמפיין מהפכת האמינות של מותג הרכב רנו .  בקרסו ניצלו את ההזדמנות כדי לקיים ישיבה בנושא המכונית החשמלית .  השמיעו את משנתם :  שר התשתיות עוזי לנדאו ,  יואל קרסו ,  אריק וחיים קרסו ,  איציק וייץ ויואב הורוביץ .  לנדאו אמר בישיבה כי הוא רואה חשיבות גדולה בשיתוף הפעולה בין רנו העולמית לבין חברת קרסו ובטר פלייס .  הוא הביע נכונות להשקיע במיזמים שמקדמים מעבר לאנרגיה ירוקה ומשפרים את איכות הסביבה והאוויר של אזרחי ישראל .  באירוע נכחו בכירי רנו שהגיעו לישראל ליומיים ,  בהם ז'אן פייר ואלוד ,  מנהל האיכות של רנו העולמית ,  וסטיב נורמן ,  מנהל השיווק של רנו העולמית .  יום קודם לכן סיירו האורחים עם יואל קרסו ואיציק וייץ בירושלים .  עוד השתתפו באירוע :  שמעון מזרחי ,  דני שמעוני ,  דני שביט ,  סמדר ברבר-צדיק ,  יקי אנוך ,  ינון עמית ,  יעקב קדמי ,  תלמה בירו ,  הפרסומאים חנן קליגמן ,  גיל סמסונוב ואבי קנת מנכ"ל אינפיניטי .  לנדאו קיבל באירוע מבכירי רנו הזמנה לבוא לסיור במפעלי החברה בצרפת ולהתרשם מהחשיבות המוקנית לנושא הסביבה .
 
הכל אישי 
nan
