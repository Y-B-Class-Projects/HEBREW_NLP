המדינה חשופה לתביעה של 500 מיליון ש' ברכבת הקלה בירושלים
הפרויקט יידחה בחצי שנה נוספת לאחר שהבורר ההנדסי קיבל את מרבית טענות הזכיינית סיטי-פס .  תאריך היעד החדש :  מארס 2011
 >  >  פרויקט הרכבת הקלה בירושלים עשוי להידחות שוב בחצי שנה ,  ל-15 במארס 2011 - כך המליץ בשבוע שעבר הבורר ההנדסי לפרויקט ,  אבי אודווין .  הבורר קיבל את מרבית טענות הזכיינית ,  קבוצת סיטי-פס ,  שטענה כי משרדי הממשלה ועיריית ירושלים אחראים לעיכובים שבגינם לא תוכל להשלים את הפרויקט במועד שנקבע קודם לכן - 8 בספטמבר 2010 .  המלצת הבורר ההנדסי תובא כעת להכרעת הבוררים המשפטיים בפרויקט - השופט בדימוס בועז אוקון ועו"ד רם כספי .  מחוות הדעת של אודווין עולה כי השפעת העיכובים היא שוות ערך לדחייה של שמונה חודשים בפרויקט ,  אך האצת העבודות תאפשר את סיומו בין 28 בפברואר ל-15 במארס .  אם אמנם תאומץ מסקנה זו בידי הבוררים תהיה המדינה חשופה לתביעת ענק מצד הזכיינית,בהיקף מוערך של 300-500 מיליון שקל .  הבורר החליט להטיל את מלוא האחריות  ( 100% )  על המדינה בסוגיות עיכוב מערכת בקרת התנועה  ( חצי שנה )  ,  וכן את מלוא האחריות באשר לאיחורים בחלוקת היתרי העבודה  ( 8 חודשים )  .  באשר לעיכוב בתכנון הרמזורים לאורך הפרויקט  ( חצי שנה )  ,  חילק הבורר את האחריות בין המדינה  ( 70% )  לבין הזכיינית  ( 30% )  .  אודווין הדגיש בחוות דעתו את חשיבות שיתוף הפעולה בין הצדדים .  לדבריו , " לא נותר עוד זמן לדחיית החלטות או לוויכוחי סרק שאינם מובילים את הפרויקט קדימה ".  פרויקט הרכבת הקלה בירושלים סובל זה כשלוש שנים מעיכובים וממחלוקות נמשכות בין הזכיינית לעיריית ירושלים ולמשרדי הממשלה ומטענות הדדיות של הצדדים על הערמת קשיים .  לפני כמה חודשים הודיעה סיטי-פס כי לא תעמוד גם בלוח הזמנים החדש לביצוע הפרויקט ,  וכי היא צופה איחור של תשעה חודשים נוספים במועד השלמתו .  זאת ,  בנוסף לדחייה של 19 חודשים שעליה סיכמו המדינה והצדדים רק ביוני ,  ושבגינה נאלצה המדינה לפצות את סיטי-פס ב-150 מיליון שקל .  במדינה אישרו את קבלת חוות הדעת .  מקבוצת סיטי-פס נמסר כי לא יתייחסו לנושא עד להחלטתם הסופית של הבוררים .
 
המדינה חשופה לתביעה של 500 מיליון ש' ברכבת הקלה בירושלים
הפרויקט יידחה בחצי שנה נוספת לאחר שהבורר ההנדסי קיבל את מרבית טענות הזכיינית סיטי-פס .  תאריך היעד החדש :  מארס 2011

