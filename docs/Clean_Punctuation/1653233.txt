בחנו הסיכון בשרשרת האספקה
מנהלים רבים מתעלמים מהסיכונים הטמונים בשרשרת האספקה של הארגון ,  אף כי הם יכולים לפגוע משמעותית בשירות ללקוחות
 >  >  שרשרת האספקה היא מקור החיים של ארגון .  ההכנסות ממכירות תלויות מיכולת שרשרת האספקה לאפשר את זמינות המוצר .  60%-70% מהוצאות החברה נשלטות לרוב על ידי שרשרת האספקה המורחבת .  שרשרת האספקה מנהלת את המלאים ,  ונמצאת בלב רמות ההון הנזיל של החברה .  שרשרת האספקה גם קובעת את רמות ההון הפיסי ,  באמצעות ניהול ניצולת מפעלים ,  מחסנים וחנויות .  לכן חיוני שלארגון יהיה תהליך ממושמע לזיהוי ,  תעדוף וניהול הסיכונים שעשויים להשפיע על שרשרת האספקה .  מנהלי שרשרת אספקה רבים מוצאים עצמם לעתים קרובות בעין הסערה :  נאבקים לאזן יעדים תפעוליים דורשניים עם הצורך לספק את צורכי הלקוחות ,  לצמצם עלויות ולהביא לגידול בהכנסות .  עליהם למצוא דרכים להצליח כיום - תוך שיפור מהיר ומתמיד כדי לשמור על תחרותיות העסק שלהם גם בעתיד .  שינויים בשרשרת האספקה יכולים לטמון בחובם סיכונים עצומים ,  בייחוד כאשר הדבר מגיע לערך עבור בעלי המניות .  מחקר של מרקטווץ' קוורטרלי שפורסם בסתיו 2007 הראה כי הפרעות בשרשרת האספקה יכולות להוביל לירידה ממוצעת של 40% במחירי המניות ,  ועם זאת במחקר שערכנו עלה כי רוב החברות נוטות להתעלם מסיכונים כאלה .  הנתונים שלנו מראים כי 90% מהחברות אינן מבצעות הערכת סיכונים כאשר הן מוציאות את הייצור למיקור חוץ ,  למרות שמיקור חוץ טומן בחובו סיכונים מגוונים הקשורים בחוסר יציבות פוליטית ,  הפרעות בנמלים ,  תנודות בשערי מטבעות ועוד .  לא רק התנאים הגלובליים משקפים סיכונים לשרשראות האספקה ,  אלא גם קשיים פנימיים הנובעים מחוסר תכנון .  מנהל שרשרת אספקה באחת מקמעוניות הצעצועים תיאר באחרונה יישום של מערכת הזמנות שלא עמד בלוחות הזמנים ובתקציב .  עונת החגים הגיעה לפני שהמערכת הושלמה ,  והחברה נותרה ללא יכולת לעבד את ההזמנות .  עובדים עבדו 50 ימים רצופים בניסיון לעמוד בקצב ,  אך החברה נאלצה לשלוח אלפי מכתבי התנצלות ללקוחות שהסבירו כי הזמנת הצעצועים לא תגיע בזמן לחג המולד .  העדויות חד-משמעיות :  אסטרטגיות לניהול שרשרת אספקה דורשות הערכת סיכונים רשמית .  האם יש לכם תהליך ניהול סיכונים בשרשרת האספקה ?  - הכותבים הם מחברי הספר the new supply chain agenda :  the 5 steps that drive real value שצפוי לצאת בקרוב - הסוגיה :  כיצד מנהלים שרשרת אספקה גלובלית נכון יותר ?  הפתרון :  חברות רבות נוטות להתעלם מסיכונים אפשריים בשרשרת האספקה הדרך :  ניהול תהליך סיכונים מובנה בשרשרת אספקה הוא חיוני ויש להפעילו בכל חברה המעוניינת להימנע ממבוכה מול הלקוחות - ומקריסת ערך המניה

בחנו הסיכון בשרשרת האספקה
מנהלים רבים מתעלמים מהסיכונים הטמונים בשרשרת האספקה של הארגון ,  אף כי הם יכולים לפגוע משמעותית בשירות ללקוחות

