איטליה :  הבנקים הגדולים מואשמים בהונאה
הבנקים הבינלאומיים הגדולים דויטשה בנק ,  UBS ו-JP מורגן מואשמים שהונו את עיריית מילאנו .  חקירות הונאות דומות באיטליה גרמו להפסדים בסך 3.4 מיליארד דולר
כתבי אישום באיטליה נגד דויטשה בנק ,  ג'י.פי מורגן ו-UBS בגין הונאת עיריית מילאנו בהשקעות בנגזרים ,  על רקע שורה של חקירות שנפתחו באיטליה נגד בנקים זרים שהסדירו השקעות בנגזרים עבור רשויות מקומיות וסוכנויות ממשלתיות ,  ואשר הסבו להן לפי ההערכות התביעה הפסדים של עד 2.5 מיליארד יורו  ( 3.4 מיליארד דולר )  .
 כתבי אישום בגין הונאת עיריית מילאנו בהשקעות בשוק הנגזרים הוגשו נגד בנק ג'י.פי מורגן צ'ייס האמריקאי ,  בנק UBS השווייצי והבנקים הגרמנים דויטשה בנק ו-היפו ריל איסטייס .  המשפט של ארבעת הבנקים ,  אשר כולל אישומים אישיים נגד 11 בנקאים וכן נגד שני עובדים לשעבר של עיריית מילאנו ,  ייפתח ב-6 במאי ,  מסר היום משרד התובע הכללי של מילאנו .
 עירית מילאנו הפסידה קרוב ל-300 מיליון יורו  ( 412 מיליון דולר )  מהשקעות בנגזרים שביצעה באמצעות ארבעת הבנקים ,  ואשר נועדו לסייע לעיריה לדחות תשלומי ריבית על אג"ח בסך 1.7 מיליארד יורו  ( 2.3 מיליארד דולר )  שמכרה בשנת 2005 .  לפי האישומים ,  ארבעת הבנקים הטעו את עיריית מילאנו לגבי היתרונות הכלכליים הטמונים בעסקה ,  והסתירו מהם את העמלות שגבו במסגרתה בהיקף של יותר מ-100 מיליון יורו .
 בחודש אפריל 2009 החרים התובע הכללי של מילאנו נכסים בסך 476 מיליון יורו  ( 655 מיליון דולר )  של ארבעת בנקים הקשורים לפרשה .
 משרדי תובעים כלליים ברחבי איטליה פתחו בחקירות נגד בנקים שהסדירו השקעות בנגזרים עבור רשויות מקומיות וסוכנויות ממשלתיות ,  ואשר גרמו לפי ההערכות להפסדים של עד 2.5 מיליארד יורו .  חקירה אחרת באיטליה ,  במחוז אפוליה ,  נפתחה נגד בנק אוף אמריקה ונגד הבנק הבלגי-צרפתי דקסיה - החברה האם של דקסיה ישראל  ( לשעבר בנק אוצר השלטון המקומי )  - בחשד כי הטעו את שלטונות המחוז לגבי היקף העמלות על השקעות שביצעו עבורם בשוק הנגזרים ,  ולא סיפקו להם מידע מלא לגבי מהות ההשקעה .
 החקירה באפוליה מתמקדת בהפסדים שספגו שלטונות המחוז בגין השקעה בנגזרים הקשורים להנפקת אג"ח מוניציפליות בסך 870 מיליון יורו שמכר המחוז בשנים 2003 ו-2004 .  לדברי התובע הכללי של העיר בארי ,  הבנקים הטעו את שלטונות המחוז לגבי היתרונות הכלכליים הטמונים בעסקה ,  והסתירו מהם את העמלות שגבו במסגרתה .  יתר על כן ,  נציגי מחוז אפוליה כלל לא דיברו אנגלית ,  והחוזים עם הבנקים לא תורגמו לאיטלקית .
 במחוז נוסף באיטליה ,  נפתחה חקירה דומה נגד בנק נומורה היפני .
 
איטליה :  הבנקים הגדולים מואשמים בהונאה
הבנקים הבינלאומיים הגדולים דויטשה בנק ,  UBS ו-JP מורגן מואשמים שהונו את עיריית מילאנו .  חקירות הונאות דומות באיטליה גרמו להפסדים בסך 3.4 מיליארד דולר

