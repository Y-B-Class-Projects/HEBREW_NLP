פירואט קובני - הבלט הרוסי חוזר לקובה
הבלט הרוסי בקצב הממבו - לאחר 30 שנות ניתוק ,  ישובו רקדני להקת ה"בולשוי "  לבצע פירואטים מעל במות האי הקובני כחלק מחימום היחסים בין המדינות
לאחר 30 שנה של יחסים צוננים ,  להקת הבלט הרוסית המפורסמת ה"בולשוי ",  תשוב להופיע על אדמת קובה .  גורמים רשמיים ברוסיה דיווחו כי הלהקה כולה צפויה להופיע בשנה הקרובה באי הקובני ,  זאת לאחר ששישה מחברי הלהקה יופיעו מחר  ( שבת )  יחד עם להקת הבלט הלאומית של קובה .
 הפעם האחרונה בה ביקרה הלהקה הרוסית בקובה היתה בשנת 1980 בפסטיבל הבלט הלאומי של המדינה בהוואנה . " הרקדנים שהיו פה בביקור הקודם ודאי זוכרים את קובה עם הרבה נוסטלגיה ",  סיפרה הרקדנית אלנה אדריאנקו במסיבת עיתונאים בבירה הקובנית . " זהו כבוד להיות פה ",  הוסיפה  .
 ההופעה מחר היא חלק ממאמצי חידוש היחסים בין קובה לרוסיה ,  שהיו בעלות ברית במשך 30 שנות המלחמה הקרה ,  עד התרסקות הגוש הסובייטי בשנת 1991 .  המדינות התקרבו בשנית במהלך השנתיים האחרונות לאחר שנציגים רוסים ביקרו תכופות באי וחתמו על הסכמים שנועדו לחזק את הקשרים העסקיים והפוליטיים בינן .  כמו כן ,  נשיא קובה ראול קסטרו ביקר בשנה שעברה ברוסיה .
 אולגה זחוקובה ממשרד התרבות הרוסי אמרה כי לאחר שנחתם הסכם שיתוף פעולה תרבותי עם הקובנים ,  הדרך לבואה של הלהקה כולה בשנה הקרובה סלולה . " בעתיד הקרוב אנו עומדים להביא לקובה אמנים מלהקת הבולשוי והמרינסקי ,  אשר גם לה אמנים רבים ",  אמרה .
 
פירואט קובני - הבלט הרוסי חוזר לקובה
הבלט הרוסי בקצב הממבו - לאחר 30 שנות ניתוק ,  ישובו רקדני להקת ה"בולשוי "  לבצע פירואטים מעל במות האי הקובני כחלק מחימום היחסים בין המדינות

