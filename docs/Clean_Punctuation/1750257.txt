ארדואן אשם ,  לא אנחנו
טורקיה הידרדרה לשפל מדיני רווי שפלות ,  בקובעה במסמך רשמי כי היא רואה בישראל סיכון אסטרטגי לעצמה .
 קביעה זו מעידה כי הזדון היה בכוונת מכוון .  רג'פ טאיפ ארדואן ביים תקריות שלא היו ולא נבראו .  סטירת הלחי הפומבית לשמעון פרס היתה רק ההתחלה .  המשט לעזה נועד ליצור עימות אלים .  בין לבין הוא תמיד תבע התנצלות ישראלית .  זה פרק ההשפלה של ירושלים במסע הטורקי אל מחוזות הרשע .
 ישראל נתנה אמון בארדואן .  אהוד אולמרט הרחיק לכת במגעיו עימו וצריך לקוות כי לא היה גלוי לב בשעות הארוכות שעשו יחדיו .  זה היה מהלך סביר עד שנגלה פרצופו האמיתי של ראש הממשלה הטורקי .  רק שלפני כמה חודשים המשיך אולמרט לנהוג כמי שרצעו את אוזנו למשקוף והכריז בהרצאה באולם עינב בתל אביב משהו בנוסח  - " אהבתי את אדוני "  - בהביעו תקווה כי מלאכת התיווך עם סוריה שוב תופקד בידיו של ארדואן .  ביעותים למאזין .
 ארדואן זומם לפגוע בקיומה של ישראל .  הוא שותף לסוריה ולאירן .  טורקיה מרכיב חשוב בשלישייה .  יותר מאירן .  שכן מחמוד אחמדינג'ד נתפס בעולם כליצן ומטורף ,  אבל ארדואן מהפנט את הקהל בארצו ומוביל אותו לברית עם המסוכנים שבאויבי העם היהודי והאנושות בכלל .
 הוא אינו עוצר באדום .  גם לא אתמול ,  כאשר אל ? קאעדה או שיעים או כורדים זרעו טרור מזוויע באיסטנבול .  ארדואן נאם בלהט .  בפעם הבאה יאשים את ישראל .
 הלקח הלאומי אינו מצטמצם למשטח החשוב ברמת הקשר שבין ירושלים לבין אנקרה .  הוא מצריך להרהר בתרבות ה"אילו "  שפותחה בארץ מאז מלחמת ששת הימים ,  והיא הלקאה עצמית אחת מתמשכת וגדולה .
 נקודת מוצא חשובה רשומה על שמו של הרמטכ"ל יצחק רבין .  ב ? 1967 התבטא כי המשטר הסורי ייפול אם יוסיף להתגרות בישראל .  מאז נאמר לו מבית כי אלמלא התבטא כך אפשר שמלחמת ששת הימים לא היתה פורצת .  שורת ה"אילו "  ארוכה .
 אילו מדינאים ישראלים לא אמרו ;  ואילו גולדה מאיר לא סירבה ;  ואילו בנימין נתניהו לא היה מרחיק עד אחוזת וואי ;  ואילו אהוד ברק לא כפה את ועידת קמפ דיוויד על יאסר ערפאת ;  ואילו אהוד אולמרט היה מסכים לנסיגה יותר עמוקה ביהודה ובשומרון ;  וכמובן פטפוט הדיפלומטים הישראלים שאילו לא העלבנו את שגרירם  ( אכן ,  סכלות )  ולא עצרנו את אוניית המשט - הכל היה מתנהל אחרת .  הבל ,  ואין לדבר סוף .
 מקור ה"אילו "  הזה הוא בגורמים פוליטיים המבקשים לגבש לעצמם סדר יום ציבורי ורוד ובדיפלומטים ששירתו באנקרה ומסרבים להתבונן אל המציאות בגובה העיניים .  נכון ,  ישראל שוגה לא אחת ,  אבל הכשלים בדרך לשלום אינם פרי ה"אילו "  הזה שהוא הונאה עצמית .  ארדואן ושכמותו שינו כיוון ונוח להם שיש פתאים ישראלים המייסרים את עצמם ב"אילו ". 

ארדואן אשם ,  לא אנחנו
nan
