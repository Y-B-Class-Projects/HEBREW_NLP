עושים חיים בזבל
בגלל שגיבורי  " עספור "  גרים במזבלה ,  כולם חושבים שהם מסכנים .  אבל ערד שאואט ,  המעצב של הסדרה החדשה ,  גילה את היופי שברפש .  ראיון
פיצרייה ,  בסיס צבאי ,  שדרות רוטשילד .  עד היום אלה היו הנופים המוכרים של דרמת הטלוויזיה הישראלית ,  אבל  " עספור ",  שעולה ביום ראשון הקרוב ב-HOT 3 ,  מציגה לנו זירת התרחשות מפתיעה :  מזבלה ירושלמית .  כן ,  שמעתם נכון .
 מי שהופקד על עיצוב הנוף הלא שגרתי הזה הוא ערד שאואט ,  אחד המעצבים העסוקים בתעשיית הטלוויזיה והקולנוע הישראלית .  אז איך מתמודד איש מקצוע שעבד קודם לכן בהפקה נוצצת בסדר הגודל של  " דני הוליווד "  עם סדרה שלפי הגדרת מפיקיה מציגה  " אנשים אמיתיים ,  ניחוחות ירושלמיים ,  סקס ,  סמים ,  פשע ואוטובוסים "?  
" זה נשמע מוזר לנפנף באוטובוסים כאחת האטרקציות המרכזיות בסדרה חדשה ,  אבל הם באמת ממלאים בה תפקיד מרכזי .  לכן רציתי שהם יהיו קרובים ככל האפשר למציאות שלה ,  והיה עלי להיות מדויק וקפדן מאוד ",  מספר שאואט . " לשם כך יצאתי לחיפושים מפרכים אחר אוטובוסים ישנים שיענו לצרכי ,  ובסופו של דבר מצאתי אותם אי שם בערד ,  וגררתי אותם עד לסט ". 
וכך ,  האוטובוסים שנשכחו בבית קברות הפכו לבתים שבהם גרים ארבע הדמויות הראשיות בסדרה  מוטי  ( שלום מיכאלשווילי )  ,  איציק  ( עוז זהבי )  והצמד קצר וניוטון  ( גיא עמיר וחנן סביון ,  שגם יצרו את הסדרה )  ,  כולם אאוטסיידרים שנעים על הגבול העדין שבין החוק לפשע ,  המתנהלים באחוות גברים במזבלה שבשולי עיר הבירה .  שאואט השתמש בכל אחד מהאוטובוסים/בתים כדי לאפיין את הדמויות שגרות בהם   " קצר וניוטון מנהלים קשר אינטימי ועושים הכל יחד ,  אז האוטובוס שלהם הוא קצר וארוך ",  מדגים שאואט . " איציק הוא דמות סקסית יותר ,  אז לאוטובוס שלו יש קיר נפתח ,  שמזכיר מכוניות עם גג פתוח .  לעומת זאת ,  מוטי טיפוס מקורקע ויציב ,  כך שהאוטובוס שלו בנוי בצורה שמונעת ממנו להתניע ולנסוע בקלות כמו שאר החברים "
 שיקול נוסף הנחה את העבודה של המעצב   " מכיוון שהגיבורים חיים במזבלה ,  החשש היה שהצופים יראו בהם מסכנים .  גם שם הסדרה ,  'עספור'  סלנג ירושלמי ל'חלשלוש'  מבטא את הדרך שבו העולם נוהג לראות אותם .  אבל האמת היא שאיציק ,  מוטי וחבריהם בכלל לא מסכנים .  הם אדונים לגורלם ,  ושליטים בממלכתם הפרטית ",  מסביר שאואט . " לכן ניסיתי להעביר את האווירה המורכבת בצורה פופית ,  שתבהיר כי לדמויות הראשיות נוח עם דרך חייהם ".  את כל האווירה הזו עיצב שאואט בתחילה דרך קולאז'ים מדוקדקים ,  שנעשו בדיאלוג עם היוצרים ועם התסריט ,  וזאת בניסיון ללכוד את האווירה הוויזואלית של הדמויות ושל זירת ההתרחשות .
" עספור ",  שביים רני סער  ( "חשופים ")  ,  שונה מאוד באופייה מכל סדרה ישראלית שנעשתה לפניה .  לפיכך ,  גם ההפקה שלה היתה חריגה יחסית לתעשייה . " החלק הארי של הדרמות היומיות בארץ מצולם על ספה .  אני קורא לסגנון כזה רדיו מצולם ,  כי בעצם מדובר בדיאלוגים ללא תנועה ",  אומר שאואט . " לעומת זאת ,  ב'עספור' דאגנו ליצור בשיתוף עם המלבישים ,  המאפרים והטכנאים סט שמאפשר המון תנועה ". 
חוץ מהסטטיות המאפיינת את הטלוויזיה הישראלית ,  לשאואט יש ביקורת נוספת עליה   " בתעשייה המקומית עובדים בשיטת הסרט הנע ,  וקצב הצילום מכתיב פשרות אמנותיות רבות .  נהוג אצלנו גם לצלם באולפנים ,  ולכן התוכניות נראות קצת סינתטיות .  ב'עספור' צילמנו במקומות לא שגרתיים ,  ולכן אני חושב שהצלחנו לפצח את הסינתטיות הזו ". 
מי שסייע בפיצוח הזה הוא בני אפר ,  שעבד בעבר כמעצב בסרטיו של אמיר קוסטוריצה  ( "שעת הצוענים ",   " החיים הם נס ")  .  אם כבר מדברים על קוסטוריצה ,  שאואט מציין כמקור השראה עיקרי את הבמאי האמריקאי שמקיים עם היוצר האירופאי קשרי גומלין חברותיים ומקצועיים  טים ברטון ,  מי שיגיש לנו בקרוב את  " אליס בארץ הפלאות ".   " ברטון יוצר דימויים גרנדיוזיים ורחוקים מהמציאות היומיומית ,  אבל בכל זאת מקנה להם ממד של אמינות .  זאת בדיוק השאיפה שלי ,  והיו רגעים ב'עספור' שהצלחתי לשמחתי הרבה לעשות זאת ",  נזכר שאואט . " זה קרה ,  למשל ,  בפעם הראשונה שהדלקנו את האור באוטובוס במהלך הלילה ,  ואז היער הפך למשהו פנטסטי .  בדרך כלל אני מרגיש כמו סתם איש צוות טכני ,  אבל ברגעים קסומים שכאלה אני חש כאמן אמיתי ". 


עושים חיים בזבל
בגלל שגיבורי  " עספור "  גרים במזבלה ,  כולם חושבים שהם מסכנים .  אבל ערד שאואט ,  המעצב של הסדרה החדשה ,  גילה את היופי שברפש .  ראיון

