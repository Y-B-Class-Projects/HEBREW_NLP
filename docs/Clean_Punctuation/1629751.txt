מרתון טבריה :  סיימון קירוקי זכה
הרץ הקנייתי סיים ראשון בזמן של 2:11:10 ש' ,  זוהר זמירו סיים ראשון מבין הישראלים עם 2:28:55 .  צ'ופקומוי זכתה בנשים
מזג האוויר החמים בטבריה סידר חוויה נהדרת במהלך המרתון ,  שהסתיים אולי באכזבה מבחינת הישראלים ,  אך לפחות מבחינת ההיענות של הקהל יצר לא מעט עניין .  את המרתון סיים במקום הראשון הרץ הקנייתי סיימון קירוקי ,  שהגיע לקו הסיום בזמן של 2:11:10 שעות וזכה בפרס כספי של 10 אלף דולר .
 אלוף המרתון ב-2007 וב-2008 וסגן האלוף אשתקד ,  הקנייתי לאונרד מונצ'רו ,  המועמד המוביל ,  סיים במקום ה-11 בלבד בתוצאה של 02:18:55 שעות .  מונצ'רו פתח בקצב מהיר מאוד ובמחצית המרתון שמר על תואה מצוינת בקנה מידה בינלאומי ואף עבר את שיא הישראלי לחצי מרתון אך לאחר מכן פחת כוחו ואף נזקק לטיפול רפואי בסיום המרוץ .
 הישראלי שסיים ראשון ובעצם הוכתר כאלוף ישראל הוא זוהר זמירו בן ה-33 מאתלטי אורן השרון ,  שחצה את קו הסיום בזמן של 2:28:55 שעות .  במרתון השתתפו כ-1,500 אתלטים .  זמירו זכה בפרס כספי של 12 אלף שקל . " יש המון תוכניות ואני רוצה להגיע לאליפות אירופה ולאולימפיאדה ,  אך זה בלתי אפשרי לבן אדם שעובד 11-12 שעות ביום ",  אמר . " זה בלתי אפשרי .  במקום זאת צריך להתאמן 5-6 שעות ביום ". 
מבין הרצות ,  מי שסיימה ראשונה היא גם כן מתחרה קנייתית ,  אמילי צ'ופקומוי ,  שסיימה את המסלול לאחר 2:36:41 שעות .  הישראלית הראשונה היא לוריס מנדלוביץ' ,  שסיימה ב-2:58:50 ש' ,  הוכתרה אף היא כאלופת ישראל וזכתה ב-12 אלף שקל . " בגלל התנאים ,  היה לי קשה מאוד לצערי לקבוע שיא ",  אמרה מנדלוביץ' בת ה-50 .  
מארגני התחרות סיפרו לאחר המרתון כי ההיענות של המשתתפים הייתה מדהימה ובריצת ה-10 אלף השתתפו כ-2,000 רצים ובשנה הבאה לא מן הנמנע שהריצה תיכנס לתוך העיר .  יושב ראש איגוד האתלטיקה ,  שלמה בן גל ,  התייחס לאירועי המרתון ,  ואמר : " הייתה חגיגה יפה מאוד עם הרבה משתתפים ". 

מרתון טבריה :  סיימון קירוקי זכה
הרץ הקנייתי סיים ראשון בזמן של 2:11:10 ש' ,  זוהר זמירו סיים ראשון מבין הישראלים עם 2:28:55 .  צ'ופקומוי זכתה בנשים

