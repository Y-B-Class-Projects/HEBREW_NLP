ח"כ יואל ביקש שולחן משומש למשרדו - אולם עובדי מחסן הכנסת הציעו לרכוש לו ציוד חדש
חסון : " איני מבין מדוע הכנסת מעדיפה לשלם עבור ציוד חדש "
 מינהל הכנסת סירב באחרונה להיענות לבקשתו של יו"ר הוועדה לענייני ביקורת המדינה ח"כ יואל חסון  ( קדימה )  להקצות לו 1-2 שלחנות משומשים שנמצאים במחסן הכנסת ,  לאחר שהוחזרו על ידי חברי כנסת לשעבר שסיימו את הקדנציה .  חסון ,  פנה בעניין אל מינהל הכנסת בבקשה לקבל את השולחנות לשימוש בלשכתו ששוכנת מחוץ לכנסת ,  אך זכה לתשובה שלילית.בעקבות כך ,  שיגר מכתב אל יו"ר הכנסת ח"כ ראובן ריבלין  ( ליכוד )  שבו ביקש להנחות את מנכ"ל הכנסת דן לנדאו  " לתקן לאלתר עיוות בלתי הגיוני זה אשר מוביל להוצאה מיותרת של כספי ציבור ,  וכן לברר כיצד בכלל השתרש נוהל פסול זה במנגנון הכנסת ". חסון ציין במכתבו כי  " ללשכתי החוץ-פרלמנטרית הממוקמת בתל אביב ,  נחוצים שולחן משרדי ומספר כיסאות .  הובא לידיעתי ,  כי במחסן הכנסת מאוחסנים מספר שולחנות משרדיים וכיסאות יד שנייה שאינם בשימוש ,  אשר יכולים להתאים ללשכתי ולשמש אותי בפגישות שאני מקיים במקום ". חסון הוסיף כי נדהם מכך שנמסר לו שאינו יכול להשתמש ברכוש ישן הנמצא במחסן המשכן ,  אף שביקש לחסוך בהוצאות מתקציב ה"קשר עם הציבור "  המועמד לרשותו בסך של 68 אלף שקל בשנה .  זאת ועוד ,  חסון נדהם לאחר שנמסר לו על ידי נציגי המחסן שיסכימו לסייע לו לרכוש ציוד חדש ללשכתו השוכנת מחוץ לכנסת . " לא ברור לי מדוע הכנסת אינה מאפשרת לח"כים לרכוש ציוד יד שנייה אשר אינו בשימוש וזאת - בכדי לחסוך בעלויות .  איני מבין מדוע הכנסת מעדיפה לשלם עבור ציוד חדש ,  וכל זאת תוך בירוקרטיה אשר מונעת הלכה למעשה מחברי כנסת לחסוך לטובת הציבור ". חסון הוסיף כי  " הציוד הנרכש ממילא אינו קניינו הפרטי של חבר הכנסת ,  וכי בכל מקרה הוא חוזר בתום הכהונה לחזקת הכנסת ומאוחסן במחסן הכנסת .  על פי הידוע לי חלק מן הכיסאות והשולחנות הנמצאים במחסן הכנסת שימשו בעבר ח"כים בלשכותיהם החוץ פרלמנטריות ". מהכנסת נמסר בתגובה כי חלה אי הבנה בין אנשי מחסן הכנסת ועוזרו הפרלמנטרי של חסון ובעקבות כך נמסרה לו תשובה לא נכונה .  בסיכומו של דבר ,  בימים הקרובים יסופק לחסון ציוד משומש ממחסן הכנסת.בעקבות תשובתה של הכנסת אמר חסון כי  " אני שמח שהכנסת התעשתה ותספק את הציוד המבוקש .  חבל שעובדים בכנסת לא מכירים את מדיניות הכנסת לספק ציוד משומש לחברי הכנסת ". 

ח"כ יואל ביקש שולחן משומש למשרדו - אולם עובדי מחסן הכנסת הציעו לרכוש לו ציוד חדש
חסון : " איני מבין מדוע הכנסת מעדיפה לשלם עבור ציוד חדש "
 
