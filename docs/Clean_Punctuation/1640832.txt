הייצוא של אינטל ב-2009 עלה ב-145%
מנתונים שפרסמה החברה ,  עולה כי היצוא בשנת 2009 התסכם ב-3.4 מיליארד דולר .  מנכ"ל אינטל ישראל מקסין פסברג : " מבינים את החשיבות של המשכיות היצור בישראל "
 היצוא של חברת אינטל ישראל ,  הסתכם בשנת 2009 ב-3.4 מיליארד דולר .  כך עולה מהנתונים שפרסמה היום  ( שני )  החברה ,  בעת סיכום שנת הפעילות שלה אשתקד .  על פי הנתונים ,  מדובר בעליה של 145% יצוא לעומת השנה שעברה .  באינטל אומרים ,  כי הדבר הוא תוצאה של העלאת היצור במפעל הנוסף של החברה לרמה המירבית .  
מנכ"לית החברה בישראל מקסין פסברג אמרה ,  כי היקפי היצוא מציבים את החברה במקום הגבוה ביותר בטבלת היצוא של ישראל . " היקפי היצוא מביא את כלל היצוא ל-17 מיליארד דולר בעשר שנים ,  זה הופך את אינטל ליצואנית הגדולה ביותר "  הסבירה פסברג .  לדבריה ,  היקף התרומה לכלכלת ישראל כתוצאה מפעילות היצור של אינטל ,  נאמדת ב 4.6 מיליארד דולר .  
החברה מעסיקה בדרך ישירה ועקיפה כ-20 אלף עובדים ,  מתוכם כ-6,000 עובדים בחברה עצמה ,  והשאר במעגלי תעסוקה הנסמכים על פעילות אינטל במפעליה ברחבי הארץ  ( חיפה ,  ירושלים ,  קריית גת ,  יקום ופתח תקווה )  .  
במסיבת עיתונאים שקיימה הנהלת החברה ובה נחשפו הנתונים ,  הוצגה גם שורה של פיתוחים חדשים בתחומי תקשורת ורשת מחשבים ,  בהם טכנולוגיה לקישור בין מחשבים לטלוויזיה ביתית ,  וכן אמצעים לאבטחת מחשבים במקרה של גניבה .  
לדברי פסברג ,  מתחרה עתה החברה בישראל עם מדינות אחרות באינטל העולמית ,  על העברת טכנולוגיית יצור בטכנולוגיה של 22 ננו מטר .  בין המתחרים :  אינטל באירופה ,  אירלנד ומקומות אחרים .  לדברי פסברג ,  מבקשת החברה בישראל להיות המפעל השני שייצר בטכנולוגיה : " לצורך כך ,  פנינו לממשלה כדי לסייע בהשקעה של 2.7 מיליארד דולר להתאמת היצור .  ביקשנו ממרכז ההשקעות להשיב עד אמצע החודש הבא בעניין "  היא אמרה .  
באינטל אומרים ,  שהמפעל בקריית גת יוכל להכיל בתוכו את הטכנולוגיה המתחלפת .  ההשקעה שאותה מבקשים עתה לבצע בחברה ,  נועדה לשדרג את המפעל הקיים ולהתאים אותו למרכיבי היצור לטכנולוגיה זו .  אם תתקבל החלטה על היצור בישראל ,  זה יקרה ב 2012 . " באינטל מבינים את החשיבות של המשכיות היצור בישראל ",  אמרה פסברג .
 
הייצוא של אינטל ב-2009 עלה ב-145%
מנתונים שפרסמה החברה ,  עולה כי היצוא בשנת 2009 התסכם ב-3.4 מיליארד דולר .  מנכ"ל אינטל ישראל מקסין פסברג : " מבינים את החשיבות של המשכיות היצור בישראל "
 
