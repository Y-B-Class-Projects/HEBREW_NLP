מייקל ג'קסון עדיין שווה את חוזה ההקלטות היקר בהיסטוריה
חברת סוני חתמה על הסכם בשווי 250 מיליון דולר עם מנהלי עזבונו של מלך הפופ המנוח ,  תמורת הזכות להפיץ 10 אלבומים של הזמר וכן את אלבומיו הישנים
תשעה חודשים אחרי מותו ,  מייקל ג'קסון הוא עדיין מותג המוזיקה היקר בעולם .  חברת סוני הודיעה רשמית כי חתמה הסכם בשווי 250 מיליון דולר עם מנהלי עזבונו של ג'קסון ,  תמורת הזכות להפיץ חומרים שונים הקשורים בשמו .  
בין השאר הוסכם כי החברה תוכל להוציא 10 אלבומים של הזמר עד 2017 ,  כשדיווחים שונים טוענים כי באמתחת יורשיו של ג'קסון נמצאים חומרים שיספיקו ללפחות שלושה אלבומים של מוזיקה חדשה .  כמו כן ,  יוכלו בסוני להוציא אלבומים ישנים של הזמר מחדש ,  את פס הקול של הסרט  " This Is It "  ועוד .  בנוסף ,  החוזה החדש מקנה לחברה את הזכות לעשות שימוש במוזיקה של ג'קסון במשחקי וידאו ,  פרסומות ועוד . 
" החוזים של מייקל קבעו סטנדרט בתעשייה ",  אמר ג'ון ברנקה ,  אחד ממנהלי עזבונו של כוכב הפופ המנוח . " בכל קריטריון אפשרי ,  ההסכם הזה עם סוני מדגים את הכוח של המוזיקה של מייקל על ידי הסכם שהוא חריגה מכל ציוני הדרך הקודמים בתעשיית המוזיקה ".   
" אנחנו מסורים לנושא הגנת המורשת של האייקון הזה ונרגשים שאנחנו יכולים להביא את המוזיקה שלו לעולם בעתיד הנראה לעין ",  אמר רוב סטרינגר ,  יושב ראש קבוצת סוני .  
ההסכם החדש עוקף את החוזה שחתם הראפר ג'יי זי עם חברת לייב ניישן ,  ששילמה 150 מיליון דולר תמורת הזכות לייצג את הראפר ולהוציא את אלבומיו .  הסיבה לכך היא ככל הנראה שסוני הרוויחה לא מעט ממותו של ג'קסון ,  על ידי מכירת 31 מיליון אלבומים של הזמר מאז מת ב-25 ביוני 2009 .  



מייקל ג'קסון עדיין שווה את חוזה ההקלטות היקר בהיסטוריה
חברת סוני חתמה על הסכם בשווי 250 מיליון דולר עם מנהלי עזבונו של מלך הפופ המנוח ,  תמורת הזכות להפיץ 10 אלבומים של הזמר וכן את אלבומיו הישנים

