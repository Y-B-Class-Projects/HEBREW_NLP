זעם בסכנין על השיפוט של שי שטרית
אחרי ההפסד 4:3 למכבי פ"ת ,  אוהדי הקבוצה השתוללו ביציעי דוחא .  הנהלת הקבוצה שחררה הודעה : " להפסיק את הקרקס "
 המאבק על הפלייאוף העליון קיבל הערב  ( שבת )  מתמודדת חדשה .  מכבי פתח תקוה השיגה ניצחון שלישי ברציפות כשגברה באצטדיון דוחא 3:4 על בני סכנין וחלפה על פני הפועל באר שבע ומכבי נתניה בדרך למקום השביעי .  סכנין ,  שהרצף המדהים שלה נעצר על ידי הפועל תל אביב בשבוע שעבר ,  ספגה הפסד שני ברציפות ונראה שבמועדון יסתפקו במקום בפלייאוף האמצעי ,  אותו איבדו הערב לטובת הפועל חיפה .  
פרדי דוד שב לפגוש את הקבוצה ממנה פוטר והשיג נקמה מתוקה .  הקבוצה שלו ממשיכה בקו העלייה בזכות הצעירים .  דני פרדה מנהיג את הקישור והצמד טל בן חיים ועומר דמארי היו חתומים על השערים .  המלאבסים גילו אופי ,  התאוששו מפיגור מוקדם לתצוגה התקפית תוססת ומרשימה .  המארחת הייתה עצבנית והתעסקה בעיקר בוויכוחים עם השופט שי שטרית ,  אבל בהחלט הייתה שותפה למשחק נהדר .
 הפתיחה של סכנין הייתה מהממת .  מתוך ערבוביה ברחבה מצא ג'קו ערפאת את קאדו שכבש את השער הראשון בדקה השניה .  ערפאת עצמו היה קרוב מאוד לכיבוש בדקה ה-18 ,  אך החמיץ לבדו מול יבריץ' .  עוד 10 דקות חלפו וכדור קרן של צ'ה מצא את ראשו של קאדו שנגח החוצה .  בעיצומן של התקפות סכנין ,  האורחים מצאו שוויון .  בדקה ה-31 הכניס מגרלשווילי כדור לעומר דמארי שכבש לבדו מול מאיר כהן וקבע 1:1 .  
השער שינה מומנטום והמהפך לא איחר להגיע .  שתי דקות להפסקה העביר אוזן כדור רוחב ומתוך הערבוביה שלח טל בן חיים לרשת .  סכנין העצבנית חיפשה שוויון ,  אבל ספגה שער בצד השני .  ההגנה לא הצליחה להרחיק כדור קרן וטל בן חיים דחק מקרוב ועשה 1:3 בדקה ה-63 .  שבע דקות לאחר מכן חזרה סכנין למשחק .  לירן כהן בעט ממרחק ומגרלשווילי הסיט אותו לשערו הוא .  סכנין תקפה בחמת זעם וספגה במתפרצת כשפרדה בישל שער קל לנבוישה מרינקוביץ' המחליף בדקה ה-86 .  כדי להוסיף דרמה למשחק הנהדר ,  יא יא פטי צימק בתוספת הזמן ,  אבל פתח תקוה ירדה כמנצחת .  
הרכב בני סכנין :  מאיר כהן ,  עלא אבו סאלח ,  יא יא פטי ,  טל חן ,  מהראן אבו ריא  ( חאמד גנאים ,  74 )  ,  חיים בנון ,  חאלד חלאיילה  ( ג'ורג'ייה צ'טקוביץ' ,  70 )  ,  נסטיה צ'ה ,  לירן כהן ,  קאדו ,  ג'קו ערפאת .
 הרכב מכבי פתח תקוה :  דרגוסלאב יבריץ' ,  אורי אוזן ,  מוראד מגמאדוב ,  אבי יחיאל ,  ניצן דמארי ,  חיים מגרלשווילי ,  ונצ'ו טריאנוב  ( דן רומן ,  72 )  ,  אסי משיח ,  דני פרדה ,  טל בן חיים  ( נבוישה מרינקוביץ' ,  72 )  ,  עומר דמארי .
 בסיום המשחק הערב החלה מהומה רבתית ביציעי דוחא מצידם של אוהדי סכנין לגבי החלטותיו השנויות במחלוקת של השופט שי שטרית .  האוהדים לא הסתפקו רק בלקלל את השופט ,  אלא אף פצחו בשירים כנגד אבי לוזון יו"ר התאחדות לכדורגל .  המשטרה שנכחה במקום נכנסה ליציעים על מנת להרגיע את הרוחות ולאחר שזו סיימה את עבודתה נודע על פצוע אחד במקום .  
למען האמת ,  לא רק האוהדים בסכנין זעמו ,  אלא גם הנהלת הקבוצה ,  שהוציאה הודעה רשמית בסיום המשחק : " לרוב המפגשים מול מכבי פתח תקווה מגיע השופט שי שטרית ,  ובכולם השיפוט שלו נוטה לזכות פתח תקווה .  מן הראוי להפסיק את הקרקס הזה ". 
מאמן הקבוצה ,  מרקו בלבול ,  השתדל להתייחס רק לצד המקצועי בסיום המשחק : " נראנו מצוין בתחילת המשחק והיינו צריכים להגדיל את התוצאה עד המחצית .  במקום זאת ספגנו שערים ונכנסנו לסחרור שהאשמה בו היא שלנו .  באמת חבל ,  היו לנו הרבה מאוד מצבים ,  ופתח תקווה הגיעה לארבעה מצבים וכבשה את כולם ". 

זעם בסכנין על השיפוט של שי שטרית
אחרי ההפסד 4:3 למכבי פ"ת ,  אוהדי הקבוצה השתוללו ביציעי דוחא .  הנהלת הקבוצה שחררה הודעה : " להפסיק את הקרקס "
 
