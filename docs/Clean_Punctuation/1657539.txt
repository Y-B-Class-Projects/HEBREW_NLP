איטליה :  רומא ניצחה את אינטר במשחק העונה
רומא הוכיחה כי היא ראויה לסקודטו עם ניצחון 1:2 במשחק העונה על אינטר ,  המרוכזת באלופות .  הפער בין השתיים - נקודה
משחק העונה בסריה A פתח לחלוטין את המרוץ לסקודטו כשרומא גברה באולימפיקו 1:2 על אינטר .  בדיוק כמו בשבועות האחרונים ,  נראה שהראש של הנראזורי אך ורק בליגת האלופות .  בליגה ,  אינטר ניצחה רק פעמיים בתשעת המשחקים האחרונים ואיבדה פער שהגיע כבר ל-10 נקודות .  עכשיו ,  המיוחד יצטרך למצוא דרך לעורר את שחקניו שכן התואר נמצא בסכנה מתמדת .  
אחרי 17 דקות של משחק ,  העלה דניאלה דה רוסי את הג'אלורסי ליתרון ,  שניצל השמטה אומללה של ז'וליו סזאר ודחק פנימה מקרוב .  אינטר לחצה ומצאה את השוויון בדקה ה-66 כשדייגו מיליטו כבש לאחר בישול של ווסלי סניידר .  שער 18 העונה לארגנטינאי .  אלא שהמילה האחרונה הייתה שייכת לרומא .  שש דקות לאחר השוויון מצא רודריגו טאדיי את לוקה טוני והאס הוותיק הקפיץ את האולימפיקו עם שער הניצחון .  ארבע דקות בתוך תוספת הזמן ירה מיליטו לקורה ורומא ניצלה משוויון דרמטי .  
ספק אם אפילו אחרון האוהדים בקורבה סוד היה מאמין שפתיחת העונה שרומא תיאבק על האליפות .  אחרי הפתיחה האיומה של העונה ,  פיטוריו של לוצ'יאנו ספאלטי ומינויו של קלאודיו ראניירי ,  רומא חזרה בסערה לליגה עם רצץ בלתי נתפס של 21 משחקי ליגה ללא הפסד .  לרומא אין לחץ ועומס של מפעלים אירופיים באמצע השבוע ואם לשפוט לפי חוסר היציבות של מילאן ,  הג'אלורוסי נראים מאיימים מספיק כדי לקחת מאינטר אליפות ראשונה לאחר ארבע שנים .
 פאלרמו - בולוניה 1:3 
הקבוצה של דליו רוסי הבטיחה לעצמה שבוע נוסף במקום הרביעי בזכות הצגה של פבריציו מיקולי .  החלוץ הוותיק כבש שלושער  ( 10 ,  43 ,  79 )  והעלה את מאזנו ל-13 שערי ליגה .  עוד חלוץ וותיק ,  אדאילטון הברזילאי ,  השווה זמנית בדקה ה-38 בשער שלא מנע מבולוניה הפסד שלישי ברציפות .  

איטליה :  רומא ניצחה את אינטר במשחק העונה
רומא הוכיחה כי היא ראויה לסקודטו עם ניצחון 1:2 במשחק העונה על אינטר ,  המרוכזת באלופות .  הפער בין השתיים - נקודה

