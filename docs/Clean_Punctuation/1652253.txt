יעל ברתנא מועמדת לפרס Artes Mundi 
האמנית הישראלית היא אחת משמונה המועמדים הסופיים לאחד הפרסים היוקרתיים בבריטניה בתחום האמנות החזותית
האמנית הישראלית יעל ברתנא היא אחת משמונה המועמדים הסופיים לפרס היוקרתי Artes Mundi .  הפרס ,  בסך 40 אלף יורו ,  הוא אחד הפרסים הנחשבים ביותר בבריטניה בתחום האמנות החזותית וההכרזה על הזוכה תתקיים ב-19 במאי .  בינתיים ,  העבודות המועמדות לפרס מוצגות החל מאתמול  ( רביעי ) בתערוכה מיוחדת במוזיאון הלאומי של ווילס שתינעל ב-6 ביוני .  
פרס Artes Mundi מפגיש אמנים מצטיינים מרחבי העולם בכוונה לעורר חשיבה על מצבו של האדם ועל האנושות .  מטרתו היא לתת במה לאמנים עכשוויים אשר זכו להכרה במדינות שמהן באו אולם כמעט ולא מוכרים בבריטניה עצמה .  המועמדים הסופיים לפרס נבחרו מתוך 480 עבודות משמונים מדינות .  העבודה של ברתנא שנבחרה להתמודד על הפרס היא עבודת וידאו בשם  " חומה ומגדל "  שמדמיינת את שובם לפולין של שלושה מיליון היהודים שחיו בה לפני הכיבוש הנאצי .
 ברתנא נולדה ב-1970 והיא מתגוררת בהולנד ובישראל .  היא למדה בבית הספר לאמנות חזותית בניו יורק ,  באקדמיה לאמנות ולעיצוב בצלאל ,  וברייקסאקדמי באמסטרדם .  בשנת 2004 היא זכתה בפרס דורותיאה פון שטטן ובשנת 2006 בפרס גוטסדינר לאמנות ישראלית .
 
יעל ברתנא מועמדת לפרס Artes Mundi 
האמנית הישראלית היא אחת משמונה המועמדים הסופיים לאחד הפרסים היוקרתיים בבריטניה בתחום האמנות החזותית

