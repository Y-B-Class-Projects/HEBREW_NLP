הביקוש לעובדים בענף המוליכים למחצה מתקשה להתאושש מהמשבר
לפי נתוני אטוסיה ,  חלה עלייה ממוצעת של יותר מ-50% בביקוש למהנדסי תוכנה ,  אנשי שיווק ואנשי מכירות בענף ההיי-טק מתחילת השנה ;  בסמיקונדקטור העלייה היתה מתונה יותר - 18%
 >  >  ההתאוששות בביקוש לעובדים בענף הסמיקונדקטור מפגרת אחר ענפי הטכנולוגיה השונים .  כך עולה מנתוני חברת אתוסיה ,  העוקבת אחר מגמות התעסוקה בענפי היי-טק ,  הביו-טק ,  הקלינטק ושוק ההון בישראל .  לפי הנתונים ,  חל שיפור משמעותי בפעילות של מרבית ענפי ההיי-טק ,  ומאז תחילת 2010 חל גידול ממוצע של יותר מ-50% בביקוש למהנדסי תוכנה ,  אנשי שיווק ואנשי מכירות במיי-טק .  לדברי מנכ"ל אתוסיה אייל סולומון ,  חריג בתחום זה הוא ענף המוליכים למחצה ,  שבו חל גידול צנוע בלבד בביקוש למהנדסים ולמנהלים מתחילת 2010 ,  בשיעור של 18% בלבד . " בשיאו של המשבר הצטמצם מספר המשרות הפנויות  ( הממתינות לאיוש )  בחברות הסמיקנדקטור עד מתחת ל-70 משרות .  ברבעון האחרון של 2009 הורגשה התעוררות מסוימת בענף ,  ומספר המשרות הפנויות בו עלה ל-90 ",  הוא אמר .  נתונים אלה נמוכים באופן משמעותי מהנתונים המקבילים בענפי היי-טק אחרים ,  כגון סקטור התוכנה ,  שהכפיל את עצמו בחודשיים וחצי האחרונים .  נתוני הביקוש לעובדים חדשים תואמים למדד נוסף :  מגמה שלילית בשלושת הרבעונים האחרונים במספר חברות פיתוח השבבים  ( fabless )  החדשות שהוקמו ,  המסתכם בחברות בודדות בלבד .  בשנים קודמות היו חברות אלה מנועי הצמיחה העיקריים של ענף ההיי-טק .  לדברי סולומון ,  למרות הנתונים הבעייתים ,  אין ספק כי השוק צפוי להתאושש כבר בחודשים הבאים . " שוק הסמיקונדקטור אמנם לא הגיע עדיין לרמתו שבתחילת 2008 ,  לפני פרוץ המשבר הכלכלי .  המשקיעים נרתעים מלהזרים כספים לשוק ,  שבו העלויות וחסמי הכניסה הם גבוהים .  ואולם כשמסתכלים על התוצאות העסקיות שמציגות החברות הגדולות ,  כמו אינטל ,  ברודקום ומרוול ,  אפשר להיות אופטימיים ",  אמר .  לדברי סולומון , " הסמיקונדקטור משנה את פניו בתקופה האחרונה - כשהביקושים לטפונים חכמים ומחשבים ניידים מבוססי מעבדים חזקים הולך וגדל .  מגמה זו תגרור אחריה עלייה בביקוש למהנדסים ולמנהלים עם רקע בפיתוח מעבדים ורכיבי זיכרון ". 

הביקוש לעובדים בענף המוליכים למחצה מתקשה להתאושש מהמשבר
לפי נתוני אטוסיה ,  חלה עלייה ממוצעת של יותר מ-50% בביקוש למהנדסי תוכנה ,  אנשי שיווק ואנשי מכירות בענף ההיי-טק מתחילת השנה ;  בסמיקונדקטור העלייה היתה מתונה יותר - 18%

