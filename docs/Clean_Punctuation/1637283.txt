 " גאזטה דלו ספורט ":  ג'נטילה יחליף את פרארה
באיטליה מדווחים שהמאמן הנוכחי יפוטר אחרי משחק הגביע נגד אינטר וששחקן העבר האגדי יחליף אותו עד סיום העונה
באיטליה ממשיכים להרים גבות נוכח המשך העסקתו של צ'ירו פרארה ביובנטוס ,  אבל כמעט כמדי יום ,  ממשיכים להעלות השערות על זהות מחליפו על הקווים .  על פי  " גאזטה דלו ספורט ",  שחקן העבר האגדי של הגברת הזקנה ,  קלאודיו ג'נטילה ,  יחליף את פרארה אחרי משחק הגביע הערב  ( חמישי )  נגד אינטר וישמש כמאמן הקבוצה עד סיום העונה ,  כשלאחר מכן יגיע מאמן בכיר דוגמת רפא בניטז או אפילו מרצ'לו ליפי .  בעיתון  " טוטוספורט "  דווח שגם אלברטו זאקרוני בתמונה .
 ג'נטילה עזב אתמול את ביתו שבקומו כדי להגיע לטורינו לפגישה עם שחקן עבר אחר של הקבוצה ,  רוברטו בטגה ,  שמשמש היום כמנהל המקצועי של המועדון .  על פי  " גאזטה ",  השניים שוחחו על עניינים מקצועיים וגם סיכמו על שג'נטילה ירוויח כ-250 אלף דולרים על ארבעת החודשים שנותרו עד לסיום העונה .
 בדיווח נכתב כי ג'אובני טראפטוני ייעץ לבעלים ,  ג'ון אלקן ,  להחתים את ג'נטילה ,  שבשבועות האחרונים השמיע ביקורות קשות נגד הקבוצה .  בלם העבר בן ה-56 לבש את מדי הביאנקונרי 283 פעמים בין השנים 1973 ל-1984 .  בין השנים 2000 ל-2006 הדריך את הנבחרת הצעירה של איטליה ובין היתר עבד בשנים הללו בצמוד לטראפטוני ,  כשזה אימן את הנבחרת הבוגרת .

" גאזטה דלו ספורט ":  ג'נטילה יחליף את פרארה
באיטליה מדווחים שהמאמן הנוכחי יפוטר אחרי משחק הגביע נגד אינטר וששחקן העבר האגדי יחליף אותו עד סיום העונה

