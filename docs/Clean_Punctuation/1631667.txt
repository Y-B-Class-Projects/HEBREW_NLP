התינוק של במבה בסכנה
משרד התמ"ת רוצה לאסור שימוש בדמויות מצוירות בפרסומות לילדים .  במשרד מגבשים כללים חדשים לפרסום מזון לקטינים
משרד התמ"ת מעוניין להטיל מגבלות על פרסום מזון לקטינים .  במשרד מנסחים בימים אלה את הכללים החדשים בשיתוף משרד הבריאות .  בהמשך יועברו הכללים למועצת הרשות השנייה ,  שתחליט אם ליישמם .  
מטיוטת מסמך הכללים ,  שהגיעה לידי themarker ,  עולה כי במשרד התמ"ת מבקשים לאסור על שימוש בידוענים ובדמויות מצוירות בפרסום מזון לקטינים .  בנוסף ,  בפרסומות לחטיפים ,  ממתקים ומיצים ממותקים יופיע הכיתוב  " אין לצרוך יותר ממנה אחת ביום ".  סעיף אחר קובע כי יש להמחיש באופן ויזואלי את גודלה המומלץ של המנה בהתאם להמלצות משרד הבריאות .  דרישות נוספות המופיעות בטיוטה הן כי מזונות בריאים כמו פירות וירקות לא יוצגו כ"משעממים "  או כפחות רצויים לצריכה ,  וכי על המזון בפרסומות להיצרך בסביבת אכילה בריאה - כלומר סביב שולחן אוכל ולא מול מחשב או טלוויזיה .  
סגנית שר התמ"ת ,  אורית נוקד ,  קיימה כבר כמה פגישות בעניין עם נציגים ממשרד הבריאות .  נוקד אמרה כי  " השמנה בילדות היא גורם סיכון מובהק להשמנה בגיל מבוגר .  רבים מהמחקרים קובעים שלפרסומות יש השפעה רבה על מגיפת השמנת היתר בילדים ,  ולכן אני רואה חשיבות רבה בקביעת הכללים ".  
בעבר נתקלו תוכניות דומות בהתנגדות של פרסומאים ומפרסמים .  על פי רוב ,  כשאלה מפעילים לובי סיכוייהן של התוכניות לשרוד אינם גבוהים .  נוקד מנסה ליישם שינוי בתחום כבר שנים רבות .  בספטמבר 2008 היא הגישה הצעת חוק ,  שניסתה לחייב את החברות ליישם את מה שהיא מציעה גם כעת ,  אך ההצעה לא אושרה .  
לאורך השנים ניסו יצרניות המזון בישראל לייצר נוסחה לרגולציה עצמית .  איגוד יצרני המזון עסק אף הוא בעניין וכך גם איגוד השיווק .  יוניליוור הקימה תוכנית בשם צ'ויסס  ( בחירות )  ,  וניסתה לצרף אליה חברות נוספות כדי שיפעלו לפי קוד אחיד .  ואולם למרות כל היוזמות לא חל שינוי בעניין .
 
התינוק של במבה בסכנה
משרד התמ"ת רוצה לאסור שימוש בדמויות מצוירות בפרסומות לילדים .  במשרד מגבשים כללים חדשים לפרסום מזון לקטינים

