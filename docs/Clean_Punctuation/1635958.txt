עומר פרץ גמר את העונה
חלוץ הפועל ר"ג ,  שהיה מצוין ב-2:3 על נתניה עם צמד ,  נפצע בסיום ,  והחששות לגבי פציעה בברכו התאמתו . " מזל רע "
 חלוצה של הפועל רמת גן עומר פרץ גמר את העונה .  בצילום MRI שעבר החלוץ הלילה  ( בין ראשון לשני )  ,  התאמתו החששות ואובחן כי החלוץ קרע את הרצועה הצולבת בברכו ,  ולמעשה סיים את העונה .
 כזכור ,  בשבת האחרונה נכנס פרץ כמחליף במשחק החוץ של הקבוצה בקופסה נגד מכבי נתניה ,  והיה טוב מאוד ,  כאשר הספיק לכבוש צמד שערים יקר שהעניק לקבוצתו ניצחון 2:3 ושלוש נקודות .  אלא שלקראת הסיום נפצע פרץ והוחלף .  בקבוצה חששו שפרץ אכן גמר את העונה ,  וכאמור ,  לצערם ,  הם לא התבדו .
 דווקא עד אשר הצליח פרץ להציג יכולת טובה ולעזור לקבוצה של יובל נעים להשיג ניצחון ,  הוא ייאלץ להעביר את משך העונה בבית ,  עם רגל פגועה ,  אלא שפרץ עצמו לא נשמע מאוכזב מאוד . " לצערי אלו תוצאות הצילום ",  אמר השחקן . " זה כנראה מזל רע ,  חבל מאוד ,  אין מה לעשות ,  אני מקווה שאחזור כמה שיותר מהר ". 
פציעתו של פרץ מצטרפת למכת הפציעות הארוכה שפקדה את המועדון עוד מהקיץ .  כזכור ,  החלוץ סרג' איילי ,  שהחלים בינתיים ,  סחב פציעה ארוכה כשגם הקשר הקרואטי הרוויה קובצ'ביץ' ,  שכבר אינו בקבוצה ,  סבל מאחת כזו .  כמו כן ,  פציעתו של הקשר בן לוז אילצה אותו להודיע על פרישה מהמשחק .
 לסגל הקבוצה ביום שבת הקרוב ,  במשחק הבית באצטדיון וינטר נגד מ.ס .  אשדוד במסגרת המחזור ה-20 ,  יחזרו תומר תייר וסרג' איילי ,  שסיימו לרצות עונשי הרחקה ,  כשגם קשר הרכש החדש שחתם ,  הברזילאי אנדראה קלדיירה ,  עשוי להיכלל לראשונה בסגל הקבוצה .
 
עומר פרץ גמר את העונה
חלוץ הפועל ר"ג ,  שהיה מצוין ב-2:3 על נתניה עם צמד ,  נפצע בסיום ,  והחששות לגבי פציעה בברכו התאמתו . " מזל רע "
 
