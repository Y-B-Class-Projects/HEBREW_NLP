ח"כים מקדימה : " מופז מנסה לחסל את המפלגה "
 ח"כים מקדימה נדהמו מהדברים שאמר מספר 2 במפלגה בראיון בסוף השבוע . " מופז מנסה לשרוף את המועדון איתו ".  בנוסף ,  רוב חברי המפלגה מתנגדים נחרצות לרצונו של מופז לקיים הפריימריז כעת
התנגדות רחבה בסיעת קדימה ליוזמת מופז לערוך פריימריז בתוך שלושה חודשים .  לוואלה !  חדשות נודע כי גם חברי כנסת שתמכו במועמדות של שאול מופז בפריימריז מול ציפי לבני מתנגדים לפריימריז מיידיים . " יש דברים שמופז טוען שיש בהם טעם והיגיון ",  אומרים אותם חברי כנסת . " יש סוגיה של תקנון במרכיבים מסוימים שלא מתאימים וצריך לשנות ,  לרבות הפריימריז שצריך להקדים ,  אבל זו בעיה לקשור מבחינת העיתוי בין מה שעברנו בשבועיים האחרונים לבין דרישה לפריימריז מיידיים ".   
" אין לדרישה הזו קונצנזוס בקדימה ",  הם מוסיפים . " יש תחושה שהטיימינג הזה יכול להיות קטלני כי בקושי הדפנו את המאמץ של ביבי לפרק את קדימה ,  וזה היה זעזוע ,  ומופז התגייס למערכה ומבחינה זו הוא חושב נכון שקדימה צריכה להישאר מפלגה גדולה ,  אבל זו טעות לחבר עכשיו את הקדמת הפריימריז על מצב משברי שאנחנו מנסים להתמודד איתו .  צריך לחכות עוד כמה חודשים ואז לבחון את הסוגיה שוב .  הטיימינג הנוכחי יכול לערער עוד יותר את קדימה והאינטרס עכשיו זה לשמור על המפלגה ". 
בכירים בקדימה השתמשו בסוף השבוע במילים חריפות הרבה יותר כלפי מופז .  בשיחות טלפוניות בין חברי הסיעה .  חברי כנסת קראו למופז בשלל כינויים .  לדברי גורם בכיר במפלגה ,  אחד הבכירים השתמש בביטוי  " עלוב נפש "  כלפי מופז .  ח"כים נוספים אמרו על מופז שהוא  " מנסה לשרוף את המועדון איתו ",   " לא ניתן לו לשרוף את המפלגה ולחסל אותה ".   " זו תחושה שהוא הוציא את עצמו מהמחנה ".  אותו גורם הסביר כי , " אנשים היו המומים מהראיון בהארץ ". 
חבר סיעה נוסף אמר : " גם אם אנשים לא מתחברים ללבני ,  היום הם לא רואים את מופז כאלטרנטיבה ".  לדברי הגורם , " מופז הרוויח את זה ביושר .  זה גבול שאתה לא עובר אותו .  זה פשוט לירות פנימה ,  ואנשים לא מוכנים לסבול את זה יותר .  אני מעריך שהוא יקבל את השטיפה שלו בשלב כזה או אחר .  זה אבן דרך שנזכור אותה כנקודה שבה הוא חצה את הקווים .  התנהגות כזו עלולה לסכן את קדימה ואף אחד לא אוהב לסכן את קדימה ". 
חברי כנסת שתמכו במופז ,  ויתכן שיתמכו בו גם בהתמודדות הבאה ,  אמרו כי , " מופז הוא איש ישר והגון ואמיץ ,  אבל נראה שבצד הפוליטי הוא עוד לא כל כך מבין את הפוליטיקה ואולי זה כוחו אבל גם חולשתו .  בסיטואציה הנוכחית של מה שקרה לקדימה צריך קודם לטפל בזה ולא קודם להזיז מהלכים שהם תמיד יוצרים מתח כמו פריימריז .  בזה מופז שוגה .
 לגבי האשמות של מופז על ההליכים שהיו בפריימריז אמרו אותם ח"כים כי , " יכול להיות שיש כביסה מלוכלכת שקשורה לפריימריז ,  אבל אין תבונה פוליטית להציף את זה עכשיו .  להגיד שיש חשד לפלילים ,  צריך לפנות אולי לערכאות אם הוא רוצה ,  אבל צריך להבין שזו לא בעיה אישית בין מופז ללבני ,  אלא זו הטלת בוץ על קדימה כמפלגה .  האמביציה הפוליטית האישית עלולה לפגוע במפלגה ולעשות סדקים ". 

ח"כים מקדימה : " מופז מנסה לחסל את המפלגה "
 ח"כים מקדימה נדהמו מהדברים שאמר מספר 2 במפלגה בראיון בסוף השבוע . " מופז מנסה לשרוף את המועדון איתו ".  בנוסף ,  רוב חברי המפלגה מתנגדים נחרצות לרצונו של מופז לקיים הפריימריז כעת

