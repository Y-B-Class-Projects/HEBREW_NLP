חגיגת השכר בחברות הציבוריות בעיצומה :  לפידות וקמיניץ התחלקו ב-20 מיליון שקל
ים של מזומנים - שבמגדל לא מכירים
יו"ר קבוצת מגדל ,  אהרון פוגל ,  החל לענות על שאלה אחרת שנשאל ,  ובינתיים חיפש כהן בדו"ח הכספי - יחד עם דובר החברה - את פרטי הדיווח המדויקים .  לאחר מכן פנה כהן לרונן טורם ,  מנכ"ל מגדל שוקי הון ,  וזאת כדי לבדוק מהי הגדרת התפקיד המדויקת של רובינשטיין - כך לדברי דובר החברה .  כלומר ,  מנכ"ל חברת הביטוח מגדל לא היה בטוח לגבי תפקידו של בעל השכר השלישי בגודלו בחברה ב-2009 בקבוצה שהוא מנהל .  פוגל אמר אתמול במסיבת העיתונאים : " התגמול של רובינשטיין נגזר מהתוצאות שהשיג ,  והוא עדיף על מודלים של בעלות משותפת עם העובדים על החברה ".  מכל מקום ,  מגדל העניקה מענק כולל של 13.4 מיליון שקל לששת הבכירים שלה .  השכר הפרוע בחברות הציבוריות האלמוניות של רובינשטיין אינה רלוונטית לשכרו ,  אבל היא מסמלת את שוק השכר הפרוע בחברות הציבוריות .  אחרי הקריסה בשווקים ב-2008 ,  שהביאה בשנה שעברה להודעות של חלק מהבכירים על קיצוצים של 5%-10% בשכרם ,  נמשכה החגיגה ב-2009 וביתר שאת וחוצפה .  רובינשטיין הצטרף עם שכרו לשכירים אחרים בשוק הברוקראז' המרוויחים מיליוני שקלים בכל שנה .  במסגרת פרסום הדו"חות הכספיים של כלל פיננסים בשבוע שעבר נחשפו נתוני השכר השמנים של מנהלי חברת הברוקראז' של בית ההשקעות .  יובל בן זאב ונאור אלחי הרוויחו כל אחד כ-8 מיליון שקל ב-2009 ,  ורונן וייסרברג הרוויח כ-16 מיליון שקל .  שלושת הברוקרים מחזיקים בכ-40% ממניות כלל ברוקראז' ולכן הם שותפים ברווחי החברה .  לעומתם ,  רובינשטיין הוא שכיר במגדל שוקי הון ואינו שותף בחברת הברוקראז' .  עלות השכר של רובינשטיין מיקמה אותו גבוה יותר מאשר פוגל ,  שעלות שכרו הסתכמה בכ-3.9 מיליון שקל ,  וגבוה יותר משל רונן טוב ,  ראש חטיבת הלקוחות במגדל ביטוח ,  שעלות שכרו הסתכמה בכ-3.8 מיליון שקל .  רובינשטיין הצליח להקדים באופן משמעותי גם את ענת לוין ,  מנהלת ההשקעות הראשית של מגדל ביטוח ,  שצפויה לסיים בקרוב את תפקידה ולעבור לשמש משנה למנכ"ל בנק הפועלים .  לוין כלל לא נכללה בטבלת התגמולים ,  הכוללת את חמשת הבכירים בעלי השכר הגבוה ביותר בחברה .  מי שהרוויחו יותר מרובינשטיין היו מנהל ההשקעות הראשי במגדל שוקי הון ,  יעקב ויינשטיין ,  שעלות שכרו הסתכמה ב-8.5 מיליון שקל ,  מתוכם 520 אלף שקל הם תשלום ששילמה לו סוכנות הביטוח מבטח סיימון שבבעלות החברה .  זאת בהתאם להסכם אי תחרות שנחתם עמה באמצע 2008 כאשר כהן עזב את תפקידו כיו"ר הסוכנות .  המענק שקיבל כהן על 2009 הסתכם ב-2.1 מיליון שקל .  עלות שכרו של כהן הסתכמה ב-6.7 מיליון שקל ,  מתוך כך 695 אלף שקל באמצעות אופציות .  עלות שכרו של יו"ר מגדל שוקי הון ,  דן ללוז ,  הסתכמה ב-5 מיליון שקל ב-2009 .  ללוז כיהן בתפקידו עד אמצע ספטמבר 2009 .  עלות שכרם של חמשת הבכירים במגדל הסתכמה ב-33.8 מיליון שקל ב-2009 .  מגדל אכן רשמה רווח חריג ב-2009 ,  אך רובו נזקף לעליות החדות שהיו בשוק ההון לאחר המשבר של 2008 .  ב-2008 ,  שנה ששוק ההון היה דווקא לרועץ בעבור מגדל ,  לא חילקה הקבוצה מענקים ,  אך גם איש מבכירי החברה לא שילם על הפסדי הענק שנרשמו אז - הפסד תפעולי של 442 מיליון שקל והפסד נקי של 249 מיליון שקל .  דלק ישראל :  יש כפל מבצעים אם דומה היה שיש סכרים כלשהם לשכר המנהלים בחברות הציבוריות ,  הנתונים של העת האחרונה ואתמול מעמידים זאת בספק רב .  כך ,  דו"חות דלק ישראל הפגישו שני משתכרי שכר ענק סדרתיים :  דוד קמיניץ ואייל לפידות .  קמיניץ ,  מנכ"ל דלק ישראל ,  נהנה ב-2008 ב-hot מעלות שכר של 410 אלף שקל בחודש ,  אך בדלק ישראל הוא זכה לעלות שכר של 11.6 מיליון שקל ב-2009 ,  על אף שנכנס לתפקידו החדש רק באפריל 2009 .  התגמול לקמיניץ כולל דמי ניהול של 134 אלף שקל בחודש ,  שהניבו לו הכנסה של 1.25 מיליון שקל ב-2009 ,  מענק של 2 מיליון שקל ותשלום מבוסס מניות של 8.1 מיליון שקל - שמשקף את הערך של 300 אלף אופציות שהוקצו לו ,  שהן 2.4% מהונה של החברה בדילול מלא .  השווי הכלכלי של האופציות ביום ההענקה הסתכם ב-10.8 מיליון שקל והחלק שנזקף ב-2009 לדו"חות הכספיים היה 8.1 מיליון שקל .  דו"חות חברת הביטוח הפניקס עדיין לא התפרסמו ועלות שכרו של המנכ"ל הנוכחי של חברת הביטוח ,  אייל לפידות ,  עוד לא ידועה ,  אך לפידות ייהנה כנראה מכפל מבצעים .  עלות שכרו כמנכ"ל לשעבר של דלק ישראל הסתכמה ב-8.3 מיליון שקל ב-2009 .  עלות זו כוללת שכר של 1.4 מיליון שקל ,  מענק של 4 מיליון שקל ותשלום מבוסס מניות של 2.1 מיליון שקל .  המענק שקיבל מבוסס על שיעור מדורג של 1.0% מהרווח הנקי השנתי של החברה שבין 0 ל-30 מיליון שקל ועד ל-3.0% מהרווח הנקי של החברה מעל 120 מיליון שקל .  המענק מבוסס על הרווח הנקי של דלק ישראל ב-2009 ותחזית לרווח ב-2010 .  יחסי העבודה בין לפידות לדלק ישראל יסתיימו רק באוגוסט 2010 ,  שכן לפידות זכאי לתקופת הסתגלות של שישה חודשים שבמהלכה יקבל שכר מלא .  ואולם לא רק קמיניץ ,  שעבד רק שני שלישים מהשנה בדלק ,  נהנה ממשכורת נאה על משרה חלקית .  עלות העסקתו של מנחם עינן ,  יו"ר הדירקטוריון ב-20% משרה ,  עלתה לחברה 2.9 מיליון שקל .  עלות שכרו של מנכ"ל החברה ,  יוסף זינגר ,  הסתכמה ב-3.5 מיליון שקל .  תמיר פוליקר ,  מנכ"ל סונול ,  עלה לקבוצה 4.6 מיליון שקל ב-2009 .  גם עופר הירשזון ,  בנו של אבהרם הירשזון  ( לשעבר שר האוצר )  ,  הצטרף אתמול לרשימת המשתכרים הבכירים עם עלות שכר של 800 אלף שקל כיו"ר חברת חילן-טק .
 
חגיגת השכר בחברות הציבוריות בעיצומה :  לפידות וקמיניץ התחלקו ב-20 מיליון שקל
ים של מזומנים - שבמגדל לא מכירים

