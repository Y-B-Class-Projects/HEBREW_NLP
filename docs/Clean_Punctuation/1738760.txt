איטליה :  לאציו שוב במקום הראשון
בישול גדול של הרנאנס למאורי  ( 45 )  סידר לביאנקוצ'לסטי 0:1 על ברשיה והעפלה זמנית לפסגה .  נאפולי גברה 0:2 על רומא
מספר שעות לפני הדרבי ד'איטליה המסקרן בין אינטר ליובנטוס בסן סירו הערב  ( ראשון ,  20:45 ,  ספורט 5 )  ,  הצליחה לאציו להלחיץ מעט את האלופה .  הביאנקוצ'לסטי ניצחו 0:1 באולימפיקו את ברשיה וחזרו למקום הראשון עם 13 נקודות .  היריבה העירונית ,  רומא ,  הפסידה 2:0 בסן פאולו לנאפולי שמתבססת בצמרת ,  בעוד פאלרמו ניצחה 1:2 את פיורנטינה בפירנצה .
 הביאנקוצ'לסטי המשיכו את פתיחת העונה הנהדרת שלהם ועלו למקום הראשון לפחות עד שאינטר תשלים את משחקה מול יובנטוס .  לאציו משתפרת מדי שבוע ,  והיום הסתדרה גם עם ברשיה באולימפיקו כדי להשיג ניצחון רביעי העונה .  הקבוצה של אדי רג'ה נהנית מכישוריו של הרכש הברזילאי הרנאנס ,  שמנהל את המשחק במרכז השדה בצורה מעוררת התפעלות והפעם שלח כדור עומק פנטסטי לסטפנו מאורי ,  שכבש את שער הניצחון בדקה ה-45 .  אלסנדרו דיאמנטי מברשיה הורחק בדקה ה-74 ,  אבל לאציו שוב הסתפקה בשער אחד כדי לנצח .
 אחרי ה-3:3 הדרמטי שחילצה בבוקרשט מסטיאווה ,  נאפולי חזרה הביתה לסן פאולו במטרה להשתוות למילאן עם 11 נקודות .  רומא השיגה במחזור הקודם את ניצחונה הראשון העונה כשגברה על האלופה אינטר ,  אבל היום חזרה לסורה .  וולטר מצארי החזיר להרכב את מארק האמשיק ואזקיאל לאבצי כדי שיגבו את אדינסון קבאני הלוהט  ( חמישה שערים בחמישה משחקים )  ,  ודווקא הסלובקי היה זה שהצליח בסופו של דבר להכניע את בוגדן לובונט ,  כשקיבל כדור רוחב מאנדראה דוסנה והמשיך לרשת בדקה ה-72 .  רומא החזיקה בכדור הרבה יותר מיריבתה ,  אך ספגה את השני משער עצמי של ניקולאס בורדיסו בדקה ה-83 .
 שתי קבוצות שפתחו את העונה בצורה מאכזבת מאוד נפגשו בפירנצה ,  ובסיום הסיציליאנים היו אלה שחגגו ניצחון שני העונה וברחו מעט מהחלק התחתון .  יוסיפ איליצ'יץ' המשיך בכושרו הטוב וירה בשמאל מ-25 מטרים לחיבורים הרחוקים בדקה ה-20 .  חאבייר פסטורה הארגנטינאי סיים מתפרצת קטלנית בדקה ה-37 וקבע 0:2 .  פיורנטינה הצליחה לצמק עם שער של אלברטו ג'ילארדינו  ( 58 )  וגם קיבלה פנדל אחרי שש דקות ,  אבל סלבטורה סיריגו עצר את הבעיטה של אדם ליאיץ' .  ריקרדו מונטוליבו הורחק משורות הוויולה בדקה ה-73 .
 משחקים נוספים :  
בולוניה - סמפדוריה 1:1לבולוניה :  מיגל בריטוס  ( 64 )  .  לסמפדוריה :  דניאלה פורטאנובה  ( עצמי ,  45 ) 
גנואה - בארי 1:2לגנואה :  רודריגו פלאסיו  ( 36 )  ,  לוקה טוני  ( 90 )  .  לבארי :  פאולו בארטו  ( 52 בפנדל ) 
לצ'ה - קטאניה 0:1ללצ'ה :  דניאלה קורביה  ( 37 ) 
קייבו - קליארי 0:0

איטליה :  לאציו שוב במקום הראשון
בישול גדול של הרנאנס למאורי  ( 45 )  סידר לביאנקוצ'לסטי 0:1 על ברשיה והעפלה זמנית לפסגה .  נאפולי גברה 0:2 על רומא

