ההתאוששות במשק נמשכת :  הכנסות המדינה ממסים בפברואר גדלו בכ-8% ל-14.2 מיליארד שקל
הסיבות לגידול :  זינוק של 54% בגבייה משוק ההון וגידול של 32% בהכנסות ממיסוי המקרקעין
הכנסות רשות המסים הסתכמו בפברואר ב-14.2 מיליארד שקל לעומת כ-13.1 מיליארד שקל בפברואר 2009 - גידול של כ-8% ,  כך על פי נתוני משרד האוצר .  במשרד האוצר מסבירים כי נתוני ההכנסות של רשות המסים תואמים לאינדיקטורים על ההתפתחות הכלכלית במשק ,  המצביעים על המשך ההתאוששות בפעילות הכלכלית במשק .  הגבייה משוק ההון הסתכמה ב-315 מיליון שקל ,  עלייה של 54% לעומת פברואר 2009 .  גבייה זו משקפת את התשואות החיוביות והמחזורים הגבוהים בשווקים הפיננסיים בחודשים האחרונים .  הריבית הנמוכה במשק וגל מימוש הרווחים בבורסה הביאו לשתי תוצאות :  ירידה של כ-36% בגבייה מריבית כתוצאה מהירידה בכדאיות ההשקעה בפיקדונות שקליים ועלייה של כ-222% בגבייה מניירות ערך.בנוסף ,  ההכנסות ממיסוי מקרקעין הסתכמו בפברואר בכ-465 מיליון שקל ,  גידול של כ-32% בהשוואה לתקופה המקבילה בשנה שעברה .  הגידול החד בגביית מס רכישה מוסבר במידה ניכרת מעצם העובדה שהבסיס להשוואה  ( פברואר 2009 )  התאפיין עדיין ברמת פעילות נמוכה בענף .  כך למשל בהשוואה לפברואר 2008 מסתכם הגידול בשיעור של 7% בלבד .
 
ההתאוששות במשק נמשכת :  הכנסות המדינה ממסים בפברואר גדלו בכ-8% ל-14.2 מיליארד שקל
הסיבות לגידול :  זינוק של 54% בגבייה משוק ההון וגידול של 32% בהכנסות ממיסוי המקרקעין

