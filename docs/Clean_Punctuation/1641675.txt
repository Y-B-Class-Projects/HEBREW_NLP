אנליסט :  80 מיליון שקל במזומן מוכנים להיות מחולקים כדיווידנד 
 >  >  היקף הנוסטרו של בית ההשקעות אנליסט הוא 230 מיליון שקל .  שלא כמו קופות הגמל של אנליסט ,  שהפגינו תנודתיות גבוהה בשנתיים האחרונות - צללו בחדות במשבר וזינקו בחודשים שלאחריו - התפלגות הנוסטרו של בית ההשקעות נראית סולידית יותר .  התפלגות ההשקעות :  אם באנליסט יהיו מעוניינים לחלק דיווידנד ,  יש להם כספים זמינים לכך .  נכון לסוף הרבעון השלישי יותר משליש מהנוסטרו - 80 מיליון שקל - הושקעו במזומן .  71 מיליון שקל מתיק הנוסטרו הושקעו בקרנות הנאמנות של החברה ,  ויתרת הכסף התפצלה כך ש-26 מיליון שקל הושקעו במניות ,  11 מיליון שקל הושקעו באג"ח להמרה ו-38 מיליון שקל הושקעו באג"ח צמודות .  בדיווח לגבי אחזקות בולטות בסוף 2008 דיווח אנליסט כי הוא מחזיק 16 מיליון שקל בניירות ערך של קבוצת פישמן - בעיקר באיגרות חוב של החברות מבני תעשייה וכלכלית ירושלים .  ביצועים :  אף שהנוסטרו של אנליסט כולל שיעור גבוה של מזומנים ומנוהל באופן סולידי ,  ב-2009 היתה פעילות הנוסטרו של אנליסט מהותית לתוצאותיו .  תיק ההשקעות הפרטי הניב לאנליסט בתשעת החודשים הראשונים של 2009 הכנסות של 38.6 מיליון שקל ,  המגלמות תשואה של קרוב ל-30% .  הרווח של אנליסט כולו בתקופה זו הסתכם ב-43 מיליון שקל .  בתקופה המקבילה ב-2008 הציג אנליסט הפסד של 12.2 מיליון שקל .  ההפסדים של הרבעון האחרון של 2008 הביאו לכך שבכל 2008 הוא הציג במגזר ההשקעות העצמיות הפסד של 34 מיליון שקל .  ניהול :  תיק הנוסטרו של אנליסט נמצא בפיקוחו הישיר של המנכ"ל איציק שנידובסקי .  לפי אנליסט ,  תיק הנוסטרו הוא סטטי ומנוהל על פי העיקרון של התמקדות בהשקעה בניירות ערך לטווח ארוך ,  בטווחים של כ-15 שנה ,  ולכן אינו מצריך מנהל השקעות במשרה מלאה .  ניגודי עניינים :  בית ההשקעות אינו מחזיק בפעילות ברוקראז' ואין בו מחלקת אנליזה מכירתית  ( sell side )  .  באנליסט אומרים כי לאור היעדר הפעילות בתיק ,  אין בו פוטנציאל לניגודי עניינים .
 
אנליסט :  80 מיליון שקל במזומן מוכנים להיות מחולקים כדיווידנד 
nan
