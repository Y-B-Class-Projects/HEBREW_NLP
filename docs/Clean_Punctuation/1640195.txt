כתב אישום בפרשת מייקל ג'קסון יוגש ביום שני
ההערכות גורסות כי רופאו האישי של ג'קסון ,  ד"ר קונראד מוריי יואשם בהריגת מלך הפופ .  לה-טויה ג'קסון : " עוד אנשים מעורבים ברצח אחי "
  ( צילום :  רויטרס ,  עריכת וידאו :  עידן גוראל ) 
אחרי ימים רבים של ספקולציות ,  פרקליטות מחוז לוס אנג'לס הודיעה היום  ( שישי )  כי תגיש כתב אישום ביום שני בפרשת מותו של מייקל ג'קסון .  בהצהרה ששחררה דוברת המחוז לא נאמר נגד מי יוגש כתב האישום ובאיזו אשמה ,  אולם על פי ההערכות יואשם ד"ר קונראד מוריי ,  רופאו האישי של ג'קסון ,  בהריגה .  
אחותו של ג'קסון ,  לה-טויה ,  יצאה בהצהרה תוקפנית ואמרה כי מוריי לא לבד . " עוד אנשים היו מעורבים ברצח אחי ",  אמרה ג'קסון . " אני יודעת מי הם ".  
על פי סוכנויות הידיעות ,  ההצהרה של פרקליטות המחוז הגיעה כשעתיים בלבד לפני שמוריי וצוות ההגנה שלו קיימו מסיבת עיתונאים מתוכננת ,  בה התכוונו להצהיר כי הרופא מתכנן להסגיר את עצמו לידי הרשויות כדי להימנע ממעצר ולהגיע ישירות להקראת כתב האישום בבית המשפט . " מה צריך כדי להסגיר את עצמך בלוס אנג'לס ?  ",  תהתה דוברת צוות ההגנה בתקשורת . " אני מרגישה שהסנגור צריך להופיע בבית המשפט עם דגל לבן ענק ".  
בימים שלפני פרסום ההודעה נערכו שיחות בין סנגוריו של מוריי לפרקליטות מחוז לוס אנג'לס ,  בדבר הדרך בה יובא הרופא לבית המשפט .  אתר הרכילות TMZ פרסם כי העיכוב בנושא נגרם בשל מחלוקת בין המשטרה ,  שדרשה את מעצרו של הרופא ,  לבין הפרקליטות שהעדיפה שמוריי יגיע ישירות להקראת כתב האישום .  
מוריי חשוד כי זמן קצר לפני מותו של ג'קסון ב-25 ביוני 2009 ,  הזריק לו מנה גדולה של תרופה מסוג פרופופול ,  חומר מטשטש רב עוצמה ,  שעקבותיו נמצאו בנתיחת גופתו של ג'קסון .  מוריי הודה שנתן לג'קסון את התרופה ,  אך טען בתוקף כי לא הזריק או רשם לג'קסון כל תרופה שהיתה עשויה להביא למותו .
 
כתב אישום בפרשת מייקל ג'קסון יוגש ביום שני
ההערכות גורסות כי רופאו האישי של ג'קסון ,  ד"ר קונראד מוריי יואשם בהריגת מלך הפופ .  לה-טויה ג'קסון : " עוד אנשים מעורבים ברצח אחי "
 
