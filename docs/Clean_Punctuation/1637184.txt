הדיווח על הקידוח הפך למטרה 
BenchMarker
 >  >  גבעות עולם הוציאה אתמול לבורסה דיווח נוסף העוסק בקידוח  " מגד 5 "  שהיא מבצעת דרומית לראש העין .  דיווח זה היה השביעי שהוציאה גבעות בחודש האחרון בלבד ,  ועוד דיווח בשרשרת הודעות מורכבות ומסובכות ,  עמוסות רכיבים מקצועיים לעייפה - אשר מרביתם אינם אומרים דבר לציבור המשקיעים ,  אינם נופלים בהכרח תחת הגדרה של אירוע  " מהותי ",  ולמעשה - די מיותרים .  כל זאת כאשר ,  כזכור ,  מדובר בשטח שקיומו של נפט בקרקעיתו ידוע 16 שנה - וכל שנעשה בו עד כה ,  אלה קידוח ובדיקות חשמליות  ( לוגים )  .  לשם השוואה ,  חברות קבוצת דלק וישראמקו ,  שהיו שותפות לתגלית תמר ,  דיווחו על שלבי הקידוח ,  ממצאיו ,  שלבי הקידוח השני  ( "תמר 2 ")  ותוצאותיו - שבע פעמים בלבד במשך חצי שנה שהסתיימה בתגלית מסחרית .  מפעילת הקידוח ,  נובל אנרג'י האמריקאית ,  הוציאה בתקופה זו שלוש הודעות בלבד .  רשות ני"ע האמריקאית  ( sec )  והרשויות המקבילות באירופה קבעו הנחיות ברורות בנוגע לשלבים של קידוחי הגז/נפט ,  הנדרשים בדיווח כדי למנוע בליל דיווחים שרירותיים שכל תכליתם להשפיע באופן לא מבוסס על המניה .  כך הוגבלה נובל בדיווח לבורסה על רזרבות מוכחות בלבד ,  והסתפקה בהודעות לעיתונות על סימני גז ,  הצלחת מבחני הפקה ותוצאותיהם .  בישראל ,  לעומת זאת ,  מהפכת חיפושי הגז והנפט עדיין לא הגיעה לרשות ניירות ערך - אשר מותירה ,  לפי שעה ,  את השוק פתוח לפרשנויות .  בחברות קבוצת דלק ,  למשל ,  התלבטו כיצד עליהן לנהוג וקבעו לעצמן מדיניות דיווחים מוסדרת הכוללת חמישה שלבים בלבד .  רשות ניירות ערך אישרה את המדיניות  " תוצרת בית "  הזאת ,  אך מדיניות זו אינה מחייבת אף שותפות העוסקת כיום בקידוחים .  עיקרון השקיפות ויידוע המשקיעים באירועים מהותיים הנוגעים להשקעתם הוא חשוב ,  אך חייב בריסון מסוים ,  כאשר דיווחי בורסה נעשים באופן שרירותי רק כדי לנצל את התגובה הפבלובית של המשקיעים .  אין חובה ,  כמובן ,  לאמץ הגבלות מרחיקות לכת ,  דוגמת אלה שבארה"ב .  עם זאת ,  לא ניתן להשלים עם מציאות שבה כל זרזיף בוץ זוכה לדיווח דרמטי שמגיע לאחר סיקור שלילי של אסיפת בעלי מניות סוערת .
 
הדיווח על הקידוח הפך למטרה 
BenchMarker

