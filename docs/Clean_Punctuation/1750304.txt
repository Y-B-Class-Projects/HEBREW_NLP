עמנואל מתיאס סיים את דרכו בהפועל פ"ת
המגן הטוגולזי שלא שיחק בתקופת יובל נעים והביע רצון לעזוב ,  ישוחרר בשבוע הבא .  דודו ביטון מתוסכל ,  יגאל אנטבי חתם
חקירות במשטרה ,  שחקן שברח וסכסוך עם שחקן בעקבות הסכם עם מועדון אחר .  כל הפרשות הללו לא תרמו לתדמיתה של הפועל פתח תקוה שמתחילת העונה זוכה לגל של ביקורות על חלק מצורות ההתנהלות ועל שיתוף שחקני הבית ,  בעיקר על ידי חלק מאוהדי הקבוצה .  על פי תכנית שיזמו חברי ההנהלה אמש  ( ראשון )  לאחר ההפסד למכבי חיפה  ( 1:0 )  ,  המועדון ינסה להיאבק בתדמיתו ויתווה מהפך במדיניות השחקנים והמועדון .  כל חברי ההנהלה והבעלים ,  בהם תומר סיני ,  גל חצור ,  דני לוי ואפי צפריר ,  ייפגשו השבוע עם המאמן יובל נעים במטרה לדון בנושא .  על פי היוזמה החדשה שמטרתה לשפר את תדמית המועדון :  יותר שחקני בית בסגל ובהרכב ,  נעים יחויב לצפות במשחקי נוער ולעלות יותר שחקני נוער לקבוצה הבוגרת וכן חיזוק הקשר עם האוהדים .  תומר סיני אמר אמש : " הפגישה הזאת חשובה להמשך הדרך .  הפועל פתח תקוה יוצאת השבוע לדרך חדשה ". 
בפתח תקוה מודעים לעובדה שפרשת דודו ביטון ,  שחוזהו נחשף לפני כמעט שבועיים ,  לא ממש תרמה לתדמית שנוצרה .  אמש ניהלו פתח תקוה וטוברוק משא ומתן בנוגע לביטון עוד לפני המשחק וגם במהלכו .  בפתח תקוה דרשו מטוברוק לשלוח הבהרה כי הם מוותרים על חלק מההסכם בתמורה לשיתופו .  רק שעתיים לפני המשחק הוחלט שהשחקן ייכלל בסגל .  העניין הזה הגיע לאוזני מספר שחקנים ,  שאמרו לאחר המשחק : " חבל מאוד שלא הגיעו להסכמות .  אתמול הייתה חסרה לנו רגל מסיימת .  אמרנו כבר לפני המשחק שבלי ביטון אנחנו אבודים ".  במועדון היו מרוצים מאוד מהיכולת של עידו אקסברד ,  אבל מבינים שביטון הוא מניה חשובה .  בפתח תקוה הבהירו אמש לראשי טוברוק כי על הצדדים להגיע להסכם .  האיש שערך את ההסכם ,  המקנה לטוברוק אפשרות לשחרר את השחקן בינואר או בתום העונה ,  זכות בלעדית לניהול משא ומתן ו-95 אחוז ממכירתו העתידית הוא עו"ד אלדד אהרוני ,  שנכח אתמול במשחק ושמע כי ההחלטה לא לשתף את ביטון הייתה מקצועית .
 אתמול הכניס נעים את שלושת החלוצים שלו ,  מלבד ביטון ,  אבל סירב לומר מדוע צירף אותו לסגל .  ההערכה היא שכפי שפורסם בעבר ,  בפתח תקוה חששו מתביעה מצד טוברוק לשחרור השחקן ,  מה גם שיש תקדים משפטי בעניין ,  בעניין שוערה המחליף של מכבי נתניה ,  גיא סאלם ,  שלא שותף בעבר במדי מרמורק בגלל סכסוך הנובע מהחוזה .  ביטון אמר אמש למקורביו : " מה רוצים ממני ?  אני בסך הכל רק רוצה לשחק כדורגל ומחכה שהפרשה תסתיים .  יכולתי להבקיע היום שער אחד לפחות ".  
כידוע ,  הקבוצה הראשונה שתוכל לקלוט את ביטון אם יעזוב את פתח תקוה היא מכבי חיפה ,  זאת במסגרת ההסכם בין המועדונים .  אריק איזיקוביץ' כבר התבטא בעבר כי השחקן עשוי לשחק בעתיד במכבי חיפה ,  אם זאת תרצה בשורותיו ,  ללא תמורה נוספת מעבר להסכם הקיים .
 מלבד אקסברד ,  בפתח תקוה היו מרוצים מהבלם גל כהן ,  מהקשר ישראל זגורי ומג'וניור ויסה .  זגורי שלא התרגש מול קבוצתו לשעבר אמר על פרשת ביטון : " תמיד אומרים שמי שלא משחק חסר .  אולי אם דודו היה משחק הוא היה מבקיע ,  אבל גם אקסברד עשה עבודה טובה .  חבל שלא הבקענו ".  על עתידו אמר הקשר : " בכל משחק אני רוצה להוכיח שיש לי מקום בחיפה ,  אבל אני חושב כרגע רק על הקבוצה שלי ". 
הפועל פתח תקוה קיבלה החלטה לשחרר את המגן הטוגולזי שלה עמנואל מתיאס .  השחקן שלא שותף מאז הגעתו של יובל נעים צוטט כזכור כי הוא מעוניין לעזוב בינואר .  היום ,  לאחר שיחה בין חברי ההנהלה והמאמן התקבלה ההחלטה כי השחקן ישוחרר עוד השבוע וככל הנראה יחפש קבוצה אחרת בישראל .  גורם במועדון אישר : " מתיאס כבר לא חלק מהפועל פתח תקוה ".  לאחר שסיכמה עם יגאל אנטבי בשבוע שעבר ,  הודיעה הפועל פתח תקוה כי השחקן חתם רשמית עד תום העונה באמצעות סוכנו ירון גלעדי .  המגן בן ה-36 ששיחק בשנה שעברה במכבי נתניה ,  סיכם עם המאמן יובל נעים שימשיך לחזור לכושר בצורה הדרגתית ,  ויתכן כי יערוך את הופעת הבכורה שלו נגד בית"ר ירושלים .
 פרקליט המועדון ,  עו"ד שי אליאס ,  ישלח היום מכתב לאיגוד השופטים ,  היועץ המשפטי של ההתאחדות והתובע ,  בו הוא מפרט כי שחקני הקבוצה התלוננו על השופט איתן תבריזי בטענה שאיים עליהם וקילל במהלך משחק הדרבי ,  בעקבותיו יעמוד הקשר רפי דהן לוועדת משמעת בהתאחדות ,  מחר .  
בהתאם לפרסום ,  בהפועל פתח תקח תקוה אישרו אמש את הידיעה לפיה השחקן יעמוד לוועדת משמעת לאחר שכבר טען כי תבריזי איים  " לנגוח בראשו "  ואמרו על כך : " נבקש שגם תבריזי יישא בעונש .  אין סיבה ששחקן שלנו יעמוד לוועדת משמעת לאחר שאוים ". 

עמנואל מתיאס סיים את דרכו בהפועל פ"ת
המגן הטוגולזי שלא שיחק בתקופת יובל נעים והביע רצון לעזוב ,  ישוחרר בשבוע הבא .  דודו ביטון מתוסכל ,  יגאל אנטבי חתם

