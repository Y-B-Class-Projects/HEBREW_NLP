אחת המדינות הפחות שוויוניות בעולם מנסה להכניס נשים לממשלה
דרום קוריאה עדיין נשענת על מסורת גברית דומיננטית שמגבילה את תפקיד הנשים - אך מאמצי הממשלה לשוויון מגדרי מתחילים לשאת פרי
ניו יורק טיימס  >  >  כשקים היו-אאון הצטרפה למשרד החוץ של דרום קוריאה ב-1992 ,  בטופס הפרטים האישיים נכתב  " אשה "  אך לא  " בעל "  בחלק שבו הדיפלומטים החדשים מספקים מידע על בני זוגם .  לא היתה בכך הפתעה :  באותם ימים ,  רק נשים מעטות ניגשו לבחינות לשירות החוץ ,  ומעטות עוד יותר גם עברו אותם . " בשנה שניגשתי לבחינה ,  עברו מספר חסר תקדים של נשים - שלוש - וזה הגיע לחדשות ",  אמרה קים ,  שעומדת בראש הצוות לשינויי האקלים במשרד .  בדילוג מהיר ל-2010 ,  קים סנג-ג'ין ,  ראש צוות המינהלה האישית של שר החוץ ,  מזהה שינוי משמעותי בדמות של הפוליטיקה הדרום-קוריאנית .  במהלך חמש השנים האחרונות ,  55% מ-151 המועמדים שעברו את מבחני הכשירות הקפדניים - שער הכניסה הראשי לסגל הדיפלומטי במדינה - היו נשים .  המצב במשרד החוץ מסמל את מה שקורה במשרדי ממשלה אחרים .  בשנה שעברה ,  47% מהאנשים שעברו את הבחינות הממשלתיות ,  שבהן נבחרים מועמדים מדרגי הביניים למסלול קידום במשרדי הממשלה השונים ,  היו נשים .  ב-1992 רק 3.2% מהעוברים היו נשים .  נשים כה רבות נכנסו לשירות הציבורי בשנים האחרונות עד שב-2003 החליטה הממשלה לעדכן את מערכת המכסות שלה .  ב-1996 קבעה הממשלה כי לפחות 30% מהמגויסים החדשים לכל זרועות הממשלה ,  מלבד למשטרה ולצבא ,  יהיו נשים .  כעת ,  לאחר שנשים כה רבות התחרו בהצלחה על אותן משרות ,  מבקשת הממשלה לקבוע מכסת מינימום של 30% גם לגברים . " מנהלים מגיעים ומבקשים גברים ,  ומתלוננים שיש להם יותר מדי נשים במשרד ",  אמר קים ממשרד החוץ . " אין מספיק גברים בסביבה .  הם נהפכו למשאב מוגבל ".  העלייה שנרשמה באחרונה במספר הנשים במגזר הציבורי היא תוצאה של מאמצי הממשלה להרחיב את הדמוקרטיה לאחר עשרות שנים של שלטון צבאי ,  כדי להילחם בסטגנציה כלכלית על ידי הכנסת מספר גדול יותר של נשים משכילות לכוח העבודה במשק ולמנוע את הירידה החדה בשיעור הילודה במדינה .  הירידה בילודה מיוחסת בחלקה לקשיים שניצבים בפני נשות דרום קוריאה בניסיון לשלב בין קריירה לאימהות .  ואולם היא משקפת גם את המכשולים הקשים שניצבים בפני נשים במגזר הפרטי .  בדרום קוריאה ,  ארבעת הקונגלומורטים הגדולים - סמסונג ,  יונדאי ,  lg ו-sk - חולשים על הכלכלה .  נשים מחזיקות בפחות מ-2% מהמושבים במועצות המנהלים של חברות אלה .  כמעט שאין נשים בתפקידי ניהול בכירים בבנקים בדרום קוריאה .  90% מהמפוטרים במשבר היו נשים אף שדרום קוריאה היא הכלכלה ה-13 בגודלה בעולם ,  היא מדורגת במקום 115 מתוך 134 במדד השיוויון המגדרי של הפורום הכלכלי העולמי  ( wef )  ל-2009 .  בהשוואה למדינות מתועשות אחרות ,  נשים משכילות זוכות לייצוג דל בכוח העבודה בדרום קוריאה ,  שבה המסורת הקונפוציאנית עדיין מטילה על הנשים את האחריות לניהול משק הבית ולגידול הילדים .  ב-2007 רק 60.9% מהנשים המחזיקות בתואר אקדמי החזיקו במשרה - השיעור הנמוך ביותר מבין 30 מדינות הארגון לשיתוף פעולה כלכלי ופיתוח - oecd  ( הממוצע ב-oecd עצמו היה 79.9% )  .  נשים שעובדות מחוץ לבית נוטות להתקבץ במשרות זוטרות ובמשרות ייצור - עובדה שהיו לה השלכות רבות במיתון האחרון .  בארה"ב ובאירופה פוטרו מעבודתם יותר גברים מנשים ,  אך בדרום קוריאה 90% מהמפוטרים היו נשים - בין היתר מאחר שהן מהוות אחוז גדול מהעובדים במשרה חלקית ומהעובדים הזמניים ,  שהיו הראשונים להיפגע .  בינואר קצת יותר מ-45% מהנשים בגיל העבודה עבדו ,  לעומת כמעט 70% מהגברים .  שכרן של נשים הוא 52% בלבד משכר הגברים - לפי מדד ההעשרה המגדרית של תוכנית הפיתוח של האו"ם ,  שב-2009 דירגה את דרום קוריאה במקום 62 מתוך 109 מדינות ,  מבחינת הכנסות ומעורבות פוליטית וכלכלית בתהליכי קבלת ההחלטות .  לנוכח כל זאת היתה זו הממשלה שהובילה את הדרך להרחבת זכויות הנשים .  מאז אמצע שנות ה-90 חוקקה הממשלה חוקים שמטפלים בסוגיות כמו תקיפות מיניות ואלימות במשפחה .  מאז 2005 עודכנו יותר מ-300 חוקים כדי להכחיד את האפלייה המגדרית במדינה . " האסטרטגיה שלנו היתה לשנות קודם את החוקים ואת המוסדות כדי שהחברה תוכל להסתגל לשינוי בעמדות ובתרבות לטובת שוויון מגדרי ",  אמרה צ'ונג בונג-היופ ,  מנכ"לית המשרד לשוויון מגדרי ,  שנוסד ב-2001 .  נשים מהוות כעת 10.8% מכלל עובדי דרג הביניים בממשלה ,  אף שבדרגים הגבוהים שיעור זה יורד באופן חד .  בפרלמנט נשים עדיין מהוות מיעוט - 14% - אך הן נמנות על כמה מהקולות הבולטים ביותר . " היתרון המשמעותי ביותר של תפקידים ממשלתיים הוא שאנו לא סובלות מאפלייה כאן ",  אמרה פארק ג'ה-היי ,  בוגרת האוניברסיטה הלאומית של סיאול שבשנתיים האחרונות התכוננה למבחני שירות החוץ . " לחברות פרטיות אין ציפיות מהעובדות שלהן .  נראה שהן מגייסות רק כדי לעשות רושם חיצוני - להראות שאכפת להן משוויון מגדרי ".  מכל הסוכנויות הממשלתיות ,  במשרד החוץ זכו הנשים להצלחה הגדולה ביותר - בין היתר מאחר שהאופי הבינלאומי של המשרד יוצר אווירה טובה יותר לקידום נשים . " העבודה בתחום הבינלאומי היתה מוצא מהחברה הדרום-קוריאנית שנשלטה על ידי גברים ",  אמרה יו היי-רן ,  האישה היחידה שעברה את בחינת הקבלה למשרד החוץ ב-1989 .  שני עשורים מאוחר יותר ,  לנשים שפסעו בעקבותיה יש חלומות נועזים יותר .  סן ג'ו-ירן ,  25 ,  נמנתה על 23 הנשים שעברו את הבחינה ב-2008 - אז יחס הקבלה היה שתי נשים על כל גבר . " עד שדיפלומט בגילי יגיע לתפקיד שר החוץ ,  אנשים כבר לא יתייחסו לשרת חוץ כדבר מוזר ",  אמרה סן ,  שעובדת במחלקה האירופית של משרד החוץ . " הם פשוט יתייחסו לכך כמובן מאליו ". 

אחת המדינות הפחות שוויוניות בעולם מנסה להכניס נשים לממשלה
דרום קוריאה עדיין נשענת על מסורת גברית דומיננטית שמגבילה את תפקיד הנשים - אך מאמצי הממשלה לשוויון מגדרי מתחילים לשאת פרי

