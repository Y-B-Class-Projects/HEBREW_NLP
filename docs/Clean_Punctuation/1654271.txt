אנחנו כבר יודעים מי תזכה בליגת האלופות
האם ואן חאל יהפוך למאמן החדש שזוכה בפעם השנייה בתואר בקבוצה גרמנית או שמא בארסה תהיה הראשונה שתגן על תוארה ?  כנסו ותדעו
שלב שמינית-הגמר טרם הסתיים ,  אך כבר עכשיו ברור שנותרו רק חמש קבוצות שמסוגלות לזכות העונה בליגת האלופות  ברצלונה ,  מנצ'סטר יונייטד ,  אינטר ,  ארסנל ובאיירן מינכן .  אם מישהו יתווכח ויתעקש להמר על ליון ,  יש לנו תשובה מוחצת עבורו :  בעוד כולם מדסקסים את ההדחה השישית ברציפות של ריאל מדריד בשמינית-הגמר ,  איש לא טרח לבדוק מה עלה בגורל הקבוצות שהעיפו אותה .  ובכן ,  בארבע מחמש הפעמים הקודמות החגיגה שלהן נגמרה כבר ברבע-הגמר ,  ורק ארסנל המשיכה עד הגמר ב-2006 .  יובנטוס הפסידה לליברפול ב-2005 ,  באיירן הודחה בידי מילאן ב-2007 ,  רומא נכנעה ליונייטד ב-2008 ,  ואשתקד נפרדה ליברפול מהמפעל אחרי צמד משחקים מרתקים מול צ'לסי .  תוסיפו לכך את העובדה שליון עצמה מעולם לא עברה את רבע-הגמר בצ'מפיונס ,  ותבינו למה כולם מייחלים לקבל אותה בהגרלה מחרתיים .  
לגבי יתר המועמדות ,  הסיפור מורכב יותר ,  ויש טיעונים בעד ונגד זכייתן הפוטנציאלית ב-22 במאי בסנטיאגו בירנבאו .
 למה כן ? 
בזכות הגאונות של ליאו מסי שמסוגל לקחת את הקבוצה על הכתפיים בכל משחק נתון  ונאלץ לעשות את זה על בסיס קבוע .
 בזכות דני אלבס שהחמיץ את הגמר אשתקד בגלל כרטיס צהוב אידיוטי ,  והפעם נותן עונה גדולה אפילו יותר .
 כי האפשרות להניף את גביע האלופות דווקא בבירנבאו תכניס אפילו את השבעים ביותר בשורות הקטלונים למוטיבציה חסרת תקדים .
 למה לא ? 
כי מאז הקמת ליגת האלופות ,  אף קבוצה לא הצליחה להגן על התואר .
 בגלל העומס העצום על מסי ,  שלא מקבל מנוחה ויגיע לקו הסיום מותש לחלוטין .  בגלל חסרונו של סמואל אטו ,  שכבש בשני משחקי הגמר של ברצלונה שהסתיימו בניצחונות .  עם כל הכבוד לשער של זלטאן איברהימוביץ' בקלאסיקו ,  זה עדיין לא אומר כלום .  השבדי תמיד נעלם ברגע האמת ,  ובלעדיו אין לקטלונים חלוץ מרכזי .  בויאן קרקיץ' כאופציה ראשונה על הספסל זו בדיחה .
 בגלל שהקבוצה נחלשה בהשוואה לעונה שעברה .  פרט למסי ואלבש ,  ובמידה מסוימת ויקטור ואלדס ,  מורגשת ירידה בכושרם של כל שחקני ההרכב .  אנדרס אינייסטה רחוק מלהזכיר את השחקן האדיר שהבקיע את שער השוויון המפורסם בסטמפורד-ברידג' ,  תיירי הנרי הופך לשחקן עבר במהירות מפחידה ,  ואפילו לצ'אבי יש לא מעט משחקים חלשים .
 למה כן ? 
כי ההדחה של ריאל חיזקה מאוד את השמועות לפיהן ז'וזה מוריניו בדרך למדריד .  אין הוכחה טובה יותר להתאמתו למשרה מאשר הנפת הגביע בבירנבאו .
 בזכות סמואל אטו .  למרות עונה בינונית מינוס ,  הוא שוב מתגלה כווינר ברגע האמת בליגת האלופות ,  ואם אינטר תגיע לגמר ,  הוא לא יפספס את הצ'אנס ,  במיוחד אם לוקחים בחשבון שסנטיאגו בירנבאו תמיד עשה טוב לקמרוני הנקמן .  בהזדמנות זו כדאי להזכיר שגם ווסלי סניידר ישמח לחגוג במדריד ,  אולי אפילו יותר מכל שחקני בארסה ביחד .
 כי לוסיו נותן עונה אדירה ומסתמן כבלם הטוב ביותר באירופה בחודשים האחרונים ,  תוך שהוא מתעלה על עצמו מדי משחק .
 כי אינטר היא היחידה שחיזקה את הסגל באופן משמעותי בפגרת החורף .  החלוץ המקדוני גוראן פאנדב השתלב בסגל באופן מושלם ,  תורם המון יצירתיות שהיתה חסרה לנראזורי ,  ופיתח הבנה כמעט עיוורת עם דייגו מיליטו .
 בזכות הסטטיסטיקה המשונה לפיה כוכב אלופת העולם המכהנת זוכה בגביע אירופי לפני המונדיאל .  רונאלדיניו עשה זאת עם בארסה ב-2006 ,  זיזו עם ריאל ב-2002 ,  וב-1998 היה רוברטו קרלוס בריאל ,  ובנוסף הניף רונאלדו את גביע אופ"א עם הנראזורי .  אז נכון ,  אינטר היא לא בדיוק קבוצה איטלקית ,  אבל אולי מארקו מטראצי נחשב ? 
למה לא ? 
כי למוריניו נמאס באיטליה ,  והוא יודע שהנשיא מאסימו מוראטי לא ישחרר אותו אם יזכה בגביע .
 כי אפילו מוריניו לא יהיה מסוגל להתגבר על הלוזריות של מוראטי הבן  את גביע האלופות האחרון לקחה אינטר בתקופת מוראטי האב ,  אנג'לו ,  לפני 45 שנה .
 למה כן ? 
בזכות אריאן רובן ,  שמזכיר מדוע סברנו לפני מספר שנים שהוא מסוגל להיות השחקן הטוב ביותר בעולם .  עם 9 שערים בכל המסגרות מאז תחילת 2010 ,  הוא לא רואה אף אחד ממטר ,  והבעיטה המטורפת לחיבורים של פיורנטינה רק תורמת לביטחונו העצמי .
 כי באיירן העניקה לנו את המשחק הטוב ביותר באירופה עד כה ,  ה-1:4 הבלתי נשכח מול יובנטוס ,  עם הגב אל הקיר בטורינו ,  ורק על זה מגיע לה ללכת עד הסוף .
 שני מאמנים בלבד זכו בגביע האלופות עם שתי קבוצות שונות ,  ואצל שניהם הקבוצה השניה היתה גרמנית .  ארנסט האפל עשה זאת עם המבורג ב-1983 ,  אוטמאר היצפלד עם באיירן ב-2001 .  לואיס ואן-חאל שהצעיד את איאקס לזכיה ב-1995 יכול להיות המאמן השלישי ברשימה ,  והעובדה שהוא עומד על הקווים בגרמניה מתיישרת עם הסטטיסטיקה  בניגוד למוריניו ולקרלו אנצ'לוטי ,  שכבר אמר שלום למפעל .
 למה לא ? 
כי אי אפשר לסמוך על רובן שופע ביטחון עצמי שלא רואה אף אחד ממטר .  לצד תשעת השערים ב-2010 יש לו רק 3 בישולים .
 כי פרנק ריברי עסוק מזמן במעבר למדריד בקיץ ,  וגם עלול להיפצע ברגע הכי לא מתאים .
 כי מארק ואן-בומל לא מסוגל לסיים עונה בלי לספוג כרטיס אדום ,  אבל העונה זה עדיין לא קרה .  האם העיתוי יהיה אומלל במיוחד ? 
למה כן ? 
כי אם זו לא הייתה שנת המונדיאל ,  היינו אומרים שוויין רוני דוהר לתואר שחקן השנה בעולם .  הוא לא רק תרם העונה 32 שערים בכל המסגרות ,  כולל 4 בליגת האלופות ,  אלא גם עובד שעות נוספות כפליימייקר ואפילו כמגן .
 כי מגיע לאלכס פרגוסון לזכות פחות משנה אחרי מכירתו של כריסטיאנו רונאלדו ,  בגלל שהוא הפך את השדים האדומים לקבוצה טובה יותר בלעדיו .
 כי מגיע לדארן פלטשר לשחק סוף סוף בגמר .  הקשר הסקוטי שישב על הספסל לפני שנתיים והיה מושעה שלא בצדק לפני שנה ,  נותן את העונה הטובה ביותר בקריירה שלו .
 למה לא ? 
כי בחודשים האחרונים יונייטד נראית כמו קבוצה של שחקן אחד .  פציעה או השעיה של רוני תמוטט אותה כליל .
 כי ההגנה של יונייטד ,  עם או בלי ריו פרדיננד ,  רחוקה מאוד משיאה .  השדים האדומים לא שמרו על שער נקי באף משחק צמרת בפרמייר-ליג העונה ,  וספגו צמד גם מול מילאן בסן-סירו .  נמאניה וידיץ' כבר עבר לספרד במחשבותיו ,  במפגשים המכריעים זה לא יהיה לטובתו .
 למה כן ? 
כי מבין חמשת המאמנים המועמדים ,  רק ארסן ונגר טרם הניף את הגביע .  למעשה ,  אף מאמן צרפתי בהיסטוריה לא זכה בגביע האלופות .  אז אולי הגיע הזמן ? 
כי זה יהיה נהדר למען עתיד המשחק .  הצלחת הסגנון הקבוצתי והטכני של התותחנים ,  עונה אחרי הזכייה של ברצלונה ,  תמשיך את הבשורה החיובית לעולם .
 כי רובין ואן-פרסי ,  אשר נעדר בגלל פציעה מאז נובמבר ,  עשוי לחזור לכושר מלא לקראת הגמר .
 כי בעוד מסי ,  רוני ,  אטו ורובן צריכים לשמור על הרגליים לקראת המונדיאל ,  הרי שמבחינת אנדריי ארשבין העונה נגמרת במאי .
 למה לא ? 
כי מבין 5 המאמנים המועמדים ,  רק ארסן ונגר טרם הניף את הגביע .  למעשה ,  אף מאמן צרפתי בהיסטוריה לא זכה בגביע האלופות .  אולי יש לכך סיבה .
 כי מישהי צריכה להעיף את יונייטד מהדרך למענה .  שני המשחקים של התותחנים מול השדים האדומים העונה בפרמייר-ליג ,  וההפסד הכפול המשפיל בחצי-הגמר אשתקד ,  יגרמו להם לברוח עם הזנב בין הרגליים עוד לפני העלייה לכר הדשא .
 כי הסגל של ארסנל פשוט לא טוב מספיק .  מי לוקח את ליגת האלופות עם אלמוניה בשער ,  סול קמפבל בהגנה ובנדטנר כחלוץ חוד ? 


אנחנו כבר יודעים מי תזכה בליגת האלופות
האם ואן חאל יהפוך למאמן החדש שזוכה בפעם השנייה בתואר בקבוצה גרמנית או שמא בארסה תהיה הראשונה שתגן על תוארה ?  כנסו ותדעו

