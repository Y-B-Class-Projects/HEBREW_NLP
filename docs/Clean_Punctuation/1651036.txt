אל תהיה קציצה
פשוט תכין אחת - בתבשיל פול ולימונים כבושים או בנטורל ,  כהמבורגר עסיסי .  השף אבי ביטון טוחן לכם על בשר טחון
בשר טחון הוא בסיס לאינספור מתכונים ותבשילים .  הוא מקבל בשמחה ואהבה את כל סוגי התיבול ,  צורות בישול מגוונות ולא בוחל בתוספות יצירתיות .  אין מקום שביקרתי בעולם ולא אכלתי בו מנת בשר טחון מקומית :  לתאילנדים יש סלט חם שנקרא  " לאפ "  שמכיל בשר טחון ,  עשבי תיבול ,  לימון ונענע .  לטורקים יש את הקבב הכי טעים שיש ,  ולמרוקאים טאג'ינים בבישול ארוך עם פירות יבשים .  כמובן שבשר טחון אינו יכול להחליף נתח טוב ועסיסי של אנטריקוט או סינטה מיושנים ,  אבל הוא בהחלט מספק את הסחורה במושגים של טעם ותזונה .  תוסיפו את עניין המחיר הנמוך יחסית שלו לעומת חלקי בשר אחרים ואת העובדה שמקילו אחד של בשר טחון אפשר להכין מיליון קציצות ועוד ישארו רזרבות לכמה קבבים ,  וקיבלתם את אחת הדרכים הכי משתלמות להאכיל את כל המשפחה .
 אם נעלה באוב את תקופת המיתון אשתקד  ( כן ,  כן ,  היה מיתון בארץ וזה היה ממש לא מזמן )  ,  אז אתם בוודאי זוכרים איך לפתע פתאום תפריטי מסעדות נחשבות התהדרו להם במיני מנות עם בשר טחון כמו טאג'ין קציצות ,  או קבב בלקני ואפילו ממולאים טורקיים .  לא סתם מסעדנים ושפים אהבו ועדיין אוהבים להשתמש בחומר הגלם הזה .  הוא זול כאמור ,  נוח לעבודה וכמובן  טעים .
 לפני שאתם רצים לטחון בשר ,  כמה טיפים חשובים :
 נתחיל בקניית הבשר  חשוב מאוד שתראו מה טוחנים לכם .  בשר טחון הוא פתרון טוב לכל האיטליזים להיפטרות מכל ה"ג'אנק "  שלהם ,  לכן שחקו אותה מקצועיים ובקשו שיטחנו לכם חלקים ספציפיים .  לדוגמה :  אם תרצו להכין קציצות טובות ברוטב ,  אתם יכולים ללכת על נתח זול כמו פלדה  ( הבטן )  או לבקש בשר צלעות .  מאחר שבכל מקרה מוסיפים לבשר המון עשבי תיבול וירקות שונים ,  מה גם שהבישול הוא ממושך ,  אין טעם להשקיע בנתח יוקרתי .  כשמכינים המבורגר או קבב ,  כדאי להשתדרג ולשלב נתחי שפונדרה עם שייטל  ( השידוך המועדף עליי )  ,  צלעות או צוואר .  
אחסון - כדאי שלא לשמור בשר טחון במקפיא מכיוון שהוא אוגר קרח ומרקמו נהיה מימי ולא נוח לעיבוד .
 סוגי הטחינה  גסה ,  בינונית ודקה .  אני ממליץ על טחינה דקה כאשר רוצים לעשות קציצות .  באופן זה מסת הבשר הומוגנית יותר ונוחה לעיבוד .  לקבב והמבורגר אני ממליץ על טחינה בינונית ואפילו גסה ,  כך שלאחר צליית הבשר ניתן להרגיש את הטעם העסיסי של השומן .
 הכי חשוב - תבלו את הבשר שלכם בהמון אהבה וחשק .
 חומרים ל-4 מנות:300 גרם בשר כבש  ( שוק/פלדה ) 2 פרוסות לחם ללא הקרום ,  מושרות במים וסחוטות1 ביצהצרור כוסברה קצוץ דק1 בצל גדול קצוץ דק5 שיני שום קצוצות דק1 כפית כמוןמלח ופלפל
לתבשיל פול:3 כוסות פול קלוף ונקי1 בצל גדול פרוס1 גזר גדול פרוס4 עגבניות בינוניות בשלות5 שיני שום פרוסות 4 כוסות מים2 כפות לימונים כבושים1 כף שטוחה של צ'ילי יבש1 כפית כמוןמלח ופלפלצרור כוסברה קצוצה
אופן ההכנה:1 .  מערבבים היטב את כל מרכיבי הקציצות עד לקבלת תערובת אחידה ומניחים במקרר לשעה .  מוציאים מהמקרר וצרים מהתערובת קציצות  ( 12 יחידות בערך )  .
 2 .  מכינים את תבשיל הפול :  מטגנים בסיר בינוני במעט שמן זית - בצל ,  גזר ,  עגבניות ,  שום ופול .  מוזגים לסיר 4 כוסות מים ,  מביאים לרתיחה ומוסיפים את הלימון הכבוש והצ'ילי היבש .
 3 .  מעבירים את הקציצות לתבשיל ,  אחת-אחת ,  מכסים ומבשלים 4 דקות .  מתבלים בכמון ,  מלח ופלפל ,  ו-5 דקות לפני ההגשה מוסיפים את הכוסברה הטרייה .
 יש אינסוף גרסאות להמבורגר ,  אך זו הגרסה שאני הכי אוהב .  הסוד שלי הוא תיבול את הבשר בחרדל וקטשופ ,  מה שמעניק לו מעט מתיקות וחריפות .
 חומרים ל-6 מנות:1 ק"ג בשר טחון בינוני  ( שפונדרה ושייטל ) 2 בצלים קצוצים ומטוגנים עד הזהבהכף שטוחה של חרדל דיז'ון חלק2 כפות קטשופ איכותי½ כפית סודה לשתיה מלח ופלפל
אופן ההכנה:1 .  מערבבים היטב את כל החומרים וצרים מהתערובת 6 קציצות  ( אפשר להיעזר ברינג אם רוצים צורה יפה ואחידה )  .
 2 .  שומרים במקרר כשעתיים ,  עד שהבשר מתייצב .
 3 .  צולים על אש בינונית בגריל או במנגל כ-3 דקות מכל צד .  אפשר לצלות גם על מחבת פסים לוהטת .
 
אל תהיה קציצה
פשוט תכין אחת - בתבשיל פול ולימונים כבושים או בנטורל ,  כהמבורגר עסיסי .  השף אבי ביטון טוחן לכם על בשר טחון

