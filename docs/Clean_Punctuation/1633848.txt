חשש :  מיקאל אסיין גמר את העונה
קשר נבחרת גאנה שוב נפצע בברכו ובצ'לסי חוששים כי קרע רצועה .  אם החששות יתאמתו ,  השחקן יחמיץ גם את המונדיאל
קשר נבחרת גאנה ,  מיקאל אסיין ,  סיים את דרכו באליפות בשל פציעה בברכו ועזב את אנגולה בדרכו חזרה ללונדון .  בצ'לסי מחכים לשובו ומודאגים מאוד ממצב הברך כאשר החדשש הכבד הוא שהשחקן גמר את העונה .  אסיין ,  שרק התאושש מפציעה ,  שיחק 45 דקות בהפסד גאנה לחוף השנהב  ( 3:1 )  ומאוחר יותר נפצע באימון .  בדיקה ראשונית גילתה פגיעה ברצועות הברך ורופא הנבחרת קבע כי הוא ייעדר לפחות שישה שבועות .  
יחד עם זאת ,  השחקן יעבור בדיקות מקיפות יותר בלונדון כאשר החשש הכבד הוא לקרע ברצועה שיצריך ניתוח נוסף .  במקרה כזה ,  אסיין לא ישחק עוד העונה ויחמיץ גם את המונדיאל . " מייקל הסתובב לשלוח מסירה באימון ולפתע הוא נפל ",  סיפר חברו לכוכבים השחורים ,  אנתוני ענאן ,  על רגע הפציעה . " הוא לא נפצע כתוצאה ממגע עם שחקן אחר ,  אבל אלה שהיו קרובים אליו אמרו ששמעו 'קליק' ".  
אסיין עבר פציעה דומה בעונה שעברה ,  נותח בברכו והחמיץ שישה חודשי משחק רק כדי לחזור לשלבים המכריעים של העונה .  במועדון מקווים כי החששות לא יתאמתו ,  אך בכל מקרה השחקן לא יוכל ליטול חלק בצמד המשחקים נגד אינטר בשמינית גמר ליגת האלופות ובמשחקי הליגה החשובים נגד ארסנל ומנצ'סטר סיטי בחודש הבא . 
" הטיימס "  מדווח כי קרלו אנצ'לוטי המודאג כבר החל לגשש ולחפש מועמדים לחיזוק הקבוצה .  אנצ'לוטי היה רוצה לראות את ג'נארו גאטוסו ממילאן ,  אך זה חתם לאחרונה על הארכת חוזה בסן סירו .  בנוסף ,  אברטון מסרבת למכור את ג'ק רודוול הצעיר .  עוד שחקן שהרשים את המאמן הוא ירקו לקו ,  קשר נבחרת קרואטיה ומונאקו הצרפתית .
 
חשש :  מיקאל אסיין גמר את העונה
קשר נבחרת גאנה שוב נפצע בברכו ובצ'לסי חוששים כי קרע רצועה .  אם החששות יתאמתו ,  השחקן יחמיץ גם את המונדיאל

