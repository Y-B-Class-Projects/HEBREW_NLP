מחפשים דירה במחיר מציאה ?  גינדי השקעות :  עליית המחירים לא הגיעה לרמלה ,  והיא ההבטחה הבאה
החברה מקימה ברמלה קומפלקס מסחר ומגורים בשווי כולל של 650 מיליון שקל
גינדי השקעות בבעלות אנשי העסקים מנור גינדי ,  אורי לוי ואייל פרידמן מאמינה בשוק הנדל"ן ברמלה .  החברה תקים בעיר את פרוקיט  " גינדי סיטי "  שיכלול קומפלקס מגורים ,  קניון וקאנטרי קלאב ושוויו מוערך בסך של כ-650 מיליון שקל .  במסיבת עיתונאים שקיימה החברה לרגל שיווק פרויקט המגורים ,  תוארה העיר רמלה כהבטחת הנדל"ן הבאה של גוש דן . " העיר רמלה היא אחת הערים הכדאיות ביותר להשקעה בישראל ",  מסרה החברה בהסתמך על מחקר שוק שביצעה , " אין לה גירעון ,  היא מנוהלת באופן תקין ,  נעשות בה השקעות חסרות תקדים בפיתוח תשתיות ,  הקמת שכונות חדשות ,  פיתוח מערכת החינוך והיתרון המשמעותי שלה במיקום כאשר היא נהנית מצירי תחבורה נוחים לכל מקום .  המחירים בכל גוש דן עלו בשיעור ממוצע של 25% וברמלה אנחנו נהנים מהוואקום ". ב-15 השנים האחרונות נבנו ברמלה 4,500 דירות בלבד ,  מה שהביא למחסור משמעותי בהיצע דירות ועליות מחירים .  בשנתיים הקרובות יבנו בעיר מספר פרויקטים שיכללו כ-6000 דירות .  קומפלקס המגורים שמשווקת גינדי השקעות יבנה בהשקעה של 212 מיליון שקל .  הפרויקט משתרע על שטח של 50 דונם ויכלול 4 בנינים בני 18 קומות בהם יוקמו 364 דירות 3-5 חדרים ,  דירות גן ופנטהאוזים .  הדירות ימכרו החל מ-750 אלף שקל לדירת שלושה חדרים ועד 1.15 מיליון שקל לדירת 5 חדרים .  במתחם יוקם קניון שיכלול 150 חנויות על שטח של כ-20,000 מ"ר ,  חניון עילי עם כ-800 מקומות חניה וקאנטרי קלאב על שטח של כ-6 דונם שיכלול בין היתר מגרש טניס וכדורסל ובריכת שחייה .  כמו-כן יכלול הפרויקט גינות משחקים ,  מתקני שעשועים ,  מוסדות חינוך ושירותים קהילתיים .  הפרויקט ממוקם במרחק נסיעה של דקות ספורות מכביש 431 שנפתח בחודשים האחרונים המתחבר לאיילון דרום .  גינדי השקעות היא חברה ציבורית שהוקמה ב-2000  .  בין הפרויקטים האחרונים של החברה ניתן למצוא את פרויקט גינדי רמת אביב וגינדי קריית השרון נתניה ,  גינדי first בגבעת-שמואל ,  פרויקט צמרות נתניה ומגדל white בראשון לציון .  עד היום בנתה החברה פרויקטים בשווי כולל של כ-364 מיליון שקל .  החברה פעילה גם בשוק הנדל"ן בהונגריה וברומניה.גינדי השקעות מסמנת את רמלה :  מקימה פרוייקט של 4 בניינים בני 18 קומות בהשקעה של 212 מיליון שקל

מחפשים דירה במחיר מציאה ?  גינדי השקעות :  עליית המחירים לא הגיעה לרמלה ,  והיא ההבטחה הבאה
החברה מקימה ברמלה קומפלקס מסחר ומגורים בשווי כולל של 650 מיליון שקל

