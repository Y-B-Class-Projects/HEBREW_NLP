קוף מוזיקלי
ראש חודש עושה את תמיר זוהר אופטימי ,  אז הוא החליט להיות נחמד למצעד הפזמונים .  אל תתרגלו
אם תשאלו אותי ,  חודש חדש הוא כמו דף לבן ריק במחברת ,  המסמל את היכולת שלנו לתקן את טעויות העבר וליצור הווה טוב יותר .  מצד שני ,  אם תשאלו אותי ,  כל העגבניות הן שליחות של השטן וצריך לרצוח אותן ללא רחמים .  במהלך החודש האחרון ,  הטחתי בפניה של המוזיקה המככבת במצעדי הפזמונים .  השירים זבל ,  הקליפים חרא ,  הזמרים חבורה של אפסים וכולם מכוערים .  כן ,  גם אתם .  הפעם החלטתי לעשות חסד עם השירים שעשו חסד ,  ובחרו שלא להיגרר אחרי הילדים הבעייתים בכיתה .  
לשיר הזה שאתם שומעים לאחרונה בכל חור יש שם .  קוראים לו  " Replay ".  ולא ,  הוא לא של שון קינגסטון .  הבחור המוכשר שמאחוריו הוא Iyaz  ( מה אתם צוחקים ?  לכם יש שם יותר טוב ?  !  )  ,  שאמנם עבר 22 אביבים בחייו ,  אבל נראה כמו ילד בן 14 שזה עתה נחשף לקרי לילה .  Replay הוא השיר הראשון של המר בחור ,  ששוחרר לאוויר העולם ,  ועם כזאת הצלחה בפעם הראשונה מי יודע לאן הוא יגיע בפעם השנייה .  בונוס לשיר המעולה- קליפ שלא נופל משום סרט פורנו איכותי שראיתם לאחרונה .  
לא סתם הדג נחש הם הלהקה האהובה עליי .  יש להם קצב ,  הם אלופים במילים והם היחידים שעושים מחאה נורמאלית במדינה הזאת  ( לא ,  סאבלימינל ומשה פרץ זו ממש לא מחאה ..  )  .  אחרי זמן רב של שתיקה הם חוזרים עם הסינגל  " עוד אח אחד ".  שיר מחאה כואב ופוגע בדיוק כמו שצריך .  הקליפ הוא עבודה גרפית מצויינת ,  עם אותיות שלקוחות לכאורה ממודעות אבל .  וגם אם לא היה זה קליפ טוב ,  עד שיוצא פה קליפ שלא כולל את משה פרץ מוחא לעצמו כפיים ,  לא צריך לפרגן ? בונוס לקליפ המעולה- דיכאון קליני לכמה שעות טובות .. 
אני לא ממש מת על שירים שקטים  ( גם הם לא ממש אוהבים אותי ..  )  ,  אבל גם אני לא יכולתי להישאר אדיש ל-"Fireflies "  המעולה .  כל מה שאנסה להגיד על השיר יתגמד לצד המציאות .  הוא פשוט שיר טוב .  נכון הוא דביק ,  הוא קלישאתי ויש לו שם ,  שבתרגום לעברית היה ראוי רק לשירים מזרחיים סוג ז'  ( "את לא תאמיני לגחליליות / שאדחוף לך בעיניים ערגליות ")  .  ולמרות הכל מדובר ביוצר פשוט מעולה ובשיר מעולה עוד יותר .  בונוס לחבילה המעולה הזאת- חיי חברה ודרך ממש לא מקורית להתחיל עם בחורות ..  נו טוב ,  לפחות ניסיתם .
 
קוף מוזיקלי
ראש חודש עושה את תמיר זוהר אופטימי ,  אז הוא החליט להיות נחמד למצעד הפזמונים .  אל תתרגלו

