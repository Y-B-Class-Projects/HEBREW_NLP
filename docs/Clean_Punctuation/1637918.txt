טלוויזיה חינוכית - היפים ,  האמיצים והחוסכים
לטלוויזיה יש יכולת לחנך - האם גם לעצמאות כלכלית ? 
לסדרות טלוויזיה פופולריות יש יכולת לחנך וליצור מודעות לעניינים חשובים .  האם הן מסוגלות גם לחנך לעצמאות כלכלית ואחריות פיננסית ?  הריון לא מתוכנן דחף את סטפני דאגלס ואריק פורסטר להתחתן .  היא בת עשירים ,  והוא מעצב שאפתן ודל אמצעים .  הזיווג האסור הוליד את חברת האופנה המצליחה  " פורסטר קריאיישנס "  ואת משפחת פורסטר הטלוויזיונית ,  שבעלילותיה ניתן לצפות מדי ערב על כבר יותר מ-20 שנה במקומות רבים בעולם .  סוד ההצלחה של אופרת הסבון  " היפים והאמיצים "  נמצא כנראה בצוות ההפקה והתחקיר .  חברת ההפקה שמאחורי הסדרה מודדת את רגשות הקהל כלפי הדמויות .  דמות מצליחה מתוגמלת בדקות מסך ,  וקווי עלילה כושלים נחתכים מייד .  טוני דומינגז החל את דרכו כדמות שולית בסדרה ב-2001 .  בעקבות אהבת הקהל הוא כיכב בה במשך שנה שלמה .  צוות הכותבים שידך בין טוני לקריסטן פורסטר .  טוני נדבק באיידס ,  אך הזוג התגבר על הקשיים ,  התחתן ונשלח לאפריקה ,  לאמץ ילד יתום שהוריו מתו מהמחלה .  העיסוק במחלת האיידס תפס תשומת לב רבה בכל מדינה שבה הוקרנה הסדרה .  במקומות רבים ,  גם בתוך ארה"ב ,  זו היתה הפעם הראשונה שבה דיברו על המחלה בגלוי .  עלילות טוני ונגיף האיידס שבו את לב הקהל ,  ומפיקי הסדרה זכו בפרס הבריאות על תרומתם להגברת המודעות למחלה .  אופרת סבון למען שינוי חברתי הרעיון שלפיו אופרת סבון יכולה לשמש כלי חינוכי אינו חדש .  בתחילת שנות ה-90 ,  למשל ,  שודרה בטנזניה אופרת סבון רדיופונית עם מסרים בעניין הדרכים למניעת איידס .  שנתיים לאחר שידור הסדרה נמצא שהשימוש בקונדומים באזורים שבהם התוכנית נקלטה היה נפוץ מביתר האזורים במדינה .  אנריקטה ולדז קוריאל ,  פעילה ב-pci ,  ארגון ללא מטרות רווח שמייעץ לארגונים חברתיים ,  מסבירה : " זה לא פשוט ליצור טלנובלה חינוכית .  אם הצופים ירגישו שמדובר בסדרה שמנסה להעביר להם מסרים חינוכיים ,  הם יעזבו מייד ".  במקסיקו ,  למשל רצו לצמצם את תמותת התינוקות ,  ולשם כך היה צורך לעודד נשים בהריון להיעזר בשירותי הבריאות . " אם אתה רוצה לחנך נשים בהריון להיעזר בשירותי הבריאות ",  מסבירה קוריאל , " אתה צריך ליצר סדרה על מרתה המיילדת ועל מסירותה לעבודה .  תוסיף לכך בעל שלוחץ עליה להתפטר ,  בת שנכנסת להריון ואיש ציבור שתוקף אותה מינית - והנה לך טלנובלה עם מסר חינוכי ".  מיגל סבידו ,  מחלוצי תחום הטלנובלות החינוכיות ,  מסביר : " טלוויזיה משפיעה .  אם היא לא היתה משפיעה לא היו בה פרסומות .  המפרסמים נמצאים כאן כדי להשפיע על הצופים לקנות את המוצרים שלהם .  באותו האופן טלוויזיה יכולה לחנך אנשים לתכנן את המשפחה שלהם ,  להילחם בעוני ,  להתמיד בלימודים ,  לדאוג לסביבה ולשמור על הבריאות ".  תוכניות טלוויזיה עם מסרים להתנהלות כלכלית בריאה מופקות במקומות שונים בעולם .  הבעיה היא שהרייטינג של תוכניות כאלה נמוך .  הן לא מסוגלות לפנות להמונים .  בינתיים ,  הסיכוי שאופרות סבון דוגמת  " היפים והאמיצים "  יעוררו אחריות כלכלית הוא קטן .  אלא שבמכוון ,  ושלא במכוון ,  התכנים שבהם אנחנו צופים מעצבים התנהגות כלכלית .  מחקרים מצביעים על קשר ישיר בין צריכה לצפייה בפרסומות ולצפייה בטלוויזיה בכלל .  כדי להתמודד עם חינוך פסיבי קלוקל עלינו לחנך את עצמנו באופן אקטיבי .  תפישת עולם עצמאית היא המגן היעיל ביותר מפני לחצים חברתיים .  הדרך החוצה מהמינוס לבניית עתיד כלכלי עוברת בהפחתת שעות הצפייה ובלימוד מתמיד של אחריות כלכלית .  - הכותב הוא מהנדס תוכנה ועורך הבלוג  " איזהו עשיר ?  "  whoisrich.cafe.themarker.com

טלוויזיה חינוכית - היפים ,  האמיצים והחוסכים
לטלוויזיה יש יכולת לחנך - האם גם לעצמאות כלכלית ? 

