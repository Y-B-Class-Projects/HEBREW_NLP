לאן נעלמו הבמאיות הלסביות ? 
יאיר הוכנר ,  מנהל הפסטיבל הבינלאומי לקולנוע גאה ,  מתלונן כי מרבית הסרטים שנשלחו אליו נוצרו על ידי גברים ולא עוסקים בעולמן של הלסביות .  גם מקומם של הטרנסקסואלים נפקד השנה
מספר שיא של סרטים נשלחו השנה לפסטיבל הסרטים הבינלאומי החמישי לקולנוע גאה ,  אולם באופן מפתיע דווקא מקומם של הסרטים הלסביים נפקד ממנו השנה .  במכתב ששלח מנהל הפסטיבל יאיר הוכנר לחבריו בפייסבוק ,  מספר הוכנר כי מבין הסרטים שנשלחו לפסטיבל השנה כמעט כולם נוצרו על ידי גברים .  לטענתו ,  גם שני הסרטים שכן נוצרו על ידי נשים עוסקים בעולמם של הגייז ולא של הלסביות .  הסרט היחיד שנשלח לתחרות ועוסק בלסביות נוצר על ידי גברים .
" מה קורה ?  ", כתב הוכנר . " איפה היוצרות המדהימות של הקהילה ?  רק לפני שנתיים נטעלי בראון קטפה את הפרס הראשי בפסטיבל ,  איפה ממשיכת דרכה איפה אותן יוצרות לסביות שאנחנו כול כך רוצות ורוצים לצפות בסרטיהן ".  הוכנר גם ביקר את הקהילה הטרנסקסואלית על היעדרותן מהפסטיבל . " איפה כול אותן ואותם יוצרות ויוצרים טרנסים כול כך מוכשרים שצצו להם לפני כשנה ושינו סדרי עולם ?  "
 קיבלנו השנה אחלה סרטים ,  אבל אין סרטים שעוסקים בקהילה הלסבית או בקהילה הטראנסית ",  סיפר הוכנר לוואלה !  תרבות . " אנחנו פסטיבל הקולנוע הגאה ולקהילה יש המון פנים ,  וזה עצוב שאין היענות מהמגזרים האלו .  אני מרגיש שיש דברים מתחת לפני השטח אבל הם לא מגיעים לפסטיבל ". 
פסטיבל הקולנוע הגאה יתקיים השנה בין התאריכים 22/6 ל- 26/6 בסינמטק בתל אביב .  במהלך חמשת ימי הפסטיבל משולבות הקרנות למגוון סרטים שאינם מיועדים להפצה בארץ ,  מפגשים עם יוצרי קולנוע מישראל ומחו"ל ,  סדנאות ופרויקטים מיוחדים .  בשנים האחרונות זוכה הקולנוע ההומו-לסבי בישראל להכרה רחבה ,  בסרטים כמו  " הזמן הוורוד "  של יאיר קדר ולפני כן  " הבועה "  של גל אוחובסקי ואיתן פוקס .
 
לאן נעלמו הבמאיות הלסביות ? 
יאיר הוכנר ,  מנהל הפסטיבל הבינלאומי לקולנוע גאה ,  מתלונן כי מרבית הסרטים שנשלחו אליו נוצרו על ידי גברים ולא עוסקים בעולמן של הלסביות .  גם מקומם של הטרנסקסואלים נפקד השנה

