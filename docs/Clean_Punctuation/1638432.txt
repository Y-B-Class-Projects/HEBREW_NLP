אילן צחי מונה לסמנכ"ל שירות הלקוחות ב-HOT
צחי מכהן מזה כארבע שני וחצי כמנהל שירות הלקוחות הטלפוני של סלקום .  בנוסף יבוצעו שינויים בחטיבת הטכנולוגיה וב-HOT מחפשים מנהל לחטיבה המורחבת
אילן צחי ,  מונה לסמנכ"ל שירות לקוחות ב-HOT ,  כך הודיע היום מנכ"ל החברה הרצל עוזר .  צחי מכהן בארבע וחצי השנים האחרונות כמנהל שירות הלקוחות הטלפוני של סלקום וחבר הנהלת החברה .  הוא יחליף את סמנכ"ל שירות הלקוחות מיקי מרגלית שפוטר מ-HOT בתחילת דצמבר לאחר פחות משנה בתפקיד .
 בנוסף למינויו של צחי תבצע HOT מספר שינויים בחטיבת הטכנולוגיות בחברה .  החטיבה תורחב ותכלול מעתה את חטיבת ההנדסה בניהולו של אלעד דרור וחטיבת מערכות המידע בניהולו של ערן שפיר ,  וכן יועברו אליה אגף הטכנאים בניהולו של קובי מלכה ואגף המתקינים בניהולו של משה יחזקאל .  לחטיבה המורחבת ימונה בתקופה הקרובה משנה למנכ"ל שינהל כל פעילות החטיבה .  לאחר מכן ישמש סמנכ"ל הטכנולוגיה אילון גינזבורג כסגנו של המשנה למנכ"ל שייבחר .
 מינוי נוסף בהנהלת HOT :  לילך טל ,  ראש מטה החברה ועוזרת מנכ"ל ,  מונתה לסמנכ"ל בחברה .
 מנכ"ל HOT הרצל עוזר מסר : " אילן ,  שכיהן בתפקידו האחרון כמנהל שירות הלקוחות הטלפוני של סלקום וכחבר הנהלת החברה ,  הינו מנהל שירות מוערך ובעל ניסיון עשיר בניהול מוקדי שירות ,  אשר הצליח להוביל להצלחות ולשיפורים ניכרים בתחום שירות הלקוחות .  אין לי ספק ,  כי עם ניסיונו הרב ,  יתרום אילן רבות להמשך מהפכת השירות ,  שהחברה עוברת בשנה האחרונה ". 

אילן צחי מונה לסמנכ"ל שירות הלקוחות ב-HOT
צחי מכהן מזה כארבע שני וחצי כמנהל שירות הלקוחות הטלפוני של סלקום .  בנוסף יבוצעו שינויים בחטיבת הטכנולוגיה וב-HOT מחפשים מנהל לחטיבה המורחבת

