הערעור של בני יהודה התקבל ,  של בית"ר נדחה
הכתומים יוכלו לארח את המשחק ללא קהל בגביע הטוטו ,  וגם הקנס הופחת .  בית"ר תארח את הפועל פ"ת בליגה ללא קהל
שבוע לאחר שנענשה במשחק בית ללא קהל בגין התפרעות אוהדיה ,  התקבל היום  ( שלישי )  ערעורה של בני יהודה והיא זכתה להקלה בעונשים .  המנכ"ל משה דמאיו ביקש לארח את המשחק ללא קהל בגביע הטוטו מול מכבי פתח תקוה במקום בליגה ,  ובקשתו נענתה על ידי בית הדין לאחר שגרסת הכתומים זכתה לתמיכה מצד תובע ההתאחדות שלום אבן עזרא .  גם הקנס הכספי שהוטל על המועדון ,  בסך 20 אלף שקלים ,  הופחת ל-10 אלף שקלים .
 בניגוד לכתומים ,  ערעורה של בית"ר ירושלים ,  שזכה גם הוא לתמיכה מצד תובע ההתאחדות ,  לא התקבל בבית הדין .  לפיכך ,  בית"ר תארח את משחק הליגה הקרוב מול הפועל פתח תקוה ללא קהל והקנס בסך 20 אלף שקלים נותר בעינו .
 
הערעור של בני יהודה התקבל ,  של בית"ר נדחה
הכתומים יוכלו לארח את המשחק ללא קהל בגביע הטוטו ,  וגם הקנס הופחת .  בית"ר תארח את הפועל פ"ת בליגה ללא קהל

