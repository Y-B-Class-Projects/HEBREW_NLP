רענן כץ : " מה שקורה עכשיו לא היה מתרחש בתקופתי "
 אחד מהבעלים של מכבי תל אביב לשעבר ערך עם גלבוע/גליל סיור בבסיס חיל אוויר ,  אך הבהיר : " כרגע אין שום דבר על הפרק "
 צילום ועריכת וידאו :  יותם רונן
קבוצת הפועל גלבוע/גליל עליון התארחה היום  ( רביעי )  בצוותא עם אחד הבעלים של מכבי תל אביב לשעבר ,  רענן כץ ,  בבסיס חיל האוויר בפלמחים .  הקבוצה ערכה סיור בבסיס ,  ובין השאר התארחה בטייסת של מסוקים ובמערך החץ .  עודד קטש זכה בתחרות שלשות כאשר ניצח את מפקד חיל האוויר ,  האלוף עידו נחושתן .  במשחק ראווה ניצחה גליל/גלבוע 33:40 את נבחרת מפקדי חיל האוויר .  
חרף השמועות באשר להשתלבותו הניהולית האפשרית בשורות גלבוע/גליל בעתיד ,  אמר כץ : " כרגע אין שום דבר על הפרק .  הגעתי לארץ בשביל חופשה ובשביל ללמוד .  מטרת הביקור שלי היא ליהנות וללמוד בלי שום לחץ .  אם אמצא את המצב הנכון ,  במקום שאני יכול ליהנות בו ,  אולי אצטרף .  כרגע אני לא מתגעגע לכדורסל כי אני מעורב גם במיאמי היט ,  שמשחקת יותר מ-80 משחקים בעונה ".  
על המצב במכבי תל אביב אמר : " אתה רואה שמקצצים ולא מביאים שחקני חיזוק .  אם אני הייתי שם ,  היינו מביאים שחקנים .  קודם צריך לנצח ואחר כך לדאוג לכסף .  אני לא מתגעגע למה שהיה במכבי בשנה האחרונה ,  אבל קודם לכן הגענו להישגים שאולי לא יחזרו .  צריך גם לזכור שהקבוצה אז הייתה במצב דומה למה שהיא עכשיו והתעקשתי להגדיל את התקציב ואז הבאנו את שאראס ,  פארקר ,  וויצ'יץ' ובאסטון ".  
ביום ראשון הקרוב יהיה נוכח כץ באולם הפחים כאורחה המיוחד של הפועל חולון במשחק בין מחזיקת הגביע ועירוני אשקלון .
 
רענן כץ : " מה שקורה עכשיו לא היה מתרחש בתקופתי "
 אחד מהבעלים של מכבי תל אביב לשעבר ערך עם גלבוע/גליל סיור בבסיס חיל אוויר ,  אך הבהיר : " כרגע אין שום דבר על הפרק "
 
