למכירה :  בונקר מהמלחמה הקרה במצב טוב
אם אתם מפחדים מהגרעין האירני ורוצים להיות מוכנים ,  או שתמיד רציתם לשחזר את הסרט  " פגז מן העבר ",  זו ההזדמנות שלכם .  אדם מבריטניה מציע למכירה בונקר גרעיני מתקופת המלחמה הקרה
באתר המכירות איביי  ( ebay )  אפשר לקנות כמעט כל דבר העולה על הדעת ,  לא משנה כמה הזוי .  אדם בריטי מציע למכירה באתר בונקר גרעיני מתקופת המלחמה הקרה .  הבונקר הממוקם במחוז דרבישייר עורר עניין רב בקרב קונים פוטנציאליים ועד כה מחירו אשר התחיל ביום חמישי ב-500 פאונד  ( 2862.396 שקלים )  עלה ל-19,300 פאונד  ( 110,488 שקלים )  .
" הזדמנות נדירה לרכוש פיסה של היסטוריה מהמלחמה הקרה ",  נכתב באתר המכירה . " ממוקם באזור יפיפה עם נוף מרהיב  בונקר גרעיני משלך עם רוב הציוד המקורי על חלקת אדמה ".  
הבונקר נבנה בשנת 1959 ושימש את חיל המשקיפים המלכותי  ( ROC )  ,  חיל שהורכב ממתנדבים אזרחים אשר במהלך המלחמה הקרה קיבל את האחריות על דיווח על התקפה גרעינית במידה וזו תתרחש .  לאחר התפרקות ברית המועצות הוצאו הבונקרים ,  אשר היו פזורים בכל רחבי בריטניה ,  משימוש .  הבונקר אשר מוצע למכירה אויש בידי שלושה בני אדם עד 1991 .  
למתעניינים ,  גודלו של הבונקר הוא 15 מטר על 15 מטר והוא נמצא על אדמה חקלאית  ( הכלולה במחיר )  בעלת נוף פנורמי על האזור מסביב .  הוא נמצא 4.57 מטר מתחת לאדמה וכולל שני חדרים ,  שירותים כימיים וחדר בקרה .  בנוסף לרהיטים שונים יקבל הרוכש גם חבל לגרירת חפצים כבדים דרך פתח הכניסה .
 
למכירה :  בונקר מהמלחמה הקרה במצב טוב
אם אתם מפחדים מהגרעין האירני ורוצים להיות מוכנים ,  או שתמיד רציתם לשחזר את הסרט  " פגז מן העבר ",  זו ההזדמנות שלכם .  אדם מבריטניה מציע למכירה בונקר גרעיני מתקופת המלחמה הקרה

