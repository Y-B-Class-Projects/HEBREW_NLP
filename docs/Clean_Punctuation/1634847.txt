גילת רשתות לוויין האריכה את החוזה עם משרד התקשורת בקולומביה תמורת 12 מיליון דולר בשנה
גילת התקינה אשתקד כ-1,300 מערכות תקשורת ברחבי קולומביה במסגרת יישומם של ההסכמים עם הממשלה
 הודיעה היום כי תחדש את ההסכם עם משרד התקשורת הקולומביאני בשנה ,  ותקבל מדי חודש 1 מיליון דולר על שירותיה .  בסיכום השנה ,  תרוויח גילת 12 מיליון דולר מהעסקה.התשלום יתבצע עבור אספקת שירותים בפרוייקטים קומפארטל וטלסנטרוס ,  שניתנו לביצוע לחברות הבנות של גילת בקולומביה ב-2002 .  התשלומים תלויים במדדי ביצוע מסוימים הקשורים לשירותים שסופקו על ידי גילת במהלך השנה האחרונה .  נוסף על כך ,  הארכת ההסכמים כוללת החלפת אתרים מסוימים להם נותנת החברה שירותים ,  ביניהם העברת כ-300 אתרי טלפוניה מהמיקום הנוכחי שלהם לאתרים אחרים ,  בהתבסס על זמינותם של האתרים החדשים.החוזים בקולומביה משמעותיים מאוד לגילת .  היא מעורבת בשלושה פרויקטים שניתנו לחברות בנות שלה בשנים 1999 ו-2002 .  ב-2008 נקלעה החברה לסאגה ארוכה עם משרד התקשורת הקולומביאני בנוגע להארכת ההסכמים ,  ורק בדצמבר 2008 הוחלט על הארכת החוזים ,  בהיקף של 24 מיליון דולר .  אז גם נקבע כי יוסרו אלפי אתרי טלפוניה שאינם נחוצים עוד לאוכלוסייה באזורים המרוחקים בקולומביה ,  וגילת תשקיע ותשדרג את הטכנולוגיה באתרים הקיימים .  גילת דיווחה באוגוסט 2009 ,  כי התקינה כ-1,300 מערכות תקשורת לוויינית ברחבי קולומביה במסגרת יישומם של ההסכמים החדשים .  ההסכם הנוכחי ממשיך את ההסכמים מדצמבר 2008 ,  שהסתיימו בסוף שנת 2009.החברה עוסקת בייצור ושיווק מוצרים ושירותים לרשתות תקשורת לווייניות .  גילת מורכבת משלוש חטיבות פעילות :  gns המספקת ציוד ושירותים לתקשורת ברחבי העולם .  spacenet inc המספקת שירותי ניהול רשתות בצפון אמריקה ,  ו-spacenet rural communications המספקת פתרונות לשירותי תקשורת באזורים נידחים ,  בעיקר באמריקה הלטינית .
 
גילת רשתות לוויין האריכה את החוזה עם משרד התקשורת בקולומביה תמורת 12 מיליון דולר בשנה
גילת התקינה אשתקד כ-1,300 מערכות תקשורת ברחבי קולומביה במסגרת יישומם של ההסכמים עם הממשלה

