בסינמטק בת"א קראו לברק להסיר את המסכה
כאלף פעילי שמאל הגיעו הערב להפגנה ברחבת הסינמטק בתל אביב תחת הכותרת  " להסיר את המסכות מעל ביבי וברק ".  ח"כ כבל מהעבודה תקף את חבריו למפלגה  " הם מכורים לשררה "
  ( צילום :  טל אנגלנדר ,  עריכת וידאו :  יאיר דניאל )  
" חברי מפלגת העבודה הפכו להיות עלה תאנה המסתיר את מבושי הממשלה ,  והם כל כך מכורים לריגושי השררה עד שהם זנחו מאחוריהם כל ערך שאי פעם האמינו בו ",  כך אמר אמש  ( שבת )  חבר הכנסת איתן כבל  ( עבודה )  במהלך הפגנת שלום עכשיו בתל אביב .  כבל הוסיף כי חברי מפלגת העבודה  " הפכו להיות הנרקומנים של השלטון ,  הם מסרבים להיגמל ולהתחיל לבנות את חייהם מחדש .  הם ממאנים לחזור לעצמם ומבקשים עוד מנה של שררה ". 
כבל הוסיף כי  " אנחנו נמשיך להאיר בזרקור ענק על ממשלת ליברמן-ברק עד שכל הציבור יבין שהממשלה הזאת לא עושה דבר חוץ מלהתחפר עוד ועוד בכורסאות עור הצבי .  אנחנו נראה לציבור בישראל שאפשר אחרת .  שאפשר שיהיה פה שלטון אכפתי .  שרוצה לשים את האדם במרכז .  שעוסק בבעיותיה של ישראל ולא רק בהישרדות ". 
ברחבת הסינמטק בתל אביב הפגינו כאלף פעילי שמאל ,  במחאה על מדיניות הממשלה .  בהפגנה ,  שאורגנה על ידי 'שלום עכשיו' ,  חולקו מאות מסכות למשתתפים בדמותם של ראש הממשלה בנימין נתניהו ושל שר הביטחון אהוד ברק .  מזכ"ל שלום עכשיו יריב אופנהיימר אמר כי  " מטרת ההפגנה היא לחשוף את פרצופם האמיתי של ביבי וברק המנסים להצטייר כמנהיגי מרכז מתונים ,  אך בפועל מיישרים קו עם ש"ס וליברמן ומקדמים מדיניות ימנית קיצונית ". 

בסינמטק בת"א קראו לברק להסיר את המסכה
כאלף פעילי שמאל הגיעו הערב להפגנה ברחבת הסינמטק בתל אביב תחת הכותרת  " להסיר את המסכות מעל ביבי וברק ".  ח"כ כבל מהעבודה תקף את חבריו למפלגה  " הם מכורים לשררה "
 
