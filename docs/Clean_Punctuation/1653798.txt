ח"כים ערבים : " ישראל כובשת את אל-אקצא "
 חברי הכנסת מהמפלגות הערביות עלו להר הבית במסגרת תהלוכת ועדת המעקב העליונה של ערביי ישראל במקום . " ממשלת ישראל מובילה את האזור לאינתיפאדה שלישית "
  ( צילום :  רויטרס ,  עריכה :  יאיר דניאל ) 
שורה של חברי כנסת ערבים ליוו היום  ( שלישי )  את ביקורה של ועדת המעקב העליונה של ערביי ישראל במתחם הר הבית במסגרת מה שהוגדר בחמאס כ"יום הזעם ".  הח"כים זועמים על מדיניותה של ישראל בעיר הקדושה שלטענתם מנסה  " לייהד את מזרח ירושלים "  ומוחים נגד הבנייה הישראלית בהתנחלויות .  
ח"כ אחמד טיבי  ( רע"מ-תע"ל )  שנמצא בהר הבית אמר כי הנוכחות של משטרת ישראל בהר היא  " כיבוש מחדש של מסגד אל-אקצא וירושלים ".  הוא הוסיף כי מדובר במניעה בוטה של חופש הפולחן . " פלסטינים מהגדה לא יכולים להגיע לכאן ,  פלסטינים ממזרח ירושלים ומהקו הירוק מתחת לגיל 50 לא יכולים להיכנס .  אנחנו שומעים כל הזמן קולות ירי מהסמטאות העתיקות של העיר ומהשכונות במזרח ירושלים ",  אמר טיבי .
 גם ח"כ חנין זועבי ממפלגת בל"ד שהשתתפה בתהלוכה של  " ועדת המעקב "  ביקרה את מדיניות ישראל בירושלים ואמרה כי  " מדיניות נתניהו בירושלים אינה פחות מאשר טיהור אתני ,  והיא מהווה מניע חזק ביותר לפתיחת אינתיפדה שלישית יותר מאשר ביקורו של שרון במסגד אל-אקצא ".  היא הוסיפה כי קיימת סכנה מהתלקחות שתבעיר את האזור והבטיחה כי  " לא נעמוד דום מול רמיסת זכויותיו של העם הפלסטיני בכלל ושל תושבי ירושלים בפרט ". 
יו"ר מפלגת בל"ד ,  חבר הכנסת ג'מאל זחאלקה האשים את ממשלת ישראל ביצירת פרובוקציות בהצבת מחסומים שמנעו מערבים מלהגיע לבירה . " המחסומים לא יעזרו והציבור הערבי יגיע לירושלים כדי להגן על העיר ומסגד אל אקצא .  המשטרה צריכה למנוע התערבות וכניסה של פרובוקטורים ושל חבורות קיצוניות למסגד אל-אקצא ",  אמר זחאלקה .
" ממשלת נתניהו היא ממשלה מסוכנת וחסרת אחריות המובילה את האזור לאינתיפאדה שלישית ",  כך אמר ח"כ טאלב א-סנע מרע"מ-תע"ל .  הוא קרא לליגה הערבית ליזום החלטה במועצת הביטחון נגד ישראל בכל הנוגע להמשך הבנייה בהתנחלויות  " ולקבל החלטה מחייבת עם סנקציות אם ממשלת ישראל מפרה אותה ".  רכבו של א-סנע נקלע לעימותים בין פלסטינים לשוטרים בדרך למתחם הר הבית וכתוצאה מכך פגעו מספר אבנים ברכב .  לטענת מקורביו של ח"כ א-סנע ,  לא נגרם נזק למכונית וליושביה בעקבות פגיעת האבנים .
 
ח"כים ערבים : " ישראל כובשת את אל-אקצא "
 חברי הכנסת מהמפלגות הערביות עלו להר הבית במסגרת תהלוכת ועדת המעקב העליונה של ערביי ישראל במקום . " ממשלת ישראל מובילה את האזור לאינתיפאדה שלישית "
 
