הודו :  המושל צולם עם 3 נשים - ונאלץ להתפטר
מושל מדינה בדרום הודו ,  בן 86 ,  התפטר מתפקידו לאחר שתחנת טלוויזיה שידרה קלטת המראה אותו במיטה עם 3 נשים צעירות .  הפוליטיקאי טוען שהופלל ,  אך ראשי מפלגתו הורו לו לפרוש 
" הקלטת הלוהטת ",  גרסת הודו :  מנהיג פוליטי בהודו התפטר אתמול  ( שבת )  בעקבות שערוריית מין .  נ.ד טיווארי ,  מושל מדינת אנדרה פרדאש ,  וחבר המפלגה השלטת ,  הקונגרס ,  קיבל את ההוראה להתפטר לאחר שתחנת טלוויזיה מקומית שידרה קלטת וידאו שבה הפוליטיקאי בן ה-86 נראה במיטה עם שלוש נשים צעירות .  הוא הכחיש את הטענות נגדו וטען שהוא הופלל ,  אך גורלו נחרץ בפגישה בין מנהיגת מפלגת הקונגרס ,  סוניה גנדי ,  ובכירים נוספים .  
מפלגת הקונגרס עומדת בפני אופוזיציה רבה במדינת אנדרה פרדאש ,  העומדת בפני פיצול שייצור מדינה חדשה בשם טלנגנה .  
לפי סוכנות הידיעות רויטרס ,  סרטון הווידאו בן השלוש וחצי דקות היה הנצפה ביותר באתר יוטיוב בהודו ,  והבוקר פורסמו בעמודים הראשיים של עיתוני המדינה סיפורים על שערוריית המין הטרייה .  בהודעה רשמית מטעם טיווארי נמסר שהוא מתפטר מסיבות בריאותיות .  נשיא המדינה ,  פראטיבהא פאטיל ,  קיבל היום את התפטרותו .
 
הודו :  המושל צולם עם 3 נשים - ונאלץ להתפטר
מושל מדינה בדרום הודו ,  בן 86 ,  התפטר מתפקידו לאחר שתחנת טלוויזיה שידרה קלטת המראה אותו במיטה עם 3 נשים צעירות .  הפוליטיקאי טוען שהופלל ,  אך ראשי מפלגתו הורו לו לפרוש

