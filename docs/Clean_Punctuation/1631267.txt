הכוכבות של תערוכת דלהי 
הונדה new small concept הנשק של הונדה לשווקים מתפתחים היא מכונית קטנה עם עיצוב אופנתי וספורטיבי .  המכונית בייצור סדרתי לה רומזת מכונית התצוגה תוצג ב-2011 ותיוצר בהודו ובתאילנד .  היא מיועדת להיות קטנה אך מרווחת ותצויד ,  בין היתר ,  במנוע בנזין שנפחו 1.0 ליטר .  טאטא מג'יק אייריס שנתיים אחרי הצגת הנאנו ,  מציגה טאטא מיניוואן פשוט וקטן .  המג'יק אייריס נועד להיות מחליף מודרני לריקשות הנפוצות ברחובות הודו .  לאייריס חמישה מושבים ,  גלגלים קטנים  ( לטובת תמרון נוח יותר )  ומנוע חלש בן 11 כ"ס ,  שמפסיק למהירות של 80 קמ"ש בלבד בעיר .  טויוטה אתיוס האתיוס תיכנס לייצור בעוד שנה ,  ותימכר ברוסיה ,  ברזיל והודו .  המכונית מיועדת להתחרות בסוזוקי סוויפט ,  המכונית הנמכרת ביותר בשוק ההודי .  היא תשווק בשתי גרסאות :  האצ'בק  ( שאורכה יהיה קצר מארבעה מטרים )  וסדאן קטנה  ( במימדים דומים ליונדאי אקסנט )  .  היצע המנועים יכלול יחידות בנזין בנפח 1.2 ו-1.5 ליטרים ובעתיד אולי גם מנוע דיזל .  אם מנועי האתיוס יוצעו גם בתקינה של יורו 5 ,  ייתכן שהיא תימכר גם בישראל .  סוזוקי r3 הבשורה של סוזוקי בדלהי היא מיניוואן זעיר ,  המספק מרווח לשישה נוסעים .  הרצפה נלקחה מה-sx4 אך המכונית תהיה ארוכה מעט יותר .  במכונית התצוגה יש דלתות אחוריות הנפתחות לאחור ,  אך לא ברור אם אלה יגיעו גם לדגם המשפחתי .  זה יושק בשנה הבאה ,  עם מנוע בנזין קטן ותיבת הילוכים ידנית .
 
הכוכבות של תערוכת דלהי 
nan
