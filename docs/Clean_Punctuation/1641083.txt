איש העסקים והמעצב הישראלי אלי טהרי יציג בראשונה קולקציה בשבוע האופנה של ניו יורק
מעצב האופנה שמלביש את אנג'לינה ג'ולי מתכנן להרחיב פעילותו בעולם ;  יפתח חנויות בטורקיה וקטאר
מעצב האופנה ואיש העסקים הישראלי אלי טהרי יקיים בשבוע הבא בראשונה תצוגת אופנה של הקולקציה שלו במסגרת שבוע האופנה של ניו יורק - אשר נחשב לבמה בה מציגים מעצבי האופנה המובילים בעולם .  כך דיווח העיתון  " וול סטריט ג'ורנל ".  טהרי מקווה כי התצוגה ,  שתיערך ביום שלישי הבאה בשעה תשע בבוקר לפי שעון ניו יורק ,  תסייע במאמציו להרחיב את פעילות החברה שלו מחוץ לארה"ב .  טהרי מתכנן להגדיל את נתח המכירות שלו מחוץ לארה"ב ל-40% בתוך חמש שנים ,  לעומת 10% כיום .  החברה מתכננת לפתוח השנה חנויות דגל ראשונות מחוץ לארה"ב ,  בין השאר באיסטנבול ,  סיאול וקטאר ,  וכן באתונה בשנת 2011 .  טהרי ,  בן 58 ,  הוא אחד ממעצבי אפנת העילית המפורסמים בעולם .  הוא שולט בשני מותגי אפנה ובהשקעות נדל"ן בניו יורק ובישראל ,  ושווי החברה שלו מוערך ב-500 מיליון דולר ,  לפי הג'ורנל .  בין המפורסמות שלובשות את בגדיו של טהרי נמצאת גם אנג'לינה ג'ולי ,  שלבשה שמלה בעיצובו בפסטיבל קאן .  אף על פי שטהרי פעיל בעולם האופנה כ-30 שנה ,  את הקפיצה הגדולה הוא עשה בחמש השנים האחרונות ,  ופתח 20 חנויות דגל בארה"ב .  בנוסף ,  הוא מוצריו נמכרים בכ-600 חנויות ובתי כלבו בארה"ב וכן ביותר מ-260 חנויות מחוץ לארה"ב .
 
איש העסקים והמעצב הישראלי אלי טהרי יציג בראשונה קולקציה בשבוע האופנה של ניו יורק
מעצב האופנה שמלביש את אנג'לינה ג'ולי מתכנן להרחיב פעילותו בעולם ;  יפתח חנויות בטורקיה וקטאר

