דפדפן או אפליקציה ?  
ווב 3.0
 >  >  הטרנד הדיגיטלי החם ביותר ב-2010 הוא כמובן אפליקציות אייפון .  אין אתר או חברה המכבדים את עצמם שלא השיקו השנה אפליקציה .  הצורך באפליקציה הוא בגדר אקסיומה .  אבל סקר שפורסם השבוע בארה"ב מצביע על כך שרוב משתמשי הסמארטפון עדיין מעדיפים את הדפדפן על פני אפליקציה ,  כמעט בכל שימוש אפשרי .  האייפון הוא מכשיר עם אלמנטים מרגשים רבים ,  אבל שניים מהם ממש מהפכניים .  הראשון הוא מסך המגע ,  שחולל שינוי עצום בחוויית המשתמש .  את האימוץ הנרחב שלו אנו רואים בשלל הסמארטפונים שיצאו לשוק וכמובן באייפד והטאבלטים .  התחום השני הוא האפליקציות .  גלישה באפליקציה היא חוויה סגורה ,  בניגוד לפתיחות שמאפיינת את האינטרנט .  במקום כמה חלונות במקביל ,  הגולש ממוקד בחוויה אחת .  מלבד זאת ,  כל מה שנעשה באפליקציה הוא מחוץ לעין של גוגל ,  ונותר מאחורי חומות גן התוכן הסגור .  חנות האפליקציות גם מאפשרת לבעלי האתרים והתוכן לגבות תשלום ,  מה שהיה פנטזיה באינטרנט מבוסס הדפדפן .  סטיב ג'ובס אמנם הצהיר שהעתיד שייך לאפליקציות ,  אך ההווה עדיין שייך לדפדפנים .  בסקר שהזמינה חברת adobe ,  מתברר שכמעט בכל פעולה בעלי הסמארטפונים מעדיפים את הדפדפן - מקריאת חדשות ועד בדיקת מזג האוויר .  האפליקציות מנצחות רק בשלוש קטגוריות .  בשני מקרים זהו ניצחון בנקודות - 54% מעדיפים אפליקציה של רשת חברתית  ( בעיקר פייסבוק )  על פני הדפדפן ,  ו-55% מעדיפים אפליקציה כשהם מאזינים למוסיקה .  בתחום המשחקים יש נוק-אאוט 39%-61% לאפליקציות .  הסיבה היא שרוב המשחקים לסמארטפון מיוצרים על גבי אפליקציות בלבד .  האפליקציות נבנו במיוחד לסמארטפון ולכן חוויית המשתמש שלהן בעיקרון טובה יותר .  למה עדיין אנחנו מעדיפים לגלוש בדפדפן ?  יכול להיות שזהו פשוט כוחו של הרגל .  הסבר נוסף הוא שכשנתקלים בלינק ,  אלמנט אינטרנטי בסיסי ,  המעבר מאפליקציה לאפליקציה מסורבל .  כשאתה לוחץ על לינק בדפדפן החוויה עדיין נוחה יותר .  אל לנו להספיד את האפליקציות .  מעניין יהיה לראות את תוצאות הסקר הזה בעוד חצי שנה או שנה .  המגמה שתתגלה היא הדבר המעניין ביותר .  עם זאת ,  אי אפשר שלא להבחין בכך שהאפליקציות זכו להייפ ויחסי ציבור טובים ,  בין השאר בגלל הסקסיות שבהן .  להשיק אפליקציה זה אכן מגניב ,  אבל אם חברה רוצה לתת שירות טוב לגולשיה - היא צריכה גם לדאוג להתאמת האתר הרגיל שלה לגלישה בדפדפן בסלולר .  אחרי הכל ,  רוב המשתמשים שלה עדיין שם .
 
דפדפן או אפליקציה ?  
ווב 3.0

