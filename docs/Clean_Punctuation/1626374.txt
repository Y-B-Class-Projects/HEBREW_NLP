מורגן סטנלי מפנים את הביקורת :  ידחה חלק מחבילת שכר הבכירים וישמור על האפשרות לקחת את רובה בחזרה
בכירי מורגן סטנלי עשויים לקבל רבע משכרם ב-2009 במזומן ,  ואת השאר במענקי מניות דחויים
מורגן סטנלי מתכנן לשנות את האופן שבו יחלק השנה שכר לבכיריו ,  באמצעות דחיית חלק מחבילת השכר שלהם והתאמתה לביצועיהם של בנקים אחרים - כך דיווח היום העיתון  " וול סטריט ג'ורנל ",  שציטט גורמים המקורבים לבנק .  לפי הדיווח ,  בכירי מורגן סטנלי עשויים לקבל רבע משכרם ב-2009 במזומן ,  ואת השאר במענקי מניות למימוש לא מיידי .  אחת מההצעות ששוקלת ועדת השכר של מורגן סטנלי היא לשמור לעצמה את האפשרות ליטול בחזרה 65% משכרם של 30 העובדים הבכירים ביותר בבנק ,  במקרה של הפסדים עתידיים .  בנוסף ,  20% משכרם הכולל יוענק במניות ,  שיחולקו על בסיס מחיר מנייתו של מורגן לעומת מניותיהם של בנקים אחרים.לפי ה"ג'ורנל ",  מורגן סטנלי צפוי לקבל החלטה בנושא בחודש הקרוב . " הנהלת מורגן סטנלי ודירקטוריון הבנק מבינים את האווירה יוצאת הדופן שבה אנו פועלים וכתוצאה מכך עשינו מספר שינויים בהרגלי השכר בחברה ",  אמר סמנכ"ל המנהלה של מורגן סטנלי ,  תומס ניידס .  שינוי מבנה השכר במורגן יהיה אחד הדברים הראשונים שיעלו על סדר יומו של המנכ"ל החדש ,  ג'יימס גורמן ,  כיום הנשיא השותף של הבנק ,  שייכנס לתפקידו ב-1 בינואר.הוצאות השכר של מורגן סטנלי צפויות להסתכם ב-2009 ב-14 מיליארד דולר ,  לעומת 20 מיליארד דולר בגולדמן סאקס ,  שהודיע החודש כי הבונוסים שיקבלו בכיריו השנה יחולקו רק בצורת מניות .  עם זאת ,  מורגן סטנלי צפוי לרשום הפסד השני ,  לעומת גולדמן שצפוי לדווח על רווח שנתי של 11.1 מיליארד דולר.מנכ"ל ויו"ר מורגן סטנלי ,  ג'ון מאק ,  אמר החודש במכתב לעובדי הבנק כי הוא יוותר על הבונוס שלו השנה ,  זו השנה השלישית ברציפות ,  בעקבות המשבר הפיננסי והסערה הציבורית שהתעוררה בעקבות חזרתם של הבנקים לחלק בונוסים לבכיריהם . " לנוכח האווירה חסרת התקדים והתמיכה הפיננסית יוצאת הדופן שהעניק הממשל למגזר ,  בתור מנהיג הבנק הזה ,  המלצתי לדירקטוריון בשבוע שעבר שלא להעניק לי בונוס שנתי ",  כתב מאק .
 
מורגן סטנלי מפנים את הביקורת :  ידחה חלק מחבילת שכר הבכירים וישמור על האפשרות לקחת את רובה בחזרה
בכירי מורגן סטנלי עשויים לקבל רבע משכרם ב-2009 במזומן ,  ואת השאר במענקי מניות דחויים

