האוסקר נשאר בכדור הארץ :  המדע הבדיוני של  " אווטאר "  הפסיד את הפרס לסרט שעוסק במציאות בעיראק 
" אווטאר "  הופק בהשקעה של כחצי מיליארד ד' ,  ושבר שיא עם הכנסות של יותר מ-2 מיליארד דולר  ■ " מטען הכאב "  הופק ב-15 מיליון ד' בלבד והכנסותיו בעולם הסתכמו ב-21.3 מיליון דולר  ■ " אווטאר "  הסתפק בשלושה פרסים בלבד :  בקטגוריות הצילום ,  העיצוב האמנותי והאפקטים
תוצאותיו של טקס האוסקר ,  שנערך אתמול בלילה בלוס אנג'לס ,  מעידות על כך ששוברי קופות בהשקעה עצומה אינם ערובה לזכייה בפרס הנכסף .  הסרט  " אווטאר "  של הבמאי ג'יימס קמרון ,  שהופק בהשקעה של כחצי מיליארד דולר ,  ושהוכתר לפני מספר חודשים כשובר הקופות המצליח של כל הזמנים ,  עם הכנסות של יותר מ-2 מיליארד דולר ברחבי העולם ,  הפסיד את פרס הסרט הטוב ביותר לסרט  " מטען הכאב ",  סרט שהופק בתקציב של 15 מיליון דולר בלבד ,  ושהכנסותיו בעולם הסתכמו ב-21.3 מיליון דולר . " מטען הכאב ",  שהוא הסרט בעל ההכנסות הנמוכות ביותר שאי פעם זכה בפרס הסרט הטוב ביותר ,  זכה בשישה פרסי אוסקר ,  כולל פרס הבמאי הטוב ביותר ,  שהוענק לקתרין ביגלו ,  גרושתו של קמרון ,  שנהפכה לאישה הראשונה אשר זכתה בפרס ב-82 שנות הטקס . " אווטאר ",  לעומת זאת ,  הסתפק בשלושה פרסים בלבד :  בקטגוריות הצילום ,  העיצוב האמנותי והאפקטים המיוחדים .  רק שלושה מתוך עשרת הסרטים המכניסים של 2009 זכו להיות מועמדים בקטגוריית הסרט הטוב ביותר ,  שמספר המועמדים בה הוכפל השנה  - " אווטאר ",   " הזדמנות שנייה "   ( הסרט עליו זכתה סנדרה בולוק בפרס השחקנית )  ו-"up "   ( שזכה בקטגוריות סרט האנימציה והפסקול המקורי ) .מועמדות וזכייה בפרס האוסקר ידועים כגורמים אשר מושכים את הצופים הסקרנים לבתי הקולנוע ומגדילים את הכנסות הסרטים . " אווטאר ",  לדוגמה ,  השיג הכנסות של 121.7 מיליון דולר בארה"ב ובקנדה מאז שהוכרזה מועמדותו ב-2 בפברואר .  2 מיליון דולר מתוך הכנסותיו של  " מטען הכאב "  בצפון אמריקה ,  אשר מסתכמות ב-12 מיליון דולר ,  הגיעו לאחר ההכרזה על מועמדותו .
 
האוסקר נשאר בכדור הארץ :  המדע הבדיוני של  " אווטאר "  הפסיד את הפרס לסרט שעוסק במציאות בעיראק 
" אווטאר "  הופק בהשקעה של כחצי מיליארד ד' ,  ושבר שיא עם הכנסות של יותר מ-2 מיליארד דולר  ■ " מטען הכאב "  הופק ב-15 מיליון ד' בלבד והכנסותיו בעולם הסתכמו ב-21.3 מיליון דולר  ■ " אווטאר "  הסתפק בשלושה פרסים בלבד :  בקטגוריות הצילום ,  העיצוב האמנותי והאפקטים

