מדור סוף
התהיות של סימה קדמון ,  האיידול של ארי שביט המתמטיקה של ידיעות אחרונות והאח גדול של מוסף אחד ,  שהוא פח גדול של מוסף אחר .  סוף השבוע של עמית הרמן
סימה קדמון תוהה ב"מוסף לשבת "  של ידיעות אחרונות איך פרשת שרה נתניהו לא יורדת מהכותרות .  אולי התשובה נעוצה בפובליציסטים שכותבים טורים שלמים עליה בלי לחדש שום דבר ורק מבטיחים שיש עוד המון סיפורים בקנה .  ואולי היא נעוצה בעיתונים שממחזרים סיפורים .  כמו  " סופשבוע "  שמוציאים מהנפתלין את נעמי איגוס ,  מזכירתה לשעבר של שרה נתניהו .  זה כנראה לא מפריע למעריב שאיגוס כבר מכרה את הסחורה העבשה שלה במקומות אחרים מאז התפוצצה הפרשה החדשה .
 ואם להסתמך על הפרומו שבן כספית נותן לעצמו בסוף הטור שלו ב"מוספשבת ",  אז סימה יכולה להיות רגועה . " בשבוע הבא נמשיך כאן בתיאור איכויות הניהול של המדינה ,  מעללי בנימין ושרה נתניהו ושאר נושאים שנמצאים בנפשנו .  ימי החסד של ראש הממשלה הסתיימו באיחור רב .  התקשורת ,  תודה לאל ,  חוזרת לעצמה .  האמת תצא לאור הפעם בדיוק כפי שיצאה לאור בפעם שעברה ". 
שער השבוע שייך למוסף הארץ .  ארי שביט בראיון נרחב עם מני מזוז שפורש מתפקידו .  כבר ביום חמישי שילם שביט את חובו לכנופיית שלטון החוק במאמר על הסכר ,  העומד בשער ושומר החותם  ( תיאורים של ארי המאוהב ,  לא שלנו )  .  אז אפשר להבין למה מזוז זכה גם לטיפול מלטף בכתבת השער .
 מצד שני ,  למה להתלונן ?  מזוז מדבר על הכל ,  ועונה גם לביקורת נגדו .  אפילו אם שביט יכול היה ללחוץ יותר על הגז בנושאים כגון העדות המוקדמת של טלנסקי ופרשת רשות המיסים .
 סחתיין ל"7 לילות "  על מעוז האייטיז האחרון שעוד לא נכבש :  הכבלים הפיראטיים .  כתבתו של נבו זיו על האנשים ששלטו בתעשיית הבידור השכונתית הייתה משעשעת .  אפילו הביאו מתקיני כבלים שנזכרו בימי הזוהר ,  בכסף המהיר ובפורנו בשתיים בלילה .
 אולי היה כדאי להתעמק קצת יותר בפרויקט המגניב הזה ולהפוך אותו לשער .  אבל ב"7 לילות "  הלכו על בטוח עם מל גיבסון האנטישמי שרק בסוף הראיון נשאל על ההערות האנטי-יהודיות שלו .  ואז הפמליה שלו הודיעה לטל אוריון שנגמר לה הזמן .
 בסופו של דבר אולי ישראל היום באמת יהפוך לעיתון הכי פופולארי בישראל ,  אבל קשה לראות אותו הופך למדורת השבט .  מה חשבו עורכי  " ישראל שישבת "  כששמו בשער המוסף הפקת אופנה עם בירדי מהאח הגדול .  לבחורה נקצבו מראש 15 דקות של תהילה .  מה זה אומר על בוחן המציאות של  " ישראל היום "? 
ולמה לשים בשער 2 ביקורת של יוסי ביילין על ספר חדש בנוגע לצ'רצ'יל ?  כבר טחנו את הנושא בשאר העיתונים .  בקיצור ,  הרף ש"ישראל שישבת "  מציב לעצמו הוא לעיתים קרובות מדי פח האשפה של עיתונים אחרים .
 בדיוק במקום שבו  " ישראל היום הודיע בשבוע שעבר על הגדלת התפוצה של מהדורת הסופ"ש שלו ,  ידיעות אחרונות מספק פרשנות יצירתית לנתוני סקר TGI האחרון .  בפתח הידיעה שמופיעה בהבלטה בשער העיתון מוזכר  " השימוש המסולף והאינטרסנטי שעורכים כלי תקשורת שונים בנתוני הסקר ".  ואז מגיעה האמת של נוני .
 62% קוראים ידיעות אחרונות בסופי שבוע ,  נכתב בכותרת המשנה .  זה כמובן לא נכון .  נתוני החשיפה עומדים על 47.5% .  בתוך הידיעה מסבירים שהנתון הגבוה מייצג למעשה את כל נתח השוק של ידיעות אחרונות .  אז למה לעשות שימוש מסולף ואינטרסנטי במשנה שלכם  ?  לכו עם זה עד הסוף .  ספרו לנו מה מספר המנויים שלכם ,  ואל תתביישו לכתוב על הירידה בשיעורי החשיפה של העיתון ,  בעקבות ישראל היום .
 @@@מזל שלגואל רצון היו כל כך הרבה נשים .  אפשר למלא עכשיו גיליונות של 7"ימים "  עד שהוא יעניק ראיון ראשון לאחר המעצר .
 @@@שאפו ל"מוסף לשבת "  של ידיעות אחרונות על הראיון הראשון עם רגב פנאן ,  הבן של מוני .  בערוץ 10 כבר היו עושים לזה פרומו מרהיב .
 @@@בזמן שבמוסף הארץ מתפעלים מכך שהפרימיטיבסקים יודעים לעשות קליפים , " תרבות מעריב "  מביא את הסרט הערבי האמיתי .  מפת הסכסוכים של הזמר המזרחי .  בלי שיראל .
 @@@שער  " סופשבוע "  מקדם ספר שואה חדש ושופך אור על הקפואים במחנות .  חבל שהטיפול נתקע בספר ,  ולא חשבו לקחת את הנושא הטעון הזה רחוק יותר .  כמו לדוגמא לאתר את צאצאיהם של הקאפואים .
 @@@בניגוד לבקשת הוצאת כתר ויאיר לפיד ,  החליטו במוסף הספרים של  " 7 לילות "  לסווג את ספרו החדש של יאיר לפיד  " זכרונות אחרי מותי "  כפרוזה ולא כספר עיון .  ראשים ודאי יעופו כבר בשבוע הקרוב
נסיעה לפולין היא עסק חשוב ,  התלמידים של לפיד לא יכולים לנסוע ,  זה עסק עצוב
חשוב שהם יסעו למחנות ויחזרו פטריוטים וצודקים ,  ולא ייצרו סרטים שמציגים אותנו ככובשים
תפתחו את הלב והיד ,  תפתחו את הארנק ,  כי משרד החינוך לא יפרגן כאן מענק

מדור סוף
התהיות של סימה קדמון ,  האיידול של ארי שביט המתמטיקה של ידיעות אחרונות והאח גדול של מוסף אחד ,  שהוא פח גדול של מוסף אחר .  סוף השבוע של עמית הרמן

