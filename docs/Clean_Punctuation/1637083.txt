פרשנים : " אייפאד משמעם - מי שציפה למהפכה הבאה ,  התאכזב "
" המחיר הזול מהצפוי עתיד לסייע למכירות ;  בינתיים לא סיפור הצמיחה הגדול הבא אשר לו ציפו "
 המחשב הטאבלט  ( tablet ,  מחשב לוח )  החדש אייפאד  ( ipad )  ,  שחשפה היום ענקית הטכנולוגיה האמריקאית אפל ,  הוא מכשיר משמעם ,  ומי שציפה למהפכה הבאה התאכזב .  כך כתב האנליסט דן פרומר באתר  " ביזנס אינסיידר ". "מנכ"ל אפל ,  סטיב ג'ובס ,  עלה היום לבמה בסן פרנסיסקו ,  והבטיח מוצר חדש קסום ומהפכני .  הוא לא סיפק את הסחורה ",  כתב פרומר . " אייפאד עמד בציפיות הבסיסיות - הוא מכשיר אייפון גדול .  לזכותה של אפל ייאמר כי המחיר שלו זול מהצפוי ,  מה שעשוי לסייע למכירות ",  הוסיף ." בסופו של דבר ,  ג'ובס חשף מוצר שקרוב לוודאי שיימכר בהיקף של כמה מיליוני יחידות בשנה ,  מספר קרוב הרבה יותר למכירות מחשבי מקינטוש של החברה ולא למכירות הנוסקות של אייפוד ואייפון .  זה לא יהיה סיפור הצמיחה הגדול הבא של אפל .  לפחות לא בינתיים ",  כתב פרומר ." חובבי מוצרי אפל שקיוו למהפכה הבאה - או משקיעים שציפו לאייפון הבא של החברה - צריכים להיות מאוכזבים ",  הוסיף.אייפאד ,  שאחד מייעודיו העיקריים יהיה כקורא ספרים אלקטרוני אשר יתחרה בקינדל של אמזון ובסוני רידר ,  כולל מסך מגע ,  חיבור לאינטרנט ונגן מוסיקה .  משקלו של המכשיר הוא 680 גרם בלבד ,  והוא מצויד במסך מגע בצבע מלא  ( בניגוד לקינדל השחור-לבן )  בגודל 9.7 אינץ'  ( 24.6 ס"מ )  .  דגמים שונים של אייפאד כוללים זיכרון של 16 ,  32 או 64 ג'יגה בייט ,  ואורך חיי הסוללה של המכשיר הוא עשר שעות.בתוך אייפאד מותקן שבב במהירות 1 גיגה-הרץ מתוצרת אפל .  המכשיר ,  אשר עשוי מאלומיניום וזכוכית וניתן למחזור ,  מציע שירותי בלוטות' ו-wifi ,  וחלק מהדגשים יציעו גם קישוריות לרשתות דור שלישי .
 
פרשנים : " אייפאד משמעם - מי שציפה למהפכה הבאה ,  התאכזב "
" המחיר הזול מהצפוי עתיד לסייע למכירות ;  בינתיים לא סיפור הצמיחה הגדול הבא אשר לו ציפו "
 
