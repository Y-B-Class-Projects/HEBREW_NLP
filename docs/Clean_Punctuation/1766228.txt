החוזים העתידיים מורים :  המסחר בוול סטריט ייפתח בעליות קלות של עד 0.1%
טבע תמשיך לרכז עניין על רקע תוצאות ניסוי מוצלחות ולאחר שזינקה אתמול 7% בוול סטריט ובתל אביב
המסחר בוול סטריט ייפתח במגמה חיובית תוך עליות קלות של עד 0.1% ,  כך מורים החוזים העתידיים על המדדים המובילים בארה"ב .  החוזים על מורים על עלייה של 0.06% בפתיחה והחוזים על מורים על עלייה של 0.1% בפתיחה .  הנאסד"ק ייפתח על פי החוזים ללא שינוי.אמש נסגרו בורסות וול סטריט במגמה מעורבת על רקע נתונים מקרו-כלכליים חיוביים שפורסמו בארה"ב מחד ,  והתגברות ההתנגדות בשורות המפלגה הדמוקרטית להסכם הפשרה של הנשיא אובמה עם המפלגה הרפובליקאית לגבי הארכת תוקף הקלות המס בארה"ב מאידך .  מדד דאו גונס נסגר בירידה קלה לרמה של 11,369 נקודות ;  מדד נאסד"ק הוסיף 0.3% לרמה של 2,616 נקודות ;  מדד s & p 500 עלה ב-0.4% לרמה של 1,232 נקודות - רמתו הגבוהה ביותר מאז ספטמבר 2008.העליות החדות בתשואות על האג"ח הממשלתיות האמריקאיות התמתנו מעט אמש ,  לאחר שבשני ימי המסחר הקודמים רשמה התשואה את הזינוק הדו-יומי החד ביותר מאז קריסת בנק ההשקעות ליהמן ברדרס בספטמבר 2008 .  התשואה על אג"ח ממשלתיות ל-10 שנים ירדה ב-0.05% לרמה של 3.22% . " מצב האג"ח משקף רק דבר אחד :  את סיכויי ההתאוששות הכלכלית בעיני המשקיעים ",  כך כותב היום הכלכלן פול קרוגמן בטורו בניו יורק טיימס . " התשואות עלו בימים האחרונים בשל ההערכות כי התמריצים שהעניקה עסקת המס של אובמה והרפובליקאים יסייעו לתמרץ את הכלכלה במידה מסוימת ".  עם זאת ,  מזהיר קרוגמן כי הארכת קיצוצי המס של בוש מעלה את הסיכוי למשבר תקציבי בעתיד : " עסקת המס שונה מאוד ממתן תמריצים קצרי טווח ,  כי היא מעלה את הסיכוי להחמרה קבועה של מצב הגירעון .  עם זאת ,  כרגע השווקים אינם מתחשבים באפשרות זו ". בזירת המקרו האמריקאית ,  יתפרסם היום עם פתיחת המסחר מאזן הסחר של ארה"ב לחודש אוקטובר .  הערכות השוק הן כי הגירעון בעודף היבוא של ארה"ב בחודש אוקטובר יישאר ללא שינוי ברמה של 44 מיליארד דולר ,  לאחר שבחודש ספטמבר הצטמצם הגירעון בעודף היבוא ב-5.4% ביחס לחודש אוגוסט בו עמד עודף היבוא על 46.5 מיליארד דולר .  עוד יתפרסמו היום - מחירי היבוא והיצוא של ארה"ב בחודש נובמבר ,  ומדד סנטימנט הצרכנים של אוניברסיטת מישיגן .  בקרב המניות הישראליות בוול סטריט תרכז גם היום עניין מניית שעלתה אמש ב-7% בבורסות בתל אביב ובניו-יורק .  החברה דיווחה אתמול על תוצאות ראשוניות מוצלחות של הניסוי בבני אדם בשלב השלישי והמכריע בניסוי allegro שנמשך שנתיים .  ממצאי המחקר בתרופה laquinuimod לטיפול בטרשת נפוצה במתן דרך הפה הראו שהניסוי השיג את היעד הראשי של הניסוי :  הפחתת משמעותית סטטיסטית של מספר ההתקפים השנתי מהם סובל החולה .
 
החוזים העתידיים מורים :  המסחר בוול סטריט ייפתח בעליות קלות של עד 0.1%
טבע תמשיך לרכז עניין על רקע תוצאות ניסוי מוצלחות ולאחר שזינקה אתמול 7% בוול סטריט ובתל אביב

