הממשלה תבחן :  הפקת חדשות עצמאית ב-HOT ו-yes
מנכ"ל yes רון אילון וסמנכ"ל הרגולציה מיכל רפאלי-כדורי מחו בועדת כלכלה על כך שאין באפשרותם להפיק חדשות .  יושב ראש הועדה ח"כ אופיר אקוניס הביע תמיכה ברעיון
הממשלה תבחן אפשרות לתת לחברות הכבלים והלווין להפיק מהדורת חדשות בצורה עצמאית בתנאים דומים לתנאי ערוצי הברודקאסט .  בדיון שמתקיים בשעה זו בועדת הכלכלה של הכנסת יזמו מנכ"ל yes רון אילון וסמנכ"ל הרגולציה מיכל רפאלי-כדורי את הבקשה לאפשר הפקת חדשות שאינה תלויה בגוף שלישי דוגמת אחת מחברות החדשות ,  במתכונת דומה למהדורת החדשות שמופקת על ידי ערוץ 9 .  נציגות משרדי המשפטים והתקשורת עורכות הדין דנה נויפלד ונגה רובינשטיין אמרו כי בקשה זו תיבחן על ידי הממשלה .
 אילון אמר בדיון כי בכללים החלים כיום על ערוצי הבוקדאסט ,  ל-yes אין שום בעיה להפיק מהדורה בכל ערב .  יושב ראש הועדה אופיר אקוניס הביע תמיכה ברעיון ואמר : " אם הממשלה רוצה לפתוח את שוק החדשות לפלורליזם כדי שהשיח יהיה קצת אחר ואני אומר את זה כאדם פוליטי ,  אז תעשו את זה ותתירו ל-yes ו-HOT לשדר חדשות .  אם אני אמליץ לממשלה מה צריכה להיות עמדתה ,  היא צריכה להיות חיובית בשם הפלורליזם ". 
מנכ"ל הרשות השנייה מנשה סמירה הביע הסתייגות מהיוזמה ואמר שיש להבהיר את חלוקת התפקידים בין ערוצי הברודקאסט והערוצים הייעודיים - ערוצי הטלוויזיה הרב ערוצית הממומנים מפרסומות .  סמירה אמר את הדברים בין היתר על רקע יוזמת מועצת הכבלים והלווין להקים ערוץ חדשות ייעודי במתכונת CNN .  אילון תקף את דברי סמירה ואמר : " כל עיסוקו הוא שימורו על ההגמוניה שלו .  שחלילה וחס אף אחד לא ישדר חדשות תחת הרשות השניה .  מה שטוב ל-2 ,  10 ו-9 טוב גם ל-yes ול-HOT ". 
יושב ראש מועצת הכבלים והלווין ניצן חן התייחס גם הוא לדברים של סמירה ואמר : " אין כמעט מדינה בעולם שאין לה ערוץ חדשות בכבלים ובלווין .  לבוא להגיד שבגלל שיש שינוי מהותי קונספטואלי בין ערוץ ברודקאסט לערוץ ייעודי זו טעות .  ערוץ החדשות הייעודי לא קם בגלל משקולות ששמו עליו כשהחוק נכתב מכל מיני פחדים שבפרספקטיבה אפשר לומר בוודאות שאינם קיימים ". 
מנכ"ל רשת אבי צבי ביקש לערוך התאמות לערוצים המסחריים שמפעילים חברות חדשות ,  במידה שהיוזמה תתקבל : " אני לא רואה אותי מצליח להתנגד לכך ש-HOT ו-yes יקימו ערוץ חדשות אבל אני רואה באותה מקשה אותנו מקבלים הקלות במגבלות של ברודקאסטר ". 

הממשלה תבחן :  הפקת חדשות עצמאית ב-HOT ו-yes
מנכ"ל yes רון אילון וסמנכ"ל הרגולציה מיכל רפאלי-כדורי מחו בועדת כלכלה על כך שאין באפשרותם להפיק חדשות .  יושב ראש הועדה ח"כ אופיר אקוניס הביע תמיכה ברעיון

