מי יבנה את הבית שלי ?  חנן מור :  מחירי המינימום והיטלי הפיתוח לא משתלמים ליזם 
" היום גם הרשויות המקומיות החלו לעלות מחירים של היטלי ומסי פיתוח ללא פרופורציה "
" הקשר היחיד בינינו לבין ארה"ב זה פחד ",  אמר בעל השליטה בקבוצת הנדל"ן חנן מור , " היום קיימת היסטריה וכולם מנצלים אותה ,  גם הרשויות המקומיות שמעלות את מסי הפיתוח פי 2 ממה שהיה קודם לכן .  אין ספק שכל עלייה כזו גוררת איתה עליות מחירים ". "מדוע המכרזים של המינהל בטבריה ובאשקלון לא הצליחו ?  אם תבדקו את מחירי המינימום ואם היטלי הפיתוח תראו שזה לא משתלם כלכלית ליזם ",  אמר מור בפורום נדל"ן שהתקיים בכנס המסים השנתי של פירמת רואי החשבון bdo זיו האפט במלון שרתון סיטי טאואר ברמת גן בשיתוף עם משרד עו"ד זילגמן ושות' ובית ההשקעות אקסלנס ." המינהל מסתמך על הערכות שמאי גבוהות וגם הרשויות המקומיות מנצלות את הצורך של הממשלה להוציא קרקעות ודרישתן להעלות את האגרות ומסי הפיתוח יוצרים חסמים נוספים בדרך לרכישת הדירה המיוחלת .  כך לא נפתור את הבעיה .  מדוע שר הבינוי והשיכון לא הגיע היום ",  העלה מור שאלה רטורית . " הרי מה יש לו להגיד ?  יש לו אמנם אחריות אבל אין לו סמכות כל אחד מושך לכיוון אחר .  היום פשוט אין מנהיג ". לדברי מור ,  קרקע שהחברה רכשה לאחרונה בלהבים עלתה בשיעור של מאות אחוזים ,  כאשר עלויות אגרות והיטלי פיתוח קפצו מ-200 אלף שקל למגרש ב-2007 ל-600 אלף שקל לאותו שטח באותו מקום . " נראה שמחירי אגרות הפיתוח וההיטלים עלו עם עליות מחירי הדיור ",  אמר מור . " זו תוספת משמעותית ,  לא עובדתית ולא ריאלית והשאלה היא למה ?  הרי ברור שהדבר יגרום לעליות מחירים משמעותיות ". אגרות הפיתוח וההיטלים מצויינים בחוברת כל מכרז שמוציא מינהל מחקרקעי ישראל והן נקבעות על פי דרישה של הרשות המקומית  ( שיש לה אינטרס שעלויות הפיתוח יהיו גבוהות למימון הקמת תשתיות ומוסדות ציבור ,  רנ"ה )  ,  בשיתוף מינהל מקרקעי ישראל ומשרד הבינוי והשיכון.גם שלמה טיסר יו"ר ומנכ"ל חברת הנדל"ן וילאר ,  הבונה בעיקר בפריפריה ,  טען טענה דומה . " אין ספק שהמחירים גבוהים והם גרמו לזליגה של זוגות לפריפריה ,  למרות שגם שם נרשמו עליות מחירים .  גם אנחנו הבחנו שבמכרזים האחרונים של המינהל מחירי הפיתוח עלו ב-100% מ-100 אלף שקל למגרש באזור מסוים לכ-180 אלף שקל .  מדובר באותה קרקע ,  באותו אזור ,  אז איך מחירי הפיתוח עלו .  גם הרשויות המקומיות תורמות אם כך לעליות מחירי הדיור ". הדברים נשמעים על רקע ניסיון של הממשלה לקדם הצעת חחוק לשנות את שיטת מסוי אגרות והיטלי פיתוח על יזמי נדל"ן .  הצעת החוק קובעת כי מס מוסדות ציבור  ( למשל ,  מעונות ,  בתי כנסת ואולמות ספורט ,  רנ"ה )  שעד היום היה ממומן בחלקו על ידי הממשלה ,  יושת מעתה על היזמים .  ועדת הפנים של הכנסת החלה לפני כחודש לדון בהצעת החוק שקובע עוד כי הרשויות המקומיות יוכלו לבקש להעלות את תעריף היטלי הפיתוח בשיעור של עד 40% מהסטנדרט הארצי ,  באישור שרי הממשלה.בהתאחדות הקבלנים הביעו פליאה על שינוי שיטת המסוי והוספת מסוי על מבני ציבור והשטחים הציבוריים ,  מה שלטענתם יביא לעליית מחירי הדירות .
 
מי יבנה את הבית שלי ?  חנן מור :  מחירי המינימום והיטלי הפיתוח לא משתלמים ליזם 
" היום גם הרשויות המקומיות החלו לעלות מחירים של היטלי ומסי פיתוח ללא פרופורציה "
 
