עטר : " החבר'ה עבדו בצורה מאורגנת ומסודרת "
 מאמן מכבי נתניה היה מרוצה מהחזרה למסלול הניצחונות אחרי ה-0:1 על באר שבע .  קלינגר : " היינו יכולים לצאת עם נקודה "
 צילום ועריכת וידאו :  קובי אליהו
מכבי נתניה מקווה שהיום  ( שבת )  היא יוצאת לדרך חדשה .  אחרי ההידרדרות של השבועות האחרונים ,  הקבוצה של ראובן עטר חזרה למסלול הניצחונות וגברה 0:1 על הפועל באר שבע .  עטר בחר לבצע כמה שינויים בהרכב ,  כשהחליט לספסל את דלה ימפולסקי ,  אך כשהקשר נכנס כמחליף ,  הוא הבקיע שלוש דקות בלבד על המגרש והעניק את שלוש הנקודות החשובות .  בבאר שבע מקווים שהמעידה הזו היא חד פעמית ,  במיוחד לאור העובדה שהקרב הבא של הקבוצה מהנגב יהיה נגד מכבי תל אביב ,  שמולה לניר קלינגר בוודאי יש מה להוכיח .
 מאמן מכבי נתניה ,  ראובן עטר ,  הביע שביעות רצון מהניצחון ואמר בסיום : " היום שיחקנו באופן אחראי מבחינה הגנתית ואני מצפה שהביטחון הזה יימשך בהמשך .  כשלא הולך ,  אז נותנים הזדמנויות גם לשחקנים נוספים .  יכול להיות שיהיו שינויים ,  אבל לא בטוח .  החבר'ה עבדו מאוד מאורגנים ומסודרים .  קרלוס אריאס הפגין יכולת טובה ,  והניצחון הזה מרים אותנו .  מחכה לנו משחק קשה נגד מכבי חיפה ויש לנו שבוע שלם להתכונן לזה ". 
מנגד ,  המאמן המפסיד ,  ניר קלינגר ,  הודה שקבוצתו לא שיחקה טוב ולכן הוא קיווה לצאת עם נקודה . " זה היה משחק לא טוב שלנו ",  הודה המאמן . " שחקני המפתח בהתקפה לא היו מספיק טובים וביכולת הרגילה שלהם .  כשאתה משחק לא ברמה הרגילה ,  אז צריך לנצל כל הזדמנות .  היו לנו שתי הזדמנויות טובות במחצית הראשונה ועוד מצב נייח שבדרך כלל אנחנו כובשים ממנו .  ברגע שלא עשינו את זה ,  זה הפך להיות קשה יותר .  לא הגיע לנו שלוש נקודות ,  אבל היינו יכולים לצאת עם נקודה ". 

עטר : " החבר'ה עבדו בצורה מאורגנת ומסודרת "
 מאמן מכבי נתניה היה מרוצה מהחזרה למסלול הניצחונות אחרי ה-0:1 על באר שבע .  קלינגר : " היינו יכולים לצאת עם נקודה "
 
