המהפכה עוד לפנינו
האינטרנט הביתי היה רק ההתחלה - בתוך פחות מחמש שנים יזרום האינטרנט ל-10 מיליארד מכשירים ניידים ,  שיזעזעו את כל המודלים העסקיים הקיימים .  היכונו למהפכת המחשוב הגדולה ,  המהירה והגלובלית ביותר שראיתם עד כה
 >  >  רשתות הסלולר כבר מהירות מספיק .  המכשירים הניידים כבר חכמים וזולים מספיק .  עלות חבילות הגלישה הסלולריות כבר נמוכה מספיק - בשלו התנאים למהפכת המחשוב הגדולה ביותר שראינו עד כה :  מהפכת האינטרנט הנייד .  לפני כשלושה שבועות פירסם בנק ההשקעות מורגן סטנלי עבודת מחקר עצומת ממדים שמנסה לשרטט את גודלה וחשיבותה של מהפכת האינטרנט הנייד .  אותו גוף מחקר ,  שבראשו עומדת האנליסטית הוותיקה מרי מיקר ,  פירסם עבודה דומה ב-1995 ,  אז חזו החוקרים את התפתחות האינטרנט באופן כללי .  לטענתם ,  מהפכת האינטרנט הנייד תהיה גדולה יותר מכל אחת מחמש מהפכות המחשוב שפקדו את העולם מאז שנות ה-60 .  להערכתם ,  במחצית הראשונה של העשור הקרוב צפוי להתעצם מספרם של מכשירי הקצה הניידים בעלי גישה לאינטרנט ליותר מ-10 מיליארד .  לשם השוואה ,  מספר המחשבים האישיים הנייחים כיום בעולם הוא כמיליארד בלבד .  מכשירים ניידים המחוברים לאינטרנט אינם רק מכשירי סלולר ,  אלא כל מכשיר נייד שמסוגל לשאוב תכנים באופן אלחוטי מהרשת .  בתערוכה שנסגרה לפני כמה ימים בלאס וגאס  ( ces )  הוצגו אינספור מכשירים מסוג זה ,  הכוללים ספרים אלקטרוניים ,  מחשבי tablet ,  נטבוקים ,  מכשירי ניווט  ( gps )  ,  נגני מוסיקה ואף מוצרי חשמל כמו טלוויזיות המתחברות באופן אלחוטי לרשת .  ברשימה זו שמור מקום של כבוד למכשיר שמסמל יותר מכל את השינוי הקרב - האייפון של אפל .  האייפון הוא שפרץ את החסמים ולמעשה הצית את אש המהפכה .  ב-28 החודשים מאז הושק בלבד נמכרו יותר מ-57 מיליון מכשירי אייפון ואייפוד טאץ' ,  שמאפשרים גם הם גישה אלחוטית לאינטרנט .  לשם השוואה ,  מהפכת האינטרנט הנייח היתה אטית בהרבה .  ב-28 החודשים מאז הושק דפדפן נטסקייפ בדצמבר 1994 הורדו רק 25 מיליון דפדפנים .  העובדה כי דפדפן נטסקייפ ניתן חינם בעוד אייפון עולה 200-600 דולר מחזקת את ההערכות כי אנו נמצאים בפתחה של מהפכה חסרת תקדים ,  שתתרחש מהר מהצפוי ,  ולראשונה תשפיע גלובלית כבר בשלב מוקדם .  כמה גורמים שחברו יחד יצרו את תנאי הרקע ההכרחיים למהפכה .  כמו בכל אחת ממהפכות המחשוב עד כה ,  גם הפעם הזרעים נזרעו בתחום הברזלים ,  כלומר ציוד התקשורת .  חברות הסלולר סיימו להטמיע את רשתות הדור השלישי ,  ומחיר מכשירי הקצה ,  כלומר טלפונים התומכים ברשתות אלה ,  ירד פלאים בשנים האחרונות .  עם זאת ,  מגמה זו לא הספיקה כדי לעורר שינוי מהותי בדפוסי השימוש .  לשם כך היה צריך את אפל .  הבשורה האמיתית :  היישומים של אייפון האייפון הוא מכשיר הקצה הראשון שהצליח לפצח את המשימה שבה נכשלו נוקיה ,  מוטורולה וסמסונג .  אפל הצליחה ליצור פלטפורמה ניידת שמסוגלת לשאוב תוכן אינטרנטי ולהציגו בצורה נוחה למשתמש .  מסך המגע הגדול ,  הדפדפן הנוח ומערכת ההפעלה האינטואיטיבית שברו את החסם בין האינטרנט לבין המכשיר הנייד .  ואולם הדפדפן של אפל הוא לא הבשורה האמיתית של האייפון .  השינוי התפישתי המהותי ביותר בצריכת אינטרנט סלולרי הם היישומים שהמציא האייפון .  אפשר להגדיר את היישומים כדפדפנים לכל דבר - הם שואבים מידע מהרשת ומסדרים אותו באופן שמאפשר צריכת תוכן נוחה במכשיר סלולר .  במקום לקחת עמוד html שמיועד למחשב ביתי ולהציגו על מסך סלולרי קטן ,  לוקחים היישומים את המידע וממירים אותו למוצר תוכן סלולרי נוח לעיכול על ידי המשתמש הנייד .  היישומים דומים לתוספות לדפדפנים ,  או ווידג'טים ,  ששואבים מידע מהאינטרנט ומציגים אותו על מסך המחשב באופן שוטף .  מעולם לא היה קל יותר לצרוך מידע מהאינטרנט באמצעות מכשיר נייד .  ניתוח דפוסי השימוש של לקוחות האייפון בארה"ב יכול להצביע על כיוון ההתקדמות של עולם הסלולר :  רק 12% מלקוחות הסלולר הרגילים בארה"ב מבצעים חיפוש באינטרנט במכשיר הנייד לפחות פעם בחודש ,  לעומת 52% בקרב לקוחות אייפון ;  14% מהלקוחות הרגילים משתמשים ברשתות חברתיות ,  לעומת 58% מלקוחות אייפון ;  לקוח אמריקאי רגיל משתמש במכשיר הסלולרי כ-40 דקות ביום בממוצע ,  מתוכן 85% בשיחות טלפון או ב-sms .  לעומת זאת ,  לקוח אייפון משתמש במכשיר 60 דקות ביום ,  59% בלבד מהן בשיחות או sms והיתר מוקדש ליישומי תוכן כמו מיילים ,  משחקים ,  גלישה ומוסיקה .  אכן ,  לקוחות האייפון שייכים לקבוצה באוכלוסייה שמאמצת מוקדם טכנולוגיות ,  אך ככאלה ,  הם מסמנים את כיוון ההתקדמות של התעשייה כולה .  במורגן סטנלי צופים כי בתוך שלוש שנים תתרחש צמיחה של פי 66 בתנועת האינטרנט על גבי רשתות סלולריות .  המשמעות היא כי ב-2013 יעברו כ-30% מתעבורת האינטרנט העולמית דרך מכשירים ניידים .  מדובר בקצב צמיחה חסר תקדים ,  גם עבור עולם המחשוב שחווה לא מעט מהפכות .  המכשירים הניידים עושים את דרכם ליהפך לפלטפורמות המחשוב המובילות מבין מגוון המכשירים בעלי חיבור לאינטרנט .  בדומה ליישומים הנפוצים במחשב הביתי ,  במורגן סטנלי מעריכים כי יישומי הווידיאו צפויים להוביל את העלייה המטורפת בתנועת האינטרנט הנייד .  להערכתם ,  ב-2013 יהיו כ-64% מהתנועה  ( traffic )  ברשתות האינטרנט הנייד עבור שימושי וידיאו ,  19% לצורך שימושי גלישה אחרים ו-7% לצורך שיחות טלפון מבוססות אינטרנט .  שיחות הטלפון מבוססות אינטרנט הן פגיעה בבטן הרכה של חברות הסלולר ,  שעושות כיום את מרבית רווחיהן משירותי טלפון .  הגוגלפון ,  שהושק בשבוע שעבר ,  לצד שאר מכשירי הסלולר מבוססי מערכת ההפעלה אנדרואיד ,  הם סנונית ראשונה לתופעה זו - הם מאפשרים שיחות טלפון מבוססות אינטרנט .  ברור כי חברות הסלולר ידרשו לשנות את המודלים העסקיים שלהן ולתמחר את הפגיעה בעסקי הליבה בתוך מחיר חבילות הגלישה .  קל לגבות תשלומים קטנים בסלולר שלי תשובה ,  שותף מנהל בחברת הייעוץ טריגר פורסייט ,  מאמין כי תופעה זו דוחפת את חברות הסלולר קרוב יותר למעמד של  " צינור טיפש ".  הכוונה היא לחברת תשתיות שמספקת נגישות לרשת בלבד ,  אך לא שירותים כמו תוכן או שיחות טלפון .  לדבריו , " מגמה זו מחלישה את עוצמתן של חברות הסלולר .  כשלקוח סלולרי יכול לגשת בקלות לאין-סוף תכנים ברשת הציבורית ,  הוא לבטח יעקוף את התכנים שהציעה לו עד כה חברת הסלולר .  ככל שמערכות ההפעלה על מכשירי הסלולר יהפכו לסטנדרטיות ופתוחות יותר ,  כלומר דומות יותר למחשבים ביתיים ,  כך יירד כוחן של חברות הסלולר לייצר כסף מתוכן .  עם זאת ,  אין תחליף לחברות הסלולר - אי אפשר באמת לעקוף אותן .  אולי חלקן מסך הכנסות התוכן הנייד יירד ,  אך הן עדיין ירוויחו הרבה מהתנועה על הרשת שלהן ".  האינטרנט מספק לנו גישה לחדשות קריטיות עבורנו ,  למידע חשוב שלפיו אנו מקבלים החלטות ,  לווידיאו ,  לפנאי ולבידור ,  והכל במסגרת מודל עסקי שמתבסס בעיקר על הכנסות מפרסום .  הכניסה של משתמשי הסלולר לעולם האינטרנט צפויה לזעזע מודלים עסקיים קיימים ,  שגם כך אינם מצליחים לספק ליצרני התוכן בסיס עסקי איתן .  בניגוד לאינטרנט שזורם אל המשתמשים דרך המחשבים הביתיים ,  הגולשים הסלולריים הורגלו לשלם עבור תוכן כפי שהם משלמים עבור ערוצים בטלוויזיה .  בהיבט הזה ,  לסלולר יש יתרון נוסף - קל מאוד לגבות תשלומים קטנים מהלקוחות .  בעוד שבתחום המחשבים הביתיים התשלומים מתבצעים בעיקר באמצעות הזנה של פרטי כרטיס אשראי ,  בסלולר אפשר לגבות תשלומים זעירים  ( micro payments )  באמצעות מערכת הגבייה  ( billing )  של חברת הסלולר .  בישראל ,  תשובה מאמין כי מותגי תוכן חזקים כמו ynet ו-themarker ימשיכו לפעול באופן ישיר מול הלקוח הסופי גם בעידן התוכן הנייד . " בעבר ,  כשהיה חסם טכנולוגי ,  נהגו גופי תוכן לשתף פעולה עם גופי טכנולוגיה על בסיס חלוקת רווחים .  ככל שיבשיל השוק ,  הטכנולוגיה תיהפך משירות שמלווה את התוכן למוצר מדף  ( יישומים )  שנימכר באופן חד פעמי - וערך התוכן יעלה . " הבעיה היחידה שיש לפתור כיום היא העושר האינסופי של מכשירים ניידים ומערכות הפעלה .  ההתאמה לכל מכשיר בנפרד יכולה להיות בעייתית ויקרה ",  אומר תשובה .  עם זאת ,  ההערכות הן כי בעתיד יצטמצם מספר מערכות ההפעלה לכמה מערכות פתוחות שקל יהיה להתאים להן יישומים .  עבור יצרני התוכן ,  שנאבקים כבר שנים במרווחי רווח זעומים ,  ייתכן כי מהפכה זו עשויה להיטיב את מצבם .  להערכת מורגן סטנלי ,  מהפכת התוכן הנייד תוביל לשינוי מאזני הכוחות בין יצרני התוכן לבין יצרני ציוד הקצה ,  כמו נוקיה ומפעילי הסלולר .  ככל שהשליטה בתוכן תעבור לידי המשתמש הסופי וככל שהתוכן יהיה זמין יותר ומפוזר בין ספקי תוכן רבים ,  כך תגדל היכולת שלהם לייצר רווח . " אנשים כבר הורגלו לשלם עבור תכנים בסלולר ,  בניגוד לאינטרנט הביתי שבו כמעט כל התוכן בחינם .  אני מאמין כי יצרני התוכן יצליחו להוציא כסף מלקוחות האינטרנט הנייד עבור תוכן פרימיום ",  אומר תשובה .  לפי שעה ,  נראה כי מלבד חברות הסלולר ,  אפל היא היחידה שפיצחה את הנוסחה כיצד לעשות כסף מתוכן המיועד לאינטרנט הנייד .  במורגן סטנלי מעריכים כי ב-2012 יורידו משתמשי האייפון יותר מ-13 מיליארד יישומים ,  לעומת 2.5 מיליארד ב-2009 .  סך כל היישומים שיורדו עד 2012 יהיה כ-30 מיליארד .  עוד מעריכים כי חנות היישומים  ( app store )  של אפל רשמה הכנסות של כ-217 מיליון דולר ב-2009 .  הכנסות אלה צפויות לזנק פי 7.4 עד 2012 ולסתכם בכ-1.6 מיליארד דולר .  הערכות אלה הן הביטוי הטוב ביותר להתפוצצות התוכן שצופים במורגן סטנלי .  תשובה משווה בין app store לבין קניון ענק . " חנות האפליקציות של אפל מרכזת עבור הצרכן מגוון רחב של יישומים .  במקום להסתובב בנבכי הרשת ולרכוש יישומים מגורמים עלומים ,  מעדיפים הלקוחות לרכוש אותם מגורם מוסמך ,  שאין להם בעיה לחשוף בפניו פרטי תשלום . " החנות של אפל מסדרת גם את המידע עבור הגולש ,  כך שאינו טובע בעודף מידע .  ואולם לא כל יצרני התוכן יכניסו את מרכולתם לחנות של אפל ,  כפי שאיקאה ,  למשל ,  לא פותחת חנויות בקניונים .  מותגי תוכן גדולים וחזקים כמו דיסני וטיים וורנר לא צריכים תיווך - הם יכולים להפיץ את התוכן והאפליקציות ישירות ,  בלי שאפל תגזור מהם דמי תיווך ",  אומר תשובה .  לכאורה ,  אפל נמצאת בעמדה הטובה ביותר לגרוף רווחים ממהפכת התוכן הנייד ,  בזכות בסיס המשתמשים הרחב שלה לצד חנות היישומים ,  שמציעה יותר ממאה אלף יישומים .  עם זאת ,  בשבוע שעבר הושק האיום הגדול ביותר על תוכניותיו של מנכ"ל החברה סטיב ג'ובס - הגוגל-פון .  חברת האינטרנט הגדולה בעולם מקדישה מאמצים רבים כדי להנהיג בעולם הנייד את חוקי המשחק של האינטרנט הנייח .  לפני יותר משנה השיקה גוגל את האנדרואיד ,  שהיא מערכת הפעלה חינמית מבוססת קוד פתוח .  מפתחי היישומים למערכת זו לא חייבים להציב אותם בחנות יישומים כמו זו של אפל ,  אלא יכולים להפיץ אותה באופן עצמאי .  הגוגל-פון גם נמכר ללא חוזה ,  כלומר ללא התחייבות למפעיל סלולרי .  למעשה ,  הוא מביא לראשונה את חופשיות הרשת הבייתית לעולם הנייד .  גוגל לא מתכוונת להרוויח ממכירת יישומים כפי שמרוויחות אפל וחברות הסלולר .  היא צפויה להרוויח מהחיפושים ברשת שיבצעו הגולשים הניידים .  למרות זאת ,  במורגן סטנלי מאמינים שאפל תוכל לאתגר הזה ,  הרבה בזכות המותג החזק שלה ,  ריבוי היישומים שיש לה כבר כיום ,  וכן בשל השימושיות של מערכת ההפעלה הסלולרית שלה .  להערכתם ,  נתח השוק של אפל בשוק מכשירי הסלולר הגלובלי עשוי להגיע בטווח הארוך אפילו ל-33% ,  כלומר נתח שאינו רחוק מזה של נוקיה כיום .
 
המהפכה עוד לפנינו
האינטרנט הביתי היה רק ההתחלה - בתוך פחות מחמש שנים יזרום האינטרנט ל-10 מיליארד מכשירים ניידים ,  שיזעזעו את כל המודלים העסקיים הקיימים .  היכונו למהפכת המחשוב הגדולה ,  המהירה והגלובלית ביותר שראיתם עד כה

