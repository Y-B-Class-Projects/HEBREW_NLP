ועדת אקשטיין :  תמרוץ ישראליים לעבודה בחקלאות יפחית את מספר הזרים בשליש
הלמ"ס :  ב-2008 עסקו בחקלאות בישראל 25,900 תאילנדים ,  32,200 ישראלים ו-4,700 פלסטינים
תמרוץ ישראלים לעבוד בחקלאות יפחית את מספר העובדים הזרים בענף בשליש - כך קבעה הוועדה הממשלתית לבחינת תעסוקת עובדים זרים בחקלאות בראשות המשנה לנגיד בנק ישראל ,  פרופ' צבי אקשטיין .  ההמלצות התקבלו בוועדה ללא התנגדות.בוועדת אקשטיין קחו חלק נציגי משרדי האוצר ,  החקלאות ,  התמ"ת ,  בנק ישראל והתאחדות חקלאי ישראל .  הוועדה קבעה כי לשם יישום המהלך יש להשקיע 325 מיליון שקל לשנה לתקופה של חמש שנים ,  כשמסכום זה יש להעמיד 250 מיליון שקל לרכישה והטמעה של טכנולוגיות חוסכות עבודה ,  30 מיליון שקל למחקר ופיתוח טכנולוגיות מתקדמות ו-45 מיליון שקל לתמרוץ עובדים ישראלים לעסוק בחקלאות.עוד ממליצה הוועדה על מהלכים להסדרת העסקת עובדים זרים עונתיים בחקלאות ,  שיחליפו את העובדים הקבועים ,  בדומה להסדרים המקובלים במדינות ה-oecd ובמדינות מפותחות אחרות .  לטענת הוועדה ,  אימוץ המודל הזה יצמצם את ההשפעה השלילית שיש להעסקת הזרים על השכר והתעסוקה של הישראלים ,  יתאים בין היצע העובדים לעונתיות הקיימת במרבית ענפי החקלאות ויצמצם את נכונות העובדים הזרים לשלם דמי תיווך גבוהים.ההסדר שהוסכם גם על התאחדות חקלאי ישראל ,  אמור להקטין את מספר התאילנדים המועסקים בחקלאות ל-18 אלף ב-2015 .  אלא שבניגוד להסכם שאושר בממשלה ,  היא לא החלה בהפעלתו ב-2009 ובעיקר לא עמדה ביעד של מספר העובדים הזרים שהוסכם לשנה זו ובכך נגרמו נזקים כבדים לחקלאים וליצור החקלאי.לדברי פרופ' אקשטיין  " ההסדר יתרום לקידום טכנולוגי של החקלאות בישראל ולפתרון בעיות מתמשכות כגון מצוקת האשראי של החקלאים ,  להפחית את התלות של כלכלת ישראל בהעסקת עובדים זרים קבועים בחקלאות ,  ולאפשר לישראל עמידה בתקנים הבינלאומיים של הגירת עובדים כמקובל במדינות ה-oecd ". מנתוני הלמ"ס עולה כי ב-2008 עסקו בעבודה חקלאית בישראל 25,900 עובדים זרים רובם ככולם מתאילנד  ( 33% )  ,  32,200 ישראלים  ( 41% )  ,  4,700 פלסטינים  ( 6% )  ו-15,700  ( 20% )  חקלאים עצמאיים .
 
ועדת אקשטיין :  תמרוץ ישראליים לעבודה בחקלאות יפחית את מספר הזרים בשליש
הלמ"ס :  ב-2008 עסקו בחקלאות בישראל 25,900 תאילנדים ,  32,200 ישראלים ו-4,700 פלסטינים

