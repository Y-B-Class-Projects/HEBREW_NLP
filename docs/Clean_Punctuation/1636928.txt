המינהל מציג :  רחובות לוהטים
מינהל מקרקעי ישראל מכר מגרשים ברחובות עם זכויות להקמת 336 דירות ב-45 מיליון שקל .  מדובר במתחם במערב העיר בשכונת וייסגל ;  בין החברות הזוכות במגרשים - פרץ בוני הנגב וצרפתי שמעון
היום  ( ד' )  פורסמו שמות הזוכים בשישה מכרזים שקיים מנהל מקרקעי ישראל למכירת 32 דונם במערב רחובות בשכונת וייסגל שמיועדים לבניית 336 דירות .  בסך הכל שילמו החברות הזוכות 14.6 מיליון של עבור הקרקע ובתוספת הוצאות פיתוח ,  הסכומים עומדים על 45 מיליון שקל .  
חברת פרץ בוני הנגב זכתה במתחם לבניית 84 דירות ושילמה עבורו 14.9 מיליון שקל  ( כולל הוצאות פיתוח )  ,  חברת חנן מור זכתה גם כן במתחם לבניית 84 דירות ושילמה עבורו 14.3 מיליון שקל .  ארבעת המתחמים האחרים שבכל אחד מהם ניתן לבנות 42 דירות נרכשו על ידי החברות א.פ.י פיתוח ,  צרפתי שמעון וארונאל .  המחירים ששולמו עבור הקרקעות מגלמים שווי קרקע ממוצע לדירה של כ-130 אלף שקל .
 לדברי חברת חנן מור ,  היא מתכוונת לבנות בקרקע בה זכתה 4 בניינים בהשקעה כוללת של 52 מיליון שקל .  בחברה מציינים כי דירות 3 חדרים ימכרו בכ-700 אלף שקל ודירות 4 חדרים בכ-850 אלף שקל .  לדברי מנכ"ל משותף בחברה ,  אבי מאור  :" הפרויקט ברחובות מיועד לזוגות צעירים ולמשפרי דיור ומאפשר להם לרכוש דירות 3 ו- 4 חדרים ,  דירות גן וגג במחירים סבירים למרכז הארץ .  אזור מערב רחובות נמצא באחרונה בתנופת פיתוח ,  הן בשכונות המגורים החדשות והן בתשתיות הפיתוח והכבישים ,  כולל המחלף שהוקם המאפשר גישה ישירה לכביש 42 המקשר בין אשדוד לת"א ותחנת רכבת חדשה שתיבנה בסמוך ". 

המינהל מציג :  רחובות לוהטים
מינהל מקרקעי ישראל מכר מגרשים ברחובות עם זכויות להקמת 336 דירות ב-45 מיליון שקל .  מדובר במתחם במערב העיר בשכונת וייסגל ;  בין החברות הזוכות במגרשים - פרץ בוני הנגב וצרפתי שמעון

