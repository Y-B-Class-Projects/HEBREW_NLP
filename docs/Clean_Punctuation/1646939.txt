ישראל ביתנו התנגדה וברית הזוגיות נדחתה
הצעת חוק ברית הזוגיות של ח"כ שטרית נדחתה בכנסת .  קדימה : " ישראל ביתנו בגדה בבוחריה ".  ישראל ביתנו : " ניסיון נוסף להפריע לסיום הליך החקיקה בנושא שאנו מקדמים "
 מליאת הכנסת דחתה היום  ( רביעי )  את הצעת חוק  " ברית הזוגיות "  של חברי הכנסת מאיר שטרית וזאב ביילסקי  ( קדימה )  .  בין המתנגדים היו גם חברי הכנסת של  " ישראל ביתנו "  ו"העבודה ".  הצעת החוק קובעת שיוקם רשם נישואין במשרד המשפטים שירשום לנישואין את כל אלה שאינם יכולים להינשא כדין וינפיק אישור נישואין על פי חוק .  הרשם ינהל את מרשם הנישואין ,  והוא גם מוסמך לבטל את הנישואין אם שני הצדדים יגיעו להסכמה על פירוקם .
 לדברי שטרית , " המיוחד בהצעת החוק הוא הטיפול במקרה של גירושין שבדרך כלל זו הבעיה שנוצרת על פי דיני הלכה .  הצעת החוק פותרת את הבעיה הזו ומאפשרת את פירוק הנישואין גם לפי כל דין הלכתי .
 שטרית האשים במליאה את חברי סיעת ישראל ביתנו ב"מעילה באמונם של הבוחרים ".  לדבריו , " זו שערורייה ש350 אלף אנשים חיים בישראל שאינם יכולים להתחתן על פי הדין הדתי ונאלצים לנסוע למדינות חוץ כדי להינשא .  המצחיק הוא שאותם נישואין מוכרים בארץ לכל דבר .  במצב הזה ,  לא הגיוני להמשיך לטרטר את הזוגות האלה ולתת להם פתח להינשא בארץ .  החוק עונה על כל הבעיות ההלכתיות ".  
שטרית התייחס בדבריו גם להצעת חוק ממשלתית מצומצמת יותר שעברה לפני ארבעה חודשים בקריאה ראשונה . " אני מוכן להצטרף להצעת החוק של דוד רותם  ( יו"ר ועדת חוקה ,  מישראל ביתנו  פ"ו )  ,  אבל בהגינותו רותם פנה אלי וביקש לדחות את מועד ההצבעה כדי לראות מה ישראל ביתנו יכולה לעשות בעניין עד לאחר הפגרה .  אבל יו"ר הקואליציה סירב באופן מוחלט ".  רותם עצמו ,  אגב ,  יצא מהמליאה בעת ההצבעה ולא הצביע .
 שר המשפטים יעקב נאמן השיב מטעם הממשלה ואמר כי מאז הקמת המדינה נישואין וגירושין נעשו על פי הדין האישי של בני העדות הדתיות .  זהו חלק מהסטטוס-קוו שמטרתו להבטיח את אופייה היהודי של המדינה .  נקבע כי מיד לאחר הקמת הממשלה תקודם הצעת חוק ממשלתית לפיה גבר ואישה שאינם מוכרים כיהודים יוכלו להיות מוכרים כבני זוג .  בשל כך יש הצעת חוק ממשלתית שעברה בקריאה ראשונה ונמצאת בדיונים בוועדת חוקה .  חקיקה בנושא זה תקודם באופן שקול ותוך הסכמה של כל הצדדים .  שנית ,  נקבע כי יוקם צוות שייתן מענה לרעיון של הצעת החוק ". 
בתגובה להתנהלות הדברים בהצבעה על הצעת החוק ,  סיעות קדימה וישראל ביתנו התכתשו ביניהן מילולית .  מקדימה נמסר לאחר ההצבעה כי , " שוב הוכח מה שווה מילה של ליברמן .  ברית הזוגיות ש"ס-ביתנו הכשילה פעם נוספת את הבשורה לה ציפה ציבור רחב מקרב אזרחי המדינה .  ישראל ביתנו קיפלה היום דגל נוסף מהדגלים אותם הניפה בבחירות .  כדאי שאת סיסמת הנאמנות שדקלמו נבחריה לפני הבחירות יישמו קודם על עצמם בנאמנותם לבוחר .  קדימה תמשיך להילחם על ברית הזוגיות ". 
בישראל ביתנו תקפו חזרה ואמר כי , " בניגוד לקדימה שעוסקת אך ורק ביחסי ציבור וכשהייתה מפלגת השלטון לא עשתה דבר וחצי דבר בכדי לקדם את חוק ברית הזוגיות אלא הפילה אותו ,  מפלגת 'ישראל ביתנו' עיגנה את חוק ברית הזוגיות בהסכם הקואליציוני בכדי לקדמו ולהביאו לידי מימוש במליאה ".  
" חשוב שהציבור בישראל יבין במה עוסקים חברי האופוזיציה בקדימה שכנראה מפוצלים בדעתם גם בנושא זה .  אין בהצעתם ולא כלום למעט ניסיון סרק נוסף להפריע לסיום הליך החקיקה אותו מקדמת ישראל ביתנו ,  ואותו תיישם בדיוק כמו שהבטיחה לבוחר .  להצעה הנוכחית ,  אותה מגישה קדימה ,  לא היה כל סיכוי להתקבל גם אם ישראל ביתנו הייתה מצביעה בעד ,  שכן שאר הסיעות התנגדו בהצבעה והיא לא עברה ". 

ישראל ביתנו התנגדה וברית הזוגיות נדחתה
הצעת חוק ברית הזוגיות של ח"כ שטרית נדחתה בכנסת .  קדימה : " ישראל ביתנו בגדה בבוחריה ".  ישראל ביתנו : " ניסיון נוסף להפריע לסיום הליך החקיקה בנושא שאנו מקדמים "
 
