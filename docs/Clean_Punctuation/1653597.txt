אמנון נדב והיוצרים פותחים ברגל שמאל
איגודי היוצרים זעמו על ניחוח של דה רגולציה שעלה מדברים שאמר היו"ר החדש של מועצת הרשות השניה ושיגרו לו מכתב זועם .  נדב :  אפגש עם היוצרים 
" נראה כי טרם הסכמתך לקבל את תפקיד יושב ראש מועצת הרשות השניה ,  לא טרחת להציץ בחוק הרשות שמתוקפו מונית לתפקיד ,  ויתכן שמקור המינוי באי הבנה גדולה ".  כך תוקפים איגודי היוצרים את יושב ראש הרשות השניה הנכנס אמנון נדב .  
היוצרים הזועמים העבירו מכתב לנדב בו הם מוחים על דברים שאמר לאחרונה בראיון ל-TheMarker .  בראיון אמר נדב כי כתוצאה מהואקום שמשאירה רשות השידור ,  נאלצות הזכייניות להשלים תכנים מחנכים דבר שיצר לדבריו  " פרשנות לוחצת על הרגולציה ".   
" ככל שיגענו ,  לא מצאנו בחוק כי המועצה או היו"ר אמונים על הקלות ברגולציה כפועל יוצא מההסדרים בערוץ הראשון או על 'הגנת השידור הציבורי בפני המחוקק ,  או על הבנת המצוקה הכלכלית של הזכיינים כסיבה מוצדקת ל'עיגול פינות בנושא הסוגה העילית' ".  כותבים היוצרים כשהם מצטטים מהראיון .
 לדבריהם תפקידה של מועצת הרשות השניה על פי חוק הוא להגן הן על הציבור מפני כוחם של גופי השידור המסחריים והן על התרבות והיצירה המקומית וכן לדאוג לרמת השידורים ולגיוונם התרבותי : " המחוקק לא קבע שהחוק הינו זמני ותקף רק כל עוד מתקיימת חולשת הערוץ הראשון .  תפקיד המועצה הוא להפעיל את הכללים והחוק באופן שיאזנו את הלחצים הכלכליים-מסחריים ולא יכנעו להם ". 
בתגובה לדברים מסר יו"ר מועצת הרשות השניה אמנון נדב כי הוא יפגש עם היוצרים ,  ילמד את הבעיות ויפעל לפי הכלל של סוף מעשה בהקשבה תחילה .  ואילו מהרשות השניה נמסר כי  " מועצת הרשות השניה היא מועצה ציבורית בה יש יצוג גם ליוצרים .  המועצה אינה פועלת מפוזיציה כזו או אחרת ,  היא שוקלת את מכלול האינטרסים ושומרת על האינטרס הציבורי ". 

אמנון נדב והיוצרים פותחים ברגל שמאל
איגודי היוצרים זעמו על ניחוח של דה רגולציה שעלה מדברים שאמר היו"ר החדש של מועצת הרשות השניה ושיגרו לו מכתב זועם .  נדב :  אפגש עם היוצרים

