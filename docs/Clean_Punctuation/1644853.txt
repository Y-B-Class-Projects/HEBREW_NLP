הקוראדו חוזרת ,  על צג המחשב
כיצד תראה פולקסווגן קוראדו מודרנית בצילה של השירוקו הנוכחית ?  עוד מעצב גרפי מנסה כוחו בעיצוב השראתי ושולח אותנו להיסטוריה
כשפולקסווגן חשפה את השירוקו המודרנית ,  נדמה היה כאילו הנוסטלגיה ערוכה לעשות קאמבק דרך כל החטיבות בקונצרן הגרמני ;  ללא הכנה מראש החלו דיאולוגים פתוחים על חיפושית חדשה שתחליף את הנוכחית ,  פורשה נדרכת להשיב שמות מהעבר וגם אודי חוזרת להתחלה עם ה-A1 הקטנה .  כעת ומזווית שונה לגמרי ,  חושף מעצב בשם פטריק מקזרסקי  ( Patrick Moczarsky )  את הקוראדו הממוחשבת בתקווה שאולי ימצא לה מקום פנוי בארסנל הנפוח של הקונצרן .  אבל האם הופעתה מושכת מספיק כדי לייצר מחליפה ?  
בשביל לענות על השאלה הזאת ,  צריך לקפוץ שני עשורים אחורנית אל הקוראדו הראשונה .  מכונית ספורטיבית ושרירית במרכב קופה ,  שיוצרה בין השנים 1988 ל-1995 .  בחזיתה שכנו מנועים בנפח שבין 1.8 ל'  ( אטמוספרי ומוגדש 'על' )  ל-2.9 ל' ו-2.8 ל' שמקורם מהגולף VR6  עוד אגדה מוטורית בפני עצמה .  שתי המכוניות אגב ,  שווקו בעבר בישראל כשהידועה בקרב סדרות הקוראדו הייתה ה-G60 שדחקה החוצה 160 כ"ס ,  ללא שיפורים .  למרבה הצער ,  ימיה של הקוראדו היו ספורים מפאת מחירה הגבוה ,  וזאת על אף שזכתה לביקורות מצויינות לביצועיה על הכביש אפילו בימינו .  
הקוראדו של מקזרסקי נראית כמו שכפול אבולוציוני של הקוראדו הישנה .  הוא מתאר אותה כהעתק מדוייק למה שאמורה להיות הקוראדו מבית היצרן . " ככה היא צריכה להיראות ,  תחת המוטו   " הקוראדו החדשה ,  זמן להפרד מהבגדים הישנים ".  עוד הוא אומר כי הרכיבים החשובים לא נשכחו מאחור וכך לדוגמה מושתלת באחוריה של הקוראדו אותה כנף אווירודינמית כמו בדגם המקורי ,  וכן החישוקים הוגדלו ל-19 אינטש .  הפרונט משלב בתי תאורה ארוכים ומלוכסנים בהתאם לגולף החדשה והפרופיל נמוך מאוד ורוכן .  
בהנחה שכולנו היינו רוצים לראות אותה על הכביש ,  כל שנותר הוא לקוות כי פולקסווגן אולי תשקול בכל זאת להשיב אותה לחיים לצד השירוקו . " אנחנו מבינים ,  כמובן ,  שפולקסווגן לא תציג מכונית כזאת כעת ",  אומר המעצב . " אבל חייבים לפחות לדמיין כדי לא לשכוח שתמיד צריך לשאוף להביא לקהל מכוניות מעניינות ".  אי אפשר שלא להסכים איתו .
 
הקוראדו חוזרת ,  על צג המחשב
כיצד תראה פולקסווגן קוראדו מודרנית בצילה של השירוקו הנוכחית ?  עוד מעצב גרפי מנסה כוחו בעיצוב השראתי ושולח אותנו להיסטוריה

