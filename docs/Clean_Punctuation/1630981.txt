 " לא היה נכון לשחק כשיש לנו מתים "
 נבחרת טוגו שבה לארצה ,  ואנטול אמאלטה ,  אחיו של עוזר המאמן שנרצח ,  תומך : " הממשלה צדקה ".  השתפר מצבו של השוער
צילום :  רויטרס ,  עריכת וידאו :  יאיר דניאל
רשויות אנגולה עצרו שני בני אדם שנטלו חלק בהתקפת הירי על אוטובוס נבחרת טוגו ,  כך דיווחו היום  ( שני )  כלי התקשורת במדינה .  החשודים נעצרו במחוז הצפוני קבינדה ,  היכן שהתרחשה ההתקפה ביום שישי .  
התובע באנגולה אנטוניו ניטו אמר בהודעה כי העצורים שייכים לארגון הבדלני  " החזית לשחרור מובלעת קבינדה "   ( FLEC )   ,  המנהל במשך 30 השנים האחרונות מלחמה נגד המשטר במדינה .
 בתוך כך ,  מזכ"ל החזית לשחרור קבינדה אמר היום שההתקפה כוונה לעבר שיירת הביטחון המלווה ולא כלפי אנשי הנבחרת . " זה היה מקרי לחלוטין שהאש פגעה בשחקנים .  אין לנו שום קשר לטולוגזים ואנו מביעים את תנחומינו למשפחות האפריקאיות ולממשלת טוגו .  אנחנו נלחמים לשחרור המלא של קבינדה ",  אמר רודריגס מינגאס ,  לרשת פראנס 24 .  במהלף הפיגוע נהרגו ,  בין היתר ,  עוזר מאמן הנבחרת ונהג האוטובוס שהוביל את הנבחרת למשחקים במסגרת אליפות אפריקה .  
אחרי ההתקפה הועלו ספקות האם לאפשר לקבינדה לארח משחקים באליפות .  היום אמור להתקיים שם המשחק בין חוף השנהב לבורקינה פאסו .  המשחק בין טוגו לגאנה בוטל .  אולם ,  על פי ה-BBC ,  ישנן הערכות כי נבחרת טוגו תשוב לטורניר לאחר שלושת ימי האבל שהוכרזו במדינה .
 מצבו של אוביללה ,  התייצב .  כזכור ,  אוביללה ספג פגיעות קשות במתקפת הטרור על האוטובוס שהסיע את נבחרת טוגו ובשלב מסוים ביום שבת אף דיווחו מספר שחקנים על כך שהוא מת .  אוביללה הועבר מאנגולה לבית חולים בדרום אפריקה ,  שם הוא שוהה כרגע .
" אני שמח להגיד שמצבו התייצב ",  דיווח היום  ( שני )  פרופסור קן בופארד ,  ראש מחלקת טראומה בבית החולים בו השוער מטופל , " הוא במצב טוב כרגע ואנחנו מצפים שהוא יישאר מחובר למכונת ההנשמה ביומיים הקרובים .  אנחנו לא מצפים לשינוי במצבו ביומיים הקרובים ,  אבל אנחנו מאוד מרוצים ". 
בופארד הוסיף וסיפר ש"הכדור שפגע באוביללה לא הוסר מגופו משום שהוא התפרק לרסיסים והסרה שלהם עשויה לגרום יותר נזק מאשר השארה שלהם בגוף .  דורות של חיילים יוכלו להעיד על כך ".  

" לא היה נכון לשחק כשיש לנו מתים "
 נבחרת טוגו שבה לארצה ,  ואנטול אמאלטה ,  אחיו של עוזר המאמן שנרצח ,  תומך : " הממשלה צדקה ".  השתפר מצבו של השוער

