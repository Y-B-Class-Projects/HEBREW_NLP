חוק לחיאני בדרך :  בעל חוב לא יהיה ראש עיר
חברת הכנסת רונית תירוש הגישה הצעת חוק לפיה לא יתאפשר לבעל חובות בסכום העולה על חמישה מיליון שקלים להיות מועמד לראשות עירייה . " זה מכשול בפני עיוור "
 בעקבות מעצר ראש עיריית בת-ים הבוקר  ( שני )  הגישה חברת הכנסת רונית תירוש הצעת חוק חדשה על פיה תאסר על בחירת ראש עיר שיש לו או לחברה בבעלותו חוב של מעל חמישה מיליון שקלים .  לדברי תירוש , " תפקיד של ראש עיר הינו תפקיד שהבחירה אליו הינה ישירה והכוח בו הוא עצום - החל ממינויים וכלה במכרזים וטובות הנאה ללא גבול .  אין ספק שראוי כי כל אדם יוכל להציג את מועמדותו לבחירה ,  אך מצד שני חובה עלינו לא לאפשר מצב שבו אדם עם חובות עצומים יוכל להיבחר לראשות עירייה כאשר אנו יודעים שיקשה עליו לנהל את העירייה במנותק ממצבו הפיננסי האישי . " לפיכך הצעת החוק באה להוות 'בפני עיוור לא תיתן מכשול' ,  ותוכל ללא ספק להפחית את המניעים לשחיתות ברשויות המקומיות עליהן אנו מתבשרים השכם וערב ",  אמרה תירוש .  הצעת החוק הזו הועלתה כמה שעות לאחר שהתפרסם הבוקר כי שוטרים פשטו בחמש לפנות בוקר על ביתו של לחיאני ובכירי עירייה נוספים כשהם מצוידים בצווי חיפוש .  על פי החשד ,  במשך תקופה ארוכה ביצע לחיאני עבירות מתחום טוהר המידות ,  וכן עבירות תכנון ובניה ומרמה .  בחקירה הסמויה עלה החשד כי לחיאני השתמש בעירייה ובוועדה המקומית לתכנון ובנייה לצורך השגת רווח כספי לו ולבני משפחתו .  כמו כן למשטרה נודע כי לחיאני היה בחובות כבדים שהצטמצמו בשנים האחרונות במהלך כהונתו בתפקיד ראש העירייה .
 במקביל פשטו השוטרים גם על משרדי עיריית בת ים .  ממשרדי העירייה נלקחו מסמכים שונים ומחשבים .  בעקבות פשיטת המשטרה נאסרה כניסה של עובדים לעירייה וכתוצאה מכך לא ניתן לקבל שירותים בעירייה .
 
חוק לחיאני בדרך :  בעל חוב לא יהיה ראש עיר
חברת הכנסת רונית תירוש הגישה הצעת חוק לפיה לא יתאפשר לבעל חובות בסכום העולה על חמישה מיליון שקלים להיות מועמד לראשות עירייה . " זה מכשול בפני עיוור "
 
