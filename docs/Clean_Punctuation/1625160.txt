מה יש בהם שאין בנו ? 
למה מהגרים לארה"ב מצליחים היכן שהישראלים נכשלים ומשדרגים את הספורט בארץ האפשרויות ?  הבלוג של אברהמי
1 . " היי "   ( מחווה קטנה מהבלוג לביקור של הפיקסיז ) 
2 .  משום שזה המקצוע שלי ומכיוון שאני כותב את השורות הללו בשעות גורליות לחוק הבריאות האמריקאי בסנאט האמריקאי ,  אני רוצה להתחיל את הפוסט בשנייה של דומי .  ביום ראשון מת בקליפורניה לסטר רודני ,  עורך הספורט הראשון של העיתון הקומוניסטי  " דיילי וורקר ".  רודני ,  בן 98 במותו ונכד למהגרים יהודים שהמירו את אירופה באמריקה ,  הקדיש כמעט עשור מחייו  ( 1936 ועד לכניסתו לליגה של ג'קי רובינסון )  למלחמה בראשי הבייסבול וההחלטה הגזענית שלהם לא לערוך אינטגרציה בליגה ,  בימים ובשנים שבהם אמריקאים שחורים היו טובים מספיק בשביל למות עבור המולדת .
 רובינסון הוא האייקון של שבירת מחסום הגזע .  העבודה והאומץ של רודני בפריצת הדרך שבה הלך רובינסון קצת נשכחו ,  גם בגלל הזיהוי של רודני עם המפלגה הקומוניסטית .  סתם חומר למחשבה בימים שבהם כמעט 50 אחוז מאמריקה באמת מאמינה שסוציאליזם הוא מין עיוות מוחי ,  שחותר לתת לכל ילד באמריקה אפשרות לראות רופא .
 3 .  אמריקה היא ארץ גדולה ונהדרת ,  כזו שגזענות והפחד מהאחר יכולים לחיות בה בשכנות למהגרים שמצליחים להדביק את עצמם לחלום האמריקאי .בניו יורק טיימס עלתה כתבה מצוינת על ההגירה הסינית וההודית לבירת ההיי טק של אמריקה .  מתברר שכל המדענים והמהנדסים הללו ,  לא רק שמאפשרים לכם להוריד אפליקציות שאתם ממש לא צריכים לאיי-פון שלכם ,  אלא שהם צברו מספיק כסף ומעמד  ( זוג הורים מצהיר בכתבה שהם משקיעים 40,000 דולר בשנה לטיפוח הכישרון של בתם )  כדי לעשות אינטגרציה בין ההיסטוריה שממנה הם באים והמקום שבו הם חיים עתה .  התוצאה :  במרכז הקהילתי ההודי בעמק הסיליקון מתגבש ורוקם חוטים הבסיס למה שהולך להפוך את אמריקה לאימפריית פינג פונג .
 כשאני כותב את הדברים הללו ,  אני תמיד שואל את עצמי איך זה שאין בישראל נבחרת משובחת לריצה למרחקים ארוכים  ( העלייה מאתיופיה )  ,  או אינטגרציה יותר מכובדת של ילדי עובדים זרים בכדורגל  ( אפילו מזרם הילדים המאומצים מברזיל בתחילת שנות השמונים )  .  אני חושב שזה ההבדל ה כי גדול בהגירות של שתי הארצות הללו :  אמריקה לא מבקשת שתהיה אמריקאי .  היא רוצה שתקבל על עצמך מערכת חוקים ויסודות מוסריים ,  אבל היא לא מבקשת ממך שתמחק את העבר שלך ,  להיפך - היא מעודדת את כור ההיתוך הזה  ( בגלל זה גם יש אוכל נהדר באמריקה וגם נבחרת פינג פונג טובה בעוד כמה שנים )  .  אני חושב שבישראל יש דרישת דומיה שתנער מעצמך את היהודי הגלותי שבך ותקבל על עצמך את הישראליות .
 זאת הסיבה שלא הכללתי בין קבוצות המהגרים הישראליות את הרוסים .  ההצלחה של העולים הרוסים בענפי ספורט שונים ,  ובעיקר הצורה שבה הם מייצגים את הדגל הישראלי בתחרויות ספורט בעולם ,  היא תוצאה של הבדלנות שלהם  ( זאת גם הסיבה שאין כדורסלנים או כדורגלנים רוסים יוצאי דופן בארץ )  .  העובדה שהם התעקשו לשמור על המהות שלהם ולאפשר לישראליות רק לגעת בהם .
 לפני שנה עקבתי אחרי השחמטאי בוריס גלפנד באליפות העולם בשחמט בדרזדן .  הלבוש ,  הצורה שבה דיבר ,  ההתנהלות המקצועית .  לא היה שום דבר ישראלי בגלפנד ,  אחד מעשרת השחמטאים הטובים בעולם  ( אבל ,  כמובן ,  שחמט זה לא ספורט )  .
 4 .  קראתי שלשום כתבה מעניינת ב"לוס אנג'לס טיימס "  על שחקני בייסבול פורטוריקנים שחוזרים למולדת לאחר סיום הקריירה ,  ומנצלים את ההילה והכסף שרכשו באמריקה כדי לרוץ למשרות ציבוריות .  בקרוב ייערכו בחירות לראשות עירית סן קריסטובל ,  העיר השישית בגודלה בפורטו ריקו ,  ושני המועמדים העיקריים הם ראול מונדסי  ( עם ותק של שתי קדנציות בבית הנבחרים הפורטו-ריקאי )  וחוזה ריוס ,  שני שחקני עבר בליגת הבייסבול המקצוענית .
 זו גם גם תעודת עניות למקום - במדינה שבה 66 אחוז מהאוכלוסייה הבוגרת סיימה את כיתה ח' ורק ל-33 אחוז יש זכאות לתעודת סיום תיכון ,  קל לשחקנים לרגש את קהל הבוחרים בהילה והכסף שהצליחו לרכוש בעולם הבייסבול .  מצד שני ,  קראתי שמונדסי ,  לדוגמה ,  רץ על אין-מצע ,  שבמרכזו הרעיון הכביר לבנות מספיק מגרשי כדורסל בעיר ,  כדי שלכל ילד תהיה אפשרות וגישה לשחק כדורסל .
 אז אני מבין שגם שחקני הבייסבול הללו מנוצלים על ידי פוליטיקאים ציניים שמחפשים דריסת רגל מניפולטיבית לטובת המפלגה ,  ואני מבין שמלבד השם שלו ,  למונדסי אין שום אינטלקט או אג'נדה פוליטית לאזרחים שממש צריכים את זה ,  אבל האם זה גרוע יותר מהצירוף של לימור לבנת ומשרד החינוך ?  ועל משקל ה"מכונית לכל פועל "  המפורסם ,  הרעיון של מונדסי למגרש כדורסל בכל שכונה נשמע בכלל לא רע ואפילו די נגיש .  חוץ מזה שאם אני צריך לבחור בין הקריירה הספורטיבית של מונדסי או הקריירה הצבאית של איזה מצביא בתור מודל לחיקוי ,  אני לא סגור על הפתק שאני זורק לקלפי ,  או במי מהם הייתי בוחר כדי שישמשו דמות מופת לילדיי .
 5 .  נחשוב על זה בצורה קצת יותר מקומית :  עמרי כספי או משה יעלון ?  אני לא יודע אם כספי יחזור לארץ וינסה לתפוס משרה מדינית ,  אני כן יודע שההצלחה שלו ב-NBA השנה  ( והיא קושרת חלק מהסעיפים למעלה יחדיו )  ,  היא תוצאה של אישיות ,  נסיבות ומזל .  הסיקור על ההצלחה של כספי מפתיע אותי :  2.05 ,  עם אתלטיות וכוח רצון ומוכנות לעשות הכל כדי להגשים את החלום - למה אנחנו כל כך מתפלאים שהוא מצליח ? 
הפליאה שלנו אומרת הרבה פחות על כספי והרבה יותר על המקום שממנו הגיע .
 
מה יש בהם שאין בנו ? 
למה מהגרים לארה"ב מצליחים היכן שהישראלים נכשלים ומשדרגים את הספורט בארץ האפשרויות ?  הבלוג של אברהמי

