טיול השבוע :  הרודיון
תצפית נוף מרהיבה למדבר יהודה וירושלים במקום בו בנה לעצמו הורדוס ארמון מפואר  ( עם קאנטרי קלאב !  )  שבו גם בחר להיקבר
הרודיון הוא אחד המבנים המרתקים וההרפתקנים ביותר של העולם הקדום .  הורדוס ,  מצביא דגול ומי שאחראי על מבנים מפוארים כקיסריה ,  מצדה ,  ואפילו בית המקדש השני ,  נקבר בהרודיון .  כך נחשף על-ידי פרופ' אהוד נצר מהמכון לארכיאולוגיה באוניברסיטה העברית במאי 2007 .  התגלית הזו זעזעה את העולם הארכיאולוגי אקדמי ,  אך לא רק אותו .  זו הזדמנות לבחון מקרוב את מפעלו של  " המלך הבנאי "  ואת מקום קבורתו ,  וכן את אישתו ואשת בנו שנקברו אף הם באתר .
 המלך הורדוס הקים כאן בין השנים 23 ועד 15 לפנה"ס מבנה המשלב ארמון ומבצר חזק .  המבנה הוקף חומה כפולה שקוטרה 63 מטרים שהתנשאה לגובה של שבע קומות .  בתוך המבנה הזה הקים הורדוס ארמון פרטי שכלל אולמות ,  חצרות ובתי מרחץ מפוארים .  
מסביב לחומות נערמו ערמות עפר גדולות שיצרו הר מלאכותי בצורת חרוט .  למרגלות ההר נבנה מעין  " קאנטרי קלאב "  מלכותי הכולל בריכה גדולה ,  בית מרחץ ,  בריכה מקורה ועוד .  כל המתחם היה מוקף גנים מפוארים שהושקו במי הבריכה ,  כל זה באזור ספר המדבר ,  העני בגשם וחסר מקורות מים לחלוטין .  על מנת לספק את המים לבריכה ולתושבי הארמון נבנתה אמת מים מיוחדת שהובילה מים מאזור בריכות שלמה ,  השוכנות צמוד לבית לחם .  
על חשיבותו של הרודיון למלך הורדוס מעידה העובדה שזהו המקום היחיד שהורדוס נתן לו את שמו .  גילוי קברו של הורדוס אחרי שנים רבות של חיפושים ,  מחזק את התחושה שהיה לו קשר רגשי חזק להרודיון ועל כן כנראה ,  גם בחר להיקבר בו .  את הקסם שבמקום מרגישים היטב כאשר עורכים תצפית מפסגת ההר לכיוון ירושלים ,  בית- לחם ומדבר יהודה הבתולי .  
בתקופת המרד הגדול כבשו הקנאים את ההרודיון והפכו את המקום לאחד מבסיסיהם .  בזמן שהותם במקום בנו בית כנסת על מבנים קיימים ושרידיו ניכרים עד היום .  בתקופת מרד בר כוכבא חצבו הלוחמים היהודים בבטן ההר מערכת מסועפת של מחילות .  חלק מהמערכת הזאת מוארת ופתוחה כיום לביקורי קהל .
 איך מגיעים :  ארמון ההרודיון ,  שוכן 15 ק"מ דרומית לירושלים בתחומי הגן הלאומי הרודיון .  למגיעים מירושלים :  לפני הכניסה לשכונת הר חומה ,  פונים במעגל התנועה ביציאה השנייה ימינה ,  נוסעים כ-7 ק"מ בכביש מס' 356 מהר חומה לכיוון תקוע - נוקדים וכ-2 ק"מ לפני צומת תקוע פונים שמאלה בעקבות השילוט להרודיון עד מגרש החנייה .  
למגיעים ממרכז הארץ דרך צומת עמק האלה :  נסיעה בכביש מס' 375 עד ביתר עילית ,  המשך בכביש מס' 60 עד צומת אפרת ומשם אל כביש מס' 3157 ואל כביש 356 לכיוון תקוע- נוקדים .  דרך נוספת מצומת עמק האלה :  נסיעה בכביש מס' 367 אל צומת גוש עציון ,  פנייה צפונה לכיוון אפרתה והמשך מזרחה לכביש מס' 3157 עד צומת T .  פנייה לכיוון צפון- מזרח לכביש מס' 356 אל צומת הרודיון הנמצאת כשני ק"מ אחרי צומת תקוע .  
שעות פעילות :  אפריל - ספטמבר :  08:00-17:00 ,  אוקטובר - מרץ :  08:00-16:00 ,  בימי שישי 8-15חשוב לדעת :  יש לתאם את הביקור באתר טלפונית .
 הכניסה לשמורה נסגרת שעה לפני שעות הסגירה הרשומות מעלה .
 מה עוד :  מזנון ,  מזכרות
לא לוותר :  מערכת תת קרקעית של מנהרות מילוט

ביקור בארמון הנופש המלכותי שבהרודיון - סיור במקום בו בחר המלך הורדוס הגדול להקים את אחוזת הקבר שלו .  תצפית נוף מרהיבה ,  ביקור בארמון מבוצר ,  ירידה למאגרי המים והתרשמות משרידי קבר הורדוס .
 היכן :  גן לאומי הרודיון .  מתי :  כל שישי ושבת בשעה 12:00 .
 ארמון הנופש והמילוט של הורדוססוג מסלול :  מעגלימשך הטיול :  1-2 שעותדרגת קושי :  קלציוד דרוש :  כובע ,  מים ,  נעלי הליכה ,  משקפתעונות מומלצות :  כל השנהמי שתייה בדרך :  איןגישה לעגלות ונכים :  איןמחיר :  מבוגר :  25 ¤ ,  ילד :  13 ¤ ,  אזרח ותיק הנחה של 50%טלפון לבירורים :  050-6235821

טיול השבוע :  הרודיון
תצפית נוף מרהיבה למדבר יהודה וירושלים במקום בו בנה לעצמו הורדוס ארמון מפואר  ( עם קאנטרי קלאב !  )  שבו גם בחר להיקבר

