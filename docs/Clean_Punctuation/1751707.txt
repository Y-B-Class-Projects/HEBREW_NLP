רשומון :  המדריך לסרטי אקירה קורסאווה
מ"מלחמת הכוכבים "  ועד  " התחלה "   הבמאי היפני אקירה קורסאווה שינה לעד את הקולנוע האמריקאי דווקא .  לרגל המחווה שעושים לו הסינמטקים ,  הכנו מדריך לצופה הנבוך
קשה שלא להתרגש מהמחווה של הסינמטקים ברחבי הארץ לבמאי אקירה קורסאווה במסגרת חגיגות תשעים השנה להולדתו ,  אבל קשה גם להתמודד איתה :  לראות 19 סרטים של ענק הקולנוע היפני בפחות מחודש זה כמו לשתות 20 כוסות סאקי בערב אחד .  
קשה לא פחות גם לצמצם את תפריט הצפייה בעבודתו המקיפה והמעניינת באופן תמידי של קורסאווה ,  ובכל זאת  אם יצמידו לנו חרב סמוראים לגרון ויכריחו אותנו להצביע על עשרת סרטיו הבולטים ,  המהנים והמשפיעים ביותר ,  זו הרשימה .
 בחצי הראשון של המאה הקודמת ,  החשדנות ההדדית בין תעשיות הקולנוע של המערב ושל המזרח הרחוק הובילה לכך שהקהל באירופה ובארצות הברית כלל לא הכיר סרטים אסייתיים .  אבל אז קרו שני דברים :  בוונציה ובקאן קמו פסטיבלי קולנוע עולמיים ,  שעם הזמן צברו תאוצה וגם החלו להעשיר את התפריט שלהם ביצירות מרחבי תבל ,  וביפן נולד במאי בשם אקירה קורסאווה ,  והוא התגלה כקולנוען הראשון שמצליח להתיך בין מזרח למערב .  
וכך , " רשומון "  פרי עטו רשם הישג כפול :  ראשית ,  הוא זכה בפרס אריה הזהב בפסטיבל ונציה ,  ובכך היה לסרט היפני הראשון שנהנה מהערכה גלובלית ופתח את הדלת למאות אחריו .  חשוב מכך ,  הדרך שבה תיאר כיצד לסיפור אחד יכולות להיות כמה גרסאות סותרות בראה את הגישה הקולנועית שאין אמת מוחלטת אחת .  את ההדים של הגישה הזו אפשר למצוא בסרטי המודרניזם האירופאי של שנות השישים  ( "יצרים ")  ,  במותחני הפרנויה של שנות השבעים  ( "השיחה ")  וגם בימינו  ( "ממנטו "  ו"התחלה "  של כריסטופר נולן הם דוגמה מובהקת לכך )  ,  שלא לדבר על כך שהביטוי  " רשומון "  הפך לחלק מהשיח הציבורי ,  ולא בהכרח בהקשרים קולנועיים .  אפילו אם קורסאווה היה פורש מעשייה בשלב זה ,  הוא היה נכנס לספרי ההיסטוריה של המסך הגדול .
 אבל קורסאווה המשיך ליצור ,  וב-1954 הימם את העולם בסרט שהיה לא פחות פורץ דרך מ"רשומון ".  בעיקרון ,  הבמאי היפני לקח כאן את האסתטיקה של ג'ון פורד ואת הסיפור הבסיסי של המערבון האמריקאי ,  אבל גם הוסיף לשני אלה אלמנטים חדשים  העובדה שבמרכז העלילה לא עומד גיבור בודד אלא חבורה ;  הצגתו של הסמוראי כמי שגורלו נגזר מראש והוא כלוא לעד במעמד שלו ,  בניגוד לקאובוי הנהנה מחופש בחירה ;  הכוריאוגרפיה של סצנות הקרב ותנועות המצלמה השוטפות ;  השימוש המושכל בעריכה מהירה ובהילוך איטי .  כל המאפיינים הללו אומצו בידי יוצרים מערביים ,  גם בטווח הקצר וגם בטווח הארוך  ( למשל  " גוסט דוג "  של ג'ים ג'רמוש )  ,  גם במערבונים וגם בסרטי פעולה בכלל  ( למשל  " הסמוראי "  של ז'אן-פייר מלוויל )  ,  גם באופן עקיף וגם באופן ישיר  ( "שבעת המופלאים ")  .
 הקללה של סרטים כל כך משפיעים היא שריבוי החיקויים הופכת את החדשנות שלהם למובנת מאליה ,  אבל  " שבעת הסמוראים "  מצליח לעמוד בפני עצמו ולא רק כאבן פינה היסטורית ,  והוא עדיין אחד מהסרטים האהובים בכל הזמנים .
 קורסאווה לא שאב השראה אך ורק מיוצרים בני זמנו ,  אלא גם מן הקלאסיקות הגדולות של התרבות המערבית  למשל שייקספיר .  וכך ,  בסרט זה הוא מציג עיבוד חופשי ל"מקבת ",  שהלביש את הרעיון הבסיסי שלו לגבי כוחה ההרסני של השאפתנות חסרת המעצורים על סיפור תקופתי יפני ,  ותירגם את הדימויים הוויזואליים של שייקספיר בצילומי נוף מהפנטים .  זה היה הסרט שבו הפגין קורסוואה לראשונה את היכולת שלו לייצר אווירה ולהמחיש תחושות פנימיות בלי להשתמש במילים .
 ההשפעות של קורסאווה היו טמונות לעתים גם בדברים הקטנים ,  שאף קולנוען פשוט לא חשב עליהם קודם לכן :  למשל ,  הרעיון להציג את הסיפור דרך נקודת מבטם של שתי דמויות שוליות לכאורה .  כך הוא עשה בסרט זה ,  שבו שני כפריים פשוטים מלווים נסיכה בהרפתקאותיה .  ג'ורג' לוקאס ראה ,  הוקסם וברא על פי  " המבצר הנסתר "  את העלילה של  " מלחמת הכוכבים ".  בדרך עקיפה ,  קורסאווה שוב שינה לעד את הקולנוע האמריקאי .
 והיפני לא עצר :  סרט סמוראים זה ,  מ-1961 ,  היה מבוסס במהותו על כתביו של דאשיל האמט ,  אבל כמיטב המסורת האירונית של קורסאווה ,  היה לאחר מכן השראה לעשרות יצירות מערביות ,  כולל העיבוד הישיר  " בעבור חופן דולרים ".  דמותו של הרונין  ( סמוראי שאיבד את אדוניו )  המגיע לעיירה ומסכסך בין הכנופיות השולטות בה בראה מודל חדש של אנטי-גיבור ,  והכניסה לסרטי הסמוראים בפרט ולסרטי הפעולה בכלל ממדים חדשים של אלימות גרפית ושל הומור שחור .  שנה לאחר מכן הגיע גם המשך , " סנז'ורו ". 
לאחר תקופה קשה של 18 שנה ,  שכללה מעט מאוד הצלחות ,  הרפתקאה כושלת בהוליווד וניסיון התאבדות ,  שב קורסאווה ליצור אפוסי פעולה  וזה לא היה פשוט .  ביפן כבר לא חפצו לספק את התאוות היומרניות של הבמאי שלכאורה מכר את נשמתו למערב ,  כך שהיוצר הוותיק נאלץ לשנורר בהוליווד .  כהוקרת תודה על כל מה שלימד אותם ,  ג'ורג' לוקאס ופרנסיס פורד קופולה סייעו לקורסאווה לצלם את הפרויקט עתיר התקציב הזה ,  שעשה היכרות בינו לדור חדש וצעיר של צופים .
 חמש שנים לפני שקיבל אוסקר של כבוד ,  היה מועמד קורסאווה בפעם הראשונה והאחרונה בחייו לפרס בקטגוריית הבימוי הודות לסרט זה ,  שגם היה המפואר והמושקע ביותר בקריירה שלו .  כמו ב"כס הדמים ",  גם הפעם שאל היפני סיפור מסגרת שייקספיריאני  במקרה זה ,  את קרב הירושה שב"המלך ליר ".  בעשור שבו הקולנוע האמריקאי סבל מבצורת והקהל המקומי חיפש מזור ביוצרים זרים ,  קורסאווה נראה רלוונטי מתמיד ,  בהתאם לכך ,  בצד הפצת  " ראן "  הגיע לאקרנים גם  " רכבת אל החופש ",  מותחן אמריקאי שהיה מבוסס על תסריט של היפני .
 בתקופה שבה צמח קורסאווה ,  הקולנוענים היפניים התחלקו לרוב לשני סוגים :  כאלה שיצרו סרטים תקופתיים וכאלה שעסקו בדמויות בנות זמנם .  כיאה למעמדו כפורץ דרך ,  קורסאווה העז לפעול בשתי הסוגות ,  ונחל הצלחה בשניהם .
 דוגמה מובהקת לכך היא דרמה זו ,  שבה הביא הקולנוען לידי ביטוי את תפיסת העולם שתלווה את כל יצירתו  ההנחה האקזיסטנציאליסטית שהחיים הם מה שאנחנו עושים מהם .  קורסאווה ממחיש זאת דרך סיפורו של פקיד עירייה אפרורי ,  המחליט לצקת תוכן לחייו חסרי המשמעות רגע לפני שהם מסתיימים .  התמונה שבה הוא נפרד מן העולם במבט של סיפוק והשלמה היא אחת היפות ביצירה של קורסאווה ובתולדות הקולנוע בכלל .  במשך שנים מתכננת הוליווד ליצור לסרט עיבוד אמריקאי בכיכובו של טום הנקס ,  אבל זה טרם קרה .
 בניגוד ל"איקירו "  המצליח ,  המבט השאפתני והמדכדך שנתן קורסאווה בעולמם של עלובי החיים בטוקיו ספג מפלה צורבת ,  וגרם לבמאי לשלוח יד בנפשו .  למרבה המזל ,  גם ניסיון ההתאבדות כשל .  קורסאווה האריך ימים עד מותו בגיל 88 ב-1998 ,  וזכה לראות כיצד  " דודסקדאן "  צובר פופולריות עם הזמן ונכנס לקאנון כאחד מסרטיו הטובים .
 קורסאווה סיים את הקריירה שלו בשלוש דרמות .  הראשונה ,  האישית והטובה שבהן היתה אסופת מעשיות המבוססות על חלומותיו ,  ובאחת מהאפיזודות הללו הופיע גם מעריצו הוותיק מרטין סקורסזי .  שנה לאחר מכן המשיך קורסוואה את הפלרטוט שלו עם הקולנוע האמריקאי ב"רפסודיה באוגוסט ",  שבו הופיע ריצ'רד גיר ,  ואז נפרד מן המסך הגדול ב-1993 ב-"Madadayo ",  דרמה תקופתית על טוהרת השחקנים היפנים .
 

רשומון :  המדריך לסרטי אקירה קורסאווה
מ"מלחמת הכוכבים "  ועד  " התחלה "   הבמאי היפני אקירה קורסאווה שינה לעד את הקולנוע האמריקאי דווקא .  לרגל המחווה שעושים לו הסינמטקים ,  הכנו מדריך לצופה הנבוך

