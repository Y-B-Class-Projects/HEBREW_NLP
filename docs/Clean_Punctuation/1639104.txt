משפחת גולסה לחיפה : " קחו את הדירות והרכבים "
 המאבק בין הקשר לירוקים עולה מדרגה .  בחיפה הגיבו להצעה : " חוצפה ".  מקורב לשחקן : " מי שעצבני ,  שישתה מים קרים "
 פרשת אייל גולסה ומכבי חיפה ממשיכה להסעיר :  אצל הירוקים ממשיכים להעריך שגולסה יחזור בסופו של דבר לישראל וגורמים במועדון טוענים הערב  ( שלישי )  כי עונשו של השחקן יהיה כבד .  גורם במועדון אמר על כך  : " קשה מאוד לסלוח על מה שהוא עשה .  כשיחזור לישראל נחליט מה נעשה איתו ". 
בינתיים התברר כי במשפחת גולסה לא נחים על זרי הדפנה וגורם המקורב למשפחה שלח לראשי המועדון מסר לפיו חיפה מוזמנת לדרוש את הדירה שמסרה להוריו של השחקן במתנה ,  וכן לקחת את שני הרכבים שהמועדון השאיל עבור המשפחה .  בסביבתו של השחקן אישרו את הידיעה ואמרו : " גולסה שיחק במשך שנתיים במכבי חיפה .  אם בחיפה מעוניינים ,  הם יכולים לקבל בחזרה חלק מהכסף ששילמו על הדירה ,  באופן יחסי כמובן לתקופה שבה שיחק אייל במכבי חיפה .  אף אחד לא צריך את הדירות והרכבים שלהם .  אם במועדון יש מישהו שעצבני ,  כדאי שישתה מים קרים ". 
יחד עם זאת ,  משפחתו של השחקן מבהירה כי החוזה עם לאציו סגור וכי השחקן לא מתכוון לחזור לארץ ,  זאת חרף השמועות לפיהן השחקן ינחת במהלך השבוע בישראל .  בינתיים בהתאחדות לכדורגל אישרו כי הודיעו להתאחדות האיטלקית שהשחקן נמצא תחת חוזה לאחר בדיקה של היועץ המשפטי ,  משה אביבי .
 בתוך כך ,  בינתיים באיטליה ,  נפתחה קבוצה חדשה בפייסבוק נגד צירופו של גולסה ללאציו .  לקבוצה  " לא רוצים את גולסה "  הצטרפו כבר למעלה ממאה חברים .
 
משפחת גולסה לחיפה : " קחו את הדירות והרכבים "
 המאבק בין הקשר לירוקים עולה מדרגה .  בחיפה הגיבו להצעה : " חוצפה ".  מקורב לשחקן : " מי שעצבני ,  שישתה מים קרים "
 
