ניסאן מוראנו ,  גם בדיזל
רכב הפנאי המחודש של ניסאן הולך בעקבות מותג היוקרה אינפיניטי ויאכלס מנוע טורבו-דיזל ותיבה אוטומטית עם שישה הילוכים
הקרוסאוברים בניסאן מתחדשים במנועי-דיזל מכל החזיתות .  אחרי שחטיבת הפרימיום אינפינטי הודיעה על הפקדת סדרות EX ו-FX בידי טכנולוגיות מוזנות סולר ,  עתה זוכה גם המוראנו לטעימה אישית מכך בעצמו .  אלא שלהבדיל מאינפינטי ,  ניסאן לוקחת את בסיס היחידה מהנווארה ,  ואת התמסורת המשופרת השתילה בלעדית עבור הדגם החמוש במנוע זה .  
הנפח בחזית יעמוד על 2.5 ל'  ( DCi )  ארבעה צילינדרים ,  וההספק המרבי המופק משם עומד על כ-190 כ"ס .  שיא המומנט מתקבל כבר ב-2,400 סל"ד ועומד על 46.2 קג"מ תודות למערכת גדישת טורבו משופרת  ( עלייה מ-1.8 ל-2 באר לחץ גדישה )  ומערכת VNT  ( סימול ל-variable nozzle turbo )  המווסתת באופן אלקטרוני את הזרמת האוויר למנוע .  עוד נאמר כי המנוע חמוש במסנן חלקיקים מותאם לתקן יורו 5 .  
אל המנוע תשודך תיבת הילוכים אוטומטית בעלת שישה יחסי העברה  ( רציפה בבנזין )  ,  השולחת את העוצמה לכל הגלגלים  ( הנעה כפולה משתנה )  .  היא נעזרת בהתקן ה-ASC  ( סימול ל-Adaptive Shift Control )  המשנה את אופי התיבה בהתאם לדרישות הנהג על המצערת .  ביצועי המנוע אינם מפורסמים ,  וכך גם תצרוכת הדלק הרלוונטית מאוד לשימוש במנועי דיזל .  
שיווק גרסת הדיזל באירופה ,  שוק היעד העיקרי עבורה ,  יחל בספטמבר .  מהיבואנית לישראל 'קרסו-מוטורס' נמסר לוואלה !  רכב כי גרסה זו לא תגיע אלינו .
 
ניסאן מוראנו ,  גם בדיזל
רכב הפנאי המחודש של ניסאן הולך בעקבות מותג היוקרה אינפיניטי ויאכלס מנוע טורבו-דיזל ותיבה אוטומטית עם שישה הילוכים

