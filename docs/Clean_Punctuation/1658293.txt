מיאמי :  פדרר עבד קשה ,  אבל עלה לשמינית
השוויצרי נקלע פעמיים לשובר שוויון נגד פלורן סרה  ( 61 בעולם )  ,  אבל ניצח 0:2 והעפיל לשלב הבא .  ברטולי מחצה את קוזנצובה
אחרי כמה שעות שבהן לא שיחקו במיאמי בשל הגשם שלא פסק לרדת ,  רוג'ר פדרר נכנס לעניינים מהר מאוד וביטל כל תקווה של פלורן סרה להפתיע אותו במסגרת הסיבוב השלישי של הטורניר ,  המחלק פרסים בסך 3.645 מיליון דולר .  הטניסאי המדורג 1 בעולם עבד קשה אמנם נגד יריבו הצרפתי ,  המדורג 61 בעולם ,  אבל הוא לא הרשה לעצמו למעוד וניצח 6:7 ,  6:7 .
 במערכה הראשונה כאמור זה הלך לו קשה .  בשלב מוקדם הוא מצא את השבירה ,  אבל סרה בהמשך החזיר עם שבירה משלו שהובילה את השניים לשובר שוויון .  הצרפתי השיג שתי נקודות בלבד בשלב הזה ,  ופדרר השלים ניצחון 6:7 .  
במערכה השנייה פדרר השיג את השבירה במשחקון השלישי ,  ובהמשך שבר פעם נוספת ,  אבל סרה החזיר בשתי שבירות משלו וחזר ל-5:5 בדרך לשובר שוויון נוסף .  סרה שוב ניסה ,  אבל פדרר ניצח 3:7 והשלים 6:7 בדרך לניצחון .  אגב ,  רפאל נדאל ישב ביציע וצפה בביצועים של פדרר אחרי שהגיע נינוח בעקבות הניצחון אתמול על דויד נלבנדיאן .
 בשמינית הגמר יפגוש פדרר את תומאס ברדיך ,  שגבר על הוראקיו זבאלוס הארגנטינאי 4:6 ,  5:7 .  מארדי פיש ניצל את הקהל המקומי האוהד שדחף אותו כדי לנצח את פליסיאנו לופז ,  המדורג 34 בעולם ,  5:7 ,  3:6 .  פרננדו ורדאסקו ,  שהדיח את דודי סלע ,  המשיך לשלב הבא לאחר שניצח את יורגן מלצר האוסטרי 6:3 ,  6:7 ,  1:6 .  מיכאיל יוז'ני גבר על סטניסלס וורינקה 6:1 ,  6:7 ,  5:7 .
 אצל הנשים החל שמינית הגמר עם ניצחון מפתיע של מריון ברטולי על המדורגת 1 בטורניר ו-4 בעולם ,  סבטלנה קוזנצובה .  הרוסיה דווקא גברה פעמיים עד היום על ברטולי ,  אך הפעם האחרונה הייתה לפני ארבע שנים בטורניר באלי באינדונזיה .  הפעם ברטולי עשתה את זה קל מאוד תוך 56 דקות אחרי שהיא ניצחה 3:6 ,  0:6 .
 קים קלייסטרס ,  שהדיחה את שחר פאר מהטורניר ,  גברה על הבלארוסית ויקטוריה אזרנקה בתוצאה 4:6 ,  0:6 .  סמנתה סטוסור האוסטרלית התקדמה שלב נוסף אחרי שגברה על המדורגת 7 ילנה יאנקוביץ' בתוצאה 1:6 ,  6:7 .  ונוס וויליאמס ניצחה את הסלובקית דניאלה האנטוחובה 6:1 ,  5:7 ,  4:6 .  ינינה וויקמאייר הבלגית ניצחה את טימאה בצ'ינסקי השוויצרית 0:6 ,  1:6 .
 
מיאמי :  פדרר עבד קשה ,  אבל עלה לשמינית
השוויצרי נקלע פעמיים לשובר שוויון נגד פלורן סרה  ( 61 בעולם )  ,  אבל ניצח 0:2 והעפיל לשלב הבא .  ברטולי מחצה את קוזנצובה

