לטרוף ת'עוף
במטבח הביתי הוא תמיד היה פופולארי ,  אבל מתי הוא נכנס למסעדות היוקרה ?  אבי ביטון מראה מה עוד אפשר לעשות עם עוף
אני אתחיל מהסוף להתחלה .  אני מת על עוף ,  אני חושב שזה אחד מחומרי הגלם הפשוטים ,  הטובים והטעימים ביותר שיש .  בשר העוף סופג כל טעם שתשימו עליו ,  ולפחות 50% מחלקי העוף הם דלי שומן .  העוף הוא מוצר זול באופן יחסי וזמין כל השנה .  ולמרות כל זה ,  העוף לא זכה לכבוד הראוי לו .  כשהמון שנים יחסו אותו לתקופת הצנע ,  אוכל של עניים ,  תפל ,  דלוח וחסר מעוף .
 עד לפני 4-5 שנים העוף סבל מדיכוי של שפים ומסעדנים .  כמעט אף מסעדה טובה מעולם לא העלתה על דעתה להכניס את המוצר הזה לתפריט ואפילו לא לתפריט העסקי .  אבל היום כולם מתחנפים לעוף ,  נותנים לו מקום של כבוד במסעדות שף ,  מאכילים אותו אוכל אורגני ,  וקונים לו תנורי ענק יוקרתיים כדי שיסתובב לו בניחותא  ,  אז איך קרתה הפריצה הגדולה ? 
לדעתי יש לזה כמה סיבות :  קודם כל הטרנד הבריאותי שתפס תאוצה בשנים האחרונות כי הרי ידוע שיותר בריא לאכול עוף ודגים מאשר בשר אדום .  המיתון הגדול גם כן גרם למסעדנים ללכת לקראת הקהל ולהשתמש בחלקים הזולים יותר ולפתח מנות יצירתיות וטעימות ,  ויכול להיות גם שפשוט אנו נשענים יותר על האוכל הביתי שלנו שגדלנו עליו ,  חזרה למקורות .  אבל מה שבטוח ,  שפתאום לכולם יש אומץ ובטחון להגיד שעוף זה טעים למרות שהוא גם זול .
 אז הרי לכם ,  שני מתכוני עוף עם עודף ביטחון עצמי :
 מנה איטלקית נהדרת עם הרבה לימונים ,  הרבה עשבי תיבול ,  שום ושמן זית .  כדאי להצטייד בפוקאצ'ה/ ג'בטה חמה לטבילה ברוטב שנוצר בתבנית .
 חומרים ל- 4 מנות :
 עוף במשקל 1.5-2 ק"גקליפת לימון מגוררת מ- 5 לימונים  ( הקליפה הצהובה בלבד ) 1 כף מלח גס1 כפית פלפל שחור גרוס1/3 כוס שמן זית2 ראשי שום חצויים לרוחב4 גבעולי טימין4 גבעולי רוזמרין4 גבעולי מרווה
אופן ההכנה :
 1 .  מחממים תנור לחום גבוה  200 מעלות .  מכניסים לבטן העוף את ראשי השום ,  הטימין ,  הרוזמרין והמרווה .  קושרים את רגלי העוף בחוט שפגט ומניחים בתבנית צלייה .
 2 .  מערבבים בקערית קטנה את קליפת הלימון ,  מלח ,  פלפל ושמן ומורחים את העוף מכל הצדדים .  אופים כשעה עד שהעוף משחים .  הופכים את העוף בתבנית כשהחזה כלפי מטה ואופים עוד 10 דקות .
 3 .  חותכים למנות ומגישים לצד השום האפוי ,  יוצקים מעל את הרוטב שנוצר בתבנית ודואגים לאכול עם פוקאצ'ה וכוסית יין לבן צונן .
 חומרים ל-4 מנות :
 600 גרם פרגיות נקיות מגידים ושומן מיותר ,  פרוסות לרצועות דקות בעובי 1 ס"מ2 כוסות קמח תירסשמן לטיגון עמוק
למרינדה:1/4 כוס שמן זית1 כף שטוחה של חרדל איכותי1 כפית פפריקה מתוקה1 כפית סוכר3 כפות מיץ לימון 2 כפות רוטב סויה4 כפות מים
אופן ההכנה :
 1 .  מערבבים את כל חומרי המרינדה ומשרים את הפרגיות למשך שעה לפחות .
 2 .  מחממים שמן לטיגון  ( טמפ' של 160-170 מעלות )  ומצפים את נתחי הפרגיות בקמח התירס  ( כמו שניצל ,  אין צורך בביצה )  .
 3 .  מטגנים בשמן עמוק עד קבלת גוון זהוב ומוציאים לנייר סופג .
 ניתן להגיש עם רוטב יוגורט קר ,  איולי ביתי טוב או חרדל דיז'ון .
 
לטרוף ת'עוף
במטבח הביתי הוא תמיד היה פופולארי ,  אבל מתי הוא נכנס למסעדות היוקרה ?  אבי ביטון מראה מה עוד אפשר לעשות עם עוף

