גולדמן סאקס מעוניין להקדים את הבונוסים לעובדים כדי ליהנות מהטבות מס
הבנק מעוניין להעניק את הבונוסים כבר בסוף השנה הנוכחית ,  בשל אי הודאות בנוגע לשיעור המס בשנה הבאה
בנק גולדמן סאקס שוקל להקדים את תשלום הבונוסים לעובדיו עבור 2010 לסוף השנה הנוכחית ,  במקום לבצע זאת בתחילת השנה הבאה ,  כנהוג ,  כך דיווח אתר האינטרנט של רשת הטלוויזיה cnbc.הצעד הצפוי של גולדמן נועד לאפשר לעובדי הבנק ליהנות משיעורי המס הנוכחיים ,  לנוכח אי הודאות השוררת כיום לגבי המסים בשנה הבאה ולאחריה .  ממשל אובמה אינו מעוניין להאריך את הטבות המס של ממשל בוש ,  אשר תוקפן יפוג בסוף השנה ,  לבעלי הכנסה של יותר מ-200 אלף דולר בשנה .  ואולם אי ודאות קיימת בנוגע לסוגיה ,  היות שהבחירות שיתקיימו ביום שני הקרוב צפויות לשנות את הרכבו של הקונגרס .  אם הקונגרס לא יחליט בנושא עד סוף השנה ,  המשתכרים הגבוהים ביותר בארה"ב ,  שרבים מהם עובדים במגזר הפיננסי ,  ייאלצו להיפרד מ-39.6% מהכנסתם ,  עליה משמעותית לעומת רמת המס הנוכחית של 35% .  דובר גולדמן סאקס סירב להגיב על תוכניות השכר של החברה .
 
גולדמן סאקס מעוניין להקדים את הבונוסים לעובדים כדי ליהנות מהטבות מס
הבנק מעוניין להעניק את הבונוסים כבר בסוף השנה הנוכחית ,  בשל אי הודאות בנוגע לשיעור המס בשנה הבאה

