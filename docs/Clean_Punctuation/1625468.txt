רשות שדות התעופה
יום לפני פרק הבכורה של  " נשות הטייסים "  שידר ערוץ 10 בלי שום פרומו את חמשת הפרקים הראשונים של הסדרה ,  זאת כדי שהרשות השניה תכיר בה כדרמה
פרק הבכורה של  " נשות הטייסים ",  הדרמה החדשה של ערוץ 10 ,  ישודר על פי הפרסומים רק מחר  ( ראשון )  ,  אבל כבר הבוקר בלי שום פרומו שודרו חמישה הפרקים הראשונים בסדרה .  
החלטת הערוץ להשיק את הסדרה יום לפני השקתה הרשמית נראית תמוהה במבט ראשון ,  אולם בכיר בערוץ 10 מסביר כי מדובר למעשה בהוראה של הרשות השניה .  כדי שהסדרה תוכר כדרמה עליה להיות משודרת בשעות הפריים טיים או בימים שישי או שבת .  לפיכך הוחלט לשדר את חמשת פרקי השבוע מדי שבת בבוקר בשידור ראשון .  ההחלטה התקבלה רק בימים האחרונים ועל כן הידיעות בדבר שידור הסדרה לא הספיקו להיכנס ללוחות השידורים בעיתוני הטלוויזיה ולא הופיעו בשקופיות האינפורמציה ב-HOT ו-yes .
 בכיר בערוץ 10 אמר היום לוואלה !  ברנז'ה כי ההחלטה על השיבוץ התקבלה רק ביום חמישי בלילה ,  לאחר שהרשות הודיעה סופית כי השיבוץ ב-18:30 באמצע השבוע אינו מספיק להכרה כדרמה .  עם זאת ,  לדבריו ,  אין לערוץ אינטרס ליידע את הצופים על השידור בשבת כדי לא לפגוע בצפייה בפרקים המשודרים באמצע השבוע .
" נשות הטייסים "  היא דרמה יומית העוקבת אחר המתרחש בבסיס חיל האוויר בו מתגוררים טייסי קרב ובני משפחותיהם .  עלילת הסדרה תתמקד בנשות הטייסים ובחייהן לצד העבודה המסוכנת של בני זוגן .  את הסדרה מפיקים אולפני הרצליה ובין המשתתפים ניתן למצוא את גלית גוטמן ,  שרי גבעתי ,  לירון לבו ,  עומר ברנע ,  הנרי דוד ועוד .  יוצר הסדרה הוא התסריטאי גל פרידמן .
 מערוץ 10 נמסר בתגובה : " 'נשות הטייסים' פונה ,  בין השאר ,  לבני נוער ולכן יועדה לשידור אחרי הצהריים .  בשל היותה סדרת דרמה אנו מחויבים על פי הכללים לשדרה גם בשבת ". 
מהרשות השניה נמסר : " ערוץ 10 הציג בלוח השידורים את 'נשות הטייסים' וביקש להכיר בה כדרמה .  על מנת לאשר אותה ,  התבקש הזכיין לעמוד במספר קריטריונים .  הנהלת הערוץ התבקשה להעביר לידי הרשות חוזה חתום והיקפי תשלום ,  על מנת שנראה שהסדרה עומדת בנאותות הפקה ,  שעות שידור המותרות לסוגה עילית ותצהיר חתום על ידי מנהל הערוץ ועורכי דין לגבי הנתונים .  אנו עדיין ממתינים לחוזים ולתצהיר ,  ורק אז יוכרע הסיווג והסטאטוס של הסדרה ". 

רשות שדות התעופה
יום לפני פרק הבכורה של  " נשות הטייסים "  שידר ערוץ 10 בלי שום פרומו את חמשת הפרקים הראשונים של הסדרה ,  זאת כדי שהרשות השניה תכיר בה כדרמה

