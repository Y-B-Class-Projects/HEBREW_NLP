ישראל מאבדת את הכנסים הבינלאומיים - הפלח המכניס ביותר בתעשיית התיירות 
משתתפים בכנסים בינלאומיים מוציאים פי שניים מתיירים אחרים ,  אבל המצב הביטחוני והיעדר תכנון מרחיקים אותם מישראל
 >  >  לישראלים יש מעמד יוקרתי בין הרופאים והחוקרים החברים בארגונים בינלאומיים ,  בין הבכירים בתעשיית ההיי-טק העולמית ובטכנולוגיה החקלאית .  למרות זאת נותרה ישראל מאחור בעשור האחרון באירוח כנסים בינלאומיים .  המצב הגיאופוליטי וחוסר הוודאות הביטחונית מחבלים בקבלת ההחלטות על עריכת כנסים בישראל .  ענף הכנסים  ( קונגרסים )  הוא פלח השוק המכניס ביותר בתעשיית התיירות בישראל .  תייר כנסים מוציא בממוצע 1,200 דולר בכנס ,  אך ההכנסות שהוא מייצר ,  גם על ידי הגוף ששלח אותו לכנס והאירועים מסביב ,  יכולים להגיע ל-2,000 דולר לעומת 1,000 דולר של תייר רגיל .  משתתפי הכנסים ישנים במלונות חמישה כוכבים ,  מבלים באולם הכנסים ומההוצאות של הספונסרים ,  החברות המלוות ואירועים שונים נהנים גם גורמים מחוץ למעגל התיירות .  לפי נתוני מרכז הקונגרסים ,  בנייני האומה בירושלים ,  ב-2000 היו 21 כנסים בעיר שהניבו הכנסה של 120 מיליון שקל .  מכאן החלה הצניחה .  ב-2001 ו-2002 היו רק חמישה כינוסים .  ב-2003-2005 לא נערכו כנסים בירושלים .  ב-2006 נערכו שניים בלבד מספר זהה ב-2007 וב-2008 נערכו רק ארבעה כנוסים בירושלים .  תעשיית הכנוסים בעולם הכניסה ב-2008 קרוב ל-12 מיליארד דולר .  מכיוון שהכנסים מתקיימים בממוצע אחת לשנתיים עד ארבע שנים ,  תנועת הכנסים מגיבה באחרונה לשיפור במצב הבטחוני . " יו"ר של ארגון רופאי שיניים צריך להחליט אם יהיה פה שקט בעוד שלוש שנים ,  כשיגיע מועד הכנס .  לכן ,  צריך להעניק להם רשת ביטחון ואתר חלופי לקיום הכנס במקרה הצורך ",  אומר מנהל מלון קרלטון תל אביב ,  ג'ימי זוהר . " משרד התיירות צריך להשתתף בירידים ,  כינוסים וסיורי תמריץ בחו"ל ,  לייצר את הפלטפורמות השיווקיות ולהפיק סרטי תדמית ".  מדינות אחרות מילאו את הוואקום ב96' ניצבה ירושלים במקום הרביעי מבחינת היעדים המועדפים לכנסים . " כולם יודעים למה נפלנו .  מהירות התגובה של פלח השוק הזה היא מאוד אטית .  אין ואקום ,  ולמקום שלנו נכנסו יעדים אחרים ",  אומר ראש מינהל השיווק במשרד התיירות ,  אורן דרורי . " הדינמיקה להחזיר אותם היא ארוכת טווח ".  מירה אלטמן ,  מנכ"לית מרכז הכנסים בנייני האומה ,  אומרת שכשמתקיים כנס בחו"ל ,  כל העיר מתגייסת כדי לתרום להצלחתו .  על פי תוכנית שגובשה במרכז הקונגרסים ,  התרומה הכלכלית העתידית של כנסים בינלאומיים לירושלים תהיה כ-460 מיליון שקל בשנה . " כנס בינלאומי אחד שווה עשרה כנוסים מקומיים .  זו תשתית שיכולה להרים עיר שלמה ",  מדגישה אלטמן .  אלטמן אומרת שיש לאגד את המגזר הפרטי והציבורי ולהקים בישראל לשכת כנסים שתקדם את הנושא . " בספרד יש לשכת כנסים בכל עיר קטנה .  צריך כבר כיום לשווק שלוש שנים קדימה .  לישראל יתרון עבור האירופאים :  המרחק הגיאוגרפי קצר ,  השקל חלש לעומת היורו והדולר ומזג אוויר נוח כל השנה ".  לדברי שמואל צוראל ,  מנכ"ל התאחדות המלונות ,  אחד היתרונות שיש לישראל הוא במעורבות של ישראלים בעולם האקדמי ,  הפיננסי ,  בנושאי חוק ורפואה , " את ההישגים שלנו קשה למצוא אצל שכנינו .  אם מחפשים כיום את הלקוח האיכותי שיכול לתרום לנו - זה הלקוח החסר .  הכנסים יצאו מכאן בגלל חוסר היכולת לתכנן לטווח ארוך ".  ארטרא ,  ששרדה בארגון כנסים בישראל ,  גם לאחר כשחברות כמו כנס ,  שהיתה החברה הגדולה בישראל בהפקת כנסים ,  הוציאו את פעילותן לחו"ל ,  חשים בהתאוששות .  לדברי ליאור גלפנד ,  מנכ"ל החברה ,  ב-2009 התקיימו כמה כנסים בינלאומיים . " אמנם מדובר בכנסים שבהם השתתפו כמה מאות ולא במגה-כנסים של 2000-3000 איש כמו לפני פרוץ האינתיפאדה השנייה ".  לפני כחצי שנה אירגנה ארטרא בתל אביב את כנס iosco  ( ארגון רשויות ניירות הערך העולמי )  .  גלפנד לא מתרגש מהבעיה הביטחונית . " אנשים מרגישים בטוחים בישראל .  העובדה שלא היו כאן כנסים כבר כמה שנים מחזירה את הביקוש ".  דרורי טוען שמשרד התיירות הציב יעד של יותר מ-30 כנסים ב-2012 . " אנחנו שמים את יהבנו על השוק הזה .  זה שוק איכותי .  עם יתרונות מובהקים :  אל תייר הכנסים מתלווים לעתים גם בני משפחה וגדל הסיכוי שיחזרו לישראל באופן פרטי ,  הכינוס מתקיים שלא בעונות השיא ,  ומחזיר מבחינה תדמיתית אותנו לפסים נורמליים ". 

ישראל מאבדת את הכנסים הבינלאומיים - הפלח המכניס ביותר בתעשיית התיירות 
משתתפים בכנסים בינלאומיים מוציאים פי שניים מתיירים אחרים ,  אבל המצב הביטחוני והיעדר תכנון מרחיקים אותם מישראל

