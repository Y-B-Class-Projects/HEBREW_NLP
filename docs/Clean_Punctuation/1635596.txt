היצירה שרוצה להיות שם
יצירת אמנות חדשה דורשת חיבור לרשת כדי שתוכל לנסות למכור את עצמה באיביי ולעבור למקום הבא 
" כלי להונאה וטבח "  הוא לא פיתוח צבאי ,  ולמיטב ידיעתנו הוא לא הונה או טבח באף אחד .  מדובר ,  בסך הכל ,  ביצירת אמנות טכנולוגית מעניינת ,  שעומדת למכירה .  כל הייעוד שלה ,  למען האמת ,  הוא לעמוד למכירה ,  באתר המכירות הפומביות Ebay ,  והיא תמכור עצמה באם ירצה בכך הבעלים שלה או לא .
 בתוך הקוביה השחורה אותה יצר האמן כאלב לארסן נמצא מחשב עם חיבור רשת ,  ואחד מתנאי המכירה הפומבית של היצירה הוא שתחברו אותה לאינטרנט ברגע בו תקבלו אותה .  למה ?  כדי שהיא תתחיל למכור את עצמה .  המחשב שנמצא בתוך הקובייה בודק כל הזמן ש"כלי להונאה וטבח "  עומד למכירה באיביי ,  ואם הוא לא ,  נפתחת מכירה חדשה .  ואם מישהו קונה את היצירה ?  ובכן ,  המחזיק בה מחוייב להעביר אותה לרוכש הבא .  נכון לעכשיו ,  מחיר היצירה הוא 4,250$ ,  והיא נמצאת בסיאטל .
 לארסן עצמו מרוויח 15 אחוז מהסכום שמשולם כל פעם על היצירה שלו ,  והאדם שברשותו נמצאת הקובייה טרם מכירתה מקבל את השאר .  ולמרות שהבעלים הנוכחיים של הקובייה יכול לקבוע את מחירה ,  היוצר הוא זה שקובע את מחיר המקסימום ,  כדי לדאוג לכך שיצירתו לא תשב במקום אחד יותר מדי זמן .
 
היצירה שרוצה להיות שם
יצירת אמנות חדשה דורשת חיבור לרשת כדי שתוכל לנסות למכור את עצמה באיביי ולעבור למקום הבא

