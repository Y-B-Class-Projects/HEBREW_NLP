רפאל נדאל פרש מטורניר פאריס
מספר 1 בעולם ימשיך לנוח במטרה להפחית עומס מכתפיו העייפות : " אין מה לדאוג .  אני מצטער בעיקר בשביל האוהדים שלי "  
המדורג מספר 1 בעולם ,  רפאל נדאל ,  לא ייקח חלק בטורניר פאריס ,  הלפני אחרון בעונת הטניס ,  שיחל בשבוע הבא ,  כך נודע היום  ( שישי )  .  השור הספרדי החליט לפרוש מהטורניר עקב בעיה רפואית .  מארגי הטורניר מסרו את ההודעה בקצרה ,  כשהם אף הוסיפו כי נדאל ישחרר הודעה על פרישתו .
 ואכן ,  זמן קצר אחר כך חשף הספרדי אור על ההודעה שהוציאו מארגני הטורניר ,  כשטען כי לאור העומס שנוצר על כתפו בעקבות הפציעות הוא יישאר להמשך מנוחה בביתו שבמאיורקה למשך כשבוע ימים ולא יגיע לטורניר . " אין מה לדאוג ",  מסר נדאל בן ה-24 בהצהרה . " הרופא אמר לי שאני צריך לבלות את הימים הבאים בטיפולים אינטנסיביים ובשיקום פיזיותרפי .  אני מצטער מאוד עבור מארגני הטורניר ,  שתמיד התנהגו אליי בדרך מאוד מיוחדת ומצטער בעיקר עבור כל אותם אוהדים שלה על כך שאני לא יוכל להיות איתם באחת הערים שאני הכי אוהב בעולם ". 
נדאל ערך את משחקו האחרון לפני כשלושה שבועות ,  באמצע חודש אוקטובר ,  אז הודח כזכור על ידי האוסטרי יורגן מלצר בשמינית גמר טורניר שנגחאי שבסין .  לאחרונה אמר נדאל ,  שזכה השנה בשלושת הגראנד סלאמים הגדולים ,  שהוא מרגיש עייפות כלשהי .  עם פרישתו של המדורג מספר 1 ,  מי שיתפוס את מקומו הוא רוג'ר פדרר ,  שיפתח את הטורניר במשחק בין המנצח בין ניקולה מהו ורישאר גאסקה .  כמו כן ,  לא ברור עדיין מה יעשה נדאל בטורניר האחרון של העונה שייערך בבירת אנגליה ,  לונדון ,  ושייפתח ב-21 לחודש .
  *  השבדי רובין סודרלינג העפיל לחצי גמר טורניר ולנסיה לאחר שגבר 3:6 ,  2:6 על הצרפתי גאל מונפיס ,  והוא יפגוש בשלב הבא את המנצח בין דויד פרר הספרדי שיתעמת על המשטח עם פוטיטו שטראסה האיטלקי .  חצי הגמר השני יפגיש את הצרפתי ז'יל סימון ,  שעקף את ניקולאי דוידנקו לאחר ניצחון 4:6 ,  6:7 ,  3:6 ,  והספרדי מרסל גראנויה ,  שצלח את הארגנטינאי חואן מונאקו 6:1 ,  3:6 ,  4:6 .
 
רפאל נדאל פרש מטורניר פאריס
מספר 1 בעולם ימשיך לנוח במטרה להפחית עומס מכתפיו העייפות : " אין מה לדאוג .  אני מצטער בעיקר בשביל האוהדים שלי "  

