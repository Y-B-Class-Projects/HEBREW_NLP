עכשיו גם שמו של קאפלו נקשר ליובנטוס
השמועות רוחשות אחרי הפסד הזברות לפאלרמו ,  ו"טוטוספורט "  מפרסם כי מאמן אנגליה עשוי לחזור למועדון אחרי המונדיאל 
יובנטוס אינה יודעת רגע אחד של שקט העונה .  אחרי שהגברת הזקנה הפסידה בביתה 2:0 לפאלרמו ,  הפסד ראשון מאז מונה אלברטו זאקרוני ,  פרסם הבוקר  ( שני )  העיתון  " טוטוספורט "  האיטלקי ידיעה כי מאמן נבחרת אנגליה ,  פאביו קאפלו ,  עשוי להתמנות לתפקיד מאמן הקבוצה בתום משחקי גביע העולם 2010 .  
יובנטוס מתכננת מהפכה בניהולית בחודשים הקרובים ,  והשמועות סביב הקבוצה רוחשות באופן תמידי .  רפא בניטז וצ'זארה פראנדלי הוזכרו כמועמדים לקבוצה ,  ובאיטליה יודעים לספר שמאמן אלופת העולם איטליה ,  מרצ'לו ליפי ,  עשוי להתמנות למנהל המקצועי של הביאנקונרי .  שמועות ,  כאמור ,  לא חזרות .
 קאפלו הצהיר לא אחת כי הוא מתרכז בנבחרת אנגליה ולא חושב על חזרה לאימון קבוצות ,  אולם לא שלל לחלוטין שום צעד לגבי עתידו .  קאפלו עזב את יובנטוס אחרי פרשת הקאלצ'יופולי ב-2006 ,  אחרי שזכה עם הזברות בשתי אליפויות ,  שנפסלו .  לפי הנכתב ב"טוטוספורט ",  התחושה בקרב קברניטי יובנטוס היא שקאפלו הוא זה שיכול להצעיד את הקבוצה לימיה הגדולים באיטליה ובאירופה .  ב"טוטוספורט "  ציינו את יחסיו הקרובים של קאפלו עם אנדראה אניילי ,  בנו של נשיא יובה המנוח אומברטו אניילי ,  ואחד האנשים המשפיעים על מועדון הפאר האיטלקי .  

עכשיו גם שמו של קאפלו נקשר ליובנטוס
השמועות רוחשות אחרי הפסד הזברות לפאלרמו ,  ו"טוטוספורט "  מפרסם כי מאמן אנגליה עשוי לחזור למועדון אחרי המונדיאל 

