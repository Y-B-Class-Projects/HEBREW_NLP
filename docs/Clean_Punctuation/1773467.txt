גל העזיבות במגדל נמשך :  שני סוחרים עזבו לחברה של בקשי 
 >  >  אריאל פינדר וסוחר בכיר נוסף במחלקת אג"ח חו"ל ומוצרים מובנים של מגדל שוקי הון מסיימים את עבודתם בבית ההשקעות - כך נודע ל-themarker .  שני הסוחרים עוברים לחברת ההשקעות ברק קפיטל של אייל בקשי .  פינדר הוא סגנו של ים רובינשטיין ,  מנהל דסק אג"ח חו"ל בחברה .  השניים מצטרפים לכמה בכירים שעזבו בחודשים האחרונים את מגדל שוקי הון .  בתחילת החודש הקודם עזב לדש שמיל קורצמן ,  שניהל את חברת ניהול התיקים ,  ואורי שמואלי ,  המשנה למנכ"ל ,  שהיה אחראי על פעילות השיווק בבית ההשקעות .  לפני שלושה חודשים עזב את בית ההשקעות מנהל התיקים הוותיק דוד לוי ,  לאחר יותר מ-7 שנים בחברה ;  חודש לאחר מכן הצטרף לעוזבים היועץ המשפטי של בית ההשקעות ,  עו"ד אלון אלפרט ,  שהודיע על פרישה לאחר 11 שנה בחברה .  לפי ההערכות ,  ברק קפיטל אחראית ל-15% ממחזור המסחר היומי בנגזרים בבורסה ולכ-5%-10% מהמסחר היומי באג"ח .  החברה פועלת בשוק ההון המקומי ובחו"ל .  פלטפורמת הפעילות של בקשי כוללת כ-70 סוחרים שעמם הוא עובד .  מתוך 70 הסוחרים ,  שניים הם בעלי מעמד בכיר :  זהר רפפורט ,  שניהל בעבר את קרן טופז בחברת איפקס ,  ואייל פחימה ,  שמשמש גם בתפקיד סמנכ"ל פיתוח עסקי .  ממגדל שוקי הון נמסר : " פעם בכמה שנים מתבצעים חילופי סוחרים .  מדובר בהליך טבעי .  הרענון גורם להתפתחותה וקידומה של מחלקת אג"ח חו"ל ומוצרים מובנים .  אנחנו מאחלים הצלחה לעובדים היוצאים ".  בקשי סירב למסור את תגובתו .
 
גל העזיבות במגדל נמשך :  שני סוחרים עזבו לחברה של בקשי 
nan
