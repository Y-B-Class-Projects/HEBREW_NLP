מה לא תראו בסרטוני הפרסומת של דואר ישראל ? 
הדואר הפסיק מתן שירותי שליחת מברק באמצעות חשבונות הטלפון למי שאינו משלם בכרטיס אשראי
דואר ישראל משתמש בסרטוני פרסומת כדי לשפר את תדמיתו ועל מנת להציג מגוון של מוצרים ושירותים חדשים שהוא מציע לציבור הצופים .  עם זאת ,  ל-themarker התברר כי אם ברצונכם לשלוח מברק דרך שירות הטלפונים 171 של הדואר ,  לא תוכלו לעשות זאת אם אין ברשותכם כרטיס אשראי לתשלום.מסתבר ,  כי הדואר הפסיק מתן שרות זה ,  באמצעות חיוב חשבונות הטלפון של חברת בזק - כפי שהיה עד לאחרונה ,  מבלי להודיע על כך לציבור הרחב .  במידה שתרצו לשלוח מברק דרך שירות הטלפונים ואין לכם אפשרות לשלמו בכרטיס אשראי ,  המוקדנים של הדואר יפנו אתכם אל אחד הסניפים הקרובים למקום מגוריכם ,  ובו תשלמו במזומן .  את ההרעה הזו בתנאי השרות של הדואר ,  לא תוכלו לראות בסרטוני הפרסומת.דוברת דואר ישראל ,  מירב לפידות ,  אמרה בתגובה : " בעבר שירותי הדואר ושירותי הטלפוניה של בזק ניתנו תחת קורת גג במשרד התקשורת .  באותם הימים ,  לפני עשרות שנים ,  שיטת החיוב למברקים היתה משותפת - לדואר ולבזק - ולכן ניתן היה לחייב את חשבון הבזק בעלות המברק .  מאז שהופרטה בזק - ובנוסף לכך יצאה לפועל פלטפורמת הניוד של מספרי הטלפון - לא ניתן יותר לחייב עלות של מברקים באמצעות חשבון הטלפון ,  שכן מספרי הטלפון של בזק כבר אינם בהכרח של בזק ,  וחלקם עברו ניוד לחברות אחרות .  כיום ניתן לרכוש שירות בתשלום ,  כמקובל בשירותים טלפוניים ,  באמצעות תשלום בכרטיס אשראי .
 
מה לא תראו בסרטוני הפרסומת של דואר ישראל ? 
הדואר הפסיק מתן שירותי שליחת מברק באמצעות חשבונות הטלפון למי שאינו משלם בכרטיס אשראי

