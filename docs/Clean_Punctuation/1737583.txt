התופעה נמשכת :  מטיילים בשדה מוקשים בגולן
שני תושבי הצפון עוכבו לחקירה לאחר שנכנסו במודע לבריכה באתר  " עין מוקש "  ברמת הגולן .  המטיילים שמגיעים למקום יודעים שמדובר באזור שבו מוטמנים מוקשים
שבעה חודשים בלבד עברו מאז שהילד דניאל יובל איבד חלק מרגלו כתוצאה מפיצוץ של מוקש ברמת הגולן ,  אך נראה כי הדבר אינו משפיע על המבקשים להיחשף לבריכת המים הנמצאת באתר הנקרא  " עין מוקש ".  המטיילים שמגיעים לאזור האתר ,  נתקלים בשלטים ברורים שמזהירים כי במקום מוטמנים מוקשים ,  אך למרות זאת הם בוחרים להמשיך בטיול כרגיל .
 היום  ( שלישי )  עיכבה לחקירה משטרת הגולן שני תושבי הצפון בשנות ה-30 לחייהם ,  שנכנסו במודע ל"עין מוקש ",  למרות שהונחו על ידי חיילים המוצבים באזור כי הכניסה למקום אסורה .  בכוונת המשטרה לפתוח נגד השניים בהליך פלילי בחשד של כניסה לא מורשית לתוך שטח צבאי .  העונש בגין עבירה זו הינו עד שנת מאסר .  
במשטרה ובחטיבת הגולן מנסים להיאבק מזה זמן רב בתופעת המטיילים אשר מגיעים למקום ,  בכדי להיכנס לבריכת המים .  המטיילים חוצים כאמור שדות מוקשים ומזיזים את הגדרות שעליהן נכתב בצורה ברורה כי במקום מוטמנים מוקשים .  השמועה על הבריכה עוברת מפה לאוזן וברשת האינטרנט ניתן למצוא הנחיות כיצד להגיע למקום .  מדי פעם החיילים מתעמתים עם המטיילים ,  אך כיוון שמדובר בתוך שטח ישראל ברמת הגולן ,  הטיפול במטיילים יכול להיעשות רק על ידי המשטרה .  

התופעה נמשכת :  מטיילים בשדה מוקשים בגולן
שני תושבי הצפון עוכבו לחקירה לאחר שנכנסו במודע לבריכה באתר  " עין מוקש "  ברמת הגולן .  המטיילים שמגיעים למקום יודעים שמדובר באזור שבו מוטמנים מוקשים

