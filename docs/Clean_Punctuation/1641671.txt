הבנקים מנהלים 146 מיליארד שקל בנוסטרו - 20%-30% באג"ח קונצרניות
מאז פרשת ויסות השערים של מניות הבנקים ,  החשבונות הפרטיים של הבנקים - המורכבים בחלקם מפיקדונות הציבור - מוגבלים .  עם זאת ,  הם עדיין משקיעים מיליארדי שקלים באג"ח ובמניות
 >  >  27 שנה חלפו מאז סחרו תיקי הנוסטרו של הבנקים במניות ,  רכשו את המניות של הבנקים עצמם וויסתו את שעריהן .  הפרשה הובילה בסופו של דבר להלאמת הבנקים ,  ואחריה הוטלו על הבנקים מגבלות - שכחלק מהן הם חויבו שלא לרכוש מניות במשך המסחר בבורסה .  זוהי כיום המגבלה העיקרית והקשה המוטלת על תיקי הנוסטרו של הבנקים בישראל .  על הבנקים מוטלת מגבלה נוספת שלפיה אסור להם להחזיק יותר מ-20% בכמה חברות בו זמנית .  כלומר ההשקעות שלהם צריכות להיות פיננסיות - ולא ריאליות .  בנוסף ,  ככל שההשקעות מסוכנות יותר ,  כך מחייב בנק ישראל את הבנקים לרתק כנגדן הון בהיקפים גדולים יותר .  כך למשל חייב בנק ישראל את בנק הפועלים לרתק הון כנגד תיק האג"ח מגובה הנכסים שלו .  באחרונה מקדם נשיא ארה"ב ברק אובמה חקיקה שעיקרה הטלת הגבלות על המסחר בנוסטרו של הבנקים .  אנליסטים בישראל מעריכים כי גם הבנקים המקומיים עשויים להיות מושפעים מכך ,  וכי יוטלו הגבלות נוספות על הבנקים בישראל .  נגיד בנק ישראל סטנלי פישר אף רמז באחרונה על אפשרות זו .  היקפם הכולל של תיקי הנוסטרו שמנהלים חמשת הבנקים הגדולים הגיע בסוף הרבעון השלישי של 2009 ל-146 מיליארד שקל .  תיק הנוסטרו של הבנקים אינו מורכב רק מההון העצמי של הבנקים ,  אלא גם מכספי הפיקדונות שהם מקבלים מהציבור ושאינם ניתנים כאשראי .  המאזן של הבנקים מורכב מפיקדונות שהם מקבלים מהציבור ומההון העצמי שלהם ,  שכנגדם הם נותנים אשראי .  ההון העצמי והפיקדונות גדולים מסך האשראי שהבנקים נותנים .  ההפרש בין סך הפיקדונות וההון העצמי לאשראי מושקע בניירות ערך שונים .  תיק ניירות הערך הזה הוא למעשה תיק הנוסטרו של הבנק .  מגדילים את הנוסטרו לבנק לאומי תיק הנוסטרו הגדול ביותר - בהיקף של 58 מיליארד שקל .  בדיסקונט היקף התיק הוא 36 מיליארד שקל .  תיק הנוסטרו של הפועלים הוא בהיקף של 28 מיליארד שקל ,  ולבינלאומי יש תיק נוסטרו של 16 מיליארד דולר .  למזרחי תיק נוסטרו של 8 מיליארד שקל .  הבנקים מחויבים לפרסם פירוט בנוגע לאפיקי ההשקעות בנוסטרו .  היקף הפירוט הנדרש מהם עלה לאחר המשבר הכלכלי של 2008 . " הרוב הגדול של הנוסטרו של הבנקים - כ-60% מהתיקים - מושקע באג"ח ממשלתיות ,  בעיקר בישראל ",  אומר מנהל מחלקת המחקר בלידר שוקי הון אלון גלזר . " בנוסף כ-20%-30% מהתיק מושקעים באג"ח קונצרניות ,  בעיקר של גופים פיננסיים בעולם . " לכל הבנקים אחזקות מנייתיות ואחזקות בקרנות השקעה פרטיות וקרנות גידור בהיקפים לא גדולים - כ-2 מיליארד שקל בשני הבנקים הגדולים יחד .  בנוסף ,  לדיסקונט ובנק לאומי ישנה השקעה גם בניירות ערך מגובי נכסים ,  בעיקר של הסוכנויות הפדרליות פאני מיי ופרדי מאק ,  כאשר בדיסקונט אחזקות אלה הן שליש מתיק ניירות הערך ובלאומי מעט פחות מ-10% ממנו .  בנוסף ,  ללאומי ולבינלאומי חשיפה גדולה יחסית לאג"ח של בנקים זרים . " במשך השנים שלפני המשבר של 2008 הגדילו הבנקים את אחזקותיהם בתיק ניירות הערך מכמה סיבות .  אחת הסיבות האלה היא העובדה שההשקעה באג"ח היתה אלטרנטיבה למתן אשראי ,  הן מכיוון שהשוק החוץ-בנקאי הגדיל את חלקו בשוק האשראי ,  והן מכיוון שהבנקים נהפכו לשמרנים יותר במתן אשראי חדש .  ההשקעה בניירות ערך גם שימשה להגדלת הסיכון כדי לייצר תשואות גבוהות על ההון ".  כאשר הגיע המשבר ,  חלק מהבנקים נפגעו מהאסטרטגיה הזאת ,  בעיקר בנק הפועלים ,  שהגדיל את המרכיב של איגרות חוב מסוכנות ושילם על כך בהפסדים גדולים בשלוש השנים האחרונות .  ממדיו הצנועים יחסית של חשבון הנוסטרו של הפועלים כיום נובעים מצמצום היקפה של הפעילות הזאת בעקבות הפסד שרשם הבנק על השקעות בניירות ערך מגובים בנכסים - בהיקף של 1.3 מיליארד דולר .  הפועלים הפך גם את ניהול החשבון לשמרני יותר .  בבנקים מתארים תהליך מובנה של קבלת החלטות בנוגע להשקעות בנוסטרו - בחירה וניפוי ראשוני של השקעות בוועדה מצומצמת ,  כשלאחר מכן ההשקעות שנבחרו מגיעות לוועדת ההשקעות של הנוסטרו .  השקעות גדולות ומהותיות בהיקפים גדולים יגיעו גם לדירקטוריון הבנק .  בבנקים ישנן מגבלות נוספות להשקעות הנוסטרו שהם לקחו על עצמם - ובכלל זה כללים בנוגע לסיכון ההשקעות ,  ריכוזיות התיק והנזילות .
 
הבנקים מנהלים 146 מיליארד שקל בנוסטרו - 20%-30% באג"ח קונצרניות
מאז פרשת ויסות השערים של מניות הבנקים ,  החשבונות הפרטיים של הבנקים - המורכבים בחלקם מפיקדונות הציבור - מוגבלים .  עם זאת ,  הם עדיין משקיעים מיליארדי שקלים באג"ח ובמניות

