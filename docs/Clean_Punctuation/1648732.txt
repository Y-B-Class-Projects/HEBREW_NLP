ככה תכננתם להרשים אותו ? 
הניקס הובסו בקליבלנד ללא רחמים 124:93 ,  ולא נראו כקבוצה שלברון  ( או מישהו )  ירצה לעבור אליה .  ניצחון שמיני רצוף לדאלאס
קליבלנד למדה אמש כי היא תיאלץ להסתדר לפחות עד תום העונה הרגילה את שאקיל אוניל ,  אך הלילה  ( שלישי )  היא הראתה שהיא מסתדרת לא רע בלעדיו ,  כשהיא פירקה את ניו יורק בבית 93:124 .  אם הניקס קיוו להרשים את לברון בניסיון לגרות אותו להצטרף אליהם בשנה הבאה ,  הרי שהם כשלו .  בינתיים גם דאלאס ממשיכה לנצח ,  והלילה היא ניצחה בשארלוט 84:89 ורשמה ניצחון שמיני ברציפות .  אורלנדו רשמה שיא קליעה עונתי בניצחון על הסיקסרס ,  פורטלנד חזרה מפיגור גדול וגברה על ממפיס ,  וטורונטו הפסידה ביוסטון גם את המשחק וגם את הידו טורקוגלו ,  שנקע את קרסולו בחצי הראשון ,  יצא מהמשחק ולא חזר .
 כל תוצאות הלילה:קליבלנד  ( 14:47 )  - ניו יורק  ( 39:20 )  93:124פילדלפיה  ( 37:22 )  - אורלנדו  ( 20:41 )  126:105שארלוט  ( 30:28 )  - דאלאס  ( 21:40 )  89:84ניו אורלינס  ( 30:31 )  - סן אנטוניו  ( 24:34 )  106:92שיקגו  ( 29:31 )  - אטלנטה  ( 21:38 )  116:92ממפיס  ( 30:30 )  - פורטלנד  ( 27:36 )  103:93יוסטון  ( 29:30 )  - טורונטו  ( 28:31 )  92:116פיניקס  ( 24:38 )  - דנבר  ( 21:39 )  85:101ל.א קליפרס  ( 35:25 )  - יוטה  ( 22:38 )  104:108
קליבלנד  ( 14:47 )  - ניו יורק  ( 39:20 )  93:124
איזו חגיגה בקליבלנד .  הקאבס קלעו 74 נקודות בחצי הראשון וכבר הובילו בתחילת הרבע הרביעי ב-42 הפרש ,  אחרי שורה ארוכה של דאנקים מרהיבים ,  הלי הופים ,  מתפרצות מסחררות ושמחה וששון על האין הגנה של הניקס .  לברון סיפק עוד דאנק בלתי נתפס  ( שבסופו של דבר לא אושר )  ,  עם הלי הופ מדהים כשהוא מקבל את הכדור בערך בגובה הברכיים ,  דלונטה ווסט סיפק גם הוא מהלך ענק שהקפיץ את חבריו ,  והקבוצה עם המאזן הכי טוב בליגה נראתה נהדר גם בלי שאקיל .  לברון סיים עם 22 נקודות ,  7 ריבאונדים ו-7 אסיסטים ,  ולא כל כך התרשם מהקבוצה שעדיין חולמת לצרף אותו בעונה הבאה .  אנטואן ג'יימיסון קלע 17 וקלט 13 ,  ורז'או הוסיף 14 ו-10 ,  וגם ווסט  ( 15 )  והיקסון  ( 17 )  חגגו .  קליבלנד סיימו את המשחק עם יתרון 31:60 בריבאונד .  ביל ווקר קלע 21 לניקס ,  ודאנטוני סיכם : " זה מתסכל ". 
שארלוט  ( 30:28 )  - דאלאס  ( 21:40 )  89:84
במשחק הראשון של הבובקאטס מאז שמייקל ג'ורדן הסכים לרכוש את הקבוצה ,  קשה להצהיר ששארלוט נדבקה בווינריות שאפיינה את הוד רוממותו .  ג'ורדן אומנם ישב על הקווים ונראה כמו בעלים ,  אבל מה שהוא ראה זה את המאבס הלוהטים משיגים ניצחון שמיני רצוף ,  אחרי שכבר בפיגרו ב-12 נקודות הפרש ברבע השלישי ועצרו את המארחת על 31 נקודות בלבד בחצי השני .  דירק נוביצקי קלע 27 נקודות וקלט 13 ריבאונדים ,  קרון באטלר קלע 22 ב-10 מ-16 מהשדה ,  ג'ייסון טרי הוסיף 20 ,  ודאלאס ניצלה היטב את 20 האיבודים של הבובקאטס .  סטיבן ג'קסון ,  שאחראי לשישה מהאיבודים ,  קלע 20 למפסידים ,  שססימו את המשחק עם 39 אחוז מהשדה .  טיירוס תומאס הוסיף 16 ו-12 .
 פילדלפיה  ( 37:22 )  - אורלנדו  ( 20:41 )  126:105
המג'יק קלעו שיא עונתי ,  וכל שחקני החמישייה של אורלנדו קלעו 14 נקודות ומעלה בערב קליעות די מהנה .  ג'מיר נלסון בלט עם 22 נקודות  ( 8 מ-11 מהשדה )  ועשרה אסיסטים ,  רשארד לואיס הוסיף 19 ,  וינס קרטר קלע 19 וקלט 7 .  דווייט הווארד הסתפק ב14 נקודות ושלושה ריבאונדים בלבד ,  אבל נהנה מאוד עם טרייניג על הספסל כשאורלנדו הגיעה ל-100 נקודות כבר ברבע השלישי ולא ממש ריחמה גם ברבע האחרון .  אורלנדו סיימה את המשחק עם 15 מ-23 מעבר לקשת  ( 65 אחוז !  )  ו-45 מ-77 מהשדה  ( 58 אחוז )  .  ג'רו הולידיי קלע 23 לסיקסרס ומסר 6 אסיסטים .  
ניו אורלינס  ( 30:31 )  - סן אנטוניו  ( 24:34 )  106:92
ההורנטס רשמו הפסד רביעי בחמשת המשחקים האחרונים ,  והם כרגע רחוקים ארבעה משחקים מפורטלנד בקרב על המקום השמיני בפלייאוף המערב .  בהתחלה נדמה היה שניו אורלינס ודארן קוליסון מסתדרים לא רע בלי כריס פול הפצוע ,  אבל הלילה הרוקי נעצר על 10 נקודות  ( על אף שחילק 15 אסיסטים )  ,  ומנגד ג'ורג' היל קלע 23 נקודות עבור הספרס ,  שרשמו ניצחון שני תוך שני לילות .  מרקוס ת'ורנתון סיים עם 30 נקודות  ( 12 מ-19 מהשדה )  וקלע 20 מ-29 הנקודות האחרונות של ההורנטס ,  טים דאנקן קלע 22 וקלט 7 עבור סן אנטוניו ,  טוני פרקר הוסיף 18 .
 שיקגו  ( 29:31 )  - אטלנטה  ( 21:38 )  116:92
הבולס שיחקו בלי ג'ואקים נואה ולואל דנג הפצועים ,  ו-4:30 דקות במשחק אוהדי הקבוצה כמעט קיבלו התקף לב כשראו גם את דרק רוז מתפתל מכאבים אחרי שנתקל במייק ביבי ,  אך בסופו של דבר רוז התאושש ,  אך שיקגו שוב הפסידה .  ההוקס ,  ששלטו בריבאונד עם יתרון 37:63 ,  נהנו מ-17 נקודות ושיא עונתי של 18 ריבאונדים מג'וש סמית ורשמו ניצחון רביעי בחמשת המשחקים האחרונים שלהם .  
יוסטון  ( 29:30 )  - טורונטו  ( 28:31 )  92:116
הראפטורס רשמו הפסד רביעי ברציפות ,  ובמשחקם השישי ללא כריס בוש ,  הפעם זה נראה רע .  בתחילת הרבע האחרון הרוקטס כבר הוליכו ב-32 הפרש ,  ורק הגארבג' טיים המתיק את התבוסה .  גם היעדרותו של חוזה קלדרון ויציאתו בגלל פציעה של הידו טורקוגלו המשיכו את הנאחס סביב הראפטורס ,  כשמנגד קווין מרטין וארון ברוקס קולעים 28 נקודות קלילות בשלושה רבעים עבור המנצחים .
 פיניקס  ( 24:38 )  - דנבר  ( 21:39 )  85:101
הרבע הראשון הסתיים ביתרון 24:33 לנאגטס ,  אבל אז החמישייה של הסאנס התיישבה על הספסל וראתה את המחליפים  ( ברשותם של צ'אנינג פריי ולואיס אמונדסון )  מפגיזים ברבע השני 33 נקודות לעומת 11 של דנבר ,  ומשיגים יתרון שנשמר עד לסיום .  אמארה סטודמאייר קלע 19 וקטף עשרה ריבאונדים ,  גרנט היל הוסיף 19 ו-7 ,  סטיב נאש קלע 11 וחילק עשרה ,  פריי תרם 16 ו-8 ריבאונדים .  הנאגטס ,  עם הפסד שני רצוף תוך שני לילות ,  ראתה את כרמלו אנתוני קולע 17 עם רק 7 מ-21 מהשדה .  בילאפס קלע 21 ,  ג'יי אר סמית תרם 16 .
 ממפיס  ( 30:30 )  - פורטלנד  ( 27:36 )  103:93
שחקני הבלייזרס קיבלו שטיפה מהמאמו במחצית ,  אחרת אי אפשר להסביר איך ברבע השלישי הם קלעו 41 נקודות  ( לעומת 21 של הגריזליס )  ,  אותו מספר נקודות שקלעו בכל המחצית הראשונה .  ברנדון רוי סיים עם 25 נקודות ,  ניקולס באטום הוסיף 21 ,  וכך פורטלנד הצליחה למחוק פיגור של 14 נקודות מהחצי הראשון והגבירו את אחיזתם במקום השמיני במערב .  הבלייזרס סיימו את מסעם בדרכים עם ארבעה ניצחונות בחמישה משחקים .  הגריזליס ,  מנגד ,  רשמו הפסד בית שביעי ברציפות ,  כשזק רנדולף ,  שקלע 22 ,  יודע שזה לא בריא : " בבית אמור להיות קל יותר ".  רודי גיי הוסיף 19 למפסידים ,  מארק גאסול 15 ו-11 .
 ל.א קליפרס  ( 35:25 )  - יוטה  ( 22:38 )  104:108
הקליפרס כבר רגילים העונה לאבד יתרונות גדולים ,  אבל הפעם הם הצליחו להחזיק את זה בשיניים ,  על אף שיתרון 17 נקודות שש דקות וחצי לסיום הפך לשתיים בלבד .  אריק גורדון קלע 13 מתוך ה-24 ברבע האחרון ,  והקליפרס ,  שפתחו את המשחק עם יתרון 9:23 ,  עצרו רצף של שישה הפסדים .  יוטה ,  מנגד ,  שנהנתה מפברואר מצוין ,  ראתה את דרון וויליאמס פותח עם 1 מ-9 ,  ולמרות הקאמבק ו-20 הנקודות של בוזר - ירדו מנוצחים .
 
ככה תכננתם להרשים אותו ? 
הניקס הובסו בקליבלנד ללא רחמים 124:93 ,  ולא נראו כקבוצה שלברון  ( או מישהו )  ירצה לעבור אליה .  ניצחון שמיני רצוף לדאלאס

