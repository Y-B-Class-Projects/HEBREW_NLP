דיווח : " מחסלי מבחוח נשאו דרכון אירי "
 עיתון אירי דווח כי החוליה שחיסלה את בכיר החמאס בדובאי נשאה דרכונים איריים .  בכיר ברשויות הביטחון במדינה אמר כי הם משתפים פעולה עם האינטרפול כדי להביא להסגרת החשודים
חברי החוליה שחיסלה בדובאי את בכיר חמאס מחמוד אל מבחוח השתמשו בדרכונים איריים כדי להיכנס למדינה ולהימלט ממנה .  כך דיווח העיתון האירי  " איוונינג הראלד ".  דוברת במשרד החוץ האירי אמרה היום  ( שישי )  לעיתון : " אנחנו מודעים לדיווחים ואנו בודקים את אמיתותם עם הרשויות במדינה ". 
בכיר ברשויות הביטחון באיחוד האמירויות ,  שביקש להישאר בעילום שם ,  מסר כי הם עובדים בשיתוף פעולה עם האינטרפול על מנת להביא להסגרתם של החשודים .  
אמש דיווח העיתון הכוויתי  " א-סיאסה ",  כי  " שעות לאחר חיסולו של בכיר חמאס בדובאי עצרו כוחות הביטחון במקום את פעיל הזרוע הצבאית של הארגון ,  נהרו מסעוד ,  שהתלווה לאל-מבחוח בביקורו בדובאי ,  בחשד שהוא מעורב בצורה כלשהי לחיסולו של אל-מבחוח ".  הדיווח הגיע מפי מקורות בדובאי המוגדרים  " מהימנים ". 
גופתו של אל-מבחוח בן ה-50 התגלתה לפני כשבועיים על ידי עובדי צוות המלון  " בוסתן רוטאנה "  בו שהה .  בתחילה לא נראו סימנים חשודים על הגופה ,  והרופאים המקומיים אבחנו כי מותו נגרם מהתקף לב .  אולם ,  לפי הדיווח ב"טיימס ",  תשעה ימים לאחר מכן נשלחה דגימת דם של אל מבחוח לבדיקות בפריז וממנה התברר כי הוא הורעל .  
תוצאות הבדיקה היו הגורם שהביא את ראשי חמאס להודיע כי המוסד עומד מאחורי החיסול .  סגן ראש הלשכה המדינית של חמאס ,  מוסא אבו-מרזוק ,  אמר בשבוע שעבר כי בכוונת הארגון להוציא משלחת לדובאי שתשתתף בחקירת החיסול . " אין לנו כרגע פרטים מלאים על מה שאירע ,  מלבד דו"ח הנתיחה שלאחר המוות ",  אמר אבו-מרזוק , " אנחנו יודעים שהיממו אותו באמצעות שוקר ,  ואז חנקו אותו ". 

דיווח : " מחסלי מבחוח נשאו דרכון אירי "
 עיתון אירי דווח כי החוליה שחיסלה את בכיר החמאס בדובאי נשאה דרכונים איריים .  בכיר ברשויות הביטחון במדינה אמר כי הם משתפים פעולה עם האינטרפול כדי להביא להסגרת החשודים

