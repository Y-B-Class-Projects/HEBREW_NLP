נס טכנולוגיות זכתה בחוזה מיקור חוץ בהיקף של 42 מיליון שקל במשרד לקליטת העלייה
נשיא נס ישראל :  החוזה הוא ציון דרך במעמדה המוביל של נס בתחום מיקור החוץ באירגונים גדולים
נס טכנולוגיות זכתה בחוזה מיקור חוץ בהיקף של 42 מיליון שקל ,  של משרד לקליטת העלייה .  החוזה הינו לחמש שנים וכולל אופציה להארכה לתקופה של עד חמש שנים נוספות .  נס זכתה בחוזה במכרז פומבי שפורסם ע"י המשרד.נס טכנולוגיות תתפעל ותתחזק את מערכות המחשוב של המשרד לקליטת העלייה 24 שעות ביממה ,  שבעה ימים בשבוע .  פעולת התחזוקה כוללת ישומים ,  מערכות תשתית ,  תקשורת ותחנות עבודה .  בנוסף לכך ,  נס טכנולוגיות תטמיע מערכות שליטה ובקרה ,  תשדרג את מערך ה-helpdesk של המשרד ,  ותשפר באופן שוטף את רמת השירות על פי אמנת השירות  ( service level agreement - sla ) .אגף בכיר למערכות מידע של המשרד לקליטת העלייה ,  הוא האחראי לפיתוח ותפעול שוטף של מערכות תקשוב מתקדמות בתחום קליטת העלייה ,  כולל מרשם עולים ,  משאבי ניהול וסיוע כגון דיור ציבורי ,  סיוע כספי ,  מענק מכס וכדומה .  האגף תומך ב-600 משתמשים ב-40 אתרים ברחבי הארץ ,  ומפעיל שני מיתקני מיחשוב  אחד בירושלים והשני בנמל התעופה בן גוריון.כמו כן ,  אחראי המשרד לאספקת משאבי חומרה ותוכנה ,  לתמיכה בתהליכי הקליטה של העולים סמוך למקום מגוריהם ,  והפקת מגוון רחב של מידע ודו"חות לדרגי הניהול השונים של המשרד ולגורמי חוץ המטפלים בקליטת עלייה ." המפתח למיקור חוץ מוצלח הוא הבנת הצרכים העסקיים של הלקוח ,  כך ננהג גם בפרויקט זה ונאפשר למשרד לקליטת העלייה להשיג את מטרותיו ",  אמר אפי קוטק ,  נשיא נס ישראל . " החוזה החדש הוא ציון דרך נוסף במעמדה המוביל של נס בתחום מיקור החוץ של שירותי מיחשוב ויישומים באירגונים גדולים .  אנו מחויבים לאספקת שירותי מיקור החוץ הטובים ביותר לצרכיו של הלקוח ,  ולסייע למשרד לקליטת העלייה לעמוד באתגרי קליטת העלייה בשנים הקרובות "  הוא הצהיר.לפני כשבוע דיווחה נס על תוצאות הרבעון הרביעי .  את הרבעון סיימה החברה עם הכנסות של 145.9 מיליון דולר ,  לעומת הכנסות של 168.6 מיליון דולר ברבעון המקביל בשנה הקודמת - ירידה של 13.5% .  אנליסטים חזו לחברה הכנסות של 135.4 מיליון דולר ,  כך שהחברה עקפה את תחזיות השוק .  בשורה התחתונה ,  סיכמה החברה את הרבעון עם הפסד נקי של 25 מיליון דולר ,  לעומת רווח נקי של 4.3 מיליון דולר ברבעון המקביל בשנה הקודמת .
 
נס טכנולוגיות זכתה בחוזה מיקור חוץ בהיקף של 42 מיליון שקל במשרד לקליטת העלייה
נשיא נס ישראל :  החוזה הוא ציון דרך במעמדה המוביל של נס בתחום מיקור החוץ באירגונים גדולים

