יהודה זגורי חתם בהפועל ירושלים
המאמן ,  שעזב את עירוני רמת השרון ,  הועדף בבירה על פני גילרוביץ' ותייר ,  ויחליף את שלומי עמר שפוטר לפני שלושה ימים
המאמן יהודה זגורי ,  שעזב את עירוני רמת השרון ,  מונה הבוקר  ( רביעי )  למאמנה של הפועל ירושלים מהליגה הלאומית במקום שלומי עמר ,  שפוטר לפני שלושה ימים .  זגורי מונה בתום משא ומתן שהחל אתמול והוא נבחר מבין שלושה מאמנים שעימם נוהל משא ומתן .  השניים האחרים היו אריק גילרוביץ' וצחי תייר .  יושב ראש הקבוצה ,  גיל רז ,  אישר את הידיעה .  זגורי פוטר ביום ראשון מתפקידו כמאמן עירוני רמת השרון לאחר חמישה משחקים בהם הקבוצה ניצחה משחק אחד והפסידה לשלוש קבוצות צמרת .  במקומו מונה ערן קוליק שפתח את העונה בבני סכנין ופוטר לאחר שישה מחזורים .  לפני מספר מחזורים הכחישו ברמת השרון כי המאמן עומד לעזוב ,  אך לאחר ההפסד האחרון לקרית שמונה המאמן קיבל הודעה על סיום תפקידו .
 ירושלים נמצאת בצרות בליגה ושוכנת במקום ה-14 שמקרב אותה לפרידה מהליגה הלאומית בתום העונה .  הקבוצה סיימה בסוף השבוע האחרון עם הפסד 2:0 להפועל בני לוד ולא ניצחה כבר שמונה מחזורים .
 
יהודה זגורי חתם בהפועל ירושלים
המאמן ,  שעזב את עירוני רמת השרון ,  הועדף בבירה על פני גילרוביץ' ותייר ,  ויחליף את שלומי עמר שפוטר לפני שלושה ימים

