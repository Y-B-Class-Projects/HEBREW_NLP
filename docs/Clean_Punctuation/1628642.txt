הולדת אומה
ההימור הקרייריסטי של אורנה בנאי צפוי להשתלם אם  " מצב האומה ",  שעלתה אמש בערוץ 2 ,  תמשיך טוב כמו שהיא התחילה .  הילית וולברג גילתה פוטנציאל
עוד בטרם ניתן להסיק מסקנות על השלכות עזיבתה של אורנה בנאי את  " ארץ נהדרת ",  נדמה שבטוח להניח לעת עתה - אחרי פרק ראשון ובינוני לעונה של זו האחרונה ,  ופרק ראשון ומוצלח למדי של  " מצב האומה "   שבנאי עשתה את הצעד הנכון והסביבה החדשה שלה תעשה לה טוב יותר מקודמתה .  כמוה גם שליין ,  שעזב את מחוזות הלייט נייט וחזר לסביבה הולמת יותר עבורו .  מה גם שנדמה שהניסיון הבידורי ששליין הספיק לצבור והקילומטראז' של בנאי בבידור פריים-טיימי להמונים משתלבים היטב עם הכאילו-סאטירה-אבל-בעצם-נונסנס שמאפיין את  " מצב האומה ".  כדי לאזן באופן טוטאלי את המשוואה ,  מהדק גורי אלפי את השטותניקיות מהצד האחד ואילו שי אביבי נותן לו קונטרה בוגרת  ( ולפעמים גם יבשושית )  מהצד השני .
 בין כל גלגולי הפאנלים הבידוריים למיניהם  ( מאז  " משחק מכור "  המוצלחת ועד  " הספסל האחורי "  המביכה )  ,  מבחינתה של  " רשת "  מדובר הפעם בתכנית עם הפוטנציאל הגדול ביותר להפוך להרגל שבועי מהנה .  אי אפשר לקרוא לזה סאטירה ,  אי אפשר לקרוא לזה בידור זול ,  אבל אפשר להפנים שהיתוך המושגים החמקמקים האלו לכדי תכנית אחת ,  שלא באמת צריכה הגדרה בשביל להצחיק ,  הוא בדיוק הדרך לייצר את אותו הצחוק בלי יומרות ומאמצים לשווא .
" מצב האומה ",  כפי שמשתמע משמה ,  קורצת מעט לכיוון אמריקה ומביאה אדפטציה ישראלית מוצלחת ,  ב-45 דקות מהודקות  ( ברוטו )  ,  לסוג ההומור של תכניות כמו  " לייט נייט "  של לטרמן או  " ג'ימי קימל לייב ".  היא עושה זאת בעזרת דיאלוגים על השבוע שחלף ופינות הזויות ומשעשעות שמתכתבות גם הן עם האירועים המרכזיים בפוליטיקה ובבידור .  כל זאת מבלי לקפוץ מעל הפופיק  ( אם להשתמש בז'רגון העוקצני שהפנה שליין אל עבר יאיר לפיד )  ומבלי לנסות להיות משהו שהיא לא יכולה להיות .
  גם אורכה המספק של התכנית והעדר החזירות האופיינית של הזכייניות למתוח תכניות מהסוג הזה על פני שעה וחצי של אובדן מומנטום תומכים בכתיבה המרעננת ,  המעט צפויה אמנם  ( לעזאזל ,  אפילו ציפי לבני הריחה את הפאנץ' מקילומטר )  אבל התלושה במובן החיובי ביותר של המילה .
 כי התלישות של  " מצב האומה "  היא בחסרונות שלה ,  שהופכים בראי התמונה הגדולה ליתרון :  אי הנוחות של אביבי ;  ההפנמה ההדרגתית של בנאי שכאן צריך גם לאלתר ,  לא רק לקרוא מהפרומפטר ;  המגושמות החיננית של שליין ;  הילדותיות השובה של גורי אלפי - כל אלה הן מגרעות שאינן גורעות מהתוצאה הסופית ,  והן נסלחות לא רק כי מדובר בתכנית הראשונה אלא כי הן מגובות בתוכן טוב .  בשילוב עם סקציית המסקנות ההזויה באמצע התכנית  ( "אין דבר כזה כולסטרול רע ,  יש כולסטרול שרע לו ")  ,  הנאום המבריק של עזאם עזאם  ( שאשכרה עבד יותר ככל שהוא הקריא אותו רע יותר )  ,  ההופעה הקצרה והממצה של עופר שכטר ואלון גל והבדיחות הברנז'איות הפנימיות  ( עקיצות יאיר לפיד ,  אבי נוסבאום ,  ישראל היום מול ידיעות )  ,  מתקבלת בסופו של דבר תוצאה מוצלחת של סאטירה לעיסה ובידור לא מזיק .
  בהנחה שירבו עוד משתפי פעולה כמו ציפי לבני  ( רק שבבקשה יכינו פאנצ'ים מבעוד מועד )  ,  בתקווה שאורנה בנאי תשתחרר מאווירת הטקסט המוכן מראש של  " ארץ נהדרת ",  בשאיפה ששי אביבי ,  או האורח האחר שיישב שם ,  יצליחו להשחיל משפט ושגורי אלפי יצליח לקבל את הפוקוס גם מבלי לגנוב אותו  מצבה של  " מצב האומה "  יכול להיות טוב למדי .  לגבי מצבה האמיתי של האומה שלנו ,  זה כבר באמת לא תלוי בשליין ובחבורתו .
 
הולדת אומה
ההימור הקרייריסטי של אורנה בנאי צפוי להשתלם אם  " מצב האומה ",  שעלתה אמש בערוץ 2 ,  תמשיך טוב כמו שהיא התחילה .  הילית וולברג גילתה פוטנציאל

