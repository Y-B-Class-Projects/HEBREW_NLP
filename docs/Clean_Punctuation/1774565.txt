רב מהצפון חשוד בתקיפה מינית של 3 קטינים
הותר לפרסום כי רב של אחד מהיישובים בצפון חשוד בביצוע אונס ומעשים מגונים בשלושה קטינים מתחת לגיל 16 .  הרב בתגובה : " אני קורבן לסחטנות ".  מעצרו הוארך עד יום שישי הבא
רב כבן 60 מאיזור העמקים בצפון נעצר בחשד לתקיפה מינית של שלושה קטינים .  בתום חקירה סמויה ,  נעצר הרב אתמול  ( חמישי ) בנמל התעופה בן גוריון בעת שהיה בדרכו לחו"ל .  הרב נחקר הבוקר במשטרת העמקים ומעצרו הוארך בשבוע בבית משפט השלום בנצרת .
 אריה אלקובי ,  ראש משרד החקירות של עפולה ,  סיפר לוואלה !  חדשות כי החקירה התנהלה עד כה בצורה סמויה במשך מספר חודשים ,  ורק היום היא הותרה לראשונה לפרסום . " כרגע יש לנו שלוש תלונות משלוש קורבנות שונים .  התלונה העיקרית היא על שלושה מקרי אונס של קטינה מתחת לגיל 16 ,  ומעשים מגונים שבוצעו בנער ונערה בני 14 .  אנחנו מקווים שבשבוע הקרוב עד תום מעצרו ביום שישי הבא נצליח להבהיר יותר את התמונה ".  
הרב מכחיש את כל ההאשמות המיוחסות לו ,  וגורס כי הוא נפל קורבן לסחטנות .  טענתו היא שאביה של הנערה בה לכאורה ביצע את המעשים ניסה לסחוט ממנו כספים .  כמו כן עורך דינו טען כי גורמים המתנכלים לו הסיתו עוד אנשים בקהילה ושיכנעו אותם להתלונן נגדו .
 
רב מהצפון חשוד בתקיפה מינית של 3 קטינים
הותר לפרסום כי רב של אחד מהיישובים בצפון חשוד בביצוע אונס ומעשים מגונים בשלושה קטינים מתחת לגיל 16 .  הרב בתגובה : " אני קורבן לסחטנות ".  מעצרו הוארך עד יום שישי הבא

