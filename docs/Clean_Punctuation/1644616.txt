טרייסי מקגריידי עבר לניו יורק
רשת ESPN מדווחת על טרייד ענק ,  במרכזו יעבור האולסטאר הדועך לתפוח הגדול .  יוז יגיע לסקרמנטו ,  גם קארל לאנדרי
לאורך השבועות האחרונים ברור היה כי זה רק עניין של זמן עד שטרייסי מקגריידי יעזוב את יוסטון וימצא בית חדש .  הערב  ( חמישי )  ,  מדווחת רשת ESPN כי הבית הזה יהיה ניו יורק .  על פי הדיווח האולסטאר הדועך יעשה את דרכו לתפוח הגדול בעסקה משולשת שתכלול גם את סקרמנטו .
 במסגרת העסקה המשולשת מקגריידי יעבור לניקס ביחד עם סרחיו רודריגז מסקרמנטו .  יוסטון תקבל את קווין מרטין ,  ג'ורדן היל וג'ארד ג'פריס וסקרמנטו תנחית אצלה את קארל לאנדרי ,  ג'ואי דורסי ולארי יוז .  
מאז שחזר מהפציעה קווין מרטין לא ממש הצליח להשתלב בסקרמנטו החדשה ,  ועל אף שראשי הקינגס הקפידו להצהיר כי הם לא יעבירו את השוטינג גארד הדקיק על מנת לנסות ולתת לשיתוף הפעולה שלו עם טייריק אוואנס לעבוד ,  הבוקר מתקבלת תמונה אחרת .  אחרי שנתיים מצוינות בשורות סקרמנטו ,  העונה מעמיד מרטין 20 נקודות לערב ועל אף אחוזי הקליעה הנמוכים ,  לאורך השנים האחרונות הוא היה נחשב לאחד הסקוררים היעילים בליגה .
 על מנת להשיג את היעילות הזאת יוסטון ,  כאמור ,  מוותרת על החוזה הנגמר העצום של טרייסי מקגריידי .  השוטינג גארד הדועך מחזיק בחוזה של 23 מיליון דולר לעונה הנוכחית ,  ובקיץ הוא יהיה שחקן חופשי .  מקגריידי שותף העונה בשישה משחקים בלבד בממוצע של פחות משמונה דקות לערב ,  בעוד בעונה שעברה ,  קצת לפני שנפצע ולא חזר לפלייאוף הוא הספיק לשחק ב-35 משחקים ,  ולקלוע 15.6 נקודות לערב . 
" אני מעריך את זה שסקרמנטו נותנת לי ללכת לקבוצת פלייאוף בשלב הזה של הקריירה שלי ",  אמר קווין מרטין  . " בעבר הייתי הבחור הצעיר שמשחק עם הגדולים .  עכשיו אני הגדול שמשחק עם הצעירים ,  ואתן להם להתפתח ". 
לפני פגרת האולסטאר רשמה סקרמנטו שני ניצחונות חוץ מתוך שלושה משחקים במזרח ,  ויצאה אופטימית לימי המנוחה .  חידוש הליגה מצא את הקינגס ישנים .  אחרי ההפסד הביתי לבוסטון יצו עמרי כספי וחבריו לאוקלנד ,  קליפורניה ,  למשחק נגד גולדן סטייט וספגו תבוסה כואבת 130:98 .  
סקרמנטו השאירה את משחק ההגנה בבית ,  ספגה 72 נקודות במחצית הראשונה ,  ולא מצאה דרך לעצור את סי.ג'יי ווטסון ,  שרשם ערב בלתי נשכח של 40 נקודות .  כספי פתח בחמישיית הקינגס ,  שיחק 29 דקות ,  בהן תרם 11 נקודות  ( 5 מ-11 מהשדה ,  1 מ-1 מהשלוש )  ,  7 ריבאונדים ,  2 אסיסטים ,  חסימה ,  חטיפה ואיבוד .  זה היה ההפסד ה-36 של סקרמנטו העונה ,  לעומת 18 ניצחונות .  גולדן סטייט שיפרה את מאזנה ל-15 ניצחונות לעומת 38 הפסדים .  
כספי פתח בחמישייה ועלה על לוח הקלעים קצת יותר מארבע דקות לאחר ג'אמפ הפתיחה עם סל בצבע .  בהמשך הוסיף חמש נקודות רצופות וסיים את הרבע עם 7 נקודות ,  אולם גולדן סטייט הוליכה בתום 12 דקות 29:30 בזכות 14 נקודות שקלע סי.ג'יי ווטסון ברבע הראשון .  את הרבע השני פתח כספי על הספסל ,  ונכנס כמחליפו של גרסיה ,  7:51 דקות למחצית .  כספי החטיא שתי זריקות ויצא כעבור כשלוש דקות וחצי .  בשלב הזה גולדן סטייט פירקה את הגנת הקינגס ,  קארי קלע 15 ,  ווטסון סיים את המחצית עם 23 והווריורס הוליכו במחצית 45:72 .  
כספי עלה בחמישייה ברבע השלישי ,  ופתח אותו באיבוד כדור .  יכולתו ההתקפית של טייריק אוואנס השאירה את הקינגס על סביבות מינוס 30 .  בסיום הרבע השלישי גולדן סטייט הוליכה 76:107 .  כספי פתח גם ברבע הרביעי ,  וקלע את הסל הראשון של הקינגס .  בהמשך הוסיף ג'אמפ ופיטם את ספנסר הוז ,  אבל עד לבאזר חוו שתי הקבוצות גארבג'-טיים ,  אותו ניצל ג'ייסון תומפסון לשיפור הסטטיסטיקה האישית שלו .  בסיום הווריורס הביסו את הקינגס 98:130 .  
טייריק אוואנס הוליך את קלעי הקינגס עם 17 ו-10 אסיסטים ,  דונטה גרין הוסיף 15 ,  כספי תרם 11 ,  כמו גם ספנסר הוז .  קווין מרטין קלע 10 ב-4 מ-9 מהשדה .  סי.ג'יי ווטסון הצטיין בשורות גולדן סטייט עם 40  ( 16 מ-23 מהשדה )  והוסיף 7 ריבאונדים ו-6 אסיסטים .  אנטוני מורו חגג בשורות הווריורס עם 25 וסטפן קארי הוסיף 24 .  סקרמנטו נקלעה לערב קליעה איום כשרשמה 5 מ-18 מחוץ לקשת  ( 28 אחוז )  וקלעה ב-42 אחוז מהשדה .  הקינגס איבדו 17 כדורים לעומת 9 בלבד של הווריורס ,  וראו את יריבתם קולעת ב-51 אחוז מהשדה ,  כולל הפצצה מחוץ לקשת בדמות 12 מ-24 .
 מי שביטא היטב את רגשות הקינגס אחרי התבוסה הכואבת היה מאמנם ,  פול ווסטפאל . " יש לי תור לרופא שיניים מחר ,  ואם אלך בלי הרדמה בוודאי ארגיש טוב יותר משאני מרגיש עכשיו .  הובכנו .  גולדן סטייט שיחקה מצוין ,  הם היו פנטסטיים ".  טייריק אוואנס דיבר על חוסר הוודאות בקבוצה ,  עם קריצה ברורה לעסקת קווין מרטין ,  והוסיף : " אני חושב שזו חלק ששיחקנו כפי ששיחקנו ,  שחקנים דאגו שיעבירו אותם ,  זה מה שקורה לפני סגירת חלון הטריידים ". 
 ( עדכון ראשון :  7:58 ) 

טרייסי מקגריידי עבר לניו יורק
רשת ESPN מדווחת על טרייד ענק ,  במרכזו יעבור האולסטאר הדועך לתפוח הגדול .  יוז יגיע לסקרמנטו ,  גם קארל לאנדרי

