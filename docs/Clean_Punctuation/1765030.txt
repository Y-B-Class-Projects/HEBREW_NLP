אושר בקריאה ראשונה :  בעלי השליטה יפרעו את האג"ח שבידם רק לאחר שבעלי האג"ח יפרעו חובם
ח"כ חיים כץ : " אנו עדים לממקרים בהם בעלי השליטה זוכים לויתורים מפליגים על חשבון כספי הציבור "
 מליאת הכנסת אישרה בצהריים בקריאה ראשונה הצעת חוק לפיה במקרים בהם חברה חדלת פירעון או אינה עומדת בהתחייבויותיה ,  יפרעו בעלי השליטה את האג"ח שבידם רק לאחר שכל בעלי האג"ח יפרעו את חובם.יו"ר הוועדה ,  ח"כ חיים כץ  ( ליכוד )  ,  שהגיש את הצעת החוק אמר כי  " התיקון לחוק החברות שהתקבל היום במליאת הכנסת יעשה צדק וימנע מבעלי השליטה בחברה ציבורית בזיזת משאבים ציבוריים ,  תוך ניצול היתרונות המוקנים להם כבעלי שליטה.כץ הוסיף כי : " אנו עדים לא פעם למקרים שבהם בעלי האג"ח ,  שמממנים למעשה בכספם את פעילות החברה ,  יוצאים וידם על ראשם ואילו החברה ובעלי השליטה בה זוכים למעשה לויתורים מפליגים על חשבון כספי הציבור ,  באופן שגורם לתחושת אי צדק ". בהצעת החוק נכתב כי בניגוד למניות ,  תעודות התחייבות  ( לדוגמא - איגרות חוב )  ,  אינן מקנות לבעליהן ,  פרט לזכות לפרוע את חובם ,  זכויות נוספות כלפי החברה ,  כגון זכות לקבלת דיבידנדים ,  זכות הצבעה באסיפות הכלליות של החברה וכיו"ב .  ולכן ,  אין לבעל תעודת ההתחייבות כמעט כל אפשרות להשפיע על פעילות החברה .  בתוך כך ,  בשנים האחרונות נפוצה התופעה לפיה בעלי השליטה בחברה מודיעים כי החברה מתקשה לפרוע את חובותיה לבעלי האג"ח ,  כתוצאה מכך ,  שווי האג"ח פוחת באורח דרסטי ,  כאשר האפשרויות העומדות לבעלי האג"ח במקרה שכזה הן די מצומצמות - לנקוט בצעדים דרסטיים כנגד החברה ,  כגון דרישה לפירעון מוקדם של האג"ח ונקיטה בסנקציות הקבועות בשטר הנאמנות ,  כגון מינוי כונס או מפרק .  לחלופין ,  הם יכולים לנהל מו"מ עם בעלי השליטה שמטרתו השבת חלק מחובם .  ואולם ,  במו"מ זה ידם של בעלי השליטה בדרך כלל על העליונה.לדברי כץ , " אנו עדים לא פעם למקרים שבהם בעלי האג"ח ,  שמממנים למעשה בכספם את פעילות החברה ,  יוצאים וידם על ראשם ואילו החברה ובעלי השליטה בה זוכים למעשה לוויתורים מפליגים על חשבון כספי הציבור ,  באופן שגורם לתחושת אי צדק .  במקרים רבים רוכשים החברה או בעלי השליטה בה את איגרות החוב בתמורה לאחוז זעום מערכן הנקוב תוך פגיעה קשה בזכויות בעלי איגרות החוב ". 

אושר בקריאה ראשונה :  בעלי השליטה יפרעו את האג"ח שבידם רק לאחר שבעלי האג"ח יפרעו חובם
ח"כ חיים כץ : " אנו עדים לממקרים בהם בעלי השליטה זוכים לויתורים מפליגים על חשבון כספי הציבור "
 
