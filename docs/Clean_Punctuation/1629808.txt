הנמרים
חוץ מהכוכבים הבאמת גדולים של הפילים או הנשרים ,  יש עוד כמה שחקנים שחייבים לשים אליהם לב באליפות אפריקה הקרובה
הקשר היצירתי בן ה-22 של אספרנסה ,  כבר זכה לכינוי 'פיקאסו' במולדתו .  עכשיו יש לו הזדמנות להרשים את היבשת כולה ולהוביל את הנבחרת להצלחה בטורניר .  דראגי ,  פליימייקר המתנשא לגובה של 1.90 מטרים ונראה על פניו כבד וגמלוני יחסית לעמדתו במגרש ,  ניחן בכישורים טכניים מרשימים ומסוגל גם לכבוש שערים נפלאים ,  כפי שעשה ב-2:2 מול ניגריה במוקדמות .  עתידה של טוניסיה מונח על כתפיו
הילד שהוביל את גאנה הצעירה לזכייה במונדיאל עד גיל 20 והוכתר כמלך השערים ומצטיין הטורניר ,  עולה לליגה של הגדולים .  דומיניק אדייה כבר נרכש על ידי מילאן בעקבות ההצלחה באוקטובר ,  וכעת הוא אמור לעזור לנבחרתו לזכות בתואר היבשתי .  בעשור שחלף שיוועה גאנה לחלוץ שיספק את השערים וימנף נבחרת מוכשרת .  אדייה ,  אם יקבל את ההזדמנות ממאמנו ,  יכול להיות התשובה לסוגיה המרכזית בגאנה
דידייה דרוגבה ,  שמתעתד לפרוש מהנבחרת עם סיום מונדיאל 2010 ,  כבר מחכה מספר שנים למישהו יציב שיסייע לו בהתקפה ויירש אותו בבוא היום .  בחוף השנהב מקווים כי מז'רביניו תגיע הישועה .  החלוץ הוורסטילי של ליל ,  המסוגל לשחק בכל העמדות הקדמיות ,  מוליך את טבלת המבקיעים בליגה הצרפתית ,  ונחשב לאחד השחקנים המבוקשים באירופה בגיל 22 .  בכל זאת ,  לא כל שחקן אפריקאי זוכה לשם ברזילאי
אחד השמות המחוזרים בטורניר יהיה אבדו טראורה ,  קשרה בן ה-21 של בורדו .  מי שראה אותו במשחק נגד מכבי חיפה ,  לא יכול היה להתעלם מהשילוב הנדיר בין העוצמה הפיזית לשליטה המרשימה שלו בכדור ,  ואין זה פלא כי ברצלונה שמה עליו עין עוד לפני שהבקיע שער בצרפת .  מאלי איכזבה כשכשלה להעפיל למונדיאל ,  ומקווה לעתיד טוב יותר כשטראורה הוא נושא הלפיד של הדור החדש
מכירים את בקהאם של המזרח התיכון ?  זהו אחמד אל מוחמדי .  הקיצוני הימני בן ה-22 דחה מספר הצעות מאירופה בשלוש השנים האחרונות  ( דינמו בוקרשט ,  בלקבורן וסנדרלנד )  והפך לשחקן הרכב בנבחרת מצרים .  באנגולה תחסר אלופת אפריקה מספר שחקנים בכירים ,  ועבור אל מוחמדי זה בדיוק הזמן להתייצב בראש ולקחת את המושכות ,  גם אם יוצב שוב בעמדת המגן הימני הלא ממש חביבה עליו
אחת הנבחרות הצנועות באליפות אפריקה היא בורקינה פאסו ,  אך גם לה יש מספר לא מבוטל של כישרונות להציע .  את ההתקפה יובילו אריסטיד באנסה ממיינץ וחביב באמוגו מניס ,  אבל השם החם הוא ג'ונתן פיטרויפה ,  קשרה הצעיר של המבורג .  פיטרויפה ,  המשלב הגנה והתקפה במשחקו ,  הצליח להתאקלם אצל ברונו לבאדיה עד שפציעה השביתה אותו ,  ועליו מוטלת האחריות להוביל את הסוסים להישג מפתיע
אחד המאפיינים של קמרון בעידן פול לה גואן הוא הענקת הזדמנות לצעירים .  קמרון איבדה את הסקס אפיל מימי רוז'ה מילה ,  אך עדיין מייצרת שחקנים מרשימים .  ניקולא נ'קולו גדל באקדמיית קאג'י ,  ממנה יצאו גם סמואל אטו וקרלוס קאמני ,  ועונה אחת מרשימה במונאקו הספיקה לבלם כדי להפוך לשם חם בפנקסי הסקאוטים של המועדונים הבכירים באירופה ,  שהתרשמו מנתוניו הפיזיים .  והילד רק בן 19
כשמדברים על נבחרת טוגו ,  מיד קופץ לראש שמו של עמנואל אדבאיור .  אך גם חלוץ מנצ'סטר סיטי צריך מעט עזרה בנבחרת .  האיש האמון על הכוח המסייע הוא פלויד אייטה ,  קשר/חלוץ המושאל מבורדו לנאנסי .  אייטה ,  21 ,  משחק בדרך כלל בצד שמאל ,  והמהירות שלו כבר גרמה לכאבי ראש עבור מספר מגינים בצרפת .  טורניר טוב שלו יאפשר ללורן בלאן להחזירו לסגל האלופה בעונה הבאה
שלושה שוערים בנבחרת ניגריה ,  אחד נוסף בחוף השנהב ושני שחקני שדה בנבחרת זמביה - זו הנציגות המכובדת של הכדורגל הישראלי באליפות אפריקה .  מבין כולם ,  זו הזדמנות להתייחס לשם הפחות מוכר ברשימה ,  וויליאם נג'ובו שהגיע העונה לקרית שמונה בניסיון להוביל אותה בחזרה לליגת העל .  הקשר בן ה-22 הפך לאחרונה לשחקן הרכב בנבחרת ,  ובזמביה מקווים כי יהיה למנהיג כפי שעשה בהצלחה בנבחרת הצעירה
הוא אמנם מבוגר משאר החברים ברשימה ,  אך בהחלט כדאי לשים לב לאיש בעל השם הייחודי .  טיקו טיקו כבר בן 36 ,  ואחרי שהוביל את הנבחרת לאליפות יבשתית ראשונה מאז 1998  ( ממנה נותר כאחד משני השרידים היחידים )  ,  הבהיר כי יפרוש ממשחק בינלאומי בסוף הטורניר באנגולה .  שיאן ההופעות והשערים של מוזמביק ,  שעשה את מרבית הקריירה בדרום אפריקה ,  בהחלט ראוי לפרידה מכובדת ולפחות לשער אחד נוסף

הנמרים
חוץ מהכוכבים הבאמת גדולים של הפילים או הנשרים ,  יש עוד כמה שחקנים שחייבים לשים אליהם לב באליפות אפריקה הקרובה

