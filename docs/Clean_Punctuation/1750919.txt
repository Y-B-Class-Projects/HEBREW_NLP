סכנין :  מאיר כהן בספק לשבת
השוער סובל מכאבים בגבו ולא התאמן .  דנלאקי יחזור לסגל וינסה לשקם את מעמדו עד ינואר .  אבו סלאח הבטיח לשלם משכורות 
בשל המצב העגום בליגה ,  הגיע היום לאימון בני סכנין היו"ר החולה חסן אבו סלאח ,  וניסה לעודד את השחקנים לקראת המשך הליגה : " אסור להיכנס ללחץ ",  אמר היו"ר . " אני מאמין בכם ויודע שאתם מסוגלים להפגין יכולת טובה יותר ".  אבו סלאח גם הבטיח לשחקנים שמשכורותיהם ישולמו בקרוב .  
במישור המקצועי ,  לאחר שיחות עם אנשי ההנהלה והעובדה כי היא איננה הצליחה לשחרר כריסטיאן דנלאקי מהקבוצה בגלל מחלוקות כספיות ,  שוחח היום היו"ר עם המאמן סלובודן דראפיץ' ונתן לו אור ירוק להחזירו לאימונים ולסגל הקבוצה לקראת המשך הליגה .  הרומני ינסה להוכיח לסכנין כי הבאתו לא הייתה בחינם ואם ייכשל בכך ,  בינואר תחתוך הקבוצה את החלוץ .  
מעבר לכך ,  שני שינויים צפויים בהרכב סכנין במשחק הקרוב מול מ.ס אשדוד והם חזרתם של לירן כהן ויניב לוזון להרכב הקבוצה .  בסכנין מאמינים כי השניים ישפרו את משחק ההתקפה של הקבוצה הלוקה בחסר .  מי שנמצא בספק למשחק הוא מאיר כהן ,  שסובל מכאבים חזקים בגבו ולא נטל חלק באימון .  

סכנין :  מאיר כהן בספק לשבת
השוער סובל מכאבים בגבו ולא התאמן .  דנלאקי יחזור לסגל וינסה לשקם את מעמדו עד ינואר .  אבו סלאח הבטיח לשלם משכורות 

