מנהל בי"ס חשוד ברצח הכפול בקטטה ברהט
בית המשפט בב"ש האריך את מעצר שני חשודים במעורבות בקטטה בה נהרגו שני צעירים ,  אחד מהם מנהל בי"ס יסודי בעיר החשוד ברצח הכפול .  הקטטה פרצה על רקע סכסוך קרקעות בחמולת אל-הוזייל
בית משפט השלום בבאר שבע האריך היום  ( רביעי )  ביומיים את מעצרו של גבר המשמש כמנהל בית ספר יסודי ברהט בחשד לביצוע רצח כפול בקטטה אמש בעיר .  מעצרו של חשוד נוסף במעורבות בקטטה שהובילה למותם של שני תושבי העיר הוארך בשבוע וחשוד שלישי שנעצר שוחרר לביתו לאחר שהתברר כי לא היה מעורב בקטטה .  
עורך הדין אייל אביטל ,  פרקליטו של מנהל בית הספר ,  אמר בתגובה כי  " הלקוח שלי מכחיש כל קשר לירי .  שני האנשים שנהרגו נמנים על הפלג שלו ,  וגם הפצועים ,  כך שלטעון שהוא ירה בהם והרג אותם זאת בדיחה ".  בתוך כך ,  היום הובאו למנוחות בבית העלמין ברהט שני ההרוגים בקטטה .
 בקטטה שפרצה אתמול בין פלגים יריבים בשכונה של חמולת אל-הוזייל ברהט נהרגו גבר כבן 30 וגבר נוסף בן 25 ,  ושלושה בני אדם נוספים נפצעו ,  אחד באורח קשה ,  אחר באורח בינוני והשלישי באורח קל עד בינוני .  במהלך הקטטה נשמעו יריות וכוחות המשטרה שהוזעקו למקום עצרו את שלושת החשודים במעורבות בקטטה .  
גורמים במשפחה אמרו כי הרקע לקטטה הוא ככל הנראה סכסוך קרקעות .  סאלם אל הוזייל ,  תושב רהט שהיה בסמוך לאירוע אמר כי  " צריך לעשות פשיטה על כל המגזר הבדואי ולקחת מהם את כל הנשק שלהם ".  מפקד משטרת רהט רב פקד אייל אזולאי ,  אמר אמש שהמשטרה פועלת לאסוף ראיות כדי לקשור בין העצורים לקטטה עצמה . " החקירה נמצאת רק בראשיתה ,  ועצרנו שלושה חשודים בהם אנחנו חושדים שיש להם קשר ישיר לאירוע .  ככל שאנחנו יודעים ,  הקטטה התפתחה על רקע סכסוך קרקעות ". 

מנהל בי"ס חשוד ברצח הכפול בקטטה ברהט
בית המשפט בב"ש האריך את מעצר שני חשודים במעורבות בקטטה בה נהרגו שני צעירים ,  אחד מהם מנהל בי"ס יסודי בעיר החשוד ברצח הכפול .  הקטטה פרצה על רקע סכסוך קרקעות בחמולת אל-הוזייל

