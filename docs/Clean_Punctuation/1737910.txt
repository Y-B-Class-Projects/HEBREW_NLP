מפקד משטרת דובאי : " ישראל איימה לרצוח אותי "
 מפקד המשטרה בדובאי ,  אמר כי לאחר שטען שהמוסד אחראי לחיסולו של בכיר חמאס מחמוד מבחוח ,  קיבל שני איומים על חייו מישראל . " אמרו לי שאם חיי יקרים לי ,  עדיף שאשתוק "
 מפקד משטרת דובאי ,  דאחי חלפאן ,  גילה הבוקר  ( חמישי )  כי קיבל מישראל שני איומים על חייו לאחר שחשף את מעורבותו של המוסד בחיסול בכיר חמאס מחמוד מבחוח במלון בדובאי לפני שמונה חודשים .  בראיון לעיתון  " אל-איתיחאד "  היוצא לאור באיחוד האמירויות אמר חלפאן כי האיום הראשון התקבל ימים ספורים לאחר שהציג את התמונות בהן נראים אנשי המוסד מסתובבים במלון שבו התבצע החיסול .
" במסר שהועבר לי נאמר 'כדאי שתשמור על הגב שלך אם תמשיך לתת ללשון שלך דרור' ",  סיפר חלפאן .  הוא ציין כי כוחות הביטחון בדובאי ניסו לאתר את מקור האיום .  לדבריו ,  האיום השני הגיע בשיחת טלפון לאחד מקרובי משפחתו מאדם שהתברר כי החזיק באזרחות כפולה וכי סייע בעבר למוסד . " אותו אדם אמר לקרוב משפחתי שהוא מייעץ לי לשתוק ",  אמר חלפאן .
 בינואר 2010 נמצא מחמוד מבחוח מת בחדרו במלון בדובאי .  מספר שבועות לאחר מכן הציגה משטרת דובאי תצלומים ושמות של 27 חשודים בחיסול מבחוח כפי שצולמו במצלמות האבטחה במלון .  מפקד המשטרה המקומית ,  דאחי חלפאן ,  האשים את המוסד הישראלי כמי שעומד מאחורי החיסול אולם עד כה ישראל לא התייחסה להאשמות .  מבחוח ,  שהיה מעורב בחטיפתם ורציחתם של חיילי צה"ל אילן סעדון ואבי סספורטס בשנת 1989 ,  נקבר בסוריה .
 
מפקד משטרת דובאי : " ישראל איימה לרצוח אותי "
 מפקד המשטרה בדובאי ,  אמר כי לאחר שטען שהמוסד אחראי לחיסולו של בכיר חמאס מחמוד מבחוח ,  קיבל שני איומים על חייו מישראל . " אמרו לי שאם חיי יקרים לי ,  עדיף שאשתוק "
 
