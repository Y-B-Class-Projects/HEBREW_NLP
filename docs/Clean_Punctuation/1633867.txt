השיטפון הגיע למצרים - 12 בני אדם נהרגו
מזג האוויר הסוער והשיטפונות העזים פגעו גם במצרים .  12 בני אדם נהרגו בשיטפונות ,  בינהם גם תייר בריטי ,  נמלי מפרץ סואץ נסגרו ובתי מגורים רבים נהרסו לגמרי
 ( צילום רויטרס ,  עריכה :  יאיר דניאל ,  קריינות :  אילן שניג ) 
12 בני אדם נהרגו אתמול במצרים כתוצאה ממזג האוויר הסוער והשיטפונות העזים שפקדו אזורים רבים במדינה ,  בעיקר את חצי-האי סיני .  אחד ההרוגים הוא תייר בריטי .  העיתון המצרי  " אל-אהראם "  דיווח הבוקר  ( שלישי )  כי מבנים רבים נהרסו ולנמל התעופה בשארם א-שייח' נגרמו נזקים .  בנוסף ,  דווח כי בתי מגורים רבים באזור אסוואן ובחצי-האי סיני נהרסו כליל .
 בנוסף לכך ,  חמישה נמלים לאורך מפרץ סואץ ועקבה נסגרו בעקבות השיטפונות והסופות .  עוד דווח כי סירת מפרש טבעה באזור אסוואן וכי כוחות הביטחון המצרים הגישו סיוע לתושבי האזורים שנפגעו .  החזאים במצרים אמרו כי מזג האוויר הסוער צפוי להימשך עד סוף השבוע וצפויים שיטפונות באזור חצי-האי סיני .
 מזג האוויר הסוער פקד גם את רצועת עזה :  צוותי הצלה והגנה אזרחית הצליחו להציל אתמול בלילה עשרות מתושבי ג'חר א-דיכ וואדי עזה לאחר שהוצפו כליל .  הפלסטינים טוענים כי אותם אזורים הוצפו לגמרי לאחר שישראל פתחה את אחד הסכרים במקום מבלי להזהיר אותם ,  וכי היה חשש שבתיהם יוצפו ויטבעו .
 
השיטפון הגיע למצרים - 12 בני אדם נהרגו
מזג האוויר הסוער והשיטפונות העזים פגעו גם במצרים .  12 בני אדם נהרגו בשיטפונות ,  בינהם גם תייר בריטי ,  נמלי מפרץ סואץ נסגרו ובתי מגורים רבים נהרסו לגמרי

