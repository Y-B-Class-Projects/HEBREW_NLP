איש השיווק של 2009 :  רן גוראון 
סמנכ"ל השיווק של בזק סומן בזכות מהלך השקת רשת האינטרנט המהיר NGN והמיתוג מחדש של בזק כחברת התקשורת הביתית
 >  >  סמנכ"ל השיווק של בזק ,  רן גוראון ,  הוא איש השיווק של 2009 - כך קבעו חברי איגוד השיווק .  בנימוקי הבחירה צוין כי  " גוראון ניהל את מהלך המיתוג מחדש של בזק ,  שבמסגרתו התמקדה החברה בהרחבת השירותים בבית הלקוח תחת הסיסמה 'בזק - הכי טוב בבית' ".  חברי איגוד השיווק קבעו עוד כי  " נושא סביבת המחשוב הביתי נמצא בצמיחה אדירה ,  שנדחפת על ידי המסכים השטוחים ,  תעשיית הבידור ,  תעשיית הטלוויזיה וההתפתחויות האדירות באינטרנט .  כיום ,  לאחר כשנה ,  בזק מנכסת לעצמה את עולם הרשתות האלחוטיות  ( 90% בציבור משייכים רשתות לבזק )  ,  ויותר מחצי מיליון מלקוחות החברה כבר הצטרפו לרשת הביתית והם נהנים מחופש תנועה בבית .  הודות למהלך זה ולמהלכים נוספים ,  כמו השקת רשת האינטרנט המהיר ngn ,  ב-2009 רשמה בזק שיאים הן ברווחיות - יותר מ-50% מכלל ההכנסות - והן בתדמית ובנאמנות לקוחות בתחומי הטלפוניה והאינטרנט ".  גוראון התמודד על התואר בין היתר מול מנהל רשות המים ,  הפרופ' אורי שני ;  ראש אגף השיווק של אל על ,  עמית לבני ;  סמנכ"ל השיווק של yes ,  דרור בהט ;  דובר עיריית תל אביב יפו ,  הלל פרטוק ;  הבעלים של רשת רמי לוי שיווק השקמה ,  רמי לוי ;  מנכ"ל תמי 4 ,  דני טרגן ;  וסמנכ"ל מדיה אינטראקטיבית בחדשות ערוץ 2 ,  לירן דן .  עם זכייתו מצטרף גוראון לרשימה ארוכה של זוכים בשנים קודמות :  את העשור פתח אילן בן-דב ,  שזכה בתואר איש השיווק של 2000 בזכות בניית סאני תקשורת ,  יבואנית סמסונג - מותג הסלולר פורץ הדרך של אותה שנה .  ב-2001 זכה בתואר גבי רוטר ,  מנכ"ל ובעלי רשת קסטרו בעקבות פריצת הדרך של קסטרו בישראל ,  שרשמה באותה שנה זינוק של 200% ברווח הנקי .  ב-2002 ,  שבה יופלה היה אחד המותגים הבולטים בישראל ,  זכתה בתואר אשת השיווק של השנה מיכל המאירי ,  אז מנהלת אגף שיווק בתשלובת החלב של תנובה .  ב-2003 נבחר מנכ"ל בנק דיסקונט ,  גיורא עופר ,  בזכות גיוסם של כ-100 אלף לקוחות חדשים במסגרת אסטרטגיית הפנייה למשקי בית .  ב-2004 זכה שאול שלח ,  אז מנכ"ל חברת הממתקים של שטראוס-עלית ,  בעקבות פעילותו השיווקית ,  שהביאה לגידול של 30% בהיקף המכירות של עלית באותה השנה .  ב-2005 חלקו שניים את תואר איש השיווק של השנה :  העורך הראשי ומייסד themarker ,  גיא רולניק ,  ובעלי  " טדי הפקות ",  טמירה ירדני .  רולניק קיבל את התואר בזכות מהלך הפיכתו של themarker למוסף הכלכלה היומי של  " הארץ ",  ובנייתו כעיתון הכלכלי המוביל ;  ירדני זכתה בזכות הצלחת  " כוכב נולד ",  התוכנית הנצפית ביותר בטלוויזיה באותה שנה .  מנכ"ל שופרסל ,  אפי רוזנהויז ,  נבחר לאיש השיווק של 2006 ,  בעקבות בניית תוכנית אסטרטגית חדשה ותתי המותגים שופרסל-דיל ,  ביג ושופרסל-שלי .  איש השיווק של 2007 לא היה אדם אחד ,  אלא תעשיית הקולנוע הישראלי ,  בעבור הקפיצה שערכה התעשייה ,  שהביאה כ-13% מכלל באי הקולנוע לצפות בסרטים ישראליים .  איש השיווק של 2008 היה אבי ניר מנכ"ל זכיינית ערוץ 2 קשת ,  שנבחר בזכות הובלת מהפכת הריאליטי ב-2008 שבראשה פרויקט  " האח הגדול ". 

איש השיווק של 2009 :  רן גוראון 
סמנכ"ל השיווק של בזק סומן בזכות מהלך השקת רשת האינטרנט המהיר NGN והמיתוג מחדש של בזק כחברת התקשורת הביתית

