בית המשפט המחוזי הכריע :  החכרת קרקע ליהודים בעג'מי - מהלך חוקי
בית המשפט דחה את טענות האגודה לזכויות האזרח : " העתירה לוקה בחוסר תום לב "
 בית המשפט המחוזי בתל אביב דחה את עתירת האגודה לזכויות האזרח ו-25 תושבי יפו נגד זכייתה של חברת באמונה במכרז מינהל מקרקעי ישראל לבניית פרויקט ביפו עבור הציבור הדתי .  בית המשפט חייב את האגודה בהוצאות משפט על סך 20 אלף שקל לכל אחת מארבעת הנתבעים - מינהל מקרקעי ישראל ,  עיריית תל אביב ,  באמונה וקבוצת הרוכשים .  הפרשה החלה במאי 2009 אז זכתה חברת באמונה במכרז לחכירת קרקע בשטח של כ-6.4 דונם בין הרחובות פלט והאתרוג בשכונת עג'מי ביפו עליו ניתן להקים 40 דירות ושטחי מסחר .  מספר חודשים לאחר הזכייה ביטל מינהל מקרקעי ישראל את המכרז מחשש למהומות בין יהודים לערבים במקום .  במקביל עתרה האגודה לזכויות האזרח נגד באמונה ומינהל מקרקעי ישראל בטענה כי מדובר באפליה ,  שכן מי שלא נמנה עם הציבור-הדתי לאומי אינו יכול לקנות דירה בשכונה .  העותרים טענו עוד ,  כי יש לייעד את המגרש לפתרון מצוקת הדיור אצל ערביי יפו .  הפרשה נמשכה מספר חודשים ,  מה שמנע מחברת באמונה להתחיל את הבניה במגרש ,  על אף שעוד קום לעתירה הצליחה לשווק את כל יחידות הדיור .  בדיון אמר סגן נשיא בית המשפט המחוזי בתל אביב ,  השופט יהודה זפט כי אינו מוצא כל פגם בהתנהלות מינהל מקרקעי ישראל ובמכרז בו זכתה חברת הנדל"ן באמונה לבניית דיור ביפו .  השופט ציין כי לא נקבעה הגבלה על אופן שיווק הדירות שייבנו במגרש ומהעתירה עולה ספק רב של חוסר תום לב . " כדי להטיל על הזוכה במכרז מגבלות על אופן שיווק הדירות ,  היה הדבר חייב למצוא את ביטויו בתנאי המכרז .  איני מוצא פגם בהתארגנות של קבוצת אנשים המבקשים לגור בשכנות ,  כדי לאפשר להם לקיים אורח חיים הרצוי להם .  ראוי להוסיף ,  כי העתירה לוקה בחוסר תום לב .  בעוד רוממות השוויון בגרונם ,  מהעתירה עולה בבירור שלשיטת העותרים ראוי לייעד את המגרש למגזר המסוים ביקרו הם חפצים ",  כתב בית המשפט בהחלטתו.בדיון הראשון שהתקיים בנושא לפני למעלה מחצי שנה דחה השופט זפט את עתירת האגודה לזכויות האזרח וקבע כי  " נראה שאילו הזוכה במכרז היה מייעד את הדירות לשיווק לבני הקהילה הערבית ביפו לא היו המבקשים מוצאים בכך פגם ". האגודה לזכויות האזרח עתרה על כך לבית המשפט העליון ובדיון שהתקיים לפני חודשיים החליטו שופטי בג"ץ להחזיר את הדיון אל בית המשפט המחוזי ,  ומכאן ההחלטה הנוכחית .  ההחלטה גררה כעס רב מצד תושבי השכונה שטוענים כי הדבר יביא לפיצוץ ביחסים בין הערבים ליהודים בשכונה .  הערכות הן כי האגודה לזכויות האזרח תערער על פסק הדין לבית המשפט העליון .  מנכ"ל באמונה ישראל זעירא מסר בתגובה : " נמשיך לבנות בכל מקום בארץ .  המשימה הלאומית שלנו היא הבאת אנשי חינוך ,  מורים ורבנים לכל עיר בישראל על מנת לחזק את הזהות היהודית במדינה ". 

בית המשפט המחוזי הכריע :  החכרת קרקע ליהודים בעג'מי - מהלך חוקי
בית המשפט דחה את טענות האגודה לזכויות האזרח : " העתירה לוקה בחוסר תום לב "
 
