קופון פוליטי מקופת הגמ"ח
במשך עשרות שנים פעילים ארגוני גמ"ח בשכונות החרדיות ומלווים לבני המגזר מאות מיליוני דולרים בשנה ,  בלי שאף אחד יידע ויפקח  ?  השבוע ניסה ח"כ משה גפני לאלץ את משרדי האוצר וראש הממשלה לאשר בחוק את הפעילות ,  אבל עורר עליו את זעמו של בנק ישראל  ?  בגמ"חים טוענים : " אנ
 >  >  את המחזה הזה אפשר לראות כמעט בכל ערב :  בפתח דירה בשכונה החרדית בית וגן בירושלים מתקבצים עשרות אברכים חרדים ,  רובם אבות לילדים שהגיעו לפרקם .  הם ממתינים בתור לכניסה אל הרב יהושע נויבירט ,  מחזיקים בידם קומץ מסמכים .  לאחר שהם יוצאים משם ,  כיס החליפה שלהם נראה תפוח באופן משמעותי ,  בדרך כלל ב-30 אלף דולר טבין ותקילין .  בדירה בבית וגן מופעל אחד הגמ"חים  ( גמילות חסדים )  הגדולים ביותר במגזר החרדי - וכנראה בעולם - שמגלגל עשרות מיליוני דולרים בשנה .  השיטה פשוטה :  אם אתה משתייך לקהילה החרדית ,  יש לך המלצות של רבנים ,  החתמת שני ערבים ואתה מציג את האופן שבו תחזיר את הכסף - אתה זכאי מיידית לאשראי של עשרות אלפי דולרים ,  בלי אפילו אחוז של ריבית וללא הצמדה .  הגמ"ח של נויבירט הוא לא היחיד .  כמוהו מופעלים עשרות ומאות גמ"חים בריכוזים החרדיים .  המניע להפעלת גמ"ח כזה הוא דתי - סיוע לזולת ומתן הלוואה ללא ריבית - וגמ"חים כאלה פעלו לאורך כל ההיסטוריה היהודית .  אלא שהשבוע התברר כי הגמ"חים האלה פועלים בישראל שלא כחוק ,  משום שאין להם רישיון לפעילות בנקאית .  פעילות הגמ"חים דומה לפעילות בנקאית :  הכסף מגיע לידי הגמ"ח בעיקר באמצעות פיקדונות של הציבור ,  והגמ"ח מעביר את הכסף כאשראי לאנשים אחרים .  לפי הערכות ,  המחזור הכספי של כל הגמ"חים מגיע למאות מיליוני דולרים בשנה .  כספים אלה ,  לרוב ,  אינם מפוקחים על ידי הרשויות ואף אחד לא יודע מי הפקיד כסף ומי משך אותו .  הצעת חוק שהעלה השבוע יו"ר ועדת הכספים ,  ח"כ משה גפני  ( יהדות התורה )  ,  אמורה היתה לעגן בחוק את פעילות הגמ"חים .  ייתכן שלעולם לא היינו שומעים על ההצעה הזאת ,  אלמלא התפרסם כי גפני רקח הסכם עם בנק ישראל ,  האוצר ומשרד ראש הממשלה ,  שלפיו הוא יעביר במהירות את חוק בנק ישראל בוועדת הכספים - ובתמורה יאושר חוק הגמ"חים .  חוק הגמ"חים אכן אושר בוועדת השרים בדרך למליאה .  לאחר אישורו ,  הוציא בנק ישראל הודעה כי הוא מתנגד לחוק הגמ"חים במתכונתו הנוכחית .  גפני הכחיש את דבר העסקה ,  וכראיה לכך אף דחה ביום רביעי את ההצבעה בכנסת ,  עד שיאושר חוק בנק ישראל . " הכל שקוף"גם אם החוק נדחה בינתיים ,  הוא העלה השבוע כמה שאלות קשות לגבי פעילות הגמ"חים .  מכיוון שהכסף המועבר מיד ליד בגמ"חים אינו מדווח ואינו מפוקח ,  החשש הוא כי הם עלולים להיות בפועל מכבסות להלבנת הון ,  או אפילו דרך לסיוע לארגוני טרור . " הדברים האלה הם המצאות ובלתי נכונים בעליל ",  אומר משה מונטג ,  סגן ראש עיריית בית שמש ומי שמנהל את אחד הגמ"חים הגדולים במגזר , " הגמ"ח המרכזי ".   " זו הוצאת שם רע על מוסדות קדושים שכל מה שהם חפצים לעשות זה רק חסד עם אנשים .  להגיד שזה מקום להלבנת כספים זו פשוט בושה וחרפה ".  הגמ"ח של מונטג לא מתעסק רק בפעילות שגרתית של פיקדונות והלוואות ,  אלא מינף את השיטה :  הוא מפעיל תוכניות חיסכון של ממש .  הורים לילדים צעירים מפקידים בגמ"ח מדי חודש כמה עשרות דולרים ,  ובתמורה ,  כשמגיע מועד החתונה של הילדים ,  הם יכולים לגבות את כספם בתוספת הלוואה של כמה עשרות אלפי דולרים .  גמ"ח כזה לא עלול פשוט יום אחד לקרוס בגלל מעילה ?   " ב-20 השנה האחרונות התגלו יותר מעילות בבנקים מאשר בגמ"חים .  לא לחינם לאנשים יש אמון במנהלים של הגמ"חים - אנשים מפקידים בגמ"ח סכומים גדולים על אף שהם היו יכולים להפקיד את הכסף במקום אחר ולעשות אתו עסקים .  אם תסגור את כל הגמ"חים בישראל תעמוד בפני שוקת שבורה ,  כי יש הרבה אנשים שלא מסוגלים לכלכל את עצמם וחיים על הגמ"חים ".  ואולי זו הבעיה - אנשים מגלגלים כסף בגמ"חים ובסוף אין להם מאיפה להחזיר . " הג"מחים לא נותנים כסף לכל דורש .  יש קריטריונים ובודקים את יכולת ההחזר ".  היכן מושקע הכסף שנותר בידי הגמ"ח ?   " לא משקיעים את הכסף .  הוא יוצא להלוואות ".  האם תסכימו שיוטל עליהם פיקוח ?   " כבר מפקחים עלינו .  מישהו מנסה לברוח ?  הכל שקוף .  אנחנו עמותה מוסדרת ומגישים מאזנים עם רואי חשבון והכל ".  בשנים האחרונות השתכללה שיטת הגמ"חים וכיום אפשר למצוא במגזר פוליסות ביטוח חיים לכל דבר .  התוכנית ,  שנקראת  " ערבים "   ( מלשון הביטוי  " ערבים זה לזה ")  ,  מאגדת את המגזר בקבוצות של כ-12 אלף בתי אב .  אם חלילה מתרחש אסון ואחד מההורים בבתי האב החברים בקבוצה הולך לעולמו ומותיר אחריו יתומים ,  נערכת גבייה בסך 4 דולרים מכל חברי הקבוצה לכל יתום ,  כך שנאספים עבורו 50 אלף דולר לצורכי החתונה ,  בבוא העת .  מי שהגה את התוכנית הזאת הוא שמואל ליאני ,  בעל חברה העוסקת בתחום התקשורת בשם חשיבה המצאתית . " מדובר בעצם בחברת ביטוח .  הציבור החרדי התאגד לקבוצות גדולות שנוטלות על עצמן את האחריות ההדדית אחד כלפי השני .  אחרי שלוש שנים אפשר לומר בבירור שהתוכנית גאונית .  יש כיום בישראל 800 יתומים שכבר קיבלו את הסכום הזה ,  והגבייה השנתית מחברי הקבוצה היא כ-500 שקל - זול משמעותית מפוליסת ביטוח ".  הטעויות של גפני גפני הלך צעד אחד רחוק מדי בפרשת חוק הגמ"חים והחליק כמעט לתהום .  ראשית ,  לא ברור מדוע הוא העלה לסדר היום את נושא הגמ"חים - הרי אף גוף פיקוח לא הצהיר על כך שבכוונתו לסגור את הפעילות הזאת .  לדבריו ,  מטרתו היתה להסדיר את התחום בעקבות קושי ספציפי שהתגלה בעמותה מסוימת שמנהלת גם גמ"ח לקבל אישור ניהול תקין לצורך קבלת סעיף 46 הפוטר אותה ממס .  ואולם ביקורת רבה הוטחה בגפני השבוע ,  גם במגזר החרדי ,  על כך שעורר דובים מרבצם בלי סיבה הנראית לעין . " בשביל מה הוא היה צריך את החוק הזה ?  זה היה תורם רק לו ,  לא לנו ",  אמר השבוע מנהל גמ"ח .  אבל גפני ביצע פה גם שגיאה פוליטית חמורה .  גפני ,  פוליטיקאי ממולח ועתיר ניסיון ,  כמעט נפל לבור שאותו כרה .  בשנה האחרונה הוא מנהל את דיוניה של ועדת הכספים ביד רמה ונחשב יושב ראש ועדה חזק .  גפני הדגיש לא פעם שהוא לא רוצה להצטייר כמי שסוחט משאבים למען החרדים .  כפי שנחשף לראשונה ב-themarker ,  ראש הממשלה בנימין נתניהו ונגיד בנק ישראל סטנלי פישר ,  שנהפך ללוביסט העיקרי למען חוק בנק ישראל ,  לחצו על גפני להשלים את החקיקה במהירות עד 17 במארס ,  עת תתפזר הכנסת לפגרת הפסח .  גפני זיהה שעת כושר לגזור קופון פוליטי שיקנה לו אהדה ותמיכה בקרב ציבור בוחריו החרדים - חוק הגמ"חים .  בין אם היה דיל או לא ,  המסר של גפני נקלט היטב אצל גורמי הממשלה .  ועדת השרים לחקיקה אישרה ביום שלישי את הצעת החוק .  המשמעות :  הממשלה לא מתנגדת להצעת החוק ,  ומכאן פתוחה הדרך בפני גפני לקדמה .  גם פישר והמפקח על הבנקים רוני חזקיהו נרדמו בשמירה .  רק לפני שבועיים הפעיל חזקיהו לחצים כבדים על ועדת השרים לחקיקה לדחות את הצעת החוק לביטול עמלות עו"ש בחשבונות בנק פרטיים .  הפעם נזכר בנק ישראל להביע פומבית את התנגדותו רק לאחר שזו אושרה על ידי ועדת השרים .  פרשת  " חוק הגמ"חים "  ציירה את גפני באור אחר .  אולי בגלל זה מיהר והודיע על דחיית ההצבעה על חוק הגמ"חים עד לאחר חקיקתו של חוק בנק ישראל .  כך ,  הסביר ,  יוכיח ש"לא היה דיל ".  המודאגים יכולים להירגע :  חוק בנק ישראל יחוקק עוד לפני פגרת הפסח ,  וגפני ינסה לקדם את חוק הגמח"ים לאחר גמר הפגרה .  אבל יהיה עליו לעבוד קשה כדי לתקן את הנזק התדמיתי שגרם לו הדיל ,  שלטענתו לא היה ולא נברא .
 
קופון פוליטי מקופת הגמ"ח
במשך עשרות שנים פעילים ארגוני גמ"ח בשכונות החרדיות ומלווים לבני המגזר מאות מיליוני דולרים בשנה ,  בלי שאף אחד יידע ויפקח  ?  השבוע ניסה ח"כ משה גפני לאלץ את משרדי האוצר וראש הממשלה לאשר בחוק את הפעילות ,  אבל עורר עליו את זעמו של בנק ישראל  ?  בגמ"חים טוענים : " אנ

