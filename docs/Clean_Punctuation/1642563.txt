קלטת המין ברשות :  אבו מאזן יפטר את מקורבו
גורם בכיר ברשות מסר לעיתון  " אל חליג "  כי בכוונת יו"ר הרשות הפלסטינית לפטר את יד ימינו ,  ד"ר אל-חוסייני ,  לאחר חשיפת הקלטת בה הוא נראה מראיין את מזכירתו בחדר המיטות 
" יושב ראש הרשות הפלסטינית אבו מאזן זועם על ראש לשכתו ד"ר רפיק אל-חוסייני שהוצג בקלטת בערוץ 10 כמעורב בשחיתות מינית ,  ובכוונתו לפטר אותו מתפקידו לאחר שישוב מהודו ביום שבת "   כך דיווח היום  ( שישי )  מקור פלסטיני בכיר לעיתון  " אל-חליג' "  היוצא לאור באיחוד האמירויות .  מקורביו של אבו מאזן מסרו לעיתון כי ה"ראיס "  נחוש לשמור על יראת הכבוד ועל המוניטין שלו ושל הרשות הפלסטינית ולפיכך בכוונתו לוותר על שירותיו של אל-חוסייני .
 השבוע חשף הממונה לשעבר על המלחמה בשחיתות במנגנון המודיעין הפלסטיני ,  פהמי שבאנה ,  מסמכים וצילומים שמהם עולה כי בכירים ברשות שלשלו לכיסם מיליוני דולרים מכספים שנתרמו לרשות ממדינות אירופה .  בנוסף הוצגה קלטת וידאו שבה נראה אל-חוסייני ,  כשהוא מקיים  " ראיון עבודה "  בחדר המיטות עם מזכירה מיועדת ומכפיש את אבו מאזן ואת יו"ר הרשות לשעבר יאסר ערפאת .
 המקור מסר לעיתון כי מיד לאחר פרסום הפרשה מיהרה הרשות הפלסטינית להכחיש כל מעורבות של אל-חוסייני והאשימה את ישראל ברקימת מזימה נגדה .  אולם  " קלטת הווידאו ששודרה לא משאירה מקום לספק שאל-חוסייני מעורב בפרשת שחיתות מינית ".  לדבריו ,  אבו מאזן צפה כבר בקלטת והביע  " זעזוע כבד ". 
בכיר ברשות אמר השבוע לוואלה !  חדשות כי שבאנה  " חשף את הפרשה בעיתוי לא מקרי ולא תמים בכלל ".  לטענתו ,  חשיפת הפרשה בעת הזו נועדה לפגוע במאמצים לחדש את המשא ומתן עם ישראל .  הבכיר הודה כי  " קיימת שחיתות ברשות "  אולם  " לא בהיקפים שדובר עליהם בתקשורת ". 

קלטת המין ברשות :  אבו מאזן יפטר את מקורבו
גורם בכיר ברשות מסר לעיתון  " אל חליג "  כי בכוונת יו"ר הרשות הפלסטינית לפטר את יד ימינו ,  ד"ר אל-חוסייני ,  לאחר חשיפת הקלטת בה הוא נראה מראיין את מזכירתו בחדר המיטות

