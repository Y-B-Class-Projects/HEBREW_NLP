חיבוק ספרדי
למרות שספג ביקורות פושרות , " חיבוקים שבורים "  הוא חגיגה וויזואלית לעיניים וסיפור טראגי מצויין
הסופר הארי קיין נזכר יום אחד בחיים הקודמים שלו ,  בימים שהוא היה במאי צעיר ומצליח בשם מתיאו .  
לנה  ( פנלופה קרוז )  ,  שחקנית מתחילה ומבטיחה ,  מתחתנת עם הבוס שלה ארנסטו ,  בתקווה שהוא יספק לה ולמשפחתה  ( בעיקר לאביה החולה )  את השקט והבטחון שהם צריכים .  ארנסטו ,  שמאוהב מעל לראשו בלנה היפיפייה מחליט לפנק אותה ומשקיע סכום עתק בסרט החדש של הבמאי הפופולארי - מתיאו  ( לואיס הומאר )  .  בו לנה מתוכננת להופיע .  
עד מהרה ,  רומן מתפתח בין לנה ומתיאו .  ג'ודית  ( בלנקה פורטיו )  המפיקה של מתיאו היא הראשונה לצאת נגד הדבר ,  ונדמה שיש לה סיבה מוצדקת .  מכאן העלילה הולכת ומסתבכת  :  אהבות ,  בגידות ,  מסתורין ,  תשוקה עזה ותאונה אחת קטלנית שמשאירה את מתיאו עיוור ואת ארנסטו שבור לב .
 הסרט מלווה בסרטון של מאחורי הקלעים ,  חגיגה לחובבי אלמדובר .  גלריית תמונות ,  שלדעתי אפשר היה ולוותר על כל מה שבאמצע ולעשות פשוט גלריית תמונות של פנלופה קרוז .  וכמובן טריילר אחד מיותר .
 כמובן .  מי רוצה לוותר על סרט של אלמדובר ?  טראגי ,  מרגש וכמו כל סרטיו האחרים  פשוט חגיגה לעיניים .
 
חיבוק ספרדי
למרות שספג ביקורות פושרות , " חיבוקים שבורים "  הוא חגיגה וויזואלית לעיניים וסיפור טראגי מצויין

