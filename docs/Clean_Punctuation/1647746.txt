נכנסים לרבע האחרון
קליבלנד השלימה משחק מספר 60 וגברה 118:126 בהארכה על טורונטו .  ניצחון ללייקרס על הסיקסרס 90:99 ,  הפסד לאורלנדו
קבוצות ה-NBA מתקרבות להשלים בקרוב 60 משחקים כל אחת ,  מה שאומר שאנו עומדים להיכנס לרבע האחרון של הליגה המרתקת ביותר בעולם ,  לפני סדרות הפלייאוף המעניינות .  הלילה  ( בין שישי לשבת )  נערכו 12 משחקים בסך הכול .  עמרי כספי וחבריו בסקרמנטו קינגס גברו 99:103 בארקו ארינה על יוטה ג'ז  ( ראו ידיעה נפרדת מצורפת )  .
 לא פחות מאשר שלושה משחקים מתוך ה-12 נקלעו להארכה .  קליבלנד גברה בסיומה של אחת כזו ,  118:126 על טורונטו ראפטורס .  דאלאס ניצחה אחרי 53 דקות את אטלנטה 103:111 ,  כשגם שיקגו חגגה אחרי חמש דקות נוספות עם 111:115 על פורטלנד .
 ניו אורלינס הורנטס הנחילה הפסד לאורלנדו מג'יק 93:100 ,  יוסטון ניצחה את סן אנטוניו בקרב טקסניות 104:109 ,  הלייקרס גברו על פילדלפיה 90:99 ,  בעוד הקבוצה השנייה של העיר ,  הקליפרס ,  שוב נוצחה ,  הפעם 125:112 על ידי פיניקס .
 כל תוצאות הלילה :
 טורונטו ראפטורס  ( 26:31 )  - קליבלנד קאבלירס  ( 14:46 )  126:118  ( אחרי הארכה ) וושינגטון וויזארדס  ( 36:20 )  - ניו יורק ניקס  ( 37:20 )  118:116אטלנטה הוקס  ( 21:36 )  - דאלאס מאבריקס  ( 21:38 )  111:103  ( אחרי הארכה ) שיקגו בולס  ( 27:31 )  - פורטלנד בלייזרס  ( 27:34 )  111:115  ( אחרי הארכה ) ממפיס גריזליס  ( 29:29 )  - שארלוט בובקאטס  ( 29:28 )  93:89ניו אורלינס הורנטס  ( 28:31 )  - אורלנדו מג'יק  ( 20:39 )  93:100אוקלהומה ת'אנדר  ( 23:34 )  - מינסוטה וולבס  ( 46:14 )  92:109יוסטון רוקטס  ( 28:29 )  - סן אנטוניו ספרס  ( 24:32 )  104:109דנבר נאגטס  ( 19:39 )  - דטרויט פיסטונס  ( 37:21 )  102:107סקרמנטו קינגס  ( 39:19 )  - יוטה ג'ז  ( 21:37 )  99:103לוס אנג'לס לייקרס  ( 15:44 )  - פילדלפיה סיקסרס  ( 35:23 )  90:99פיניקס סאנס  ( 24:36 )  - לוס אנג'לס קליפרס  ( 34:24 )  112:125
לברון ג'יימס מתחיל להריח את משחקי הפלייאוף הקרבים ובאים והוא נכנס לעניינים .  הסופרסטאר של הליגה נפל ונחבל בצורה לא רצינית מספר פעמים במשחק ,  אבל סיים אותו כמו גדול עם 36 נקודות  ( 9 מ-13 ל-2 ,  1 מ-4 ל-3 ,  15 מ-16 מהקו )  ,  9 אסיסטים ו-6 ריבאונדים כדי להביא ניצחון נוסף לקאבס .  הקבוצה מקנדה הצליחה ,  ללא כריס בוש הפצוע ,  לכפות הארכה על המועמדת הרצינית במזרח ואף הייתה יכולה לנצח ,  אלא שזריקה שלה שניות לסיום לא פגעה אפילו בטבעת .  אנתוני פארקר קיבל כדור אחרון מהחוץ ויכול היה לגמור את המשחק ,  אבל גם הוא לא הצליח והמשחק נכנס להארכה ,  שם מו וויליאמס ופארקר גמרו את המשחק .
 אנטואן ג'יימיסון מתחיל לספק את הסחורה ואת עובדת הבאתו לקבוצה לאחרונה .  פורוורד הקאבס שיחק 46 דקות וקלע 22 נקודות כשהוא גם מוריד 11 ריבאונדים .  וויליאמס סיים גם עם 22 ו-6 אסיסטים ,  דלונטה ווסט קלע 15 ,  אנדרסון ורז'או 11 ו-8 ריבאונדים ,  פארקר עם 10 ו-6 אסיסטים .  אנדריאה ברניאני וג'ארט ג'ק הוליכו את המנוצחים עם 24 נקודות כל אחד .  הידו טורקוגלו קלע 18 .
 וושינגטון וויזארדס  ( 36:20 )  - ניו יורק ניקס  ( 37:20 )  118:116
כשקבוצה קולעת 25 אחוזים מהשדה בהארכה רוב הסיכויים שהיא תפסיד ,  אבל לקבוצה של מייק ד'אנטוני היה מזל שהיא התמודדה עם נמושה אחרת ,  לא קטנה ממנה בפני עצמה ,  הוויזארדס ,  מה שהביא לניצחון מספר 20 של הניקס .  מי האמין שזה יקרה ..  .  טרייסי מקגריידי פתח בחמישייה של הקבוצה מהתפוח הגדול וסיים משחק טוב מאוד של 23 נקודות ב-25 דקות וחצי .  טי מאק ,  שסבל מרגישות בברך ,  קיבל מנוחה ברבע האחרון ובהארכה ,  ולמזלו הקבוצה החדשה שלו הסתדרה בלעדיו .  אל הרינגטון דפק 37 על הראש של וושינגוטון והוריד 7 ריבאונדים ,  דייויד לי עם 25 ו-16 מנדרינות .  אנדריי בלאץ' הוליך את הקבוצה מעיר הבירה עם 26 נקודות ו-18 אגסים ,  רנדי פויה עם 22 ו-10 .
 האלופה ממשיכה בדרך הישרה שלה בניסיון להגן על התואר .  עוד משחק מצוין של פאו גאסול ,  שסיים עם 23 נקודות ו-11 אסיסטים ,  הביא ניצחון מספר 44 העונה לקבוצה של פיל ג'קסון ,  שיודעת שכעת היא מגיעה ליישורת האחרונה לפני הפלייאוף .  קובי בריאנט הסתפק ב-19 נקודות ו-8 אסיסטים .  האורחת מעיר האחווה הצליחה להיות צמודה ללייקרס כל המשחק ,  כאשר ב-3:40 הדקות האחרונות של המשחק הצהובים עשו קוואץ' רציני בהגנה ,  והחבורה האורחת הצליחה לקלוע באותו פרק זמן סל שדה אחד בלבד ,  מה שהביא לה הפסד מספר 35 בליגה .
 אנדרו ביינום ,  שנקנס ביום שישי ב-25 אלף דולר לאחר שביקר את השופטים במשחק ההפסד לדאלאס ,  הוציא את העצבים על הסיקסרס עם 20 נקודות ו-13 שאיבות ,  למאר אודום הוסיף 11 נקודות ו-9 ריבאונדים .  סמואל דאלמבר הוביל את פילדלפיה עם 24 נקודות ו-11 ריבאונדים ,  לואיס וויליאמס סיים עם 16 ו-7 מתנות .  אנדרה איגאודלה  ( 10 אסיסטים ,  9 ריבאונדים )  ות'דיוס יאנג עם 13 נקודות כל אחד .
 ניו אורלינס הורנטס  ( 28:31 )  - אורלנדו מג'יק  ( 20:39 )  93:100
המג'יק לא ידעו מאיפה הקוסם הזה נפל להם על הראש .  דייויד ווסט הנהדר המטיר עליהם עוד ועוד נקודות וסיים את המשחק עם 40 במניין .  הוא גם הוריד 10 ריבאונדים ,  והמג'יק ,  שנקלעו לרבע אחרון מחריד בו קלעו 13 נקודות בלבד ,  מגיעים להפסד מספר 20 העונה ,  כל זאת ללא כריס פול הפצוע שישב על הספסל חנוט בחליפה .  מרכוס ת'ורנטון נתן משחק טוב מאוד מהספסל של 18 נקודות ו-7 ריבאונדים ,  דארן קוליסון הוסיף 16 ו-7 אסיסטים .  דוויט הווארד הוליך את אורלנדו עם 26 נקודות ו-10 קטיפות ,  ג'אמיר נלסון קלע 19 וחילק 11 משלוחי מנות לחבריו .  האיש בעל השם המגניב ,  ג'יי ג'יי רדיק ,  קלע 11 .
 פיניקס סאנס  ( 24:36 )  - לוס אנג'לס קליפרס  ( 34:24 )  112:125
משחק נהדר של רובין לופז עם 30 נקודות ו-12 ריבאונדים הביא ,  ביחד עם אמארה סטודמאייר ,  שקלע 20 ,  ניצחון לשמשות .  גרנט היל תרם 18 נקודות ,  צ'אנינג פריי עם 15 נקודות ,  ג'ייסון ריצ'ארדסון קלע 14 ,  סטיב נאש הסתפק ב-8 נקודות ומסר 11 אסיסטים .  אריק גורדון הוליך את הקבוצה מעיר המלאכים עם 25 נקודות ,  טראוויס אאוטלו עם 18 ,  קרייג סמית 16 .
 1:37 לסיום המשחק המותח בפיליפס ארינה בג'ורג'יה רץ ג'ייסון קיד סמוך לקו האורך ונתקע ברגליו של מאמן אטלנטה מייק וודסון ,  שעמד סמוך מאוד לקו ולא הצליח לזוז אחורה מספיק מהר .  השופטים שרקו טכנית למאמן ההמום ,  ודאלאס הצליחה לכפות הארכה ,  לאחר שאטלנטה הייתה קרובה לניצחון .  בהארכה ,  המאבס לא היו צריכים עזרה מבחוץ .  קיד עצמו סיים משחק ענק עם טריפל דאבל של 19 נקודות ,  17 אסיסטים ו-16 ריבאונדים ,  דירק נוביצקי תקע 37 נקודות והוריד 9 ריבאונדים ,  ג'ייסון טרי עם 17 .  ג'ו ג'ונסון הוליך את אטלנטה עם 27 נקודות ו-10 אסיסטים ,  ג'מאל קרופורד וג'וש סמית  ( 11 תפוחים )  עם 18 נקודות כל אחד .
 דנבר נאגטס  ( 19:39 )  - דטרויט פיסטונס  ( 37:21 )  102:107
צ'ונסי בילאפס פגש את חבריו לשעבר ולא חס עליהם ,  כשהוביל את רשימת קלעי הקבוצה שלו עם 25 נקודות ב-35 דקות .  הוא נעזר ברכמלו אנתוני ,  שממשיך לתת עונה גדולה ורשם 24 נקודות .  ג'יי אר סמית הוסיף 15 נקודות .  ריפ המילטון הוביל את הבוכנות שעובדות לאט מאוד עם 20 נקודות .  רודני סטאקי קלע 19 והוריד 7 ריבאונדים ,  ג'ייסון מקסייל עם 16 ו-8 ריבאונדים ,  בן וואלאס קלע 9 ושאב 10 כדורים חוזרים .
 עוד משחק שהסתיים בהארכה הלילה .  אחרי שחוו שבועיים לא נעימים כלל ,  השיגו הבולס ניצחון משמעותי ויוקרתי על אחת מהבכירות במערב .  דרק רוז החטיא ליי-אפ שבעיניים עצומות הוא קובר 10 פעמים מ-10 ניסיונות ,  והמשחק נכנס להארכה .  אלא שחבריו של רוז כיפרו על ההחטאה שלו עם משחק הקרבה .  מעבר להחטאה שלו ,  רוז נתן משחק גדול של 33 נקודות ,  לואל דנג תפר 23 והוריד 7 פומלות ,  קירק היינריך סיים עם 17 .  למרקוס אולדריג' המטיר 32 והוריד 7 ,  ברנדון רוי עם 23 ,  מרקוס קמבי קלע 9 וסחב 11 מהקרש .  
יוסטון רוקטס  ( 28:29 )  - סן אנטוניו ספרס  ( 24:32 )  104:109
קרב הקאובוים בטויוטה סנטר נגמר בניצחון של הטילים .  יוסטון רשמה היסטוריה קטנה כשלראשונה ב-43 שנותיה של הקבוצה שלושה שחקנים קלעו לפחות 30 נקודות .  שלושת המאושרים הם :  קווין מרטין ,  שהגיע לא מכבר לקבוצה מסקרמנטו ,  וסיים עם 33 נקודות .  ארון ברוקס ,  שסיים עם 31 ולואיס סקולה במשחק ענק של 30 נקודות ו-13 ריבאונדים .  שאר החברים התחלקו בפירורים .  ג'ורג' היל אחד לא הספיק לספרס ,  כשהגארד קלע 26 נקודות .  טים דאנקן הוסיף 17 והוריד 8 ריבאונדים .  מנו ג'ינובילי עם 8 נקודות ו-10 ריבאונדים .
 ממפיס גריזליס  ( 29:29 )  - שארלוט בובקאטס  ( 29:28 )  93:89
סטיבן ג'קסון הוליך את הבובקאטס לניצחון עם 32 נקודות ו-11 שאיבות .  הוא הסתייע בבוריס דיאו ,  שקלע 18 ובטיירוס תומאס ,  שסיים עם 13 נקודות .  ג'ראד וואלאס עם 10 ו-8 ריבאונדים .  גם אצל הדובים סיימו ארבעה שחקנים בדאבל פיגרס :  זאק ראנדולף 24 נקודות  ( 10 ריבאונדים )  ,  רודי גיי עם 20 נקודות ,  או ג'יי מאיו 14 ומייק קונלי 13 .
 אוקלהומה ת'אנדר  ( 23:34 )  - מינסוטה וולבס  ( 46:14 )  92:109
קוין דוראנט קיבל לידיו זאבים חלושים ועייפים וטרף אותם עם 25 נקודות ו-9 ריבאונדים .  ראסל ווסטברוק סיים את המשחק עם 18 נקודות כשהוא לא מפסיק גם לחלק מתנות לחברים ,  לאחר שסיים עם 15 אסיסטים .  ג'ף גרין תרם 13 .  הזאבים מפסידים משחק שמיני מתשעת האחרונים שלהם ,  ועם 14 ניצחונות בלבד במאזן הם חווים עוד עונה עגומה .  קווין לאב הוליך את הקבוצה מהספסל עם 19 נקודות ו-8 ריבאונדים .  אל ג'פרסון הוסיף 12 .
 
נכנסים לרבע האחרון
קליבלנד השלימה משחק מספר 60 וגברה 118:126 בהארכה על טורונטו .  ניצחון ללייקרס על הסיקסרס 90:99 ,  הפסד לאורלנדו

