דודי סלע העפיל לחצי גמר טורניר שנאי
המחבט הישראלי הבכיר העפיל לחצי גמר טורניר שנאי בהודו ,  לאחר שגבר 6:7 ,  5:7 על לאקו הסלובקי .  יפגוש את ואוינקה
המחבט הבכיר של ישראל ,  דודי סלע  ( 43 בעולם )  ,  העפיל הערב  ( שישי )  לחצי גמר טורניר שנאי בהודו  ( פרסים בסך 398,250 דולר )  ,  לאחר שגבר ברבע הגמר על לואקש לאקו הסלובקי  ( 82 בעולם )  בשתי מערכות 6:7  ( 3 )  ,  5:7 .  
הישראלי  ( 5 בטורניר )  ,  שניצח בשמינית הגמר את קווין קים האמריקאי ,  השלים ניצחון שלישי העונה בסבב ,  והוא יפגוש בחצי הגמר משוכה גבוהה בהרבה ,  בדמותו של סטניסלס ואוינקה השוויצרי ,  המדורג שלישי בטורניר .  השוויצרי העפיל לחצי הגמר ,  לאחר שגבר על מיכאל ברר הגרמני 6:7  ( 5 )  ,  4:6 תוך 110 דקות .
 סלע גבר על יריבו תוך שעתיים פחות חמש דקות .  המערכה הראשונה נכנסה לשובר שוויון ,  שם עלה לאקו ליתרון 1:3 ,  אלא שמשם שעט סלע ל-3:7 ולניצחון במערכה הראשונה .  סלע פתח טוב את המערכה השנייה והוביל בה 1:3 .  הוא המשיך ל-3:5 ,  וכשהגיש למשחק נשבר על ידי הסלובקי .  במצב של 5:6 השיג הישראלי שתי נקודות שבירה ,  ניצל את השנייה וחתם את המשחק עם ניצחון חלק .
 בחצי הגמר השני יתמודדו מארין סיליץ' ,  המדורג שני בטורניר  ( 14 בעולם )  ,  לאחר שגבר על סנטיאגו גירלדו הקולומביאני 6:7  ( 3 )  ,  1:6 ,  והמדורג רביעי בטורניר יאנקו טיפסרביץ' ,  שניצח את תיימו דה בקר ההולנדי 5:7 ,  5:7 .
 
דודי סלע העפיל לחצי גמר טורניר שנאי
המחבט הישראלי הבכיר העפיל לחצי גמר טורניר שנאי בהודו ,  לאחר שגבר 6:7 ,  5:7 על לאקו הסלובקי .  יפגוש את ואוינקה

