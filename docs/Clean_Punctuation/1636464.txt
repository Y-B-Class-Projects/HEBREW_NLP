נציב שירות המדינה :  יש מכרזים פגומים ויש תפורים ולא ראויים ,  אבל לא כולם תפורים
הולנדר :  אנו משתדלים להדק את הפיקוח על המכרזים ;  בעבר מינויים פוליטיים היו כמעט נורמה במקומות מסויימים 
" יש מכרזים פגומים בשירות המדינה ,  ויש תפורים ולא ראויים .  אבל להגיד שכל המכרזים תפורים זה ממש לא נכון .  אני האחרון שאגיד שכל המכרזים נקיים .  אבל המצב כיום טוב לאין ערוך ממה שהיה בעבר .  באופן כללי יש מגמה של שיפור אבל יש הרבה מה לתקן "  - כך אמר בצהריים נציב שירות המדינה שמואל הולנדר בהופיעו בשדולה הפרלמנטרית למאבק בשחיתות הציבורית.הולנדר הוסיף ,  כי  " כל עובד שחושב שהיה פגם במכרז או נתקל במכרז תפור יכול להגיש לנו ערעור .  ביטלתי לא פעם ולא פעמיים מכרזים כי הגענו למסקנה שהערר מוצדק .  כמו כן ,  אנו משתדלים להדק את הפיקוח על המכרזים ,  ואף הדקנו את הפיקוח על המשרות המאויישות בלא מכרז ". לטענת הולנדר  " לפעמים פתיחת חקירה משמעתית היא יותר מהירה ,  יעילה ואפקטיבית מאשר פנייה למשטרה ,  שיש לה עומסים אדירים ולא יכולה להתעסק בכל תחום ".  הולנדר הדגיש כי כיום  " מינוי פוליטי יכול להוביל לכתב אישום פלילי .  בעבר מינויים פוליטיים היו כמעט נורמה במקומות מסויימים ". יו"ר השדולה ח"כ אריה אלדד  ( האיחוד הלאומי )  אמר כי  " הדיווחים מהרשויות ומשירות המדינה אומרים ש"כל המכרזים תפורים .  גם אם מדובר בהגזמה פראית ורק 50% מהמכרזים בשירות הציבורי תפורים אנו חיים בסדום ". אלדד הודיע שהשדולה תגבש הצעת חוק כדי להגביר את השקיפות של ועדות המכרזים באופן שכל חבר בהן וכל מי שמתמודד במכרזים יצטרך להצהיר מי פנה אליו ,  ואל מי הוא פנה בקשר למכרז .  לדבריו ,  הצעת החוק תטיל עבירה פלילית על הטיית מכרז וכן תעניק סמכות למשרד הפנים לבטל תוצאות מכרז שהוטה . " עלינו לסלק את  " מכונת התפירה "  של המכרזים מעולם השירות הציבורי ",  קבע אלדר.יו"ר ועדת החוקה ח"כ דוד רותם  ( ישראל ביתנו )  הציע להפוך  " מכרז תפור "  לעבירה פלילית שיש עימה קלון . " במקרה כזה כל ראש עיר יחשוב פעמיים אם שווה לו להפסיד את הקנדציה הבאה .  יש לתת כוח לפסול מכרזים תפורים ". אמנון דה הרטוך ,  לשעבר ראש אגף תמיכות במשרד המשפטים ,  הציע דרך לצמצום הטיית מכרזים  - " כל מועמד ביום הדיון בוועדת איתור או בוועדת מכרזים ימלא טופס שבו יציין למי הוא פנה בבקשה לסייע לו כדי לזכות .  במקביל לכך הציע הרטוך ,  כל חבר בוועדת האיתור ימלא טופס שבו יחשוף מי פנה אליו בבקשה לקדם עניינו של מועמד .  במקרה כזה ,  הסיכוי שהמועמד יקח סיכון ויפנה לאנשים שיקדמו את הבחירה באופן לא לגיטמי פוחת כי הוא מסתכן ". יועץ מבקר המדינה לשחיתות ציבורית מאיר גלבוע ,  הציע לקבוע סף של קרובי משפחה במשרד ממשלתי שאותו אי אפשר לעבור .
 
נציב שירות המדינה :  יש מכרזים פגומים ויש תפורים ולא ראויים ,  אבל לא כולם תפורים
הולנדר :  אנו משתדלים להדק את הפיקוח על המכרזים ;  בעבר מינויים פוליטיים היו כמעט נורמה במקומות מסויימים

