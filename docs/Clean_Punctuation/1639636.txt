חשד בארה"ב :  הרג מטופלים בסדנת סאונה
קואצ'ר רוחני ששלושה ממטופליו מתו במהלך טקס הזעה אינדיאני באריזונה נעצר בחשד להריגה .  השלושה נדחקו יחד עם עוד 50 בני אדם למבנה שחומם בתנאי סאונה ושהו בו יותר משעתיים
המנהיג הרוחני שקיים טקס באוהל זיעה אינדיאני בארצות הברית ,  בעקבותיו מתו שלושה בני אדם ,  נעצר אמש  ( רביעי )  בחשד להריגה .  
מקרי המוות אירעו באוקטובר האחרון במהלך טקס רוחני אותו ניהל ג'יימס ארתור ריי ,  קואצ'ר להצלחה ,  באתר ספא צפונית לעיר פיניקס שבמדינת אריזונה .  יותר מ-50 בני אדם נדחקו לתוך קופסת הזעה ,  מבנה מקורה בצורת כיפה המכוסה בברזנט ושמיכות ,  במשך יותר משעתיים ,  כדי להשתתף בטקס שאמור לטהר את גופם .
 שני משתתפים התעלפו במהלך הטקס ומתו באותו לילה .  אישה נוספת מתה שבוע מאוחר יותר ,  לאחר שהיתה מחוסרת הכרה .  לפי עדויות הנוכחים באירוע ,  ריי דחק במשתתפים לדחוף את עצמם מעבר לחולשות הפיזיות שלהם ,  וגער במי שרצה לעזוב .
" זאת היתה תאונה נוראית ,  אבל זאת היתה תאונה ,  לא מעשה פלילי ",  אמר עורך דינו של ריי ,  והוסיף כי הוא משוכנע שלקוחו יזוכה .
 
חשד בארה"ב :  הרג מטופלים בסדנת סאונה
קואצ'ר רוחני ששלושה ממטופליו מתו במהלך טקס הזעה אינדיאני באריזונה נעצר בחשד להריגה .  השלושה נדחקו יחד עם עוד 50 בני אדם למבנה שחומם בתנאי סאונה ושהו בו יותר משעתיים

