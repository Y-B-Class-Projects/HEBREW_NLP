אישום :  5 שוטרי מג"ב שדדו בדואים באילת
השוטרים מואשמים שהגיעו למתחם בעיר בו שוהים הבדואים ,  היכו אותם ושדדו מהם טלפון נייד .  כשהבינו שבמקום ישנה מצלמת אבטחה ביקשו מהם להשמיד את הראיות
לבית המשפט המחוזי בבאר שבע הוגש היום  ( חמישי )  כתב אישום נגד חמישה שוטרי מג"ב מפלוגת אילת ,  בגין מעורבות במקרי שוד ותקיפה של תושבי הפזורה הבדואית של באר שבע ,  שעובדים בעיר אילת ומתגוררים במתחם קרוואנים הממוקם בעיר .  
על פי כתב האישום ,  שהוגש באמצעות עו"ד טלי פלדמן מהמחלקה לחקירות שוטרים ,  בדצמבר האחרון הגיעו שלושה מהשוטרים - אדיר משה ,  יקיר יהודה ואופיר רווה - למתחם הקרוואנים במהלך סיור .  הם הורו לשלושה מתושבי אחד הקרוואנים לצאת החוצה ולהזדהות .  לטענת מח"ש ,  בשלב זה החלו השוטרים להכות את השלושה באמצעות פנס ומקל מטאטא .  לאחר מכן גנבו טלפון סלולרי מאחד הבדואים .
 עוד נטען ,  כי במהלך החודש שעבר הגיע שוב הודה ,  הפעם עם שני הנאשמים הנוספים - משה סבן ואבידור ברכה - לאתר הקרוואנים .  הם האשימו נער בן 17 בגניבת מכשיר טלפון וכרטיסי חיוג .  יהודה וסבן היכו את הנער בעוד ברכה נשאר בקרוואן .  
אחד מדיירי הקרוואן הראה לסבן כי במקום ישנן מצלמות אבטחה ,  ואז התנצלו השוטרים ,  ביקשו מהמתלוננים להשמיד את קלטות האבטחה והבטיחו לא לחזור למתחם .  ביום למחרת חזר רווה לאתר ,  וניסה לערוך  " סולחה "  עם המתלוננים ,  כדי שלא יעשו שימוש בקלטות האבטחה .  הוא קבע להיפגש מאוחר יותר עם אחד המתלוננים .  לפגישה הגיעו גם השוטרים האחרים ,  והתנצלו על התקריות .  כעבור כמה ימים החזירו את המכשיר הסלולרי שגנבו ,  וקיבלו לידיהם דיסק שהכיל כביכול את צילום התקיפה .   החמישה נאשמים בשוד ,  תקיפה ואיומים ,  ניסיון שוד ,  שימוש לרעה בכוח המשרה ושיבוש מהלכי משפט .
 
אישום :  5 שוטרי מג"ב שדדו בדואים באילת
השוטרים מואשמים שהגיעו למתחם בעיר בו שוהים הבדואים ,  היכו אותם ושדדו מהם טלפון נייד .  כשהבינו שבמקום ישנה מצלמת אבטחה ביקשו מהם להשמיד את הראיות

