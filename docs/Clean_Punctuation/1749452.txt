בתוך שבוע :  שלושה פועלים נהרגו בתאונות עבודה
שבוע קטלני באתרי העבודה :  מפעיל מנוף נפל מגובה של 54 מטרים ברמת השרון ונהרג .  מוקדם יותר השבוע ,  נהרג פועל מהתמוטטות משטח שיש בת"א ופועל נוסף נפל אל מותו בחולון
מפעיל מנוף כבן 30 נפל הבוקר  ( שישי )  מגובה של 13 קומות באתר בנייה ברחוב הגנים ברמת השרון ונהרג .  צוות מד"א דן שהגיע למקום קבע את מותו .  פרמדיק מד"א אמנון ורגימייסר סיפר כי  " הפועל נפל ככל הנראה מגובה של של כ-54 מטרים .  הוא התרסק במקום ורופא מד"א קבע את מותו .  זהו שבוע קטלני באתרי הבנייה ". 
ביום שני נהרג פועל בניין נוסף ,  לאחר שמשטח שנפל ממנוף פגע בו ברחוב רוטשילד בתל אביב .  צוות מד"א שהוזעק למקום ,  ביצע בו פעולות החייאה אך נאלץ לקבוע את מותו .  החקירה הראשונית העלתה כי משטח עליו עמד מנוף שהרים פלטות שיש ,  התמוטט .  הפלטות נפלו מגובה של 10 קומות והפועל שעמד ברחבת המבנה נהרג במקום .
 יום לפני כן נפל פועל בניין מהקומה ה-11 ונעצר בקומה השנייה באתר בנייה בפינת הרחובות ברקת ונעמי שמר בחולון .  רופא מד"א קבע את מותו .
 
בתוך שבוע :  שלושה פועלים נהרגו בתאונות עבודה
שבוע קטלני באתרי העבודה :  מפעיל מנוף נפל מגובה של 54 מטרים ברמת השרון ונהרג .  מוקדם יותר השבוע ,  נהרג פועל מהתמוטטות משטח שיש בת"א ופועל נוסף נפל אל מותו בחולון

