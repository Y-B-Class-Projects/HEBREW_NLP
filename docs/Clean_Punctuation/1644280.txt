ברקת רוצה שתבואו ללמוד אמנות בירושלים
ראש העיר הכריז על פתיחתו של פרויקט  " אמנות לומדים בירושלים ",  שמטרתו למשוך צעירים לבוא וללמוד אמנות בבירה .  בתוכנית :  יום פתוח לכל בתי הספר ,  מופעים ושלל פעילויות
תחת הכותרת  " אמנות לומדים בירושלים ",  הכריז השבוע ניר ברקת ,  ראש עיריית ירושלים ,  על פתיחתו של הפרויקט אשר מטרתו למשוך צעירים לבוא וללמוד אמנות בעיר הבירה .  
הפרויקט ייפתח ב-3 למרץ .  ישתתפו בו מוסדות הלימוד הגבוהים לאמנות בירושלים ,  ובהם בצלאל ,  מכללת הדסה ,  בית הספר לתיאטרון חזותי ,  בית הספר לקולנוע מעלה ,  בית הספר לקולנוע סם שפיגל ,  האקדמיה למוזיקה ולמחול ,  ניסן נתיב ,  מוסררה ומכללת אמונה .  
במסגרת הפרויקט ,  המתקיים זו השנה השלישית ,  ייערך יום פתוח בכל אחד מהמוסדות המשתתפים כאשר המטרה היא שהמבקרים יוכלו להסתובב בין בתי הספר השונים ולבחון את אפשרויות הלימוד שעומדות בפניהם .  בנוסף ,  יפעיל כל אחד מבתי הספר פעילויות ומופעים מרכזיים .  
בבצלאל ,  לדוגמא ,  יתקיים אירוע עיצוב כיסאות זוגיים כאשר הבאים ליום הפתוח יוכלו לעצב כסא שיוצג בתערוכה עצמה .  הסטודיו למשחק של ניסן נתיב יקיים אירוע השקה של החלל החדש שלו בבית אלישבע .  בבית הספר לקולנוע מעלה תתקיים הקרנת סרטים ביניהם הסרט  " ואהבת "   סרט העוסק בהומוסקסואליות בחברה הדתית .  ובסם שפיגל יתקיים סט צילומים של סרט רומנטי בהשתתפות הבאים ליום הפתוח כניצבים .
 מאלישבע מזי"א ,  מנכ"ל עמותת  " רוח חדשה ",  השותפה לפרויקט ,  נמסר כי  " בשנים האחרונות קורה משהו טוב בסצנת האמנות הצעירה בעיר .  אחרי כמה שנים של פעילות מאומצת לחיזוק אוכלוסיית האמנים הצעירים ,  אנו עדים לשינויים ולפריצות אמנותיות ברחבי ירושלים ".  
" רואים את זה במרכז העיר ,  בפתיחתם של מתחמי אמנות חדשים ,  ובאירועים שונים ",  אמרה מזי"א . " מעבר לכך ,  עכשיו רואים את זה גם בהתגייסות של בתי הספר הגבוהים לאמנות לטובת היום הפתוח המשולב ,  אשר מיועד לשווק את ירושלים כחבילה אחת אטרקטיבית לצעירים שרוצים ללמוד אמנות ". 
על פי הנתונים של עיריית ירושלים ,  נכון לשנת הלימודים אשר החלה בחודש אוקטובר 2009 לומדים במוסדות הלימוד הגבוהים לאמנות בעיר כ-3,500 סטודנטים .  הם מהווים כמחצית מכלל הסטודנטים לאמנות בישראל .
 
ברקת רוצה שתבואו ללמוד אמנות בירושלים
ראש העיר הכריז על פתיחתו של פרויקט  " אמנות לומדים בירושלים ",  שמטרתו למשוך צעירים לבוא וללמוד אמנות בבירה .  בתוכנית :  יום פתוח לכל בתי הספר ,  מופעים ושלל פעילויות

