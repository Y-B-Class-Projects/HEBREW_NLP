ואם ניפרד ?  
כיצד תיושם הרפורמה הפנסיונית ?  תשובות לחמישה מצבים אפשריים
על שם בעלי לשעבר רשומה קרן פנסיה חדשה וקופת גמל שנצברו בהן 500 אלף שקל בתקופת הנישואים .  על שמי לא רשום חיסכון פנסיוני .  כיצד יחולק הסכום לאור המלצות הוועדה ?  כמו כן ,  האם בעלי ואני נצטרך לשמור על קשר לצורך ניהול התיק ?  במקרה כזה תתבצע חלוקת רוחב :  תיק הבעל יחולק לשניים .  בתיק יישארו 250 אלף שקל ומעמדו יישאר כשהיה .  לך יפתח תיק חדש בשווי 250 אלף שקל ,  שאותו תוכלי לנהל באופן עצמאי .  בשלב ראשון תהיי במעמד של עמית לא פעיל ולכן התיק יפעל כתיק חיסכון בלבד ,  אך תוכלי להגיש בקשת הצטרפות כעמית מלא .  עליך לקחת בחשבון שחלוקת הקופות כפופה למס רוחבי בשיעור 10% .  בעלי לשעבר שירת בצבא קבע והוא יהיה זכאי לפנסיה תקציבית עם פרישתו .  כיצד תחולק קצבת הפרישה בין הצדדים ?  במקרה זה תתבצע חלוקת אורך :  כאשר הזכויות יבשילו הן יחולקו על ידי הצבא בינך לבין בעלך לשעבר בהתאם לחלקכם היחסי כפי שנקבע בפסק הדין .  הוועדה אף קבעה מנגנונים להגנה עליך מפני פעולות חד-צדדיות בפנסיה כגון שבירת החיסכון ,  דחיית קבלת הקצבה וכיוצ"ב .  על פי פסק דין של בית משפט ,  אני מקבלת כל חודש 30% מקצבת הפרישה של בעלי לשעבר שעבד בשירות המדינה וזכאי לפנסיה תקציבית .  בעלי גר כעת עם בת זוג חדשה .  במקרה שימות האם אהיה זכאית לקצבת שארים על פי החוק המוצע ?  כן .  זהו אחד החידושים הבולטים של ההצעה .  אם תתקבל ההצעה ,  גם את בתור הגרושה ,  תהיי זכאית לקצבת השארים .  ההצעה קובעת נוסחה לחלוקת הקצבה בינך לבין בת הזוג החדשה .  האם הצעת החוק תחול גם על בני זוג שהתגרשו לפני קבלתה ?  הצעת החוק כוללת מנגנון תחולה רטרואקטיבי לגבי בני זוג שהתגרשו לפני החוק ושבפסק דינם נקבעה חלוקה של קצבת הפרישה .  תידרש פרוצדורה מסוימת של רישום פסק הדין על מנת להחיל עליו את החוק החדש .  בנוסף ,  תידרש הפחתה מסוימת מקצבת הפרישה כדי לממן את הוספת הגרושה כזכאית לקיצבת השארים .  לי ולבן זוגי לשעבר יש פנסיות .  יש הפרש מסוים בין הסכום שצברנו ,  אך אנו מעוניינים להסדיר זאת באופן פרטי על ידי תשלום כספי מהאחד לשני וללא יצירת שותפות בחיסכון הפנסיוני .  האם זה אפשרי ?  כן .  הצעת החוק מאפשרת לבני זוג להתקשר בהסכם פרטי ובמקרה כזה כל חיסכון פנסיוני ישאר על שם בעליו ובני הזוג יקזזו זה את זה על ההפרש .  האם הצעת החוק חלה גם על ידועים בציבור או רק על נשואים ?  הצעת החוק חלה על זוגות נשואים וגם על ידועים בציבור .  מהו המעמד המשפטי של המלצות הוועדה כעת ?  ההמלצות יוגשו לממשלה ואם היא תאשר אותן ,  הן יגובשו כהצעת חוק ממשלתית .
 
ואם ניפרד ?  
כיצד תיושם הרפורמה הפנסיונית ?  תשובות לחמישה מצבים אפשריים

