השבוע בוול סטריט :  ספר הבז' ,  נתוני התעסוקה ודו"חות של חברות ישראליות נוספות
בין החברות הישראליות שדו"חותיהן יפורסמו נמצאות דלק US ,  ווקלטק ,  אלון USA וקמטק
לאחר שביום שישי ננעלו המדדים בוול סטריט במגמה חיובית ,  בין היתר בעקבות נתוני התמ"ג המתוקנים של ארה"ב ,  יצפו המשקיעים בשבוע הקרוב לספר הבז' של הבנק הפדרלי ,  ולנתוני התעסוקה של ארה"ב לחודש פברואר .  כמו כן יפורסמו במהלך השבוע דו"חות כספיים של מספר חברות ישראליות הנסחרות בוול סטריט .  בורסות וול סטריט השלימו ביום שישי ירידה שבועית ראשונה זה שלושה שבועות ,  אך סגרו את החודש הטוב ביותר מאז נובמבר .  מדד דאו ג'ונס ירד בסיכום שבועי ב-0.8% ,  אך בפברואר עלה ב-2.6% ;  נאסד"ק איבד בשבוע שעבר 0.3% ,  אך עלה בפברואר ב-4.2% ,  ואילו s & p 500 ירד ב-0.4% בשבוע שעבר ,  אך הוסיף בסיכום חודשי 2.8%.ביום שני יפתחו את השבוע נתוני ההכנסה האישית והצריכה הפרטית לחודש ינואר ,  אשר על פי תחזיות אנליסטים צפויות לעלות ב-0.4% כל אחת .  עוד ביום שני ,  תתאפשר הצצה למצבו של מגזר הייצור ,  בנתוני מדד מנהלי הרכש של מכון ism למגזר הייצור .  על פי התחזיות ,  צפוי המדד לרדת בפברואר ל-57.5 נקודות ,  לעומת 58.4 נקודות בינואר .  יומיים לאחר מכן יפורסם מדד ism למגזר השירותים .  ביום שלישי יפורסמו נתוני מכירות הרכב בארה"ב לחודש פברואר .  אנליסטים צופים כי המכירות יהיו בקצב שנתי של 10.5 מיליון בפברואר ,  ירידה קלה לעומת 10.78 מיליון יחידות בינואר .  יצרנית הרכב טויוטה ,  אשר כבר בחודש ינואר ספגה ירידה של 16% במכירותיה ,  בעקבות פרשת התקלות בדוושת הגז ,  צפויה לרשום ירידה נוספת .  ביום רביעי יפרסם הבנק הפדרלי את ספר הבז'  הדו"ח התקופתי לגבי מצב הכלכלה האמריקאית .  בחודש שעבר דיווחו 10 מתוך 12 מחוזות הבנק הפדרלי על שיפור בפעילות או בתנאים הכלכליים בהם .  השבוע ייחתם עם דו"ח התעסוקה לחודש פברואר .  להערכת אנליסטים ,  גל הקור בארה"ב ,  וסופות השלג שהביא עמו ,  עלולים להשפיע לרעה על נתוני התעסוקה ,  בשל המכירות הקמעוניות החלשות ועיכובים בפרויקטים שונים ,  שהביאו ככל הנראה מעסיקים לגייס פחות עובדים .  לפי תחזיות אנליסטים לסוכנות רויטרס ,  איבד שוק התעסוקה האמריקאי 50 אלף משרות בפברואר ,  בהשוואה ל-20 אלף משרות בינואר .  שיעור האבטלה ,  אשר בינואר ירד ל-9.7% ,  צפוי לעלות ל-9.8% .  עד כה דיווחו 96% מהחברות במדד s & p 500 על תוצאותיהן לרבעון הרביעי .  למעלה מ-70% מהחברות דיווחו עקפו את התחזיות לדו"חות הרבעון הרביעי ,  מעל לממוצע של 61% ברבעון טיפוסי ,  לפי נתוני תומסון רויטרס .  שלל חברות ישראליות צפויות לפרסם השבוע את דו"חותיהן הכספיים .  ביום שני יפרסמו את דו"חותיהן הכספיים דלק us ,  קמטק ,  המייצרת מערכות לסריקה של מעגלים מודפסים ופרוסות סיליקון ,  ויצרנית ציוד התקשורת על גבי האינטרנט ווקלטק .  למחרת יפורסם הדו"ח של אלון usa .  כמו כן צפויים במהלך השבוע דו"חות של ענקית המדיה הצרפתית ויוונדי ,  ו-wpp ,  חברת הפרסום הגדולה בעולם .
 
השבוע בוול סטריט :  ספר הבז' ,  נתוני התעסוקה ודו"חות של חברות ישראליות נוספות
בין החברות הישראליות שדו"חותיהן יפורסמו נמצאות דלק US ,  ווקלטק ,  אלון USA וקמטק

