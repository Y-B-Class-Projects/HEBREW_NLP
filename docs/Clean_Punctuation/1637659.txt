בני יהודה-הפועל פ"ת :  עובד לא בסגל בגלל הביקורות
הרכש של המלאבסים סובל מכושר לקוי ולא ישחק בבלומפילד  ( שבת ,  15:00 )  .  שלושה שינויים בהרכב של הזהובים
קשר הפועל פתח תקוה ,  ראובן עובד ,  לא ייכלל בסגל הקבוצה לקראת המשחק מול בני יהודה .  הסיבה :  הטענות שעלו נגדו בימים האחרונים בנוגע לעובדה שהוא סובל מכושר משחק וכושר גופני לקוי .  שחקנים בקבוצה הביעו תמיהה לגבי החתמת עובד כשאמרו : " העונה עוד מעט נגמרת ,  כמה זמן יחכו עד שהוא יחזור לכושר ?  ".  החלוץ עמנואל בסיט שעבר אתמול בבקרת התקציבים לא יהיה בסגל ,  משום שהשחרור הבינלאומי שלו טרם הגיע .  בסיט יצפה בחבריו מהיציע וייכלל בסגל החל מהשבוע הבא .  מההרכב ייעדר החלוץ עוסמן בשירו שמורחק בעקבות צבירת כרטיסים צהובים ורפי דהן הצעיר ,  שמקבל לאחרונה קרדיט רחב מאלי מחפוד ,  יפתח בהרכב .  מחפוד תרגל את אלי ביטון בהרכב ,  אבל ללא ארמון בן נעים ובשירו ייתכן שישנה את המערך וישחק בשיטת  " יהלום "  בקישור ועם שני חלוצים ,  אולי בתקווה לפתור את חוסר המחץ בהתקפה .  אם יוחלט לעלות עם חלוץ אחד ,  ארמון בן נעים ורפי דהן ישחק בכנפיים .  בקבוצה מרוצים מאוד מהעובדה שנבחרת ניגריה הודחה בחצי גמר בעקבות חזרתו הצפויה של השוער אוסטין אג'ידה ,  אבל דווקא העובדה הזאת גורמת לאלי מחפוד ללא מעט לבטים לקראת המשחק הבא מול הפועל חיפה .  השוער יוסי שקל מציג יכולת מצויינת עד עכשיו ,  כשלא ספג ארבעה משחקים ,  ואג'ידה יחזור מאליפות אפריקה לאחר הדחה של נבחרת ניגריה על ידי גאנה בחצי הגמר .  בקבוצה אמרו הבוקר : " זה כאב ראש חיובי ,  מחפוד יידע לפתור אותו ".  כצפוי ,  אג'ידה לא שותף במשחקי נבחרתו באף משחק באליפות .   הרכב משוער ,  הפועל פתח תקוה :  יוסי שקל ;  עמנואל מתיאס ,  דן אדו ,  גל כהן ,  שגיב כהן ;  עידן סרור ,  ג'ונתן אסוס ,  רפי דהן ,  גיא צרפתי ;  אלי ביטון ,  אלנתן סלמי .
 בני יהודה סיימה היום את ההכנות לקראת המשחק נגד הפועל פתח תקוה בבלומפילד .  חודש ינואר לא העיר פנים לזהובים ,  שנוצחו בשלושה מתוך ארבעת המשחקים האחרונים וצברו רק נקודה אחת מ-12 אפשריות מתחילת שנת 2010 .
 המאמן גיא לוזון מתכנן שלושה שינויים בהרכב הפותח כאשר עוז ראלי יפתח בעמדת המגן הימני ,  איבן גארידו שהחלים מפציעה יפתח כבלם במקומו של ניצן אהרונוביץ' המורחק ,  והשינוי הכי משמעותי הוא הכללתו בהרכב של הרכש מיכאל זנדברג בצד שמאל של הקישור על חשבונו של משה ביטון שיסופסל .  בעקבות הכנסתו של זנדברג לאגף שמאל ,  יפתח הקפטן אסי בלדוט בצד ימין בקישור .  בהעדרו של השוער הניגרי דלה איינוגבה ימשיך רן קדוש לעמוד בין הקורות .  בצוות המקצועי מקווים לקבל תפוקה התקפית מהצמד פדרו גלבאן ואלירן עטר שייפתחו בחוד .  הקשר עומרי אפק עדין לא החלים לגמרי מהפציעה במפשעה אולם הוא צפוי להיכלל מחר בסגל ולהיות על הספסל למקרה הצורך .
 מי שאינו שבע רצון ממעמדו הוא הקשר לירן כהן ,  שביקש מראשי המועדון לשחררו מהקבוצה .  בימים אלו בוחן סוכנו של הקשר גלעד קצב מספר אופציות בליגת העל וככל הנראה ביום ראשון תהיינה התפתחויות בנושא .  כהן מאוכזב מאוד מהעובדה שאינו מקבל דקות משחק ומתייבש על הספסל ,  וכבר לפני שבוע וחצי ביקש שיחרור מהשכונה .  החלוץ עומר רפס שוחרר מהקבוצה וחתם במדי בית"ר שמשון תל אביב מהליגה הלאומית .
 באסיפה הטקטית שנערכה היום לפני האימון הקרין לוזון לשחקניו קטעים ערוכים מהדרבי של מנצ'סטר במסגרת הגביע האנגלי השבוע .  לוזון ביקש מחניכיו לקחת דוגמא מהיונייטד ולשים לב כיצד שחקניה עומדים נכון על המגרש ,  מרווחים את המשחק ומניעים כדור בצורה סבלנית ונכונה .  כמו כן ביקש המאמן משחקניו לעשות המון תנועה במגרש ולשחק מהר בעיקר בחלק ההתקפי .
 ראשי ארגון האוהדים  " אריות יהודה "  הודיעו על כך שהם מחרימים את המשחק מחר והם צפויים להישאר מחוץ לאצטדיון במחאה על חילוקי דעות עם הנהלת המועדון .  ראשי הארגון החליטו לפתוח בצעדי מחאה כאשר הם מתכוונים לבקש מהיושב ראש חזי מגן והמנכ"ל משה דמאיו למכור את הקבוצה .
 הרכב משוער :  רן קדוש ,  עוז ראלי ,  איבן גארידו ,  דין מורי ,  כפיר אדרי ,  מהראן ראדי ,  סיניסה ליניץ' ,  אסי בלדוט ,  מיכאל זנדברג ,  פדרו גלבאן ,  אלירן עטר .
 
בני יהודה-הפועל פ"ת :  עובד לא בסגל בגלל הביקורות
הרכש של המלאבסים סובל מכושר לקוי ולא ישחק בבלומפילד  ( שבת ,  15:00 )  .  שלושה שינויים בהרכב של הזהובים

