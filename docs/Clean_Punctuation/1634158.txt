רוב חברות ההיי-טק מתכוונות לגייס עובדים ולהעלות שכר ב-2010
לפי מדד צבירן ,  רק 16% מחברות ההיי-טק בישראל מתכוונות לפטר עובדים בשנה הקרובה - לאחר שכ-80% מהן דיווחו על פיטורים במחצית השנייה של 2009
 >  >  תעשיית ההיי-טק הישראלית מביעה אופטימיות זהירה לקראת 2010 בכל הנוגע לפיטורי עובדים ,  גיוסים חדשים ,  העלאות שכר ומתן בונוסים - כך עולה ממדד צבירן ,  שערך פרופ' משה צבירן מאוניברסיטת תל אביב .  המדד מבוסס על נתונים של יותר מ-250 חברות ,  המעסיקות כ-100 אלף איש בתעשיית ההיי-טק בישראל .  כמחצית החברות במדגם  ( 57% )  הן חברות ישראליות שהנהלתן ומרכז פעילותן בישראל .  השלוחות המקומיות של חברות בינלאומיות מהוות 42% מהמדגם ושתי חברות נוספות הן מהסקטור הממשלתי-ציבורי .  בעוד שבמחצית השנייה של 2009 דיווחו רוב החברות  ( כ-80% )  על פיטורי עובדים ,  ובסך הכל דווח על פיטורי כ-2,000 עובדי היי-טק ,  תחזית הפיטורים למחצית הראשונה של 2010 נמוכה בהרבה :  רק 16% מהחברות ענו שבכוונתן לפטר - רובן קטנות ובינוניות .  שיעור המפוטרים הממוצע הצפוי בחברות אלה הוא 5.3% מכוח העבודה .  דרושים אלגוריתמאים התחושה כי המשבר הכלכלי נמצא בסופו ואנו נמצאים בפתחה של תקופת התאוששות וחזרה לצמיחה ,  מתבטאת גם בקצב הגיוס של עובדים חדשים .  75% מהחברות במדגם דיווחו על כוונתן לגייס כ-2,000 עובדים במחצית הראשונה של 2010 - כ-2% ממצבת העובדים בחברות .  מהנתונים עולה עוד כי על אף אווירת הקיפאון בשוק העבודה בחצי השנה החולפת ,  92% מהחברות דיווחו על גיוס עובדים חדשים במחצית השנייה של 2009 ,  ובסך הכל גויסו בתקופה זו כ-3,500 עובדים חדשים .  מספר המגויסים מצביע על היפוך מגמת הירידה שהחלה במחצית השנייה של 2008 .  עם זאת ,  מספר המגויסים החדשים נמוך באופן יחסי לתקופה שקדמה למשבר .  לדברי צבירן ,  מרבית הגיוסים לא נעשו כחלק מתהליך גידול של החברות ,  אלא במסגרת איוש משרות פנויות או טיוב כוח האדם .  רק 15% מהחברות דיווחו על גיוס עובדים למטרות גידול נטו במצבת העובדים .  מרבית העובדים גויסו לתחום הפיתוח - מהנדסי תוכנה ,  מהנדסי חומרה ,  מהנדסי בדיקות ובקרת איכות .  כ-40% מהחברות במדגם דיווחו על קשיים בגיוס עובדים בתחומים מסוימים .  בראש רשימת המקצועות שעדיין קשים לגיוס מובילים מהנדסי חומרה ,  מהנדסי rf ,  אלגוריתמאים ומהנדסי תוכנה בתחומי java וזמן אמת .  רק שליש מהחברות ביצעו עדכוני שכר ב-2009 ,  וכמחצית הקצו תקציב להעלאות שכר ב-2010 .  עובדי היי-טק רבים ספגו קיצוץ בשכר בשנה החולפת .  39% מהחברות במדגם דיווחו כי ביצעו הפחתות שכר לעובדים מאז המחצית השנייה של 2008 .  שיעור הפחתות השכר בחברות שנקטו צעד זה הוא 7.8% בממוצע .  במרבית החברות השכר המופחת עדיין בתוקף ,  והן טרם השיבו את המצב לקדמותו .  כפועל יוצא ,  הוקפאו גם עדכוני שכר תקופתיים .  רק כשליש מהחברות  ( 30% )  עידכנו שכר לעובדיהם במחצית השנייה של 2009 .  רובן  ( 77% )  ביצעו עדכוני שכר נקודתיים בלבד  ( בהשוואה ל-66% בתקופה המקבילה ב-2008 )  .  15% מהחברות עידכנו שכר רק לקבוצות מסוימות של עובדים ולא לכלל החברה .  8% מהחברות ביצעו עדכון שכר לכלל העובדים  ( בהשוואה ל-21% מהחברות בתקופה המקבילה ב-2008 )  .  הבשורה הטובה שמביא המדד היא שכמחצית  ( 54% )  מהחברות דיווחו שהוקצה תקציב להעלאות שכר ל-2010 .  רובן  ( 61% )  דיווחו כי הן מתכננות לעדכן שכר לכלל העובדים .  כרבע  ( 26% )  דיווחו כי העדכון לא ייעשה לכלל העובדים אלא רק לחלקם .  13% מהחברות טרם החליטו אם העדכון יכלול את כלל העובדים או רק את חלקם .  רוב החברות שהקצו תקציב להעלאות שכר מתכוונות לבצע עדכוני שכר במחצית הראשונה של 2010 .  לדברי צבירן ,  ניתוח מצרפי של הנתונים לגבי עדכוני שכר ב-2009 מצביע על ירידה חדה בשיעור החברות שעידכנו שכר לכלל העובדים - 10% מהחברות עידכנו שכר לכלל העובדים ב-2009 ,  לעומת ל-39% ב-2008 .  חוזרים לשיטת הבונוסים רוב החברות לא העניקו בונוסים ב-2009 וכרבע חילקו בונוסים לכל העובדים .  רוב החברות  ( 64% )  לא העניקו בונוסים במחצית השנייה של 2009 .  כרבע דיווחו על הענקת בונוסים לכלל העובדים או לחלקם ,  בהיקף ממוצע של 1.3 משכורות חודשיות .  היקף הבונוס הממוצע לעובדים שווה ערך ל-1.2 משכורות .  הבונוס הממוצע למנהלי ביניים  ( ראשי צוותים ומנהלי מחלקות )  היה 1.5 משכורות חודשיות ,  ואילו הבונוס הממוצע שניתן לדרג הניהול הבכיר היה 2.7 משכורות .  כמחצית החברות במדגם דיווחו על כוונתן להעניק בונוס לעובדים במהלך המחצית הראשונה של 2010 .  זוהי עלייה של כ-10% ביחס לתקופה המקבילה אשתקד .  שיעור הבונוס הצפוי הוא כ-1.35 משכורות .  לדברי צבירן , " תנאי הפתיחה של 2010 נראים שונים באופן משמעותי מאלה של השנה הקודמת ,  כשבשלב זה נראים סימנים ברורים של התאוששות וחזרה למסלול של צמיחה .  סימני ההתאוששות עדיין לא מצאו את ביטויים בשינוי מדיניות בתחום השכר וההטבות בתעשיית ההיי-טק במחצית השנייה של 2009 ,  ואולם הם הפחיתו באופן משמעותי את החרדה בענף ויצרו תחושת רווחה שמוצאת ביטוי בתכנון השינויים לקראת 2010 . " ניתוח נתוני החברות לגבי מגמות ההעסקה  ( גיוסים ,  פיטורים ועזיבות )  מביא אותנו להערכה כי רמות השכר בתעשיית ההיי-טק צפויות לעלות ב-2010 בשיעור ממוצע של כ-3.8%-4% .  לאור רמות האינפלציה ב-2009 ,  הרי שבמידה שעדכוני השכר הצפויים יהיו ברמות לעיל ,  הרי שהן יפצו את העובדים על השחיקה בשכרם בשנה שחלפה ולא יהוו עדכון שכר ריאלי ". 

רוב חברות ההיי-טק מתכוונות לגייס עובדים ולהעלות שכר ב-2010
לפי מדד צבירן ,  רק 16% מחברות ההיי-טק בישראל מתכוונות לפטר עובדים בשנה הקרובה - לאחר שכ-80% מהן דיווחו על פיטורים במחצית השנייה של 2009

