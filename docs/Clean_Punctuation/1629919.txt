חדשות טובות לשוק הדיור בארה"ב :  הריבית על המשכנתאות ירדה בראשונה זה 5 שבועות
הריבית נסוגה משיא של 4 חודשים ל-5.09% ,  לפי נתוני ענקית המשכנתאות פרדי מאק
הריבית על המשכנתאות בארה"ב ירדה בראשונה זה חמישה שבועות ,  ונסוגה משיא של ארבעה חודשים ,  אולם עודנה גבוהה כעת מרמתה בתקופה המקבילה בשנה שעברה .  הריבית על המשכנתאות ל-30 שנה ,  הנחשבת למשכנתא הסטנדרטית בארה"ב ,  ירדה בשבוע החולף לרמה של 5.09% לעומת 5.14% בשבוע הקודם ,  מסרה היום ענקית המשכנתאות פרדי מאק .  בשבוע המקביל בשנה שעברה היתה הריבית ברמה של 5.01%.העלייה בריבית על המשכנתאות בארה"ב במהלך חודש דצמבר הגבירה את החששות מפני פגיעה בניסיונות הממשל והבנק הפדרלי לעודד את התאוששות שוק הדיור .  הריבית על המשכנתאות נפלה בתחילת דצמבר לשפל של 4.71% על רקע המשך יישום תוכנית הבנק הפדרלי לרכוש אג"ח מגובות משכנתאות בהיקף של עד 1.25 טריליון דולר שנועדה להוריד את הריבית .  עם זאת ,  בהמשך עלתה הריבית במשך ארבעה שבועות ברציפות והגיעה לשיא של ארבעה חודשים .  עם זאת ,  בסיכומו של עשור ,  רמת הריבית על המשכנתאות בארה"ב נמוכה בכשליש מרמתה בתחילת העשור ,  כאשר נסקה לרמה של 8.6% בחודש מאי 2000 .
 
חדשות טובות לשוק הדיור בארה"ב :  הריבית על המשכנתאות ירדה בראשונה זה 5 שבועות
הריבית נסוגה משיא של 4 חודשים ל-5.09% ,  לפי נתוני ענקית המשכנתאות פרדי מאק

