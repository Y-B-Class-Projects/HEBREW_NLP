מדוע פורד תהיה חברת המדיה הבאה 
דיגיטל פטרול
 >  >  אחרי שנים של הבטחות וניסויים ,  נראה שתעשיית הרכב ,  ופורד בראשה ,  צועדת בביטחה לתוך עולם שבו המכוניות לא רק מציעות מערכות בידור מקיפות ומקוונות ,  כי אם יכולות להשפיע על לפחות חלק מההוצאות של בעליהן .  האייטם הזה והבאים נבחרו מתוך עשרת האייטמים של  " דיגיטל פטרול ",  הניוזלטר השבועי של themarker למקצועני עולם השיווק והפרסום הדיגיטלי .  1 .  מדוע פורד עשויה להיות חברת המדיה הבאה  (  ( craig daitch ,  advertising age ,  11/1/10 ,  http :/ /bit.ly/6kpw1x )  גם קרייג דייטץ' היה בתערוכת מוצרי האלקטרוניקה בלאס וגאס ,  ces ,  ולדעתו החדשות הגדולות היו שיצרניות הרכב עומדות לפני שינוי :  מעבר ממצב שבו כלי הרכב שהן מייצרות הם בעלי מערכות סטריאו ניידות למצב שבו כלי הרכב עצמם הם מערכות בידור ומדיה מלאות .  העובדה שמנכ"ל פורד ,  אלן מולאלי ,  היה זה שנשא את הנאום המרכזי בוועידה - ולא נשא אותו מנהל של חברת טכנולוגיה גדולה - מעידה על השינוי .  חיבור של המכוניות לאינטרנט עשוי גם להפוך אותן לגורם משפיע על הוצאות בעליהן ,  בוודאי כשהן בתנועה .  2 .  הצרכנים מעבירים את הוצאותיהם לטלפונים הניידים  ( emarketer ,  11/1/10 ,  http :/ /bit.ly/7g8no0 )  האם הבטחת המסחר הנייד מתממשת ?  כמעט 40% מהנשאלים בסקר שנערך על ידי compete בקרב בעלי טלפונים חכמים ברבעון השלישי של 2009 ,  השיבו שרכשו באמצעות המכשיר משהו שאינו קשור לטלפון הנייד שלהם בחצי השנה האחרונה .  שתי הפעילויות המסחריות הפופולריות ביותר בקרב המשיבים בסקר  ( 68% )  היו חיפוש אחר מידע הנוגע למשלוח שניתן לרכוש באינטרנט וחיפוש אחר כתובת או שעות פתיחה של חנויות טרם ההגעה אליהן .  3 .  המהפכה :  קוקה קולה ויוניליוור נוטשות אתרי קד"מ עצמיים לטובת פעילות במדיה חברתית  ( will cooper ,  new media age ,  14/1/10 ,  http :/ /bit.ly/5epbwk )  שתיים מענקיות מוצרי הצריכה הזולים  ( fmcg )  הגדולות ביותר בעולם ,  קוקה קולה ויוניליוור ,  החליטו לנטוש ,  אם כי לא לחלוטין ,  את המודל של הקמת אתרי אינטרנט בבעלותן לצורכי קידום מכירות - ולבצע יותר ויותר את הפעילות הזו בתוך קהילות קיימות ,  כלומר באתרי מדיה חברתית כמו פייסבוק ויוטיוב .  במקרים שבהם כן יוקמו אתרים בבעלות החברות ,  הם יפנו לעמודים הרלוונטיים ברשתות החברתיות .  4 .  חושבים שגם אתם צריכים פרסומות בתלת-מימד ?   ( nick parish ,  advertising age ,  11/1/10 ,  http :/ /bit.ly/8ubvzg )  והנה עוד נושא שהיה במרכז ces :  מערכות תצוגה בתלת-מימד ,  בעיקר טלוויזיות ומחשבים .  האם גם אתם צריכים להשתמש בטכנולוגיה הזו לצרכים פרסומיים ?  אם אתם מפרסמים בקולנוע ומעוניינים להשאיר חותם לפני סרטים כמו  " אווטאר ",  התשובה היא חיובית ,  אומר אחד המומחים ב-adage .
 
מדוע פורד תהיה חברת המדיה הבאה 
דיגיטל פטרול

