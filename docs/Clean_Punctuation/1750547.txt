המסחר בת"א ננעל בעליות שערים 
יום המסחר בבורסת תל אביב ננעל במגמה חיובית .  מדד ת"א 25 עלה ב-0.4% ,  ת"א 100 התחזק ב-0.5% ,  מדד מניות הבנקים הוסיף לערכו 0.2% ומדד הנדל"ן השיל מערכו 0.9%
יום המסחר השני השבוע נסגר בעליות שערים .  מדד ת"א 25 עלה ב-0.4% וסגר ברמה של 1277.28 נקודות .  מדד ת"א 100 עלה ב-0.5% לרמה של 1177.12 נקודות .  מדד מניות הבנקים הוסיף לערכו 0.2% ,  ומדד הנדל"ן ירד ב-0.9% .  
המסחר התנהל על רקע הציפיות להודעת הבנק הפדרלי בארה"ב ביום רביעי לגבי היקף ההרחבה הכמותית .  הפד צפוי לחשוף השבוע את תוכניתו לסבב שני של הרחבה כמותית  ( Quantitative Easing )  .  
ביום חמישי העריך העיתון  " וול סטריט ג'ורנל "  כי תוכנית ההרחבה הכמותית תכלול רכישות אג"ח ממשלתיות בהיקף של כמה מאות מיליארדי דולרים על פני מספר חודשים - פחות מההערכות של חלק מהכלכלנים שצפו תוכנית בהיקף של 2 טריליון דולר .  הרחבה כמותית גדולה מהצפוי ,  מעריכים כלכלנים ,  תדחוף את השקל ,  ובעקבותיו את הבורסה הישראלית כלפי מעלה .  
בעולם ,  BHP ביליטון מתכננת להעלות את מחיר הצעת הרכש שלה לענקית האשלג הקנדית פוטאש  ( 0.08%  ,  145.21 )  ,  כך דיווח אמש העיתון  " סאנדיי טיימס ",  על פי מקורבים לעניין .  לפי הדיווח ,  BHP שוקלת להעלות ב-10% את ההצעה ,  שעומדת כיום על 130 דולר למניה ובסך הכל 39 מיליארד דולר .  
אורבוטק ,  יצרנית ציוד הבדיקה למעגלים מודפסים ולמסכים שטוחים ,  היכתה את תחזיות האנליסטים בתוצאות הרבעון השלישי של 2010 .  הכנסות החברה ברבעון החולף צמחו ב-72% בהשוואה לתקופה המקבילה אשתקד והסתכמו בכ-158.1 מיליון דולר .  זאת לעומת תחזית השוק להכנסות של 125.8 מיליון דולר .  ברבעון הקודם ,  דיווחה החברה על הכנסות של 145.8 מיליון דולר .  
אורכית מזנקת ב-9.5% לאחר שהודיעה היום על הזמנה נוספת ,  המוערכת בכמה מיליוני דולרים ,  לאספקת קופסאות תקשורת להודו .  קופסאות התקשורת מאפשרות העברת שידורי טלוויזיה באיכות גבוהה  ( HD )  ושירותי וידיאו סלולרים מדור 3.5 .  ההזמנה היא חלק מחוזה שחתמה אורכית לפני כשנה עם חברת התקשורת BSNL ההודית .  
בזירה המקומית ,  המסחר התנהל על רקע גל של גיוסים .  מספר חברות הנפיקו אתמול איגרות חוב למוסדיים ולציבור בסכום כולל של כ-500 מיליון שקל .  בין החברות המנפיקות :  בנק ירושלים ,  כלכלית ירושלים וב.יאיר .  
חברת הכבלים HOT הוסיפה קרוב ל-1% על רקע גיוס האג"ח ראשון בתולדותיה בהיקף של מיליארד שקל .  החברה פירסמה היום כי חברת הדירוג מדרוג העניקה לה דירוג אשראי של A1.מניית החברה נסחרת ביציבות .  
קבוצת דלק הודיעה הבוקר כי היא מנהלת מגעים עם דלק נדל"ן לרכישת רודשף כנגד קיזוז הלוואות .  רודשף הוא מותג תחתיו פועלות חברות זרות המחזיקות ומפעילות תחנות שירות בכבישים מהירים באנגליה .  מניית דלק נדל"ן הגיבה בעלייה של 6% .  

המסחר בת"א ננעל בעליות שערים 
יום המסחר בבורסת תל אביב ננעל במגמה חיובית .  מדד ת"א 25 עלה ב-0.4% ,  ת"א 100 התחזק ב-0.5% ,  מדד מניות הבנקים הוסיף לערכו 0.2% ומדד הנדל"ן השיל מערכו 0.9%

