ניצחון הבינוניות
כשצ'אק אידסון בורח מאחריות ,  אנדרסון לא יציב ודייויד בלות'נטאל הוא הגבוה המרכזי שלה ,  מכבי תל אביב לא תגיע רחוק .  למזלה ,  היא משחקת ביורוליג
התוכנית הראשונית היתה להפקיד את הקבוצה בידיו של צ'אק איידסון .  שחקן אינטליגנטי ,  מסוגל לשחק בכמה עמדות ,  מוסר מצוין וקלעי בחסד .  איידסון איכזב .  מתחילת העונה הוא בורח מאחריות ומפגין פסיביות מוזרה ,  אתמול הוא זרק לסל ארבע פעמים במשחק שיכול היה להציב את מכבי תל אביב בעמדה מצוינת להעפלה לרבע גמר .  תוכנית הגיבוי היתה לתת את המפתחות לאנדרסון ,  שבמיטבו הוא אחד האתלטים והקלעים הטובים באירופה .  אלא שאנדרסון חסר יציבות ,  ואחרי שלושה משחקים שבהם היה בלתי ניתן לעצירה ,  אמש הוא שוב נעלם  ( 3 מ-11 מהשדה ,  4 איבודים )  ולא רק בשל השמירה הכפולה של הטורקים .  אפשר לגנוז שוב את ההשוואות לאנתוני פארקר .  
באיסטנבול התברר של מי הקבוצה הזאת באמת :  של השחקנים השישי והשביעי בסגל ,  דורון פרקינס ודייויד בלות'נטאל .  הראשון מייצג את חוסר היציבות של מכבי ,  את המחסור החמור באיי-קיו של כדורסל  ( וויל סולומון ו-וויל ביינום ,  שהיו מושא לביקורת ,  זכאים להתנצלות מאוחרת לאור קבלת ההחלטות של היורש שלהם )  ואת הנטייה לחוסר ריכוז ,  ומנגד את האתלטיות ,  הרצון והאגרסיביות ,  שמשאירים את הצהובים בתמונה גם בערבים של 34% מהשדה .  לכמה דקות הוא משתלט על המשחק ,  חוטף כדורים וחודר לסל באסרטיביות ,  ומיד אחר כך מדהים בהחטאות מוזרות ומסירות ליריב .  
גם בלות'נטאל הופך מדי שבוע דומיננטי יותר ,  למרות עונת קליעה חלשה  ( 3 מ-9 מחוץ לקשת אתמול )  .  מי שאמור היה לתרום כמה דקות של ידית מחודדת מהספסל ,  נהפך פתאום גם לשחקן הפוסט-אפ המרכזי .  זה לא שהוא השתפר בתחום הזה :  חשיבותו הפתאומית היא עדות לוואקום שנוצר סביבו .  בלות'נטאל מוכשר ,  אבל קבוצה שהוא הגבוה המרכזי שלה לא אמורה להגיע רחוק ביורוליג .  
ואולי כן ,  כי גם פילזן ציפתה שראקוצ'וויץ' ונאכבר היקרים יובילו אותה ,  ואז התאכזבה ופנתה לתוכניות המגירה .  קבוצות בכל היבשת מתפרקות ובונות את עצמן מחדש מדי קיץ ,  רוכשות שחקנים מכל קצוות תבל ומתפללות שבנס הכל יתחבר .  הניסיון מלמד שהחיבור הזה מתרחש לעתים נדירות ,  ולכן משחקים נוראיים כמו זה של אתמול נפוצים כל כך ביורוליג .  זו הסיבה ששתי קבוצות בינוניות כל כך ,  שראו את כל החלומות מתחילת העונה מתרסקים כמעט לחלוטין ,  עדיין בתמונת השלב הבא .
 
ניצחון הבינוניות
כשצ'אק אידסון בורח מאחריות ,  אנדרסון לא יציב ודייויד בלות'נטאל הוא הגבוה המרכזי שלה ,  מכבי תל אביב לא תגיע רחוק .  למזלה ,  היא משחקת ביורוליג

