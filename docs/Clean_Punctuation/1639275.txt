אינטק פארמה מעוניינת לגייס 29.25 מיליון שקל - החתמים יגזרו עמלה של 2.65 מיליון שקל
החברה צברה עד כה הפסדים של 73 מיליון שקל אך שילמה לבכיריה יותר מ-3.6 מיליון שקל בתוך 9 חודשים
שווה להיות החתם של חברת אינטק פארמה שמעוניינת להנפיק מניות ולהסחר בבורסה :  אינטק פארמה פירסמה אתמול בחצות את תשקיף ההנפקה במסגרתו היא מבקשת לגייס מהציבור סכום של 29.25 מיליון שקל .  הסכום מיועד אמנם למחקר ופיתוח ,  אך מתברר כי מתוך כספי ההנפקה ,  ישולמו 9.09% מהסכום - 2,657,950 שקל - דווקא לחתמים .  מתוך תמורה צפויה של 29.25 מיליון שקל ,  יישארו לחברה רק 26.6 מיליון שקל אחרי הוצאות חיתום.אינטק פארמה עוסקת בהשבחת תרופות קיימות הנמכרות כיום במאות מיליוני דולרים בשנה ולדבריה השבחת תרופות קיימות הינה אחת האסטרטגיות הנפוצות ביותר בתעשיית התרופות בהן נוקטות חברות על מנת להגן על מוצריהן האתיים מפני תפוגת פטנט כדי להרחיב את מגוון האינדיקציות להן מיועדות התרופות או עדי להשיק מוצר חדש וטוב יותר .  החברה נמצאת עדיין בשלבי פיתוח כך שאינה מפיקה הכנסות ועל כן תלויה בהשגת מימון.מהו חיתום ? כאשר חברה יוצאת להנפקה ראשונה ,  קיים סיכון שאיש לא ירצה לרכוש את מניותיה ,  ולכן שוכרת החברה חברת חתמים שתנסה לשווק את המניות למשקיעים ובמקביל ,  תתחייב לרכוש את המניות במידה והציבור לא ירכוש .  תמורת הביטוח הזה ,  מקבל החתם עמלה .  עם זאת ,  עמלה של 9.09% נחשבת לגבוה וחריגה בשוק ההון .  החתמים המעורבים בהנפקה הם אייפקס חיתום המובילים את ההנפקה יחד עם פועלים אי.בי.אי ,  כלל פיננסים ,  מיטב ואקסלנס.החברה מפסידה  כולם מרוויחיםואכן ,  החתמים גוזרים קופון נאה מהשתתפותם בהנפקה :  על פי התשקיף ,  זכאים החתמים לקבל 1% מסך הגיוס ברוטו .  בנוסף ,  המנהלים הראשיים והחתמים יזכו בעמלת ניהול של 6% מהתמורה ואך יזכו ב"עמלת הצלחה "  כלומר 10% מההפרש שבין מחיר הגיוס שיקבע לבין המחיר המינימלי שנקבע .  רכז ההנפקה יקבל החזר הוצאות בסך של 30,000 אלף שקלים והחברה תשלם גם למנהלי הקונסורציום החזר הוצאות של 80 אלף שקל .  אינטק פארמה סובלת מהפסדים כבדים ומצהירה כי היא עדיין אינה מניבה הכנסות מפעילותה ומתממנת באמצעות הלוואות .  ב-9 החודשים הראשונים של 2009 צברה הפסד של 10.5 מיליון שקל ,  לעומת הפסד של כ-12.9 מיליון שקל בתקופה המקבילה ב-2008 .  בכל 2007 הפסידה 14.6 מיליון שקל .  בסך הכל ,  צברה אינטק פארמה הפסד מצטבר של 73 מיליון שקל .  החברה אף צופה כי בעתיד הקרוב תצבור הפסדים נוספים ותיאלץ אותה לגייס מימון נוסף.עם זאת ,  הדבר אינו מונע ממנה לשלם לבכיריה שכר נאה :  יו"ר החברה ,  צביקה יוסף משך ב-9 החודשים הראשונים של 2009 שכר בהיקף של 602 אלף שקל עבור 75% משרה בלבד ,  מנכ"ל החברה גיורא קרני משך שכר בהיקף של 1.71 מיליון שקל .  המשנה למנכ"ל זאב וייס משך שכר של 1.296 מיליון שקל .  בסך הכל משכו שלושת בכירי החברה שכר משותף של 3.6 מיליון שקל בתוך 9 חודשים בלבד .
 
אינטק פארמה מעוניינת לגייס 29.25 מיליון שקל - החתמים יגזרו עמלה של 2.65 מיליון שקל
החברה צברה עד כה הפסדים של 73 מיליון שקל אך שילמה לבכיריה יותר מ-3.6 מיליון שקל בתוך 9 חודשים

