הישג גדול לאמהות העובדות 
65% מהמועסקים במגזר הציבורי הן נשים .  מרביתן נמצאות בדרגות השכר הנמוכות .  לפי הסכם השכר החדש ,  הן אמורות לקבל תוספת אמיתית
 >  >  ההסכם שהושג אתמול בין ההסתדרות למשרד האוצר הוא ההסכם הטוב ביותר שניתן היה להשיג בנסיבות הכלכליות הנוכחיות .  זהו הישג משמעותי לציבור העובדים במגזר הציבורי .  מעבר לכך ,  עצם העובדה שהושג הסכם ללא שביתה מוכיחה שאפשר לנהל משא ומתן גם בלי לגרום נזק של מיליוני שקלים למשק כולו ,  שקרוב לוודאי היה עולה יותר מתוספות השכר שעליהן הוסכם .  ההסכם מעניק למעשה תוספת שכר גבוהה יותר מ-6.5% ,  בשל החלוקה לשלוש שנים :  התוספות שיבואו בשנתיים הבאות יהיו בנוסף לתוספת הראשונית .  העלאת השכר היא בשורה טובה במיוחד לכל הסקטורים ששכר הבסיס שלהם נמוך ועליו משולמות להם תוספות שאינן נחשבות כחלק מהשכר ,  לצורך חישוב פיצויי פיטורים ופנסיה ,  כמו עבודת משמרות או עבודה מפוצלת .  כעת אותם עובדים ייהנו מעליית שכר הבסיס ובהתאם - עלייה בהפרשות .  לגבי עשרות אלפי העובדים שהכנסתם נמוכה הוסכם כי תוספת זו תשולם בנוסף להשלמה לשכר המינימום שהם זכאים לו .  עבורם מדובר בתוספת גבוהה אף יותר מבחינתם שיעור השינוי בשכר .  בנוסף ,  הוסכם כי עובד יקבל מענק חד-פעמי של 2,000 שקל במשכורת דצמבר 2010 ,  וכי כל אם עובדת תקבל תוספת שכר בסך 300 שקל עבור הילד הראשון ועוד 200 שקל עבור הילד השני עד גיל חמש .  כאן בא לידי ביטוי העיקרון הדיפרנציאלי ,  מאחר ש-2,000 שקל למי ששכרו גבוה הם שיעור נמוך יותר .  זו הפעם הראשונה שנשים עובדות מוכרות כזכאיות לתוספת .  בניגוד למה שהיה נהוג בעבר ,  לא מדובר בזיכוי במס ,  אלא בתוספת אפקטיבית לשכרן .  מרבית הנשים העובדות במגזר הציבורי הן בדרגות השכר הנמוכות .  הוותק שלהן נמוך ,  וכך גם שיעור הזיכוי שלו הן זכאיות .  הפעם הן יקבלו תוספת אמיתית .  בתחום הפנסיה הוסכם כי ההפרשות לפנסיה צוברת בקרנות החדשות יגדלו ל-19.5% מהשכר ,  במקום 17.5% עד כה .  צריך לברך על ההישג ,  אך צריך לצפות שבעתיד הנושא יתפתח לדיון נוסף .  במשא ומתן אי אפשר להשיג הכל בפעם אחת ,  אבל עצם ההכרה שצריך לשפר את ההפרשות מצביעה על הצורך בהתמקדות נוספת בנושא בעתיד .  כל שיפור בתחום הזכאות לפדיון ימי מחלה מבורך גם הוא ,  והקביעה כי השכירים במגזר הציבורי יהיו זכאים ליום בחירה ב-1 בספטמבר ,  שהוא היום הראשון ללימודים בבתי הספר ,  כמעט מתבקשת .  זהו היום שכל העובדים נאלצו לגרוע ממכסת ימי החופש שלהם וכעת העוול תוקן .  - הכותבת היא מומחית לדיני עבודה

הישג גדול לאמהות העובדות 
65% מהמועסקים במגזר הציבורי הן נשים .  מרביתן נמצאות בדרגות השכר הנמוכות .  לפי הסכם השכר החדש ,  הן אמורות לקבל תוספת אמיתית

