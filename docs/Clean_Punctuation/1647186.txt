שם רע :  כלתו של מיידוף ביקשה מבית המשפט לשנות את שמה בשל איומים על חייה
סטפני - אשתו של בנו של מיידוף מארק - ביקשה לשנות את שמה ושם ילדיה לשם מורגן
סטפני מיידוף ,  כלתו של ברנרד מיידוף ,  שנכנס בשנה שעברה לכלא לאחר שביצע את הונאת הפונזי הגדולה בהיסטוריה ,  הגישה בקשה רשמית לבית המשפט לשנות את שם משפחתה ,  למען ביטחונה וביטחון ילדיה .  סטפני ,  אשתו השניה של מארק מיידוף ,  בנו של ברנרד מיידוף ,  ביקשה לשנות את שמה ואת שמם של שני ילדיה לשם מורגן .  הבקשה הוגשה לבית המשפט המחוזי במנהטן .  לדבריה ,  בדצמבר 2008 ,  כאשר נחשפה פרשת מיידוף ,  נודע לה על  " איומים על חייהם ועל דברים נוספים של בני משפחת מיידוף ".  המשטרה אמנם חקרה את האיומים ,  אולם סטפני אמרה כי היא עדיין  " חוששת לבטחונה ולבטחון ילדיה ".  היא הוסיפה כי בעלה אינו מתנגד לשינוי השם.בניו של מיידוף ,  מארק ואנדרו ,  נתבעו באוקטובר ,  ביחד עם אחיו ואחייניתו ,  על ידי כונס הנכסים ,  אירווינג פיקארד ,  אשר האשים אותם בכך שהוציאו 199 מיליון דולר מכספי הקורבנות ,  והשתמשו בחברת ההשקעות של מיידוף כבנק פרטי .  בני משפחת מיידוף הכחישו את ההאשמות ,  אולם הסכימו להקפאת נכסיהם ,  עם זאת , " כדי להימנע מהעלויות וההוצאות המיידיות המשמעותית הכרוכות בסכסוך מיידי ". 

שם רע :  כלתו של מיידוף ביקשה מבית המשפט לשנות את שמה בשל איומים על חייה
סטפני - אשתו של בנו של מיידוף מארק - ביקשה לשנות את שמה ושם ילדיה לשם מורגן

