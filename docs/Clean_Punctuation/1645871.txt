סקר האגודה הלאומית לכלכלה עסקית  ( NABE )  :  ארה"ב תצמח ב-3.1% השנה
הכלכלנים צופים כי הריבית בארה"ב תישאר אפסית עד לרבעון השלישי של 2010 ,  ואז תועלה בהדרגה
צמיחתה של כלכלת ארה"ב צוברת תאוצה ,  והתמ"ג של ארה"ב צפוי לצמוח השנה ב-3.1% ,  כך העריכו כלכלנים אמריקאים ,  בסקר שערכה האגודה הלאומית לכלכלה עסקית בארה"ב  ( nabe ) .הכלכלנים העלו את תחזיתם לצמיחתה של ארה"ב ,  לאחר שבסקר הקודם ,  שנערך בנובמבר ,  צפו צמיחה של 2.9% ב-2010 .  ב-2011 ,  צופים הכלכלנים ,  תצמח הכלכלה האמריקאית ב-3.2% .  בנוגע להתאוששות שוק התעסוקה ,  צופים הכלכלנים עלייה חודשית של 50 אלף משרות במהלך הרבעון הראשון של 2010 ,  לעומת התחזית הקודמת אשר צפתה כי מספר המשרות יישאר ללא שינוי .  בנושא הריבית בארה"ב ,  צופים הכלכלנים כי היא תיוותר בשפל ,  והם אינם מצפים כי הבנק הפדרלי יעלה אותה עד לרבעון השלישי של 2010 ,  כאשר העלאתה תהיה בקצב הדרגתי ואיטי .  בשבוע שעבר הודיע הבנק הפדרלי על העלאת ריבית הדיסקאונט ,  הריבית שגובה הבנק הפדרלי עבור הלוואות חירום ,  מ-0.5% ל-0.75% .  הבנק המרכזי הדגיש כי מדובר בהעלאת ריבית הניכיון בלבד ,  וכי הריבית הפדרלית נותרה ללא שינוי ברמה כמעט אפסית .
 
סקר האגודה הלאומית לכלכלה עסקית  ( NABE )  :  ארה"ב תצמח ב-3.1% השנה
הכלכלנים צופים כי הריבית בארה"ב תישאר אפסית עד לרבעון השלישי של 2010 ,  ואז תועלה בהדרגה

