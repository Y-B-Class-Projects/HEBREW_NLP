הקברניט חלה בשפעת - טיסת הבוקר מנתב"ג לציריך בוטלה ;  הנוסעים הועברו לטיסות חלופיות
כ-90 מנוסעי החברה השווייצית הצטרפו לטיסות של אל על ,  לופטהנזה ואליטליה
מחלת השפעת לא פוסחת על טייסים בישראל :  קברניט חברת סוויס שחלה לפתע ,  הביא לביטולה של טיסת הבוקר מנתב"ג לציריך .  כ-90 מנוסעי החברה השווייצית ,  הועברו בלית ברירה לטיסות חליפיות של אל על ,  לופטהנזה ואליטליה .  טייס מחליף צפוי להגיע בטיסת אחר הצהריים של החברה משוויץ.הקברניט התעורר בשעה 03.30 לפנות בוקר ,  במלון כפר המכביה ,  לקראת יציאתו לטיסה מספר 257 של סוויס ,  שהיתה קבועה להמריא בשעה 05.30 בבוקר מנתב"ג לציריך .  אולם הוא חש ברע .  רופא שהוזעק לחדרו במלון גילה ,  כי הוא סובל מחום גבוה .  הוא המליץ לו להמשיך ולשכב במיטה .  ואכן ,  הטיסה בוטלה והמטוס מדגם איירבוס a-320 נשאר על הקרקע בנתב"ג.מנכ"ל סוויס בישראל ,  אבנר גורדון : " הצלחנו להגיע אל הנוסעים שהיו עדיין בשלב הצ'ק אין .  פעלנו במהירות והצלחנו להעביר אותם לטיסות חליפיות של חברות התעופה ישראליות ואירופאיות שעמדו אף הן להמריא פחות או יותר באותה שעת בוקר ". 

הקברניט חלה בשפעת - טיסת הבוקר מנתב"ג לציריך בוטלה ;  הנוסעים הועברו לטיסות חלופיות
כ-90 מנוסעי החברה השווייצית הצטרפו לטיסות של אל על ,  לופטהנזה ואליטליה

