כלל פיננסים על העלאת הריבית :  בנק ישראל לא הייתה הרבה ברירה אלא להפתיע חלק מהמשקיעים
לידר :  העלאת הריבית צפויה להוביל לירידה בציפיות לאינפלציה ובמידה והן יתבססו ברמה נמוכה יותר במהלך החודש הקרוב ,  תישאר הריבית לחודש מאי ללא שינוי
בנק ישראל העלה הערב את הריבית לחודש אפריל ברבע אחוז  ( 25 נ.ב )  ל-1.5%.בכלל פיננסים מאמינים כי לבנק ישראל לא הייתה הרבה ברירה אלא להפתיע חלק מהמשקיעים ,  שכן כחצי מהם האמינו שצריך להעלותה וכחצי שצריך להותירה על כנה .  כך שלא מעט משקיעים יושבים עכשיו עם פה פעור מול המסך ואומרים  " סטנלי ,  אבל למה ? "בניגוד לשלוש החלטות הריבית הקודמות ,  בהן נותרה הריבית ללא שינוי על 1.25% ,  החלטת הריבית הפעם לא הייתה קלה ועדות לכך היא כאמור השוני הגדול בין תחזיות המשקיעים.ובכל זאת ,  אומרים בכלל פיננסים ,  לבנק ישראל היו לא מעט סיבות להעלות הערב את הריבית ,  בניהן : 	בראש ובראשונה התחממות הציפיות האינפלציוניות ל-12 החודשים הקרובים ואף לשנים הקרובות ,  שנעות קרוב ואף מעבר לגבול העליון של יעד בנק ישראל .  אילולא הייתה הריבית מועלית ,  היה עלול בנק ישראל לפגוע באמינותו .  המשקיעים היו עשויים להאמין שהזניח את יציבות המחירים עבור יעדי משנה ושיהיה מוכן להתפשר על אינפלציה גבוהה גם בעתיד . 	אמנם ברבעון החולף הסתכמה האינפלציה בטווח השלילי  ( עדיין מחכים למדד מארס למספר סופי )  ,  אך ברבעון הבא  ( השני )  היא כבר צפויה להרים ראש .  במיוחד צפוי לבלוט מדד חודש אפריל ,  שלפי קונצנזוס החזאים יעמוד על 0.7% .  בנק ישראל יעדיף להתחיל רבעון כזה עם אמון משקיעים גבוה ולא להסתכן בתגובה מאוחרת שתהיה אולי מאוחרת מידי . 	הריבית הריאלית בישראל עדיין שלילית ,  מה שמאותת לשווקים כי היא נמוכה מידי . 	עליות המחירים החדות במניות ובנדל"ן בישראל בשנה האחרונה ,  מגדילות את החשש כי בנק ישראל יוצר בועתיות מחירים .  בנק ישראל אומנם התייחס לחשש הזה כשאמר בשבוע שעבר שהוא אינו מזהה בועתיות במחירי הנדל"ן ,  אך לשוק זה לא בהכרח הספיק . 	נתוני המקרו החיוביים ,  בהם בולטת הירידה בשיעור האבטלה והירידה בפער התוצר ,  מאותתים על פוטנציאל גדול להמשך עליות מחירים ,  מה שדוחק גם הוא בבנק ישראל להקדים תרופה למכה . 	ציפיות השוק לעליית ריבית ,  כפי שבאות לידי ביטוי בעליית תשואות אגרות החוב ,  דוחקת בבנק ישראל  " לזרום "  עם השוק ,  אם ברצונו לשמור על אמינות ולא ליצור זעזועים בשווקים ובכלכלה .  לא יהיה לבנק ישראל כוח לשחות נגד השוק ,  או שהמחיר לכך יהיה גדול . 	מלבד הריבית הנמוכה ,  נומינלית וריאלית ,  חשובה לא פחות היא מדיניות ומתווה העלאת הריבית על פני זמן .  לאחר שלושה חודשים בהם לא הועלתה הריבית ,  נדרש בנק ישראל לשמור על החלקת העלאה כדי לא ליצור זעזועים בציפיות לסך מתווה הריבית .  העלאות ריבית חדות יותר בהמשך עלולות ליצור זעזוע גדול והגדלת חוסר הוודאות.למרות האמור לעיל ,  בכלל פיננסים סבורים כי העלאת הריבית כאמור לא הייתה כל כך ברורה ,  בעיקר בשל : 	עיכוב העלאות הריבית בעולם ,  כפי שבאים לידי ביטוי בחוזים העתידיים עליהן  ( העלאת ריבית בארה"ב צפויה בהסתברות גבוהה רק מתחילת 2011 ,  ובאירופה אף מאוחר יותר )  .  בנק ישראל לא מעוניין לפתוח פערי ריביות בין השקל למטבעות אחרים כדי להמשיך ולתמוך בהתאוששות ישראל . 	התחזקות השקל - מאז החלטת הריבית הקודמת התחזק השקל מול 13 מבין 17 המטבעות המובילים בעולם ,  התחזקות זו עדיין מטרידה את בנק ישראל ,  עדות לכך ניתן לראות בהמשך רכישת הדולרים בשוק .  העלאת הריבית תתמוך בשקל . 	הצפי האמור לעיכוב העלאות הריביות בעולם והיחלשותו הבולטת של היורו ,  אינם מגיעים בחלל ריק  ( out of the blue )  ,  אלא בשל חשש לאי היציבות באירופה ,  שבאה לידי ביטוי בין השאר בפרמיית הסיכון הגבוהה שדורשים משקיעים על השקעה באג"ח יווני ובהורדת הדירוג בשבוע שעבר לפורטוגל  ( על ידי סוכנות פיץ' )  .  בנק ישראל מבין שהמשק הישראלי עדיין חשוף לאי היציבות העולמית ולא מעוניין להוריד ממנו כל כך מהר את ההגנות בדמות הריבית הנמוכה . 	כמות הכסף בישראל  ( m1 )  המשיכה להצטמצם גם בתקופה האחרונה ומאותתת לשוק כי לבנק ישראל יש יכולת מסוימת לספוג את הכסף הנזיל הרב שבשוק ,  מה שמרסן חלק מהחשש להתפרצות אינפלציונית ומאפשר לבנק ישראל להעלות את הריבית בקצב מתון . 	מאמצע חודש אוקטובר 2009 ממוצע מחירי הסחורות בעולם  ( מדד ה-crb )  נמצאים ביציבות ואף ירדו מעט מאז החלטת הריבית הקודמת ,  מה שמפחית מהחשש לאינפלציה מבוססת סחורות.השפעות צפויות על שוק האג"ח הממשלתיאמיר כהנוביץ ,  כלכלן מקרו בכלל פיננסים : " העלאת הריבית אמנם הפתיעה את השוק ,  אך כאמור לא לגמרי .  לכן ,  עם החזרה למסחר ביום רביעי ,  צפויה תגובת השוק להיות מוגבלת ביחס לתגובה שהייתה נגרמת בהפתעה מוחלטת"השפעה ישירהבאופן כללי ,  העלאת ריבית מפתיעה פוגעת באגרות החוב הצמודות והשקליות ,  הן בטווחים הקצרים והן בארוכים ,  שכן היא גורמת להיוון במחיר הון גבוה יותר של התקבולים העתידיים מהאיגרת ,  מה שמוריד מערכן המהוון ,  או בדרך הסתכלות אחרת ,  מייצרת תחליפי השקעה בריביות עדיפות על אגרות החוב הקיימות.הנפגעות הגדולות מהעלאת הריבית ,  בנטרול ההשפעות העקיפות שלה ,  יהיו אגרות החוב הארוכות השקליות .  עם זאת ,  במידה והמשקיעים יעריכו שמדובר בהפתעה חד פעמית שלא מאותתת על שינוי קצב העלאת הריבית הכללי ,  ההשפעה תהיה מוגבלת אפילו יותר .  כלומר ,  הפסדים מתונים יחסית.השפעה עקיפההעלאת הריבית הגיעה כאמור בין השאר על מנת לספוג חלק מהכסף הנזיל בשוק ולקרר בכך את עליות המחירים העתידיות .  לקירור המחירים השפעות על אגרות החוב השונות ובמיוחד בטווחים הבינוניים והארוכים.למעשה ,  להחלטת הריבית על המחירים יש השפעה גדולה יותר שכן היא גם מאותתת למשקיעים כי בסדרי העדיפויות של בנק ישראל ,  הוא נותן משקל גבוה לשמירה על יציבות מחירים ולכן התגובה עשויה להיות ריסון חד יותר של הציפיות האינפלציוניות בטווחים הבינוניים והארוכים .  ירידת הציפיות האינפלציוניות בטווחים אלה תפגע באגרות החוב הצמודות ותתמוך באלה השקליות.השפעה משוקללתהאג"ח הצמודות צפויות להערכתנו להיפגע לאורך כל טווחי העקום ,  בטווחים הקצרים בעיקר מהשפעות עליית הריבית ובטווחים הארוכים יותר גם מירידת הציפיות האינפלציוניות.האג"ח השקליות צפויות להערכתנו להיפגע בעיקר בטווחים הקצרים ,  בשל עליית הריבית ,  אך ליהנות בטווחים הארוכים יותר מירידת הציפיות האינפלציוניות ,  כך שאף עשויות להשיא רווחי הון למחזיקים בהם בטווחים אלו.לסיכוםאם החלטת הריבית הייתה מתקבלת בתוכנית טלוויזיה פופולרית בערוץ הראשון  ( פופולרית עד כמה שאפשר )  ,  היא הייתה וודאי מוכרזת בנוסח הבא :  כל הריביות היו טובות והבחירה בין הריבית של 1.25% לריבית של 1.5% אכן הייתה קשה ,  אך הזוכה היא הריבית של 1.5%  !  אם התוכנית הייתה בערוץ 2 ,  הנוסח היה :  לאחר ספירת כל קולות הצופים והקולות באולפן ,  הריבית הזוכה לחודש אפריל היא  ..  .  הוא ..  היא ..  .  הוא ..  .  היא ..  .  הוא ..  .  פרסומת אחת וחוזרים .. .ההחלטה הפעם באמת הייתה בעייתית ולא נראה שיש ריבית נכונה ,  רק הזמן יגיד אם ההחלטה הייתה נכונה ." אנו מעריכים שבחודש הבא בנק ישראל לא ימהר לעלות ריבית  ( למאי )  ואף לא ביוני ,  אלא אם משהו חריג יקרה ,  כמו קריסה של השקל ,  זינוק במדד המחירים במארס ועוד כל מיני דברים לא כל כך סבירים .  אנו מעריכים כי הריבית בסוף השנה תעמוד על 2.5% ,  ושקצב העלאות הריבית של בנק ישראל לא ישתנה מהותית ויישאר ברמה של העלאה פעם בכל חודשיים/שלושה ",  אומר כהנוביץ.לקראת סוף השנה ובתחילת שנה הבאה מעריכים בכלל פיננסים שיהיה קצת יותר מעניין בתחום העלאות הריבית ,  כשגם במקומות אחרים בעולם יתחילו לדבר בשפה של ריבית גבוהה ,  כלומר יפסיקו לצרף להכרזות הריבית משפטים כמו  " נותיר את הריבית נמוכה בצורה יוצאת דופן לזמן ממושך "   ( הפד ) .השוק די מגלם את התחזית הזאת ולכן לא נראה שיש הרבה מה לעשות איתה מבחינת השקעות.להלן תחזית כלל פיננסים לריבית בחודשים הקרובים ולצידה הריבית המגולמת בשוק ,  לפני תגובת השוק להחלטה של היום:תגובת לידרלהערכת לידר שוקי הון מדובר בהחלטה נכונה :  העלאת הריבית בעת זו משדר ,  מסר נחוש אל מול העלייה האחרונה בציפיות לאינפלציה ולכן תמנע העלאות ריבית מיותרות בעתיד ." כפי שהערכנו ",  אומר רפי גוזלן ,  אסטרטג המקרו של לידר שוקי הון , " העלייה בציפיות לאינפלציה ,  שהובילה לחזרת הריבית לטריטוריה שלילית ,  הכריעה את הכף לטובת העלאת הריבית .  כמו כן ,  ניראה כי הבנק מרגיש חוסר נוחות עם קצב עליית מחירי הנכסים ובפרט חושש להיווצרות בועת נדל"ן ." במבט קדימה ,  אין שינוי בכללי המשחק :  הבנק ימשיך בהתאמה הדרגתית של הריבית בהתאם להתפתחויות במשתנים העיקריים  ( ההתאוששות הגלובלית והתפתחות המדיניות המוניטרית בעולם ,  סביבת האינפלציה והפעילות המקומית )  ויוציא בהדרגה את הריבית הריאלית מהטריטוריה השלילית ." העלאת הריבית צפויה להוביל לירידה בציפיות לאינפלציה ובמידה והן יתבססו ברמה נמוכה יותר במהלך החודש הקרוב ,  תישאר הריבית לחודש מאי ללא שינוי ",  מסכם גוזלן .
 
כלל פיננסים על העלאת הריבית :  בנק ישראל לא הייתה הרבה ברירה אלא להפתיע חלק מהמשקיעים
לידר :  העלאת הריבית צפויה להוביל לירידה בציפיות לאינפלציה ובמידה והן יתבססו ברמה נמוכה יותר במהלך החודש הקרוב ,  תישאר הריבית לחודש מאי ללא שינוי

