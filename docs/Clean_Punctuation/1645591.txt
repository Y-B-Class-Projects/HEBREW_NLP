איגוד הטייסים הארצי בביקורת חריפה על הצעת חוק הטיס : " החוק ייתן כח מופרז לגורמים ביטחוניים "
 הטייסים מוחים כי הצורך לחוקק במהירות חוק שישיב את ישראל לדירוג הגבוה בבטיחות יצר פגמים רבים
האיגוד הארצי של הטייסים מותח ביקורת חריפה ומזהיר במסמך חסוי ,  כי חוק הטיס החדש פגום ויפגע בבטיחות הטיסה בישראל ;  מחר ידון החוק החדש בוועדת הכלכלה של הכנסת ,  לאחר שעבר בתחילת החודש ,  בקריאה ראשונה ,  במליאת הכנסת.חוק הטיס מהווה את אחד התנאים העיקריים של רשות התעופה הפדרלית של ארה"ב  ( faa )  להחזרת ישראל לקטגוריה הגבוהה של בטיחות התעופה - קטגוריה 1 .  האמריקאים הורידו בינואר 2009 את דירוג בטיחות הטיסה של ישראל לקטגוריה 2 ,  שמאפיינת מדינות עולם שלישי ,  על רקע ליקויים ברמת הפיקוח של רשות התעופה האזרחית  ( רת"א )  על התעופה בארץ.החוק החדש יחליף את חוק הטיס המנדטורי הישן מ 1927 ואת דבר המלך במועצתו מ-1937 .  שר התחבורה ,  ישראל כץ בשיתוף רשות התעופה האזרחית  ( רת"א )  בראשותו של גיורא רום ,  נוקטים במהלך להשיב את ישראל עד לאמצע השנה ,  לרמת הבטיחות הגבוהה.במסמך פנימי עליו חתום יו"ר האיגוד הארצי של הטייסים ,  קברניט בועז חטיבה ,  שהופץ בסוף השבוע שעבר בדואר אלקטרוני לציבור הטייסים והגיע לthemarker ,  נכתב כי  " בנוסח האחרון של הצעת החוק מספר מרכיבים מטרידים :  פגיעה חמורה בסמכויות חוקר תאונות אוויריות ראשי ,  פגיעה אשר מעמידה בספק את עתידו של מוסד החוקר הראשי ,  פגיעה חמורה בחיסיון חומרי חקירה ";  כמו כן : " נדחתה בקשתנו להחיל את כללי החיסיון גם על החקירות הבטיחותיות המתנהלות בתוך חברות התעופה .  נראה ,  כי לא ניתן להפריז בחומרת ההשלכות השליליות שעלולות להיות לשלוש הנקודות הנ"ל על בטיחות הטיסה ". המסמך החסוי ממשיך ומפרט עוד ליקויים בחוק הטיס החדש : " צמצום ניכר בסמכויותיה של ועדת הערר לענייני רישוי ;  חשש כי תופסק פעילותה של ועדת הערר לעניינים רפואיים ;  אלמנטים שונים בקשר עם מנגנוני האכיפה ;  הטלת עיצומים כספיים על אנשי צוות אוויר  ( אצ"א )  ופרסום הדבר בעיתונות ;  הוראות שונות בקשר עם בדיקות לגילוי סמים ואלכוהול ומתן כח מופרז ,  לדעתנו ,  לגורמים ביטחוניים ". בנוסף ,  ממשיך המסמך הפנימי של יו"ר איגוד הטייסים וכותב : " לדעתנו תהליך החקיקה מהיר מדיי ומהירות זו עלולה לגבות מחיר כבד בנורמות .  בשנה האחרונה פורסמו שלושה נוסחים של הצעת החוק כאשר בינהם הבדלים מהותיים .  הנוסח האחרון פורסם ברשומות בתחילת פברואר ,  עבר בקריאה ראשונה בכנסת ונקבע לתחילת דיונים בועדת הכלכלה ב-22 בפברואר ,  דבר אשר יפגע קשות ביכולתנו להתייחס להצעת החוק באופן אפקטיבי ". עוד נכתב במסמך ,  כי  " ברור לנו היטב ,  כי חוק טיס חדש ועדכני הינו מרכיב מרכזי בהשבת דירוג התעופה של מדינת ישראל לקטגוריה 1 .  מכיוון שכך ,  ומכיוון שאנו בין הנפגעים העיקריים מהורדת הדירוג ,  יש לכולנו אינטרס מובהק להשלמת תהליך החקיקה במועד מוקדם ככל שניתן .  למרות זאת ,  לא ניתן להשלים עם מצב שבו אווירת הבהילות בקשר עם השבת הדירוג תוביל לחקיקת חוק אשר נפלו בו ,  לדעתנו ,  הפגמים הנ"ל ופגמים רבים אחרים ". יו"ר האיגוד הארצי של הטייסים בישראל ,  קברניט בועז חטיבה ,  סירב להגיב בנושא ואמר ,  כי  " האיגוד מקיים דיאלוג עם גורמי משרד משרד התחבורה ,  ביחס להצעת חוק הטיס החדש ". ממשרד התחבורה נמסר ,  כי  " חוק הטיס החדש עבר בקריאה ראשונה במליאת הכנסת בתמיכתם של 16 חברי כנסת וללא מתנגדים .  הצעת החוק ,  שהובאה על ידי שר התחבורה ,  ישראל כץ ,  אושרה לפני כחודשיים על ידי ועדת השרים לענייני חקיקה ;  החוק החדש אמור להקנות בראשונה לרשות התעופה האזרחית סמכויות פיקוח ואכיפה אפקטיביות ונרחבות של דיני הטיס ,  בהתאם לסטנדרטים הבינלאומיים הנדרשים .  החוק אף מסדיר בראשונה את יחסי הגומלין והתיאום בין התעופה האזרחית והצבאית בישראל ". 

איגוד הטייסים הארצי בביקורת חריפה על הצעת חוק הטיס : " החוק ייתן כח מופרז לגורמים ביטחוניים "
 הטייסים מוחים כי הצורך לחוקק במהירות חוק שישיב את ישראל לדירוג הגבוה בבטיחות יצר פגמים רבים

