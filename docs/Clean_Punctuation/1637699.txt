סולן מונוטוניקס שבר רגל במהלך הופעה
הסגנון האינטנסיבי של עמי שלו עלה לו לראשונה בפציעה שהביאה לביטול הופעה של הלהקה בפלורידה .  בבית החולים ,  הרופא ביקש ממנו חתימה
ההופעות של מונוטוניקס עשו להם שם גם באירופה וארצות הברית ,  אולם הפעם לאנרגיה הבלתי נגמרת של הסולן עמי שלו היה מחיר .  שלו שבר את רגלו במהלך הופעה בפלורידה שבארצות הברית .  בפוסט שפרסמה הלהקה במייספייס שלה נאמר כי  " ב-700 הופעות מעולם לא עצרנו ,  אבל אמש זה נראה כאילו אנחנו צריכים לעשות זאת ".  
בוידאו שעלה ליו טיוב מההופעה נראה שלו כשהוא פונה לקהל ושואל האם יש רופא או פרמדיק בקהל .  אחד הצופים בהופעה צעק לעברו  " חתיכת נקבה "  ושלו ענה לו בקללת  " בן זונה "  עסיסית .  לבסוף הגיע למקום מאמן היאבקות שהעניק לו טיפול ראשוני ומשם המשיך שלו לבית החולים JFK בעיר .  
בבית החולים ההתרחשויות הפכו הזויות לא פחות .  לטענת שלו , " הרופא ביקש חתימות ואחיות נכנסו ויצאו מהחדר כשהן מראות קטעי וידאו מהופעות של המונוטוניקס באייפודים שלהן .  שיא הערב היה כשהרופא הראה לשלו תמונות של בנו בן ה-12 מנגן בתופים ,  בזמן שהאחות הזריקה משככי כאבים לאחוריו של סולן ההרכב הישראלי .  
בסופו של דבר ,  הלהקה מתכננת להמשיך להופיע החל מהערב ,  לאחר שהופעה אמש באת'נס שבג'ורג'יה בוטלה .  לדברי הלהקה , " שלו לא יכול לדרוך על הרגל ,  אבל אנחנו מקווים שיהיה בסדר בקרוב ". 

סולן מונוטוניקס שבר רגל במהלך הופעה
הסגנון האינטנסיבי של עמי שלו עלה לו לראשונה בפציעה שהביאה לביטול הופעה של הלהקה בפלורידה .  בבית החולים ,  הרופא ביקש ממנו חתימה

