היבטי מס להעברה בין דורית של העסק
מעבר בין דורי של עסק מאב לבנו הינו ללא ספק אירוע משמעותי הנושא עימו השלכות ניהוליות וכלכליות רבות ,  ולעיתים גם משפחתיות ■ אולם פרט לכך ,  קיימים בתפר הזה גם היבטי מס
מעבר בין דורי של עסק מאב לבנו הינו ללא ספק אירוע משמעותי הנושא עימו השלכות ניהוליות וכלכליות רבות ,  ולעיתים גם משפחתיות .  הכניסה לנעליים ,  רכישת המיומנויות והניסיון ,  שמירת המוניטין ,  השתלבות עם הלקוחות ,  הספקים והעובדים ,  התמודדות עם כוחות השוק והתחרות והכל מבלי לפגוע באיזון העדין של התא המשפחתי ,  הינם חלק מהאתגרים המוצבים בפני הדור הבא .  אולם פרט לכך ,  קיימים בתפר הזה גם היבטי מס .  אירועי מס ראשית ,  העברת עסק מאב לבן מהווה למעשה אירוע מס ,  מבחינת חוקי המס .  העברת הנכסים הקבועים בעסק ללא תמורה ,  הן המוחשיים כדוגמת מכונות וציוד והן הבלתי מוחשיים כמוניטין וידע ,  תוכל להיות פטורה ממס הכנסה בתנאים מסויימים ,  אך חייבת במע"מ .  העברה ללא תמורה של מקרקעין לשימוש העסק ,  כגון משרד או חנות ,  תוכל גם היא ליהנות מפטור במס שבח בידי האב ומהנחה של שני שלישים ממס הרכישה בידי הבן .  גם במקרה זה ישנו חיוב במע"מ .  בעסק שיש בו מלאי - העברת מלאי זה דינו כמכירה חייבת מהאב לבן ,  הן לצורך מס הכנסה והן לצורך מס ערך מוסף ,  גם אם היתה ללא תמורה.באשר להעברות ללא תמורה שהוזכרו לעיל ,  נציין כי ישנם מקרים בהם ,  יחד עם הנכסים ,  מועברות מהאב לבן גם הלוואות בשל זיקתן לנכסים  ( לדוגמה :  הלוואת משכנתא )  .  יש לשים לב לכך שהעברת ההלוואות כלפי צד ג´ ,  יחד עם הנכסים ,  מהאב לבן ,  דינן כהעברה בתמורה לכל דבר ולכן לא יחול פטור במצב זה.עם חלק מחיובים אלו ניתן להתמודד באופן חוקי .  כמו כן ,  לא תמיד ניתן ולא תמיד זה כדאי בראי המיסוי ,  להעביר את הנכסים כולם או חלקם וגם אם כן ,  לא תמיד ניתן או כדאי להעביר ללא תמורה .  אם האב יעדיף להותיר אצלו נכסים מסויימים ,  הוא יוכל עדיין להשכיר אותם לבנו בשכירות ראויה ,  ובכך לזכות בהכנסה שוטפת בשיעורי מס נמוכים ,  והכל בהתאם לנסיבות .  במידה והעסק של האב מאוגד במסגרת של חברה ,  הרי שהעברת המניות בחברה מהאב לבן ללא תמורה תהיה פטורה ממס הכנסה בתנאים מסויימים ,  ולא תחוייב במע"מ .  שינויי מעמד יציאתו של האב מחיי העסק היא לעיתים מדורגת ולא חדה ומיידית .  באופן כזה הוא יוכל להפוך ממנהל העסק לשכיר בעסק של בנו או ליועץ ומלווה .  אם העסק מאוגד כחברה ,  יוכל האב להמשיך להחשב כשכיר בתמורה הראויה ,  ובמועד הפרישה הסופי תהיה לו זכאות לפיצויי פרישה או להסדר פנסיה ,  שעליהם חלים כללי פטור ממס מסויימים ,  מוגבלים בתקרות .  תשלומים אלו יוכרו כהוצאה בחברה לצרכי מס.אם טרום ההעברה היה הבן מועסק כשכיר בעסקו של אביו ,  הרי שמעמדו ייתכן וישתנה משכיר לעצמאי ,  כאשר גם לכך ישנן השלכות מס .  באשר לעובדים המועסקים בעסק ,  יש לקחת בחשבון שהעברת העסק מהאב לבן עלולה להחשב כהחלפת מעביד ,  אירוע שיש בו משום עילה לזכאות לפיצויי פרישה .  רישום ברשויות השונות למותר לציין כי העברת העסק העצמאי תדרוש מהבן להודיע מיידית למס הכנסה ,  למס ערך מוסף ולביטוח לאומי כדי להירשם בהתאם .  כניסה ל"מועדון "  זה אשר נובעת מהמעמד החדש ,  כרוכה במטלה אדמיניסטרטיבית מסויימת שיש להיות ערוכים לה.הסוגיות שהועלו לעיל ,  הינן חלק מהסוגיות שיש לקחת בחשבון בתכנון אסטרטגי של ניהול עסק .  אשרי האב ומאושר הבן אשר משכילים לתכנן צעדיהם מבעוד מועד .  התחלת ההשתלבות בחשיבה מושכלת ,  מוקדם ככל האפשר ,  יכולה להביא לכך שההתמזגות והסינכרון יתבצעו באופן טבעי וכחלק אקראי של מהלך חיי העסק .  באופן זה יימנעו זעזועים מזיקים ,  צירי הסתגלות ייחסכו ,  כמובן תוך שילוב היבטי המס באופן אופטימלי בתכנון.לסיכום - העברת עסק מאב לבנו הינו מהלך בעל חשיבות עליונה ,  המקפל בתוכו סוגיות רבות וסבוכות .  על כן ,  הוא טעון בהכוונה ובהתוויית הדרך מצד בעלי מקצוע כגון רואי חשבון ועורכי דין ,  מהפן העסקי ,  כלכלי ,  משפטי ומיסויי ,  כדי שגם יהיה זה מהלך מוצלח.הכותב הוא שותף ומנהל מחלקת מיסים ,  במשרד ברזלי ושו"ת

היבטי מס להעברה בין דורית של העסק
מעבר בין דורי של עסק מאב לבנו הינו ללא ספק אירוע משמעותי הנושא עימו השלכות ניהוליות וכלכליות רבות ,  ולעיתים גם משפחתיות ■ אולם פרט לכך ,  קיימים בתפר הזה גם היבטי מס

