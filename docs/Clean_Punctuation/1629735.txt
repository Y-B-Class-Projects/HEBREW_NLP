הילד מהבית השכן
רולנד ס .  הווארד היה מעדיף שידברו על החומרים החדשים שלו ,  אבל מותו של גיבור הגיטרה הכחוש מאלץ את דנה קסלר לסכם לאחור 
" שקלתי התאבדות ביני לבין עצמי ,  אך זה פשוט לא הסגנון שלי/ אז אולי רק אשחק אותה משועמם ,  אכיל בגופי ולא אשפוך את הדם ". 
במילים הללו נפתחת הבלדה האפלה Shivers ,  אותה כתב נער אוסטרלי צנום וחיוור בשם רולנד ס .  הווארד בגיל 15 או 16 ללהקתו ה- Young Charlatans .  ב-77' הוא עזב את הלהקה והצטרף ל- The Boys Next Door ,  שהקליטו את השיר מחדש ,  בביצוע הסולן הכריזמטי ניק קייב .  הביצוע הזה הגיע ב-79' למקום הראשון במצעד האוסטרלי . 
" צמרמורות "  לנצח ייזכר בתור הלהיט הכי גדול של רולנד ס .  הווארד ,  שנכנס מאוחר יותר גם לרפרטואר הסולו שלו .  כבר לפני עשר שנים אמר הווארד שהוא מרגיש מוזר שתמיד שואלים אותו על השיר הזה .  הוא כתב אותו כל כך מזמן שזה בכלל לא מרגיש לו כמו שיר שלו .  כשהוא מנגן אותו הוא מרגיש כאילו הוא מבצע קאבר לשיר של מישהו אחר .  הוא היה מעדיף שידברו איתו על חומרים חדשים יותר שלו .  והיינו עושים את זה בשמחה ,  אלמלא היינו צריכים עכשיו לסכם סיכומים ,  שכן רולנד ס .  הווארד מת מסרטן בכבד בגיל 50 ,  יומיים לפני תחילת העשור החדש .
 המוות של רולנד ס .  הווארד ,  גיבור הגיטרה הכחוש ,  בעל עיני הדביבון המבוהל ,  העציב דור שלם של חובבי מוזיקה אלטרנטיבית .  בשנות השמונים היה הווארד אחד הגיטריסטים הטובים ,  החשובים ,  הפוריים והמשפיעים ביותר בעולם הכהה והמעושן שהתקיים במקביל ל"עד פופ "   ( פעם הייתה הפרדה ברורה )  .  התאבדות מעולם לא היה הסגנון של רולנד ס .  הווארד  הוא העדיף לתעל את השדים שלו לתוך המוזיקה .  וכפי שהעיד חברו הותיק מיק הארווי  ( The Birthday Party ,  Crime and the City Solution ,  הזרעים הרעים )  ,  שהיה איתו בימיו האחרונים  הווארד לא רצה למות .  הייתה עוד הרבה מוזיקה רדופה שהוא רצה ליצור .
 כמו שכל מעריץ של ניק קייב יודע ,  The Boys Next Door שינו את שמם ל-The Birthday Party ,  היגרו לאירופה  ( בהתחלה ללונדון ואחר כך לברלין )  ונעשו להקת הפוסט-פאנק האוסטרלית הגדולה ביותר ,  שלא לומר היצוא המרגש ביותר של אוסטרליה ,  עד קיילי מינוג .  רולנד ס .  הווארד היה אחראי לסאונד הדיסטורשן ולמתקפת הפידבק האגרסיבית שהפכה את ה-Birthday Party למה שהיא .  גם אחרי פירוקה ,  ב-83' ,  המשיך הווארד לככב בתור אחת הדמויות המרכזיות בסצינה האלטרנטיבית של ברלין באייטיז ,  בה שיתפו פעולה מוזיקאים אמריקאים ,  בריטיים ואוסטרליים עם מוזיקאים מקומיים .
 שלוש להקות קמו על חורבות ה-Birthday Party :  ניק קייב והזרעים הרעים ,  Crime and the City Solution ו- These Immortal Souls .  רולנד ס .  הווארד היה חבר בשתיים מהן והתארח בשלישית .  Crime and the City Solution הייתה להקתו של סיימון בוני והיא ידעה כמה גלגולים ,  בלוקיישנים שונים  ( אוסטרליה ,  לונדון וברלין )  .  הווארד הצטרף ללהקה באירופה באמצע שנות השמונים ,  ביחד עם אחיו ,  הבסיסט הארי הווארד ,  ועם מיק הארווי .  המתופף של ההרכב באותה תקופה היה Epic Soundtracks ,  אחיו הצעיר של ניקי סאדן  ( טרובדור הרוקנ'רול האחרון ,  שביקר בארץ לפני כמה שנים )  ,  שניגן יחד איתו ב-Swell Maps וב-Jacobites ,  ונפטר ב-97' ,  כמעט עשור לפני סאדן .
 ב-87' עזב הווארד את להקתו של בוני והקים בברלין את These Immortal Souls ,  שלמעשה היו שלושה פליטי Crime and the City Solution  ( הוא ,  אחיו ואפיק סאונדטראקס )  ,  אליהם צירפו את הקלידנית האוסטרלית ג'נביב מקגקין .  הפעם הווארד היה הסולן ,  והלהקה ביצעה את שיריו .  זו הייתה הנשמה בת האלמוות שלו .
 כמו אצל כל מי שעבר טירונות ב-Birthday Party ,  גם המוזיקה שהווארד עשה כשבגר מעט ,  נהייתה רכה יותר ופחות אלימה ,  אך לא פחות מסויטת .  גם הווארד פנה לבלוז אורבני שנשמע כאילו הוא בוקע מבר אפל בגיהנום ,  אך אצלו ביצבצה מתחתיה רגישות פופית מתוקה ,  עם פסנתר מסתחרר ,  שפתאום הופך את הסיוט לחלום שמימי .  עובדה שהווארד בחר לעשות קאבר  ( באלבום הראשון של These Immortal Souls )  דווקא ל  " Hey !  Little Child"ההרמוני של אלכס צ'ילטון  ( ביג סטאר )  .
 בניגוד לניק קייב שאהב לספר סיפורים ,  רולנד ס .  הווארד עשה מוזיקה אינטרוספקטיבית ,  וכשהוא התבונן פנימה הוא ראה בלגן של רגשות מורכבים ,  סותרים ולא חד משמעיים .  המוזיקה של הווארד היא מוזיקת נשמה ,  בהנחה שהנשמה האנושית הרבה יותר רקובה ממה שהניחו אמני הסול השחורים .
 These Immortal Souls הוציאו בסך הכל שני אלבומים - Get Lost  ( Dont Lie !  )  ב-87' ,  וI'm Never Gonna Die Again ב-92'  והם מעולם לא זכו לפרסום ולהצלחה של הבד סידז ,  על אף שהיו להקה לא פחות טובה .  אלבום הבכורה שלהם הוא אלבום אפל  ( לא במובן הגותי של המילה )  ונפלא בעל אווירה סינמטית מצמררת ,  ופסנתר דומיננטי בהרבה ממה שהיית מצפה מלהקה של גיטריסט .
 מלבד הסינגל הפותח אותו , " Marry Me  ( Lie !  Lie !  )  ",  שנשמע כמו רכבת שדים בלונה פארק ,  השיא של האלבום הוא הבלדה השיכורה These Immortal Souls  שמונה דקות קורעות לב ,  בהם הפאתוס רק הולך וגובר .
 על פי כל קנה מידה מקובל ,  רולנד ס .  הווארד לא ידע לשיר ,  וזה חלק גדול מהקסם שלו .  הקול ההרוס שלו מעד משורה לשורה .  רוב הזמן הוא נשמע כאילו הוא הולך לשכוח את המילה הבאה ואין סיכוי שיסיים את המשפט שהוא שר .  אבל כפי שהווארד בעצמו אמר  הוא היחיד שיכול לבצע את השירים שלו בכנות ובהתכוונות מלאה .  
בנוסף ללהקות בהן היה חבר וליצירת הסולו שלו ,  תרם הווארד את כשרונו גם להרבה אמנים אחרים .  במשך השנים שיתף פעולה ,  הופיע והוציא אלבומים ,  עם שורה ארוכה של כוכבי אנדרגראונד נערצים שהעריצו אותו .  בינהם צריך למנות את הפרובוקטורית הניו יורקית ,  לידיה לאנץ'  ( שהעידה שאחת הסיבות שהיגרה מאמריקה לאירופה הייתה כדי לעבוד עם  " הגיטריסט הטוב בעולם ")  ;  ניקי סאדן ;  ברי אדמסון  ( The Birthday Party ,  הזרעים הרעים )  ;  מלכי המוזיקה התעשייתית הגרמנית ,  איינשטורצנדה נויבאוטן ;  ג'פרי לי פירס מה-Gun Club ;  הלהקה הצרפתית Kas Produkt ;  המשורר השרירן שצמח מההארדוקר האמריקאי ,  הנרי רולינס ;  חלוץ האלקטרוניקה Fad Gadget ;  וניק קייב והזרעים הרעים .  
רשימת השמות הזו טומנת בחובה נתח מכובד של האינדי הנסיוני ,  המתריס והמטריד שצמח בשנות השמונים משורשי הפוסט-פאנק ,  כשהוא טבול בסמים ואלכוהול .  וכמו רולנד ס .  הווארד עצמו ,  רבים מהם נפטרו בשנים האחרונות ,  בגיל הרבה יותר מדי צעיר .  מסתבר שהנזקים הבריאותיים שהביאו על עצמם גיבורי האייטיז שחיו בזמנו על הקצה ,  גובים את מחירם הכבד ,  ומשאירים את הדור שגדל עליהם מיותם בטרם עת .  
אחד השירים הזכורים ביותר מכל שיתופי הפעולה האלה הוא הדואט של הווארד עם לידיה לאנץ' ,  ביחד איתה ביצע את  " Some Velvet Morning "  של לי הייזלווד וננסי סינטרה .  השיר הזה ידע לא מעט קאברים  ( כולל אחד של פורטיס )  ,  אבל הגירסה הזאת מ-82' היא כנראה החזקה ואולי גם הקומית ביותר :  הווארד נשמע בה הרבה יותר קשוח ומפחיד מהייזלווד ולאנץ'  השרלילה מהשאול - נשמעת יותר תמימה מסינטרה .
 ב-94' חזר רולנד ס .  הווארד למלבורן ובשנת 2000 הוציא את אלבום הסולו הראשון שלו , " Teenage Snuff Film ".  חודשיים לפני מותו יצא אלבום הסולו השני שלו ,  Pop Crimes ,  בו ניגן גם חברו הותיק מיק הארווי .  הווארד הספיק להופיע קצת באוסטרליה עם שירי האלבום ,  אך הודה בראיון שהקליט אותו מהר בשל מחלתו .  האלבום זכה לתשומת לב רבה באוסטרליה ,  אבל להתעלמות די גורפת מחוצה לה .  את ההופעות שנקבעו לחודש האחרון לחייו הוא נאלץ לבטל בשל ההדרדרות במצבו הבריאותי .  וקצת אחרי יום הולדתו החמישים החזיר רולנד ס .  הווארד את נשמתו  בת האלמוות  לבורא .
 
הילד מהבית השכן
רולנד ס .  הווארד היה מעדיף שידברו על החומרים החדשים שלו ,  אבל מותו של גיבור הגיטרה הכחוש מאלץ את דנה קסלר לסכם לאחור

