בחודשים אוקטובר-דצמבר נרשמה עלייה של 8.7% ברכישות בכרטיסי אשראי
זאת בהמשך לעלייה של 8.9% בין יולי-ספטמבר ;  ב-2009 נרשם גידול של 4.6% בהיקף הרכישות בכרטיסי אשראי
הצרכן הישראלי ממשיך להניע את גלגלי המשק :  על פי נתוני הלשכה המרכזית לסטטיסטיקה ,  בשלושת החודשים אוקטובר-דצמבר נרשמה עלייה של 8.7% בהיקף הרכישות בכרטיסי האשראי .  עלייה זו מצטרפת לעלייה של 8.9% שנרשמה בחודשים יולי-ספטמבר .  בסיכום שנתי ,  במהלך 2009 נרשם גידול של 4.6% בהיקף הרכישות בכרטיסי אשראי על ידי צרכנים פרטיים.הנתונים על רכישות של צרכנים פרטיים בכרטיסי אשראי התקבלו מכל חברות כרטיסי האשראי הפועלות בישראל .  הרכישות בכרטיסי אשראי מדווחות לפי סכום הרכישה הכולל של הצרכנים בבתי העסק ,  ומתייחסות לרכישות של ישראלים בארץ בלבד.בקבוצת הרכישה מוצרים ושירותים אחרים  ( הכוללת דלק חשמל וגז ,  מחשבים ותוכנה ,  ציוד ושירותי תחבורה ותקשורת ,  ספרים ,  פרסום ,  שירותי רפואה ותרופות ושונות )  ,  המהווה את החלק הארי ברכישות - 42% ,  נרשם בשנת 2009 גידול של 3.1% במחירים קבועים ,  בהשוואה לשנת 2008 .  העלייה הגבוהה ביותר נרשמה בענף מחשבים ותוכנה - 23.3% .  בשלושת החודשים אוקטובר-דצמבר 2009 נרשמה עלייה במחירים קבועים של 8.0% בחישוב שנתי ;  זאת ,  בהמשך לעלייה של 4.1% בשלושת החודשים יולי-ספטמבר 2009.בקבוצת הרכישה מזון ומשקאות  ( כולל שירותי אוכל )  ,  המהווה 19% מהרכישות בכרטיסי אשראי ,  נרשם בשנת 2009 גידול של 4.6% במחירים קבועים ,  בהשוואה לשנת 2008 .  בשלושת החודשים אוקטובר-דצמבר 2009 ,  נרשמה עלייה במחירים קבועים של 7.5% בחישוב שנתי ;  זאת ,  בהמשך לעלייה של 7.3% בשלושת החודשים יולי-ספטמבר 2009.בקבוצת הרכישה מוצרי תעשייה  ( הכוללת הלבשה והנעלה ,  מוצרי חשמל ואלקטרוניקה - כולל בתי כל-בו ורהיטים )  ,  המהווה 19% מהרכישות ,  נרשם בשנת 2009 גידול של 6.8% במחירים קבועים ,  בהשוואה לשנת 2008 .  העלייה הגבוהה ביותר נרשמה בענף הרהיטים - 9.2% .  בשלושת החודשים אוקטובר-דצמבר 2009 ,  נרשמה עלייה במחירים קבועים של 11.2% בחישוב שנתי ;  זאת ,  בהמשך לעלייה של 10.6% בשלושת החודשים יולי-ספטמבר 2009.בקבוצת הרכישה שירותים "( הכוללת שירותי ביטוח ,  טיסות ואירוח ,  פנאי ובילוי ושירותי עירייה וממשלה )  ,  המהווה 20% מהרכישות ,  נרשם בשנת 2009 גידול של 5.8% במחירים קבועים ,  בהשוואה לשנת 2008 .  בענף שירותי ממשלה ועירייה נרשמה העלייה הגבוהה ביותר - 11.7% .  בענף שירותי הטיסות ,  תיירות ואירוח נרשמה העלייה הנמוכה ביותר - 0.9% .  בשלושת החודשים אוקטובר-דצמבר 2009 נרשמה עלייה במחירים קבועים של 6.5% בחישוב שנתי ;  זאת ,  בהמשך לעלייה של 5.9% בשלושת החודשים יולי-ספטמבר 2009 .
 
בחודשים אוקטובר-דצמבר נרשמה עלייה של 8.7% ברכישות בכרטיסי אשראי
זאת בהמשך לעלייה של 8.9% בין יולי-ספטמבר ;  ב-2009 נרשם גידול של 4.6% בהיקף הרכישות בכרטיסי אשראי

