בן-דב מינה משנה למנכ"ל שעשוי להחליף את דוד אבנר השנה
אלי גליקמן מונה אתמול למשנה למנכ"ל פרטנר ,  שממונה באופן מסורתי למנכ"ל החברה .  מקורבים לחברה :  הטלטלה הניהולית עדיין לא תמה ומינוי גליקמן למנכ"ל אינו ודאי
 >  >  חברת פרטנר הודיעה אתמול בבוקר על מינויו של סמנכ"ל חטיבת הלקוחות של פרטנר ,  אלי גליקמן ,  למשנה למנכ"ל החברה .  לפי הודעת פרטנר ,  המינוי אושר בידי הדירקטוריון .  ההודעה על מינויו של גליקמן מגיעה על רקע ההערכות בשוק כי מנכ"ל החברה ,  דוד אבנר ,  צפוי לעזוב את תפקידו בעקבות השלמתה של עסקת הרכישה של החברה בידי אילן בן-דב .  כפי שמסתמן כעת ,  גליקמן עשוי להחליף את אבנר ברבעון השני או השלישי של 2010 .  עם זאת ,  מקורבים לחברה מאמינים כי הטלטלות בפרטנר עדיין לא הסתיימו ,  ולא ניתן ללמוד ממנוי גליקמן כי הוכתר יורש לאבנר .  המינוי נעשה כמהלך משולב של אבנר ובן-דב .  אמנם מינויו של גליקמן למנכ"ל החברה אינו מובטח ,  אך הערכות הן כי בחודשים הקרובים ייכנס גליקמן אט אט לנעליו של אבנר תוך בחינת ביצועיו והשילוב בינו לבין בן-דב .  אם הדברים יעלו יפה ,  יקבל גליקמן את המינוי באופן קבוע .  גליקמן הובא לחברה בידי מי שיועד לתפקיד המנכ"ל ,  חיים רומנו .  במקרים קודמים סומן המשנה למנכ"ל כמי שמיועד להחליף את המנכ"ל המכהן .  כך היה ב-2005 כשרומנו היה המשנה למנכ"ל ומייסד החברה ,  עמיקם כהן ,  וכך היה ב-2007 כשאבנר מונה למשנה .  כזכור ,  רומנו לא מונה בסופו של דבר לתפקיד ,  שכן העדיף לקבל על עצמו את תפקיד מנכ"ל אל על .  תהליך החלפת המנכ"ל בפרטנר היה ארוך יחסית באופן מסורתי ,  וכלל פעמיים תקופת חפיפה ארוכה יחסית .  לא ניתן להפריד בין המינוי של גליקמן לבין העובדה כי בימים אלו מגישה חברת הייעוץ מקינזי דו"ח הממליץ על צעדי התייעלות בחברה .  הערכות הן כי הדו"ח קובע כי ההנהלה הנוכחית היתה מעט מקובעת בשנים האחרונות והמליץ על שינויים הכוללים חילופי מנהלים .  גליקמן  ( 48 )  ,  סמנכ"ל הלקוחות של פרטנר ,  החל את פעילותו בחברה ב-2005 .  בתפקידיו הקודמים שימש כמפקד שייטת 13 ,  כנספח ימי בשגרירות ישראל בוושינגטון וכמנכ"ל חברת exel .  לגליקמן יש תואר שני במדעים ובמינהל עסקים מהאקדמיה למוסמכים של חיל הים האמריקאי  ( u.s .  naval postgraduate school )  .  בנוסף ,  הוא בוגר התוכנית להשתלמות מנהלים בכירים במינהל עסקים בינלאומי מאוניברסיטת ג'ורג'טאון בארה"ב .
 
בן-דב מינה משנה למנכ"ל שעשוי להחליף את דוד אבנר השנה
אלי גליקמן מונה אתמול למשנה למנכ"ל פרטנר ,  שממונה באופן מסורתי למנכ"ל החברה .  מקורבים לחברה :  הטלטלה הניהולית עדיין לא תמה ומינוי גליקמן למנכ"ל אינו ודאי

