3 חברי הנהלת בנק ישראל המליצו להעלות את הריבית ב-0.25% כפי שאכן הוחלט ;  רק אחד התנגד
חבר ההנהלה שהמליץ להשאיר שלא לשנות הריבית ציין כי התאוששות הכלכלה העולמית עדיין שברירית
בדיון לגבי החלטת הריבית לחודש ינואר ,  חבר הנהלה אחד המליץ להשאיר את הריבית ללא שינוי ושלושה חברי ההנהלה המליצו להעלות את הריבית ב-0.25% ל-1.25% - כפי שאכן הוחלט .  ארבעה חברי הנהלה המשתתפים בדיון ממליצים לנגיד לגבי גובה ריבית בנק ישראל הרצויה למשק .  חבר ההנהלה שהמליץ להשאיר את הריבית ללא שינוי ציין כי ההתאוששות של כלכלת העולם עדיין שברירית ועדיף להמתין לפני העלאת הריבית .  כך עולה מפרוטוקול דיוני הריבית לחודש ינואר שהוציא היום בנק ישראל.שלושה חברי הנהלה ציינו כי הם תומכים בהעלאת הריבית החודש לרמה של 1.25% האחוז .  יצוין כי סביבת האינפלציה קרובה לגבול העליון של יעד יציבות המחירים - הן בהתייחס לאינפלציה במהלך 12 החודשים האחרונים  ( בניכוי השפעת העלאות המיסים והמחירים המפוקחים על ידי הממשלה )  והן הציפיות לאינפלציה לשנים עשר החודשים הקרובים .  משתתפים אלו ציינו כי בהינתן רמתה הנמוכה של ריבית בנק ישראל ,  העלאת הריבית מומלצת על רקע סביבת האינפלציה הקרובה לגבול העליון של היעד ,  ועל רקע התבססות ההתאוששות בפעילות ,  ועלייה במחירי הנכסים ,  ובכללם מחירי הדיור .  ההתאוששות הכלכלית בעולם ,  המלווה בגידול בסחר העולמי ,  תומכת בגידול ביצוא ובצמיחת המשק ,  כמו גם הגידול בביקושים המקומיים .  עם זאת ,  עדיין קיימת אי וודאות לגבי עוצמת ומידת ההתמדה של ההתאוששות הכלכלית בעולם ,  ולכן גם לגבי תהליך הצמיחה במשק הישראלי .  חברי הנהלה אלו ציינו כי גם לאחר העלאת הריבית בחודש זה תמשיך המדיניות המוניטרית להיות מרחיבה.בדיון צוין כי בחודשים הקרובים צפויה האינפלציה  ( בהסתכלות לשנים עשר החודשים האחרונים )  לחרוג כלפי מעלה מתחום היעד ,  אולם חלק ניכר מסטייה זו מוסבר בהעלאת המיסוי והמחירים המפוקחים על ידי הממשלה באמצע השנה .  בחודשים הקרובים ,  בניכוי השפעת התערבות הממשלה צפויה האינפלציה להישאר בסביבת החלק העליון של תחום היעד  ( בהסתכלות לשנים עשר החודשים האחרונים )  .  קיומו של פער התוצר ,  המשתקף בין היתר בשיעור האבטלה היותר גבוה מזה של תעסוקה מלאה ,  צפוי להמשיך למתן את האינפלציה בשנה הקרובה.הריביות של הבנקים המרכזיים במשקים המובילים בעולם צפויות להישאר ברמה נמוכה בחודשים הבאים .  לכן ,  העלאת הריבית בישראל פועלת להגדלת פער הריביות בין הארץ לעולם .  בהקשר זה ,  ההערכה בדיון הייתה שעליית הריבית תשפיע באופן מתון על שער החליפין .  בהסתכלות קדימה ,  תמכו המשתתפים בדיון בנקיטת מדיניות מוניטרית מרחיבה התומכת בצמיחת המשק ,  תוך החזרתה של האינפלציה בשנת 2010 לסביבת אמצע תחום יעד יציבות המחירים .  העלאת הריבית בחודש זה היא חלק מתהליך הדרגתי של חזרת הריבית לרמה  " נורמאלית ",  בקצב שיקבע בהתאם להתבססות הצמיחה במשק ובעולם ,  עליות הריבית על ידיהבנקים המרכזיים במשקים המובילים בעולם ,  וסביבת האינפלציה .
 
3 חברי הנהלת בנק ישראל המליצו להעלות את הריבית ב-0.25% כפי שאכן הוחלט ;  רק אחד התנגד
חבר ההנהלה שהמליץ להשאיר שלא לשנות הריבית ציין כי התאוששות הכלכלה העולמית עדיין שברירית

