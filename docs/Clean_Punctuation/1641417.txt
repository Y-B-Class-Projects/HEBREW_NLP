ב"ש מצאה את הנתיב
הקבוצה של גיא עזורי מתבטלת בפני הגדולות בליגה ,  אבל גברה על עירוני נתיבות 0:1 בדרך לשמינית גמר גביע המדינה
הפועל באר שבע עלתה היום  ( שלישי )  לשמינית גמר גביע המדינה אחרי ניצחון מינימלי 0:1 על עירוני נתיבות .  מאור מליקסון כבש את השער היחיד במשחק בבעיטה חופשית בדקה ה-74 ולמרות שהקבוצה שלו הייתה טובה בהרבה ,  היא לא הרשימה וגם לא הייתה רחוקה מלספוג שער שוויון בדקות האחרונות .  אם מישהו קיווה שאחרי משחק גביע קל יירגעו קצת הרוחות בבירת הנגב ,  הרי שספק אם הניצחון היום ישתיק את הביקורות .  
באר שבע שלטה למן הפתיחה ,  אבל התקשתה לפצח את ההגנה הצפופה בצהוב והגיעה להזדמנות ממשית ראשונה בדקה ה-24 ,  כשבעיטה חופשית של דוד רביבו חלפה סמוך לקורה של אשר אלחרר .  מספר דקות חלפו ומליקסון חתך את כל ההגנה של האורחים לפני שהכדור הגיע לרביבו ,  אבל אלחרר ירד היטב והדף את הבעיטה שלו .  גם ברק בדש הגיע למצב נוח בדקה ה-37 בתוך הרחבה ,  אבל הבעיטה שלו נבלמה לקרן .
 בדקה ה-40 הגיעה ההזדמנות הטובה ביותר של באר שבע במחצית הראשונה.אופיר דוידזאדה התנהל היטב בצד שמאל והעלה כדור לרחבה ,  סוארס הגיע מאחור ונגח חזק ,  אבל הכדור פגע במשקוף ,  נחת על קו השער והורחק .  
המשחק נמשך במתכונת דומה גם במחצית השנייה עד שבדקה ה-74 הגיע תורו של מליקסון לקחת כדור חופשי והוא סובב מצוין ,  מ-17 מטרים ,  לחיבור הימני של אלחרר .  0:1 לבאר שבע אחרי מאמצים רבים .  ארבע דקות לאחר מכן נאלץ קאלה למתוח איברים בצד השני כדי למנוע מאורן פחימה שוויון ובסיום ניצחון קטן לבאר שבע .
" ציפיתי שיהיה קשה ",  אמר מליקסון אחרי המשחק , " זה משחק החיים שלהם ,  הם באו ונתנו הכל אבל זה לא הספיק להם .  נתיבות הייתה יריבה קשה יותר משחשבנו .  אני שמח ,  הגענו לכמה הזדמנויות ,  אבל גם להם היו כמה .  מול נתניה בליגה זו תהיה אופרה אחרת ,  אבל נתחיל להתכונן לזה מחר ".  
הפועל באר שבע :  טברטקו קאלה ,  אביתר אילוז ,  וויליאם סוארס ,  נדב קידר ,  אופיר דוידזאדה ,  אייל שן ,  מוחמד אדמו ,  דוד רביבו ,  מאור מליקסון  ( סיראז' נאסר ,  64 )  ,  אוהד קדוסי ,  ברק בדש  ( חנן פדידה ,  75 )  .
 עירוני נתיבות :  אשר אלחרר ,  דיה אבו עיידה ,  מאור פחימה ,  עידו בוקובזה  ( איתי ישי ,  87 )  ,  אלירן זראי ,  רומן חאוסטוב ,  ערן בן הרוש ,  עטאף אבו בילאל ,  איציק פרץ ,  אורן פחימה  ( הראל כחלון ,  85 )  .
 רמת השרון היא קבוצה צנועה שמעולם לא הגיעה לפסגות של הכדורגל הישראלי ,  אבל דווקא העונה הדברים הולכים בכיוון שלה .  יהודה זגורי מוליך את הקבוצה למקום השני בליגה הלאומית בינתיים ,  פתאום מריחים במורשה את ליגת העל ועכשיו רוצים להשיג גם דריסת רגל בגביע .  הקבוצה של צחי תייר ,  שבימים כתיקונם נאבקת בתחתית ליגה א' ,  הצליחה להחזיק את יריבתה על תוצאה מאופסת במשך 90 דקות ,  אבל אז כבש משה בן לולו את השער היחיד במשחק .
 
ב"ש מצאה את הנתיב
הקבוצה של גיא עזורי מתבטלת בפני הגדולות בליגה ,  אבל גברה על עירוני נתיבות 0:1 בדרך לשמינית גמר גביע המדינה

