לא לשבור את הכלים
שוב ממלאים השבוע שני נציגים אמריקנים רמי דרג את מרכז הזירה המדינית של ישראל .  אך שלושת מרכיבי ההידברות מניחים מראש כי דבר לא יבשיל בסיבוב נוסף של שיחות שהם רוקחים .
 הליגה הערבית נתנה את ברכתה לארבעה חודשי שיחות  " קירבה ",  שהן מה שנקרא פעם  " נשיקה באמצעות מטפחת ",  ואפילו פחות מכך .  כולם יודעים כי הממשלה הנוכחית אינה מתכוונת לחזור על הצעתו הנדיבה של אהוד אולמרט ,  שכללה קליטת צאצאי פליטים מ ? 1948 בתחומי הקו הירוק ;  וכולם גם יודעים כי אבו מאזן ,  אשר חמק מלהצטרף אפילו למתווה של ראש הממשלה הקודם ,  לא ייאות לקבל דבר מבנימין נתניהו .
 שיחות הקירבה הן ביטוי לרצון שני הצדדים לא לשבור את הכלים עם ארה"ב ,  שבייאוש מדעת מבקשת לקיים כלי דיפלומטי ישראלי ? פלשתיני מלאכותי ,  הנחוץ לה כתפאורה לקראת קידום פעילותה המרכזית מול אירן .  אלא שגם הפעולות להטיל סנקציות על טהרן כושלות ונבובות ומוציאות ממעגל הנפגעים יעדים הכרחיים כבנק המרכזי של אירן .  חולשת ארה"ב מול ממשלת האייתוללות משליכה על כישלונה בכל זירה במזרח התיכון .
 לפיכך המרכיבים הערביים לא נענו אפילו לדרישה חשובה אחת של אמריקה .  המהותית שבהן באה לכלל ביטוי בתביעת וושינגטון מדמשק לחדול מלשגר נשק מתוחכם לחיזבאללה .  לכך התחייבה בהחלטת מועצת הביטחון 1701 ,  שעד היום מציגים אותה שרי הממשלה הקודמת כאולמרט ,  עמיר פרץ וציפי לבני כהישג ,  אלא שהוא ריק מתוכן .
 תחת מהלכים מעשיים מוכנים גורמים אלה להעניק לארה"ב את המסכה הנחוצה לה כאילו מתקיים משא ומתן של ממש .  אך מדוע הסכימה הליגה הערבית לארבעה חודשי  " שיחות קירבה "  ולא לתקופה ארוכה יותר ,  או אפילו מדוע לא קיצרה את משך הדיבורים ? 
אין לי אלא פירוש אחד :  הקפאת הבנייה הישראלית בהתנחלויות לפרק זמן קצוב הכבידה על הדיפלומטיה הפלשתינית ,  שהגיעה לשולחן המשא ומתן בידיים ריקות .  בעוד כארבעה חודשים תתקרב ההקפאה לישורת האחרונה שלה ,  ולאחריה תעמוד הממשלה בפני הכרעה קשה במיוחד .  אם תבקש להאריכה היא צפויה למשבר עם הימין המובהק בליכוד ובקואליציה ;  ואם לאו - עם העבודה והאופוזיציה ,  ובעיקר ארה"ב .  לצד הערבי במשוואה נוח יותר לכוון את חיציו ליום ההכרעה על ההקפאה מאשר להווה .
 
לא לשבור את הכלים
nan
