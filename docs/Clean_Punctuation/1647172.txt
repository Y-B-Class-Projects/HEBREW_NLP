הסוכן שהואשם במתן שוחד בעסקות סולתם ותע"ש בקזחסטאן נידון ל-11 שנות מאסר
שינקמן הורשע במתן שוחד לרשויות הביטחון במדינה ;  יחד איתו נדון לתקופת מאסר סגן שר ההגנה הקזחי לשעבר
בוריס שינקמן ,  סוכן הנשק שתיווך בעסקות של התעשיות הבטחוניות הישראליות בקזחסטאן ונעצר לפני כשנה והואשם והורשע במתן שוחד כדי לקדם אותן ,  נידון בקזחסטאן ל-11 שנות מאסר .  כך דיווחה אמש סוכנות הידיעות הרוסית ,  אינטרפאקס.על פי הדיווח ,  שינקמן הורשע במתן שוחד לרשויות הביטחון במדינה .  יחד איתו נדון לתקופת מאסר זהה סגן שר ההגנה הקזחי לשעבר ,  שהורשע בקבלת שוחד ,  שחיתות וניצול כוחו לרעה .  נשיא קזחסטאן ,  נור סולטאן נזרבייב קבע ,  כי דרגותיו ישללו לאות קלון .  גם מפקד כוחות הארטילריה לשעבר הורשע בגין עבירות דומות ונידון לשבע שנות מאסר.שינקמן תיווך ב-2007 בעסקה בהיקף של כ-250 מיליון דולר ,  שהובילו החברה הבטחונית הממשלתית תעש והחברה הפרטית סולתם .  קבלניות מישנה בעסקה היו אירונאוטיקס ,  אלביט מערכות והחברה הבת תדיראן קשר .  במסגרת העסקה התחייבו החברות הישראליות לשדרג את מערך הארטילריה של צבא קזחסטאן ולהפוך אותו למודרני.על פי פרסומים זרים ,  באחד משלבי הניסוי של המערך החדש התברר לקזחים ,  כי המערכות אינן מתפקדות ,  והעסקות הוקפאו .  חקירת הארגון החשאי הקזחי ,  ה-knb העלתה את אשמת השוחד .  בישראל טענו בתגובה ,  כי החברות לא מכרו מערכות פגומות וכי מדובר ב"מחלות ילדות "  של מערכות משולבות ,  שניתן להתגבר עליהן.נוכח מעורבותה של תע"ש הממשלתית ניסו במשרד הביטחון לתווך בין הצדדים .  הנושא עלה גם בביקורים של שר הביטחון ,  אהוד ברק ונשיא המדינה ,  שמעון פרס בקזחסטאן ,  אולם אלה לא השיגו את שחרורו של שינקמן.מתע"ש נמסר בתגובה ,  כי החברה אינה מוסרת פרטים על מערך השיווק שלה .  ממשרד הביטחון לא התקבלה תגובה עד כה .
 
הסוכן שהואשם במתן שוחד בעסקות סולתם ותע"ש בקזחסטאן נידון ל-11 שנות מאסר
שינקמן הורשע במתן שוחד לרשויות הביטחון במדינה ;  יחד איתו נדון לתקופת מאסר סגן שר ההגנה הקזחי לשעבר

