תמוז : " גוטמן ואבוקסיס החזירו לי את שמחת החיים "
 חלוץ הפועל ת"א הסביר את הכושר המצוין אחרי הצמד מול ב"ש .  אניימה השתולל בחדר ההלבשה .  קלינגר : " הבעיה שלנו - בראש "
 צילום ועריכת וידאו :  נועם אשל
הפועל תל אביב רשמה הערב  ( שבת )  ניצחון ליגה רביעי ברציפות ,  כאשר גברה 2:3 על הפועל באר שבע באצטדיון רמת גן בדרך למקום השני בטבלה .  האדומים אמנם לא הציגו את אחד ממשחקיהם הטובים ביותר העונה ,  אלא שיכולת מצוינת של טוטו תמוז בצירוף משחק חלש של הבאר שבעים ב-70 הדקות הראשונות אפשרו לדאבליסטית לעלות ל-0:3 ,  רגע לפני הורדת ההילוך שהחזירה את באר שבע למשחק .  ביום שלישי תארח הפועל תל אביב את שאלקה בנסיון לרשום נקודות ראשונות בליגת האלופות ,  ונדמה כאילו אלי גוטמן יזדקק ליכולת טובה יותר של שחקניו אם ברצונו לעמוד במשימה .
 לאחר המשחק נכנס שוער הפועל תל אביב וינסנט אניימה זועם לחדר ההלבשה והחל להשתולל : " מה זה שני השערים האלה ?  זה חוסר אחריות .  אם זה ימשיך ככה ,  אני לא אהיה פה ".  השוער המשיך לצעוק למשך כמה רגעים עד אשר חבריו הצליחו להרגיע אותו .  גם כשיצא מחדר ההלבשה ,  נראה אניימה עדיין זועף וזועם .  
עוזר מאמן האלופה ,  יוסי אבוקסיס ,  התייחס לסיום הרע של קבוצתו את המשחק : " יש לנו בעיה במשחק ההגנתי ,  אנחנו סופגים הרבה שערים .  סיימנו אמנם עם טעם מר ,  אבל נדע לקחת את הדברים הטובים ולתקן את משחק ההגנה .  לא נוכל להגיע עד הסוף בליגה אם נספוג כל כך הרבה שערים ,  והסוף מבחינתי זה לזכות באליפות .  היום הייתה קצת שאננות והשחקנים הורידו רגל מהגז ביתרון 0:3 .  עד השער שלהם היינו בסדר ,  אין מה להיסחף ".  
באשר למשחק ליגת האלופות בעוד שלושה ימים ,  הוסיף עוזר המאמן : " אנחנו לא הולכים לעשות שינויים גדולים נגד שאלקה ביום שלישי ,  אז גם השחקנים יהיו הרבה יותר מחויבים ".  לאחר מכן התייחס אבוקסיס למצבת הפצועים של הקבוצה ,  כשאמר : " אנחנו די מודאגים ,  אבל יש לנו צוות רפואי מצוין שיטפל בהם .  קשה לי להאמין שאיתי שכטר יהיה כשיר לשאלקה ,  אבל אנחנו עדיין מקווים ". 
טוטו תמוז ,  המצטיין במשחק עם צמד מצוין ,  הוסיף : " אני נכנס לכושר לאט לאט ,  ברגע שגוטמן ואבוקסיס החזירו לי את שמחת החיים רואים את זה גם במגרש .  אנחנו עם הפנים קדימה לשאלקה ,  אבל צריכים לשבת ולחשוב על הבעיות בהגנה .  כל הקבוצה צריכה לשים לב לזה .  אני מקווה שהמכשפה כישפה לנו קצת את שכטר ושיהיה בריא ,  זה טוב לכולנו ששכטר יחזור .  התחרות בריאה ". 
ואם כבר בשכטר עסקינן :  החלוץ שב היום מסרביה לאחר שטופל על ידי המטפלת המיוחדת ,  זו המכונה  " המכשפה ".  שכטר ,  שסובל מקרע בשריר ולפי ההערכות הראשוניות לא אמור לשחק במסגרת הקבוצה מול שאלקה ביום שלישי בליגת האלופות ,  אמר לאחר נחיתתו : " אני מרגיש טוב יותר אחרי הטיפולים .  אם אשחק ?  רק אלוהים יודע ".  שכטר יעבור בדיקה נוספת אצל רופא הקבוצה ,  ואם אכן יוטב מצבו קיימת אפשרות כי ייטול חלק מול שאלקה ,  אם כי כרגע קשה לדעת האם זה אכן יקרה .
 עדכון ראשון :  17:00
מנגד ,  שחקנים בבאר שבע היו מופתעים מאוד מספסולו של דוד רביבו ,  שעד אתמול היה נראה שיפתח בהרכב .  המאמן ניר קלינגר החליט ברגע האחרון לעלות עם שלושה בלמים ולהשאיר את רביבו על הספסל וההנחה בקרב השחקנים הייתה שהמאמן רוצה לצאת למתפרצות ולכן הוא מעדיף את סיראז' נאסר ומאור מליקסון כשחקני כנף ולא את רביבו .  הסיבה של קלינגר הייתה :  עייפות .  אני עושה את השיקולים שלי ",  הסביר קלינגר את החלטתו . " דוד הוא מקצוען אמיתי ,  הוא עשה מאמץ גדול בשבועיים האחרונים וחשבתי שבמשחק עם קצב כזה הוא לא יוכל למשוך לאורך זמן .  חשבתי שאולי נגיע במצב טוב לקראת הסיום והוא יוכל להכריע ,  אבל זה לא עזר ". 
שחקן בקבוצה התייחס גם כן לספסולו של הקשר ,  כשאמר : " ברגע שקיבלנו שלושה שערים כללי המשחק השתנו .  כשניר הכניס את רביבו הקבוצה הייתה טובה יותר מבחינה התקפית .  הצלחנו להבקיע שני שערים אבל לצערי זה לא עזר .  בדיעבד חבל שפתחנו עם שלושה בלמים ,  אבל רק בדיעבד ". 
באשר למשחק עצמו אמר קלינגר : " העזנו ,  אני לא חושב ששיחקנו רע ,  אבל לא היינו תכליתיים .  היינו טובים עד ה-3:0 ,  יכולנו להביך את הפועל .  הבעיה שלנו הייתה בראש ,  יש לי המון עבודה לשנות בקבוצה את קו המחשבה הזה ולנסות להעביר את זה לשחקנים .  זו אולי המשימה הכי קשה שלי ". 

תמוז : " גוטמן ואבוקסיס החזירו לי את שמחת החיים "
 חלוץ הפועל ת"א הסביר את הכושר המצוין אחרי הצמד מול ב"ש .  אניימה השתולל בחדר ההלבשה .  קלינגר : " הבעיה שלנו - בראש "
 
