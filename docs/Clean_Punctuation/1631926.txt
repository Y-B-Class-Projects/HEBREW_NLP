הארץ באנגלית יפיץ את השבועון Forward
מהדורה בת ארבעה עמודים עם חדשות ומאמרים מהשבועון המופץ בקרב יהודי ארצות הברית יצורף להארץ באנגלית החל מה-24 בינואר
המהדורה האנגלית של עיתון הארץ ,  Haaretz International Herald Tribune ,  תחל להפיץ את העיתון השבועי האמריקאי Forward כחלק מגיליונות ימי ראשון .  השבועון Forward ,  המופץ בקרב הקהילה היהודית בארצות הברית ,  יופיע במהדורה בת ארבעה עמודים בתוך המהדורה האנגלית של הארץ ,  שתכלול את חדשות השבוע של השבועון וכן כתבות תרבות ,  אמנות וטורי דעה .  המהדורה הראשונה תופץ ב-24 בינואר .  השבועון Forward נוסד ב-1897 והופץ מדי יום ביידיש .  כיום העיתון מפיץ מדי שבוע מהדורה בשפה זו ומאז 1990 מפיץ גם מהדורה שבועית באנגלית .  מהדורת ה-Forward ביידיש היא העיתון היחיד המופץ בשפה זו בישראל .
 שרלוט הרליי ,  עורכת המהדורה האנגלית של עיתון הארץ : " אנו יודעים שקוראינו צמאים לכתבות עומק על התרבות היהודית והעולם היהודי ובכך ה- Forward מצטיין .  לקרוא על סאגת מיידוף כפי שהתרחשה בניו יורק ,  או פרשנויות על המהלכים האחרונים של ממשל אובמה כפי שמובאים על ידי טובי הכתבים היהודים בארצות הברית ,  יהוו יתרון עצום עבור קוראינו .  אנו בטוחים שעם פרסום הסיפורים האלה ,  מהדורת יום ראשון של המהדורה האנגלית של הארץ תהפוך למהדורה הבולטת של השבוע ".  
ג'יין אייזנר ,  עורכת ה-Forward אמרה כי המהדורה השבועית שתופץ לקוראי הארץ תפתח עבורם חלון רחב אל העולם היהודי ומערכת היחסים בין אמריקה לישראל והוסיפה : " אין גוף שמשתווה ל-Forward בניתוח מערכת היחסים בין שתי המדינות ,  תוך הבאת הסיפורים העכשוויים של הקהילה היהודית בארצות הברית .  אנו נרגשים מההזדמנות להגיע לקהל הקוראים בישראל באמצעות עיתון הארץ ,  עיתון שמצטיין בסטנדרטים העיתונאיים אותם אנו חולקים ומעריכים ". 

הארץ באנגלית יפיץ את השבועון Forward
מהדורה בת ארבעה עמודים עם חדשות ומאמרים מהשבועון המופץ בקרב יהודי ארצות הברית יצורף להארץ באנגלית החל מה-24 בינואר

