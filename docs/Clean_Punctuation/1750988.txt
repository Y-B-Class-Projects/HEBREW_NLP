נביל שעת' :  אם לא תהיה ברירה - נפרק את הרשות
חבר צוות המו"מ הפלסטיני הזהיר בשיחה עם וואלה !  חדשות כי הרשות הפלסטינית תפורק אם ישראל לא תלך לקראתה . " לא תיוותר לנו ברירה אלא להגיד לישראלים שלא נוכל להמשיך יותר להגן על הכיבוש שלהם "
" אם לא תהיה לנו ברירה ,  ניאלץ לפרק את הרשות הפלסטינית ".  כך אמר היום  ( שלישי )  לוואלה !  חדשות בכיר ברשות הפלסטינית וחבר צוות המשא ומתן הפלסטיני ,  ד"ר נביל שעת' .  לדבריו , " הכל אפשרי מבחינתנו .  פירוק הרשות הפלסטינית הוא הצעד האחרון שיבוא מבחינתנו .  איננו מעוניינים בו ,  אבל אם לא תהיה ברירה ,  ננקוט בו ".  
" אנחנו כמובן מעדיפים לחזור למשא ומתן עם ישראל לאחר שהיא תקפיא את הבנייה בהתנחלויות ולנהל תהליך שלום נורמלי ",  הוסיף שעת' . " אבל אם לא יצליח שום דבר ,  בין היתר לחץ שיפעילו ארה"ב ומועצת הביטחון ,  לא תיוותר לנו ברירה אלא להגיד לישראל שלא נוכל להמשיך יותר להגן על הכיבוש שלה .  אי אפשר להמשיך ולקבל את השליטה הצבאית בגדה ואת המצור על עזה ",  אמר חבר צוות המשא ומתן הפלסטיני .
" הכיבוש של ישראל הוא דיכוי ",  המשיך שעת' . " כוחות צה"ל מחליטים אילו פלסטינים יעברו משכם לרמאללה ,  ואילו לא יעברו .  ישראל כלל אינה מכבדת את הסכמי אוסלו ואת מפת הדרכים ,  ולכן יש צורך לחשוב מחוץ לקופסה ולמצוא רעיונות אחרים ",  הוסיף .
 שעת' הביע אכזבה מראש הממשלה בנימין נתניהו ומכוונותיו לקדם את תהליך השלום עם הפלסטינים : " איני חושב שנתניהו מעוניין להקפיא את הבנייה ולחדש את שיחות השלום ,  אלא אם יופעל עליו לחץ כבד מצד הציבור בישראל או אם ארה"ב תפעיל גם היא לחץ כבד ",  אמר שעת' .
 לשאלה האם הפלסטינים חוששים מלחץ חלש יותר מצד הנשיא אובמה בעקבות ההפסד הצפוי של הדמוקרטים בבחירות לקונגרס ,  ענה שעת' : " אני ממש לא בטוח שזה אכן יקרה .  אם אתה זוכר ,  גם הנשיא ביל קלינטון ספג מהלומה כשהדמוקרטים הפסידו בבחירות לקונגרס שנתיים לאחר שנבחר .  אני מאמין שגם אם אובמה יפסיד בבחירות לקונגרס ,  יישאר לו חופש רב ומרחב תמרון ". 
לפניות לכתב :  nir_yah@walla.com

נביל שעת' :  אם לא תהיה ברירה - נפרק את הרשות
חבר צוות המו"מ הפלסטיני הזהיר בשיחה עם וואלה !  חדשות כי הרשות הפלסטינית תפורק אם ישראל לא תלך לקראתה . " לא תיוותר לנו ברירה אלא להגיד לישראלים שלא נוכל להמשיך יותר להגן על הכיבוש שלהם "
 
