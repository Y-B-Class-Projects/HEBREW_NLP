משחקי הליגה ייפתחו במחיאות כפיים לזכרו של אבי כהן
בהתאחדות נענו לבקשת המשפחה והחליטו להחליף את דקת הדומיה במחיאות כפיים לכבוד כדורגלן העבר שהלך לעולמו
גם בהתאחדות לכדורגל ראו את המחווה המרגשת שערכו אוהדי ליברפול והמועדון לזכרו של אבי כהן ,  ועל פי בקשת משפחתו של כדורגלן העבר לשעבר החליטו כי משחקי הליגות המקצועניות בארץ יפתחו בדקת הנצחה של מחיאות כפיים .  מדובר בפעם הראשונה שבישראל חורגים ממסורת דקת הדומיה .
 במקביל ,  כל הקבוצות יעלו לשחק עם סרטים שחורים שימוקמו סביב שרוול החולצה ,  המנון ליגת 'ווינר' לא יושמע ודגל הליגה לא יתנוסס במרכז המגרש על ידי הילדים כנהוג מדי מחזור .  
בכל אחד מהמגרשים יוקרא בפתיחת הטקס הטקסט הבא : " ההתאחדות לכדורגל וקבוצות ליגת 'ווינר' מרכינות את ראשן על מותו בטרם עת של אבי כהן ז"ל .  אבי היה קפטן נבחרת ישראל ,  קפטן מכבי תל אביב וכדורגלן פורץ דרך כששיחק בקבוצת ליברפול האנגלית .  הוא שימש כמאמן ויו"ר ארגון שחקני הכדורגל בישראל ,  והיה סמל ומופת ,  ספורטאי נערץ ואדם שמח ואהוב על כולם .  נזכור את אבי לעד עם החיוך הנצחי שלו .  יהיה זכרו ברוך ". 

משחקי הליגה ייפתחו במחיאות כפיים לזכרו של אבי כהן
בהתאחדות נענו לבקשת המשפחה והחליטו להחליף את דקת הדומיה במחיאות כפיים לכבוד כדורגלן העבר שהלך לעולמו

