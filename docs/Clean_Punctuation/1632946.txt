מינויה של ניילי קרוס ,  לשעבר יו"ר רשות ההגבלים העסקיים באירופה ,  לנציבת התקשורת מוטל בספק
גורמים באיחוד חוששים ממינויה של קרוס לאחר שלדבריהם נמנעה מעיסוק בנושאים פרו-צרכניים בשימוע שנערך לה
מינויה של ניילי קרוס ,  מי שעמדה בראש רשות ההגבלים העסקיים של האיחוד האירופי ,  לתפקיד נציבת התקשורת של האיחוד ,  מוטלת בספק ,  לאחר שהואשמה בשבוע שעבר בכך שנמנעה מעיסוק בנושאים חשובים ,  במהלך הופעתה בפני ועדה של הפרלמנט האירופי.גורמים באיחוד האירופי ,  משני קצוות הקשת הפוליטית - השמרני והסוציאליסטי - הביעו חששות בנוגע למינוי ,  לאחר שלדבריהם קרוס לא התייחסה בשימוע שנערך לקראת מינויה ,  לנושאים פרו-צרכניים כמו הגבלת תעריפים לשירותי סלולר בנדידה ,  פרישה מחדש של תדרי שידור לפס רחב אלחוטי ותיקונים לחוק הקניין הרוחני הדיגיטלי.לאחר השימוע בבריסל ,  אמר פול רוביג ,  חבר אוסטרי בוועדת התעשייה המחקר והאנרגיה ,  כי ראשי הוועדה הסכימו להזמין את קרוס למפגש נוסף שייערך בדלתיים סגורות ,  על מנת שתוכל להבהיר את עמדותיה . " מועמדותה של קרוס מושהית כעת ,  והכל תלוי בה ",  אמר רוביג .  דוברה של קרוס ,  ג'ונתן טוד ,  אמר בתגובה כי היא מוכנה להבהיר כל נושא שאינו ברור.השימוע של קרוס ,  כלכלנית מהולנד ,  החל ביום חמישי בנימה ידידותית .  קרוס הציגה את סדר היום שלה ,  הכולל הגדלת ההשקעות בטכנולוגיה ,  הרחבת רשתות הפס הרחב של אירופה והגדלת רכישות תוכנות קוד פתוח על ידי הממשלות.קרוס ,  החברה בברית הליברלית דמוקרטית הקטנה בפרלמנט האירופי ,  התנגדה למכסות על מחירים קמעוניים כאשר אלה נידונו בשנה שעברה ,  ואמרה כי לדעתה יש מקום להגבלת המחירים ברמה הסיטונית בלבד .  בשימוע אמרה קרוס שהיא מעוניינת להמתין לתוצאותיהם של שני מחקרים שעורך הפרלמנט בשנה וחצי הקרובות ,  לפני שתחליט להאריך את תוקף הגבלת המחירים . " יש כאן אי הבנה חמורה למדי ",  אמרה קרוס .  קרוס אמרה כי היא מוכנה לפעול בהחלטיות במקרים בהם כוחות השוק לבדם מגבילים את התחרותיות .
 
מינויה של ניילי קרוס ,  לשעבר יו"ר רשות ההגבלים העסקיים באירופה ,  לנציבת התקשורת מוטל בספק
גורמים באיחוד חוששים ממינויה של קרוס לאחר שלדבריהם נמנעה מעיסוק בנושאים פרו-צרכניים בשימוע שנערך לה

