סטיבן פריי נגד הפרלמנט הבריטי
תיקון לחוק הדיגיטלי הבריטי גרר מכתב מחאה של ענקיות אינטרנט כגוגל ,  יאהו ופייסבוק - יחד עם השחקן סטיבן פריי
גוגל ,  יאהו ,  פייסבוק ואי-ביי חתמו על מכתב רשמי המביע התנגדות לתיקון לצו הדיגיטלי הכלכלי  ( Digital Economy Bill ) שעבר לאחרונה בפרלמנט הבריטי .  לפי התיקון החדש ,  יוכלו בתי משפט באנגליה להורות לספקי אינטרנט לחסום אתרים מסוימים .  התיקון הועבר בשבוע שעבר ,  ברוב של 165 חברים על פני 140 .
 במכתב לעיתון Financial Times ,  עליו גם חתם השחקן והסופר הבריטי סטיבן פריי ,  נאמר כי אם הצו יהפוך לחוק  הוא לא ייתן מענה לפתרון בעיית זכויות היוצרים בגינה נוצר ,  ובמקום זה ייצור מדיניות שתעודד חסימת אתרי אינטרנט  - " צעד רציני מאוד עבור בריטניה ".   " יש אין ספור נושאים חוקיים ,  טכניים ופרקטיים לפתירה לפני כן ",  כתבו החתומים .  חבר הפרמלנט הבריטי לורד קלמנט ג'ונס טוען כי התיקון יגן על זכויות יוצרים בכך שיאפשר חסימה של אתרים המציגים תכנים בצורה פיראטית . " הצעד הזה ישלח מסר חזק לתעשיית היוצרים שאנחנו מעריכים את מה שהם עושים ורוצים להגן עליהם .  אנחנו לא מאמינים בצנזורה על האינטרנט ,  אלא מגיבים לבעיות של התעשיה ". 
מלבד ענקי האינטרנט שצוינו ,  גם ספקיות פס-רחב כ-BT ,  וירג'ין מדיה ,  אורנג' ופרנס טלקום הביעו התנגדות לצו ,  המרחיב את השליטה הרגולטורית מעבר לזו הקיימת .
 
סטיבן פריי נגד הפרלמנט הבריטי
תיקון לחוק הדיגיטלי הבריטי גרר מכתב מחאה של ענקיות אינטרנט כגוגל ,  יאהו ופייסבוק - יחד עם השחקן סטיבן פריי

