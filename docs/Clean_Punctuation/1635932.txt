שר החינוך : " ב-2011 נצטרך להכריע האם להמשיך ולנפח את תקציב הביטחון או להגדיל את תקציב החינוך "
 גדעון סער בוועדת הכספים : " אנחנו לא מקבלים את מה שאנחנו צריכים באמת לקבל למען עתיד ישראל "
 שר החינוך גדעון סער אומר כי ההכרעה לקראת שנת התקציב 2011 הינה החינוך או הביטחון .  בהופעה הבוקר בוועדת הכספים ,  אמר סער כי  " קל מאוד לומר שהחינוך הוא בראש סדר עדיפות לאומי אבל ההכרעה לקראת 2011 היא או ביטחון או חינוך .  יש להחליט האם להמשיך ולנפח את תקציב הביטחון או להגדיל את תקציב החינוך ,  הרי גם אם תקציב המדינה כולו היה הולך למשרד הביטחון היה צריך עוד תקציב .  אין חולק כי החינוך הוא לא פחות מהביטחון הלאומי ". סער תבע להגדיל את תקציב משרד החינוך : " סדר העדיפויות הלאומי צריך להשתנות בפועל .  אין מחלוקת על כך שההשקעה בחינוך היא המפתח לעתידה של מדינת ישראל .  על פי הדו"חות העולמיים ,  ההשקעה לתלמיד בישראל נמוכה מאוד מול ממוצע מדינות ה-oecd .  אנו צריכים יותר להשקיע בתחום .  חשוב לומר כי אנחנו לא מקבלים את מה שאנחנו צריכים באמת לקבל למען עתיד ישראל .  הנושא לא נותן לי מנוח ואני מבטיח שגם לאחרים לא תהיה מנוחה ". סער הוסיף כי אחוז הביצוע של 2009 היה גבוה מאוד וכי הוא מקווה לחזור עליו גם בשנת 2010 .  מסקירת התקציב עלה כי הסכום הכולל עמד על 30.2 מיליארד שקל ונותר בסך הכל 45 מיליון שקל שלא נוצלו . " מדובר ב-99% ביצוע ,  אחוז ביצוע גבוה שלא היה כמותו במשרד החינוך ". סער את דאגתו מהירידה בהכנסות מפעל הפיס וההשלכות על בניית מבני חינוך : " הצעתי בנושא הצעה לשר האוצר ,  אני מקווה שיקבל אותה ". סער גם התייחס גם להקפאת הבנייה במבני החינוך ביו"ש ואמר כי יפעל לכך שינתן מענה ביהודה ושומרון לילדים כמו בכל מקום : " הנושא בוויכוח בינינו למשרד הביטחון והוא יוכרע על ידי ראש הממשלה ". יו"ר הוועדה ח"כ משה גפני  ( יהדות התורה )  אמר במהלך הדיון כי סער יכול לראות בוועדת הכספים כבת ברית בנושא הדאגה לחינוך , " ב-2011 יהיה המבחן האמיתי מאחר שהתקציב החדש יהיה מטעם הממשלה הנוכחית .  אין ספק שהחשיבות בהשקעה מול כל תלמיד צריכה להיות הרבה יותר גבוהה מהיום מאחר שככל שמפחיתים בשעות הלימודים ,  הסובלים מכך הם בעיקר המשפחות שההורים לא יכולים לממן חוגים ושיעורים פרטיים ,  מה שמגדיל את הפערים בחברה הישראלית .  נפעל בכל כוחנו למנוע קיצוצים עתידיים ואף להגדיל את התקציב למערכת החינוך שהיא העתיד של כולנו ". ח"כ שלי יחימוביץ'  ( עבודה )  אמרה כי ראוי לציין לטובה את השר שפעל נגד הקיצוץ במשרדו והנתונים על ניצול התקציב כמעט במלואו מוכיחה על עבודתו הטובה . " צריכה להיות תוספת תקציבית למשרד החינוך ,  במיוחד לאחר שראש הממשלה הצהיר כי החינוך מעל לכל ". מנכ"ל מרכז השלטון המקומי ,  רון מוסקוביץ' ,  העלה מספר נושאים הנוגעים לרשויות המקומיות :  אי עדכון תעריפי ההסעות ,  החינוך המיוחד והריבוי הטבעי .  מוסקוביץ' אמר עוד כי בנושא מפעל הפיס ,  האוצר יגרום להפחתת ההכנסות של הלוטו ,  מה שישליך על הרווחים המופנים לבניית כיתות .  לדבריו , " מ-2011 נראה ירידה בכמות הכיתות שייבנו ". 

שר החינוך : " ב-2011 נצטרך להכריע האם להמשיך ולנפח את תקציב הביטחון או להגדיל את תקציב החינוך "
 גדעון סער בוועדת הכספים : " אנחנו לא מקבלים את מה שאנחנו צריכים באמת לקבל למען עתיד ישראל "
 
