צעירים ניסו לחטוף נשק מחייל בכניסה ליישוב בית ג'אן
שני צעירים בני 19 ו-20 נעצרו הערב  ( ראשון )  על ידי המשטרה בחשד שניסו לחטוף נשק מחייל צה"ל ,  בן 19 ,  תושב בית ג'אן .  החייל עלה הערב על טרמפ ביציאה מכפרו ,  ולדבריו נוסעי הרכב היכו אותו נמרצות וניסו לחטוף את נשקו .  הוא הצליח להימלט מהרכב ,  הזעיק את בני משפחתו ואלה דיווחו על האירוע למשטרה .  שוטרי תחנת כרמיאל עצרו את שני החשודים תושבי בית ג'אן וירכא המתגוררים כיום בכרמיאל .  השניים מוכרים היטב למשטרה ועל פי הערכת השוטרים כוונתם הייתה לסחור בנשק בקרב גורמים עברייניים .  הם מכחישים את הטענות נגדם אך יובאו מחר להארכת מעצרם בבית משפט השלום בעכו .
 
צעירים ניסו לחטוף נשק מחייל בכניסה ליישוב בית ג'אן
nan
