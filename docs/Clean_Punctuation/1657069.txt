בן לאדן חוזר לאיים :  נהרוג אמריקאים בשבי
רשת אל ג'זירה פרסמה קלטת שמע חדשה בה מאיים אוסמה בן לאדן להרוג חיילים אמריקאים בשבי .  איומיו באים על רקע האפשרות שמתכנן פיגועי ה-11 בספטמבר יוצא להורג
אוסמה בן לאדן מזהיר כי ארגונו יהרוג חיילים אמריקאים אם מתכנן פיגועי ה-11 בספטמבר חאיד שייח' מוחמד יוצא להורג בארצות הברית . " ביום שבו ארצות הברית תנקוט בפעולה הזאת ,  היא תקבל את ההחלטה להוציא להורג את כל מי שנמצא בשבי שלנו ",  אמר מנהיג אל קאעדה בקלטת שמע שפרסמה היום  ( חמישי )  רשת אל ג'זירה .  
מוחמד וארבעה גברים נוספים צפויים לעמוד לדין בגין מעורבותם בהתקפות בארצות הברית ,  והתביעה במשפטם צפויה לדרוש גזר דין מוות .  כיום הם מוחזקים במתקן הכליאה הצבאי בגואנטנמו שבקובה ,  וככל הנראה יועמדו לדין במנהטן שבניו יורק ,  צעד שגרר ביקורת ציבורית קשה בארצות הברית .  עם זאת ,  בכירים בממשל האמריקאי עשויים לדרוש כי החמישה יועמדו לדין צבאי .  
גורם במודיעין האמריקאי דחה את איומו של בן לאדן . " זה שיא האבסורדיות שמישהו שקשור לאל קאעדה אפילו מציע דבר כזה ",  אמר הגורם לסוכנות הידיעות  " רויטרס ".  לדבריו , " הם כנראה שכחו את דני פרל וכל האחרים שהם שחטו ,  אבל אנחנו לא ".  
בהמשך הקלטת תוקף בן לאדן את הנשיא האמריקאי ברק אובמה בטענה שכמו קודמו ,  גם הוא ממשיך לתמוך בישראל . " הפוליטיקאים בבית הלבן פעלו בחוסר צדק נגדנו ועדיין עושים זאת .  במיוחד על ידי תמיכה בהמשך הכיבוש הישראלי בפלסטין .  פעם הם חשבו שאמריקה מעבר לאוקיינוסים מוגנת מזעם המדוכאים עד שהתגובה שלנו נשמעה בקול גדול בביתכם ב-11/9 אינשאללה ",  אמר בן לאדן בקלטת .
 
בן לאדן חוזר לאיים :  נהרוג אמריקאים בשבי
רשת אל ג'זירה פרסמה קלטת שמע חדשה בה מאיים אוסמה בן לאדן להרוג חיילים אמריקאים בשבי .  איומיו באים על רקע האפשרות שמתכנן פיגועי ה-11 בספטמבר יוצא להורג

