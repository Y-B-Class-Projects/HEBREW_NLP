גמר נשים :  רמת השרון עלתה ל-0:1 מול אשדוד
האלופה פתחה את סדרת הגמר ברגל ימין עם ניצחון 60:78 על הקבוצה של עדן ענבר ,  שהופיעה לראשונה בגמר הפלייאוף 
רמת השרון עלתה הערב  ( חמישי )  ל-0:1 בסדרת גמר הפלייאוף כדורסל הנשים לאחר שגברה 60:78 על מכבי אשדוד .  עבור האורחת היה זה משחק ראשון בהיסטוריה בגמר הפלייאוף בעוד רמת השרון מחפשת לזכות באליפות שישית ברציפות ולהשלים דאבל חלומי על רקע פרשת קטיה לויצקי שהושעתה מהמשחק מאחר וכשלה בבדיקת סמים .  
כיאה למתח של סדרת גמר ,  הפתיחה הייתה מבולבלת עם החטאות ואיבודי כדור ורק כעבור שתי דקות וחצי נקלע סל השדה הראשון .  10 הדקות הראשונות הסתיימו ב-10:13 לרמת השרון .  יעל אהרונוב פתחה את הרבע השני בשתי שלשות שהעלו את הקבוצה של אורנה אוסטפלד ליתרון שבע בדרך ל-27:33 בהפסקה .  
אשדוד ,  כהרגלה ,  הפציצה בעיקר מחוץ לקשת ,  אך סבלה מאחוזים גרועים .  שירן צעירי עוד עשתה קולות של קמאבק עם נקודות חשובות שהורידו את ההפרש לשתיים לקראת סוף הרבע השלישי ,  אך זו הייתה שירת הברבור של אשדוד במשחק .  רמת השרון פתחה בלחץ את הרבע הרביעי ,  לייני סלווין קלעה שלשה גדולה ופירקה את האורחות .  עד לסיום ,  ההפרש רק הלך וצמח עד ל-60:78 בסיום .
 קלעו לרמת השרון :  קיה ווהן 19 נקודות  ( 8 ריבאונדים )  ,  לייני סלווין 18  ( 6 אסיסטים )  ,  שרי סאם 14  ( 8 ריבאונדים )  ,  אמברוסיה אנדרסון 10  ( 9 ריבאונדים )  ,  מירב דורי 9 ,  יעל אהרונוב 6 ,  איילת כהן 2 
קלעו לאשדוד :  אשלי ווקר 16  ( 8 ריבאונדים )  ,  נטשה לייסי 12  ( 13 ריבאונדים )  ,  ריבי גרינבוים 11 ,  שירן צעירי 9 ,  קריסטי תומאס 8 ,  אורנית שוורץ 3 ,  לנה מוסטפינה 1

גמר נשים :  רמת השרון עלתה ל-0:1 מול אשדוד
האלופה פתחה את סדרת הגמר ברגל ימין עם ניצחון 60:78 על הקבוצה של עדן ענבר ,  שהופיעה לראשונה בגמר הפלייאוף 

