האם שהטביעה את בנה מבקשת להקל בעונשה
אולגה בוריסוב ,  שנידונה ל-8 שנות מאסר לאחר שהטביעה את בנה בן ה-4 בחוף בבת ים הגישה ערעור על העונש . " ביהמ"ש לא העניק משקל לנסיבות ולמצבה הנפשי הקשה "
 אולגה בוריסוב ,  שנידונה ל-8 שנות מאסר לאחר שהורשעה לפני כחודש בבית המשפט המחוזי בתל אביב במסגרת הסדר טיעון בהריגת בנה אלון בן ה-4 ,  ערערה היום  ( חמישי )  לבית המשפט העליון על חומרת העונש .  לפי כתב האישום שהוגש נגד בוריסוב בסוף אוגוסט 2008 ,  לקחה בוריסוב את בנה לחוף הים בבת ים בשעה 1:00 לפנות בוקר ,  ובעודו ישן הכניסה אותו למים והטביעה אותו .  במקור היא הואשמה ברצח ,  אולם הפרקליטות הסכימה להמיר את העונש להריגה בשל מצבה הנפשי של בוריסוב . " לא בקלות אנחנו מאמצים את הסדר הטיעון .  דמיו של המנוח צועקים מבין גלי הים בהם טבע ",  כתבו השופטים בגזר הדין . " מדובר במעשה נורא שבו קופחו חיי ילד שהיה רשאי לגדול על ידי מי שהעניקה לו אותם ". 
בערעור ,  שהוגש באמצעות עו"ד יוסי זילברברג ,  נטען שבית המשפט המחוזי טעה כשלא העניק משקל ראוי לנסיבותיה האישיות של בוריסוב ולמצבה הנפשי הקשה . " מדובר במי שלא הצליחה לעמוד תחת לחצים שונים בחייה ,  לא חשה תמיכה מהסביבה ונשארה בודדה ,  בהיותה מסוגרת בתפיסת עולם חולנית ,  במי שלמעשה ,  עצמה קורבן של נסיבות חייה ",  נכתב בערעור .
 עו"ד זילברברג מפרט שורה ארוכה של אשפוזים פסיכיאטריים שעברה בוריסוב בשבועות ובחודשים שקדמו להטבעת בנה .  למעשה ,  בשנה שלפני המתת בנה פנתה בוריסוב מיוזמתה כמעט פעם בחודשיים לקבלת סיוע פסיכיאטרי .  בערעור נטען שבית המשפט לא נתן משקל מספיק לעובדה שחרף הפניות הרבות של בוריסוב לגורמים מקצועיים ,  לא הצליחה המערכת הטיפולית לזהות בזמן סימני התרעה ולמנוע את שהתרחש .
 על פי הערעור ,  בוריסוב חשה בדידות רבה והפסיקה לתקשר עם הסביבה .  שלושה ימים לפני שהרגה את בנה קמו בני משפחתו של בעלה של בוריסוב ,  אילן יהודה ,  מהשבעה של אחותו ,  שלפי הטענות השפיעה על בוריסוב קשות . " בתקופת השבעה המערערת לא יצאה מהבית והדבר החריף מצב של ניתוק וטשטוש פיזי ורגשי ",  נכתב . 
" מדובר במקרה מורכב ,  בו אמא הנמצאת במצוקה נפשית חריפה ממושכת אשר גורמת לה לתפיסת מציאות חולנית וקיצונית ,  מחליטה למנוע מבנה לעבור את אותו מסלול בדידות ,  הסבל והדחייה החברתית בו היא מצאה את עצמה וממנו ניסתה לברוח בניסיון התאבדות ",  נטען בערעור .
 
האם שהטביעה את בנה מבקשת להקל בעונשה
אולגה בוריסוב ,  שנידונה ל-8 שנות מאסר לאחר שהטביעה את בנה בן ה-4 בחוף בבת ים הגישה ערעור על העונש . " ביהמ"ש לא העניק משקל לנסיבות ולמצבה הנפשי הקשה "
 
