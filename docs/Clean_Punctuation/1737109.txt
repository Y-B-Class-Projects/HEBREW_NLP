ליון נחתה ,  באסטוס : " לא יהיה לנו קל "
 הקשר של ליון כבר מוכן להפועל ת"א .  לוברן : " ניצחון יחזיר לנו את הביטחון ".  הווארד ווב ששפט בגמר המונדיאל ישפוט את המשחק
צילום ועריכת וידאו :  נועם אשל
ליון הצרפתית נחתה הערב  ( שני )  בישראל ,  48 שעות לפני המפגש מול הפועל תל אביב בבלומפילד במסגרת המחזור השני של בית ב' בליגת האלופות .  סגנית אלופת צרפת הגיעה למשחק לאחר שהפסידה לראשונה מאז 1994 לסנט אטיין בדרבי  ( 1:0 )  וירדה מתחת לקו האדום .  במועדון שוררת אווירה קשה והאוהדים דורשים את ראשו של המאמן קלוד פואל .
 דיאן לוברן אמר לקראת המשחק : " אני לא יודע שום דבר על הפועל .  יש שם כנראה קבוצה טובה ".  על היכולת של קבוצתו שלו אמר לוברן : " לא קל לנו עכשיו ,  אבל ניצחון יחזיר לנו את הביטחון .  למרות כל הבעיות ,  הגענו לכאן עם ביטחון ".  המגן השמאלי עלי סיסוקו הוסיף : " אין עלינו שום לחץ .  אנחנו שמים בצד את מה שהיה בליגה ,  מגיעים במוראל גבוה ומאוד רוצים לנצח במשחק "
 מישל באסטוס המשיך את הקו של לוברן כשאמר : " קבוצות מנצחות ,  מספידות .  האוהדים כועסים ואפשר להבין את זה ,  אבל אנחנו באים לנצח בשביל המאמן שלנו .  הפועל קבוצה טובה ואני מכיר את דגאלס דה סילבה .  זאת הפעם הראשונה שלהם באלופות והם ירצו להוכיח .  לא יהיה לנו משחק קל ". 
21 שחקנים נכללים בסגל של קלוד פואל למשחק .  ליסנדרו לופז הפצוע לא הגיע כמו גם סזאר דלגאדו ,  אדרסון וכריס שפצועים כבר תקופה ארוכה והקשר הקמרוני ז'אן מאקון ,  שמלכתחילה לא תוכנן לפתוח בהרכב .  פואל צירף לנסיעה גם ארבעה שחקנים צעירים :  השוער מתיו גורגלאן ושחקני נבחרת הנוער של צרפת קלמון גרנייה ,  אלכסנדר לקאזט ואישק בלפודיל ,  שלא מרבים לשחק בקבוצה הבוגרת .
 הווארד ווב הבריטי ישפוט את משחק ליגת האלופות ,  שייערך מחרתיים  ( רביעי )  באצטדיון בלומפילד במסגרת המחזור השני של ליגת האלופות .  השופט האנגלי בן ה-39 רשם את אירוע השיא בקריירת השיפוט שלו בקיץ האחרון כששפט את גמר המונדיאל ,  בו ניצחה ספרד 0:1 את הולנד לאחר 120 דקות .  ווב נחשב לשופט חמור סבר ,  שלא מתחשב בשמות גדולים ומנהל את רוב המשחקים הגדולים בליגה האנגלית ,  כולל הניצחוןן של מנצ'סטר יונייטד על ליברפול 2:3 לפני שבוע .  כמו כן ,  שפט ווב גם בגמר ליגת האלופות 2009/10 ,  בו ניצחה אינטר 0:2 את באיירן מינכן .
 כמה שבועות לאחר גמר המונדיאל היכה האנגלי על חטא ואמר שהיה צריך להרחיק את נייג'ל דה יונג ,  שבעט בגסות בצלעות של צ'אבי אלונסו וספג רק צהוב בעקבות כך .  בנוסף ,  הרחיק ווב באותו גמר את ג'ון הייטינחה לאחר ששלף לו שני כרטיסים צהובים .  השופט האנגלי גם התלונן על חוסר ההגינות של השחקנים שנטלו חלק באותו הגמר ,  בו שלף לא פחות מ-12 כרטיסים צהובים ואדום .  מאמן הולנד ברט ואן מרוויק תקף את השיפוט של ווב ואמר לאחר אותו משחק : " אני לא חושב שהשופט שלט במשחק בצורה טובה .  הוא צריך היה להרחיק את קרלס פויול ". 

ליון נחתה ,  באסטוס : " לא יהיה לנו קל "
 הקשר של ליון כבר מוכן להפועל ת"א .  לוברן : " ניצחון יחזיר לנו את הביטחון ".  הווארד ווב ששפט בגמר המונדיאל ישפוט את המשחק

