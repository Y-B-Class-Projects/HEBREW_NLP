נטוויז'ן התלוננה - ונענע10 הסירה כתבה שלילית על החברה ממהדורת החדשות
בכתבה עלו טיעונים על בעיות בגלישה באינטרנט של 013 נטוויז'ן
אתר האינטרנט נענע10 הסיר מהאוויר כתבת וידאו שלילית על נטוויז'ן בעקבות פנייה של נטוויז'ן - שהיא גם בעלת מניות מרכזית בנענע10  ( 50% )  .  ביום רביעי בשבוע שעבר שודרה במהדורת החדשות המרכזית של ערוץ 10 כתבת וידאו שלילית על חברת 013 נטוויז'ן .  בכתבה עלו טיעונים על בעיות בגלישה באינטרנט של 013 נטוויז'ן בשבועות האחרונים ולקוחות הראו בה ,  כביכול ,  מהירות טעינה איטית של אתרים מחו"ל .  עוד הציגה הכתבה דיונים מפורומים באינטרנט בהם לקוחות מתלוננים על קצבי הגלישה בחברה .  בנטוויז'ן זעמו על הכתבה והעבירו מכתב לאתר נענע10 בו דרישה להסיר את הכתבה .  ואכן ,  הגרסה המוקלטת של מהדורת החדשות הופיעה באתר נענע10 ללא הכתבה על נטוויז'ן .  גולש זריז הצליח להקליט את הכתבה טרם הסרתה והעלה אותה ליו טיוב .  רק מאוחר יותר ,  על מנת למנוע  " פתחון פה ",  הוחזר הקטע למהדורה אשר באתר .  מנענע10 נמסר בתגובה : " על פי נהלי האתר מרגע שמתקבלת פנייה הנוגעת למהדורת החדשות של ערוץ 10 ,  בוחנת נענע10 באופן עצמאי את הפניות המועברות אליה ובמקרה הצורך אף מורידה בעת הבדיקה את הידיעה הרלבנטית מהאתר .  במקרה שבנדון קיבלנו פניה מנטוויז'ן ,  בהתאם לנוהל ורק לאחר שחלף יום מעת שידור המהדורה ,  הורד הקטע שהתייחס לנטוויז'ן לצורך בדיקה .  ללא קשר לתוצאות הבדיקה ,  מאחר ומדובר בנטוויז'ן וכדי למנוע פתחון פה הקטע הוחזר עוד בטרם פנייתכם .  ויודגש כי יום לאחר שידור המהדורה אין צפיות במהדורה ומדובר בהורדה לזמן קצוב של חומר ארכיוני ". 

נטוויז'ן התלוננה - ונענע10 הסירה כתבה שלילית על החברה ממהדורת החדשות
בכתבה עלו טיעונים על בעיות בגלישה באינטרנט של 013 נטוויז'ן

