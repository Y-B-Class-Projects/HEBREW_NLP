 " גרנט יישאר עד תום העונה "
 אנדרו אנדרוניקו ,  המפרק של פורטסמות ,  כינס מסיבת עיתונאים והתייחס גם לעתידו של המאמן ,  שיתבקש לקצץ בשכרו הגבוה
כצפוי ,  פורטסמות הפכה היום  ( שישי )  רשמית לקבוצה הראשונה בתולדות הפרמיירליג שנכנסת להליכי פירוק .  הבעלים הרביעי העונה ,  בלראם צ'אינראי מהונג קונג ,  לא הצליח למצוא רוכש למועדון והודיע רשמית על המהלך .  לפורטסמות לא נותרה ברירה אחרת .  ביום שני הקרוב אמור היה להתקיים דיון בתביעת רשויות המס לחיסול המועדון בשל חובות של 12.1 מיליון ליש"ט .  
המשמעות היא שפורטסמות איבדה מיידית תשע נקודות ממאזנה שעומד על שבע נקודות ובעצם ירדה ליגה באופן מעשי מאחר והיא רחוקה 17 נקודות מחוף מבטחים .  במועדון יקוו להימנע מגזירה נוספת של הורדת עד 20 נקודות מהמאזן בעונה הבאה .  ארבע מהקבוצות האנגליות שנכנסו לפירוק עד כה  ( לידס ,  בורנמות ,  לוטון ורותרהאם )  ספגו עונש הפחתת 15 עד 20 נקודות בעונה שלאחר הפירוק מכיוון שלא הסדירו את כל חובותיהן בזמן .  
על פי כל ההערכות ,  אם פורטסמות לא הייתה נכנסת מיוזמתה להליכי פירוק ,  בית המשפט היה מורה על סגירת המועדון שהוקם לפני 112 שנה .  לפיכך ,  הגיש המפרק אנדרו אנדרוניקו את כל המסמכים הדרושים ומאוחר יותר היום  ( שישי )  הוא צפוי להתייחס לשינויים הצפויים במסיבת עיתונאים .  חובות המועדון מגיעים לכ-70 מיליון ליש"ט ואנדרוניקו ינסה להגיע להסדר חובות עם הנושים .  נראה כי כבר בשלב הראשון צפויה סדרת פיטורים של אנשי צוות .  
למעשה ,  מטרת הליך הפירוק היא להבריא את המועדון כלכלית לטווח הרחוק ,  למחוק את החובות ,  בין היתר על ידי מכירת נכסים כמו שחקנים ,  ולהפוך את פורטסמות לאטרקטיבית עבור רוכש חדש . " זה הזמן של כולם להתאחד ולעמוד מאחורי המועדון .  אנחנו צריכים להתקדם יחד ",  אמר היושב ראש ,  מארק ג'ייקוב .
 פיטר סטורי ,  שעוד ניסה בימים האחרונים למצוא רוכש למועדון ,  הוסיף : " זהו יום עצוב לכל מי שקשור למועדון ,  אך הצעד הזה נועד להשאיר את פומפי בחיים ולתת הזדמנות להשקיע במועדון ולקחת אותו לכיווון חיובי .  אמשיך לעבוג עם המפרק ואעזור לו למכור את העסק ואני מקווה שזה יקרה במהרה כי יש התעניינות .  אמשיך לעבוד גם עם אברהם גרנט בצד המקצועי .  אחרי שהמועדון יימכר ,  אעזוב את תפקידי ". 
אנדרו אנדרוניקו ,  המפרק של פורטסמות ,  כינס מסיבת עיתונאים בפראטון פארק ודיבר על עתיד המועדון .  אנדרוניקו ,  ששימש בתפקיד זהה בסווינדון ,  הודיע כי אברהם גרנט יישאר בתפקידו עד תום העונה : " דיברתי עם גרנט והוא הבטיח להישאר איתנו עד תום העונה .  יהיה נאיבי מבחינתי לחפש עכשיו מנג'ר חדש .  צריך להעריך את אברהם על העבודה שהוא עושה לאור הדברים שהוא נאלץ להתמודד איתם ".  על פרסומים בתקשורת המקומית בעיר ,  גרנט יתבקש לקצץ בשכרו העומד על כ-950 אלף ליש"ט לעונה .  
אנדרוניקו גילה כי המועדון חייב בין 60-70 מיליון ליש"ט והבטיח לאוהדים כי יציל את המועדון : " נבחן את כל ההיבטים הכלכליים .  המטרה שלנו היא למקסם את ההכנסות ולצמצם עלויות מיותרות .  נצטרך לקבל החלטות קשות בימים הקרובים ,  נחתוך עלויות בכל הרמות ,  אבל אני מבטיח להציל את המועדון ולהצעיד אותו קדימה ".  
המפרק הודה כי ככל הנראה ייאלץ למכור שחקן או שניים ,  למרות שהמועדון זקוק בעניין זה לאישור פיפ"א בשל העובדה שחלון ההעברות סגור . " בכל מקרה לא תהיה מכירת חיסול .  נבקש עזרה מהפרמיירליג .  כל העניין הזה חדש גם להם .  אציג בפניהם את הנושא בפגישה ביום חמישי הבא ".  
לעניין מכירת המועדון אמר אנדרוניקו שידרוש הוכחה ליכולת הכלכלית של כל רוכש פטונציאלי כדי ששוב לא תחזור סיטואציה כמו שקרתה העונה ,  שהמועדון נשלט על ידי אנשים ללא יכולת כלכלית מתאימה .
 עדכון ראשון :  26/2 13:28  

" גרנט יישאר עד תום העונה "
 אנדרו אנדרוניקו ,  המפרק של פורטסמות ,  כינס מסיבת עיתונאים והתייחס גם לעתידו של המאמן ,  שיתבקש לקצץ בשכרו הגבוה

