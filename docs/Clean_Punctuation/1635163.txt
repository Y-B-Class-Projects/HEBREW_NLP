רונאלדיניו : " אני רוצה להכריע את הדרבי "
 כוכב מילאן מחכה בקוצר רוח למשחק נגד אינטר . " זה לא משחק של להיות או לחדול ,  אבל ניצחון יפתח את הליגה ".  נסטה בספק
הדרבי 'דלה מדונינה' ,  או בשמו המור יותר ,  הדרבי של מילאנו ,  שיפגיש ביום ראשון את שתי מוליכות הליגה האיטלקית ,  האלופה אינטר וסגניתה מילאן ,  ממשיך לרתק עשרות מיליוני איטלקים ואחרים לנעשה בקבוצות .  בין הקבוצות מפרידות שש נקודות לטובת הנראזורי ,  כאשר למילאן משחק חסר ,  כך ששני ניצחונות - דבר בר השגה - יאזן את מניין הנקודות של שתיהן .
 מי שמגיע בכושר נפלא למשחק הוא רונאלדיניו ,  לאחר שבין היתר כבש במחזור הקודם שלושער ב-0:4 של הרוסונרי על סיינה בסן סירו .  המאסטרו הברזילאי חזר לרקוד על המגרש ,  כפי שעשה בימיו הגדולים בברצלונה ,  וכעת הוא רוצה להוליך את מילאן . " אני רוצה להיות זה שיכריע את המשחק כי הוא חשוב מאוד עבורנו ",  אמר .
" אני רגוע ומאוד שמח ,  אבל זה לא משנה כמובן א לא אבקיע .  מה שכן חשוב זה שנמשיך לשחק טוב ולנצח ",  הוסיף רוני . " זה לא משחק של להיות או לחדול ,  אבל ניצחון יפתח לגמרי את הליגה .  אנחנו חושבים כל הזמן על המשחק .  פאטו לא כשיר ,  מה שאומר שיהיו לי פחות אסיסטים ",  התלוצץ רונאלדיניו , " אבל אני אעבוד קשה יותר עבור הקבוצה ". 
במילאן עדיין מודאגים ממצבו של הבלם אלסנדרו נסטה ,  שלא התאמן עם הקבוצה ועדיין לא ברור אם יהיה כשיר למשחק או לא .  מי שעשוי להחליפו במרכז ההגנה הוא ג'וזפה פבאלי .  המאמן לאונרדו לוחץ שנסטה ישחק ,  ולפיכך הצוות הרפואי עובד שעות נוספות על מנת להכשיר את השחקן שסובל מבעיה בשרירי הרגל ,  אלא שנסטה עצמו לא מוכן לסכן את עצמו יתר על המידה כדי לא להחמיר את הפציעה .
 
רונאלדיניו : " אני רוצה להכריע את הדרבי "
 כוכב מילאן מחכה בקוצר רוח למשחק נגד אינטר . " זה לא משחק של להיות או לחדול ,  אבל ניצחון יפתח את הליגה ".  נסטה בספק

