למי קראת נעל ? 
שלוש דוגמניות פוטרו מתצוגה של אלכסנדר מקווין ,  לאחר שסרבו לנעול את נעלי ה"ארמדילו "  האימתניות שעיצב
הדוגמנית האוסטרלית אבי לי קרשאו  ( 21 )  הנהיגה מרד בתצוגת אביב-קיץ 2010 של אלכסנדר מקווין ,  שהתקיימה ב-21 בדצמבר בפריז ,  כשסירבה לנעול את נעלי  " הארמדילו "  הבלתי אפשריות של המעצב .  מדובר בנעליים שנראות כמו שריונו של היונק החייזרי ועקביהן מתנשאים לגובה של כ-20 סנטימטרים .  שתי חברותיה ,  הדוגמניות הרוסיות נטשה פולי  ( 24 )  וסשה פיווברובה  ( 24 )  ,  הצטרפו אליה והצהירו שגם הן לא מוכנות לקחת את הסיכון ולנעול את הנעליים שבסבירות גבוהה היו גורמות להן להתרסק ואולי אף לפגוע בעצמן .  כתוצאה ,  כל השלוש פוטרו מהתצוגה .
 דובר מטעם אלכסנדר מקווין מסר בתגובה שמתקבלות הזמנות רבות לנעליים ,  חלקן מלקוחות שמעוניינים בהן כיצירות אמנות .  באופן לא ממש מפתיע ,  מי שהייתה אמיצה מספיק כן לנסות את הנעליים היא ליידי גאגא .  בווידיאו האחרון שלה ,  Bad Romance ,  היא נראית עם הנעליים ,  אם כי רק לזמן קצר ואפילו היא לא עשתה לרגע רושם שנוח לה .  
תקרית הנעליים בתצוגה של מקווין באה בזמן לא ממש טוב לקרשאו ,  המכונה בדרך-כלל רק אבי לי .  לפני כשנה היא התעלפה בתצוגת אביב-קיץ 09 של מקווין בגלל מחוך שהוצמד לגופה חזק מדי ומאוחר יותר היא מעדה ופצעה את הברך בתצוגת  " רודרטה ",  מה שאילץ אותה לפרוש למספר חודשים .  השבוע היא הוכיחה שאולי היא מתפרנסת מדוגמנות ,  אבל אין לה שום משאלת מוות .
 
למי קראת נעל ? 
שלוש דוגמניות פוטרו מתצוגה של אלכסנדר מקווין ,  לאחר שסרבו לנעול את נעלי ה"ארמדילו "  האימתניות שעיצב

