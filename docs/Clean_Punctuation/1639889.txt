דגני : "  זה דבר גדול לצעירים שהמאמן מאמין בהם "
 מגן מכבי נתניה דיבר על קפיצת המדרגה שעשה העונה ,  רגע לפני המשחק מול מכבי פתח תקוה : " אנו חייבים לשמור על ריכוז "
 במכבי נתניה ממשיכים בהכנות לקראת משחק הליגה מול מכבי פתח תקוה בשבת ,  לאחר שבשני המשחקים האחרונים הצליחו לאבד יתרון של שניים ושלושה שערים . " לא היינו מספיק מרוכזים בסוף המשחק ,  עשינו כמה טעויות שלא מתאימות לנו ובגלל זה הפסדנו נקודות מאוד יקרות לקבוצה ",  מודה בלמה הצעיר של הקבוצה אוראל דגני . " אני מקווה שזה לא יחזור על עצמו ובפעם הבאה נביא את שלוש הנקודות המלאות ". 
דגני הוא אחת מנקודות האור של נתניה השנה .  הבלם מפרדס חנה ,  שקיבל קרדיט ראשון אצל לותר מתיאוס בעונה שעברה ,  הפך לשחקן הרכב משמעותי שגם בלם רכש כמו ליאוניד קרופניק לא מצליח להזיז מההרכב . " יכול להיות שזאת עונת הפריצה שלי ,  אני משחק הרבה .  בעונה שעברה שיחקתי בין 10 ל-12 משחקים ,  והצגתי יכולת טובה .  אני מקווה לשמור על אותו כושר בהמשך העונה ולהיות חלק מקבוצת מכבי נתניה ,  זו השאיפה שלי ". 
במשחק הקרוב ,  ממנו ייעדרו רביד גזל וקלמי סבן שירצו עונש הרחקה על צהובים ,  ואלמוג כהן ,  שקיבל אדום במשחק מול הפועל ת"א ,  ייאלץ דגני לזוז מעמדת הבלם לעמדת המגן הימני אותה מילא בנבחרות הנוער השונות ,  כשאצל מתיאוס שיחק גם כקשר אחורי . " תקשורת טובה היא המפתח לכל תיאום ",  מסביר דגני . " יש לי תיאום טוב עם כל שחקני ההגנה .  אני מקווה שגם בשבת תהיה תקשורת טובה בין חוליית ההגנה ושנשיג את שלוש הנקודות ".  
" לדעתי זה דבר טוב למועדון ששחקנים שגדלים במחלקת הנוער שלו מקבלים הזדמנות להוכיח את עצמם ",  מסתכל דגני על הזוית החיובית בחוסר ההתעניינות מצד הבעלים דניאל יאמר . " ראובן עטר נותן לשחקנים את הצ'אנס והם מוכיחים את עצמם וממשיכים לשחק .  זה דבר גדול עבור שחקנים צעירים שמועדון ובמיוחד המאמן הראשי מאמין בהם .  אני מקווה שכולנו נמשיך להציג יכולת טובה ". 
בינתיים פנתה מכבי נתניה להנהלת מכבי תל אביב בבקשה להעביר את אוהדי מכבי נתניה משער 5 לשער 7 במשחק גביע המדינה באמצע השבוע הבא .  הנהלת מכבי תל אביב ,  שהחליטה להעביר את אוהדי היריבות לשער 5 עקב הנזקים שגרמו אוהדי בית"ר ירושלים לכסאות בשער 7 ,  הודיעה לנתניה כי ישקלו בחיוב את הבקשה .
 
דגני : "  זה דבר גדול לצעירים שהמאמן מאמין בהם "
 מגן מכבי נתניה דיבר על קפיצת המדרגה שעשה העונה ,  רגע לפני המשחק מול מכבי פתח תקוה : " אנו חייבים לשמור על ריכוז "
 
