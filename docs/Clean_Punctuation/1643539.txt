 " המשחק בקאזאן יתקיים כמתוכנן "
 דובר אופ"א הבהיר : " המשחק יתקיים אלא אם השופט יחליט אחרת ".  עוד בהפועל ת"א :  זהבי דורש 150 אלף דולר לעונה
הפועל תל אביב החלה היום  ( שני )  את הכנותיה לקראת המשחק הראשון בסיבוב 32 האחרונות בליגה האירופית מול רובין קאזאן .  הפועל תמריא מחר בצהריים למשחק ביום חמישי ותערוך ברוסיה רק אימון מסכם .  כרגע ,  על פי החלטת אופ"א המשחק יתקיים כמתוכנן ודובר מטעמה אף אמר היום לוואלה !  ספורט : " המשחק יתקיים כמתוכנן .  אם ביום המשחק יחליט השופט שתנאי מזג האוויר מאפשרים את קיומו ,  מבחינתנו ההחלטה הסופית .  המשחק יתקיים כמתוכנן אלא אם השופט יחליט אחרת ".  
עוד לפני שתמריא הקבוצה ,  המגן דדי בן דיין יעבור בדיקה על ידי רופא הקבוצה ואז יקבע אם הוא יוכל לשחק מול קאזאן או יישאר בארץ למנוחה .  כרגע מסתמן ,  כי בן דיין שלא התאמן גם היום לא יהיה בסגל למשחק ואת מקומו יחליף גל שיש הצעיר שקיבל מחמאות על שני משחקיו האחרונים בהם הציג יכולת טובה מאוד .  
עוד בטרם האימון היום ערך אלי גוטמן אסיפת קצרה ובה המשיך את כעסו משבת : " אהבתי מאוד את המחצית הראשונה מול אחי נצרת ,  אבל הייתי מאוד לא מרוצה מחוסר הפרגון במחצית השניה .  אסור שדברים כאלה יחזרו על עצמם ".  לאחר מכן ,  גוטמן החל לדבר על מספר שחקנים של קאזאן ,  אך את התדרוך הסופי יעברו שחקני הקבוצה רק ברוסיה .  
מעבר למשחק ,  בהפועל מתעסקים כרגע בחוזהו של ערן זהבי לקראת העונה הבאה .  זהבי ביקש חוזה ל4 שנים ומשכורת של 150 אלף דולר .  בסביבתו של החלוץ נפגעו מאוד מההדלפות לתקשורת על בקשתו של החלוץ ,  שמרוויח סכומים זעומים בשנתיים האחרונות ואמרו היום : " אם הפועל בוחרת לנהל משא ומתן בתקשורת שיבושם להם . 
" למרות ההצעה מבלגיה ערן נותן עדיפות להפועל ורוצה להישאר בקבוצה .  קשה להבין למה בהנהלת הקבוצה בוחרים להביא כל מיני פלופים מבחוץ ולשלם סכומי עתק ואילו לשחקן בית ברמתו של ערן עושים פרצופים ".  בכל מקרה ,  הדברים אמורים להיחתך לכאן או לכאן לאחר החזרה מרוסיה כששני הצדדים רוצים בהמשך ההתקשרות .
 עדכון ראשון :  15.2 14:41 

" המשחק בקאזאן יתקיים כמתוכנן "
 דובר אופ"א הבהיר : " המשחק יתקיים אלא אם השופט יחליט אחרת ".  עוד בהפועל ת"א :  זהבי דורש 150 אלף דולר לעונה

