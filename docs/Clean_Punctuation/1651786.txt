נפתרה המחלוקת עם אלביט מערכות :  בראייס לא תייצג יצואנים ישראלים בתחום הבטחוני בברזיל
מכון היצוא יעביר את הטיפול הבטחוני לחברה אחרת ,  שטרם נבחרה
מכון היצוא חתם בימים האחרונים על הסכם חדש עם חברת בראיס  ( brais )  הברזילאית ,  לפיו החברה שתייצג את היצואנים הישראלים בברזיל לא תעסוק בתחום הבטחוני .  ההסכם החדש גובש בעקבות ערעור שהגישה אלביט מערכות לפני כמה חודשים על זכיית החברה ביצוג כל היצוא הישראלי לברזיל במסגרת תכנית שביט .  התכנית במימון מיוחד ממשרד האוצר נועדה לקדם יצוא ישראלי ליעדים מועדפים בהם סין ,  הודו וברזיל .  התנגדות אלביט נבעה מהקשר של החברה הברזילאית לתעשיה האוירית ומהחשש ,  שתעדיף לקדם עסקות של תע"א בברזיל על חשבון תעשיות בטחוניות מתחרות.לפיכך הוסכם ,  כי בראייס תטפל בקידום היצוא הישראלי לברזיל בתחומי קלינטק וטכנולוגיות המים ,  מכשור ומחשוב רפואי ותקשורת .  השירות יכלול ניתוח ומיפוי השוק המקומי ,  יצירת קשרים עם שותפים מקומיים ,  זיהוי פרויקטים פוטנציאליים ומיגון נוסף של שירותים פרטניים ,  אשר יסייעו ליצואנים בהעמקת החדירה לברזיל.מכון היצוא בוחן בימים אלה התקשרות עם חברה שתטפל בענף הבטחוני  ( hls )  בברזיל במסגרת תוכנית שביט .  היום הודיע מכון היצוא על יציאתה לדרך של תוכנית  " שביט ברזיל ".  במוקד התוכנית ,  שנועדה לסייע ליצואנים הישראלים בהתמודדות מול המשבר הכלכלי ,  עומד המאמץ להגביר את החדירה הישראלית לשווקים המתעוררים תוך התמקדות בברזיל ,  הודו וסין .  זאת בתחומים בהם יש לישראל יתרון תחרותי בולט - בטחון ,  תקשורת וסלולר ,  קלינטק עם דגש על טכנולוגיות מים ,  מכשור ומחשוב רפואי .  תוכנית מכון היצוא בברזיל מתמקדת בהכשרה והדרכת היצואנים לפעילות בשוק הברזילאי ,  מחקרי שוק ממוקדי סקטור ,  משלחות ענפיות לברזיל למפגשים עסקיים עם מקבלי החלטות בתחומים הענפיים ,  הבאת מקבלי החלטות ברזילאים לישראל ,  וליווי פרטני של היצואן הישראלי  .  התוכנית מושקת לקראת ביקורו בישראל של נשיא ברזיל לואיס אינסיו לולה דה סילבה המתוכנן ליום שני הקרוב .  את הנשיא ילוו עשרות אנשי עסקים ברזילאים אשר יקיימו פגישות עסקיות עם יצואנים ישראליים במסגרת סמינר עסקי המאורגן על ידי שגרירות ברזיל בישראל בשיתוף עם מכון היצוא .בתוך כך ,  נפגש אמש מנכ"ל מכון היצוא ,  אבי חפץ ,  עם שגריר ברזיל בישראל מר פדרו מוטה פינטו קואלו ,  והציג בפניו את תוכנית שביט ברזיל .  חפץ ציין כי בכוונת מכון היצוא להסיט את כובד המשקל מגושי היעד המסורתיים של היצוא הישראלי לעבר השווקים המתפתחים ,  תוך דגש על ברזיל הצפויה להציג שיעורי צמיחה גבוהים יחסית בשנתיים הקרובות  ( 3.8% בשנת 2010 )  .  חפץ : " עבור החברות הישראליות ברזיל היא מדינה עם חסמי כניסה גבוהים בשל התרבות העסקית השונה ,  המרחק ,  עלויות המיסוי ,  התשתית השיווקית ,  ואיתור השותף המקומי ".  השוק הברזילאי לדבריו מציג מגוון רחב של הזדמנויות עסקיות ,  ובעיקר מיזמים משותפים וזאת על רקע הצורך של המדינה בשדרוג תשתיות ורכישת טכנולוגיות לקראת אתגרים גדולים כדוגמת אירוח משחקי הגביע העולמי בכדורגל בשנת 2014 ואירוח המשחקים האולימפיים בריו דה ז'נירו בשנת 2016  " .ממכון היצוא נמסר כי היקף הסחר הכולל של ישראל מול ברזיל הסתכם בשנת 2009 בכ-904 מיליון דולר ,  ירידה של כ-38% לעומת השנה הקודמת .  יצוא הסחורות של ישראל לברזיל הסתכם בשנת 2009 בכ-696 מיליון דולר המהווים ירידה של כ-41% לעומת תקופה מקבילה אשתקד .  היקף היבוא של ישראל מברזיל בשנת 2009 הסתכם בכ-208 מיליון דולר ,  המהווים ירידה של כ-30% לעומת שנה קודמת .
 
נפתרה המחלוקת עם אלביט מערכות :  בראייס לא תייצג יצואנים ישראלים בתחום הבטחוני בברזיל
מכון היצוא יעביר את הטיפול הבטחוני לחברה אחרת ,  שטרם נבחרה

