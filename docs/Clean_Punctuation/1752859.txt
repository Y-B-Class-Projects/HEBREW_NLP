הודג'סון : " נותר עם הרגליים על הקרקע "
 מנג'ר ליברפול לא התרגש מהניצחון על צ'לסי וכבר חושב על חיזוק .  אנצ'לוטי : " ידענו שיהיה פה קשה .  טורס הוא חלוץ מצויין "
 עונה לא פשוטה עוברת עד כה על רוי הודג'סון .  ליברפול פשוט לא מצליחה להמריא תחת ידיו ,  ועד למחזור הערב  ( ראשון )  היא מוקמה בחלק התחתון של הטבלה עם שלושה ניצחונות בלבד מ-10 משחקים .  אלא שלכל עונה יש רגע מכונן ,  שיכול לשנות את כל המומנטום ולהכניס למועדון ביטחון עצמי לו הוא כה משתוקק .  בהחלט ייתכן שרגע שכזה נרשם הערב באנפילד ,  כשקבוצתו של הודג'סון השיגה את ניצחונה הגדול העונה עד כה ,  כשגברה על האלופה מצ'לסי 0:2 . 
" אני מרוצה כמובן ",  אמר הודג'סון לאחר המשחק . " אני מעדיף לדבר על ההופעה של כל הקבוצה מאשר על שחקנים בודדים ,  אבל פרננדו טורס ראוי לכל המחמאות .  הוא קיבל לא מעט ביקורת בתקופה האחרונה ,  שלעיתים היתה מוגזמת ,  והיום הוא חזר לעצמו ושיחק נהדר ".  המנג'ר נשאר האם זהו הרגע המאושר שלו עד כה במועדון ,  ואמר : " על מה אתם מדברים ?  היום הטוב ביותר שלי היה כשחתמתי .  מאז הכל בירידה .  אבל הניצחון היום היה מספק ,  צ'לסי קבוצה טובה ,  והיא לא הולכת להפסיד הרבה משחקים העונה ".  
עם זאת ,  גם המנג'ר יודע היטב שמה שהספיק היום ,  לא בטוח יספיק מחר . " הקבוצה שלנו צריכה חיזוק ,  היא חייבת להיות חזקה יותר וזה יכול להיעשות רק בחלון ההעברות הקרוב .  המשקיעים האמריקאים היו טובים מאוד עבור המועדון ,  ובמשך תקופה ארוכה הלכנו בכיוון הלא נכון .  הם אנשים ריאליסטים כי הם יודעים שאתה לא יכול לשנות הכל במטה של קסם .  אני נותר עם הרגליים על הקרקע .  אנחנו נצטרך לספק עוד הרבה הופעות כאלה מעתה ועד חודש מאי ". 
בצ'לסי היו מאוכזבים מאוד מהופעת הקבוצה ,  שאיבדה נקודות יקרות בפסגה ,  והחמיצה הזדמנות לפתוח פער גדול יותר ממנצ'סטר יונייטד . " ידענו שיהיה קשה לפתוח פער דווקא בליברפול משאר הליגה ",  אמר מנג'ר צ'לסי ,  קרלו אנצ'לוטי בסיום . " אנחנו בעמדה טובה יותר בהשוואה לשאר הקבוצות בליגה ,  אבל אנחנו צריכים פשוט לשמור על הריכוז ולא להיות מודאגים ".  המנג'ר האיטלקי ניסה להסביר את הסיבות להפסד ואמר : " לא שיחקנו מהר מספיק ,  ליברפול הגנה טוב מאוד במחצית הראשונה והבקיעה פעמיים במתפרצות ".  
אנצ'לוטי המשיך ואמר : " היה לנו קשה מאוד לחזור למשחק במחצית השניה .  מן הסתם התוצאה לא טובה אבל ההופעה שלנו במחצית השניה היתה מוצלחת יותר ,  ואני מרוצה מהצורה בה השחקנים שלי שיחקו .  יצרנו לחץ והגיע לנו להבקיע ,  אבל לא הצלחנו ".  על פרננדו טורס ,  שכבש צמד מול קבוצתו ,  אמר האיטלקי : " הוא חלוץ מצויין .  לליברפול יש הזדמנות טובה לחזור ,  הם עוד יכולים להגיע בחזרה למקום הרביעי ולהילחם ". 

הודג'סון : " נותר עם הרגליים על הקרקע "
 מנג'ר ליברפול לא התרגש מהניצחון על צ'לסי וכבר חושב על חיזוק .  אנצ'לוטי : " ידענו שיהיה פה קשה .  טורס הוא חלוץ מצויין "
 
