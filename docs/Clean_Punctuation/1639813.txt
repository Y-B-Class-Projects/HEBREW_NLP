העליון :  על הכנסת להעביר קלטות אבטחה לחדשות 2
עתירתם של עמית סגל והתנועה לחופש המידע התקבלה .  על הכנסת להעביר את הקלטות בהן מבצעים השרה סופה לנדבר וח"כ לשעבר יחיאל חזן עבירות אתיות לכאורה
בית המשפט העליון קבע היום  ( רביעי )  כי הכנסת תידרש להעביר לחברת החדשות של ערוץ 2 ולתנועה לחופש המידע קלטות ממצלמות האבטחה בהן מתועדים חבר הכנסת דאז יחיאל חזן  ( ליכוד )  ושרת הקליטה סופה לנדבר מבצעים עבירות אתיות ופליליות לכאורה .  נשיאת בית המשפט העליון השופטת דורית ביניש והשופטים עוזי פוגלמן ואליעזר ריבלין דנו היום בערעור שהגישה הכנסת על החלטת בית המשפט המחוזי שקבע כבר מאי 2008 שעל הכנסת להעביר את הקלטות .  בעקבות דברי השופטים משכה הכנסת את ערעורה והקלטות יועברו .
 כתב חברת החדשות עמית סגל עתר יחד עם התנועה לחופש המידע לבית המשפט המחוזי לפני כשנתיים באמצעות עורך הדין בועז בן צור בבקשה לקבל את הקלטות .  באחת מהן נראית השרה לנדבר כשהיא נכנסת לחדרה של חברת הכנסת רוחמה אברהם בעוד שעוזרותיה נוטלות משם ציוד .  בקלטת אחרת נראה חזן גונב את  " המוח ",  מכונות ההצבעה ,  ממחסן הכנסת .  בעקבות פרסום הפרשות בערוץ 2 הורשעה לנדבר בוועדת האתיקה של הכנסת ונגד חזן נפתחה חקירה פלילית במשטרה .  
יושבת ראש הכנסת הקודמת דליה איציק ויושב הראש הנוכחי ראובן ריבלין סירבו למסור את הקלטות על פי חוק חופש המידע ואיציק אף ניסתה ליזום חוק נגד פרסום חומרים ממצלמות אבטחה והודיעה כי כל עוד היא מכהנת כיושבת ראש היא לא תסכים לפרסום הקלטות .  בדיון שהתקיים היום אמר השופט ריבלין כי מוזר שהכנסת טוענת להגנת הפרטיות בערעורה וסירובה להעביר את הקלטות ,  כשבאחת הקלטות המדוברות נראית חברת כנסת מפרה את פרטיותה של חברת כנסת אחרת .  הקלטות ישודרו בקרוב בערוץ 2 .   עמית סגל אמר היום לוואלה !  ברנז'ה : " מצער שהכנסת נאבקה במשך שנים נגד יישומו של חוק שהיא בעצמה חוקקה .  ההחלטה שהתקבלה בזכות מאבקה של התנועה לחופש המידע משמעותה אחת :  לחברי כנסת שסרחו אין זכויות יתר על פני עבריינים שנלכדים במצלמות אבטחה של פיצוציות ותמונותיהם מתפרסמות מדי ערב במהדורות החדשות ". 
מנכ"ל התנועה לחופש המידע רועי פלד מסר בתגובה : " מצער שהכנסת נאבקה ארבע שנים כדי למנוע מידע ויזואלי מעיתונאים ומהציבור הרחב ולהגן על חברי כנסת בפני מבוכה בגין מעשיהם שלהם ". 

העליון :  על הכנסת להעביר קלטות אבטחה לחדשות 2
עתירתם של עמית סגל והתנועה לחופש המידע התקבלה .  על הכנסת להעביר את הקלטות בהן מבצעים השרה סופה לנדבר וח"כ לשעבר יחיאל חזן עבירות אתיות לכאורה

