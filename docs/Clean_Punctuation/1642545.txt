הדולר ממשיך להתחזק מול היורו בעקבות תוצאות מפגש בכירי האיחוד האירופי בעניין יוון
בכירי האיחוד האירופי לא הודיעו על סיוע כספי למדינה בעלת הגירעון הגדול מבין מדינות האיחוד
הדולר מתחזק מול היורו זה היום השלישי ברציפות לקראת דו"ח אשר צפוי להראות כי הצמיחה ב-16 מדינות גוש היורו הואטה ברבעון הרביעי של 2009 .  סיבה נוספת להיחלשות היורו היא תוצאות המפגש של בכירי האיחוד האירופי בבריסל אתמול ,  בנוגע למצבה של יוון.בכירי האיחוד האירופי הציעו אתמול בעיקר מילות עידוד ליוון והתחייבו לסייע למדינה במקרה הצורך ,  אולם לא הודיעו על סיוע כספי ליוון או ערבויות לאג"ח הממשלתיות של המדינה . " חברות גוש היורו יהיה מוכנות לנקוט בפעולה נחושה ומתואמת ,  במקרה הצורך ,  כדי להגן על היציבות הפיננסית של גוש היורו כולו ",  אמר נשיא האיחוד האירופי ,  הרמן ואן רומפוי ,  במסיבת עיתונאים שנערכה לאחר פגישת מנהיגי האיחוד האירופי בבריסל .  עוד ציין כי מנהיגי האיחוד דרשו מיוון לנקוט בצעדים לצמצום הגירעון בתקציב .  הנציבות האירופית צפויה לעקוב אחרי התקדמות מאמצי ממשלת יוון לצמצם את הגירעון בתקציב ,  והערכת מצב ראשונה תתבצע בחודש מארס . " רצינו לשדר מסר פוליטי ",  אמר ואן רומפוי . " המס הפוליטי הזה כולל מימד של אחריות .  ממשלת יוון לוקחת על עצמה אחריות .  קיימת הסכמה רחבה לגבי הרעיונות המרכזיים ,  ויש רצון פוליטי בסוגיית יוון .  אורח החיים האירופי שלנו מונח על הכף ". הדולר מתחזק ב-0.2% מול היורו ונסחר ברמה של 1.3671 דולר ליורו .  אתמול התחזק המטבע האמריקאי ב-1% מול המטבע האירופי .  הדולר נסחר ללא שינוי מול הליש"ט הבריטית בשער של 1.5699 דולר לליש"ט .  הדולר מתחזק ב-0.1% מול הפרנק השוויצי ונסחר בשער של 1.0718 פרנק לדולר.הדולר נסחר ללא שינוי מול הין היפני בשער של 89.775 ין לדולר .  המטבע האמריקאי נסחר ללא שינוי גם מול הדולר האוסטרלי בשער של 0.8907 דולר לדולר אוסטרלי .  הדולר נחלש ב-0.5% מול הוון הקוריאני ונסחר בשער של 1151.4 וון לדולר .
 
הדולר ממשיך להתחזק מול היורו בעקבות תוצאות מפגש בכירי האיחוד האירופי בעניין יוון
בכירי האיחוד האירופי לא הודיעו על סיוע כספי למדינה בעלת הגירעון הגדול מבין מדינות האיחוד

