 " דווקא עבדתי קשה כדי להרגיע את עצמי "
 מאמן בוסטון ,  דוק ריברס ,  לא הצליח לתרץ את שתי העבירות הטכניות ,  שהובילו להפסד לאטלנטה .  מייקל רד גמר את העונה
כנראה שדוק ריברס לא רצה להילחם בסטטיסטיקה ,  וזה אומר לעזור לאטלנטה להשיג ניצחון שלישי ברציפות העונה על בוסטון - אחרת אי אפשר להסביר איך הוא הרשה לעצמו לקבל שתי עבירות טכניות לפני הרחקה ,  כאשר מאוחר יותר נשרקה עבירה נוספת לטובת עוזרו ארמונד היל .  העבירות האלה איפשרו לאטלנטה לחזור מפיגור בדרך לניצחון 96:102 על הסלטיקס . " הכל קרה בזכות העבירות הטכניות ",  הודה ג'מאל קרופורד מההוקס והוסיף : " זכינו בזריקות עונשין ובנקודות קלות ,  וכאשר רואים את הכדור נכנס לרשת זה נותן בטחון ". 
עבור ריברס ,  זו לא הייתה הרחקה מפתיעה .  מאמנה של בוסטון הורחק בפעם האחרונה במשחק נגד שיקאגו בחודש מארס האחרון . " תמיד תאשימו אותי ,  אני לא חושב שהייתה סיבה להרחיק אותי .  עבדתי קשה השנה כדי להרגיע את עצמי ,  היית חייב לעשות את זה עם השחקנים שיש לנו ".  
מייקל רד ממילווקי גמר את העונה אחרי שנפצע שוב בברך ,  כך אישרו הבאקס באתרם הרשמי .  הגארד בן ה-30 נפצע במהלך ההפסד ללייקרס בליל שני בדיוק באותה הברך שנפגעה לפני פחות משנה .  רד קיווה השנה לבצע קאמבק לאחר הניתוח שגמר לו את העונה שעברה בפברואר .  הגארד התקשה העונה להתאושש מהפציעה ורשם ממוצעים של 11.9 נקודות ב-35 אחוזים מהשדה . 
" קשה להסביר מה שאני מרגיש ",  אמר רד . " אני יודע כמה עבודה קשה מחכה לי כדי שאוכל לחזור לשחק ולעזור לקבוצה .  אמשיך לשים את מבטחי באל שיעזור לי לעבור את זה ".  רד ,  בעונתו ה-10 בבאקס ,  יעבור את הניתוח עד סוף החודש .  הגארד מחזיק בממוצע של 20.3 נקודות בקריירה והיה חלק מנבחרת ארצות הברית לאולימפיאדת בייג'ינג .  
הלילה הפסידה מילווקי 105:101 לפיניקס ,  כאשר זמן קצר לפני המשחק הובהל המאמן סקוט סקיילס לבית החולים בשל פעימות לב בלתי סדירות .  עוזר המאמן ג'ים בוילן ניהל את המשחק ,  בו חזרו הבאקס מפיגור 24 ,  אבל לא הצליחו לנצח בפיניקס לראשונה מאז 1987 . " סקיילס ינהל את המשחק הקרוב בפורטלנד ",  סיפר בוילן . " הוא בסדר ".  

" דווקא עבדתי קשה כדי להרגיע את עצמי "
 מאמן בוסטון ,  דוק ריברס ,  לא הצליח לתרץ את שתי העבירות הטכניות ,  שהובילו להפסד לאטלנטה .  מייקל רד גמר את העונה

