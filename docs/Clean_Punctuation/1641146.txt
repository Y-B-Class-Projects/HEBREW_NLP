המו"מ להפחתת שכר המרצים נכשל - והאוניברסיטאות לא קיבלו תוספת של 150 מיליון שקל לתקציבן 
רק באוניברסיטה העברית הוסכם על הפחתת שכר של 2.5% ,  והיא תקבל כ-18 מיליון שקל
 >  >  נכשל המשא ומתן להפחתת שכר המרצים באוניברסיטאות ,  במסגרתו הובטחה להן תוספת של כ-150 מיליון שקל לתקציבן - כך נודע ל-themarker .  במהלך המו"מ שיזמה הוועדה לתכנון ותקצוב בספטמבר ,  התבקשו המרצים לדחות במשך שנה קבלת תוספת לשכרם ,  בתמורה לתוספת תקציבית שווה לסכום שייחסך ממשרד האוצר .  המו"מ באוניברסיטאות חיפה ובן גוריון וכן בטכניון הגיע למבוי סתום ,  ואילו תוצאות המו"מ באוניברסיטת תל אביב ובר אילן לא אושרו על ידי אגף התקציבים במשרד האוצר ,  בשל החיסכון התקציבי השולי שהושג בהן .  במכון וייצמן לא התקיים משא ומתן .  האוניברסיטה העברית היא היחידה שבה הושגה הסכמה עם סגל המרצים ,  שאושרה על ידי משרד האוצר .  לפי ההסכם ,  סגל האוניברסיטה יוותר על תוספת של כ-2.5% בשכר ,  מתוך תוספת של כ-6.7% ששולמה בינואר .  בתמורה ,  תיהנה האוניברסיטה מתוספת תקציבית המוערכת בכ-36 מיליון שקל .  מחצית התוספת נובעת מהחיסכון בעלות השכר ,  ומחציתה השנייה תמומן על ידי משרד האוצר ,  בהתאם להסכם עם הוועדה לתכנון ותקצוב של המל"ג ,  שהובילה את המהלך .  המו"מ להפחתת שכר המרצים באוניברסיטת תל אביב ממשיך להתנהל .  המו"מ החל בספטמבר ביוזמת הוועדה לתכנון ותקצוב  ( ות"ת )  בראשות פרופ' מנואל טרכטנברג .  בתחילה התבקשו המרצים לדחות לשנה תוספת שכר בשיעור של 6.75% ,  ששולמה להם בינואר 2010 ,  כחלק מהסכם השכר שנחתם בין האוניברסיטאות למשרד האוצר ב-2008 .  כתוצאה מדחייה שכזו היו אמורות האוניברסיטאות שהשתתפו במו"מ ליהנות מתוספת של כ-300 מיליון שקל לתקציבן השנתי - מחצית הסכום כתוצאה מהחיסכון בעלויות השכר ,  ומחציתו בעקבות הסכמה שהשיגה הות"ת עם משרד האוצר ,  לפיה המשרד ישווה כל סכום שייחסך כתוספת לתקציב האוניברסיטאות .  בשבוע שעבר אושר תקציב ההשכלה הגבוהה לשנת הלימודים הנוכחית - כ-6.9 מיליארד שקל .
 
המו"מ להפחתת שכר המרצים נכשל - והאוניברסיטאות לא קיבלו תוספת של 150 מיליון שקל לתקציבן 
רק באוניברסיטה העברית הוסכם על הפחתת שכר של 2.5% ,  והיא תקבל כ-18 מיליון שקל

