הגירעון האדיר של ארה"ב עשוי לחבל במעמדה כמעצמה הגדולה בעולם
לפי תחזיותיו של אובמה עצמו - הגירעון התקציבי יישאר גבוה גם שנים לאחר שיעזוב את המערכת הפוליטית
ניו יורק טיימס  >  >  בתקציב הפדרלי ,  העמוס בסטטיסטיקות מפוצצות ,  בולטים במיוחד שני נתונים שעשוים לשנות את הפוליטיקה בארה"ב ואת ההשפעה האמריקאית בעולם .  הראשון הוא הגירעון הצפוי בשנה הקרובה - כמעט 11% מהתוצר המקומי הגולמי במדינה .  זהו אינו שיעור חסר תקדים :  במהלך מלחמת האזרחים ,  מלחמת העולם הראשונה ומלחמת העולם השנייה ,  צברה ארה"ב גירעונות אדירים ,  אך בדרך כלל מתוך ציפייה שיפחתו כשההוצאות על המלחמה ייפסקו .  אך הנתון השני ,  שקבור עמוק בין התחזיות ,  מטריד באמת :  לפי הערכותיו האופטימיות של אובמה ,  הגירעון האמריקאי לא ישוב לרמה שנחשבת כבת קיימה בעשר השנים הקרובות .  למעשה ,  ב-2019 וב-2020 - שנים לאחר שיעזוב אובמה את המערכת הפוליטית גם אם ייבחר לקדנציה נוספת - צפוי הגירעון לעלות בחדות ליותר מ-5% מהתמ"ג .  מהתקציב עולה תמונה של אומה במצב דומה לזה של בעלי בתים רבים בארה"ב שלא מצליחים לצאת מהבוץ .  עבור אובמה ויורשו ,  השפעת תחזיות אלה ברורה :  ללא צמיחה פלאית ,  או פשרה פוליטית פלאית שיביאו לשינויים בלתי צפויים ,  לאובמה וליורשיו לא נותרו אפשרויות ליוזמות מקומיות חדשות .  מעבר לכך טמונה האפשרות כי ארה"ב תסבול מהמחלה שממנה סבלה יפן בעשור האחרון .  משום שחוב צומח במהירות רבה יותר מהכנסה - השפעת המדינה ברחבי העולם נשחקה .  או ,  כפי שנהג לשאול יועצו הכלכלי הבכיר של אובמה ,  לורנס סאמרס ,  לפני שנכנס לממשלה לפני שנה , " כמה זמן תוכל הלווה הגדולה בעולם להמשיך להיות המעצמה הגדולה בעולם ?  ".  ההנהגה בסין ,  שמלווה חלק ניכר מהכסף שמשמש את הוצאות התקציב האמריקאי ,  סבורה כי התשובה ארוכת הטווח לשאלתו של סאמרס מובנת מאליה .  האירופים יגידו כי זהו אחד החששות המשמעותיים ביותר לעשור הקרוב .  אובמה עצמו רמז על חששותיו כשהודיע בתחילת דצמבר כי בכוונתו לשלוח 30 אלף חיילים אמריקאים לאפגניסטאן ,  אך עמד על כך שארה"ב לא תוכל להרשות לעצמה להישאר זמן רב במדינה . " השגשוג שלנו מספק בסיס לעוצמה שלנו ",  אמר לצוערים בווסט פוינט . " הוא משלם עבור הצבא שלנו .  הוא משמש כערובה לדיפלומטיה שלנו .  הוא ממצה את הפוטנציאל של האנשים שלנו ומאפשר השקעות בתעשיות חדשות .  זו הסיבה שהמחויבות הצבאית שלנו באפגניסטאן לא יכולה להימשך לעד ,  משום שהאומה שאני מעוניין יותר לבנות היא שלנו ".  התקציב של אובמה ראוי לשבחים בשל הישירות שלו .  הוא לא מנסה לייפות ,  לפחות לא במידה מופרזת ,  את קנה המידה הפוטנציאלי של הבעיה .  הנשיא ג'ורג' וו בוש טען לאורך כהונתו כי יצא מהמשרד עם תקציב מאוזן .  הוא אפילו לא התקרב לכך ;  למעשה ,  בשנותיו האחרונות בתפקיד נרשם זינוק חד בגירעון . " הגדלת הגירעון תגרור לשפל מתמשך"אובמה פירסם את התחזיות שלו לעשור הקרוב ,  כך נראה ,  כדי לטעון כי מאבקי הכוח הפוליטיים של השנים האחרונות לא יכולים להימשך . " התקציב מזהה את ההכרח ביצירת משרות וצמיחה בטווח הקצר ,  וכולל צעדים משמעותיים להגדלת הביטחון בטווח הבינוני ",  אמר סאמרס בראיון ביום שני .  הוא התכוון להקפאת ההוצאות המקומיות ,  שלא קשורות לביטחון לאומי ,  לניסיונות המדשדשים להפחית את עלויות הבריאות ולהחלטה לא לחדש את הורדות המס מתקופת בוש לתאגידים ולמשפחות שמכניסות יותר מ-250 אלף דולר בשנה .  ואולם ,  יתכן כי התחזיות מטעות . " לתחזיות לעשר שנים אין אמינות ",  אמר הכלכלן ג'יימס גלבריית מאוניברסיטת טקסס .  והוא צודק .  בשנים הראשונות של ממשל קלינטון צפתה הממשלה גירעונות אדירים של יותר מ-3% מהתמ"ג עד 2000 .  אך עד אז הגיע קלינטון לעודף תקציבי של כ-200 מיליארד דולר ,  טענה שהשמיע אובמה בניסיון להזכיר למדינה כי תקופה זו חלפה כש"הממשל הקודם והקונגרס הקודם יצרו תוכנית מקיפה למניעת שימוש בסמים ,  הפחיתו את המסים לעשירים ומימנו שתי מלחמות מבלי לשלם עבור זה .  חלק גדול תלוי בשאלה אם נבצע רפורמות פיננסיות שיוכלו לבנות מחדש מערכת כלכלית פונקציונלית ".  הכלכלן האמריקאי פיטר שיף ,  שצפה את המשבר הפיננסי והמשבר בשוק הדיור בארה"ב ,  יצא בחריפות נגד כוונת ממשל אובמה להגדיל את הגירעון בתקציב . " על אף מס השפתיים שלו על צמצום הוצאות הממשל בעתיד ,  המהות של התוכנית הנוכחית של אובמה היא הגדלת הוצאות הממשלה והגירעונות בתקציב ",  כתב שיף באתר הבלוגים lewrockwell.com . " למרות כל הדיבורים של אובמה על יצירת מקומות עבודה ,  המדיניות שלו רק תכביד עוד יותר - עם מסים גבוהים ועוד רגולציה - על אלה שהיו עשויים ליצור מקומות עבודה .  במקום לפרוע את החובות שלנו ,  אנחנו מגדילים אותם .  במקום לעודד אנשים לחסוך אנחנו מעודדים אותם לבזבז .  במקום ליצור מקומות עבודה ,  אנחנו רק יוצרים הטבות למובטלים .  כתוצאה מכך ,  במקום להכין את הקרקע להתאוששות אמיתית ,  אנחנו יוצרים את התנאים לשפל כלכלי מתמשך ",  כתב שיף .   מס ההכנסה המרבי בארה"ב יזנק לכ-40%  >  >  נטל המס על בעלי שכר גבוה בארה"ב צפוי לגדול בכטריליון דולר בעשור הקרוב ,  לפי הצעת התקציב שהגיש שלשום הנשיא ברק אובמה לקונגרס .  התקציב בסך 3.83 טריליון דולר ,  גדול ב-3% מהתקציב הקודם .  על פי דיווח ב"וול סטריט ג'ורנל ",  עיקר הכבדת המס תיגרם בעקבות תפוגתן בסוף 2010 של הקלות מס שקבע הנשיא הקודם ,  ג'ורג' וו .  בוש .  בעקבות סיום תוקפן של הקלות המס ,  צפוי אחוז מס שולי לבעלי הכנסות שנתיות של יותר מ-200 אלף דולר ,  או 250 אלף דולר לזוגות נשואים ,  לעלות מ-33% ל-36% ,  או מ-35% ל-39.6% לזוגות נשואים .  שיעור המס על רווחי הון ודיווידנדים גם הוא צפוי לעלות עבור בעלי שכר מעל לרמות אלה ,  מ-15% ל-20% .  סוכנויות הידיעות

הגירעון האדיר של ארה"ב עשוי לחבל במעמדה כמעצמה הגדולה בעולם
לפי תחזיותיו של אובמה עצמו - הגירעון התקציבי יישאר גבוה גם שנים לאחר שיעזוב את המערכת הפוליטית

