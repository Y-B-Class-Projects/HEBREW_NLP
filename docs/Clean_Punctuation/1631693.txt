האבסורד במגבלות על קופות הגמל 
BenchMarker
 >  >  ועדת בכר ביצעה את אחת הרפורמות המוצלחות ,  אבל גם יצרה לא מעט בלבול ,  בעיקר ברגולציה שנותרה מאחור .  דוגמה טובה לכך היא המקרה המוזר של מגבלות הברוקראז' והתפעול בקופות הגמל .  מדי שנה משלמים בתי ההשקעות לבנקים עמלות תפעול של כ-280 מיליון שקל .  אף על פי שלא קיימת הוראה מפורשת ,  הפיקוח על שוק ההון באוצר אוסר על בית השקעות לרכוש שירותי תפעול מכמה בנקים בו-בזמן ,  אלא מבנק אחד בלבד .  האיסור נועד למנוע ,  אפילו למראית עין ,  השפעה על הייעוץ האובייקטיבי .  החשש הוא מקשר בין היקף ההכנסות מעמלות התפעול שיזרמו לבנק מסוים לבין ההמלצות שייתן בנוגע לקופות הגמל של בית ההשקעות המשלם .  מנהלי הגמל אחראים גם לזרם הכנסות של כ-280 מיליון שקל הנובע מפעילות הברוקראז' .  באחרונה נקבעו מגבלות חדשות על פעילות זו .  על כל בית השקעות להוציא לפחות 80% מפעילות הברוקראז' לגופים חיצוניים .  ההוראה אמורה למנוע מצב שבו בית השקעות יותיר בידיו את פעילות הברוקראז' הנובעת מהנכסים שהוא מנהל ,  גם אם ניתן לבצעה במחיר נמוך יותר במקום אחר ,  וכל זאת על גבם של החוסכים .  שני האיסורים יוצרים אבסורד :  מצד אחד אי אפשר להשפיע על הייעוץ של הבנקים באמצעות הסטת פעילות התפעול ,  ומצד שני אפשר  ( ולמעשה ,  צריך )  לעשות זאת באמצעות הסטה של פעילות הברוקראז' .  המקרה של מגבלות התפעול והברוקראז' ממחיש את הצורך הדחוף בשינוי מבנה הרגולציה בשוק ההון .  עם המקרה הנדון היה אפשר להתמודד באמצעות הענקת סמכויות פליליות למפקח על הביטוח ,  המאפשרות ,  למעשה ,  את הסרת המגבלות .  בתי ההשקעות יסחרו כראות עיניהם ,  ומי שינצל זאת כדי להשפיע על הייעוץ של הבנקים ,  יסתכן בענישה פלילית - ולא בכנסות כספיים מגוחכים .  ואולם הבעיה היא שהפיקוח על הביטוח ממוקם במשרד האוצר ,  והענקת סמכויות פליליות לגוף שבו שולטים פוליטיקאים ,  אינה נשמעת אפשרות טובה .  טוב יעשו נגיד בנק ישראל סטנלי פישר ,  יו"ר רשות ניירות ערך זוהר גושן והממונה על שוק ההון הנכנס עודד שריג ,  אם יספקו לשוק את הפתרון ההכרחי :  רפורמה מבנית בפיקוח הפיננסי .
 
האבסורד במגבלות על קופות הגמל 
BenchMarker

