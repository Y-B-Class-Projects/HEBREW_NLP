סילבן שלום בחברון :  זו הייתה טעות להקפיא הבנייה
המשנה לראש הממשלה ביקר בחברון ונשא דברים בעצרת ליד מערת המכפלה .  לדבריו ,  ההחלטה על הקפאת הבנייה בהתנחלויות  " לא נתבקשה בעבר מאף ראש ממשלה ,  ואף ראש ממשלה ישראלי לא הסכים לה "
" הקפאת הבנייה הייתה החלטה שגויה שאינה במקומה ".  כך הצהיר הערב  ( שני )  המשנה לראש הממשלה ,  השר סילבן שלום ,  בעצרת שנערכה ברחבת מערת המכפלה בחברון .  שלום סייר בקריית ארבע ובחברון ואף ביקר במערת המכפלה עצמה .  יחד עמו ביקרו באזור גם כעשרים אלף בני אדם אשר הגיעו כדי לחגוג את חג הסוכות .  
סילבן שלום נאם בעצרת שנערכה ברחבת מערת המכפלה ואמר כי התנגד  " מהיום הראשון "  להחלטה להקפיא את הבנייה .  לדבריו , " זו החלטה שלא נתבקשה בעבר מאף ראש ממשלה ,  ואף ראש ממשלה ישראלי לא הסכים לה ".  הוא הוסיף ,  כי  " הפלסטינים מבקשים להאריך את ההקפאה בעוד שלושה חודשים ,  ואני אומר שגם עשרה חודשים זה יותר מדי ".  
השר שלום קיבל סקירה מראש המועצה המקומית קריית ארבע חברון ,  מלאכי לוינגר ,  על הפרויקטים המתוכננים לבנייה .  לוינגר מסר לשלום כי מיד לאחר חג הסוכות יחלו עבודות בנייה בשני פרויקטים :  ב"נופי ממרא ",  בהיקף של עשרים יחידות דיור ,  וב"מעלות חברון "  בהיקף של ארבע עשרה יחידות דיור .  ראש המועצה אמר לשלום כי  " קריית ארבע נמצאת בתנופת פיתוח ועשייה וישנו ביקוש גדול מצד האוכלוסייה הצעירה ביישוב לרכוש דירות ולהשתקע בה .  אנו מאמינים כי ההחלטה לסיים את ההקפאה מעבירה מסר של חיזוק למתיישבים ומשדרת כוח עמידה ונחישות מול הלחצים הבינלאומייים ". 

סילבן שלום בחברון :  זו הייתה טעות להקפיא הבנייה
המשנה לראש הממשלה ביקר בחברון ונשא דברים בעצרת ליד מערת המכפלה .  לדבריו ,  ההחלטה על הקפאת הבנייה בהתנחלויות  " לא נתבקשה בעבר מאף ראש ממשלה ,  ואף ראש ממשלה ישראלי לא הסכים לה "
 
