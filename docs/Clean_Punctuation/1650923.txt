ליברמן : " ש"ס אחראית למשבר הגיור "
 יו"ר ישראל ביתנו הציב אולטימטום של 24 שעות לחרדים להביע את הסכמתם לפשרה שהושגה לדבריו בנושא חוק הגיור . " נדהמנו לשמוע שש"ס חוזרת בה ממהסכמה ומההתחייבות "
  ( צילום :  גדעון צנטנר ,  עריכה :  יאיר דניאל ) 
יו"ר ישראל ביתנו אביגדור ליברמן האשים היום  ( שני )  בפתח ישיבת הסיעה את אנשי ש"ס ,  שחזרו בהם לטענתו מההבנות שהושגו בנושא חוק הגיור וברית הזוגיות ובכך גררו את סיעות הקואליציה למאבק בעניין .  בעקבות כך ,  הציב ליברמן אוליטמטום של 24 שעות לסיעות החרדיות ,  להביע את הסכמתן לפשרה שהושגה לדבריו בשבוע שעבר בין ח"כ דוד רותם לרב עמאר .  
לדברי ליברמן , " נסיים את הליך החקיקה לפני היציאה לפגרה .  כפי שהסברנו בשבוע שעבר ,  ישראל ביתנו היא תנועה שמכבדת את המסורת אך מושתתת על עיקרון ברור של חיה ותן לחיות .  אנחנו לא 'שינוי' ,  אנחנו בעד מסורת ישראל ,  ואנחנו מאוד מעוניינים בקיום הקואליציה הזו - לכן פעלנו בשני נושאים מאוד אקוטיים עבורנו בצורה מאוד זהירה ושקופה וחברית לכל מרכיבי הקואליציה ".  ליברמן טען עוד כי במסגרת קידום החוק ,  הוא נפגש עם רבנים מכל הקבוצות והזרמים .  
ליברמן הוסיף כי בששת החודשים האחרונים התמקדו המגעים בשיח עם הרב עמאר : " חצי שנה של משא ומתן אינטנסיבי הניבה תוצאה וביום רביעי בבוקר יו"ר ועדת חוקה דוד רותם דיבר עם הרב עמאר .  הוא לקח את ההסכם לרב עובדיה וביום רביעי חתמנו עם הרב עמאר על ההסכם על הצעת החוק בנושא גיור ".  ליברמן טען עוד כי גם שר המשפטים נטל חלק פעיל במו"מ .
" ביום חמישי הגיע רותם לביתו של הרב עובדיה וקיבל את ברכת הדרך על ההבנות שהשגנו ",  סיפר ליברמן . " נדהמנו ביום ראשון לשמוע שש"ס חוזרת בה מההסכמה ,  מההתחייבות ויש ערעור על מה שהושג עד עכשיו - הדברים לא קשורים להלכה ,  אלא רק למאבקי כוח בתוך יהדות התורה ובין יהדות התורה לש"ס .  ניסינו להגיע להבנה מקסימאלית ,  אני מלווה את הנושא הזה הרבה שנים .  ברור לנו שהנושא הוא רגיש ומורכב ולא חסכנו מאמצים להגיע למשהו בהבנה ובקונצנזוס ולא לכפות ",  תיאר שר החוץ .
 ליברמן הצהיר בפני חברי סיעתו והעיתונאים כי בעיניו ההצעה כפי שהתקבלה ע"י הרב עמאר מבטאת קונצנזוס ועל כן יש לדבריו לדבוק בה ,  והציב אולטימטום של 24 שעות לסיעות החרדיות להביע את תמיכתן : " מחר תתקיים הצבעה על חוק ברית הזוגיות בהכנה לקריאה שנייה ושלישית ,  ואני מקווה שנגיע להסכמות גם בתחום הגיור .  אני קורא לשכל הישר  הדברים פה נותנים תשובה להרבה בעיות .  אי אפשר להמשיך עם המצב שבו יש 80 אלף ילדים משנת 1989 שאין להם כלום בסעיף הלאום  זה דבר חמור שאי אפשר להשלים איתו ". 
ליברמן חזר על מחויבותו ומחויבות הסיעה לסיים את הליך החקיקה לפני יציאת הכנסת לפגרה בשבוע הבא ולא חסך מילים קשות מאנשי ש"ס : " מי שאחראי לתסבוכת הזו זה לא ישראל ביתנו ,  אלא אלו שחזרו בהם מכל ההסכמות ". 

ליברמן : " ש"ס אחראית למשבר הגיור "
 יו"ר ישראל ביתנו הציב אולטימטום של 24 שעות לחרדים להביע את הסכמתם לפשרה שהושגה לדבריו בנושא חוק הגיור . " נדהמנו לשמוע שש"ס חוזרת בה ממהסכמה ומההתחייבות "
 
