אהרונוביץ' חושב ש"מטילים רפש "  בליברמן ? 
בעקבות השתלחות שר החוץ במשטרה ,  הבהיר השר לביטחון הפנים : " אני מגבה את משטרת ישראל באופן נחרץ ".  עם זאת הבהיר : " לא אשתף פעולה עם שום ניסיון להטלת רפש בשום אזרח "
  ( צילום :  טל אנגלנדר ,  עריכה :  עידן גוראל ודורון שטיין ) 
השר לביטחון הפנים יצחק אהרונוביץ'  ( ישראל ביתנו )  הגיב הערב  ( חמישי )  לטענות יו"ר מפלגתו ,  שר החוץ אביגדור ליברמן ,  נגד המשטרה .  לדברי אהרונוביץ' ,  הוא  " מגבה את משטרת ישראל באופן מלא ונחרץ ,  בצורה ברורה חדה ושאינה משתמעת לשתי פנים .  אני אמנם חבר במפלגתו של שר החוץ אביגדור ליברמן ,  אך יחד עם זאת אין בכך בשום אופן כדי להשפיע על עבודתה של משטרת ישראל או על שיקוליי ודרך פעולתי בכל הנושאים הקשורים לתחומי עיסוקו של המשרד .  כל גורם המנסה לייצר קשר בין הדברים מטעה ומשקר במצח נחושה ".  
אהרונוביץ' הוסיף כי הוא  " נמנע מכל התערבות ישירה או עקיפה בחקירתם של אנשי ציבור ".  עוד אמר השר לביטחון הפנים : " איני מתכוון לשתף פעולה עם שום ניסיון שתכליתו להטיל רפש ,  בשום אזרח במדינת ישראל ,  ללא קשר לתפקידו או מעמדו הציבורי .  אני משאיר את מלאכת החקירה אך ורק בידי הגורמים המוסמכים לכך במשטרת ישראל תוך כדי שאני בטוח שיבצעו את עבודתם בצורה מקצועית ואמינה "
 מוקדם יותר ,  השר ליברמן תקף פעם נוספת את המשטרה בגין החקירה החדשה המתנהלת נגדו .  במסיבת עיתונאים בתל אביב אמר ליברמן : " הוזהרתי עשרות פעמים שאסור לי להתייחס לחקירה ,  והם באופן שיטתי ומגמתי מייצרים מצג שווא ".  הוא הוסיף ש"הכל עורבא פרח ".  
" למה דווקא עכשיו ?  ",  שאל ליברמן את העיתונאים . " כל מצג השווא הזה נועד להפעיל לחץ על מערכת המשפט היועץ המשפטי והפרקליטות וליצור דעת קהל עוינת נגדי ".  הוא הדגיש כי בכוונתו  " לסיים את מלוא הקדנציה "  שלו כשר החוץ .
 
אהרונוביץ' חושב ש"מטילים רפש "  בליברמן ? 
בעקבות השתלחות שר החוץ במשטרה ,  הבהיר השר לביטחון הפנים : " אני מגבה את משטרת ישראל באופן נחרץ ".  עם זאת הבהיר : " לא אשתף פעולה עם שום ניסיון להטלת רפש בשום אזרח "
 
