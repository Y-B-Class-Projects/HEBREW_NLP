טום בריידי שחקן הקאמבק של השנה
הקוורטרבק של ניו אינגלנד ,  שחזר מפציעה ארוכה ,  זכה במרבית הקולות ,  לפני קדילאק וויליאמס ,  וינס יאנג וסדריק בנסון
שנה שלמה הוא היה בחוץ ,  והעונה טום בריידי חזר למגרשים ופיצה על החיסרון בגדול .  בריידי ,  שהוביל את ניו אינגלנד פטריוטס לאליפות ה-AFC מזרח עם מאזן 6:10 ולחזרה לפלייאוף ,  זכה הערב  ( רביעי )  בתואר שחקן הקאמבק של השנה של AP ב-NFL ,  לפני קארנל וויליאמס מטמפה ביי ,  וינס יאנג מטנסי וסדריק בנסון מסינסינטי . " הייתה לו עונה נפלאה ",  אמר המאמן ביל בליצ'יק , " אני חושב שכולנו יודעים מה הוא שווה למועדון ".  בריידי סיים את העונה עם 65.7 אחוזי מסירה ,  4,398 יארד ו-28 טאצ'דאונים .  להוציא את עונת 2007 ,  מדובר בשיפור כמעט בכל הקטגוריות .  
פרי פיוול ,  ששימש מאמן זמני בבפאלו לאחר פיטורי דיק ג'אורון ,  לא מחכה לראיון נוסף בבילס ,  וייפגש עם הג'איינטס ושיקגו ,  כדי לבחון את משרות מתאם ההגנה הפנויות שלהן .  מייק טומלין אמר כי פיטסבורג לא תבצע שינויים בצוות האימון ,  למרות חוסר ההצלחה להעפיל לפלייאוף השנה .  
דאגה בניו יורק ג'טס ,  עקב היעדרותו של הליינבקר דייויד האריס בשל פציעה בקרסול .  האריס מוביל את הסילונים בתיקולים השנה ,  ובניו יורק מקווים שיהיה כשיר למשחק הפלייאוף בשבת בסינסינטי .  צ'רלי וייס חתם בקנזס סיטי וישמש מתאם ההתקפה של הצ'יפס .  בכך חוזר וייס לעבוד תחת סקוט פיולי ,  שהיה ה-GM בתקופה בה שימש מתאם ההתקפה של ניו אינגלנד .  


טום בריידי שחקן הקאמבק של השנה
הקוורטרבק של ניו אינגלנד ,  שחזר מפציעה ארוכה ,  זכה במרבית הקולות ,  לפני קדילאק וויליאמס ,  וינס יאנג וסדריק בנסון

