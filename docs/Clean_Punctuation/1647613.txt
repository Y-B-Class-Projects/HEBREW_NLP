בונדר :  היינו צריכים להגיע לפני לרוסיה
שחקן הפועל תא מסכם את ההדחה מול קאזאן ,  ומבכה את חוסר הפרגון אליו כבורג חשוב .  דדי בן דיין יחמיץ את סכנין ורומניה
צילום ועריכת וידאו :  יותם רונן
דני בונדר יכול היה לקנות את עולמו כבר בדקת הפתיחה .  לאחר 45 שניות של משחק שלח המגן כדור טוב מ-16 מטרים ,  שפגע במגן קאזאן והלך כל הדרך אל המשקוף ,  והחוצה .  חוסר מזל ,  שהשפיע על הדרך בה התפתח המשחק . " אני מאמין שאם הכדור שלי בדקה הראשונה היה נכנס זה היה משנה את הכל ",  הוסיף בונדר . " זה יכול היה להדליק משהו אצל השחקנים ,  להוסיף עוד דחיפה מהקהל .  היום היתה דחיפה עצומה מהאוהדים ואם הכדור שלי היה נכנס אולי זה היה עוזר ,  אבל לדבר על 'מה היה אם' לא יעזור לנו כי בסופו של דבר זה לא נכנס ".  
הכדור לא נכנס ,  הפועל תל אביב נפרדה מרובין קאזאן בתיקו 0:0 וסיימה את דרכה בליגה האירופית .  את המסע החלו האדומים כשגברו על אלופת שבדיה גטבורג ,  וסיימו אותו בבית מול אלופת רוסיה ,  קאזאן .  עוד לפני המשחק ,  הייתה אופטימיות זהירה אצל האדומים ,  כשאפילו המנכ"ל גבי קצרה והיו"ר אמיר ליובין קראו אליהם את הקפטן וואליד באדיר וביקשו ממנו שיבשר לשחקנים כי אם הם יצליחו לעבור את קאזאן ,  כל שחקן יזכה במענק של 10 אלפים דולרים .  
על אף ההפסד וההדחה ,  נדמה שבהפועל לוקחים כל הצלחה או חוסר הצלחה במידה .  אלי גוטמן נכנס לחדר ההלבשה בסיום המשחק ,  לחץ לכל השחקנים ידיים ואמר להם : " אני גאה בכל אחד מכם על ההשקעה ,  ובכלל על הקמפיין הנפלא שעשינו ".  נראה כי בהפועל יזכרו את העונה האירופית הנוכחית כחוויה מאוד נעימה שריגשה לא מעט אנשים .
 בשורות לא טובות הגיעו הבוקר מאימון הקבוצה ,  כשדדי בן דיין נטש את האימון למרות שהיה אמור לשוב לאימונים סדירים .  המגן כבר חש טוב יותר ,  אבל היום התברר שהוא לא יהיה כשיר למשחק ביום ראשון נגד בני סכנין ,  כשהוא גם לא ימריא עם הנבחרת למשחק ברומניה בשבוע הבא .  גם דניאל דה רידר לא יהיה כשיר ויחזור לאימונים במשך השבוע הבא .  ללא קשר ,  משקיפי אופ"א שיבחו את הפועל תל אביב על ארגון הקמפיין האירופי שלהם .
 אתמול בסיום המשחק ניסה לסכם בונדר את שני המפגשים מול קאזאן : " קיוונו שהם יגיעו לפה ויהיה להם קצת חם ,  אבל במקום זה הגיע מבול .  גם פה מזג האוויר קצת שיחק לטובתם ,  אבל זה סתם תירוצים ,  זה לא מה שהכריע את ההתמודדות .  קאזאן זו קבוצה ברמה שונה ,  ברמה מעלינו ,  למרות שהוכחנו אתמול שאנחנו קבוצה טובה מאוד כשעמדנו מולם יפה .  המשחק שם התפקשש לנו ואתמול סיימנו את הקמפיין באירופה .  שם לא הצלחנו להסתגל לתנאים ולמזג האוויר ,  אולי הגענו לרוסיה מאוחר מדי ואולי היינו צריכים להגיע כמה ימים לפני כדי להסתגל .  התנאים שם הכריעו את המשחק וזה לא תירוץ ,  זה באמת מה שהיה .  כל שחקן שתשאלו יגיד לכם את אותם הדברים  התנאים שם הרגו אותנו ".  
לפני המשחק סברו כי עמרי קנדה יפתח ,  אולם בונדר היה זה שלבסוף עלה בהרכב .  לגבי יכולתו האישית בתקופה אחרונה אמר המגן : " מאז שאני בהפועל יש משהו בתקשורת שתמיד נגדי .  תמיד מישהו אחר אמור לשחק במקומי ואף פעם זה לא אני שצפוי לפתוח ,  קודם כל מישהו אחר ותמיד אני אהיה בסוגריים ,  אבל אף פעם לא התלוננתי ואני לא אתלונן גם היום .  כולם יודעים שאני לא עובד עם תקשורת ומי שלא עובד עם תקשורת אז התקשורת לא עובדת איתו .  אני שחקן שקט שבא לעשות את העבודה שלי ,  אני לא מתעסק בזה יותר מדי ,  אני מתרכז בכדורגל ובמה שקורה במגרש .  אני שמח שאני מציג יכולת טובה במשחקים האחרונים ,  אני חושב שבשני המשחקים מול קאזאן וגם בדרבי הצגתי יכולת מצוינת ". 
בונדר שכבר הוזמן בעבר רוצה לחזור לשם עם פתחית הקמפיין החדש בקרוב : " אני חושב על זה כמו שכל שחקן חושב על זה ,  זה חלום ,  מטרה ,  רצון .  הייתי בנבחרת בתקופה שלפני הפציעות שלי וכמובן שהייתי רוצה לחזור לשם אבל זה תלוי אם אמשיך להציג יכולת טובה ולהיות שחקן הרכב .  אני עובד קשה בשביל המטרה הזו ".  
בסוף השבוע אמור להיפגש סוכנו של ביבראס נאתכו עם ראשי קאזאן על מנת לקדם את העברתו של השחקן לרוסיה .  בתוך המועדון האדום וגם מצידם של הרוסים עולים יותר ויותר קולות כי העסקה לא תמומש ,  אבל רק לאחר הפגישה ידעו בוודאות הצדדים לאיזה כיוון הולכת העסקה .  כידוע ,  הסיכום שהושג עם קאזאן על כ-650 אלף יורו עבור נאתכו ,  כבר לא בתוקף לאחר שהרוסים לא מסכימים כרגע לשלם את הסכום הנקוב .  מאמן קאזאן קורבן ברדייב חיזק אתמול במסיבת העיתונאים את ההערכה כי עדיין יש קשיים במשא ומתן ,  כאשר אמר : " אם נשיג סיכום כספי עם הפועל ,  אז נאתכו יעבור ".  
סקאוטים מספרד ,  אנגליה ,  בלגיה וגרמניה נכחו אתמול בבלומפילד ועקבו אחרי איתי שכטר ,  גילי ורמוט ודגלאס דה סילבה .  שלושתם הרשימו מאוד ולקראת הקיץ ככל הנראה יקבלו הצעות אטרקטיביות מקבוצות מאותן מדינות .  מסתמן כי גם המגן דני בונדר לא ימשיך בשורות הפועל תל אביב ,  ואת משום שהוא פגוע מאוד מההצעה הנמוכה שקיבל מהאדומים .  בונדר אמור לשוב בימים הקרובים לשולחן המשא ומתן עם ההנהלת הפועל ולנסות להגיע לסיכום .  אם זה לא יקרה ,  ככל הנראה יחפש קבוצה אחרת בקיץ הקרוב .
 
בונדר :  היינו צריכים להגיע לפני לרוסיה
שחקן הפועל תא מסכם את ההדחה מול קאזאן ,  ומבכה את חוסר הפרגון אליו כבורג חשוב .  דדי בן דיין יחמיץ את סכנין ורומניה

