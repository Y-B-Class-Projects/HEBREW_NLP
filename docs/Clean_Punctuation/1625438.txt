הפועל רעננה ניצחה 1:3 את מכבי פתח תקוה
אחרי שגנון ואוהד כהן נופו מההרכב בגלל עבירות משמעת ,  מכבי פתח תקוה הושפלה עם הפסד 3:1 רעננה בקרב התחתית
שלושה הפסדים רצופים ספרה הפועל רעננה ,  עד שפגשה את מכבי פתח תקוה ,  המחלצת הרשמית ממשברים וגברה עליה 1:3 משער של תמיר פור וצמד של דודו ביטון ובניצוחו של סטיבן כהן המצוין ,  שעוד החמיץ פנדל בסיום .  פתח תקוה המתוסבכת ,  שרק צימקה משער של דובב גבאי ,  הגיעה ללא קובי גנון שהודח מהסגל בעקבות עימות עם המאמן פרדי דוד ,  וכשהשוער אוהד כהן על הספסל בגלל הריב התמוקשר עם הנשיא עמוס לוזון .  ללא שניים משחקניה הבכירים ,  מכבי פתח תקוה היא לא סתם עוד קבוצת תחתית ,  אלא מועמדת לירידה ,  גם בליגת העל המורחבת .
 סטיבן כהן ,  הברומטר של רעננה ,  התחיל טוב את המשחק ובדקה ה-14 החליף מסירות עם רועי לוי באגף הימני ומסר לכריסטיאנו דוס סנטוס שהשתחרר מהשומר שלו ובעט לידיו של רובי לבקוביץ' .  בדקה ה-30 ,  חמש דקות אחרי עוד החמצה של דוס סנטוס הגיע הראשון של רעננה .  אבי כנפו הגביה קרן ותמיר פור מקו השער המשיך בראשו פנימה .  0:1 לרעננה ,  אך השער נזקף בסופו של דבר לכנפו .  בדקה ה-45 מבצע ענק של סטיבן כהן השאיר את דודו ביטון מול שער חשוף כדי להבקיע את השני .  0:2 לרעננה .
 המחצית השנייה נפתחה מאותה נקודה בה הסתיימה הראשונה ,  וההתרפקות של מכבי פתח תקוה נמשכה .  כנפו מסר לביטון ,  שלבד מול השוער לבקוביץ' חגג את השני שלו בדקה ה-52 .  0:3 גדול לרעננה .  בדקה ה-74 צימקה פתח תקוה את התוצאה ,  כשהמחליף דן רומן בעט כדור קשתי שעבר את שאול סמדג'ה ומקו השער דחק דובב גבאי שעשה 1:3 .  רצף בעיטות של רעננה בדקה ה-78 נבלמו על ידי הגנת פתח תקוה ,  ויחיאל הציל מהקו כדור של ביטון ומנע ממנו שלושער .  בדקה ה-86 הוכשל עומרי עטיה ברחבה ,  וסטיבן כהן בעט את הפנדל בצורה שחצנית למרכז השער ואיפשר ללבקוביץ' לעצור .  1:3 לרעננה בסיום ,  מכבי פתח תקוה נותרת מעל הקו האדום רק הודות להפרש שערים גרוע פחות משל יריבתה העירונית ואחי נצרת .
 הפועל הפועל רעננה :  שאול סמדג'ה ,  רועי לוי ,  אבי סופר ,  איתי טואף  ( איתי אלקסלסי ,  89 )  ,  עומרי עטיה ,  גיל קופר  ( גיא כוואז ,  73 )  ,  תמיר פור ,  סטיבן כהן ,  אבי כנפו ,  דודו ביטון  ( רז כהן ,  80 )  ,  כריסטיאנו דוס סנטוס .
 הרכב מכבי פתח תקוה :  רובי לבקוביץ' ,  חגי גולדנברג ,  מוראד מגמאדוב ,  אבי יחיאל ,  נאור פסר ,  אסי משיח ,  ניצן דמארי ,  עומר בוקסנבוים  ( טומיסלאב בוסיץ' ,  46 )  ,  טל בן חיים  ( עומר דמארי ,  46 )  ,  דני פרדה  ( דן רומן ,  64 )  ,  דובב גבאי .
 
הפועל רעננה ניצחה 1:3 את מכבי פתח תקוה
אחרי שגנון ואוהד כהן נופו מההרכב בגלל עבירות משמעת ,  מכבי פתח תקוה הושפלה עם הפסד 3:1 רעננה בקרב התחתית

