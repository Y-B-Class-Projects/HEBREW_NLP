בתי המשפט :  התנצלות עו"ד פישר בפני השופט אפרתי - לא כנה
 >  >  היועץ המקצועי למנהל בתי המשפט ,  עו"ד ברק לייזר ,  שלח מכתב ליו"ר ועדת האתיקה הארצית של לשכת עורכי הדין ,  עו"ד דרור ארד-אילון ,  ובו הוא טוען כי אין די בהתנצלות ששלח עו"ד רונאל פישר לשופט בית משפט השלום בתל אביב חנן אפרתי .  ועדת האתיקה של ועד מחוז ת"א בלשכת עוה"ד קבעה באחרונה כי על פישר להתנצל  " התנצלות כנה ומפורשת ללא כל הסתייגות "  בפני אפרתי בשל דברים שאמר לאחר דיון שבו הוכרע דינו של יעקב העליון ,  לקוח של פישר שהורשע בעבירות מין בשתי צעירות באפריל 2009 .  לאחר הרשעתו אמר פישר כי המעשה המגונה היחיד בתיק הוא הכרעת הדין .  במכתב ששיגר לייזר ביום רביעי ליו"ר ועדת האתיקה של לשכת עוה"ד ,  נאמר : " קריאת מכתבו של עו"ד פישר מלמדת כי הלה ביקש לצאת ידי חובתו כמי שקיים את החלטת הוועדה ותו לא .  מכתבו אינו מעיד על כוונה כנה ואמיתית להתנצל על הדברים שאמר ".  עוד כתב לייזר : " מן המכתב לא ניכר כי עו"ד פישר מכיר בטעותו ,  מביע חרטה על הדברים שאמר או לוקח אחריות לעוגמת הנפש הרבה שנגרמה לכבוד השופט אפרתי .  משכך ,  אין בה משום תיקון העוול שנגרם ".  בסיכום מכתבו מבקש לייזר מיו"ר ועדת האתיקה של לשכת עוה"ד  " לברר התלונה בהתאם ". 

בתי המשפט :  התנצלות עו"ד פישר בפני השופט אפרתי - לא כנה
nan
