תקשורת פרטית ?  לא בסין
חברות הסלולר הסיניות תפעלנה תוכנה שתחפש מילים בעייתיות בהודעות SMS ,  ותעבירנה את ההודעות האלה למשטרה
האח הגדול אוהב לקרוא הודעות SMS .  חברות הסלולר בבייג'ינג ושנחאי תאולצנה על ידי הממשל הסיני להפעיל תוכנה שעוברת על התוכן של הודעות סמס ובודקות האם יש בהן מילות מפתח שנמסרו לחברות על ידי המשטרה הסינית .  
אם התוכנה מוצאת מילים  " לא טובות ",  החברות תצטרכנה לנתק את המנוי משירותי SMS .  הטענה הרשמית היא שמדובר בקמפיין נגד תוכן  " לא חוקי ולא בריא "   חלק מהמלחמה הסינית בפורנוגרפיה ,  אך לא ידוע מהן בדיוק המילים האסורות לשימוש .
 במקביל לחסימת השירות ,  תועברנה ההודעות הבעייתיות למשטרה ,  שתחליט מה לעשות .  במקרה והמשטרה תאשר כי לא מדובר במשהו שהיא מחשיבה לבעייתי ,  תוחזר אפשרות שליחת ההודעות למשתמש .  ואם לא ?  ובכן ,  במשטרה הסינית לא מפרטים מה הם מתכננים לעשות עם אנשים שבאמת ידברו על פורנוגרפיה ועל תכנים  " לא בריאים "  אחרים .  

תקשורת פרטית ?  לא בסין
חברות הסלולר הסיניות תפעלנה תוכנה שתחפש מילים בעייתיות בהודעות SMS ,  ותעבירנה את ההודעות האלה למשטרה

