 ביניש אישרה :  נויטל יכול לדון גם בנאשם וינרוט וגם בנאשם גאידמק 
 >  >  במשפט השוחד שבו דן השופט נויטל מואשם עו"ד יעקב וינרוט כי הכניס עצמו למצב של ניגוד עניינים כשב-2003 הוא ייצג בשכר טרחה מופחת את פקיד השומה שוקי ויטה .  זאת ,  שבאותה עת אישר ויטה הסכמי מס חריגים ללקוחות גדולים של וינרוט - מיכאל צ'רנוי ,  ארקדי גאידמק והיהלומן דן גרטלר .  לשיטת הפרקליטות ,  וינרוט סייע משפטית לוויטה כדי שהרשעה פלילית ישנה נגדו ,  בנוגע לכוס מים ששפך על מבקרת מס הכנסה ,  לא תפריע לקידומו ברשות המסים .  חלק מהטיפול בעניינים המשפטיים של ויטה היה בחינם ואילו תמורת הליך לא ארוך בבית הדין לעבודה שילם ויטה לווינרוט 20 אלף שקל ב-20 תשלומים חודשיים .  מנגד ,  לפי האישום ,  בעבור הסכמי המס אותם אישר ויטה ,  קיבל וינרוט מהלקוחות יותר מ-30 מיליון שקל .  ויטה מואשם בקבלת שוחד ,  מרמה והפרת אמונים .  וינרוט הועמד לדין בגין עבירת שוחד והלבנת הון .  במקביל לתיקו של וינרוט ,  דן נויטל בפרשת הלבנת ההון בבנק הפועלים בה הנאשמים המרכזיים הם יו"ר חברת פועלים נאמנות לשעבר ,  שלמה רכט ,  ומנכ"ל החברה לשעבר ,  חיים שמיר .  ארקדי גאידמק ואיש העסקים נחום גלמור ,  המוגדר כאיש קש של גאידמק ,  מוזכרים באישום המרכזי .  הארבעה מואשמים כי במשא ומתן לרכישת חברת פוספטים הולנדית ,  שנערך באמצעות גלמור ,  הסתירו את העובדה כי המגעים לרכישת החברה נוהלו בעבור גאידמק .  לפני כחודשיים ביקשו גלמור ,  רכט והפועלים לפסול את השופט גלעד נויטל מלשבת בתיק ,  בנימוק שהוא שופט בתיק השוחד של וינרוט וויטה .  לטענת השלושה ,  במהלך שמיעת ראיות בהליך זה נחשף נויטל לעדויות ולמסמכים שונים אשר עלולים להשפיע על הכרעתו במשפט שמתנהל נגדם .  חלק מהעדויות במשפט השוחד עסקו בלקוחו של וינרוט ,  גאידמק .  נויטל החליט שלא לפסול את עצמו .  הוא קבע כי לפני שגיבש דעה לגופו של ההליך בעניין וינרוט ,  וכשופט מקצועי בכוחו להפריד בין הראיות ששמע בשני התיקים ולהימנע ממתן משקל לחומר ראיות בלתי קביל .  השלושה ערערו על החלטתו לבית המשפט העליון .  הנשיאה דורית ביניש דחתה את ערעורם וקבעה כי  " מקריאת הפרוטוקולים שצורפו לערעור השתכנעתי כי הן מהבחינה הכמותית והן מהבחינה האיכותית לא התגבשה  ? מסה קריטית' של מידע שיהא זה למעלה מכוחו של שופט מקצועי להתעלם ממנה ". 

 ביניש אישרה :  נויטל יכול לדון גם בנאשם וינרוט וגם בנאשם גאידמק 
nan
