המגדל הבא :  סאני קאהן במגעים למכירת מגרש בת"א בכ-60 מיליון דולר
 >  >  חברת איילה אגם ,  שבבעלות מארגני קבוצות הרכישה ג'קי סוויסה ומוטי פלד ,  מנהלים מגעים כדי לקנות אופציה לרכישת מגרש שבבעלות איש העסקים סאני קאהן בתל אביב .  בתקופת האופציה בכוונתם לארגן קבוצת רכישה שתרכוש את המגרש בכ-60 מיליון דולר .  קאהן רכש את המגרש לפני כשלוש שנים ב-38 מיליון דולר .  המגרש נמצא בקצה הצפוני של מרכז העסקים העתידי של צפון תל אביב ,  בין נתיבי איילון ,  דרך מנחם בגין ורחוב פרשת דרכים .  המתחם כולל את מגדל קרדן ,  שנבנה בימים אלה ומגדלים נוספים שמיועדים בעיקר למשרדים ,  ורק שטחים קטנים מהם מיועדים למגורים .  במרכז העסקים העתידי ייבנו בשנים הקרובות עשרה מגדלים חדשים בגובה של 21-65 קומות.המגדלים הם  ( מצפון לדרום )  :  מגדל רסיטל  ( באולמי רסיטל )  ,  מגדל פז גזית ,  שני מגדלים של קרדן  ( אחד מהם נמצא בבנייה )  ,  ארבעה מגדלים במגרש ששימש בעבר את מחלבות תנובה ונמצא בבעלותה ובבעלות שירותי בריאות כללית ,  מגדל בית אגד ומגדל ידיעות אחרונות .  המגרש של קאהן ייחודי בכך שאפשר לבנות את כולו למגורים ,  ובנוסף אין הגבלה על מספר הדירות או גודלן .  על פי תוכנית הבנייה ,  המגבלה היחידה היא על נפח הבנייה - עד 36 אלף מ"ר .  בכוונת סוויסה ופלד לבנות במקום כ-400 דירות קטנות בגודל של 2-3 חדרים . " להערכתנו ,  מחיר דירת שלושה חדרים יתחיל ב-1.5 מיליון שקל ",  אמר פלד .  קאהן רכש מגרשים נוספים בישראל .  על אף אחד מהם הוא לא בנה ,  אך הצליח למכור אותם ברווח .  כך למשל ,  הוא קנה ב-2005 את מגדל עלית שבצומת עלית ברמת גן ב-44 מיליון דולר ומכר אותו לאחר שנתיים לחברת אזורים בשותפות עם קבוצת יהלומנים ב-80 מיליון דולר .
 
המגדל הבא :  סאני קאהן במגעים למכירת מגרש בת"א בכ-60 מיליון דולר
nan
