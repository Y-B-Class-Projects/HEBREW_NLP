התעשיינים :  צמיחת התעשייה צפויה להאט ל-4% ב-2011
 >  >  2010 היתה שנת יציאה מהמשבר לתעשייה הישראלית ,  אם מתייחסים לנתונים השנתיים הכוללים .  עם זאת ,  הצמיחה לא היתה אחידה לאורך השנה - במחצית השנייה של השנה חלה נסיגה בנתונים המרכזיים של התעשייה .  ההאטה בשווקים המסורתיים בארה"ב ובאירופה ,  שצפויה להימשך ,  תקרין באופן שלילי על התעשייה הישראלית .  מי שחשב למצוא חלופות בשוק המקומי ,  שצפוי לצמוח ב-2011 ,  נתקל במתחרים חזקים בדמות יבוא זול ,  שמחירו ירד בגלל שער הדולר הנמוך .  2010 הסתיימה עם גידול ריאלי של 9% בתפוקת התעשייה ושל 15.5% ביצוא התעשייתי .  מצבת העובדים בתעשייה גדלה ב-2% ,  אמר בסוף השבוע רובי גינל ,  סמנכ"ל וראש אגף כלכלה בהתאחדות התעשיינים .  עם זאת ,  החל ברבעון השני של 2010 ,  לדבריו ,  חלה נסיגה ביצוא התעשייתי ,  שעד נובמבר 2010 השלים ירידה ריאלית מצטברת של 8%  ( קרוב ל-3% בממוצע לרבעון )  .  התחזית הכלכלית של התאחדות התעשיינים לכלל המשק ב-2011 חוזה צמיחה של 3.7% בתוצר ,  לאחר צמיחה של 4% ב-2010 .  צמיחה של 4.2% בתוצר העסקי ,  בדומה ל-4.3% ב-2010 ,  ועלייה של 2% בתוצר לנפש ,  בדומה ל-2.1% ב-2010 .  התאחדות התעשיינים צופה האטה ניכרת בקצב צמיחת התעשיה ב-2010 .  תפוקת התעשייה תצמח ב-4% לעומת צמיחה של 8.7% ב-2010 .  ההאטה בתפוקה תיגזר בעיקר מהאטה ביצוא התעשייתי ,  שצפוי לצמוח ב-5.5% ,  לעומת 15.5% ב-2010 .
 
התעשיינים :  צמיחת התעשייה צפויה להאט ל-4% ב-2011
nan
