מוגובי משיק פעילות למען גלישה בטוחה
אתר הילדים מזמין גולשים לעצב מודעות לשימוש בטוח באינטרנט ,  שיוצגו בגלריה ייעודית באתר .  חמש מודעות נבחרות ישתתפו בקמפיין למען גלישה בטוחה שיעלה במהלך חודש אפריל
אתר הילדים מוגובי מבית וואלה !  השיק את פעילות  " מוגובים שומרים על עצמם ",  שתתקיים במהלך פסח .  במסגרת הפעילות יוזמנו הילדים הגולשים באתר לעצב בעצמם מודעה לשימוש בטוח באינטרנט .  המודעות המעוצבות יוצגו בגלריה אינטראקטיבית ראשונה מסוגה בה יוכלו הגולשים להצביע עבור  " חביבי הקהל ".  חמש מודעות מבין המודעות שיתפסמו ייבחרו על ידי צוות שופטים להשתתף בקמפיין פרסומי שיעלה בוואלה !  ובאתרים נוספים .  צוות השופטים כולל את הפרסומאית ג .  יפית ,  הסופר והעיתונאי איטו אבירם ,  פסיכולוג הילדים עודד פיליפ ,  חבר הנהלת עמותת  " אשנב לשימוש נכון באינטרנט "  שוקי פלג ,  המשנה למנכ"ל וואלה !  גיא סעד ומנכ"ל מוגובי אייל שמי .  צוות מוגובי מעריך כי למעלה ממאה אלף ילדים ישתתפו במבצע .
 חמש המודעות שייבחרו לככב בקמפיין יזכו את יוצריהן במנוי שנתי לאתר מוגובי ויוצרי 50 המודעות שיזכו למספר ההצבעות הגבוה ביותר בהצבעת חביבי הקהל יזכו במנוי חינם לחודש לאתר .
 לדברי אייל שמי ,  מנכ"ל מוגובי : " אנו רואים חשיבות גדולה בהזדמנות לחשוף ולשתף את הילדים באופן יצירתי ופעיל בתכנים של בטיחות באינטרנט ויחד עם זה להשפיע על הדרך בה ילדים גולשים באינטרנט .  בעולם התקשורת של היום חשוב שילדים ידעו לזהות ממה להיזהר ואיך להתנהג ולהגן על עצמם ולדעתנו נכון לעשות זאת גם באמצעות מעורבות ומסרים שהילדים יוצרים בשפתם הם .  בנוסף ,  זו הזדמנות עבור הילדים להתנסות בכתיבה ובעיצוב של מודעת פרסומת ". 
אתר מוגובי הוא עולם וירטואלי לילדים בני 6-13 הפועל בשיתוף עם פורטל וואלה !  .  האתר מציע משחקים ופעילויות מעשירות בתחומי התרבות ,  הטבע והסביבה ,  מורשת וחינוך לאהבת הארץ והוא פועל לטיפוח הקשר החברתי בין הילדים בתוך העולמות תוך שמירה על פרטיות הגולשים .  כיום מבקרים במוגובי למעלה מרבע מיליון גולשים מדי חודש .  מבצע המודעות יחל ב-26 במרץ ויסתיים ב-13 באפריל .  הקמפיין יעלה בוואלה !  במהלך חודש אפריל 2010 .
 
מוגובי משיק פעילות למען גלישה בטוחה
אתר הילדים מזמין גולשים לעצב מודעות לשימוש בטוח באינטרנט ,  שיוצגו בגלריה ייעודית באתר .  חמש מודעות נבחרות ישתתפו בקמפיין למען גלישה בטוחה שיעלה במהלך חודש אפריל

