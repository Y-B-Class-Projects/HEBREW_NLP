אסם פיטרה עובד בשל תביעת שכר שהגיש נגדה ;  בית המשפט ביטל את הפיטורין ומתח ביקורת על החברה
בימ"ש : " התנהלותה של אסם תמוהה ,  בלשון המעטה ;  עד להגשת התביעה אסם לא העלתה טענה על תפקודו "
 בית הדין האיזורי לעבודה בבאר שבע הוציא צו מניעה נגד חברת המזון אסם ,  האוסר עליה לפטר עובד של החברה שהועסק כסוכן מכירות באיזור אילת .  השופט משה טוינה קבע כי העובד פוטר רק מכיוון שהגיש תביעה נגד אסם ,  ועל כן יש לכפות על החברה להמשיך להעסיק את העובד עד לבירור של נסיבות פיטוריו.מפסק הדין ,  שהוצא באופן חריג ,  עולה כי מוטי קינר עובד באסם 8 שנים .  בספטמבר 2009 הוא תבע מהחברה פיצוי בסך 800 אלף שקל ,  בטענה שהיא פגעה בשיטתיות ושלא כדין בגובה העמלה המגיעה לו מהמכירות של מוצרי אסם .  בדצמבר האחרון קינר קיבל זימון שימוע לפני פיטורים.בתביעה שקינר הגיש נגד אסם הוא טען שהנהלת החברה מבקשת לנקום בו על כך שהעז לתבוע אותה בעודו מועסק בה ,  והיא מנסה למנוע ממנו לפנות לערכאות כדי לממש את זכויותיו כעובד .  מנגד טענה החברה שקינר מפוטר עקב חוסר שביעות רצון מתפקודו וכי העובדה שתבע אותה אינה מקנה לו חסינות מפני פיטורים.השופט טוינה קבע כי התנהלותה של אסם  " תמוהה ,  בלשון המעטה ".  הוא ציין כי עד להגשת התביעה הממונים על העובד מעולם לא העלו טענה על תפקודו ,  בעל פה או בכתב . " מאחר שחוק הגנת השכר אוסר לפטר עובד בשל תביעה שהגיש בתום לב נגד מעסיקו בעניין אי תשלום שכר ,  נדרשת התערבות של בית הדין קבע השופט וביטל את הליך הפיטורים ואת פגישת השימוע .  הוא קבע דיון מקדמי בתביעה עצמה ליוני השנה .
 
אסם פיטרה עובד בשל תביעת שכר שהגיש נגדה ;  בית המשפט ביטל את הפיטורין ומתח ביקורת על החברה
בימ"ש : " התנהלותה של אסם תמוהה ,  בלשון המעטה ;  עד להגשת התביעה אסם לא העלתה טענה על תפקודו "
 
