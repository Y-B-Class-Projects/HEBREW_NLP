המסחר בתל אביב ננעל בירידות שערים קלות
יום המסחר האחרון של שנת 2010 באחד העם נחתם בירידות .  מדד ת"א 25 נחלש ב-0.3% ות"א 100 ירד ב-0.4% ,  אך בורסת ת"א יכולה לצאת מעודדת עם סיכום שנתי של עליות מרשימות
יום המסחר האחרון של 2010 בבורסה של תל אביב נחתם בירידות שערים ,  לאחר הילולת הזינוקים שנרשמה אתמול על רקע אישור מציאת מאגר הגז הגדול בקידוח לוויתן 1 .  
מדד ת"א 25 נחלש ב-0.3% ונחתם ברמה של 1,326.4 נקודות ומדד ת"א 100 ירד ב-0.4% ונחתם ברמה של 1,224 נקודות .  מדד הבנקים עלה ב-0.4% ומדד מניות הנדל"ן נחלש ב-0.3% .  
בסיכום השנתי ,  רשם ת"א 25 עליה של כ-15.8% ,  ת"א 100 הוסיף 14.9% ,  מדד הבנקים עלה ב-6.8% ומדד הנדל"ן הוסיף 15.4% .
 בקידוח מול חופי חיפה נמצאו 16 TCF  ( טריליון רגל מעוקב )  של גז טבעי - כך הודיעו אתמול דלק קידוחים ושאר השותפות בקידוח הימי לוויתן 1 .  זוהי כמות הגז הגדולה ביותר שנמצאה בעולם בקידוח הגז בעשור האחרון במים עמוקים ותואמת את התחזית של נובל אנרג'י מיוני האחרון .  קידוח לוויתן גדול כמעט פי 2 ממאגר תמר  ( 8.7 TCF )  .  על פי הערכות ,  שווי המאגר הוא כ-90 מיליארד דולר  ( לפני היוון )  .  מניות חברות הגז בקידוח :  דלק קידוחים  ( -1.11%  ,  1420.0 )  ,  אבנר  ( -3.86%  ,  249.0 )  ,  רציו  ( -7.24%  ,  53.8 )  ,  וחברות האם ,  דלק אנרגיה  ( -3.88%  ,  141300.0 )  ,  כהן פיתוח  ( -3.23%  ,  7500.0 )  וקבוצת דלק מתממשות היום לאחר הזינוקים שרשמו אתמול סמוך לתום שעות המסחר .  
גיל בשן ,  אנליסט האנרגיה של אי.בי.אי ,  הסביר את הירידות היום , " ההודעה אתמול לא הפתיעה את המשקיעים וכמויות הגז כבר תומחרו במלואן במחירי המניות .  לא היה כמעט שום מידע חדש שהצדיק את העליות אתמול ,  ולכן באופן טבעי ,  אנחניו רואים מימושים ".  
בגזרת המקרו ,  הכנסת אישרה אתמול את תקציב המדינה לשנים 2011-2012 ברוב של 63 חברי כנסת מול 33 נגד .  תקציב המדינה יעמוד בשנת 2011 על 366.8 מיליארד שקל ובשנת 2012 על 385 מיליארד שקל .  בשנתיים הקרובות יגדל התקציב בשיעור ריאלי של 2.7% כל שנה .  סך ההוצאה התקציבית לחישוב מגבלת ההוצאה  ( ללא החזר חובות )  תעמוד בשנת 2011 על 271.2 מיליארד שקל וב-2012 על 284.7 מיליארד שקל .  תקרת הגרעון התקציבי תרד בהדרגה ותעמוד על 3% תמ"ג ב-2011 ו-2% תמ"ג ב-2012 .  הנחת הצמיחה היא 3.8% ב-2011 ו-4% ב-2012 .  תחזית ההכנסות ממסים עומדת על 213.5 מיליארד שקל ב-2011 ו-232.3 מיליארד שקל ב-2012 .  
בגזרה הגלובלית ,  בורסות וול סטריט המשיכו אתמול בראלי של סוף השנה .  מדד דאו ג'ונס עלה ב-0.1% לרמה של 11,585 נקודות ונסגר בשיא של 28 חודשים .  מדד S & P500 עלה זה היום השלישי ברציפות והוסיף 0.1% לרמה של 1,259 נקודות .  מדד הנאסד"ק עלה ב-0.2% לרמה של 2,666 נקודות .
 שותפות חיפושי הנפט זרח  ( 0.0%  ,  6.9 )  ,  החלה לפנות בוקר בביצוע הסקר הסייסמי התלת-מימדי  ( 3D )  בשטח ההיתר המוקדם גוליבר ,  הנמצא ברצועת החוף שבין חיפה לת"א .  הסקר יכסה שטח של 67 קמ"ר מתוך כ-500קמ"ר של ההיתר המוקדם ועלותו מוערכת ב-850 אלף דולר .  
פחות משנה לאחר שאלי ברקת קיבל לידיו את השליטה בבית ההשקעות דש-איפקס  ( -0.72%  ,  2341.0 )  ,  הוא מאבד שחקן מרכזי בחברה .  קובי לוינסון שמכהן כבר 7 שנים כמנכ"ל החברה הבת ,  בית ההשקעות דש ,  הודיע היום כי יעזוב את החברה .  בית ההשקעות דש מרכז את עיקר הפעילות של דש איפקס ומנהל נכסים בהיקף של כ-46 מיליארד שקל .  סיום העסקתו של לוינסון יעלה לדש-איפקס 8 מיליון שקל .  
חברת אלביט מערכות  ( 3.1%  ,  18930.0 )  ,  רכשה שתי חברות בברזיל :  ארסד- ARES Aerospecial e Defesa ו-פריסקופיו - Optronicos Periscopio Equipamentos תמורת כמה עשרות מיליוני ריאל ברזילי - בטווח שבין 30 ל-40 מיליון ריאל כלומר 20 מיליון דולר .  
אלביט הדמיה  ( 2.9%  ,  4723.0 )  חתמה על הסכם למכירת חלקה ב-3 המלונות שבבעלותה בלונדון למנהלת המלונות עצמם ,  פארק פלאזה ,  אשר גם מחזיקה במשותף עם אלביט במלונות בתמורה ל-21 מיליון ליש"ט ,  ולפי שווי של 230 מיליון ליש"ט לנכסים .  אלביט הדמיה צפויה לרשום רווח הון בעקבות המכירה של כ-185 מיליון שקל ברבעון הרביעי של 2010 .  
רכישת השליטה בבריטיש ישראל  ( 2.02%  ,  1313.0 )  על ידי מליסרון  ( 1.04%  ,  9970.0 )  ועופר נכסים תסתיים בשבועות הקרובים .  במגדל שוקי הון סבורים כי ישנו פער של קרוב לפי 1.5 בין מחיר השוק של מניית בריטיש הנסחרת ב-13 שקל לבין השווי הגלום לה במניית מליסרון ,  כ-18 שקל למניה .  למרות השווי למניית בריטיש לפיו בוצעה רכישת השליטה  ( 14.5 שקל )  ,  מניית החברה לא הגיבה בעוצמה הראויה ועדיין רחוקה בכ-11% ממחיר זה .  השווי הסחיר של מליסרון על בסיס מניית בריטיש בשוק עומד על כ-83 שקל למניה ,  מה שמביא את מליסרון להיסחר כיום בפרמיה של כ-15% על השווי הסחיר .  שתי דרכים אפשריות להיחשף לבריטיש :  האחת בהחזקה ישירה של המניה והשנייה דרך החזקה במליסרון .  
החברה הבת של בנק לאומי  ( 0.39%  ,  1817.0 )  ,  לאומי פרטנרס ,  הודיעה היום כי חתמה על הסכם לרכישת זכויות בפרויקט הקמת כביש חוצה ישראל  ( כביש 6 )  .  חלקה של פרטנרס הוא 19.5% והתמורה היא 127 מיליון שקל .  כאשר שימומשו הערבויות הבנקאיות בקשר לפרויקט ,  תשקיע פרטנרס סכומים נוספים עד לכ-68 מיליון שקל נוספים .  
חברת הדלק פז  ( -0.29%  ,  65800.0 )  ,  חתמה עם הרשות הפלסטינית על אספקה בלעדית של מוצרי נפט לפי צורכי הרשות לשטחי הגדה המערבית ,  במשך השנתיים הבאות .  אמנם לא ניתן שיערוך לתמורת ההקצאה ,  אך הרשות הפלסטינית התחייבה לאפשר לפז לגבות את התמורה מכספי המסים המועברים אליה מממשלת ישראל .  

המסחר בתל אביב ננעל בירידות שערים קלות
יום המסחר האחרון של שנת 2010 באחד העם נחתם בירידות .  מדד ת"א 25 נחלש ב-0.3% ות"א 100 ירד ב-0.4% ,  אך בורסת ת"א יכולה לצאת מעודדת עם סיכום שנתי של עליות מרשימות

