והרי התחזית 
" ההמצאה של מורל ",  ספרו של אדולפו ביוי קסארס ,  צריך להצטרף ל-"1984 "  ו-"20 אלף מיל מתחת למים "  בפנתיאון הספרים שנבואותיהם התגשמו .  דוד רוזנטל נוסטרדמוס
בשנות ה-40 וה-50 פרסם התיאורטיקן הצרפתי אנדרה באזין סדרת מאמרים ששימשו כאורים ותומים בניתוחו ובפיתוחו של הקולנוע הריאליסטי .  הטענה המרכזית שהעלה באזין היא שהקולנוע הוא המדיום היחיד שמשעתק את המציאות ובעצם מעניק  " חיי נצח "  לדמויות המופיעות בו ,  בניגוד ,  למשל ,  לציור או לתיאטרון .  ב-1948 כתב ג'ורג' אורוול את  " 1984 ",  ספר מופת שלאורך השנים צבר תאוצה וקיבל חותמת אקטואלית נכבדה בתוכנית הריאליטי  " האח הגדול ".  וב-1959 יצר רוד סרלינג את סדרת הטלוויזיה  " אזור הדמדומים ",  שבה מתוודע האדם לממד החמישי ,  זה שלא הכיר קודם ושמאלץ אותו להתמודד עם סיטואציות לא ברורות ,  דשדוש בין מציאות להזיה וטשטוש הגבולות שבין העולם הזה והעולם הבא .  
את כל התגליות ,  לכאורה ,  הללו ועוד רבות אחרות שהיו נקודות ציון משמעותיות בהבנת ובתפישת העל-מודע ,  קיבץ בתוכו עוד קודם לכן ספרו של אדולפו ב ?  ? יו ? י ק ? סאר ? ס , " ההמצאה של מור ? ל ",  שראה אור ב-1940 ותורגם עתה לעברית על ידי עינת דוידי  ( שהוסיפה גם אחרית דבר )  .  קסארס ,  מורו ושותפו לכתיבה של חורחה לואיס בורחס ,  יצר רומן בלשי-פנטסטי-פסיכולוגי-פילוסופי שרק היום ,  שבעים שנה לאחר צאתו ,  ניתן להעריך את הנצחיות שבו .  מבוקש ונצואליאני שנמלט מקראקס מגיע לאי נידח בקבוצת איי פולינזיה .  הוא מגלה שם מוזיאון שנבנה ב-1924 ומנסה לעמוד על טיבו .  כשמתברר לו שהוא לא לבדו באי ושהוא מוקף בדמויות שמגיעות והולכות לסירוגין ,  הוא מתחיל לחשוש לגורלו ומקפיד לא להתקרב אליהן ,  מלבד לאחת - אישה בשם פאוסטין ,  בה הוא מתאהב ומחליט לעקוב אחריה ואחרי בן לווייתה ,  בחור מזוקן ולא סימפטי בשם מורל .  יותר מדי דברים לא מסתדרים לו מבחינה הגיונית :  מדוע לא שומעת פאוסטין את קולו ?  האם היא משחקת בו או משחקת במורל באמצעותו ?  למה היא מעוררת תקווה ובו זמנית ייאוש ?  הייתכן שהוא סתם פרנואיד ,  או שמא באמת רודפים אחריו ?  
מכיוון ש"ההמצאה של מורל "  הוא שדה מוקשים של ספוילרים ,  נימנע מתיאורם של פרטים נוספים בעלילה .  רק יצוין שהיא מורכבת מתיאוריות פילוסופיות ,  מאנקדוטות מדעיות ,  ממסרים פוליטיים ומתרגילי חשיבה רבים .  ביוי קסארס משחק עם התפישה המפורסמת של דקארט ,  לפיה  " אני חושב משמע אני קיים "  ומשתעשע ברעיון החזרה המתמדת של ניטשה .  הוא מספק מטאפורות וקורץ לאין ספור ז'אנרים וזרמים תרבותיים ומדיניים  ( מישהו אמר  " פאשיזם "?  )  שהתפתחו עוד מימי המיתולוגיה היוונית וממשיכים להתפתח גם בימינו .  המחבר מודע היטב לכוחו כמספר ומפעיל במלוא העוצמה את כל המניפולציות האפשריות על הקורא .  כפי שכתב בורחס בהקדמה לספר  ( עמוד 9 )  : " הוא מגולל אודיסיאה של פלאים שלכאורה אין מפתח להבנתם זולת ההזיה או הסמל ,  והוא מפענח אותם במלואם בעזרת הנחה פנטסטית אך לא על טבעית אחת ויחידה ".  אוהביו של בורחס יזהו כאן את החותם שהוא עצמו השאיר בספריו ,  כששילב נושאים פילוסופיים ,  מיתולוגיים ומדעיים כחלק מהעלילה ומהמציאות של גיבוריו .  השניים ,  אגב ,  שיתפו פעולה ,  הוציאו יחד מספר קבצים וזכו לכינוי הכלאיים  " ביורחס ".  
ספר שנכתב לפני כל כך הרבה זמן חייב להיבחן בראי ההווה .  מהבחינה הזו ,  אפשר בהחלט לומר ש"ההמצאה של מורל "  נותן נוק אאוט לכל יום ב-70 השנים שעברו מאז ראה אור לראשונה .  לא משום שכל הרעיונות שבו הוגשמו במלואם ,  נהפוך הוא :  הם עדיין לא באו לידי מיצוי מקסימלי ,  אבל בהחלט נראים הרבה פחות דמיוניים היום מאשר בתקופה ההיא .  בעוד עשר ,  עשרים או חמישים שנה ,  כשהטכנולוגיה תייצר עוד דברים שהיום נראים לנו בלתי סבירים ,  מותר להניח שהאפקט של הספר רק ילך ויתעצם ,  משום שככל שנוקף הזמן ,  כך מיטשטש הפער בין מציאות לפנטזיה ולתופעות העל-טבעיות שהעלה המחבר יהיו עוד יותר הסברים לוגיים . " ההמצאה של מורל "  הוא ספר שנכנס לפנתיאון שאליו משתייכים ספרים דוגמת  " 1984 ",   " 20 אלף מיל מתחת למים "  ו"מרכבות האלים "  - יצירות בדיוניות שזכו להכרה מדעית ושלפחות חלק מנבואותיהן התגשמו .  עכשיו אפשר להיווכח בכך גם בעברית .
 

והרי התחזית 
" ההמצאה של מורל ",  ספרו של אדולפו ביוי קסארס ,  צריך להצטרף ל-"1984 "  ו-"20 אלף מיל מתחת למים "  בפנתיאון הספרים שנבואותיהם התגשמו .  דוד רוזנטל נוסטרדמוס

