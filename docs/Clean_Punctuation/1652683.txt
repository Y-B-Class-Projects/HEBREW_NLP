גלושקוב זכתה באליפות ישראל בשחייה אומנותית
השחיינית של מכבי ירושלים זכתה שוב בתואר ,  עם ניצחונות בתרגילי הרשות והחובה .  אתי לוי ויבגניה טטלבאום ניצחו בדואט
השחיינית האולימפית אנסטסיה גלושקוב ,  ממכבי יובלים ירושלים ,  זכתה היום  ( שבת )  בתואר אלופת ישראל בשחייה אמנותית .  גלושקוב חזרה להתאמן תחת הדרכתה של אמה ,  טטיאנה צים ,  ששבה לארץ אחרי שנה שבה אימנה את נבחרת בריטניה .
 גלושקוב הציגה תרגיל רשות מעולה שזיכה אותה ב-94.000 נקודות .  היא הקדימה ,  בהפרש ניכר ,  את שתי חברותיה לאגודה ,  ויקטוריה ירמולינסקיה 88.000 נקודות וסשה קונין עם 85.833 נקודות .  גלושקוב הייתה גם גדולה על יתר היריבות בתרגילי החובה .  היא סיימה ראשונה בתוצאה 90.642 נק' ,  והקדימה ,  גם כן ,  שתי חברות נוספות לאגודתה ,  יבגניה טטלבאום עם 87.036 נק' ואתי לוי שסיימה בתוצאה 86.645 נק' .
 מכבי יובלים ירושלים הציגה שליטה כמעט מלאה באליפות .  בתרגיל הקבוצתי ,  שזכה לתשואות רמות של הקהל ,  צברה הקבוצה 87.000 נק' .  במדליית הכסף זכתה הפועל אשדוד עם 79.667 נק' ,  לפני הפועל פ.מ .  יבנה 76.333 נק' .
 בתרגיל הדואט זכו בתואר אלופות ישראל הצמד אתי לוי ויבגניה טטלבאום ממכבי יובלים ירושלים ,  זו השנה השנייה ברציפות כשצברו 88.500 נק' .  השתיים הקדימו את דיאנה דילן וסשה קונין ,  גם כן ממכבי יובלים ירושלים ,  שקיבלו 86.166 נק' .  אשתקד האליפות בין שני הצמדים הללו הוכרעה בהפרש של 0.334 נק' בלבד ,  אך השנה גילו האלופות החדשות-ישנות עליונות ברורה .  סוניה רובינסקי ותמרה שאולוב ,  מהפועל אשדוד ,  חזרו על הישגן מאשתקד וזכו במדליית הארד עם 81.000 נק' .
 
גלושקוב זכתה באליפות ישראל בשחייה אומנותית
השחיינית של מכבי ירושלים זכתה שוב בתואר ,  עם ניצחונות בתרגילי הרשות והחובה .  אתי לוי ויבגניה טטלבאום ניצחו בדואט

