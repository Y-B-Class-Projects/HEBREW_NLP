עשה זאת בעצמך :  עץ קרטון
עצים הם לפעמים געגועים ליער  במחווה לסנטה ,  ליערות הכרמל ולכדור הארץ ,  מכינים עץ מקרטון שהוא גם מדף דקורטיבי .  זה בידיים שלכם
השבוע ,  אולי בהשראת עצי האשוח של סנטה ואולי עקב הגירעון הצפוני באילנות ,  החלטנו לאסוף קופסאות קרטון מהרחוב ולעשות מהן משהו שימושי ,  או לחלופין - להחזירן לגלגול הראשון שלהן .  התוצאה :  עץ קרטון שהוא גם מדף דקורטיבי ,  שכיף להכין ולקשט ביחד או לבד .
 קופסאות קרטון ,  מחוגה ,  סרגל וסכין יפנית .  שימו לב ילדים ,  השבוע יש הרבה חיתוכים בתפריט ,  אז יש להצטייד בהורה מלווה .
 נתחיל מגזע העץ .  בעזרת סרגל נצייר שני משולשים שווי שוקיים וזהים בגודלם .  כדאי להיות מדויקים ,  אך אם זה מעל לכוחותיכם ,  לא נורא .
 כעת ,  נקווקו את המשולשים .  כל קו יסמל את המקום שבו עתיד לשבת מדף בעץ המדפים העתידי שלנו .  שימו לב !  מדדו את אורכו של הקו שציירתם על המשולש ,  זה נחוץ להמשך .
 נמשיך למדפים .  בעזרת מחוגה נצייר עיגולים כמספר הקווים שציירנו בגזע - המדף התחתון יהיה כמובן הגדול ביותר ,  ובהתאם המדפים יקטנו בהמשך .
 זוכרים את הקו שאת אורכו מדדנו ?  עכשיו נשתמש בו כדי לשרטט צלבים במרכז כל מדף ,  בהתאם לגודלו .
 כעת נחתוך את הקרטון לפי השרטוט .  כשחותכים קרטון גלי ,  מהסוג שמוצאים ברחוב ,  חשוב לזכור שהקרטון עשוי שלוש שכבות נייר .  לכן ,  עדיף לחתוך אותו בשלושה חיתוכים עדינים ולא בחיתוך גס אחד .
 את הצלבים יש לחתוך ברוחב של כחצי סנטימטר ,  כדי שנוכל להשחיל דרכם את הגזע .
 בשני המשולשים המהווים את הגזע נחתוך חריץ במרכז ,  באחד מן הבסיס ועד האמצע ובשני מן הקודקוד ועד האמצע .  עובי החריץ הוא כחצי ס"מ בכדי לאפשר חיבור של שני המשולשים אחד לשני .
 אוחזים בשני המשולשים ומחליקים אותם חריך אל חריץ ,  עד לקיבוע .
 כעת הגזע מוכן ונשחל עליו את העיגולים - מהרחב אל הצר ביותר .
 על העצים שהכנו אפשר להניח תכשיטים ,  כלי כתיבה ,  צעצועים ,  בובות ומה שבא לכם ,  בגדול .  אפשר לשחק עם הפרופורציות ולהכין עצים גדולים במיוחד ,  או מיניאטוריים ,  מצד שני .  גם עם הצורות אפשר לגוון .
 

עשה זאת בעצמך :  עץ קרטון
עצים הם לפעמים געגועים ליער  במחווה לסנטה ,  ליערות הכרמל ולכדור הארץ ,  מכינים עץ מקרטון שהוא גם מדף דקורטיבי .  זה בידיים שלכם

