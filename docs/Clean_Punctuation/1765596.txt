האיטי :  ההמונים הבעירו את מטה מפלגת השלטון
המהומות שפרצו בעקבות תוצאות הבחירות מסלימות :  אלפים מתומכיו של מישל מרטלי ,  שלא עלה לסיבוב השני ,  מתעמתים עם המשטרה וקוראים לתלות את הנשיא ,  המואשם בהטיית התוצאות .  ארבעה נהרגו
 ( צילום :  רויטרס ,  עריכת וידאו :  דורון שטיין ) 
תוהו ובוהו בהאיטי .  המהומות שניצתו במדינה הלילה התחדשו ביתר שאת במהלך היום  ( רביעי )  .  אלפי בני אדם יצאו לרחובות הבירה פורט או-פרנס ,  למחות על הטיית תוצאות הבחירות ,  לטענתם .  בין היתר ,  דווח כי ההמונים הבעירו באש את מטה מפלגת השלטון .  
המפגינים ,  תומכיו של המועמד לנשיאות מישל מרטלי ,  שלא עלה לסיבוב השני בבחירות ,  הקימו מתרסים מבולי עץ ,  סלעים וצמיגים בוערים ,  והתעמתו עם המשטרה ,  תוך קריאות  " לתלות את פרבאל "  - הנשיא היוצא ,  שמואשם בהטיית הבחירות לטובת מקורבו .
 קולות ירי נשמעים כל העת ,  וענן עשן שחור מרחף מעל העיר .  דיווחים על מהומות הגיעו גם מערים נוספות במדינה .  עד כה ,  דווח על ארבעה הרוגים במהומות .  כל בתי העסק והמוסדות במדינה סגורים .
 המהומות פרצו אמש ,  לאחר שוועדת הבחירות הכריזה על תוצאות הסיבוב הראשון בבחירות לנשיאות שנערכו בשבוע שעבר .  נמסר כי לסיבוב השני עלו הגברת הראשונה לשעבר ,  מירלנד מניגאט ,  וג'וד סלסטין ,  ממשיך דרכו של הנשיא המכהן רנה פרבאל - הנחשב ל"בובה "  שלו .
 מניגאט זכתה ב-31.37% מהקולות ,  ואילו סלסטין זכה ב-22.48% .  למקום השלישי הגיע הגיע מרטלי ,  זמר המכונה  " סוויט מיקי ".  כל התחזיות צפו כי יעפיל לסיבוב השני ,  אולם הוא הפסיד לבסוף לסלסטין ,  בפער קטן מאוד - רק 6,800 קולות הפרידו בינם .
 תומכי מרטלי טוענים כי סלסטין העפיל לסיבוב השני באופן לא כשר . " אם לא ייתנו לנו סיבוב שני של מניגאט נגד מרטלי ,  המדינה תבער ",  צוטט אמש אחד מהם .
 לאחר הבחירות אכן נפוצו דיווחים על אי סדרים ,  הונאה ואיומים מצד ועדת הבחירות ,  הנשלטת בידי הנשיא פרבאל  ( שאינו רשאי לפי החוקה להתמודד על כהונה נוספת )  .  אלו ,  לפי החשד ,  גרו להטיית התוצאות לטובתו של נאמנו .
 גם שגרירות ארה"ב בפורט או-פרנס פרסמה הלילה הודעה בה היא מטילה ספק בכך שתוצאות הבחירות  " תואמות את רצון העם בהאיטי ".  בשגרירות הביעו  " דאגה "  לנוכח  " חוסר ההתאמה "  בין התוצאות הרשמיות לממצאי המשקיפים הבינלאומיים ,  שצפו כי סלסטין יודח .
 
האיטי :  ההמונים הבעירו את מטה מפלגת השלטון
המהומות שפרצו בעקבות תוצאות הבחירות מסלימות :  אלפים מתומכיו של מישל מרטלי ,  שלא עלה לסיבוב השני ,  מתעמתים עם המשטרה וקוראים לתלות את הנשיא ,  המואשם בהטיית התוצאות .  ארבעה נהרגו

