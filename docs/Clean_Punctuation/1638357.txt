 " אווטאר "  ממשיך לשבור שיאים :  הסרט הראשון בהיסטוריה שהכנסותיו חצו את רף ה-2 מיליארד דולר
הסרט גרף בסוף השבוע 30 מיליון דולר בצפון אמריקה ,  והכנסותיו ברחבי העולם מסתכמות ב-2.04 מיליארד דולר
סרט התלת מימד הבדיוני  " אווטאר "  הוביל את טבלת שוברי הקופות בארה"ב ובקנדה בסוף השבוע האחרון ,  זה השבוע השביעי ברציפות ,  ונהפך בכך לסרט הראשון בהיסטוריה שגורף הכנסות של יותר מ-2 מיליארד דולר ברחבי העולם . " אווטאר ",  בבימויו של ג'יימס קמרון ,  גרף 30 מיליון דולר בארה"ב ובקנדה בסוף השבוע ,  לפי נתוני אתר hollywood.com .  מאז יציאתו לאקרנים הכניס הסרט ,  שהופץ על ידי אולפני פוקס של ניוז קורפ ,  2.04 מיליארד דולר מהקרנות ברחבי העולם .  קמרון ,  אשר יצר את  " אווטאר "   שנחשב כיום לשובר הקופות המצליח בהיסטוריה  וגם את טיטאניק ,  שנמצא במקום השני עם הכנסות של 1.84 מיליארד דולר ,  צפוי לזכות במועמדות לפרס האוסקר ,  לאחר שהוא והסרט זכו בפרס גלובוס הזהב בחודש שעבר .  ההכרזה על המועמדויות לאוסקר תהיה מחר .  קמרון הוא כעת הבמאי היחיד בהיסטוריה ששניים מסרטיו גרפו הכנסות של יותר ממיליארד דולרים .

" אווטאר "  ממשיך לשבור שיאים :  הסרט הראשון בהיסטוריה שהכנסותיו חצו את רף ה-2 מיליארד דולר
הסרט גרף בסוף השבוע 30 מיליון דולר בצפון אמריקה ,  והכנסותיו ברחבי העולם מסתכמות ב-2.04 מיליארד דולר

