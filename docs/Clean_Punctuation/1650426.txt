מזרח מערב וקצת מרכז
ורד דר ,  פסגות :  מי שמזמן כבר מיצה את החידוש שב-BRIC ,  שמח כשיצאו עם ה-PIIGS ,  אבל עכשיו כבר מחכה בכיליון עיניים לראשי התיבות הבאים ,  הנה :  STUPID
אירועי סוף השבוע בעולםבארה"בעליות יפות בשוקי המניות בעולם בימים חמישי ושישי - אזור ה-1.7-1.9% במצטבר .  בארה"ב יוחסו העליות לנתוני המשרות שהיו פחות גרועים מהצפי :  ירידה בת 36 אלף משרות בהשוואה לצפי לאובדן 75 אלף משרות .  שיעור האבטלה נותר ב-9.7%  ( הצפי היה ל-9.8% ) .האכזבה מירידה חדה ולא צפויה בנתוני המכירות של הדירות ,  יוחסה למזג האוויר הבלתי אפשרי של פברואר ,  אבל אנחנו נוטים להעריך שעוד תהינה הפתעות שליליות בהמשך השנה .  תוכנית הטבות מס למי שימהר וירכוש דירה ,  גרמה להקדמת רכישות של דירות .  אלא שהיא עומדת בפני סיום .  מי שניצל את התוכנית והקדים את רכישת דירתו ל-2009 ,  כנראה לא ירכוש דירה נוספת ב-2010.הנתון של המשרות היה מסוג הנתונים ה-"לא חמים ולא קרים ",  שגם השוורים וגם הדובים יכולים למצוא בהם הוכחה לצדקתם .  השוורים - בזכות העובדה שהמשק האמריקאי הפסיק לאבד משרות  ( אם לוקחים בחשבון את התיקונים החיוביים לאחור )  .  הדובים - בזכות זה ששמונה חודשים בתוך ה"התאוששות הכלכלית ",  המשק האמריקאי עדיין לא מייצר משרות.מחזורי המסחר היו נמוכים יחסית ,  ובאותה מידה השוק היה יכול לרדת על הנתונים הללו .  אז על מה עלייה כל כך יפה ?  על עוד יום שבו תאוות הבצע גברה על הפחד .  לא יותר.ההערכה היא שבארבעת החודשים הקרובים יגדל מספר המשרות בלמעלה ממיליון עקב העסקה חד פעמית של עובדים לסקר אוכלוסין שנערך בארה"ב אחת לעשור .  הפרויקט צפוי לייצר נתונים חזקים ברבעון השני של השנה ,  אבל רק באופן זמני עד לסוף הפרויקט ועד לסוף ההתלהבות ממה שלהערכתנו הוא הנשמה מלאכותית של המשק.יש סיכוי לא רע שיצירת המשרות ברבעון השני ,  תיקח איתה למעלה גם את התשואות .  לא חדשות טובות לאג"ח מדינה ,  וגם לא משהו לקונצרנים - אם אנחנו צודקים - אבל אם נמשיך להיות צודקים גם במחצית השנייה של השנה - התשואות תרדנה ,  אחרי אכזבה מהצמיחה.שני נתונים נוספים שפורסמו ושמספרים כמה סיפורים:פריון העבודה בארה"ב ברבעון הרביעי עלה ב-6.9% ,  העלייה החדה ביותר מאז סוף המיתון של 2002 .  השכר בסוף 2009 ירד ב-1.7% - הירידה החדה ביותר מאז הוחל באיסוף הנתונים בארה"ב לפני 60 שנים.מסקנות :  המועסק האמריקאי עובד יותר קשה מאשר לפני שנה = >  ולכן,o לא צריך למהר ולהעסיק עוד עובדים .  הצד האפל של עלייה בפריון העבודה ,  היא התאוששות שאינה מלווה בגידול במספר המועסקים .  המועסק האמריקאי עוד יותר קשה ומקבל שכר נמוך יותר מאשר לפני שנה = >  ולכן,o הרווחיות של הפירמות מאוד עולה .  ואכן ,  ההתאוששות שנרשמה עד כה בארה"ב מובלת ללא עוררין על ידי הוצאות והשקעות של הפירמות.o מצד שני ,  זה לא בדיוק עוזר לצריכה הפרטית לתפוס את מקומה כמובילת הצמיחה הכוללת.o המועסק האמריקאי משאיר מאחוריו את המתחרים מאירופה ,  שם הפריון עולה בקושי ,  והשכר במגמת עלייה.במזרחשני סיפורים ,  לכאורה נקודתיים הן במקום והן בזמן ,  שלטו בכיוונים של שוקי המניות במזרח ביום חמישי וביום שישי .  אנחנו חושבים ששני הסיפורים מייצגים דברים עולמיים רחבים הרבה יותר ,  ושצריך להקשיב להם:ביום חמישי צוטט נגיד הבנק המרכזי הסיני כאומר  " הצמיחה בסין לא מאוזנת ,  לא מתואמת ולא בת קיימא ".  זה שהמניות בשוקי המזרח ירדו באחוז ויותר בעקבות ההתבטאות ,  לא צריך להפתיע .  זה שלמחרת היום השווקים עלו את כל הדרך חזרה והוסיפו עוד אחוז למחירם - גם לא.שוקי מניות לא בהכרח מצטיינים בראייה שקולה .  האיש צודק לחלוטין ,  אבל הפעילים מקווים  ( כתמיד )  שיצליחו לרכב על גל העליות בשוקי המניות ולברוח דקה לפני שתגבר ההכרה בכך שיש הרבה מאוד בעיות שלא נפתרו  ( ואחרות שנוצרו תוך כדי ניסיון לפתור את הבעיות ) .ביפן הושמעה הערכה לפיה הבנק המרכזי ישוב לצעדי מדיניות מרחיבים כבר בישיבתו הקרובה .  בתגובה ,  הין נחלש והמניות עלו.אנחנו נוטים להעריך שבשנה-שנתיים הקרובות ,  דיבורים על שיבה לצעדים מרחיבים בבנקים מרכזיים שונים ,  לא יהיו יחודיים לכלכלתה הדועכת כבר עשרים שנים של יפן .  בכלל לא נתפלא אם צעדי ההרחבה הכמותית שהוקפאו בבריטניה לפני שבועות מספר יופשרו בקרוב .  גם הבנק המרכזי האירופי עשוי להפשיר מספר מכרזים שהקפיא לאחרונה .  האמריקאים בינתיים פותרים את המבוכה הכרוכה בזיגזוג ,  על ידי זה שהם רק מאריכים תוכניות.באירופההיוונים העבירו תוכנית צנע של 4.8 מיליארד יורו ,  שחציה העלאת מסים וחציה קיצוץ תקציבי .  במונחים ישראליים מדובר בשווה ערך לקיצוץ תקציבי של 7.5 מיליארד שקל ולהעלאת מסים בהיקף דומה.הקואליציה הגרמנית ,  שעומדת בקרוב בפני בחירות ,  נמצאת בשבועות האחרונים במתקפה ציבורית .  הגרמנים לא מבינים למה הם צריכים לממן את חוסר האחריות של היוונים .  זעם הציבור הוביל את שר הכלכלה הגרמני להצהיר ש : " היוונים לא יראו מגרמניה סנט אחד ".  לא פחות .  עם כל הכבוד לאיחוד האירופי ,  יש לגרמנים יעדים ראויים יותר :  ניצחון בבחירות.בינתיים ,  ביום שישי עברה בהצלחה רבה ההנפקה בת חמישה מיליארד יורו של אג"ח יווני לעשר שנים .  77% מההנפקה נרכשה על ידי זרים - סימן טוב .  ביחס כיסוי של 3  ( ביקוש )  לאחד  ( היצע )  - סימן מצוין .  בתשואה של 6.07% - מאוד גבוה.לרגע אפשר היה לחשוב שהרע ביותר מאחורי יוון והאיחוד האירופי באופן כללי ,  עד שנזכרים שהיוונים צריכים לגייס עוד 19 מיליארד אירו עד סוף מאי ובסך הכל 50 מיליארד בשנה כולה .  עברנו רק נקודת ציון אחת מכמה.בעוד הגרמנים מצהירים שלא יעבירו סיוע כספי ,  מסתבר שיש סיבוך :  קרן המטבע לא תוכל לסייע אפילו אם תרצה .  הקרן יכולה לסייע כספית רק למדינות עם מטבע משלהן .  ליוון - אין.האירופאים עסוקים בימים אלו בשתי פעולות עיקריות :  ניסיון להשתלט על מפגינים זועמים ברחובות וניסיון לנחש מי תהיה הספרד הבאה .  התחרות בין ספרד ,  פורטוגל ואיטליה על התואר הוא צמוד .  לכל אחת מהן נקודות חולשה משלה.ספרד עם 20% אבטלה ובעיות מבניות שימנעו ממנה לייצר צמיחה מהירה גם כאשר שאר העולם כבר ישכח את המשבר הנוכחי ;  איטליה עם חוב ענק של 115% מהתוצר ,  אותו תתקשה לשרת .  מדובר בחוב בגודל היחסי של חובה של יוון ,  עם הבדל אחד קטן :  איטליה היא המדינה השלישית בגודלה במרחב היורו ;  ופורטוגל שתמיד היתה הילד המפגר כלכלית של האיחוד  ( אבל לפחות היא לא ענקית כמו איטליה ולא גדולה כמו ספרד ) .למי קראת stupid ? מי שמזמן כבר מיצה את החידוש שב-bric ,  שמח כשיצאו עם ה-piigs ,  אבל עכשיו כבר מחכה בכיליון עיניים לראשי התיבות הבאים ,  הנה:stupid = ספרד ,  טורקיה ,  אוקראינה ,  פורטוגל ,  אירלנד ,  דובאי = שש מדינות שהסתבכו עם חובות.מי הבא שיצטרף לרשימת ה-stupid העולמית ,  היא השאלה הנשאלת בימים אלו .  כאשר הפרשנים הביקורתיים יותר מציינים שעם כל הכבוד לאוקראינה ,  שמסמלת את ה-u ב-stupid ,  צריך לתת את ה-u לשתי מדינות עם בעיות חוב קשות ,  שעלולות להשפיע על העולם קצת יותר מאשר הבעיות של אוקראינה :  ה-united states וה-united kingdom .
 
מזרח מערב וקצת מרכז
ורד דר ,  פסגות :  מי שמזמן כבר מיצה את החידוש שב-BRIC ,  שמח כשיצאו עם ה-PIIGS ,  אבל עכשיו כבר מחכה בכיליון עיניים לראשי התיבות הבאים ,  הנה :  STUPID

