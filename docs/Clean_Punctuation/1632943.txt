 " הפרסום ב'ידיעות אחרונות' - נקמה בראש הממשלה וב'ישראל היום' "
 הערכה בסביבת נתניהו : " הציבור שמע הכל על שרה נתניהו בקדנציה הראשונה והפרשה הנוכחית נשמעת כמו מחזור "
 בלשכת ראש הממשלה הופתעו מהפרסום ב"ידיעות האחרונות "  בדבר התביעה נגד שרה נתניהו ,  ומיד החלה סדרת התייעצויות כדי למזער נזקים .  בהתייעצויות נטלו חלק עו"ד דוד שמרון ,  יועץ התקשורת ניר חפץ ,  מזכיר הממשלה צבי האוזר וראש הלשכה נתן אשל ,  המקורב מאוד לשרה נתניהו .  לשכת ראש הממשלה פועלת בשני צירים לניהול המשבר :  הראשון ,  דה לגיטימציה לפרץ ,  שעל פי מסמכים שסופקו לתקשורת חיבבה את הגב' נתניהו .  בנוסף ,  נשלפה תמונתם של בני הזוג בחגיגת המימונה בביתה של פרץ מלפני כארבע שנים - תמונה המעידה על יחסי קרבה בין בני הזוג לפרץ .  הציר השני כולל העברת הדיון מהתביעה למלחמה בין העיתונים .  אנשי נתניהו טוענים כי כתוצאה מהמלחמה בין ידיעות אחרונות לישראל היום ,  הנמצא בבעלות מקורבו של נתניהו שלדון אדלסון , " מתנקם "  ידיעות אחרונות בנתניהו .  כך למשל ,  פעלו לפני כחודש המו"לים של ידיעות אחרונות ושל מעריב ,  נוני מוזס ועופר נמרודי ,  לקידום הצעת חוק שתמנע מגורמים שאינם תושבי ישראל בעלות על עיתונים .  אם יעבור החוק ,  תימנע החזקת העיתון בידי אדלסון .  את תגובתו של האחרון ניתן היה למצוא באירוע ההשקה למהדורת סוף השבוע שנערך כשבוע אחר כך . " לא יקרה דבר שימנע מאתנו להפוך את  ? ישראל היום' לעיתון מספר אחת ",  אמר אדלסון .  בסביבת רה"מ העריכו אתמול כי לנתניהו לא צפוי להיגרם נזק ציבורי משמעותי כתוצאה מהפרסום ,  בשל העובדה ש"הציבור כבר שמע הכל על שרה נתניהו בקדנציה הראשונה והפרשה הנוכחית נשמעת כמו מחזור ".  

" הפרסום ב'ידיעות אחרונות' - נקמה בראש הממשלה וב'ישראל היום' "
 הערכה בסביבת נתניהו : " הציבור שמע הכל על שרה נתניהו בקדנציה הראשונה והפרשה הנוכחית נשמעת כמו מחזור "
 
