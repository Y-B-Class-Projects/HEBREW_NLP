הפועל פ"ת :  שיחה קשה בין נעים להנהלה ,  דרש רכש לאלתר
זאת עקב ההחלטה על הקפאת הרכש .  הצרות בגזרת אסוס ממשיכות :  טוען שהוא פצוע .  קשר צרפתי ששוחרר ייבחן שוב
שיחה קשה התנהלה אמש  ( שני )  בין מאמן הפועל פתח תקוה לבין חברי הנהלת המועדון .  על פי גורמים בקבוצה ,  המאמן ,  ששמע על כך שבהנהלה החליטו לא להחתים שחקני רכש ,  דרש להחתים שחקנים באופן מיידי . " הקבוצה לא יכולה להמשיך במצב הזה .  אין לי את דודו ביטון וג'וניור ויסה ,  אין לי שחקנים ",  הבהיר נעים לתומר סיני ודני לוי .
 היום ייבחן בקבוצה הקשר לורן מרלין ,  26 ,  אלא שגם מאחוריו עומד סיפור מעניין :  מרלין נבחן בדצמבר שעבר אצל אלי מחפוד ושוחרר בשל אי התאמה ,  ערך אימון אחד בקבוצה לפני שבוע ועזב וכעת הוא חוזר שוב .  הפיתוי ,  כנראה ,  נעוץ בעובדה שסוכנו התבקש והסכים לממן לו את השהות בישראל ,  לאחר שנבחן בהפועל רמת גן ושוחרר ממנה .  גם הקשר הצרפתי תומאס דרודה שנבחן בבית"ר ירושלים ביקש באמצעות סוכנו להיבחן בקבוצה ,  אבל עלויותיו גבוהות יחסית וספק אם יחתום .
 ואם לא די בכך ,  הרי שהצרות בגזרת ג'ונתן אסוס לא נעלמות .  אחרי שהוחלף לאחר 10 דקות במשחק האימון אתמול נגד הפועל ראשון לציון  ( הקבוצה הפסידה 3:2 ,  קדוסי ואקסברד כבשו )  ,  הבוקר ,  לקראת אימון הקבוצה ,  טען הקשר כי הוא פצוע .  לדברי השחקן ,  הוא נפצע דקה לסיום המשחק כשנכנס ארבע דקות קודם שוב כמחליף בעמדת הבלם .  כעת ,  נמצא השחקן בספק למשחק מול הפועל אשקלון . " אי אפשר להמשיך ככה ,  מישהו חייב להציל את הקבוצה ,  אחרת נרד ליגה ",  אמרו שחקנים בקבוצה .
 לא פחות מחמישה שחקנים אמורים לעזוב בחלון ההעברות בחודש ינואר ,  כשרובם יהיו השחקנים שהגיעו בהשאלה .  כזכור ,  במועדון כבר החליטו לשחרר את ארמון בן נעים ואוהד קדוסי ,  אך לאחר עזיבת ביטון נעים החליט להקפיא את שחרורו של האחרון .  

הפועל פ"ת :  שיחה קשה בין נעים להנהלה ,  דרש רכש לאלתר
זאת עקב ההחלטה על הקפאת הרכש .  הצרות בגזרת אסוס ממשיכות :  טוען שהוא פצוע .  קשר צרפתי ששוחרר ייבחן שוב

