עכו :  ראדי בספק ,  כליבאת במקום פלצ'וק
הקשר לא הגיע לאימון עקב מחלה ,  אלמליח בכוננות להחליפו מול נתניה .  כליבאת יקבל את המקום בהתקפה לצד דיין וערפאת
בהפועל עכו נמשכות ההכנות לקראת המפגש מול מכבי נתניה ביום ראשון .  קשר הקבוצה מהראן ראדי לא הגיע היום  ( שישי )  לאימון עקב מחלה והוא נמצא בספק למשחק .  בצוות המקצועי מקווים מאוד כי ראדי ישוב מחר לאימונים ויערוך את האימון המסכם עם הקבוצה לאור חשיבותו והכושר הטוב בו מצוי לאחרונה .  במידה שראדי לא יהיה כשיר ,  ליעד אלמליח ימלא את מקומו בקישור האחורי .  
מי שיעדר בוודאת הוא הבלם גבע ברקאי שסובל מפציעה בקרסול וערך היום אימון ריצה בלבד .  ברקאי מנסה לשוב בהדרגתיות על מנת לא להזיק לאזור הרגיש ממנו הוא סובל כבר תקופה ארוכה .  מי שימשיכו לפתוח כצמד בלמים הם איציק כהן ודימקאו פידליס .  
שינוי נוסף שמתכנן אלי כהן לערוך בהרכב היא הרכבתו של מוחמד כליבאת ב-11 על חשבונו של ניקולאס פלצ'וק .  כליבאת ,  שנכנס כמחליף בניצחון על קריית שמונה והרבה לאיים על השער ,  כבש את השער השלישי המרהיב ויקבל את ההזדמנות להמשיך עם היכולת הטובה הפעם מהדקה הראשונה .  באשר לפלצ'וק בקבוצה מאוכזבים מהיכולת של החלוץ בשבועות האחרונים ומקווים כי ישוב לכושר הטוב יותר שהציג בתחילת העונה .  צמד החלוצים ,  רועי דיין וג'קו ערפאת ,  צפויים להמשיך יחדיו בחוד ההתקפה לאור יכולתם הטובה .
 
עכו :  ראדי בספק ,  כליבאת במקום פלצ'וק
הקשר לא הגיע לאימון עקב מחלה ,  אלמליח בכוננות להחליפו מול נתניה .  כליבאת יקבל את המקום בהתקפה לצד דיין וערפאת

