סבע : " מקווה שנשיג את הנקודות נגד מכבי חיפה "
 חלוץ מכבי נתניה לא נבהל מהיריבה בשבת : " אסור לשכוח שהמשחק בבית שלנו ".  סבן צפוי לרדת לספסל ,  קרופניק במקומו 
כשהיא נמצאת באחת מהתקופות הקשות שידעה מאז הגיע ראובן עטר לקבוצה השנה ,  מכבי נתניה תנסה להתאושש דווקא על חשבון האלופה הדורסנית מכבי חיפה ביום שבת הקרוב .  החלוץ אחמד סבע לא נרתע . " נכון שמכבי חיפה מעל הליגה ,  אבל בואו לא נשכח שהמשחק בבית שלנו ,  ואנחנו באמת צריכים את הנקודות .  אני בהחלט מקווה שמול מכבי חיפה נעשה את זה ",  סיפר החלוץ לקראת המשחק . 
" נוכל לעשות את זה כאשר כל השחקנים רצים על המגרש ונותנים יותר מ- 100 אחוז .  עשינו שבוע של אימונים טובים ,  ואני מקווה שנביא את זה לידי ביטוי במגרש ,  ונראה לכולם שאנחנו שווים מולם ",  סיפר מלך השערים של נתניה והתייחס לתקופה הקשה שעוברת על קבוצתו . " למרות הכל אני חושב ששיחקנו טוב וכבשנו שערים ,  אבל ספגנו גם יותר מדי .  המאמן עובד על זה על מנת לתקן ואני חושב שבהחלט הגיע הזמן שנעשה את זה מול קבוצה גדולה ונשאיר את הנקודות בבית ". 
סבע אולי מוליך את רשימת כובשי נתניה ,  אך בשבת הוא יפגוש את מוליך כובשי הליגה . " שלומי ארבייטמן נותן עונה נהדרת .  מזמן לא ראיתי חלוץ כזה .  מתי אני אחזור לקרוע רשתות ?  מקווה שבקרוב .  בינתיים אני מתרכז בעצמי ,  להבקיע גולים ולהביא להצלחת הקבוצה ". 
בינתיים על פי האימונים נראה שעטר מתכנן להמשיך ולתת קרדיט לסבע בהרכב ,  אך יערוך מספר שינויים כששלו מנשה יחזור על חשבון דלה ימפולסקי .  גם קלמי סבן יודח מההרכב לראשונה מאז שב לקבוצה מרומניה ,  כשאוראל דגני יוסט ימינה לעמדה שלו וליאוניד קרופניק יתפוס את מקומו של דגני במרכז ההגנה לצד ביוואן פרנסמן .
 
סבע : " מקווה שנשיג את הנקודות נגד מכבי חיפה "
 חלוץ מכבי נתניה לא נבהל מהיריבה בשבת : " אסור לשכוח שהמשחק בבית שלנו ".  סבן צפוי לרדת לספסל ,  קרופניק במקומו 

