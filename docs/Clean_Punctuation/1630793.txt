רשות ניירות ערך משפצת את משרדיה בתל אביב ב-2 מיליון שקל 
 >  >  רשות ניירות ערך ,  בראשות זוהר גושן ,  משפצת בימים אלה את משרדיה ברחוב מונטיפיורי בתל אביב .  השיפוץ ,  שעלותו מסתכמת לפי הרשות בכ-2 מיליון שקל ,  כולל בין היתר ריצוף שיש במסדרונות ,  תאורה חדשה והרחבה של המשרדים .  בדו"חות האחרונים שפירסמה רשות ניירות ערך על פעילותה צוין כי תקציבה ב-2009 יהיה כ-137 מיליון שקל ,  ומתוך סכום זה יוקצבו 2.5 מיליון שקל לשיפוץ מבנים .  ב-2008 הוציאה רשות ניירות ערך על שיפוץ מבנים כ-5.2 מיליון שקל .  ב-2007 אמנם הוציאה רשות ניירות ערך סכום נמוך יחסית של 300 אלף שקל על שיפוץ מבנים ,  אך מעניין לגלות שהיתה זו רק שנה אחת של הפסקה ברצף שיפוצים של מיליוני שקלים מאז 2006 ,  אז הוציאה הרשות 10.4 מיליון שקל על אחזקת בית ותיקונים . " בשנים האחרונות גדל מספר עובדי הרשות בכ-30% ",  הסבירו ברשות , " ושרר מחסור קבוע בחדרי עבודה ובעמדות במשרדיה בתל אביב .  הרשות החליטה לשכור שטח נוסף ולשפצו כדי שיתאים לעובדים שאין להם עמדה קבועה לעבוד בה ". 

רשות ניירות ערך משפצת את משרדיה בתל אביב ב-2 מיליון שקל 
nan
