לתרום או לעשות ?  
השיווק מחר
 >  >  נושא המעורבות הקהילתית של מותגים עובר בתקופה האחרונה שינוי .  בעבר ,  חברות לא היו פעילות כלל בתחום התרומה לקהילה .  בהמשך קופת התרומות של המנכ"ל חילקה מיליונים לארגוני צדקה שונים לפי שיקול דעת פוליטי .  כיום ,  מרבית החברות משקיעות במעורבות קהילתית במידות משתנות והתרומה נהפכה לפעולה שיווקית ,  ולא כלכלית גרידא מגמת הפריט תמורת פריט מתחילה לתפוס ובגדול .  לא מכבר סיפרתי על חברת הנעליים של טום מארה"ב שתורמת זוג נעליים על זוג נעליים שהיא מוכרת .  השבוע גיליתי כי גם מותג האופנה האוסטרלי בייבי טרזה תורם פריט זהה על כל פריט שהוא מוכר .  גם איקאה ארה"ב תורמת ליוניצ"ף מנורת לד שנטענת בכוח השמש ,  על כל מנורה כזו שנרכשת בארה"ב .  חברות כמו אורנג' בריטניה ובוטס האמריקאית בחרו בכיוון אחר .  השתיים מריצות מזה תקופה תוכנית לעידוד התנדבות בקרב צעירים מעל גיל 16 .  תמורת כמה שעות התנדבות בקהילה ,  מקבלים הצעירים כרטיסים ללא תשלום לאירועי תרבות שאותם מארגנת החברה .  הדרך היחידה לזכות בכרטיסים לאירועים אלה היא ההתנדבות .  הגישה מזכירה את מפעלו של זוכה פרס נובל המטיף מוחמד יונס ,  שגייס את דנונה העולמית למיזם הקמת מפעלים ליוגורט באזורים הכפריים בבנגלדש ,  שמייצרים מעגל תעסוקה ותזונה לתושבי האזור .  התושבים מגדלים פרות ומוכרים את החלב למחלבות ,  שמייצרות תעסוקה נוספת ומוכרות את תוצריהן במחיר עלות וללא רווח כדי להבטיח לתושבי האזור הזנה מסודרת .  דנונה הודיעה באחרונה כי היא בוחנת אפשרות להקים מיזמים דומים במדינות עולם שלישי אחרות .  תוכניות בתחום התרומה לקהילה נוסדו השנה גם על ידי פפסי וקוקה קולה בארה"ב .  במסגרת  " פרויקט הרענון של פפסי ",  הבטיחה החברה לתרום 20 מיליון לנושאים ומטרות חברתיות שיוגדרו על ידי צרכנים בפעילות שהמותג עורך ברשתות החברתיות באינטרנט .  החברה מעודדת צרכנים להציע ,  להצביע ולייצר מודעות לפרויקטים חברתיים שבהם הם מעורבים ובכך להגדיל את הסיכוי לקבלת מימון לפרויקט .  קוקה קולה הציעה לגולשים להעניק בקבוקים וירטואליים אחד לשני במסגרת פעילות הספורבול שלה ,  והכריזה כי על כל בקבוק כזה תעביר דולר לארגון סיוע לנוער במצוקה .  הדוגמאות שהוזכרו מצטרפות לעשרות פרויקטים של רשתות שיווק אמריקאיות כמו טרגט ,  טסקו ואחרות שמציעות תרומות לבתי ספר תמורת איסוף חשבוניות קנייה ונאמנות לחנויות שלהן .  כל הפרויקטים האלה מייצגים תפישה חדשה בתחום המעורבות הקהילתית - אם תקנו אותנו ,  אנו נתרום ;  אמרו לנו למי לתרום ואנו נעביר את התרומה בעבורכם ;  השתתפו אתנו בפעילות התנדבותית ואנו נתגמל אתכם .  כבר לא מדובר במתן בסתר או בהחלטות מנכ"ל והנהלה .  המוצגים מבקשים לשכנע את הצרכנים כי הם יצרו את ההכנסות ,  ולכן זו זכותם לקבוע לאן ילכו התרומות ולראות פעילות אמיתית של המותג שלהם בתחומים הקרובים ללבם .  לפי גישה זו ,  את המעורבות הקהילתית מוביל הצרכן והמותג משמש רק צינור לביטוי רצונותיהם של הלקוחות שלו .  - יוני סער הוא הבעלים של קבוצת פרומרקט הבלוג שלו ב-themarker cafe :  http :/ /yonisaar.cafe.themarker.com

לתרום או לעשות ?  
השיווק מחר

