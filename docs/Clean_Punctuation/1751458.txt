 " הטעות הגדולה של גוגל "
 סגנית נשיא גוגל מריסה מאייר הודתה בראיון כי גוגל ווייב היה טעות של החברה .  בשורת ג'ימייל ב-1 באפריל גם לא הייתה חכמה 
" גוגל ווייב הייתה מהטעויות הגדולות של גוגל ".  כך הצהירה מריסה מאייר ,  אחראית שירותי המיקום של החברה ובעבר סגנית נשיא גוגל לחיפוש וחוויית משתמש .  מאייר היא מעובדי גוגל הבכירים ביותר והוותיקים ביותר .  היא עובדת בחברה מ-1999 ונמנית על 20 עובדיה הראשונים .
 בראיון וידאו שנתנה עבור האתר Digg ,  שבמסגרתו נשאלה שאלות גולשים ,  הצהירה מאייר ש"בהחלט למדנו מספר דברים מכשלון ווייב ,  ויש דברים שבדיעבד היינו עושים אחרת ".  מאייר הוסיפה שגוגל ווייב היה עבורה המוצר המרגש ביותר של אותה שנה ,  כאשר הושק .  
למריסה מאייר יש את הכשרון לתת תשובות מפורטות בלי באמת לחשוף משהו ",  כתב האתר thenextweb.com ,  שהופתע מהתשובה הברורה והמפורטת שנתנה סגנית הנשיא לשאלה זו .  מאייר אף הוסיפה ומנתה שתי טעויות נוספות :  השקתו של ג'ימייל בתאריך האחד באפריל ,  פעולה שלדבריה  " פורשה לא נכון "  וגרמה לרבים לחשוב במדובר במתיחה ,  וצורת העברת ארכיון השירות ד'גה-ניוז .  דג'ה-ניוז ריכז מידע מקבוצות דיון ב-Usenet ,  עד שהתרחב לתחומים אחרים ,  נכנס לקשיים כלכליים וקרס לבסוף .  ארכיון ההודעות נקנה על ידי גוגל ,  וזו העבירה אותו לשירות קבוצות הדיון שלה Google Groups .  פעולה זאת התרחשה ללא פרסום מספיק ותוצאתה הייתה גולשים רבים שלא הצליחו לגשת לשירות אליו היו מורגלים ולא הבינו לאן נעלם .

" הטעות הגדולה של גוגל "
 סגנית נשיא גוגל מריסה מאייר הודתה בראיון כי גוגל ווייב היה טעות של החברה .  בשורת ג'ימייל ב-1 באפריל גם לא הייתה חכמה

