אחרי 17 שנות עבודה משותפות נפרדו עורכי הדין יהושע רזניק וז'ק חן
השניים עבדו על תיק אריה דרעי כשהיו בפרקליטות ופתחו לפני כעשור משרד צווארון לבן מצליח
משרד רזניק-חן מתפרק לאחר תשע שנים לשני משרדים שונים :  עו"ד יהושע רזניק ימשיך לייצג חשודים ונאשמים בתחום הפלילי ,  ואילו חן-יערי ושות' יעסוק בליטיגציה של צווארון לבן וייצוג בתחום האזרחי.רזניק ,  58 ,  ועו"ד ז'ק חן ,  עובדים יחד מ-1992 ,  מהתקופה שחן התקבל לעבודה בפרקליטות תחת רזניק ,  שהיה ממלא מקום פרקליטת המדינה .  התיק הגדול שלהם היה תיק אריה דרעי .  שניהם פרשו למגזר הפרטי בסוף 2000 ופתחו את משרד רזניק-חן שהתבלט בתחום הצוווארון הלבן.לקוחה בולטת של רזניק היא אתי אלון שהורשעה בפרשת המעילה בבנק למסחר .  לקוחות בולטים של חן הם נחום גלמור בפרשת גאידמק ,  וטל יגרמן אותו ייצג בעבר בפרשיות שונות .  לקוחות מוכרים של המשרד הם צבי דינשטיין מהחברה הציבורית דורות ,  עד התביעה נגד אהוד אולמרט בפרשת מעטפות הכסף ,  מוריס טלנסקי ,  אביגדור יצחקי בתיק המס שלו ועוד .  בתיק של מנכ"ל דובק ,  אריה זייף ,  הצליחו השניים להביא לכך שלא יוגשו נגד כתב אישום בגין עבירות מכס.בחודשים האחרונים הגיעו הצדדים להבנה כי המשרד לא ימשיך לפעול במתכונת הנוכחית .  לפיכך מה-1 בינואר קיימים למעשה שני משרדים באותה משרד פיסי ברחוב ויצמן בתל אביב מול בית המשפט .  משרד יהושע רזניק ושות' כולל בשלב זה את עו"ד ינון סרטל ובתו של רזניק ,  עו"ד נועה רזניק ,  ואילו חן-יערי כולל את חן ,  עו"ד יצחק יערי ,  ושני עורכי דין שכירים חדשים .  בשל היחסים החבריים שנשמרו ,  ימשיכו השניים לייצג בתיקים משותפים כמו תיק המס של אביגדור יצחקי ותיק דינשטיין.רזניק מסר כי  " ההיפרדות היא ברוח טובה וחברית .  היא באה משום שהשותפים הגיעו למסקנה שהדרך המשותפת מיצתה את עצמה ,  משום שהשותפים הצעירים רוצים לבטא את עצמם ולנהל את עצמם .  זהו מהלך טבעי בחיים ". חן מסר כי  " לצד החברות הטובה שנשמרה והחוב הגדול שאני חש כלפי רזניק ,  משיקולים פנים-ארגוניים הוחלט על פיצול המשרד ". 

אחרי 17 שנות עבודה משותפות נפרדו עורכי הדין יהושע רזניק וז'ק חן
השניים עבדו על תיק אריה דרעי כשהיו בפרקליטות ופתחו לפני כעשור משרד צווארון לבן מצליח

