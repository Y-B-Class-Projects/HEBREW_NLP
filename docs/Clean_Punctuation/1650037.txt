המאבק בבית החולים הדסה הסתיים :  המנכ"ל פרופ' שלמה מור יוסף יישאר בתפקידו למשך שנתיים נוספות
לאחר מאבק רופאי בית החולים ,  חזרו נשות הדסה מכוונתן לא לחדש את החוזה של פרופ' מור יוסף
לאחר חודשיים של מאבק מתוקשר בבית החולים הדסה בירושלים ,  הגיע מנכ"ל בית החולים שלמה מור יוסף להסכם עם נשיאת נשות הדסה ננסי פלצ'וק ,  להישארותו בתפקיד למשך שנתיים נוספות .  השניים סיכמו את הדברים ביום חמישי בערב בפגישה בניו יורק ,  ארה"ב.מור יוסף הודיע בינואר לדירקטוריון בית החולים כי חוזה העבודה שלו תם בינואר 2011 ,  אחרי 10 שנים של כהונה בתפקיד .  בתגובה ,  החליט הדירקטוריון לא לחדש את החוזה עמו ,  בטענה כי כאשר נכנס לתפקיד טען כי הוא אינו מעוניין להמשיך בו לתקופה ארוכה יותר מ-10 שנים.בתוך זמן קצר התעוררו הרוחות בבית החולים ,  כאשר ועדי הרופאים חזרו וביקשו מהדירקטוריון לשקול את החלטתם .  לתמיכה במור יוסף הצטרפו במהרה חברי כנסת ומנהלי בתי החולים בישראל .  מאבק החולים החריף בהמשך כאשר נשות הדסה ,  הבעלים של בית החולים ,  סירבו לדון שנית בנושא .  באחרונה הציע מור יוסף להמשיך בתפקידו למשך שנתיים נוספות אך דירקטוריון בית החולים דחה את ההצעה .  בתגובה ,  התפטרו יו"ר הדירקטוריון ד"ר יוסי ניצני ,  פרופ’ רות ארנון ממכון ויצמן ותא"ל במיל’ אבנר נווה .  התפטרויות אלה הותירו בדירקטוריון בית החולים הדסה ישראלי אחד - חבר הכנסת לשעבר זלמן שובל .  חבר נוסף ,  יו"ר בנק לאומי איתן רף ,  התפטר בינואר בעקבות פרישתו של מור יוסף .  כעת ,  נותר להנהלת בית החולים להתמודד עם השלכות המאבק ,  ודרישת הרופאים הבכירים בו לשנות את הרכב הדירקטוריון כדי להעניק כוח גדול יותר לנציגים ישראלים בו ,  על פני כוחם של נשות הדסה .  כמו כן ,  תידרש ההנהלה לדון בתרומות העתידיות של הדסה לבית החולים ,  שפחתו בעקבות המשבר הכלכלי ,  ובתוכניות לגיוס כספים נוספים .
 
המאבק בבית החולים הדסה הסתיים :  המנכ"ל פרופ' שלמה מור יוסף יישאר בתפקידו למשך שנתיים נוספות
לאחר מאבק רופאי בית החולים ,  חזרו נשות הדסה מכוונתן לא לחדש את החוזה של פרופ' מור יוסף

