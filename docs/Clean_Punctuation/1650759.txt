כמה עולה שמלה לאוסקר
הסטייליסט ההוליוודי פיליפ בלוך מספר לאתר יאהו על הכסף שנשפך על השטיח אדום ומה עושים עם השמלה כשהטקס הגמר
בימי עונת הפרסים ההוליוודית ,  המלך האמיתי הוא הסטייליסט .  כוכבות לחוצות שיודעות כי עליהן להיראות במיטבן ומעצבים מבתי אופנה נחשבים ,  שרוצים לראות את השמלות שלהם קורצות למצלמות ,  מחזרים אחרי הסטייליסטים שעובדים מסביב לשעון עבור לקוחותיהם וגובים עבור שרותיהם מחירים גבוהים במיוחד .  וזה עוד לפני ששילמתם על השמלה והאקססוריז .
 אז מה המחיר של לוק שטיח אדום מושלם לאוסקר ?  
הסטייליסט פיליפ בלוך ,  אחד הידועים והמבוקשים בהוליווד היום  ( מי שאחראי לסטיילינג המושלם של האלי ברי באוסקר 2002 )  ,  גילה בראיון ליאהו מה העלויות :  
תשלום סטייליסט :  במקרה שלו מדובר ב-1,000-1,500 דולר עבור יום עבודה .  בניית לוק נוצץ לאוסקר לוקחת בדרך כלל יומיים  ( בלוך אומר שיש סטייליסטים שטוענים ששכרם ליום עבודה הוא 5,000 דולר ,  אבל הוא לא מאמין להם )  .  
שמלה :  5,000-20,000 דולר
נעליים :  700-1,000 דולר
שיער ואיפור :  2,500-5,000 דולר
תיקוני חייט :  500-1,500 דולר
תכשיטים :  100,000 אלף עד כמה מיליונים .  לפי הערכת בלוך העלות הממוצעת של תכשיטים לכל כוכבת היא בערך חצי מיליון .  מקרה יוצא דופן ,  הוא יהלום הדלעת שענדה האלי ברי באוסקר 2002 ששוויו כמה מיליונים .  
בנוסף לאלו ,  יש הלבשה תחתונה ותיק קלאץ' קטן שברוב המקרים אין בו כלום .
 בלוך שהלביש בעבר את סנדרה בולוק ,  סלמה הייק ,  דרו ברימור ורבות אחרות בהוליווד ,  מספר שכוכבת רואה בממוצע כ- 50 עד 100 שמלות עד שהיא מחליטה על האחת .  בדרך כלל יש צורך בתיקונים ,  כיוון שהשמלות האלו ,  שעדיין לא משווקות עבור הקהל הרחב ,  נתפרות לרוב עבור דוגמניות דקות בגובה 180 ס"מ .  שלב הנעליים מגיע לאחר ההחלטה על השמלה ,  כשהמותגים הפופולריים ביותר הם ג'ימי צ'ו וכריסטיאן לובוטין .  ביום האירוע כמובן נעשים סידורי השיער והאיפור .  אבל התכשיטים הם מה שמקפיץ את עלות הלוק המושלם לשטיח האדום .  
אבל אם דאגתם לרגע מאיפה בא הכסף ,  אפשר להירגע ,  הכסף לא מגיע מחשבונו הפרטי של הטאלנט .  לרוב הביגוד והאקססוריז נמסרים לכוכבים בהשאלה ,  ופרסום שמותיהם של המעצבים בשידור חי ובעתונות ,  הוא תמורה מספקת בהחלט ומבחינתם מדובר בדיל משתלם .  לפעמים ,  הפריטים נרכשים ולא מושאלים ומי שנושא בעלויות הם האולפנים שעומדים מאחורי הסרטים .  בלוך מספר על לקוחה שהייתה מועמדת למספר פרסים עבור חלקה בסרט עצמאי דל תקציב .  במקרה הזה ,  האולפן שהעסיק אותה בפרוייקט הבא שלה הסכים לקחת על עצמו את מימון עלויות השטיח האדום בסרט שכלל אינו קשור אליו ,  משום שהבינו שהפרסום הטוב משתלם להם .  במקרים רבים ,  מעצבים אינם דורשים את השמלות בחזרה ומאפשרים לכוכבות לשמור אותן .  לפעמים השמלות נמכרות למטרות צדקה .  השנה ארגון Clothes Off Our Back העוסק במכירות פריטי ביגוד של כוכבים למען ילדים נזקקים ,  יערוך מכירות פומביות לטובת סיוע לנפגעי רעש האדמה בהאיטי .
 
כמה עולה שמלה לאוסקר
הסטייליסט ההוליוודי פיליפ בלוך מספר לאתר יאהו על הכסף שנשפך על השטיח אדום ומה עושים עם השמלה כשהטקס הגמר

