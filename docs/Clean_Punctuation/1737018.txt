הסטארט אפ הישראלי tracx המתנגד לגישת  " תעשה לי דף בפייסבוק "  גייס 1.5 מיליון דולר
החברה פיתחה פלטפורמה שמסייעת למנהלי שיווק להבין בדיוק מהו החזר על ההשקעה בקמפיין במדיה חברתית
אם אתם מנהלי שיווק בוודאי שמעתם לאחרונה שהארגון או המותג שאותו אתם מנהלים צריך להיות ברשת החברתית פייסבוק .  נוכחות מקוונות ומדיה חברתית הם טרנדים ש"מציקים "  לכל מנהל שיווק ,  בייחוד אם הוא מהדור הישן .  ברם ,  מעבר לשאלה האם לכל מותג צריך שתהיה לו נוכחות מקוונת ,  השאלה איך מנטרים את ההחזר על ההשקעה  ( roi )  על קמפיינים במדיה חברתית .  כיום יש מעט מאוד מוצרים טכנולוגיים שמאפשרים ניטור והסקת תובנות בצורה מעמיקה מהשקת קמפיין במדיה חברתית ." תעשה לי עמוד בפייסבוק ",  מבקשים חלק ממנהלי השיווק מיועצי מדיה חברתית אבל מתקשים לפענח את מבול הנתונים שמספקים להם אותם יועצים .  האם השיחות שנוצרו ברשת החברתית אכן הן תולדה של אותם קמפיינים חברתיים .  לרשת החברתית פייסבוק יש כלים שהיא בעצמה מספקת למנהלי דפים כדי לקבל סטטיסטיקות ,  אך עדיין המידע לא מצליח לספק תשובה פשוטה לשאלה :  האם זה מספיק שהגולשים יזכירו את המותג כדי להחשיב את הקמפיין במדיה החברתית כמוצלח.חברת סטארט אפ ישראלית חדשה בשם טראקס  ( tracx )  מנסה לראשונה לתת מענה לכל הבעיות הצפות בעת השקת קמפיין מדיה חברתית ,  תחום שהוא יחסית בתולי .  מה בעצם טראקס מציעה ?  החברה פיתחה פתרון לכל שלבי הפעילות כשארגון רוצה להיכנס לעולם המדיה החברתית ולהשיק קמפיין כלשהו .  טראקס מנתחת את השוק ,  מי האנשים הנחשבים למשפיעים במדיה חברתית ,  מציעה כיצד להפיץ ולנטר את התכנים השיווקיים ולבסוף מנתחת אפקטיבית מה החזר ההשקעה לכלל הפעילות השיווקית.יישומי הטכנולוגיה כוללים ניהול פעילות אקטיבית והשפעתה על המותג ,  קבלת תובנות ונתונים סטטיסטיים ,  ועריכת מחקרים מבוססי מדיה חברתית .  המערכת מפיקה דו"חות ונתונים המסייעים למנהלי המותג או הקמפיין לקבל את ההחלטות הנכונות לפני השקת הפעילות .  בנוסף ניתן לקבל עדכונים בזמן אמת תוך כדי השקת הפעילות.ל-themarker נודע כי השבוע השלימה החברה סבב גיוס הון ראשון בהיקף של 1.5 מיליון דולר מקרן הון סיכון rutledge ,  זהר גילון וגדעון גרינספאן .  גילון וגרינספן הם שני אנג'לים בולטים .  גילון הוא משקיע סדרתי בחברות סטארט אפ ישראליות .  בהן סלוטו ,  טבולה ,  קונדואיט ואוברון .  גרינספן הוא יזם היי-טק מוכשר ,  ממציא שירות google alerts ,  שהשקיע בעבר בחברות גיזמוקס ,  ספירקאסט .  הוא גם יזם האתר websudoku.com לסודוקו.הצוות הניהולי מאחורי טראקס הוא :  ערן גלעד ,  מנכ"ל החברה לשעבר לשעבר סמנכ"ל פיתוח עסקי של סטאר הום מקבוצת קומברס ;  יניב בן אריה ,  המנהל התפעולי ,  לשעבר מנהל מחקר ופיתוח dvtel ;  אסף שטקלר ,  סמנכ"ל הפיתוח העסקי ,  לשעבר משנה למנכ"ל esi ;  ועופר פורט ,  סמנכ"ל הפיתוח ,  לשעבר בכיר ב- dvtel .  אליהם מצטרפים ניב זינגר היזם והמנהל הטכנולוגי הראשי ונועם זינגר ,  מומחה ווב .  אחד הדירקטורים בחברה הוא יניב גולן ,  המייסד של חברת  " ידע "  שנמכרה ל-aol וכיום מבצע גם השקעות בחברות אינטרנט ישראליות.טראקס מנתחת קמפיינים שיווקיים במדיות חברתיות שונות ,  וכמובן לא רק פייסבוק .  הפלטפורמה הטכנולוגית שפיתחה מתאימה גם לטוויטר ,  יוטיוב ,  בלוגים  ( וורדפרס )  ,  דלישס  ( delicious )  ,  דיג ושירותים נוספים .  החברה הוקמה בשנת 2009 ונמצאת רק בתחילת הדרך .  בינתיים היא הצליחה כבר להפוך לשם מוכר יחסית בתעשיית הפרסום .  עד כה היא השיגה 20 לקוחות ושותפים אסטרטגיים .  בהם מקאן אריקסון ,  ריפרש ,  לייבפרסון ועוד.גלעד אמר ל-themarker : " מרבית הניטור של פעילות במדיה חברתית מתבססת היום על אזכורים  ( mentioning )  .  אנחנו טוענים שאזכורים של מותג על ידי גולשים במדיה חברתית לא מספיק .  הפטלפורמה שפיתחנו מנסה למדוד את החזר ההשקעה  ( roi )  של הקמפיין בצורה יותר מדויקת .  אם נייקי יוצאת בקמפיין במדיה חברתית והיא מקבלת 20 אלף אזכורים מצד גולשים בפרק זמן שהקמפיין החברתי נמצא באוויר מבחינתי זה לא מספיק או לא מעניין .  אנחנו רוצים להבין כמה מהשיחות שנוצרו ברשת אכן נולדו מהקמפיין השיווקי הספציפי שהושק ולא מהמותג עצמו .  בעולם הפרסום של הבאנרים והמדיה עשירה קל לנתח זאת .  במדיה החברתית עדיין זה קצת קשה .  את זה אנחנו מנסים לשנות ". טראקס אינה השחקנית היחידה בכל הקשור למעקב מותגים ופיתוח כלים לניתוח אפקטיביות קמפיין .  חברה ישראלית נוספת בשם באזילה מציעה שירותים דומים .  חברות נוספות כגון radian6  ,  sysomos  ,  viralheat buzzgain ו-techrigy מציעות אף הוא כלים וטכנולוגיות שונות למדידת מותגים ומיפוי שיחות של גולשים ברשת האינטרנט .
 
הסטארט אפ הישראלי tracx המתנגד לגישת  " תעשה לי דף בפייסבוק "  גייס 1.5 מיליון דולר
החברה פיתחה פלטפורמה שמסייעת למנהלי שיווק להבין בדיוק מהו החזר על ההשקעה בקמפיין במדיה חברתית

