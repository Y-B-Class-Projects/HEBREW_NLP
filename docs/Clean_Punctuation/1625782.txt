ירון תן שרינק
2010 בפתח ,  המגזינים במתח .  המגזין  " רייטינג "  מבית מעריב יאלץ לקצץ 7% מתקציבו ,  קיצוץ שלישי בתוך שנה .  הקיצוץ צפוי להתבטא בהוצאות מנהלתיות
מגזין הבידור השבועי  " רייטינג "  מבית מעריב נדרש לאחרונה לקצץ כ-7% מתקציבו .  לוואלה !  ברנז'ה נודע ,  מדובר בקיצוץ השלישי בתוך שנה בלבד .  
לדברי גורם במגזין ,  הדרישה לקצץ בתקציב מתסכלת ,  בעיקר על רקע העלייה האחרונה במכירות המגזין ובהכנסותיו מפרסום .  ככל הנראה הקיצוץ יתבצע בהוצאות המנהלתיות ולא במערכת על מנת למנוע ככל הניתן פגיעה בתכני המגזין .
 בין השינויים המערכתיים שעברו על המגזין לאחרונה ,  צומצם המדור  " מועדון הסבון "  המסקר טלנובלות ואופרות סבון לשני עמודים בלבד .  כמו כן לאחרונה עזב מבקר הקולנוע אהרון קשלס את המגזין ועם עזיבתו הוחלט לוותר על מבקר קולנוע קבוע .  את הביקורות כותבים היום כתבי המגזין .  צלם הפפראצי מוטי לבטון עזב גם הוא לאחרונה ועבר למגזין המתחרה  " פנאי פלוס ". 
במעריב סירבו להתייחס לידיעה .
 
ירון תן שרינק
2010 בפתח ,  המגזינים במתח .  המגזין  " רייטינג "  מבית מעריב יאלץ לקצץ 7% מתקציבו ,  קיצוץ שלישי בתוך שנה .  הקיצוץ צפוי להתבטא בהוצאות מנהלתיות

