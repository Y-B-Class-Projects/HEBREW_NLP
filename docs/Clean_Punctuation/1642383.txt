האם רשת בדרך להחיות את השעשועון הקלאסי  " זה הסוד שלי "  בגרסה חדשה ? 
צולם פיילוט לשעשועון לילה  " הזויים ברשת "  בהשתתפות אלון נוימן ,  גיא לואל ,  עידן אלתרמן וסטלי סולומונוב
האם הדור הבא של אנשי הטלוויזיה יביא לנו את השעשועון הבא של ערוץ 2  ? בימים אלו הסתיימו צילומי פיילוט לשעשועון לילה בשם  " הזויים ברשת "  על בסיס השעשועון הותיק  " זה הסוד שלי ".  כל תכנית מתוכננת להיות מושתתת על נושא אחר מחיי היום-יום כמו מקצועות לא שגרתיים ,  אוספים מיוחדים והרגלים מוזרים.ביום הצילומים לפרוייקט השתתפו אלון נוימן כמנחה התכנית וגיא לואל ,  עידן אלתרמן וסטלי סולומונוב כחברי הפאנל .  הצילומים נערכו באולפני רשת בבימויו של הבמאי שוקי לרר.באווירה שמחה ,  משוחררת ורוויית אלכוהול הוצגו בזה אחר זה ארבעה בעלי סוד עם מקצוע ייחודי אותו היו צריכים לנחש חברי הפאנל בזמן מוגבל ,  באם לא ינחשו יצטרכו  " המפסידים "  לבצע את מקצועו של בעל הסוד - הזוי ככל שיהיה.הפיילוט הופק על ידי סטודנטים של בית הספר לטלוויזיה של הזכיינית רשת ,  כאשר ההפקה כללה תסריט ,  תחקיר ,  יחסי ציבור וכמובן צילומים ועריכה של פיילוט לתכנית.העורך הראשי של השעשועון ,  רונן ראובן ,  טען כי  " הזכיינית רשת כבר הביעה עניין בפורמט ועושה רושם שבקרוב יחלו מגעים להעלאת השעשועון החדש לאוויר ". כל עבודות הגמר של הסטודנטים ישודרו באתר רשת כחלק מהפקות המקור של האתר ,  כאשר הטובות שבהן משודרות בשעות הלילה של שידורי הזכיינית .
 
האם רשת בדרך להחיות את השעשועון הקלאסי  " זה הסוד שלי "  בגרסה חדשה ? 
צולם פיילוט לשעשועון לילה  " הזויים ברשת "  בהשתתפות אלון נוימן ,  גיא לואל ,  עידן אלתרמן וסטלי סולומונוב

