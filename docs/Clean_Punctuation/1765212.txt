האם חנינא ברנדס מצטרף לשרי אריסון וג .  יפית ? 
אנטוקולסקי ושות'
האם שכן חדש עומד להצטרף בקרוב לפרויקט אנטוקולסקי ?  עו"ד חנינא ברנדס בן ה-73 ,  שותף ומייסד של אחת מעשר פירמות עורכי הדין הגדולות בישראל ,  נשיץ-ברנדס ושות' המונה כ-100 עורכי דין ,  מתעניין ברכישת דירה בפרויקט אנטוקולסקי באוהאוס בוטיק בתל אביב - כך נודע ל-themarker .  ברנדס ,  בעל אוסף אמנות גדול וחובב ציירים ישראלים ,  יוכל לארח את מכריו הרבים ,  בהם אהוד אולמרט ,  אהוד ברק ,  גיל שויד ,  סטנלי פישר ועו"ד קנת ביאלקין ,  בפרויקט המעוצב בסגנון הבאוהאוס וממוקם ברחוב אנטוקולסקי ,  בסמוך לצומת הרחובות אבן גבירול וארלוזורוב .  הפרויקט כולל 37 דירות ,  שמתוכן נמכרו עד כה 21 .  השותפים בפרויקט הם חברת ב .  יאיר ואשת העסקים יפית גרינברג  ( ג .  יפית )  ובני משפחתה ,  שהיו חלק מקבוצת רכישה שהתגבשה תחת השם סגולה גדולה .  בקבוצה חברים גם זאב מוזס ,  מבעלי השליטה באולפני מימד ;  ושמואל עטיה ,  בעלי חברת עטיה נכסים .  במידה שברנדס יחליט לרכוש דירה בפרויקט ,  הוא ורעייתו ג'ני יהיו שכנים של ארבעת ילדיה של אשת העסקים שרי אריסון ,  שרכשה ב-2008 ארבע דירות בפרויקט ב-2 מיליון דולר כל אחת .  ג .  יפית צפויה אף היא לעבור להתגורר בפרויקט .
 
האם חנינא ברנדס מצטרף לשרי אריסון וג .  יפית ? 
אנטוקולסקי ושות'

