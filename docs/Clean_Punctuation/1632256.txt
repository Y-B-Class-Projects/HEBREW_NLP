סין לא נכנעת לדרישות גוגל
לאחר שגוגל איימה לעזוב את סין ,  הוציא הממשל בבייגינג הודעה שטוענת כי הצנזורה הינה הכרחית
סין מגיבה לגוגל ,  ממשיכה לתמוך בצנזורה של האינטרנט .  לאחר שאתמול הודיעה ענקית החיפוש כי היא שוקלת לצאת מהשוק הסיני בעקבות פריצה לשרתיה והצנזורה אותה היא נדרשת להפעיל במדינה ,  הודיעה היום סין כי היא לא מוותרת על דרישותיה .
 שר התעמולה של סין ,  וונג צ'ן ,  הוציא היום הודעה בה אמר כי פורנוגרפיה ,  הונאה ו"שמועות "  שמופצים ברשת הם סכנה לסין ,  והפציר בחברות שמפעילות שירותי רשת במדינה  " להדריך את דעת הציבור בצורה נאותה "  כיוון שזה  " מגן על אבטחת מידע באינטרנט ".  
בימים האחרונים מתחילים לצוץ ברחבי הרשת דיווחים על קמפיין לוחמה מקוונת אותו מנהלת סין כנגד חברות אמריקאיות ,  שכוללות גניבת מידע וריגול תעשייתי .  כך ,  למשל ,  חברת עורכי דין אמריקאית שמייצגת חברת תוכנה אשר הגישה תביעה כנגד הממשל הסיני על גניבת תוכנה ,  הודיעה היום כי היא מתמודדת עם מתקפה מאורגנת על שרתיה .  גם חברת Adobe  מפתחת פוטושופ ,  סבלה ממתקפה מאורגנת מספר ימים לפני שהגישה תביעה כנגד סין .  ההערכות הן כי אחת הסיבות המרכזיות לאיום של גוגל לצאת מסין הוא פריצה לשרתיה ,  בה הודתה החברה אתמול בבלוג שלה .
 
סין לא נכנעת לדרישות גוגל
לאחר שגוגל איימה לעזוב את סין ,  הוציא הממשל בבייגינג הודעה שטוענת כי הצנזורה הינה הכרחית

