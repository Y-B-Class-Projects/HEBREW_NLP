ג'ון גרגורי נקנס ב-2,000 ש"ח
מאמן נצרת הוענש אחרי שאמר לליאני שהוא זקוק למשקפיים .  הכח ניצלה מהפסד טכני אחרי שהכלילה בסגל שחקן מוצהב
מאמן מכבי אחי נצרת למד על בשרו הערב  ( רביעי )  כמה קשה להיות מאמן בארץ .  המאמן הבריטי ,  שהורחק בשבת במהלך הניצחון על הפועל עכו  ( 0:1 )  אחרי שאמר לשופט לירן ליאני כי הוא זקוק למשקפיים ,  הורחק כבר אחרי 13 דקות משחק וקיבל גם זימון להכיר מקרוב את בית הדין העליון של ההתאחדות לכדורגל .
 גרגורי ,  שזכה בניצחון הראשון שלו בארץ ,  ספג קנס של 2,000 ש"ח בפועל ועוד 4,000 ש"ח .  המאמן ,  שהואשם בשני סעיפים ,  הוכרז כזכאי על  " העלבת שופט המשחק "  אבל הואשם בכל זאת על  " התנהגות בלתי הולמת ".  לאחר אותו משחק ניסה גרגורי להסביר את הרחקתו ,  כשאמר : " השופט פספס עבירה שהייתה קריטית עבורינו .  אמרתי לו שהוא צריך משקפיים .  זה לא היה כזה סיפור והוא החליט להרחיק אותי ". 
וקבוצה אחרת שניצלה בעור שיניה מבית הדין העליון של ההתאחדות היא הכח עמידר רמת גן ,  שהכלילה בסגל שלה ובניגוד לחוק את עידן חג'אג' ,  שחקן מהנוער ,  שישב לפני שבועיים על ספסלה נגד הפועל אשקלון  ( 0:1 )  ,  למרות שהיה מורחק .  לאור העובדה שהוא לא שותף במשחק ,  הדיין ישראל שמעוני החליט להסתפק בקנס כספי של 3,000 ש"ח ובהפחתת שלוש נקודות על תנאי .  השחקן עצמו הורחק בכל מקרה משני משחקים .
 כזכור ,  רק לאחרונה נענשו הפועל כפר סבא ולמכבי באר שבע על שיתופי שחקנים שלא כחוק וספגו הפסדים טכניים על כך .  כפר סבא שיתפה בניגוד לחוק את ישראל זביטי נגד אחווה עראבה ואילו הזר ג'וזף טאצ'י שותף במכבי באר שבע .  השתיים כאמור ספגו הפסדים טכניים בשל העובדה שהשחקנים הללו שותפו ובניגוד למה שקרה עם הכח ,  אצלה השחקן המוצהב  " רק "  ישב על הספסל .
 
ג'ון גרגורי נקנס ב-2,000 ש"ח
מאמן נצרת הוענש אחרי שאמר לליאני שהוא זקוק למשקפיים .  הכח ניצלה מהפסד טכני אחרי שהכלילה בסגל שחקן מוצהב

