לכבוד מיליארד ,  מיליארד מורידים  ( כפול עשר ) 
10 מיליארד שירים נמכרו בחנות המוזיקה של iTunes תוך פחות מ-7 שנים ,  כשהלהיט הגדול ביותר שייך ל-Black Eyed Peas
ציון דרך לחנות המוזיקה iTunes של אפל :  מספר השירים שנמכרו בה מאז פתיחתה ב-2003 הגיע אמש  ( יום ד' )  ל-10 מיליארד .  בצורה סמלית משהו ,  האירוע התרחש בדיוק ביום הולדתו ה-55 של מנכ"ל אפל סטיב ג'ובס .
 לרגל המאורע הוציאה החברה שורת נתונים על השירים הנמכרים בשירות .  השיר I Gotta Feeling של הבלאק אייד פיז הוא השיר המורד ביותר אי פעם בחנות .  למקום השני הגיעה ליידי גאגא ,  עם שירה Poker Face .  כל השירים ברשימת 25 המורדים ביותר הם כאלו שיצאו בחמש השנים האחרונות ,  למעט השיר Don't Stop Believin' של להקת Journey .  לפופולריות הרבה שלו זכה השיר בעקבות השמעתו בסדרת הטלוויזיה Glee .
 קונה השיר ה-10 מיליארד זכה בעשרת אלפים דולר בתלושי שי של iTunes .  מתנה דומה העניקה החברה ב-2006 לקונה שהביא אותה לציון הדרך של מיליארד שירים .
 חנות המוזיקה של iTunes ,  בה 11 מיליון שירים ,  אמנם זמינה במספר מצומצם של מדינות  ( ישראל איננה אחת מהן )  ,  אך הינה אחראית לחלק הגדול של מכירות המוזיקה הדיגיטלית בעולם .
 
לכבוד מיליארד ,  מיליארד מורידים  ( כפול עשר ) 
10 מיליארד שירים נמכרו בחנות המוזיקה של iTunes תוך פחות מ-7 שנים ,  כשהלהיט הגדול ביותר שייך ל-Black Eyed Peas

