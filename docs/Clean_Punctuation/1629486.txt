המחבל שניסה לפוצץ מטוס יואשם בניסיון רצח
חבר מושבעים בארצות הברית החליט להגיש נגד עומר פארוק עבדול מוטלב כתב אישום בעל שישה סעיפים ,  כולל ניסיון לרצח ,  בגין ניסיון הפיגוע הכושל במטוס בחג המולד
המחבל הניגרי עומר פארוק עבדול מוטלב יועמד לדין בגין ניסיון לפוצץ מטוס בארצות הברית במהלך חג המולד ,  כך החליט הערב  ( רביעי )  חבר מושבעים במישיגן ארצות הברית .  נגד עבדול מוטלב יוגשו שישה כתבי אישום באשמת ניסיון הפיגוע הכושל ,  כולל ניסיון לרצח בטיסת דלתא מאמסטרדם לדטרויט ,  וניסיון שימוש בכלי נשק לרצח המוני .  על המטוס היו 279 הנוסעים ו-11 אנשי צוות .  
הניגרי בן ה-23 אמר לחוקריו כי קיבל מכשיר נפץ מארגון אל קאעדה בתימן ,  והתאמן שם .  מרכיבי הפצצה הוסתרו בבגדיו ועבדול מוטלב היה אמור לפוצץ אותה לפי שיקול דעתו ,  כך נכתב בכתב האישום .  נוסעי המטוס הצליחו להתגבר על הניגרי לפני שביצע את זממו והוא נכווה ברגליו מלהבות .  
בעקבות ניסיון הפיגוע הגבירה ארצות הברית את נהלי הבידוק של נוסעים ממדינות הנחשבות כנותנות חסות לטרור ,  ביניהן ניגריה ,  תימן ואירן .  כמו כן ,  מדינות רבות החלו ,  או יחלו בקרוב ,  להשתמש במכונות שיקוף מלאות עבור נוסעים לטיסות לארצות הברית .
 
המחבל שניסה לפוצץ מטוס יואשם בניסיון רצח
חבר מושבעים בארצות הברית החליט להגיש נגד עומר פארוק עבדול מוטלב כתב אישום בעל שישה סעיפים ,  כולל ניסיון לרצח ,  בגין ניסיון הפיגוע הכושל במטוס בחג המולד

