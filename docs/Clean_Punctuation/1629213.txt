הפורץ שכח מרשם בדירה - עם הכתובת לביתו
תושב ראשון לציון שפרץ לפי החשד לבית בת"א השאיר מאחוריו בטעות מרשם תרופות .  הושטרים קראו את המרשם ,  שעליו התנוסס גם את שמו וכתובתו ומיהרו לעצור את הפורץ
תושב תל אביב ששב אמש  ( שלישי )  לביתו הבחין במהרה כי דירתו שברחוב פלורנטין בעיר נפרצה .  לאחר בדיקה שערך בדירה גילה כי נגנבו ממנה מחשבו הנישא ,  מכשירי די.וי.די ,  סינתיסייזר ועוד בהמשך גילה כי הפורץ לא רק לקח דברים מדירתו אלא גם השאיר משלו - דף נייר מקופל על הרצפה .
 כשניגש להרים את הדף הופתע לגלות כי מדובר במרשם לתרופות שלא שייך לו ,  ואשר אותו לא ראה מעולם .  קורבן הפריצה הבין כי מדובר במרשם ששכח הפורץ ,  והראה אותו לשוטרי הסיור שהזעיק לדירה .  אלו הופתעו לגלות שעל המרשם מצויה כתובתו ושמו של החשוד בפריצה .
 תוך זמן קצר הגיעו השוטרים לביתו של החשוד בראשון לציון ,  שם איתרו את כל הרכוש שנגנב מהדירה .  החשוד ,  בשנות השלושים לחייו ,  נעצר ויובא היום להארכת מעצר בבית משפט השלום בתל אביב .
 
הפורץ שכח מרשם בדירה - עם הכתובת לביתו
תושב ראשון לציון שפרץ לפי החשד לבית בת"א השאיר מאחוריו בטעות מרשם תרופות .  הושטרים קראו את המרשם ,  שעליו התנוסס גם את שמו וכתובתו ומיהרו לעצור את הפורץ

