הקץ לדוכנים הפיראטים בטיילת אילת ?  העירייה החלה בעבודות להקמת שוק רוכלים תיירותי בחוף הצפוני
בין העייריה והרוכלים ישנו סכסוך משפטי ארוך בשל כוונת העירייה לפנותם
החלו עבודות להקמת שוק רוכלים תיירותי בחוף הצפוני באילת אליו מתכננת עיריית אילת להעביר את דוכני הרוכלים מן הטיילת הצפונית .  עם זאת ,  בין העירייה לרוכלים עדיין מתנהל הליך משפטי ארוך וסבוך וטרם נחתמו חוזים בין הצדיים המסדירים את העברתם מהטיילת לשוק שבנייתו מתחילה בימים אלה .  שוק הרוכלים ייבנה במגרש הסמוך לבית הגשר ומלון שרתון מוריה .  בשלב ראשון יבוצעו עבודות להכשרת התשתית של השוק הכוללת יסודות של הקירוי ,  חדר חשמל ושרוולים תת קרקעיים לתשתיות .  בשלב ב' יוצב הקירוי ,  יוכשרו חניות ויוצבו הדוכנים .  עבודות שלב א' יימשכו כשלושה חודשים.במסגרת העבודות גודר השבוע ,  המגרש ,  באופן המאפשר שימוש בחניה הצפונית ,  מעבר רכב לחניית בית הגשר כולל מעברים להולכי רגל ונכים בין המגרש לבין בית הגשר מצד אחד ובין המגרש לבין מלון מוריה מצד שני .  מעיריית אילת נמסר כי מדובר באחד הפרויקטים החשובים ביותר בעיר אילת עבור העירייה אותו מוביל ראש העיר מאיר יצחק הלוי , " העתיד לשים קץ למפגע הרוכלות הבלתי חוקית והבלתי מוסדרת לאורך הטיילת באילת ולהקים במקומו מתחם חדיש מודרני בעל חזות נאה ותחת פיקוח צמוד של העירייה ,  שיהווה מוקד משיכה לתיירים ויפנה את הטיילת למעבר חופשי ".  השוק החדש ,  תוכנן על ידי משרד האדריכלים מייזליץ כסיף ,  יהיה שוק פתוח בעל ארבע שורות דוכנים ,  בשני צידיו יהיו פתחי כניסה ומעליו תהיינה פרגולות שיעניקו צל על כל השטח .  בשוק מתוכננים להצבה 59 דוכנים .  הקמת השוק העירוני ,  על פי העירייה ,  תביא ליצירת טיילת חופית עירונית תיירותית רחבה ופתוחה כשלצדה שוק תיירותי מוצל ,  אסתטי ומזמין .
 
הקץ לדוכנים הפיראטים בטיילת אילת ?  העירייה החלה בעבודות להקמת שוק רוכלים תיירותי בחוף הצפוני
בין העייריה והרוכלים ישנו סכסוך משפטי ארוך בשל כוונת העירייה לפנותם

