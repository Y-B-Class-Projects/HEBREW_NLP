סרט ישראלי בתחרות הסרטים הקצרים של פסטיבל ברלין 
" הירידה "  של שי מיז'נסקי יתחרה על הזכות להיות נציג הפסטיבל באוסקר האירופאי .  גם הסרט התיעודי  " הזמן הוורוד "  של יאיר קדר יוקרן בפסטיבל 
" הירידה ",  סרטו של שי מיז'נסקי ,  יתמודד בתחרות הסרטים הקצרים של פסטיבל ברלין הקרוב .  הסרט ,  העוסק בחיפושה של משפחה אחר אבן למצבת בן המשפחה שהלך לעולמו ,  נבחר להתמודד עם סרטים מרחבי העולם על הזכות להיות נציג הפסטיבל באוסקר האירופאי .  קטגוריית הסרט הקצר באוסקר האירופאי מורכבת מנציגי הפסטיבלים השונים ובפעם האחרונה נשלח אליה הסרט הישראלי  " חוטא "  של מני פיליפ כנציג פסטיבל ונציה .  
סרט ישראלי נוסף בפסטיבל הוא  " הזמן הוורוד "  של יאיר קדר ,  העוסק בתהלוכת טראנסקסואלים לכיכר רבין במחאה להתנכלות עם המשטרה בשנת 1998 .  הסרט יוקרן במסגרת הפנורמה היוקרתית .  
בסך הכל נבחרו עד כה שישה סרטים ישראלים להקרנה בפסטיבל .  לצד  " הירידה "  ו"הזמן הוורוד ",  הסרטים הם  " פובידיליה "  של יואב ודורון פז , " שתיקת הארכיונים ",   " סוררת ",  ו-"I Shot My Love "  של תומר היימן .  פסטיבל ברלין ייפתח ב-11 בפברואר ובין השאר יוקרנו בו סרטיהם החדשים של מרטין סקורסזה ורומן פולנסקי .  הפסטיבל זכה לכבוד גדול עם הכרזת מועמדותו של הסרט הפרואני  " חלב הצער "  לאוסקר לאחר שבשנה שעברה זכה בפסטיבל בפרס דב הזהב לשנת 2009 .
 
סרט ישראלי בתחרות הסרטים הקצרים של פסטיבל ברלין 
" הירידה "  של שי מיז'נסקי יתחרה על הזכות להיות נציג הפסטיבל באוסקר האירופאי .  גם הסרט התיעודי  " הזמן הוורוד "  של יאיר קדר יוקרן בפסטיבל

