 " בלי פריימריז - מופז מפלג את קדימה "
 גורמים במערכת הפוליטית טוענים כי ח"כ מופז מתכוון לפלג את הסיעה הגדולה בכנסת ,  אם לא ייערכו פריימריז על ראשות המפלגה .  בלשכתו אומרים כי  " הוא דורש פריימריז באופן מיידי "
" אם לא ייערכו פריימריז על ראשות מפלגת קדימה בתוך מספר חודשים ,  ח"כ שאול מופז יפרוש מהמפלגה ויקים עם מספר חברי כנסת מפלגה חדשה ",  כך טענו הבוקר  ( שישי )  גורמים במערכת הפוליטית .  עם זאת ,  מלשכת מספר שתיים בקדימה מופז נמסר בתגובה לדברים כי  " מופז בקדימה ,  פועל לאחדותה ודורש פריימריז באופן מיידי ". 
אתמול דווח כי מופז פנה ליו"ר המפלגה ציפי לבני בבקשה לקיים פגישה דחופה לקביעת תאריך מוסכם לפריימריז .  לדבריו , " מנהיגותה של לבני נכשלה .  פחות משנה לאחר הבחירות חצי מסיעת קדימה ניהלה משא ומתן עם מפלגה אחרת .  ניתן לציבור לבחור בין חולשה ויוהרה של לבני לבין מנהיגותו של מופז ".  
מקורביה של לבני מסרו אתמול בתגובה כי היא לא תפגוש את מופז והיא איננה עוסקת בנושא הזה .  לדבריהם ,  זו גם התשובה שמופז קיבל לדרישתו להיפגש איתה  " בדחיפות ".  בסביבתה של לבני אמרו לוואלה !  חדשות כי  " ציפי לבני תעסוק באיחוד קדימה ומי שרוצה להמשיך ולפגוע בקדימה יעשה זאת בלי שיתוף פעולה מאיתנו ".  

" בלי פריימריז - מופז מפלג את קדימה "
 גורמים במערכת הפוליטית טוענים כי ח"כ מופז מתכוון לפלג את הסיעה הגדולה בכנסת ,  אם לא ייערכו פריימריז על ראשות המפלגה .  בלשכתו אומרים כי  " הוא דורש פריימריז באופן מיידי "
 
