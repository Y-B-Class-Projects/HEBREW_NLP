יו"ר קרן המטבע הבינלאומית :  גוש היורו יצליח להתגבר על משבר יוון
שטראוס קאהן : " זו בעיה רצינית אבל אני לא חושב שזה יפרק את גוש היורו "
 יום לאחר ששרי האוצר של האיחוד האירופי הביעו דאגה מהגידול בגירעון התקציבי של יוון ומחובותיה ,  אומר דומיניק שטראוס קאהן ,  יו"ר קרן המטבע הבינלאומית ,  כי גוש היורו יצליח להתגבר על המשבר שנוצר על ידי הורדת דירוג האשראי של יוון ." זוהי בעיה רצינית ",  אמר שטראוס קאהן בראיון לבלומברג ,  בהתייחסו למצבה הפיסקאלי של יוון . " אבל אני לא חושב שזה יביא לפירוקו של גוש היורו ". הידרדרות מצבה הפיננסי של יוון הוביל את סוכנויות דירוג האשראי פיץ' ,  מודי'ס וסטנדרד אנד פורס להוריד את דירוג של יוון בחודש שעבר - דבר אשר הוביל למכירה המונית של האג"ח שלה .  יוון עומדת בפני לחץ מצד מדינות האיחוד האירופי להתמודד עם המשבר אליו נקלעה ,  אשר נגרם בעקבות עליית הגירעון התקציבי שלה לרמה הגבוהה פי 4 מהגבול העליון אותו מתירים חוקי גוש היורו.שרי האוצר שהתכנסו אתמול בבריסל קראו ליוון להגביר את המאמצים להתמודד עם מצבה .  שר האוצר הדני ,  ווטר בוס ,  אמר כי ההתמודדות של יוון עם המצב  " צריכה להיות נחושה יותר ".  ז'אן קלוד יונקר ,  מלוקסמבורג ,  אמר : " אנחנו נצטרך להמתין ולראות אם תוכניתה של ממשלת יוון תספיק ". "גורלה של מדינה אחת הוא גורלו של כל המדינות ",  אמר חואקין אלומינה ,  הנציב המוניטרי של האיחוד האירופי ,  במסיבת עיתונאים אתמול לאחר פגישת שרי האוצר . " המצב ביוון משפיע על מדינות נוספות ". 

יו"ר קרן המטבע הבינלאומית :  גוש היורו יצליח להתגבר על משבר יוון
שטראוס קאהן : " זו בעיה רצינית אבל אני לא חושב שזה יפרק את גוש היורו "
 
