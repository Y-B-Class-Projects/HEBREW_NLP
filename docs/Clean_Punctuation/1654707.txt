אמזון מגיבה לחנות של אפל :  מאיימת להפסיק לשווק ספרים של מו"ליות שלא ייעתרו לדרישות התמחור שלה
אמזון נחשבת כיום למשווקת הספרים המודפסים והאלקטרוניים הגדולה באינטרנט
 מאיימת להפסיק לשווק ספרים של מו"ליות מסויימות באתריה ,  אלא אם יסכימו לשורת ויתורים בנוגע למכירת ספרים אלקטרוניים ,  כך לדברי מקור המקורב למגעים בין החברות .  הגישה הקשוחה מגיעה פחות מחודשיים לאחר שאמזון הדהימה את עולם ההוצאה לאור כאשר הסירה את לחצני ה"רכישה "  עבור אלפי ספרים מודפסים של מקמילן ,  אחת המו"ליות הגדולות בארה"ב ,  בגין סכסוך על תמחור הספרים.אמזון היא המשווקת המקוונת הגדולה בארה"ב של ספרים מודפסים ואלקטרוניים .  כעת היא מנסה לנצל עוצמה זו על מנת לשמור על ההובלה בשוק הספרים האלקטרוניים המתפתח .  אמזון מחזיקה כיום ב-90% משוק הספרים האלקטרוניים ,  בין היתר הודות למחיר נמוך של 10 דולר לספרים חדשים ,  והשקת הקינדל ,  קורא הספרים האלקטרוני שלה .  אך בפעם הקודמת שניסתה לעשות זאת ,  הואשמה בניצול לרעה של מעמדה .  דובר אמזון ,  קרייג ברמן ,  סירב להגיב על מגעים עם מו"ליות.החברה מפעילה לחץ על המו"ליות ,  בעוד מתכוננת להשקת מחשב הטאבלט שלה ,  אייפד ,  ועימו חנות ספרים מקוונים משלה ,  באפריל .  5 מבין 6 המו"ליות הגדולות בארה"ב - מקמילן ,  סיימון אנד שוסטר ,  האצ'ט ,  הרפר-קולינס ופנגוין - כבר הגיעו להסכם עם אפל במסגרתו ישווקו את ספריהן בחנות המקוונת שלה ,  ibooks .  רנדום האוס ,  המו"לית הגדולה בארה"ב ,  טרם הגיעה להסכם שכזה .  במסגרת ההסכמים ,  המו"ליות יקבעו את מחיר הספרים ,  ואפל תשמש כסוכנת ,  ותזכה לעמלת הפצה בסך 30% מהמחיר .  מחירי הספרים החדשים ינועו בין 13 ל-15 דולר.אמזון הודתה למעשה בינואר כי אין ביכולתה למנוע ממקמילן לגבות מחירים גבוהים עבור ספרים אלקטרוניים ,  אף שלדעת אמזון ,  המחירים צריכים לשקף את העלות הנמוכה של הפצת ספרים אלקטרוניים .  אמזון הסכימה בעקבות הפרשה כי המו"ליות יקבעו את מחיריהן בחנות קינדל - אך היא דורשת כי המו"ליות יתחייבו למשך 3 שנים כי אף מתחרה לא תזכה לתנאים טובים יותר או מחירים נמוכים יותר.אפל ,  לעומת זאת ,  דורשת שהמו"ליות לא יאפשרו לקמעונאיות אחרות למכור ספרים במחירים נמוכים מאלו שב-ibooks .  לכן ,  לקראת השקת ibooks ,  המו"ליות מנסות לשאת ולתת לגבי הסכמיהן עם אמזון ,  שאיפשרו לה לקבוע את המחיר .
 
אמזון מגיבה לחנות של אפל :  מאיימת להפסיק לשווק ספרים של מו"ליות שלא ייעתרו לדרישות התמחור שלה
אמזון נחשבת כיום למשווקת הספרים המודפסים והאלקטרוניים הגדולה באינטרנט

