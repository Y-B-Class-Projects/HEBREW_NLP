פיאט בראוו :  נחמדה עם מנוע חזק - אבל תיבת ההילוכים רובוטית ומעצבנת
המנוע בנפח 1.4 ליטרים עם מגדש טורבו ו-120 כ"ס ,  זהה לזו של אלפא רומיאו מיטו בגרסה הבסיסית שלה ■ אבל ה-TSI של פולקסווגן ,  כפול המגדשים ,  שם אותו בכיס ■ בליסינג ,  על תקן האוטו-יוצא-הדופן-בחניון-של-החברה ,  יש לה סיכוי
1 .  פיאט בראוו .  פיאט בראוו החדשה ?  2 .  לא .  המכונית הזאת הוצגה באירופה לפני שלוש שנים .  היא מגיעה עכשיו לישראל כחלק ממסע ההתעוררות של יבואן פיאט .  3 .  פיאט בראוו הלא חדשה מצוידת בתיבת הילוכים לא חדישה - רובוטית עם מצמד יחיד .  4 .  הישראלים לא אוהבים תיבה כזאת .  אפילו טויוטה נכנעה והתחילה לשווק כאן את הקורולה עם תיבה אוטומטית מסורתית .  5 .  הישראלים צודקים .  6 .  בתוך התיבה של הבראוו יושב רובוט עם שפם .  לפעמים הוא מחליט לזרוק את הקלאץ' ולטלטל את הנוסעים .  7 .  יש לזה פתרון טכנולוגי - תיבה עם שני מצמדים .  פגשנו את התיבה הזאת במכוניות מקונצרן פולקסווגן .  אבל הפטנט הזה  ( כבר )  לא בלעדי לגרמנים .  גם לפיאט יש תיבה כזאת - ddc בשפה שלהם .  אבל לא בבראוו ,  עדיין לא .  8 .  פתאום נתפסה כף הרגל .  9 .  היא נתפסה מתחת לזיז פלסטיק שבולט מימין לדוושת הדלק .  הדוושה נשארה לחוצה לרצפה והמכונית המשיכה להאיץ אחוזת שיגעון .  האם זה מה שנקרא  " קרוז קונטרול מתוצרת בית ?  "  10 .  מה טוב בפיאט בראוו ?  11 .  המנוע נחמד .  יחידה בנפח 1.4 ליטרים עם מגדש טורבו ו-120 כ"ס ,  זהה לזו של אלפא רומיאו מיטו בגרסה הבסיסית שלה .  12 .  המנוע הזה חזק למדי .  אני מצטער ,  אבל ה-tsi של פולקסווגן ,  כפול המגדשים ,  שם אותו בכיס .  13 .  יש לפיאט תשובה ל-tsi .  קוראים לה multiair .  מדובר במערכת תזמון שסתומים בשליטה אלקטרונית .  לא ,  עדיין לא בישראל .  14 .  בחזרה לבראוו .  15 .  העיצוב .  אהבתי את העיצוב .  16 .  מלפנים גריל צר ,  אה-לה מזראטי ,  עם ספוטים מוארכים .  מאחור ישבן עגלגל שמזכיר את בראוו הקודמת ,  האחות משולשת הדלתות של פיאט בראווה - הצמד הזה זכה בתואר המפוקפק  " מכונית השנה באירופה ".  זה היה ב-1995 .  17 .  בחזרה לעיצוב של בראוו .  18 .  נכון שהיא נראית כמו פיאט פונטו מגודלת .  אבל מה רע בזה .  פיאט פונטו היא מכונית נאה בעיני .  19 .  המנוע בסדר ,  תיבת ההילוכים לא .  ואיך הנהיגה ?  20 .  נתחיל בתנוחה .  יופי של תנוחה .  הנהג יושב נכון ביחס להגה ,  לדוושות ,  ללוח המחוונים ,  למכסה המנוע ולעולם שבחוץ .  21 .  אבל המושבים .  22 .  הם תומכים נהדר בירכיים ,  אך כשמטפסים צפונה לאורך הגב ,  נעלמת התמיכה .  23 .  רעש דיזלי בהתנעה .  אני כבר רגיל לזה .  24 .  צריך לשלב להילוך .  יש מצב a ויש מצב ידני .  25 .  עדיף ידני .  26 .  השליטה באמצעות המנופים שמאחורי ההגה .  27 .  כך אין טלטולים .  28 .  ולא צריך להודות בכל מיני פשעים .  29 .  לוח המחוונים עטוף בפלסטיק דמוי קרבון .  איכות הגימור ,  חוץ מהזיז ההוא ליד דוושת הגז ,  היא בסדר גמור .  30 .  המושבים מאחור נוחים ונמוכים .  ואילו קו המותניים של המכונית גבוה .  31 .  התוצאה קצת קלסטרופובית .  32 .  מאחור יש פתח אוורור אחד ויחיד ,  שנמצא במרכז ,  בין המושבים הקדמיים .  33 .  אני כבר מריח מריבות .  34 .  בעיקר בקיץ .  35 .  הילדה רוצה את המיזוג מופנה אליה .  הילד אליו .  36 .  האבא מתעצבן ומאיים לסתום את הפתח הארור עם חתיכת סמרטוט מוכתם בשמן .  37 .  תא המטען של הבראוו הוא חור שחור .  38 .  במובן חיובי .  39 .  אז איך הנהיגה ?  40 .  על רקע תיבת ההילוכים הרובוטית ,  הבראוו ניחנה בהתנהגות כביש מצוינת .  41 .  בהשוואה למכוניות מתחרות ,  הציון הוא  " בסדר ".  42 .  בעוון ההגה .  43 .  הגה חשמלי שתקן .  44 .  חבל .  45 .  חבל גם שהיא לא משווקת עם תיבת הילוכים ידנית .  46 .  ואולי לא .  47 .  כמה אנשים בישראל מחפשים הגה קומוניקטיבי ותיבת הילוכים ידנית ?  48 .  ישורת אחרונה .  49 .  המחיר של פיאט בראוו הוא 121 אלף שקל .  50 .  בליסינג ,  על תקן האוטו-יוצא-הדופן-בחניון-של-החברה ,  יש לה סיכוי .  

פיאט בראוו :  נחמדה עם מנוע חזק - אבל תיבת ההילוכים רובוטית ומעצבנת
המנוע בנפח 1.4 ליטרים עם מגדש טורבו ו-120 כ"ס ,  זהה לזו של אלפא רומיאו מיטו בגרסה הבסיסית שלה ■ אבל ה-TSI של פולקסווגן ,  כפול המגדשים ,  שם אותו בכיס ■ בליסינג ,  על תקן האוטו-יוצא-הדופן-בחניון-של-החברה ,  יש לה סיכוי

