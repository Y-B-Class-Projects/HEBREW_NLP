פרץ ,  אונן על מיטה ונעצר בחשד לאונס
במהלך חקירת אונס בשפלה נעצר צעיר ששהה באזור ,  ונלקחה ממנו דגימת DNA .  השוטרים נדהמו לגלות כי קיימת התאמה בינה לבין דגימה שנלקחה לפני שנתיים במקרה של פריצה ומעשה מגונה ברחובות
צעיר שנעצר בימים האחרונים בחשד לביצוע אונס בשנה שעברה בשפלה ,  חשוד בביצוע פריצה ומעשה מגונה לפני כשנתיים בדירה ברחובות .  בחודש יוני 2007 פרץ החשוד במעשה לדירה בה התגוררה אישה בביתה ברחובות .  לפי החשד ,  הוא נעמד צמוד למיטתה ,  החל לאונן והגיע לפורקן על שמיכתה .  לאחר מכן הוא נמלט מהמקום .  
כשהתעוררה ,  גילתה בעלת הדירה את אשר אירע ודיווחה על כך למשטרה .  צוות חוקרים הגיע לדירה ,  נטל דגימת די-אן-איי משמיכתה של האישה ושלח אותה לבדיקה במעבדה הביולוגית .  המשטרה לא הצליחה לעצור חשודים בפריצה ,  אך שמרה את הדגימה במאגר המידע המשטרתי .  
בשנה שעברה בוצע אונס בשפלה ,  וכחלק ממעצר נרחב של חשודים ששהו באזור בעת ביצוע המעשה נעצר גם החשוד בביצוע הפריצה ברחובות .  נלקחו ממנו דגימות די-אן-איי כדי לבחון האם הוא קשור למעשה האונס .  לתדהמת השוטרים ,  התברר כי אין קשר בין הדגימה לבין מקרה האונס ,  אולם נמצאה התאמה מלאה למקרה שאירע ברחובות בשנת 2007 .  
ראש מחלק חקירות במשטרת רחובות ,  פקד ישראל קליין ,  אמר לוואלה !  חדשות כי במשטרה  " בודקים האם החשוד עומד גם מאחורי מקרי פריצה מעשים מגונים או אפילו אונס נוספים ".  שלוחת התביעות של משטרת רחובות תגיש כתב אישום נגד האיש בגין פריצה וביצוע מעשים מגונים .
 
פרץ ,  אונן על מיטה ונעצר בחשד לאונס
במהלך חקירת אונס בשפלה נעצר צעיר ששהה באזור ,  ונלקחה ממנו דגימת DNA .  השוטרים נדהמו לגלות כי קיימת התאמה בינה לבין דגימה שנלקחה לפני שנתיים במקרה של פריצה ומעשה מגונה ברחובות

