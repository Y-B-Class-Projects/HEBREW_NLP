תאגיד רויאל פיליפס יבצע מחקר ופיתוח בתחומי הרפואה והאנרגיה עם חברות ישראליות
רויאל-פיליפס הצטרף להסכם התאגידים של משרד התמ"ת ,  ויחפש להשקיע בטכנולוגיות ישראליות העונות לצרכיו
תאגיד רויאל פיליפס העולמי חתם היום עם המדען הראשי על הסכם לשיתוף פעולה במחקר ופיתוח  ( מו"פ )  תעשייתי במחקרים משותפים עם חברות ישראליות .  על ההסכם חתמו אלי אופר ,  המדען הראשי במשרד התמ"ת ועמרי לוין ,  מנכ"ל פיליפס-ישראל.שר התמ"ת ,  בנימין  ( פואד )  בן-אליעזר  ( עבודה )  אמר כי ההסכם יסייע בהגברת שיתוף הפעולה הטכנולוגי בין פיליפס לחברות ישראליות במגוון תחומי פעילות ,  לרבות בתחום המכשור הרפואי והחיסכון באנרגיה.אופר הוסיף כי  " מסלול התאגידים מאפשר שיתוף פעולה טכנולוגי בין חברות ישראליות לתאגידים רב-לאומיים ".  על פי ההסכם ,  המדען הראשי יסייע לחברה הרב-לאומית באיתור טכנולוגיות ישראליות העונות לצרכי התאגיד ,  ויעניק תמיכה כספית למימון מחקר ופיתוח .  התאגיד הרב לאומי ,  מצידו ,  יתמוך בפרויקט המשותף במידה שוות ערך למענק המדען הראשי - בהשקעה כספית ,  או דרך השאלת ציוד פיתוח ,  ייעוץ טכנולוגי ורגולטורי ,  או הכוונה שיווקית.גווידו פרדו-רוקואס ,  מנכ"ל פיליפס מדיקל סיסטמס ,  לה מרכז מו"פ בחיפה ,  אמר כי  " בעקבות ההסכם החדש ,  תוכל פיליפס להרחיב את פעילותה בישראל לתחומים נוספים בתחום הרפואי ומעבר לו ".  הוא הוסיף כי  " פיליפס מחפשת כל העת להעשיר את טכנולוגיות הליבה שלה על ידי שיתופי פעולה ,  והתעשייה הישראלית תצא נשכרת מהסכם זה ". פיליפס היא החברה ה-20 שחתמה על הסכם התאגידים הרב-לאומיים .  קדמו לה ,  בין השאר ,  החברות אבוט ,  אלקטל ,  אורקל ,  אי.בי.אם ,  ג'נרל אלקטריק ,  בי .  טי ,  דויטשה טלקום ,  טלקום איטליה ,  מיקרוסופט ,  מרק  ( הגרמנית ) ,hp ופוסקו  ( קוריאה )  .
 
תאגיד רויאל פיליפס יבצע מחקר ופיתוח בתחומי הרפואה והאנרגיה עם חברות ישראליות
רויאל-פיליפס הצטרף להסכם התאגידים של משרד התמ"ת ,  ויחפש להשקיע בטכנולוגיות ישראליות העונות לצרכיו

