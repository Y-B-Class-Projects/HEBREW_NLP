חשש לניגוד עניינים :  יו"ר נתיבי גז מונה לדירקטור בחברת חיפושי גז
מנכ"ל האוצר לשעבר אוהד מראני מונה לדירקטור בחברת חיפושי הגז אדירה ,  המחזיקה בשלושה רישיונות חיפושי גז ונפט בישראל .  החברה נהפכה שלשום לשותפתה של מודיעין שבשליטת צחי סולטן ונוחי דנקנר
 >  >  חשש לניגוד עניינים בשוק הגז הטבעי :  יו"ר דירקטוריון חברת נתיבי גז הממשלתית  ( נתג"ז )  ,  אוהד מראני ,  ששימש בעבר מנכ"ל משרד האוצר ומנכ"ל בז"ן ,  מונה לפני כחודש לדירקטור בחברת חיפושי הגז אדירה אנרג'י  ( adira energy )  .  אדירה מחזיקה בשני רישיונות חיפוש ימיים במרחק 10 ק"מ מול גוש דן - גבריאלה 400  ( קמ"ר )  ויצחק  ( 380 קמ"ר )  - וכן ברישיון חיפוש יבשתי - איתן  ( 125 קמ"ר )  - סמוך לעמק החולה .  באזורי רישיון אלה אמורה החברה לבצע קידוחים במהלך השנתיים הקרובות .  שלשום דיווחה שותפות מודיעין ,  שבשליטת צחי סולטן וקבוצת אי.די.בי של נוחי דנקנר ,  כי רכשה 70% מאדירה אנרג'י .  מודיעין תעמיד תמורת המניות תקציב בסך 8 מיליון דולר לפעילות הקידוח ברישיון ,  והתחייבות לממן 15% נוספים מחלקה של אדירה בקידוח - עד להיקף של 1.2 מיליון דולר .  לצד התחייבויות כספיות נוספות מצד מודיעין ,  קיבלה אדירה אופציה לרכישת 15% ממניות מודיעין אם בשטח תוכרז תגלית מסחרית - או עד גמר תקופת הרישיון  ( 2012 )  .  כלומר ,  אדירה עשויה בעתיד להחזיק במניות מודיעין ,  שמחזיקה כיום בזכויות קידוח באזור ים המלח ובאשדוד ,  וכן מתמודדת על רישיון מד-אשדוד שמול חופי אשדוד .  חברת נתג"ז הממשלתית היא מונופול תשתית הולכת הגז הטבעי בישראל .  פעילות החברה מתמקדת בהנחת צינורות גז טבעי ,  חיבורם אל מאגרי גז ואל צרכני קצה .  נתג"ז כפופה מקצועית לרשות הגז ומשרד התשתיות הלאומיות ,  שנושא בסמכות לחלוקת רישיונות חיפושי הגז בארץ ולפיקוח על ביצועם .  מראני מכהן כיו"ר נתג"ז זה כשנתיים ,  ואמור לסיים את תפקידו בעוד כשנה .  אין זו הפעם הראשונה שבה עולה מעיסוקיו של מראני חשש לניגוד עניינים .  לפני כשנתיים פורסם ב-themarker כי מראני שימש יועץ עבור אחת הקבוצות המתמודדות במכרז תחנות-הכוח הסולאריות באשלים ,  בעוד הוא מכהן כיו"ר בית ההשקעות אלומות - המוחזק בשיעור של 50% על ידי קבוצת גורן קפיטל ,  המייעצת לוועדת המכרזים הסולאריים .  מראני מסר בתגובה : " איני מצוי בניגוד עניינים כלשהו ". 

חשש לניגוד עניינים :  יו"ר נתיבי גז מונה לדירקטור בחברת חיפושי גז
מנכ"ל האוצר לשעבר אוהד מראני מונה לדירקטור בחברת חיפושי הגז אדירה ,  המחזיקה בשלושה רישיונות חיפושי גז ונפט בישראל .  החברה נהפכה שלשום לשותפתה של מודיעין שבשליטת צחי סולטן ונוחי דנקנר

