דרושות :  דירות בפחות מ-1.5 מ' ש'
 >  >  שני דברים משותפים לערים ,  שבהן אנו סבורים שתירשם פריחת שוק נדל"ן בשנים הקרובות :  האחד ,  הגלוי לעין - גם אחרי עליות מחירים של עשרות אחוזים שנרשמו בהן בשנתיים האחרונות ,  מחירי הדירות בהן עדיין נמוכים יחסית ,  בדרך כלל עד 1.2 מיליון שקל לדירה סטנדרטית .  השני ,  והפחות מובן מאליו - לאף אחד מהיישובים הללו אין מנוע צמיחה עצמאי ,  ושוק הנדל"ן של כולן הוא פועל יוצא של הנעשה בשוקי הנדל"ן של תל אביב וסביבתה ,  בתוספת להימצאות נתיבי תחבורה נוחים למרכז . " הלהיט היום בקרב הקבלנים זה דירות של עד 1.5 מיליון שקל ,  וכמה שיותר בזול ויותר קרוב למרכז - יותר טוב ,  כי הדירות בפרויקטים כאלה עפות במהירות לקונים ",  מסביר קבלן ותיק . " תראה מה קרה במכרזי המינהל האחרונים ביבנה ובבית שמש .  הקבלנים התנפלו עליהם ,  כי מדובר בפרויקטים זולים .  בחדרה התבצעו בתקופה האחרונה עסקות רבות על קרקעות מאותה סיבה ,  וגם פרדס חנה-כרכור פורחת ,  כי אתה יכול לקנות שם קוטג' בפחות מ-1.5 מיליון שקל ".  האמירה הזו מתמצתת את שוק הנדל"ן של השנים הקרובות .  מה שיותר זול ויותר נגיש - יותר מבוקש ,  ולא משנה אם המחירים במקום עלו כבר בשיעור ניכר .  כל עוד הרוכשים יוכלו לעמוד במחיר הדירה - המחירים ימשיכו לעלות .  בערים הצפויות לזנק בשנים הקרובות איננו מוצאים את באר שבע ואת חיפה ,  שתי ערים מרכזיות שרשמו עליות מרשימות בתקופה האחרונה ,  ואין זה פלא .  למעט הנס שפקד את שתיהן בשנתיים האחרונות ,  בעשור האחרון שתי הערים הללו יצאו לגמרי משוק הנדל"ן .  הן לא מושכות אליהן תושבים חדשים מבחוץ ומשקלן מבחינת תעסוקה הולך ופוחת לטובת אזור המרכז ותל אביב .  כל עוד תימשך מגמה זו ,  לא נראה שהמצב בשתי ערים אלה ישתנה באופן מהותי .  עיר הבה"דים תנשים באופן מוגבל את שוק הנדל"ן של באר שבע ,  אבל כל עוד אין לעיר מה להציע מבחינת תעסוקה אזרחית ,  קשה לראות את השוק הזה מתהפך .
 
דרושות :  דירות בפחות מ-1.5 מ' ש'
nan
