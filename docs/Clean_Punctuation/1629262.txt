Medicines שוב תובעת את טבע על הפרת פטנט
חברת Medicines הגישה תביעה נוספת נגד חברת טבע על הפרת פטנט בסכום של 376 מיליון דולר בשנה שמגן על התרופה Angiomax
חברת Medicines הגישה תביעה נוספת נגד חברת טבע על הפרת פטנט שמגן על התרופה Angiomax .  התרופה מיועדת למניעת היווצרות קרישי דם בזמן צנתור דחוף בחולי לב וכן להפחתת דימומים שעלולים לגרום למותם של חולים שעוברים הליך זה .  
מכירותיה של Angiomax בארה"ב צמחו ב-9.8% ברבעון השלישי של 2009 בהשוואה לרבעון המקביל ב-2008 והסתכמו ב-93 מיליון דולר .  מכירות המוצר בארה"ב ב-12 החודשים שהסתיימו בספטמבר 2009 הסתכמו ב-376 מיליון דולר .  
Medicines תבעה את טבע בגין פטנט שיפקע בינואר 2029 .  טבע הגישה בקשה לשווק את התרופה בספטמבר 2009 ,  על פי סעיף 4 לחוק הץ'-ווקסמן שמקנה בלעדיות של 6 חודשים בשיווק המוצר לחברה הגנרית הראשונה שהגישה את הבקשה ותקפה בהצלחה את תוקפו של הפטנט המגן עליה .  טבע נתבעה על ידי Medicines באוקטובר 2009 על הפרת פטנט אחר .  
בנוסף ,  חתמה חברת Teva Animal Health על הסכם אופציה על פיתוח תרופה וטרינרית לטיפול בבקטריות פטריות ופרזיטים גורמי מוות בבעלי חיים עם חברת Teva Animal Health .Eden Research שבסיסה בסט .  ג'וזף מיזורי תקבל רישיון בלעדי לפתח את התרופה בארה"ב ,  קנדה ומקסיקו .  טבע תשלם ל Eden Research תשלומים עבור אבני דרך בפיתוח ואישור בסכום כולל של 1.05 מיליון דולר וכן תמלוגים ממכירות המוצר .  
Teva Animal Health הוקמה כמיזוג בין חברת פניקס לחברת DVM Pharmaceuticals ועברה לבעלותה של טבע בינואר 2006 כחלק מרכישת חברת אייווקס .  Teva Animal Health היא אחת מ-10 החברות הגדולות בארה"ב בתחום התרופות לבעלי חיים .  החברה מתמקדת בפיתוח תרופות גנריות לבעלי חיים ובפיתוח מוצרים מקוריים לבעיות עור ותוספי מזון לחתולים כלבים וסוסים .  
מחזור המכירות של החברה הוא 50 מיליון דולר .  החברה ספגה מכה ביולי 2009 כאשר רשות המזון והתרופות האמריקאית  ( FDA )  הורתה לה להפסיק לייצר ולשווק תרופות לבעלי חיים עד שתוכיח כי היא פועלת בהתאם לתקני ייצור נאותים  ( GMP )  .  הצו הוצא לאחר שבדיקות שערכה ה-FDA מ-2007 עד 2009 איתרו סטיות משמעותיות מתקני ייצור נאותים במפעל בסט ג'וזף מיזורי .  

Medicines שוב תובעת את טבע על הפרת פטנט
חברת Medicines הגישה תביעה נוספת נגד חברת טבע על הפרת פטנט בסכום של 376 מיליון דולר בשנה שמגן על התרופה Angiomax

