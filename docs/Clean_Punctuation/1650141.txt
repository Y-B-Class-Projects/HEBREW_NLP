גרנט כבר מחפש פתח מילוט
מאמן פורטסמות נשאל לקראת בירמינגהאם אם הוא יישאר בעונה הבאה ,  והתחמק : " אני רוצה לראות מה יקרה עם הקבוצה "
 אז האם אחרי שפורטסמות מתרסקת ,  נראה שינויים גם מכיוון מאמנה הישראלי ,  אברהם גרנט ?  מאמן פומפי לא מוכן להתחייב שימשיך בקבוצה מעבר לעונה הזו .  אחרי שהקבוצה נכנסה לפירוק וספגה הפחתה של תשע נקודות ,  פומפי תתמודד היום  ( שבת ,  14:30 ,  ספורט2 )  נגד בירמינגהאם ברבע גמר הגביע .
" אנחנו לא יודעים מה יהיה ",  אמר גרנט כשנשאל על עתידו בקבוצה במסיבת העיתונאים לקראת ההתמודדות בגביע . " אנחנו לא יודעים מי יהיה הבעלים או מה יקרה עם הפירוק .  הדבר הראשון שאני רוצה לראות הוא מה יקרה עם המועדון ". 
בהמשך אמר גרנט כי הוא שקל לעזוב בינואר כאשר שחקנים עזבו ללא ידיעתו . " יכולתי לעזוב בינואר .  נשארתי ואני שמח מאוד עם האוהדים והשחקנים .  לאנשים האלה מגיע יותר ".  על המשחק נגד בירמינגהאם ,  אמר : " אני חושב שכרגע כולם עסוקים בלשמור על הקבוצה .  המועדון הזה חשוב מאוד לכולנו .  יש לנו משחק ואם ננצח ,  נעפיל לחצי הגמר ,  כך שבכל מקרה אנחנו רוצים לנצח ". 

גרנט כבר מחפש פתח מילוט
מאמן פורטסמות נשאל לקראת בירמינגהאם אם הוא יישאר בעונה הבאה ,  והתחמק : " אני רוצה לראות מה יקרה עם הקבוצה "
 
