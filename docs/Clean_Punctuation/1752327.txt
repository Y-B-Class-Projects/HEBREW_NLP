נמני : " אנחנו עדיין מחמיצים המון "
 גם מנג'ר מכבי ת"א אבי נמני מודה שלמרות הניצחון על אשקלון ,  היכולת ההתקפית לוקה .  עזורי : " לא בא בטענות לשחקנים "
 צילום ועריכת וידאו :  נועם אשל
במכבי תל אביב חגגו הערב  ( שבת )  עלייה למקום הראשון בליגת העל ,  הישג שאוהדיה מתקשים לזכור את הפעם האחרונה שציינו אותו .  הניצחון 0:2 על הפועל אשקלון בבלומפילד מיקם את הצהובים בפסגה לפחות זמנית ,  עד למשחק בין הפועל תל אביב למכבי חיפה ביום שני .  ובמקביל לתוצאה עצמה יזכרו במכבי תל אביב בימים האחרונים גם את כמות ההחמצות הגבוהה במשחק ,  ואת העובדה שההכרעה הייתה יכולה להגיע כבר במחצית הראשונה והגיעה בסופו של דבר רק בתוספת הזמן עם השער השני במשחק של ג'יבריל סידיבה .  
מנג'ר מכבי תל אביב אבי נמני התייחס בסיום המשחק ליכולת ההתקפית של שחקניו ואמר : " אנחנו מסתכלים על כמות המצבים שהגענו אליה שהייתה ממש גדולה ,  כמות שלא הגענו אליה מתחילת העונה .  אנחנו עדיין מחמיצים המון ,  וזה ככה מתחילת העונה .  יהיו משחקים שנצטרך על אחת כמה וכמה לנצל את המצבים .  צריך גם לתת מילה טובה לשוער שלהם .  אנחנו מרוצים מהניצחון ,  זה משחק שהיה יכול להיגמר בתוצאה הרבה יותר גבוהה ,  אבל אנחנו עם הפנים קדימה ". 
מאמן הפועל אשקלון גיא עזורי סיכם : " בסך הכל עשינו בכלים שיש ברשותנו את המקסימום ,  הקבוצה לחמה ושיחקה טוב ,  אבל הפסדנו את המשחק הזה בכדור נייח מגול מקרי יחסית ,  למרות שמכבי הייתה טובה יותר ושלטה במשחק .  אבל כששחקנים עושים את המקסימום אין לי מה לבוא בטענות .  בסופו של דבר אתה יכול לעמוד טוב ,  לשחק טקטי ולעשות הכל ,  אבל היכולת האישית מנצחת משחקי כדורגל ". 

נמני : " אנחנו עדיין מחמיצים המון "
 גם מנג'ר מכבי ת"א אבי נמני מודה שלמרות הניצחון על אשקלון ,  היכולת ההתקפית לוקה .  עזורי : " לא בא בטענות לשחקנים "
 
