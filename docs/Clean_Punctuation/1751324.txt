כרישי הנדל"ן מאיימים על תושבי נווה צדק
תושבי נווה צדק חשים מאויימים על ידי יזמי הנדל"ן הבונים מגדל מגורים בשכונה .  התושבים הגישו עתירה לעצירת הבנייה וקיבלו מכתב המאיים בתביעה אישית בגין  " נזקים על סך מיליוני שקלים "
 מאבקם של תושבי נווה צדק ושכונת פלורנטין כנגד הבנייה בדרום תל אביב עורר ככל הנראה את זעמם של יזמי הנדל"ן באזור ,  ששלחו לאחרונה מכתבי איומים נגד ראשי העמותה שמרכזת את מאבק התושבים .  לפני כשבועיים עתרה עמותת תושבי נווה צדק נגד הבנייה באזור ולדברי חברי העמותה ,  כתגובה קיבלו חברי הוועד המנהל בעמותה בימים האחרונים מכתבי איומים הדורשים לבטלה .  לדברי חברי עמותה ,  המכתבים כללו פניה אישית המאיימת לתבוע את הפעילים באופן פרטי בשל הנזק הכספי שלדברי יזמי הפרויקט נגרם להם .
 במכתב שנשלח לחברי העמותה מטעם עו"ד אלי וילצ'יק בשם חברת  " ליבר טוואר ",  צוין כי מדובר ב"עסקת מכר מקרקעין בסכום של מאות מיליוני שקלים ".  וילצ'יק טען כי החברה שילמה שבעה מיליון שקל לבעלי הקרקע ,  וכי אם לא תממש את האופציה על הקרקע תוך שלושה חודשים ,  תאלץ החברה להאריך את האופציה תמורת תשלום נוסף של שלושה מיליון ".  לפי הטענות ,  הגשת העתירה  " הביאה לפגיעה מיידית בשיווק הפרויקט ,  ולנזק מיידי הנאמד בעשרות מיליוני שקלים ".  וכי מפאת דחיית מימוש האופציה ,  החברה  " נאלצת להתמודד עם קשיי ליווי פיננסי של הפרויקט ". 
בסיום המכתב שהוגש לראשי העמותה ,  כותב עו"ד וילצ'יק כי בכוונת חברת ליבר טוואר לאמוד את נזקיה , " ולפעול כנגד עמותת התושבים וכנגד כל אחד מחבריה באופן אישי על מנת להיפרע מכל נזק שנגרם ועוד ייגרם בגין הליך סרק זה בו נקטתם ". 
התושבים שקיבלו את המכתב ,  הגדירו את המהלך כ"ניסיון להלך אימים ".  במכתב התשובה של ב"כ העמותה ,  עו"ד און צוק ,  נטען כי  " שליחת המכתבים מהווה עבירה על תקנות האתיקה ,  חדירה לפרטיות ,  וכן הטרדה ואיומים כלפי העמותה וחבריה הפועלים בהתנדבות למען מטרות ציבוריות הנוגעות לכלל תושבי תל-אביב-יפו והינה הליך בלתי ראוי ".   עו"ד וילצ'יק אמר בתגובה לטענות אלה כי המכתב ששלח הוא  " אקט ראוי של אזהרת העותרים באחריות האישית שהם יאלצו לשאת ,  בגין הנזקים שעתירתם עלולה להוביל אליהם .  עתירה עולה להגיש אלף שקל ,  פרויקט בנייה כה גדול עולה מיליונים ". 
כזכור ,  כחלק ממאבקם של תושבי נווה צדק כנגד הבנייה המסיבית בדרום תל-אביב ,  הגישו בחודש ספטמבר האחרון עמותת תושבי השכונה עתירה מנהלית לבית המשפט המחוזי בת"א ,  על מנת לעצור את בנייתו של מגדל ענק נוסף  מגדל ליבר - הנמצא בגבולה הצפון מזרחי של השכונה ,  סמוך למגדל נחושתן .  העתירה הוגשה נגד המועצה הארצית לתכנון ובנייה ,  הוועדה המחוזית לתכנון ובנייה מחוז תל-אביב ,  הועדה המקומית לתכנון ובנייה בתל-אביב יפו והיזמים .  זאת לאחר שנדחו דרישות התושבים והוועדה המקומית להתאים את הבנייה לגובה ואופי האזור ,  להקים תשתיות המתאימות לשכונת מגורים כדוגמת בתי ספר ,  גני ילדים ,  מתנ"סים ,  ולערוך תכנון כולל שיתחשב בצרכי הציבור  .
 
כרישי הנדל"ן מאיימים על תושבי נווה צדק
תושבי נווה צדק חשים מאויימים על ידי יזמי הנדל"ן הבונים מגדל מגורים בשכונה .  התושבים הגישו עתירה לעצירת הבנייה וקיבלו מכתב המאיים בתביעה אישית בגין  " נזקים על סך מיליוני שקלים "
 
