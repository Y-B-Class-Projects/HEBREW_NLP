שייפר : " אף אחד בישראל לא דיבר אתי "
 המאמן הגרמני אומר בשיחה לוואלה !  ספורט : " זו משרה שמעניינת אותי ,  אבל איש לא פנה אלי ,  בצורה רשמית או בלתי רשמית "
 בהתאחדות לכדורגל הודיעו כי ווינפריד שייפר ולואיס פרננדז יגיעו לישראל כדי לבדוק את מועמדותם לאימון הנבחרת ,  אולם על אף ההודעה על בואם של השניים ,  לפחות שייפר אינו מודע להזמנה .  בשיחה עם וואלה !  ספורט ,  הבהיר המאמן הגרמני כי לא כך הדבר . " קמתי בבוקר וראיתי בעיתון בגרמניה שאני מועמד מוביל לאימון נבחרת ישראל ,  אבל זו הייתה גם הפעם הראשונה ששמעתי על כך ",  מספר מאמן נבחרת קמרון לשעבר .
" אף אחד מההתאחדות הישראלית לא דיבר איתי או פנה אלי בצורה רשמית או בלתי רשמית ,  וחבל ,  כי זו משרה שמאוד מעניינת אותי ",  הסביר שייפר בן ה-60 . " אני מכיר את הכדורגל הישראלי ברמה הכללית ויודע מספיק בשביל להבין שזה תפקיד שאפשר להצליח בו .  כמובן שאם באמת אקבל פנייה ,  אתחיל ללמוד טוב יותר את הכדורגל הישראלי ". 
על פי ההערכות ,  אם אכן נעשתה פניה לשייפר ,  היא נערכה דרך סוכן ,  אולם המאמן מתעקש כי לא דיברו אתו על הנבחרת . " נכון לעכשיו ,  כאמור ,  לא שוחחתי על כך עם איש ,  ולכן קשה לי להתייחס יותר מדי לעניין ",  סיכם , " מעבר לכך שאשמח להגיע לישראל אם ירצו בי .  אולי ההתאחדות הישראלית רוצה אותי ופשוט עוד לא פנתה אלי ,  ואולי זו סתם שמועה .  אני מאמין שאם הדבר נכון ,  יפנו אלי בימים הקרובים .  אני בכל מקרה אשמח לשמוע מה יש להם להציע ". 
תגובת ההתאחדות לכדורגל : " עד היום ,  מעבר להודעה שהוצאנו לגבי שני המועמדים האחרונים ,  לא התייחסנו לעשרות השמות שהתפרסמו ולמשאים ומתנים שהתנהלו ,  וגם כעת אנו בוחרים להמשיך באותה דרך .  רק כשיהיו לנו דברים קונקרטיים ,  נפרסם אותם ".  

שייפר : " אף אחד בישראל לא דיבר אתי "
 המאמן הגרמני אומר בשיחה לוואלה !  ספורט : " זו משרה שמעניינת אותי ,  אבל איש לא פנה אלי ,  בצורה רשמית או בלתי רשמית "
 
