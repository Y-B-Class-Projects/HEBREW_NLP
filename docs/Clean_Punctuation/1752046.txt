סודה הצלחה 
" סודה סטרים ?  הם עוד קיימים בכלל ?  "  תהה דניאל בירנבאום לפני שנכנס לתפקיד מנכ"ל החברה  ?  השבוע ,  ארבע שנים אחרי ,  החלה החברה להיסחר בבורסה בניו יורק לפי שווי של כ-370 מיליון דולר  ?  כך ,  בשקט בשקט ,  נהפכה חברה תעשייתית זקנה ומאובקת לכוכבת החדשה של נאסד"ק  ?  וכן ,  הם
 >  >  נובמבר 2006 .  דניאל בירנבאום ,  אז מנכ"ל נייקי ישראל ,  יושב ומתכנן את הנסיעה שלו לאולימפיאדת בייג'ין .  אלא ששיחת טלפון מחברו הוותיק לספסל הלימודים בהרווארד ,  יובל כהן ,  מנהל קרן פורטיסימו ,  משנה לו את התוכניות . " אני צריך ממך טובה ",  אומר לו כהן , " אני צריך שתבוא איתי מחר לדיו-דיליג'נס  ( בדיקת נאותות )  בסודה קלאב ,  אני שוקל לקנות את החברה ".   " אתה צוחק עלי ?  ",  משיב בירנבאום , " סודה קלאב ?  הם עוד קיימים בכלל ?  מה לך ולחברות כאלה ,  חשבתי שאתה מתעסק עם טכנולוגיה ".  למרות הפליאה ,  בירנבאום הפגין חברות טובה ,  נטל חצי יום חופש מעסקי הלבשת הספורט ונפגש כבר בבוקר שלמחרת עם כהן ונציגי סודה קלאב במשרדי החברה שבקריית התעופה .  מנהל השיווק של החברה ,  עורך דין בהשכלתו ,  שעבד מביתו בהולנד ,  הציג בשיחת וידאו את התוכנית השיווקית של החברה .  בתום שלוש שעות שיחת ועידה מול מקרן ,  הגיש בירנבאום לכהן את מסקנותיו : " just do it ",  אמר לו .  אחרי חודש ,  רגע לפני תחילת 2007 ,  קיבל בירנבאום טלפון נוסף מכהן : " קניתי את החברה ואני רוצה שתנהל אותה ".  בירנבאום ,  כנגד כל הסיכויים ,  נרתם למשימה .  השבוע ,  בדיוק ארבע שנים אחרי המהלך הדרמטי ,  היה קשה מאוד לתפוס לשיחה את בירנבאום ,  ששהה בניו יורק .  הסיבה לביקור בתפוח הגדול היא ההנפקה המוצלחת של סודה סטרים  ( לשעבר סודה קלאב )  ,  יצרנית מערכות ביתיות להכנת משקאות מוגזים ,  בבורסת נאסד"ק האמריקאית .  סודה סטרים הצליחה לגייס 109 מיליון דולר לפי שווי של 367 מיליון דולר .  ההנפקה חתמה את הכפלת השווי המדהימה של חברה תעשייתית ,  שרק לפני כמה שנים עדיין נראתה כדינוזאור מנומנם עם מוצר ארכאי וגוסס ,  ונהפכה תוך זמן קצר לחברה המציעה חדשנות במיטבה - וזאת ,  בעידן שבו שיעורי צמיחה נאים מאפיינים בדרך כלל חברות השייכות לעולם הווירטואלי ,  ולא לעולם התעשייה .  הרבה גבות הורמו בחודש האחרון ,  כשנודע על ההנפקה .  עד אז רחשו שמועות על התפתחויות חיוביות בחברה ,  אך איש לא ציפה לעודף ביקושים ולגיוס מוצלח שכזה ,  בוודאי לא בנאסד"ק .  המכשיר תופס נדל"ן יקר סודה סטרים מעסיקה כיום כ-1,000 עובדים - 696 מהם בישראל ;  הכנסות החברה ממשיכות להציג שיעורי גידול דו-ספרתיים ,  והפרישה הגלובלית שלה נמתחה כבר ל-39 מדינות עם 4 מיליון צרכנים .  כהן הוא המרוויח הגדול מתחייתה של סודה סטרים :  פורטיסימו ,  אותה הוא מנהל ,  שהשקיעה בחברה כ-8 מיליון דולר ב-2007 תמורת כ-40% מהמניות ,  מחזיקה כיום  ( לאחר הדילול )  כ-30% מהמניות .  שווי אחזקותיה הוא כ-100 מיליון דולר ,  כך שהשקעתה של פורטיסימו בחברה הכפילה את עצמה פי 13 תוך ארבע שנים . " לפעמים אני צריך לצבוט את עצמי כדי להאמין שהסיפור הזה אמיתי ",  אמר השבוע בירנבאום ,  עם היוודע תוצאות ההנפקה בשיחה בשעות הקטנות של הלילה לפי שעון ניו יורק . " ההחלטה שלי להצטרף לסודה סטרים היתה ההחלטה הכי מהירה שקיבלתי ,  זה היה מעין אינסטינקט ".  לא כולם אהבו את ההחלטה המהירה של בירנבאום .  מלבד גורמים בנייקי שהופתעו מהודעתו ,  גם משפחתו הקרובה של בירנבאום התקשתה להסתגל למהלך . " הילדים שלי ספורטאים .  הם אהבו את זה שאני מנכ"ל נייקי בגלל הקישור לספורט .  כשהגעתי הביתה וסיפרתי להם שאני עוזב את נייקי לטובת ניהול סודה סטרים ,  הם התחילו לבכות 'מה זה סודה סטרים ? ' הם בכלל לא שמעו על החברה ",  הוא מספר .  אבל תוך זמן קצר יחסית ,  בירנבאום הבין שזו היתה ההחלטה של חייו .  עם כניסתו לתפקיד הוא קיבל אופציות למניות .  השבוע ,  עם הנפקת החברה בנאסד"ק ,  הגיע שווי המניות של בירנבאום ל-15 מיליון דולר .  המימוש יעלה לו כ-1.5 מיליון דולר ,  כך שעל הנייר הוא שווה כיום 13 מיליון דולר .  אז מה היה שם במצגת ,  ששיכנע את בירנבאום לתת המלצת קנייה לחברה ואף להיענות לאתגר ולהוביל אותה ?  זה לא מה שהיה אלא מה שלא היה שם ,  הוא מסביר .  אחרי רקורד עשיר במוצרי צריכה ,  בחברות כמו נייקי ,  פרוקטור אנד גמבל וגם בהבאת פילסברי לישראל - בירנבאום הריח הזדמנות .  מה שקרץ לו היתה ההתייחסות השגויה למוצר :  המוצרים לא שווקו נכון ולא ברור היה מהם יתרונות המוצר למשתמש . " זה מוצר שאמור לשבת על השיש במטבח - זה הנדל"ן הכי יקר שיש ,  המוצר צריך להצדיק את המיקום שלו ואת השימוש השוטף בו ,  או במלים אחרות ,  הלקוחות צריכים לרצות אותו שם ",  מסביר בירנבאום .  אבל אז לא היתה סיבה ברורה לעין מדוע מישהו ירצה את המכשירים המגושמים של סודה קלאב :  אסטרטגיית השיווק דילגה על נראות המוצר והמכשירים היו עשויים מפלסטיק זול ושידרו תחשות ייצור המוני של פס יצור .  החדשנות נעדרה לא רק ממכשירי הסודה סטרים ,  אלא גם מהמוצרים הנלווים למכשיר - הסירופים .  אלה לא השתלבו במגמות הצרכניות העדכניות ואף לא היו תוכניות למוצרים חדשים שילהיבו את קהל היעד האדיר - שוק המשקאות הוא הגדול בעולם ,  עם צריכה ממוצעת הנאמדת ב-142 ליטר בשנה לאדם .  קופצים על העגלה הירוקה אבל מהר מאוד השתנתה התמונה .  בדצמבר 2006 נרכשה סודה סטרים על ידי פורטיסימו .  בירנבאום קיבל את המושכות ,  כהן התמנה ליו"ר ודברים החלו להשתנות במהירות .  בשלב הראשון רועננה כל שדרת ההנהלה .  השלב השני היה הפיכת כל מערכת התקשורת עם הלקוח : " במקום להציע לו מוצר שמכניס בועות למים ונראה מיושן וחסר חן ,  הצגנו בפניו מוצר שנתפש כחדשני .  מכשירי סודה סטרים הם הדור החדש של שוק המשקאות המוגזים .  לסחוב הביתה בקבוקים ופחיות זו דרך מיושנת והרבה פחות נוחה ",  מסביר בירנבאום .  הפעם הגישה של סודה סטרים תאמה את המגמות בשוק :  שני דגלים עיקריים שהרימה התמקדו ביתרונות הסביבתיים והבריאותיים של המוצרים המוגזים מתוצרת בית על פני אחיהם הנרכשים בסופרמרקט .  יותר מ-300 מיליארד בקבוקי מים מפלסטיק נזרקים מדי שנה בעולם ,  קרוב ל-140 מיליארד מהם בארה"ב לבדה .  המגמה העולמית כעת היא להתנגד לשימוש בבקבוקי פלסטיק ,  מאחר שאלה מתכלים רק בתוך שנים ארוכות .  בסודה סטרים דאגו לנצל את הדאגה לסביבה לטובתם ,  כאשר הציגו את המוצרים שלהם ככאלה המאפשרים לצרכנים להפוך בקלות מי ברז רגילים למשקאות קלים מוגזים ולסודה .  כמו כן ,  בבקבוקי הסודה סטרים נעשה שימוש חוזר - מה שתואם את אופנת המעבר למוצרים ידידותיים יותר לסביבה .  בסודה סטרים מדגישים כי גם קו הייצור נהפך ירוק יותר .  המענה לטרנד הבריאותי הודגש עוד עם השקת קו מוצרי סירופ טבעיים על טהרת הפרי ללא חומרים משמרים ,  וקו נוסף של סירופים המשלבים תוספי תזונה כמו ויטמינים ,  ג'ינג'ר ,  ג'ינסנג ואלוורה . " האמריקאים אוהבים קולה ,  בעיקר דיאט .  המוצרים שלנו מאפשרים להם ליהנות ממשקאות מוגזים בריאים ,  מה גם שמדובר בחיסכון משמעותי בכסף .  יש באזז לא נורמלי סביב המוצרים שלנו בשוק האמריקאי .  הסטטיסטיקה אומרת שכל צרכן אמריקאי שקונה מכשיר גורר שתי רכישות נוספות בתוך שנה ",  מספר בירנבאום .  האסטרטגייה השיווקית זלגה גם לפן העיצובי .  לא עוד מכשירים מגושמים ונטולי חן :  כיום פועלים בחברה שני צוותי עיצוב שמטרתם היא להתאים את המוצר לתרבות הלייף סטייל בה מתמקדת סודה סטרים .  הרעיון הוא לקרב את העיצוב של מכשירי הסודה הביתיים למראה המעוצב למשעי של מכונות הקפה מהדור החדש ושאר מוצרי הפרימיום למטבח ,  הזוכים להצלחה גדולה בשנים האחרונות .  באחרונה אף הושקה קולקציה מוגבלת של מכשירי סודה סטרים בעיצובו של המעצב התעשייתי הידוע כארים ראשיד . " המוצר נתפש כטכנולוגי ומעניק ללקוח תחושה שהוא צרכן חכם .  השלמנו את המיצוב והעיצוב דרך ערוצי ההפצה שלנו - חברות חשמל או רשתות יוקרתיות .  בארה"ב למשל ניתן למצוא את המוצרים שלנו בבלומינגדייל'ס ובויליאם סונומה .  חניות חשמל נהנות מההפצה בגלל הלקוחות החוזרים שמגיעים לקנות גז למכונה ",  אומר בירנבאום . " בביקור שלי בארה"ב נכנסתי לויליאם סונומה .  העובדים סיפרו לי שנגמר להם הגז  ( המפיצים מוכרים גם גז למילוי ,  ש"מ )  .  זה לא מכיוון שאנחנו לא מספקים די גז - הם פשוט מוכרים המון ".  39 מדינות קונות גם הפריסה הגלובלית נמתחה :  עד 2007 פעלה סודה סטרים ב-14 שווקים והתמקדה בישראל ,  גרמניה ושווייץ .  בשנתיים האחרונות השיגה החברה דריסת רגל ב-24 שווקים נוספים ,  ביניהם ארה"ב ,  איטליה ,  צרפת ,  ספרד ,  בריטניה וקנדה .  כיום פועלת סודה סטרים ב-39 מדינות ,  באמצעות 35 אלף חנויות .  מתשקיף החברה עולה כי בשווקים שבהם היא פועלת היא נהנית מחדירה של 5%-15% לבתי הלקוחות .  החדירה הגבוהה ביותר של החברה היא בשוודיה ,  שם הגיעו מוצרי החברה ל-20% מממשקי הבית במדינה .  68% מההכנסות מגיעות מאירופה ,  13% מארה"ב ו-6% מאסיה הפסיפית .  אסטרטגיית השיווק והחדירה המוצלחת לשווקים חדשים מיתרגמת לגרף הכנסות מאמיר :  מודל ההכנסות של החברה מבוסס על מכירת מכשיר הסודה סטרים תחילה ,  ובהמשך רוכשים משתמשי המכשיר סירופים בטעמים - וכך נהנית החברה מהכנסות חוזרות מאותם לקוחות .  החברה גם נהנית מהכנסות ממילוי הגז במכשירים .  סל השירותים הכולל - מכונות ,  סירופים וגז - מקשה על מתחרים חדשים להיכנס לענף המשקאות המוגזים בייצור ביתי בשל הצורך בלוגיסטיקה מורכבת ,  וכיום נהנית סודה סטרים מהגמוניה בתחום .  המתחרים העיקריים שלה הן חברות הענק קוקה קולה ופפסי ,  המציעות משקאות מוגזים מוכנים .  כיום ,  יותר מ-50% מהכנסות החברה מגיעות ממכירת סירופים למשקאות ובקבוקים ,  והיתרה מגיעה ממכירת מכשירי הסודה סטרים וממכירות אחרות .  בחברה מציינים כי מכירות מכשירי הסודה סטרים ,  שהן אינדיקציה למצבה של החברה ,  עלו ב-96.6% במחצית הראשונה של 2010 לעומת התקופה המקבילה אשתקד .  בששת החודשים הראשונים של 2010 רשמה החברה הכנסות של 68.7 מיליון יורו ורווח נקי של 4.2 מיליון יורו - צמיחה של 49.9% לעומת המחצית המקבילה ב-2009 .  החברה צופה כי ברבעון השלישי השנה ,  הכנסותיה יעלו באותו שיעור שבו הן עלו בשני הרבעונים הראשונים של 2010 לעומת אשתקד .  לצד המאמצים בגידול נתח השוק על ידי חדירה לשווקים חדשים ורענון הפעילות בשווקים ותיקים ,  בוצעו גם מאמצי התייעלות שבמסגרתם אוחד המיתוג בכל השווקים .  מה הלאה ?  בירנבאום וכהן יודעים שכדי להמשיך את הדהירה של סודה סטרים ,  אסור להם להפסיק לחדש .  מגמות הבריאות ואיכות הסביבה צפויות להתחזק בשנים הבאות ולהמשיך את התנופה בה נמצאת סודה סטרים .  הם ממשיכים לתת דגש על הרחבה ועדכון של סל המוצרים .  כך למשל ,  החלו לייצר מכשירים עם צג דיגיטלי ,  המראה את מידת המילוי של הגז במכשיר ,  ועוד שלל טעמים של סירופים .  אבל יש גם איומים .  הצמיחה המואצת של החברה היא חדשות מעולות ,  אבל יש חשש שהמערך התפעולי יתקשה לעמוד בעומס .  כמו כן ,  המשך התרחבות תלוי בהרחבת מערך החנויות המפיצות את המוצרים .  מהתשקיף עולה כי החברה רואה בשמירה על כמות המפיצים והגדלתה משימה קשה שהיא בגדר סיכון עסקי .  כמו כן ,  התרחבותם של מתחרים קטנים המציעים מילוי גז פיראטי למכונות של סודה סטרים במחיר אטרקטיבי יותר עשויה לפגוע בזרם ההכנסות המתחזק .  שוק היעד העיקרי של סודה סטרים לשנים הקרובות הוא השוק האמריקאי עתיר הפוטנציאל ,  שבו שיעור החדירה כיום נמוך יחסית - וכך גם נתח ההכנסות .  בסודה סטרים ממקדים מאמצי פעילות שם ,  והשבוע הם התחילו עם הבורסה .  בינתיים ,  כל הסימנים מראים שאפשר להרים כוסית סודה לחיי ההצלחה המוגזת .  חברה ישראלית עם שורשים בריטיים >  >  ההנשמה המלכותית שהגיעה עם הרכישה של פורטיסימו אמנם הזרימה חיים חדשים לסודה סטרים שנחשבת לחברה ישראלית מצליחה בעולם ,  אך שורשי החברה כלל אינם ישראלים .  החברה הוקמה בבריטניה ב-1903 ובהתחלה יועדו מוצריה רק למשפחת המלוכה .  בשנות ה-80 החלה החברה לייצא מוצרים לשוק הרחב תחת המותג סודה סטרים ,  וב-1978 נכנסה לראשונה לישראל .  בין 1985 ל-1998 היתה החברה בבעלות cadbury schweppes  ( cs )  .  בשלב מסוים ,  cs לא היתה מעוניינת עוד בבעלות על המותג ,  מאחר שזה התחרה במותג הבית שוופס ,  וב-1998 רכש המפיץ הישראלי של cs ,  פיטר ויזברג ,  את החברה הבינלאומית .  ב-2006 נכנס וייזברג לקשיים כלכליים ,  בעיקר בשל מבנה הוני של החברה וחובות לבנקים גרמניים .  בדצמבר 2006 הוא מכר את רוב החברה לקרן פורטיסימו .
 
סודה הצלחה 
" סודה סטרים ?  הם עוד קיימים בכלל ?  "  תהה דניאל בירנבאום לפני שנכנס לתפקיד מנכ"ל החברה  ?  השבוע ,  ארבע שנים אחרי ,  החלה החברה להיסחר בבורסה בניו יורק לפי שווי של כ-370 מיליון דולר  ?  כך ,  בשקט בשקט ,  נהפכה חברה תעשייתית זקנה ומאובקת לכוכבת החדשה של נאסד"ק  ?  וכן ,  הם

