שמונה זה בצד
אחרי שנים בהן לא נתן לכוכבים לצמוח לידו ,  אבי נמני למד לזוז הצידה ולתת את הבמה לשחקנים .  חמי אוזן סוגר מחזור ומכין את שום לשלב הבא בקריירה
נפתח בהסתייגות :  אבי נמני עדיין לוקה מדי פעם בניהול המשחק שלו ,  והוא עדיין נוטה לאבד משחקים שהוא היה חייב לנצח  ( אחי נצרת ,  שנזכיר ?  )  .  נמני הוא עדיין לא הטקטיקן המבריק ולעולם לא תשמעו ממנו אמירה פילוסופית שתחשוף משיכה מתבקשת למערכים וחידושים  ( אלי גוטמן ,  שנשווה ?  )  .  אבל נדמה שיש דבר אחד העונה שמחפה על כל אלו :  האגו של נמני הפסיק להפריע למכבי תל אביב .  אחרי הרבה שנים בהן נדמה שנמני לא מסוגל לחלוק את ההצגה עם אחרים ,  אחרי הרבה שנים בהן הוא נלחם על מעמדו עם יו"רים ובעלים ,  מלוני ,  דרך קלינגר ועד בושינסקי ,  נמני החליט לסגת ולתת לשחקנים האחרים את הבמה .  לנמני יש שני דברים בולטים :  הוא אחד האנשים החכמים שיש בענף וגם בעל אגו לא פחות גדול .  העונה הוא נתן לשכל שלו להוביל ולא לאגו .  
נדמה כי נקודת המפתח בעניין טמונה בהחלטה שלו להמשיך גם העונה כמאמן מכבי תל אביב .  אם בעונה שעברה התפקיד נכפה עליו  תחושה שניתן היה לקרוא עליה גם במדורי הספורט דרך עימותים עם היו"ר בושינסקי - העונה נמני נכנס במודע לאתגר .  גם בעזרתן של קריאות הבוז של הקהל הוא הבין שעליו לרכוש מחדש את מעמדו ,  ובשכל רב הבין שהפעם המרפקים והבר מצוות לא יעזרו ,  אלא רק השחקנים .  נמני הבין שהוא תלוי בהם ולא בעצמו .  לפני שבועיים סיפק פפ גווארדיולה ,  להבדיל אלפי הבדלות ,  את אחת האמירות החשובות ביותר של מאמן בעשור האחרון ,  כשהצהיר אחרי שזכה בגביע העולם לקבוצות שהוא אף פעם לא שוכח שהשחקנים הם אלו שעושים אותו מאושר .  מהרבה מאוד דברים במכבי תל אביב של העונה ,  ניכר כי נמני הבין זאת סופסוף .  מכבי פחות תלויה בו ,  הוא יותר תלוי בה .
 דוגמה חשובה לכך אפשר למצוא בשיטת הרוטציה שהוא מנהיג ,  שיטה אכזרית שאפילו רפא בניטז לא מקצין בה כל כך .  השיטה הזו מצליחה לנמני ,  לפחות בטווח הקצר ,  מסיבה אחת ועיקרית :  היא הוגנת .  היא הוגנת כלפי כולם ,  גם כלפי אלו שנראים כמו שחקנים שיותר קרובים לנמני .  לשחקנים כמו ליאור ז'אן ,  שבמכבי של פעם אפשר היה לכנות אותם מקורבים לנמני ,  אין חסינות ,  ושאר השחקנים יודעים להעריך שיש צ'אנס הוגן לכולם וככה גם מתנהלים .  אף שחקן לא נשבר מירידה לספסל ,  כי הוא יודע שזה לא סוף הסיפור מבחינתו .  בעבר הלא רחוק ,  נמני נאבק למען החזרתם של שחקנים לא ראויים כמו קובי מוסא רק כי הם נמנו על להקת מעריציו ,  העונה הדברים האלה ,  לפחות ממבט מבחוץ ,  לא משחקים תפקיד בקבלת ההחלטות של המאמן .  כן ,  נמני למד להתנהג כמו מאמן .  לתוצאה הידועה של שיטת הרוטציה יש עוד שני אפקטים חשובים :  התחרות ההוגנת מחלישה את הפינוק הקבוע של שחקני הבית שלא אהבו לקלוט שחקני רכש ,  וההגינות הזו משפיעה לא מעט על המרקם החברתי שלא נפגע העונה בגלל מרמור הרסני .  
נסיים בהסתייגות :  נמני עבר בהצלחה רק את השלב הראשון באתגר שלו כמאמן מכבי תל אביב ,  האתגר להוציא את המינימום המתבקש ,  אבל מי חשב בעונה שעברה ,  כשהוא התעמת עם שופטים ,  כתבים והכוחות החדשים שמנהיגים את מכבי תל אביב ,  שהוא יגיע למבחן הבא כמאמן לגיטימי .  כמאמן שמתנהג כמו מאמן ולא כמו כוכב .  נמני הוא אדם מספיק חכם כדי להבין מה מכשיל כוכבי על כמוהו כשהם עוברים להיות מאמנים ,  אבל כדי לממש זאת הוא היה חייב להזיז את האגו שלו הצידה ולעצור את הדיון האינסופי בעניינו .  נמני חסר עוד שלושה שחקנים ברמה של אילייב  ( לא כולל בוזגלו ,  שיכול לשנות את התמונה עוד העונה )  כדי להפוך את זה למאבק אליפות אמיתי .  נכון ,  הוא לא אלי גוטמן ,  אבל לפחות הוא מנסה להתנהל כמו אלי גוטמן .  העשור הרע ובטח המביך ביותר של מכבי תל אביב מסתיים מחרתיים בחצות ,  ומי כמו נמני זוכר שמכבי תל אביב לעולם לא נכשלת בשני עשורים ברציפות .  האם אבי נמני יהיה יותר חכם ופחות בעל אגו גם אז ,  כדי לנצל את ההזדמנות הזו ? 
ערב המשחק מול מכבי תל אביב ,  התרעמו נגדנו אנשים בבית"ר ירושלים ,  שמחו נגד כתבה שעלתה באתר ודי ביקשה להכניס לפרופורציות את המהפכה הצעירה עליה מדברים בבירה .  לא עברו כמה שעות ,  ובית"ר עלתה בהרכב הבא למשחק בבלומפילד :  בהגנה שני בלמים ששיחקו כבר לפני שלוש שנים במועדון ,  מגן שמאלי בינוני ששיחק לפני שש שנים ,  מגן ימני שהגיע עוד בתקופת גאידמק והוא בכלל גדל במכבי נתניה , " קישור אחורי "  שמורכב משחקני רכש ותיקים שרק יוצרים חורים וחולייה קדמית שהיתה קיימת כבר בעונה שעברה ובעונות קודמות .  הדבר היחיד שנבנה שם בהתמדה הוא הכתם סביב קריירת האימון של יצחק שום ,  שמתגלה כמאמן שיכול לבוא אך ורק לקבוצות מוכנות כמו מכבי חיפה של אברהם גרנט או הפועל תל אביב של דרור קשטן ולתת לשחקנים הקיימים ליהנות מההפקרות לרגע ,  אבל בשום צורה שהיא לא לבנות קבוצה רצינית ולהתגבר על מגרעות .  
יצחק שום הוא ודאי לא האשם היחידי .  מועדון רציני לא יכול להסתפק בהצהרות שהוא נתן לשחקנים דקות משחק ,  מועדון רציני בודק מה לא בסדר אצלו ולמה שחקנים לא מוצאים בו מסגרת רצינית להתעסק רק בכדורגל .  אבל גם במסגרת הקיימת ,  רשימת המחדלים של יצחק שום היא בלתי נתפסת .  שחקנים שבעבר היו סמל למקצוענות הפכו בהפקרות הנוכחית לסמל לשובע ,  ושלושה שערים לרשת מכבי תל אביב לא מספיקים אפילו לתיקו .  במוצ"ש החלו אוהדי בית"ר לנטוש את היציעים הרבה לפני שריקת הסיום ,  כשחלקם ממלמלים שאפילו ברביעייה שבית"ר ספגה בעונה שעברה מול הפועל תל אביב הם לא עזבו באמצע או התייאשו ממה שהקבוצה שלהם מסוגלת לנפק .  מאז ימי אלי אוחנה ומאיר פניג'ל אוהדי בית"ר לא התייאשו מהבינוניות הקיימת כמו העונה .  
המחדל הכי גדול של בית"ר הוא קובי מויאל .  לבית"ר אין קשר אחורי  מתי שום כבר יבין שדה לה האסה מעולם לא שיחק כקשר אחורי והוא בכלל מגן או קשר ימני ,  מתי ?  - בבני יהודה מויאל הוכיח מעל לכל ספק שהוא קשר אחורי ברמה גבוהה ,  אבל שבוע אחרי שבוע הקבוצה  שום וקורנפיין כאחד  מפספסת את הילד שלה .  מדכאים אותו ,  מאשימים אותו ,  במקום להבין אותו ולטפח אותו .  אותו דבר לגבי חן עזריאל ,  שפעם הוא המגן הימני הבא ופעם ניר רייכמן הבא ,  אבל עזריאל לא הוכיח את עצמו כמו מויאל .  אם שום חושב שאחרי כל המחדלים האלה הוא יוכל פתאום לזרוק את מויאל למים העמוקים מול הפועל תל אביב ,  אם שום חושב שמישהו מכל אותם שחקנים יציל אותו פתאום ,  מוטב כבר שיחשוב על הקבוצה הבאה שלו .  רמז :  זו כבר לא תהיה קבוצה גדולה .  מה שהתחיל בטעות היסטורית במכבי חיפה ייגמר בקרוב בקבוצות שהולמות יותר את כישורי האימון שלו  בבית"ר .  בית"ר תל אביב .
 שהפרשן ניצן שירזי ביקר את טוטו תמוז על שלא סחט פנדל מול מכבי תל אביב ,  והתעקש להמשיך לעמוד על הרגליים בדרך להחמצה שכמעט קבעה 4:4 .  ממתי אנחנו מעודדים צוללנים ? 
אם ראשי בני סכנין ימשיכו לחפש מגרעות במשטרת ישראל ,  הם יוכלו למצוא כאלו בשפע .  השימוש בגז מדמיע לפיזור המהומות במשחק מול אחי נצרת היה מקומם ,  גזעני ,  אלים ומיותר .  סגירת אצטדיון דוחא גם היא מקוממת ,  גזענית ,  אלימה ומיותרת .  אבל בעצם ההתעסקות שלהם הכמעט אינסטינקטיבית בקיפוח ובאפליה הם יוצרים נזק לא פחות גדול מהנזק התדמיתי הענק שנוצר בסופ"ש בקליטתן של קבוצות המגזר בליגה היהודית .  
בעצם העברת האחריות למשטרה ,  סכנין פוטרת את אוהדיה ,  שהם האחראים הבלעדיים לבושה שמי יודע מתי תימחק .  בעצם ההצהרות שלה ,  סכנין הופכת את האשמים לקורבנות ומעודדות אותם להמשיך להתנהג כפי שהתנהגו ,  וחמור מכך :  להמשיך לחשוב שלא הם אלו שהיו לא בסדר .  הם נותנים לגרעין ההרסני את הפתרון הקל ומזנים את אלו שבאמת נפגעים מהגזענות כלפי החברה הערבית .  מה לעשות ,  לא תמיד הממסד אשם ומגזר חלש חייב לדעת לבקר את עצמו כדי להתחזק .  אם ראשי סכנין היו מפשפשים טיפה בזיכרונם ,  הם היו מגלים שמשטרת הצפון ,  הגרועה ביותר באבטחת אירועי ספורט וחסרת הניסיון מכולן ,  פגעה בעונה שעברה גם באוהדי הפועל תל אביב בקרית שמונה .  במקום זה הם בחרו להנציח עוד קצת את רגשי הנחיתות ואת ההתנהגות הנחותה של קומץ אוהדי סכנין .
 עד עכשיו ,  הפועל תל אביב עושה רק טוב למכבי חיפה .  הקבוצה של אלישע לוי כבר מזמן היתה צריכה להוריד את הרגל מהגז ,  לחפף קצת ,  לזלזל מעט ,  לנוח יותר ,  אבל אין ספק שהנוכחות של הפועל תל אביב והיכולת של הגוטמנים עוזרים לאלישע לוי למצוא עוד כמה טיפות בלימון הסחוט .  בחיפה לא רק מודעים לכך שהאליפות תלויה בהם ,  הם מיישמים זאת ולא נותנים להזדמנות לחמוק מידיהם .  עכשיו וינסנט אניימה נוסע לאליפות אפריקה ,  מכבי חיפה יוצאת לסדרת משחקים מול העולות החדשות  שתי עובדות שמסדרות לאלישע לוי הזדמנות אפילו להגדיל את הפער בצמרת לכדי משהו שגם צמצום הנקודות בחצי לא ישנה .
 
שמונה זה בצד
אחרי שנים בהן לא נתן לכוכבים לצמוח לידו ,  אבי נמני למד לזוז הצידה ולתת את הבמה לשחקנים .  חמי אוזן סוגר מחזור ומכין את שום לשלב הבא בקריירה

