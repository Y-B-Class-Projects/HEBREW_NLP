פרק ראשון : " הכל בגלל תום "
 כשמפגשיו הרומנטיים של אסף גולשים לזירה המקוונת ,  הוא נלכד ברשת חברתית וברשת של שקרים .  מתוך  " הכל בגלל תום "
 קרה בינינו משהו רע .  יותר מרע ,  משהו נורא .  אני מאמין שאני מתחיל להבין .  לאט ? לאט אני מצליח להשלים את הפאזל ,  והתמונה שמשתקפת אלי מפחידה .  נעשו דברים אסורים ,  אנשים נפגעו ,  עולמות קרסו ,  שקרים נחשפו .  היה כל כך חשוך ,  לילות ארוכים בלי שינה .  שום דבר בעסק הזה לא מתיישב עם ההיגיון הבריא .  כל כך הרבה שאלות נשארו פתוחות .  קשה ומפחיד להירדם בלילה כשאתה לא מבין מה לעזאזל קורה איתך .  אני מפחד שאולי יש מישהו שלא הספקתי להכיר ,  ומקווה שאין מישהו שבחר לירות לעצמו בראש ולסיים בגלל זה את חייו .  
אז החלטתי לכתוב .  היה קשה להתחיל .  תהיתי איך מנסחים בכלל מכתב כזה .  הרגשתי שזה מסובך מדי .  היה נדמה לי שאני מצליח ומיד מחקתי הכל ,  השתדלתי לא להתייאש וניסיתי שוב מהתחלה .  כך ישבתי שעות ארוכות ,  מנסה ומתאכזב מכך שאינני מוצא את הנוסח המתאים .  בסופו של דבר הבנתי שזה לא מכתב של ירייה ראשונה .  לא אוכל להתיישב ולכתוב ולתת ללב לצרוב לבדו את המילים הנכונות .  מה שגורם לי להתעקש ולהמשיך הלאה הוא חזק יותר מרגש ,  חזק הרבה יותר מתחושה .  זו ההכרה בכך שמדובר במציאות פגומה  משהו שמעולם לא למדתי איך לעכל .  לא אשתף איש במכתב הזה ולא אחפש עצות מהי הדרך הנכונה להעלות את הדברים על הכתב .  אעשה זאת לבד .  לא אמהר .  אמחק ואתקן .  אבחר היטב את המילים ואתכנן בקפידה את המסרים .  לבסוף אמצא את הנוסח הראוי למכתב שכזה ,  ואחרי שאדפיס אותו ,  אקפל את הדף לשניים ואכניס אותו לתוך המעטפה הכחולה שקניתי במיוחד .  את המכתב אשלח לעצמי  צעד מפתיע ,  הא ?  עד כמה שזה מוזר ,  אני מרגיש שזו הדרך הנכונה לסיים את האירוע הזה  ואת זה אעשה ברגע שאסע .  
למכתב הזה יש מטרה אחת ויחידה והיא סגירת מעגל .  אינני יודע כמה זמן איעדר ,  אבל בסוף אחזור .  אני נשבע שאחזור משם ,  וכשזה יקרה אמצא את המעטפה הכחולה אצלי בתיבה .  אשלוף אותה ,  אעלה במדרגות ,  אכנס לדירה שלי ,  אתיישב ואדליק סיגריה ,  אוציא את המכתב ואקרא אותו לעצמי בקול ,  לאט ובשקט .  אקרא אותו פעם אחת ויחידה .  לא אשמור אותו אצלי ,  לא אכניס אותו למגירה ,  למכתב הזה יהיו חיים קצרים ,  ולאחר שאסיים לקרוא ,  יסתיים תפקידו בעולם .  לא אשרוף אותו ,  כמובן ,  גם לא אמעך ולא אקמט אותו  אניח אותו אחר כבוד בפח האשפה .  ובו ברגע אצא ,  ללא תהייה ,  לדרכי החדשה .  
אל דאגה ,  אני לא מנסה לשחק את תפקיד הגבר המחוספס .  לא אסתיר את הרגש ולא אנסה לטשטש את האהבה שהיתה .  עם זאת ,  למכתב תהיה צורה קצת משונה ,  לא ממש סטנדרטית ,  את זה א ? ת בטח היית מבינה .  לא יהיה בו שימוש בקלישאות דוגמת  " אני מבולבל "  או  " אני צריך זמן לעצמי ",  ובטח שלא יתאים אם אכתוב בו ש"זו לא את זה אני ".  כי זה לא המצב .  אני מרגיש שצפוף מאוד במקום שבו אני נמצא ,  מנותק וכמעט מנוטרל .  אני שבוי בעולם של שקרים ומאמין שאת ממשיכה לעקוב מרחוק ,  בדרכים המיוחדות לך .  רק אלוהים יכול להבין את מה שאת עושה ,  והוא אולי היחיד שיכול גם לספק את התשובה לשאלה :  למה ?  
את יודעת מה הבעיה שלי עכשיו ?  הבעיה שלי היא שאת חכמה ושיש לך כישרון מדהים ,  שמאפשר לך לסובב את העולם על האצבע הקטנה .  אבל גם לך יש בעיה והיא שאני זוכר הכל ,  עד הפרט האחרון ,  ואני לא לבד .  
הלוואי שיכולתי לעמוד מולך ולהזכיר לך את הלילה שבו אמרת לי שיש רגעים שהעולם משנה את צורתו המוכרת והרגילה .  כשלא הבנתי אותך ,  הסברת שיש רגעים שבהם עולם המושגים שעליו מושתתים החיים סופג זעזוע .  אמרת שיש רגעים שהזעזוע קל ואפשר להמשיך לחיות אחריו ,  אבל התעקשת וניסית לגרום לי להאמין שיש רגעים שבהם עוצמת הזעזוע חזקה עד כדי כך שהעולם עומד מלכת .
 הדברים האלה עדיין מהדהדים לי בראש .  היום אני מבין למה התכוונת ומה עמד לנגד עינייך כשדיברת כך .  אבל את טועה  זה לא ייגמר כאן .  העולם לא יעמוד מלכת והפרשה הזאת לא תיעלם מבלי להותיר סימן .  
אם היה אפשר לקלף את הציור מהקיר הייתי מכניס גם אותו למזוודה .  יש דברים שפשוט קשה להיפרד מהם .  לא שזה היה ציור מעניין במיוחד ,  אבל כל כך הרבה שנים הוא ליווה אותי ,  עד שפתאום נראה לי מוזר להמשיך בלעדיו .  בכלל ,  קשה להניח לעבר ,  אבל אומרים שלפעמים צריך פשוט להמשיך הלאה .  אין ספק שהייתי חייב לדלל את תכולת המגירות שלי ,  למשל .  די בטוח שלפחות חצי ממה שיש בתוכן כבר מזמן לא נחוץ לי .  
ישבתי בחדר שלי ותהיתי מה לעזאזל חשבתי כשהחלטתי לשמור את הנייד הראשון שלי ?  כל כך גדול ומגושם .  מובן שבזמנו היה לו ערך רגשי ,  אבל כבר כמה שנים שהפך למעמסה .  גם את ארון הבגדים הייתי חייב לדלל .  היו בו חולצות ומכנסיים שלא לבשתי שנים ,  וגם כמה זוגות נעליים שזמנם עבר .  היו גם כמה פריטים מכוערים שקיבלתי במתנה ולא לבשתי מעולם .  
בשבילי ,  לעבור לגור לבד היה צעד חשוב ומאתגר .  ידעתי שהשלב הזה תוקף בדרך כלל את בני גילי אחרי תקופה ארוכה ,  שבה הם לא מפסיקים להגיד , " נוח לי בינתיים ,  ההורים דואגים לכל מה שאני צריך ולא חסרה לי פרטיות ."  היו גם כאלה שאמרו שאחרי שאעבור לדירה משלי לא ארצה לחזור לבית ההורים לעולם .  שמעתי הרבה שטענו כך ,  וקיוויתי לגלות את זה בעצמי .  
הארגזים הלכו ונערמו ליד דלת הכניסה .  התרגשתי נורא ,  כמו לפני הגיוס או לפני נסיעה לחו"ל .  אבל בעזיבת הבית יש עוד משהו  ניתוק מגע מהמשפחה .  וזה לא היה לי קל בכלל .  עדיין לא הבנתי את משמעות הדבר מכיוון שהייתי עסוק ונרגש מהשינוי הצפוי ,  אבל אז זה קרה .  אמא הסתכלה עלי וכל כמה שניסתה ,  לא הצליחה להסתיר את התרגשותה .  היא היתה עצובה .  האמת ,  היה ברור לי שכך יהיה .  אני הבן הבכור ,  ולכן גם עבורה דברים לא יהיו עוד כשם שהיו בעבר .  כשתומר הגיע בבוקר המחרת ,  בשבת ,  ידעתי שזהו  זה קורה עכשיו .  העמסתי על הרכב הענקי שהבאתי במיוחד מהצבא את כל הארגזים והריהוט החדש .  את הטלוויזיה ,  הסטריאו ,  הגלשנים ,  הנעליים והבגדים .  מסביב לרכב עמדו אמי ,  אחותי וגם אבי ,  שהגיע במיוחד .  תהיתי אם יבחר להגיע .  אחרי הכל ,  הוא גר במקום אחר והנסיעה לבית אמי בשעה מוקדמת כל כך דרשה ממנו השקעה .  
הבוקר הפך את האירוע לקליל ,  אולי אפילו קליל מדי .  אני משוכנע שאילו היתה שעת לילה מאוחרת ,  הייתי צריך לשכנע את אמא להפסיק לעשות פרצוף עצוב והיא היתה מתעקשת שאלו אינן דמעות שזולגות מעיניה ..  .  עלינו לרכב והורי נכנסו בחזרה הביתה .  דנה אחותי התמקמה מאחור ותומר שאל אותי אם אני מוכן . " חכה שנייה ,"  אמרתי וזרקתי מבט אחרון על השכונה היחידה שהכרתי מימי .  ידעתי שהרגע הזה לא יחזור לעולם .  זכרתי את כל הפעמים שאהבתי משהו או מישהו אהבה שלמה ,  ואחרי שהתרחקנו  האהבה התפוגגה .  זכרתי כמה פעמים כאב לי שתקופה הסתיימה .  כמה פעמים קיוויתי לא לשכוח ולשמור על קשר לעולם .  
זה קרה כשסיימתי את היסודי ואת החטיבה ,  כשסיימתי תיכון וטירונות .  זכרתי במיוחד כמה אהבתי את חברי בקורס הקצינים ,  ואיך הבטחנו שאחרי כל מה שעברנו יחד נשמור על קשר חם .  זה לא קרה .  זה לא קורה כמעט אף פעם .  בעצם ,  תומר הוא היחיד שאיתו שמרתי על קשר גם אחרי הקורס ,  אבל זה לא ממש נחשב ,  הכרנו עוד קודם .  גדלנו יחד באותה השכונה .  ידעתי שכשנתחיל לנסוע אשאיר את הילדות שלי מאחורי .  ביקשתי להתעכב עוד דקה ,  יצאתי מהרכב ונעמדתי על המדרכה .  סרקתי כל פרט ,  צילמתי את הנוף בעיני וביקשתי לנצור את הרגע ההוא לעד .  
יכול להיות שנסחפתי קצת כי אחרי דקה או שתיים שמעתי את אמי קוראת מהחלון , " נו ,  מה יהיה ?  אתה עוד פה ?  חשבנו שנפטרנו ממך ."   " אל תשחקי אותה שמחה ,"  עניתי . " את היחידה פה שעצובה ."  יכולתי להישבע שאני מבחין בעיניים שמציצות אלי מכמה וכמה חלונות של הבתים השכנים .  החלטתי לשחרר עקיצה קטנה . " אמא ,  את יכולה להעביר את המסר :  מהיום כל השכנות הזקנות שלך יכולות לישון צהריים במנוחה .  מצדי הן יכולות לישון עשרים וארבע שעות ביממה .  לא יהיו יותר מסיבות בגינה ,  ולא ישמעו את המערכת שלי מפציצה .  לא ישמעו אותי מגיע הביתה עם מוזיקה באמצע הלילה ,  ולא יהיו יותר חברים שישבו מתחת לבית עד הבוקר .  מהיום  דממה ."  אמי שלחה אצבע אל שפתיה ועיניה נפערו באלם של מבוכה .  יכולתי להישבע שהמחשבה שחלפה באותו רגע בראשה היתה : " אתה מבייש אותי נורא ."  
כעבור שנייה שמעתי את טובה ,  השכנה ממול , " אני מחכה לזה כבר שנים ,  לך כבר !  רק תשמור על עצמך ,  ילד ,  ותבוא כל שבוע להביא לאמא שלך כביסה ."   " אל תכניסי לו רעיונות לראש ,  שמעת אותי ?  !  "  הגיבה אמי במהירות . " בשביל זה קניתי לו מכונה חדשה ."  הייתי חייב לטרוק את הדלת בכוח בפעם האחרונה .  ללא ספק סוג של מחאה .  טפחתי לתומר על הכתף . " הלאה ,  אחי  סע !  "  תחילת הנסיעה היתה מצחיקה .  דנה לא הפסיקה לחייך ,  ואמרה שהתנהגתי בחוצפה כשצעקתי בקולי קולות בשמונה בבוקר .  והיא היתה בטוחה שטובה השכנה ממש נעלבה שקראתי לה זקנה . " סגור על ההחלטה שלך ?  "  שאל תומר וצחק .  כאילו יכולתי להתחרט .  האמת היא שדיברנו על זה לא מעט .  הוא חשב שזה מוקדם מדי ,  אבל אני הרגשתי שזה בדיוק הזמן .  הדברים הסתדרו לי טוב .  הצורך לעזוב את הבית לא התעורר בי כך פתאום .  זה קרה בעקבות תהליך שהתבשל בי לאורך זמן .  רציתי שינוי .  הייתי בן עשרים וארבע והיה ברור לי שסיימתי את הפרק של עיר הולדתי חיפה .  רציתי להתחיל מהתחלה ,  להכיר עולמות אחרים .  בשלב מסוים הטריד אותי שאני מכיר רק דרך חיים אחת .  רציתי יותר ,  הרגשתי שחסרות לי חוויות ,  רציתי לראות צורות חיים אחרות .  אמנם טיילתי בחו"ל לא מעט ,  אבל אף פעם לא לאורך זמן .  רציתי לראות איך מתנהגים בני גילי שתבנית חייהם שונה .  
רציתי להכיר כאלה שסיימו את התיכון והמשיכו מיד לאוניברסיטה או למכללה .  כאלה שלא חוששים מפיגועים ,  שלא איבדו חברים ,  שלא יודעים בכלל מה זה צבא .  כאלה שלא חייבים פסיכומטרי ולא מוכרחים לשפר בגרויות ולקרוע ת'תחת במכינה .  כאלה שאין להם מושג מה זה המזרח התיכון ,  מה זה לבנון ומהי רצועת עזה ,  או סתם כאלה שישאלו אותי אם רכבתי בכל בוקר לבית ספר על גמל .  רציתי לבלות תקופה במקום שבו אוכלים כל מה שאפשר ,  חוגגים חגים מגניבים  איך יכול להיות שאני כבר בן עשרים וארבע ועדיין אין לי תמונה עם סנטה קלאוס ,  למשל ?  עניין אותי איך נוהגים בכבישים במקומות אחרים ,  ואם בכל מקום בעולם שומעים כל הזמן על הרוגים ותאונות דרכים .  רציתי לראות מקומות שיש בהם טלפונים סלולריים חדשים ומשוכללים יותר ,  בערך באותה המידה שבה רציתי לחיות זמן ? מה במקום שבו אין סלולריים בכלל .  רציתי לצאת לבד לבר ,  מין קטע כזה ,  רק אתה והעולם .  התביישתי לעשות את זה בחיפה ,  הרי אנשים מכירים אותי שם .  
רציתי להכיר חבר'ה שעושים דברים הזויים ,  אפילו להכיר כאלה שאצלם אפשר לשטוף את המכונית בצינור מים בלי להרגיש עם זה רע .  רציתי מרחק מהעולם המוכר ,  אבל הייתי קצין בשירות קבע ,  ולא יכולתי אפילו לחלום על יותר ממעבר לתל אביב הרחוקה .  כעבור שעה היינו בתל אביב .  כשהגענו לדירה שטפנו ,  סיידנו ,  התקנו מנורות ,  חיברנו מפסקים ,  תלינו תמונות והרכבנו את מערכות הסטריאו והחשמל .  סידרנו את הספות ,  הרכבנו ארונות ,  שברנו בטעות כמה כלים והתחלנו להפיח בדירה רוח חיים .  דנה הזמינה שתי חברות ,  ואני קראתי לשני חברים טובים משכבר הימים שגרים לא רחוק מהמרכז .  מערכת הסטריאו התחילה לנגן ושיחררה לחלל הבית מוזיקה בקצב מטורף ,  עד שבשלב מסוים התחילה לשרור שם תחושה של מיני ? מסיבה .  הייתי באופוריה ,  שמח ומאושר .  בשבע בערב החלה מסכ ? ת הפר ? דה המתבקשת .  קיבלתי מהחברים חיבוקים חמים ומילה טובה על הדירה החתיכה .  אחרי שתומר ודנה קמו ונסעו לחיפה ,  לא יותר משנייה אחרי שהתניעו ונעלמו ,  הבנתי שנשארתי לבד .  חשתי מעין נפילת מתח .  
כל כך הרבה זמן ציפיתי למעבר ,  תיכננתי את ההובלה ,  ארזתי מזוודות וארגזים .  סידרתי הכל בצורה טובה ,  רק ברגע ? שאחרי לא השקעתי מחשבה .  והנה הוא כאן :  מצאתי את עצמי יושב לבד וסביבי שקט מאיים .  דממה .  הרגשתי רע .  כמו בפעם ההיא בכיתה ד' כשנרדמתי בשיעור מחשבים ,  וכשהתעוררתי בשתיים בצהריים גיליתי שנעלו אותי בכיתה .  אם לא הייתי צורח ומושך את תשומת לבה של המנקה ,  כנראה הייתי נאלץ לבלות שם את הלילה ,  וכמו שאני מכיר את ההורים שלי ,  משטרת ישראל כבר היתה נכנסת לפעולה .  ישבתי במרפסת והסתכלתי אל הרחוב .  הייתי עצוב .  ראיתי אנשים הולכים ממקום למקום ,  שמעתי מוזיקה בוקעת מחלונות הבתים הסמוכים וחשבתי ,  כולם סביבי צעירים ,  כולם שמחים ,  מאושרים ,  ואני לבד עם עצמי ,  לא מכיר אף אחד .  
אף פעם לא הייתי לבד ,  תמיד הייתי מוקף חברים .  יש כאלה שיכולים ליהנות משקט ,  אבל אני אף פעם לא הייתי כזה .  שקט גרם לי אי ? שקט .  בתור ילד שנאתי את ההגדרה המטופשת של שעת הצהריים   " שתיים עד ארבע זה זמן מנוחה ".  הייתי מרדן ,  ובדרך כלל שיכנעתי את החברים לבוא למשחק כדורגל במגרש .  אני חושב שבגלל זה אבא של תומר תמיד אמר בישיבות הורים שאני פושטק .  זו לא שאלה של חינוך ,  וגם לא סימן לכך שהורי נכשלו .  פשוט מין אופי שכזה .  אחותי הקטנה דנה היא הדוגמה ההפוכה .  אף אחד לא הכריח אותה ,  ובכל זאת ,  בשנייה שהיתה מסיימת לאכול ארוחת צהריים ,  היתה מסתגרת בחדרה ולא יוצאת עד שסיימה את כל שיעורי הבית .  זה היה משגע אותי .  ניסיתי לגרום לה להפסיק להתנהג בצורה אחראית כל כך .  היא לא הקשיבה לי ,  ולכן מרגע שהיתה נועלת את חדרה ,  הייתי עסוק במזימות כדי להוציא אותה ממנו .  הייתי קושר בובות בחבל ומשלשל אותן מהגג לעבר חלונה ,  מוריד את ה"שלטר "  וגורם להפסקת חשמל ,  שופך מים בכניסה לחדרה ,  עושה קולות של חיות ומזיז רהיטים וצועק  " רעידת אדמה !  "  היו אפילו פעמים שניסיתי להיכנס לחדר שלה מחלון המטבח ,  אבל היא היתה נחושה להמשיך בשלה ,  ולמרות שהיתה צעירה ממני בחמש שנים ,  תמיד נזפה בי .  כשזה לא עזר היתה מאיימת להתקשר להורים ולספר שאני מפריע לה .  גדלתי מאז ,  והיום אני כבר לא היפראקטיבי כל כך ,  אבל בכל זאת ,  שעות השקט הראשונות בדירה היו קשות .  הזכרתי לעצמי שהחיים הטובים לא יבואו כך פתאום בשנייה שאתחיל את חיי בעיר הזרה .  אז לקחתי נשימה עמוקה ,  נעלתי נעלי ספורט וירדתי לרחוב לריצה .  היה נחמד ,  הרגשתי כאילו אני רץ במדינה זרה .  רצתי ורצתי בערך שעה ,  ומרוב התלהבות כמעט שלא מצאתי את הדרך חזרה .  כשחזרתי לדירה התקשרתי לחברים ולידידות ,  ובסוף התקשרתי גם הביתה לדווח שהכל מצוין וקרסתי למיטה לשינה ארוכה .  


פרק ראשון : " הכל בגלל תום "
 כשמפגשיו הרומנטיים של אסף גולשים לזירה המקוונת ,  הוא נלכד ברשת חברתית וברשת של שקרים .  מתוך  " הכל בגלל תום "
 
