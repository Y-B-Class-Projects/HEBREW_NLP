גביע צרפתי :  בורדו כבר לא יכולה לחלום על טרבל
מונאקו הגיעה לשבאן דלמאס והפתיעה עם ניצחון 0:2 שהדיח את האלופה מהגביע .  גם מארסיי ,  טולוז וראן הודחו ,  פ.ס.ז' עלתה 
חלומות הטרבל של בורדו נופצו לרסיסים הערב  ( רביעי )  ,  כשמונאקו הגיעה לסטאד שבאן דלמאס והפתיעה את האלופה בניצחון 0:2 .  ג'ימי טראורה הבקיע ראשון בדקה ה-27 והלחיץ את אנשי בורדו המצפים ללוח משחקים עמוס ,  ובדקה ה-53 מוסא מאזו נעץ את השני והדיחה את האלופה .  לפחות עכשיו ללורן בלאן יש פחות דאגות מעומס צפוי .
 ההפתעות בגביע הצרפתי נמשכות .  טולוז ,  ללא כוכבה הפצוע אנדרה פייר ג'יניאק ,  הובכה עם הפסד 2:0 לברסט מהליגה השנייה .  רומן פוייה בדקה ה-74 ורישאר וויזאר בפנדל בדקה ה-87 כבשו למדורגת שנייה בליגת המשנה .  קבוצת החובבים קובילי הדיחה אתמול  ( שלישי )  את ראן עם 0:1 ועלתה לרבע הגמר הגביע הצרפתי .  המגן סבסטיאן ווגואה הבקיע את שער הניצחון עבור הקבוצה מהליגה הרביעית ,  שסיימה את דרכה של מי שניצחה רק בשבת האחרונה 2:4 את האלופה בורדו .  
מחזיקת הגביע גנגאן ,  המשחקת בליגה השנייה ,  הפסידה 1:0 לבולון ונפרדה מהתואר .  אלכסנדר קובייליה כבש את השער הביתי הראשון של בולון מאז ה-6 בדצמבר .  פריס סן ז'רמן המאכזבת נהנתה משער של לודוביק ז'ולי וניצחה 0:1 את וסול ,  במשחק בו שתי הקבוצות סיימו בשערה שחקנים  ( סטפן ססניון הורחק מפ.ס.ז' )  .
 גם סושו בין שמונה העולות ,  אחרי 1:4 קל על בווה מהליגה השלישית .  סנט אטיין עבדה קשה ,  אך לבסוף ניצחה 0:2 את ואן .  דימיטרי פאייה כבש בדקה ה-80 והצעיר עמנואל ריבייר הכפיל בתוספת הזמן .
 אוקזר הביסה 0:4 את פלאבנק הקטנה ,  במשחק השלמה מהסיבוב הקודם .  אירניוש ילן הפולני הבקיע צמד ,  בנואה פדרטי ודלווין נ'דינגה התכבדו גם הם בשערים .  גם מארסיי הודחה מהגביע בתום משחק השלמה מהסיבוב הקודם בשל הפסד 3:1 ללאנס .  עיסאם ג'מה הטוניסאי כבש פעמיים במחצית הראשונה וטואיפילו מאולידה הוסיף את השלישי בדקה ה-57 .  מארסיי הצליחה להחזיר רק פעם אחת כשבנואה שיירו קבע את התוצאה הסופית כעבור ארבע דקות .  

גביע צרפתי :  בורדו כבר לא יכולה לחלום על טרבל
מונאקו הגיעה לשבאן דלמאס והפתיעה עם ניצחון 0:2 שהדיח את האלופה מהגביע .  גם מארסיי ,  טולוז וראן הודחו ,  פ.ס.ז' עלתה 

