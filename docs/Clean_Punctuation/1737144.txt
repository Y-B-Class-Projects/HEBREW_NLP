לא הצייר הצרפתי
אור גרוסמן והטיפות בחוץ גרמו לנו לבקר בחנות של רנואר .  קבלת הפנים הייתה ממש נעימה ,  בעיקר מצד הבגדים
משהו טוב קורה החורף לרנואר .  אחרי כמה שנים בהן היה נדמה שהקולקציות שלהם מורכבות מתרגום מאוחר מדי של טרנדים עולמיים ,  ושהלוגו שלהם התמלא באבק ,  שנותר מהדהירה קדימה של קסטרו ,  הקולקציה החדשה מוכיחה שהפלפל מתחיל לחזור .
 נראה שהשקיעה בעונות הקודמות החלה דווקא עם פתיחתה לפני כשנתיים וחצי של רשת 24/7 ,  חברת הבת של רנואר ,  המכוונת לקהל צעיר .  באופן מפתיע ,  וכמעט מעליב בשביל האחות הגדולה ,  רנואר החלה להיראות משעממת ,  ממחזרת ואפילו מעט טרחנית ,  אל מול הקוליות המגניבה של 24/7 .  אמנם בחיטוט קפדני אפשר היה למצוא פריטים חמודים למדי ,  אבל העניין הכללי אבד .
 לעומת כל אלה ,  קולקציית החורף הזה היא מרעננת ומעיזה והלא התעוזה האופנתית היא שהיתה חסרה כל כך בשנים האחרונות .  אחת הבשורות העיקריות היא הדגש על סגנון הקז'ואל ,  שמספק תשובה הולמת לרשתות הזרות והישראליות כאחד ,  ברמת העיצוב והאיכות ,  במגבלות הקונפקציה ובהתאמה למחירים.בקולקציית הנשים נמצא עיצוב נקי ברובו ומוצלח מאוד של מעילים דמויי עור בעיצוב צבאי ;  וריאציות שונות על מעילי נפוליאון העשויים מבדים שונים כמו טריקו ובדי פיו  ( דמוי עור )  ,  בצבעי פיץ' עדינים ועד כחול עמוק כהה .  גם חולצה מכופתרת נאה בהדפס פרחוני אך בצבעוניות מפתיעה של צבעי הסוואה נמצאו בסקציה הזו .
 תשומת הלב שהקדישו מעצבי הקולקציה לשנות התשעים ולגראנג' ,  מתבטאת גם היא יפה בקולקציה .  חולצות בטן משתלבות יפה עם מכנסוני ג'ינס ,  שנמשכים עד לאמצע הירכיים ולשם שינוי לא נגמרים בקו הישבן .  המכנסונים מציעים בגזרתם תפיסה מלהיבה ,  שמתחברת למגמה הכללית להעלות את קו המותניים של המכנסיים ,  כפי שמסבירה ליטל מעוז ,  סטייליסטית הבית .
 במסגרת האורבנית המאגניבה שהוצגה גם שמלת מקסי מטריקו ,  מוצלחת ביותר ,  קולית ובלתי מתאמצת .  ניתן לומר שהקולקציה הרומנטית מתוקה ונעימה ,  נטולת חידושים או תעוזה ,  אך מספקת את הסחורה באופן מוצלח למדי .  מיני קרדיגנים בצבעוניות מושכת וגרפיקה מעניינת ,  חולצות שקופות ועדינות למראה .  לעומת זאת קולקציית הערב מוצלחת פחות ,  גם ברמת העיצוב וגם ברמת האיכות ובחירת הבדים .  התחום הזה עוד חלש לטעמי ,  ואולי מתאים לפלח שוק נכבד ,  אבל רחוק מלבשר בשורות אופנתיות .
 קולקציית הגברים מורכבת ממספר קבוצות השראה ,  ביניהן ה"קולג' בלוז ",  אותו קו שחוזר על עצמו מדי עונה  ( וטוב שכך )  ,  בשמות שונים ,  וכולל חולצות משובצות ,  ג'ינסים כחולים וקרדיגנים דקים .  האחרונים זוכים לנקודות זכות בזכות גרפיקה מבריקה ,  כמו קרדיגן לנשים בדוגמת פסי רוחב בשחור-לבן ,  שיכול לספק תשובה אולטימטיבית אפילו לגבר-גבר שוחר האופנה ,  שחושק במראה טיפה נועז .  פריט מוצלח נוסף מקולקציית הסריגים הוא סוודר עבה וצמרירי ,  פתוח ונרכס עם כפתורים ,  שהוא בין הפריטים הסקסיים ביותר בעיני לכל גבר ,  ולצידו מעיל טרנץ' גברי ,  בצבע חום-קאמל דווקא ,  שמשווה לו מראה מילטנטי מעט .  מעין מראה סובייטי מעניין .
 הבעיה העיקרית עם הקולקציה של רנואר היא החנויות בהן היא נמכרת .  חווית הקנייה שמציעה רנואר טעונת שיפור :  אם רק המוכרים היו קצת יותר סולידיים ,  המוזיקה פחות רועשת ובובות חלון הראווה היו במראה קצת יותר עדכני ,  היה כיף לעשות שופינג ברנואר ,  לפחות כמו להסתכל על הבגדים .
 והממתק לקינוח ,  שחייבים לדבר עליו ,  הוא הפרזנטור המדויק עוז זהבי .  הליהוק פשוט גאוני ,  ואפילו אור גרוסמן מחווירה לעומת הכריזמה המעולה של בן זוגה לצילומים ,  שבהחלט מוסיף ומייצג את כל הפלפל הזה שהיה חסר כל כך ברשת לאחרונה .
 ז'קטים ומעילים :  219-699 שקלים ;  חצאיות :  99-329 שקלים ;  מכנסיים :  99-339 שקלים ;  ג'ינסים :  199-319 שקלים ;  סריגים 119-279 שקלים ;  שמלות :  89-349 שקלים

לא הצייר הצרפתי
אור גרוסמן והטיפות בחוץ גרמו לנו לבקר בחנות של רנואר .  קבלת הפנים הייתה ממש נעימה ,  בעיקר מצד הבגדים

