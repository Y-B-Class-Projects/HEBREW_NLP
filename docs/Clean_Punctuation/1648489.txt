בשורה רעה למובטלים :  פג תוקפן של ההקלות לזכאים לדמי אבטלה
עקב הירידה בשיעור האבטלה פגו ההקלות שקיצרו את תקופת האשכרה
החל מהיום  ( 1 במארס )  ,  פג תוקפן של הקלות למובטלים הזכאים לדמי אבטלה ,  עליהן הוחלט במסגרת עסקת החבילה שיזמה ההסתדרות עם הממשלה והמעסיקים.ההקלות ,  שהופעלו החל מיוני 2009 ,  קיצרו את תקופת האכשרה למובטלים  ( תקופת העבודה הנדרשת כתנאי לקבלת דמי אבטלה )  כל עוד במשק שררה אבטלה גבוהה של 7.5% או יותר .  על פי הקלות אלה ,  מובטל שצבר 9 חודשי עבודה בלבד  ( ולא 12 חודשים )  היה זכאי לדמי אבטלה .  ההקלות ניתנו כששיעור האבטלה במשק עמד על 8% מכוח העבודה ,  והן נועדו לסייע למובטלים שנפגעו מן המשבר הכלכלי וטרם צברו את תקופת האכשרה הנדרשת לקבל דמי אבטלה.אתמול פירסמה הלשכה המרכזית לסטטיסטיקה נתונים מעודדים על מצב האבטלה במשק ,  על פיהם שיעור הבלתי מועסקים ברבע האחרון של 2009 היה  " רק "  7.4% מכוח העבודה במשק .  לפיכך ,  החל מהיום ,  על פי ההסכם ,  פג תוקפן של הקלות הזכאות לדמי אבטלה .  דמי האבטלה ישולמו רק למי שעמדו בתנאי הזכאות הקבועים בחוק ,  כלומר מי שצברו 12 חודשי עבודה מתוך 18 החודשים האחרונים .  עם זאת ,  מי שהתייצב עד 28 בפברואר האחרון בשירות התעסוקה וצבר 9 חודשי עבודה בלבד עד שאיבד את מקום עבודתו ,  יהיה זכאי לדמי אבטלה על פי התנאים המקלים.לדברי מנכ"לית המוסד לביטוח לאומי אסתר דומיניסיני ,  קיצור תקופת האכשרה שניתנו למובטלים הקל על אוכלוסיה זו בהתמודדות עם המשבר בשוק העבודה .  לדבריה ,  עלות ההסכם ,  שמומן על ידי משרד האוצר ,  היתה 100 מיליון שקל .
 
בשורה רעה למובטלים :  פג תוקפן של ההקלות לזכאים לדמי אבטלה
עקב הירידה בשיעור האבטלה פגו ההקלות שקיצרו את תקופת האשכרה

