יועצו של אובמה :  נטיל סנקציות נוספות על אירן
ארה"ב לא מרפה מהלחץ על אירן ,  יועצו של אובמה לענייני גרעין ,  גרי סאמור ,  אמר כי ארה"ב ובעלות בריתה מתכננות הטלת סבב נוסף של סנקציות על אירן . " הן לא יוסרו עד שדאגותינו ייפתרו ". 
האם יוטל סבב נוסף של סנקציות על אירן ?  שלושה ימים אחרי שסבב שיחות הגרעין האחרון עם אירן הסתיים ללא תוצאות מדווח הערב  ( שישי )  עיתון הניו יורק טיימס כי יועצו הבכיר של הנשיא אובמה לענייני גרעין ,  גרי סאמור ,  אמר כי ארה"ב ובעלי בריתה מתכננות להטיל סבב סנקציות נוסף על אירן בשבועות הקרובים .  לדבריו , " מטרת הסנקציות היא לבחון את גובהו של סף הכאב של אירן ".  סבב שיחות נוסף בין אירן למערב מתוכנן להתקיים בחודש הבא אך סאמור טוען כי אירן הסכימה לשיחות ככל הנראה כי  " היא מאמינה שהיא יכולה להשתמש בשיחות על מנת להחליש את הסנקציות הקיימות ולהימנע מצעדים נוספים ".  
" התכנית הזו לא תעבוד ",  אמר סאמור . " אחרי השיחות בז'נבה אנו ובעלי בריתנו נחושים בדעתנו לשמר ואפילו להגביר את הלחץ על אירן .  אנחנו צריכים לשלוח לאירן מסר שאם היא תימנע ממשא ומתן רציני הסנקציות רק יוחרפו והן לא יוסרו עד שדאגותינו ייפתרו ". 
סאמור התייחס לתולעת סטוקסנט שפגעה על פי העדויות ביכולת הפעולה של הצנטריפוגות באירן . " אני שמח לשמוע שיש להם צרות עם הצנטריפוגות ",  אמר סאמור . " אנחנו ובעלות בריתנו עושים כל שביכולתנו כדי לסבך את המצב עוד יותר ". 

יועצו של אובמה :  נטיל סנקציות נוספות על אירן
ארה"ב לא מרפה מהלחץ על אירן ,  יועצו של אובמה לענייני גרעין ,  גרי סאמור ,  אמר כי ארה"ב ובעלות בריתה מתכננות הטלת סבב נוסף של סנקציות על אירן . " הן לא יוסרו עד שדאגותינו ייפתרו ". 

