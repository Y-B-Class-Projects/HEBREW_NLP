עומר דמארי ,  רמי גרשון ואושרי רואש זומנו לסגל הנבחרת
פרננדז פרסם את שמות 26 שחקני הנבחרת לקראת המשחקים מול קרואטיה ויוון .  אלרואי כהן ,  דור מלול ,  ועמית בן שושן זומנו .  בניון בפנים למרות הפציעה ,  פרננדז :  אולי הוא ישחק ביוון ,  אך לא נסכן אותו .  על הסגל :  שילוב של וותיקים וצעירים ,  כמו שהצהרתי שאעשה
צילום ועריכת וידאו :  נועם אשל
מאמן נבחרת ישראל ,  לואיס פרננדז ,  פרסם הבוקר  ( רביעי )  את הסגל לצמד המשחקים מול קרואטיה  ( תשיעי באוקטובר ברמת גן )  ויוון  ( 12 באוקטובר בפיראוס )  במסגרת מוקדמות יורו 2012 .  ההפתעה התורנית של הצרפתי :  זימון בכורה למספר שחקני הנבחרת הצעירה :  דור מלול ,  אלרואי כהן ,  עומר דמארי ורמי גרשון .  חלוץ בית"ר ירושלים עמית בן שושן ובלם הפועל חיפה אושרי רואש זומנו גם הם .
 אליניב ברדה החלים מהפציעה ושב לסגל ,  כמו גם בירם כיאל ,  ביברס נאתכו ,  איתי שכטר ורוברטו קולאוטי .  שוער בית"ר ירושלים ,  אריאל הרוש ,  ששוחרר מצמד המשחקים הקודם לצעירה ,  שב לסגל וישמש כמחליפו של דודו אוואט .  בגזרת הלגיונרים ,  זימן פרננדז את תמיר כהן ,  אלמוג כהן ,  דקל קינן וטל בן חיים למרות שהם ממעטים לשחק .  
כצפוי ,  יוסי בניון זומן למרות הפציעה ,  אך אם הקפטן לא יהיה כשיר ,  אוואט יענוד את הסרט .  השמות הבולטים שהושארו בחוץ הפעם הם קשר הפועל תל אביב אביחי ידין ,  חברו לקבוצה בן סהר וחלוץ גנט הבלגית שלומי ארבייטמן .  
הסגל המלא :  
שוערים :  דודו אוואט ,  אריאל הרוש ,  אוהד לויטה
הגנה :  דקל קינן ,  דני בונדר ,  דדי בן דיין ,  טל בן חיים ,  יואב זיו ,  רמי גרשון ,  אושרי רואש 
קישור :  תמיר כהן ,  אלמוג כהן ,  בירם כיאל ,  ביברס נאתכו ,  ליאור רפאלוב ,  גילי ורמוט ,  ערן זהבי ,  אייל גולסה ,  יוסי בניון ,  דור מלול 
התקפה :  עמית בן שושן ,  איתי שכטר ,  אליניב ברדה ,  עומר דמארי ,  אלרואי כהן ,  רוברטו קולאוטי .
 בסך הכל ,  זימן פרננדז סגל רחב מאוד בן 26 שחקנים .  הצתרפתי הסביר את ההחלטה בפתיחת דבריו : " סגל של 26 בידיעה שיש לנו שני משחקים מאוד חשובים .  לאחר המשחקים מול מלטה וגאורגיה ,  בהם השגנו ארבע נקודות ,  אנחנו יודעים שאנחנו עומדים לפני שני משחקים קשים .  אני מקווה שנגד קרואטיה אצטדיון רמת גן יהיה מלא והאוהדים ידחפו אותנו .  בבית הזה יש שתי נבחרות שאמורות להיות יותר טובות מאיתנו - קרואטיה ויוון . 
" התוצאה שהשגנו בגאורגיה הייתה טובה .  עכשיו אנחנו מארחים את קרואטיה שהיא קבוצה מאוד טובה עם שחקנים מצוינים .  אנחנו צריכים להתכונן טוב ,  יהיה לנו שבוע להכין את הנבחרת .  לקחנו 26 שחקנים בסגל שמשלב צעירים ומנוסים .  כמו שאמרתי מההתחלה אני רוצה סגל מאוזן .  אני מאוד בוטח בנבחרת ".  
פרננדז התייחס לזימונו של בניון למרות הפציעה : " בנבחרת יש דוקטור ויש מאמן .  יש לנו את הזכות לקחת את השחקן ושהרופא יבדוק באיזה מצב בניון נמצא .  בכל מקרה ,  לא נסכן אותו .  יכול להיות שבניון לא ישחק נגד קרואטיה ,  אבל כן ישחק נגד יוון ".  
המאמן המשיך להתייחס לרשימה המפתיעה :  נבחרת ישראל היא נבחרת של כל המועדונים שמשחקים בליגה בישראל .  מאמן נבחרת מזמן את השחקנים הכי טובים שיש .  אפשר להסכים ואפשר לא להסכים .  אני מנסה לראות הרבה שחקנים .  כמו אלרואי כהן ,  שנמצא בכושר טוב ונמצא בנבחרת .  גם לקחתי את עמית בן שושן כי הוא נמצא בכושר טוב מאוד ". 

עומר דמארי ,  רמי גרשון ואושרי רואש זומנו לסגל הנבחרת
פרננדז פרסם את שמות 26 שחקני הנבחרת לקראת המשחקים מול קרואטיה ויוון .  אלרואי כהן ,  דור מלול ,  ועמית בן שושן זומנו .  בניון בפנים למרות הפציעה ,  פרננדז :  אולי הוא ישחק ביוון ,  אך לא נסכן אותו .  על הסגל :  שילוב של וותיקים וצעירים ,  כמו שהצהרתי שאעשה

