החלטות עקרוניות בבחירת ההשקעה 
בסדרת כתבות זו נציג את הצעדים הנחוצים כדי לרכוש דירה להשקעה .  והשבוע :  כיצד לקבוע את אזור ההשקעה ,  שקלול היחס בין תשואה לסיכון ובחירת שותפים
המדריך להשקעה משפחתית בנדל"ן >  >  בשבוע שעבר תיארנו את הצורך המשפחתי בהכנסה נוספת ,  והצגנו את ההשקעה בנכס מניב למגורים כאלטרנטיווה הולמת להשגת המטרה .  עוד הדגשנו שהיות שמדובר בסכומי כסף גבוהים ,  הן אלה הנלקחים מההון העצמי הן אלה שמלווה לנו הבנק ,  יש להשקיע חשיבה מוקדמת ולתכנן נכונה את כל מאפייני העסקה ,  כדי למקסם את הרווחיות שלה ולמנוע טעויות .  לאחר ביצוע ההחלטה על רכישת נכס מניב כהשקעה ,  יהיה עלינו לתכנן את כל מרכיבי העסקה .  תחילה עלינו להגדיר מהי מטרת ההשקעה .  האם יעד ההשקעה הוא להניב לנו את הסכום הגבוה ביותר לתקופה אינסופית ?  האם ביום מן הימים יגור אחד הילדים בנכס ?  האם חשוב שהנכס יהיה סחיר למכירה מהירה ?  כל תשובה תפנה אותנו לנכס אחר .  כך ,  למשל ,  נכס מניב בנתיבות יכול להניב תשואה גבוהה מזו שתתקבל באזור המרכז ,  אך סחירות הנכס צפויה להיות נמוכה יותר .  גם גובה ההשקעה הוא מרכיב שמשפיע על סוג ופרופיל הנכס .  מה סכום הכסף הפנוי העומד לרשותי ?  כסף פנוי הוא הסכום שבאפשרותי וברצוני לגדר לתקופה ארוכה ,  כלומר כסף שסביר להניח שלא אדרש לממש בשנים הקרובות .  משתנה נוסף הוא רמת הסיכון .  השקעה בדירות למגורים מוגדרת לרוב כהשקעה בסיכון נמוך .  עם זאת ,  קיימים גורמי סיכון עיקריים שיש לקחת בחשבון :  ערך הדירה עלול לרדת עם הזמן ,  ויש גם סיכון הכרוך בעבודה מול שוכרים בעייתיים .  נהוג לומר כי בהשקעות קיים מתאם חיובי בין סיכוי גבוה לסיכון גבוה ,  ולהיפך :  סיכון נמוך יניב תשואה נמוכה .  יש להגדיר מראש איזה סוג משקיע אני ,  מהי רמת הסיכון והסיכוי המועדפת עלי ,  ומהן יכולותיי הפיננסיות לעמוד בסיכונים אלה .  גם שאלת המיקום של הנכס חשובה .  בכדי לקבל תשואה מרבית על הנכס ,  הן בתקופת היותו נכס מניב הן בשלב המימוש ,  על הנכס להיות מבוקש ככל האפשר ,  הן לשכירות הן למכירה .  מנגד ,  נכס באחד מהאזורים המבוקשים במדינה ,  כמו מרכז תל אביב ,  לרוב יניב תשואות נמוכות .  עלינו להחליט מראש על מיקום שיהווה פשרה בין תשואה לביקוש .  בהחלטה זו יש להימנע מטעות נפוצה ,  בה נבחר לרכוש נכס באזור הנוחות שלנו - אזור המוכר לנו היטב מתקופת הלימודים ,  העבודה או המגורים .  אין הכרח שאזור זה יניב את המטרות שהגדרנו להשקעה .  מנגד ,  יש לקחת בחשבון שנכס מניב ידרוש את תשומת הלב שלנו בעתיד ,  ולכן מומלץ שמיקומו יהיה במרחק גישה סביר .  עניין נוסף הוא שאלת השותפים .  אנו צפויים לשני שותפים אינטגרליים בכל עסקה :  בן/בת הזוג ורשות המסים .  עם זאת ,  ביכולתנו לבחור לצרף שותף נוסף לעסקה - חבר ,  קרוב משפחה ,  שותף עסקי ועוד .  לשותפות זו יתרונות רבים :  סכום כסף רב יותר לביצוע ההשקעה ,  יכולת פיזור השקעות משותפות ,  פעילות משותפת ומהנה יחדיו ,  חלוקת מטלות לביצוע ועוד .  מובן שהשותפות טומנת בחובה גם חסרונות כמו מחלוקות עתידיות .  עלינו להחליט מראש אם ברצוננו לבצע את הרכישה עם שותף או לבד .  עלינו לשאול את עצמנו גם מהם לוחות הזמנים שלנו לביצוע העסקה .  רובנו עסוקים בפעילות אינטנסיווית יומיומית ,  במשפחה ובעבודה .  השקעה מסוג זה דורשת ,  לפחות בשלב הראשון ,  זמן לא מועט ,  שיוקדש ללימוד ובחירת האזור ,  חיפוש ואיתור הנכס ,  וביצוע המטלות הכרוכות ברכישה ,  בלקיחת ההלוואה ובניהול הנכס .  כחלק מהתכנון הכולל ,  יהיה עלינו לתכנן את לוחות הזמנים ולהקצות מועדים שבועיים קבועים כבר בשלב הראשוני .  אל תחכו לתקופה שבה יהיה לכם זמן פנוי ,  כי זמן כזה תמיד יחסר .  המרכיבים לתכנון העסקה שצוינו לעיל נכונים לגבי העסקה הראשונה וכל עסקה נוספת .  עם זאת ,  במידה שברשותנו הון עצמי מספק וברצוננו לרכוש סל נכסים מניבים ,  נידרש לתכנון מקיף יותר - תוך ניתוח מספר רב של אזורים עד לבניית תמהיל ההשקעה הנכון .  תכנון נכון של התהליך יגדיר בצורה המיטבית את הנכס ומאפייניו :  מיקום ,  פרופיל הנכס ,  גודלו ,  מספר החדרים ,  קומה רצויה וגיל המבנה .  מאפיינים אלה מהווים בסיס איתן לתשואה הצפויה מהנכס ,  הן זו שמתקבלת מדמי השכירות הן זו שתושג כתוצאה מהשבחה עתידית .  בהצלחה .  הכותב הוא מומחה בהשקעות בנדל"ן מניב ,  יועץ ,  מרצה ומחבר הספר : " נדל"ן בג'ינס ".  שאלות ותגובות באתר :  www.rej.co.il

החלטות עקרוניות בבחירת ההשקעה 
בסדרת כתבות זו נציג את הצעדים הנחוצים כדי לרכוש דירה להשקעה .  והשבוע :  כיצד לקבוע את אזור ההשקעה ,  שקלול היחס בין תשואה לסיכון ובחירת שותפים

