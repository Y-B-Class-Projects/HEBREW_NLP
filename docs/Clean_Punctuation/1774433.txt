המסחר בוול סטריט נסגר בירידות שערים 
נאסד"ק ירד ב-0.2% ,  דאו ג'ונס ירד ב-0.1% ,  ו-500 S & P ירד ב-0.2% .  גם בשוק האג"ח הממשלתיות נרשמו ירידות ,  כשהתשואה על האג"ח לעשר שנים עלתה ל-3.37%
בורסות וול סטריט נסוגו משיא של 28 חודשים למרות שלל נתוני מקרו כלכליים חיוביים שפורסמו היום בארה"ב .  שוק האג"ח הממשלתיות האמריקאיות נסגר בירידות ,  והתשואה על האג"ח ל-10 שנים עלתה ב-0.03% לרמה של 3.37% .  
מדד דאו גונס ,  אשר נסגר אתמול ברמתו הגבוהה ביותר מאז שלהי אוגוסט 2008 ,  ירד ב-0.1% לרמה של 11,569 נקודות ;  מדד S & P 500 ירד בראשונה זה ארבעה ימים ,  ואיבד 0.2% לרמה של 1,257 נקודות .  מדד S & P 500 ,  אשר עלה ב-6.7% מתחילת החודש ,  נמצא בדרכו לעלייה החדה ביותר שרשם בחודש דצמבר מאז שנת 1991 ;  מדד הנאסד"ק נסוג ב-0.2% לרמה של 2,662 נקודות .  
שורה של נתוני מקרו כלכליים חיוביים פורסמו היום בארה"ב .  קצב הצמיחה בפעילות העסקים באזור שיקגו זינק במפתיע בדצמבר לרמה הגבוהה ביותר זה למעלה מ-22 שנים ,  ומספר תביעות האבטלה הראשונות בארה"ב ירד בשבוע שעבר לרמה הנמוכה ביותר מאז יולי 2008 .  מספר החוזים למכירת בתים קיימים בארה"ב גדל בנובמבר בשיעור חד מהצפוי ,  והשלים בכך עלייה רביעית בחמישה החודשים האחרונים ,  והריבית על המשכנתאות בארה"ב עלתה בשבוע החולף לשיא של שבעה חודשים ,  אם כי בסיכום שנתי היתה הריבית ברמה הממוצעת הנמוכה ביותר זה 55 שנים .  
מדד מנהלי הרכש של מגזר הייצור באזור שיקגו עלה בדצמבר לרמה של 68.6 נקודות - הרמה הגבוהה ביותר זה למעלה מ-22 שנים - לעומת 62.5 בנובמבר ,  מסר היום מכון המחקר ISM .  כלכלנים צפו ירידה של המדד לרמה של 61 נקודות .  זה החודש ה-15 ברציפות בו נמצא המדד מעל לרמה של 50 נקודות .  קריאה של המדד מעל לרמה זו מצביעה על התרחבות הפעילות ,  ואילו מדד מתחת לרמה של 50 נקודות משקף ירידה בפעילות העסקים .  מספר תביעות האבטלה הראשונות בארה"ב ירד בשבוע שעבר ב-34 אלף לרמה של 388 אלף - רמה הנמוכה ביותר מאז יולי 2008 - כך מסר היום משרד העבודה האמריקאי .  
הירידה שנרשמה היתה חדה באופן ניכר מתחזיות הכלכלנים אשר צפו 415 אלף תביעות .  נתוני השבוע הקודם תוקנו מעט כלפי מעלה ל-422 אלף תביעות לעומת 420 אלף תביעות שעליהן דווח במקור .  הממוצע הארבע-שבועי - אשר נחשב לפחות תנודתי - ירד בשבוע שעבר ל-414 אלף - הרמה הנמוכה ביותר מאז שלהי יולי 2008 .  
מספר החוזים למכירת בתים קיימים בארה"ב גדל בנובמבר ב-3.5% לאחר זינוק של 10% באוקטובר ,  מסר היום איגוד סוכני הנדל"ן בארה"ב  ( NAR )  .  העלייה היתה חדה מתחזיות הכלכלנים אשר צפו עלייה של 0.8% .  עם זאת ,  מספר החוזים בנובמבר היה נמוך ב-5% ממספרם בחודש המקביל בשנת 2009 .  
הריבית על המשכנתאות ל-30 שנה ,  הנחשבת למשכנתא הסטנדרטית בארה"ב ,  עלתה בשבוע החולף לרמה של 4.86% - הרמה הגבוהה ביותר מאז אמצע חודש מאי - לעומת 4.81% בשבוע הקודם ,  מסרה היום ענקית המשכנתאות פרדי מאק .  הריבית על המשכנתאות עלתה בשישה מתוך שבעה השבועות האחרונים ,  אולם עודנה נמצאת ברמות נמוכות מאוד במונחים היסטוריים .  רמתה הממוצעת של הריבית על המשכנתאות ל-30 שנה בשנת 2010 היתה כ-4.7% - הממוצע השנתי הנמוך ביותר מאז שנת 1955 - אמר היום הכלכלן הראשי של פרדי מאק ,  פרנק נותפט .  
חברת נובל אנרגי  ( 0.17%  ,  5.94 )  האמריקאית ,  השותפה בקידוח לויתן  ( 40% )  המשיכה להיסחר על רקע הודעת השותפות כי בקידוח מול חופי ישראל נמצאו 16 טריליון רגל מעוקב של גז טבעי - כמות הגז הגדולה ביותר שנמצאה בעשור האחרון בעולם בקידוחי גז במים עמוקים ,  ובהתאם לתחזיות של נובל אנרג'י מחודש יוני .  על פי ההערכות ,  שווי המאגר הוא כ-90 מיליארד דולר  ( לפני היוון )  .  

המסחר בוול סטריט נסגר בירידות שערים 
נאסד"ק ירד ב-0.2% ,  דאו ג'ונס ירד ב-0.1% ,  ו-500 S & P ירד ב-0.2% .  גם בשוק האג"ח הממשלתיות נרשמו ירידות ,  כשהתשואה על האג"ח לעשר שנים עלתה ל-3.37%

