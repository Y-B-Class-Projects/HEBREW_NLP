ירידות קלות באסיה מחשש שארה"ב תיסוג מתוכניות התמריצים
חברת התעופה האוסטרלית קואנטס צונחת ב-7.4% בעקבות ביטול מחלקה ראשונה
ירידות קלות נרשמו בבורסות אסיה הבוקר לאחר שפרוטוקול הבנק הפדרלי בארה"ב שפורסם אתמול הראה סימנים לכך שקובעי המדיניות בארה"ב שוקלים לסגת מתוכניות התמריצים המוניטריות .  בורסת טוקיו נסוגה ב-0.1% ;  הודו יורדת ב-0.4% ;  אוסטרליה מאבדת 0.3%.חברת התעופה האוסטרלית קואנטס צונחת ב-7.4% לאחר שהודיעה כי תבטל מחלקה ראשונה במרבית קוויה בשל צניחה של 72% ברווח במחצית השנה.פרוטוקול ישיבת הריבית האחרונה של הבנק הפדרלי הראה כי מספר חברים בועדת השוק הפתוח של הבנק הפדרלי  ( fomc )  תמכו בכך שהבנק המרכזי של ארה"ב יתחיל למכור אג"ח מגובות משכנתאות שרכש במהלך המשבר הכלכלי ,  ואשר הקפיצו את היקף הנכסים במאזני הבנק ליותר משני טריליון דולר .  עם זאת ,  חברים אחרים בוועדה הביעו חשש כי אם הבנק הפדרלי יתחיל למכור נכסים לפני שהתאוששות הכלכלה תהיה איתנה ,  הדבר עלול לפגוע בהתאוששות השווקים ובהתאוששות הכלכלה .  הוועדה דנה באסטרטגיות יציאה מההרחבה המוניטרית שהיתה הגדולה בהיסטוריה ,  ככל הנראה ,  ונועדה להשיב את השווקים למהלכם התקין בעקבות המשבר הפיננסי .
 
ירידות קלות באסיה מחשש שארה"ב תיסוג מתוכניות התמריצים
חברת התעופה האוסטרלית קואנטס צונחת ב-7.4% בעקבות ביטול מחלקה ראשונה

