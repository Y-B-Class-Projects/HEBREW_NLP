תאומי המריבה :  קיה סורנטו ויונדאי סנטה פה - טיולי שטח ואיכות חיים בכביש
אם נפשכם חשקה בטיולי שטח ואתם מתלבטים איזה ג'יפ הוא הבחירה הנכונה ?  אל דאגה ,  הכירו את  " תאומי המריבה "  ■ קיה סורנטו ויונדאי סנטה פה - עם נוחות נסיעה וביצועים מצוינים ,  שניהם ישרתו אתכם היטב
הקורא אריה ק .  מפרדס חנה לא ישן בלילות ,  הציפורניים שלו אכולות וכדי להירגע אין לו ברירה אלא להוריד חצי בקבוק יין .  מה מטריד את אריה ק .?  לא חיי הנישואים שלו וגם לא הקריירה .  מתברר שמה שמטריד את אריה ק .  הוא השאלה - רך או קשוח ?  או במלים אחרות - איזה ג'יפ לקנות .  אריה ק .  פנה אלינו במייל נרגש ,  ולמיילים נרגשים אנחנו תמיד עונים .  אז שלום ,  אריה יקר .  אולי כדאי שנפתח בהגדרות המדויקות - מה בין קשוח לרך .  אז ככה :  קשוח פירושו רכב כביש-שטח עם הילוכי כוח -גבוה ונמוך  ( high ו-low )  .  מה שכמובן חשוב הוא ההילוך הנמוך .  שילוב ההילוך הנמוך מפחית את יחס ההעברה של ההילוכים  ( לא משנה )  .  הדבר העיקרי שצריך לדעת הוא שהרכב נהפך לטרקטור - נוסע לאט לאט אבל עם הרבה מומנט .  משתמשים בהילוך הנמוך בעליות תלולות ,  בירידות מפחידות ובצליחת שטח טכני  ( מה זה שטח טכני ?  סלעים וכדומה )  .  רכב שטח קשוח מציע בדרך כלל מהלך מתלה ארוך יחסית ,  וזה אומר שהגלגל יכול לנוע מרחק גדול יותר מעלה-מטה .  זה אומר גם שלרכב יש רגליים ארוכות יותר שהוא יכול לשלוח לקרקע ולהיאחז בה .  זאת ועוד ,  לרכב שטח קשוח יש בדרך כלל שלדה חסונה יותר עם מרווח גחון גבוה יותר .  אז מה זה רך ?  רך מבוסס על מכונית נוסעים פרטית ואין לו הילוכי כוח או מהלך מתלה מרשים ,  והגחון שלו נמוך ופגיע .  טיולים ?  אתה חייב קשוח ועכשיו לשאלה במה לבחור .  התשובה תלויה בהעדפות ובתקציב .  העדפות - אם אתה מוכן להסתפק בטיולי שטח קלים ,  כלומר לא גיחות עומק לנגב ,  קח משהו רך .  אם חשובה לך נסיעה חלקה וקלה בכביש - רך .  אבל אם אתה רוצה לעשות טיולים של ממש בשטח - אתה חייב קשוח .  יש לי 200 אלף שקל ,  אומר לנו אריה בשיחת טלפון מפתיעה ,  ואני רוצה לטייל אך לא בהכרח לכבוש את מעלה זיק .  אז מה דעתך על קיה סורנטו או על יונדאי סנטה פה ?  הכוונה היא לסורנטו החדש או ליונדאי סנטה פה המחודש .  המחודש ,  משמע כלי הרכב עבר מתיחת פנים .  החרטום קצת יותר נקי ומודרני ,  ומה שחשוב יותר הוא מה שמסתתר בתוך החרטום - המנוע .  סורנטו החדש הוא חדש לגמרי וכיום הוא תאום כמעט זהה לסנטה פה .  קיה ויונדאי שייכים לאותו יצרן דרום קוריאני ,  המשווק תחת שני מותגים שונים .  דיזל ?  הבחירה הנכונה קיה סורנטו ויונדאי סנטה פה נמכרים בישראל בשתי תצורות מנוע :  הראשון הוא בנזין ארבעה צילינדרים מודרני ,  עם 174 כ"ס ב-6,000 סל"ד ו-23.2 קג"מ ב-4,200 סל"ד .  השני הוא דיזל מודרני 2.2 ליטרים ,  עם 197 כ"ס ו-44.5 קג"מ ב-1,800 סל"ד .  אם אתה שואל אותנו ,  הבחירה הנכונה היא הדיזל .  מדובר במנוע מעולה .  לא פחות .  הוא שקט ,  גמיש וחזק ביותר .  צריכת הדלק סבירה לחלוטין - 10 ק"מ לליטר בנסיעת מבחן לא רגועה .  המנוע הזה ,  אתה שומע ,  מוצלח יותר מזה שמותקן בטויוטה לנדקרוזר החדש .  וחוץ מזה ,  משודכת לו תיבת הילוכים אוטומטית חדשה בעלת שישה יחסי העברה .  בוץ ?  איכס !  בדקנו את שני הכלים ,  את סנטה פה ואת סורנטו ,  בשטח .  לא במקביל אלא זה אחרי זה .  קצת בוץ ,  קצת אבנים ,  טיפל'ה סלעים .  המסקנות הן כאלה :  שני הכלים מיועדים בעיקר לכביש .  הצמיגים שלהם סולדים מבוץ .  ברגע שהם מתכסים בקצת מהחום הלח הזה הם מאבדים כל קשר לקרקע ומתפרפרים חסרי אונים .  חוץ מזה ,  מהלך המתלה קצר עד מגוחך .  וזה מביך ומעצבן שהחבר שלך חולף בקלילות ביונדאי גאלופר ישנה ואתה אוכל חצץ .  אז המציאו מערכת שמזהה גלגלים מחליקים ובולמת אותם .  הבלימה הזאת מכריחה את כוח המנוע לעבור אל הגלגל הנגדי שלא מחליק ,  וכך למעשה מדמה מערכת של נעילת דיפרנציאל .  קוראים למערכת הזאת  " בקרת משיכה לשטח "  והיא עובדת יפה ומצילה הן את הסורנטו והן את הסנטה פה מפאדיחות .  דרכי עפר הן לא בעיה אז לגבי השטח צריך לדעת - דרכי עפר הם עוברים בלי בעיה .  טיולים עמוקים יותר ושטח טכני - בעיה .  אפשר לבדוק אופציה להחליף את הצמיגים למשהו קרבי יותר  ( צמיגי כביש-שטח ,  מה שנקרא  " חצי-חצי ")  - ואפשר למגן את הגחון כך שאם הוא יחטוף מכה ,  רק הרעש של המכה יטריד אתכם .  אבל עם קצת ניסיון ועם רגל עדינה על הדוושה הימנית ,  אפשר לעשות אתם טיולים יפים .  חשוב תמיד לזכור שרוב החיים עדיין מתנהלים  ( כמה עצוב )  בכביש - ושם שני הכלים מפגינים נוחות טובה וביצועים מצוינים .  העיצוב ?  עניין של טעם מהם בכל הזאת ההבדלים בין סורנטו לסנטה פה ?  היונדאי נהנה מתדמית טובה יותר בישראל ,  אם כי הפער הזה נסגר בהדרגה - הכלים החדשים של קיה הם הרי תאומים זהים ,  איכותיים לא פחות מאלה של יונדאי .  היתרון של יונדאי סנטה פה הוא מרווח גחון גבוה מעט יותר - 20.4 ס"מ לעומת 18.5 ס"מ .  לפער הזה יש משמעות בנסיעת שטח .  הגחון של סורנטו משתפשף/נחבט בקלות רבה יותר .  במחירים אין כמעט הבדל :  240 אלף שקל לסורנטו ,  245 אלף שקל לסנטה פה .  מבחינת העיצוב ההבדלים זניחים ,  בגדר עניין של טעם .  בשורה התחתונה :  שני הכלים האלה מומלצים .  שניהם מציעים מנוע דיזל מצוין ואיכות חיים בכביש .  שניהם מרווחים ואיכותיים .  שניהם יכולים להתמודד עם טיולי שטח נחמדים .
 
תאומי המריבה :  קיה סורנטו ויונדאי סנטה פה - טיולי שטח ואיכות חיים בכביש
אם נפשכם חשקה בטיולי שטח ואתם מתלבטים איזה ג'יפ הוא הבחירה הנכונה ?  אל דאגה ,  הכירו את  " תאומי המריבה "  ■ קיה סורנטו ויונדאי סנטה פה - עם נוחות נסיעה וביצועים מצוינים ,  שניהם ישרתו אתכם היטב

