רן גוראון הוא איש השיווק של 2009
סמנכ"ל השיווק של בזק נבחר לאיש השיווק של השנה בעקבות מהלך המיתוג מחדש המתמקד בתקשורת הביתית תחת הסיסמא  " בזק - הכי טוב בבית "  והשקת רשת ה-NGN
איגוד השיווק הישראלי בחר בסמנכ"ל השיווק של בזק רן גוראון כאיש השיווק של שנת 2009 .  התואר הוענק לו בכנס השיווק 2010 שהתקיים היום  ( ראשון )  במלון דיוויד אינטרקונטיננטל בתל אביב .  גוראון ,  שנבחר גם כאיש השיווק של ינואר 2009 ,  ניהל את המיתוג מחדש של בזק ,  במסגרתו התמקדה בזק בהרחבת השירותים בבית הלקוח תחת הסיסמא  " בזק - הכי טוב בבית ".  היום ,  לאחר כשנה מתחילת המהלך ,  בזק אחראית ל-90% מהרשתות האלחוטיות בבתים הפרטיים ומעל חצי מיליון מלקוחות החברה הצטרפו לרשת הביתית .  מהלך זה וכן השקת הרשת המהירה NGN לצד מהלכים נוספים הביאו לשיא ברווחיות החברה ולשיאים חיוביים בתדמיתה .
 רן גוראון מכהן כבר ארבע שנים כסמנכ"ל השיווק של בזק .  לפני כן היה סמנכ"ל שיווק בחברת ברק 013 ,  ולפני כן מנהל שיווק עסקי בחברת סלקום .  גוראון ,  41 ,  הוא בעל תואר ראשון בכלכלה ומנהל עסקים ו-MBA במנהל עסקים ,  שניהם מהאוניברסיטה העברית בירושלים .
 המועמדים האחרים לתואר איש השיווק של השנה היו שאר נבחרי  " איש השיווק של החודש "  ב-2009 ,  ובהם סמנכ"ל מדיה אינטראקטיבית בחברת החדשות של ערוץ 2 לירן דן ,  מנהל רשות המים פרופ' אורי שני ,  ראש אגף השיווק של אל על עמית לבני ,  סמנכ"ל השיווק של מעבדות מטרנה גלי ניר ,  סמנכ"ל השיווק של yes דרור בהט ,  דובר עיריית תל אביב-יפו הלל פרטוק ,  העורך הראשי של גלובס חגי גולן ,  בהבעלים של רשת  " רמי לוי שיווק השקמה "  רמי לוי ,  מנכ"ל תמי 4 דני טראגן ,  סמנכ"ל השיווק של גינדי החזקות שרון מומן ומנהל שיווק דטרגנטים בהנקל סוד גל שולמן .
 
רן גוראון הוא איש השיווק של 2009
סמנכ"ל השיווק של בזק נבחר לאיש השיווק של השנה בעקבות מהלך המיתוג מחדש המתמקד בתקשורת הביתית תחת הסיסמא  " בזק - הכי טוב בבית "  והשקת רשת ה-NGN

