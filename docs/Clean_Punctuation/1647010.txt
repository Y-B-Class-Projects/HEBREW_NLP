מנשה : " אין לנו שליטה על מה שקורה עם יאמר "
 קשר מכבי נתניה מעדיף להתמקד בצד המקצועי : " המשחק מול בית"ר חשוב .  צריכים לייצר רצף ,  אחרת לא עשינו כלום נגד חיפה "
 לאחר שניצחה את מכבי חיפה ואולי החזירה לחיים את מאבק האליפות ,  תנסה מכבי נתניה לא להחזיר לחיים את בית"ר ירושלים ולשמור על מקומם בפלייאוף העליון על חשבון הירושלמים . " המשחק מול בית"ר ירושלים מאוד חשוב והולך להיות לא פחות קשה מזה שהיה בשבוע שעבר נגד מכבי חיפה ",  סיפר מלך השערים והבישולים של נתניה ,  שלו מנשה ,  והתייחס לפיטורי יצחק שום . " תמיד כשיש שינוי בעמדת המאמן קורה משהו בקבוצה .  הדינמיקה שונה ,  יש התחייבות ולראייה מה שקרה אצלנו .  אני בטוח שהשינוי הזה ישפיע לטובה על בית"ר ,  אבל אנחנו באים מוכנים לכל משחק ובלי להסתכל יותר מידי על הקבוצה היריבה .
" כל המשחקים שנשארו לנו עד לסיום יהיו מאוד חשובים ,  ובמיוחד כשהרבה קבוצות נמצאות במצב שלנו ",  סיפר הקשר על המאבקים על הכרטיס לפלייאוף העליון . " אם לא ניקח נקודות השבוע או בהמשך אז לא עשינו כלום ,  כי אנחנו צריכים לייצר רצף של ניצחונות ואחרי זה להשתלב בפלייאוף העליון ". 
בימים הקרובים צפוי דניאל יאמר להודיע על המשך דרכו בנתניה ,  כשבצמרת הקבוצה מניחים כי הוא יודיע על עזיבה ,  או לכל היותר על הפסקת ההשקעה מכיסו והפיכתו ללא יותר מבעלים על הנייר בלבד ,  עד אשר יבוא מי שיסכים לרכוש את הקבוצה . " אנחנו השחקנים לא מתעסקים בזה ",  הכריז מנשה . " אנחנו באים להתאמן ולעשות את שלנו .  מעניין אותנו לדעת מה קורה עם יאמר ,  אבל אין לנו שליטה על זה .  מי שיצטרך לטפל בדברים שיקרו בשנה הבאה מטפל בזה ,  אני מקווה שדני יישאר כי זה יעשה טוב גם לשחקנים וגם לאוהדים בנתניה ". 

מנשה : " אין לנו שליטה על מה שקורה עם יאמר "
 קשר מכבי נתניה מעדיף להתמקד בצד המקצועי : " המשחק מול בית"ר חשוב .  צריכים לייצר רצף ,  אחרת לא עשינו כלום נגד חיפה "
 
