ליברמן :  מנסים ליצור נגדי דעת קהל עוינת
שר החוץ  " תהה "  במסיבת עיתונאים מדוע המשטרה פתחה בחקירה חדשה נגדו דווקא עכשיו .  לדבריו ,  זהו ניסיון לייצר  " מצג שווא "  כדי ללחוץ על מערכת המשפט . " הכל הכל עורבא פרח ",  הצהיר
 ( צילום :  טל אנגלנדר ,  עריכה :  עידן גוראל ודורון שטיין ) 
שר החוץ אביגדור ליברמן שוב תקף הערב  ( חמישי )  את המשטרה בגין החקירה החדשה המתנהלת נגדו .  במסיבת עיתונאים בתל אביב אמר ליברמן : " הוזהרתי עשרות פעמים שאסור לי להתייחס לחקירה ,  והם באופן שיטתי ומגמתי מייצרים מצג שווא ".  הוא הוסיף ש"הכל עורבא פרח ".  
" למה דווקא עכשיו ?  ",  שאל ליברמן את העיתונאים . " כל מצג השווא הזה נועד להפעיל לחץ על מערכת המשפט היועץ המשפטי והפרקליטות וליצור דעת קהל עוינת נגדי ".  הוא הדגיש כי בכוונתו  " לסיים את מלוא הקדנציה "  שלו כשר החוץ .
 לדברי שר החוץ , " זכותה של המשטרה לחקור כל איש ציבור .  מה שלא מקובל עליי זה שמצד אחד אוסרים עליי להתייחס לגופו של עניין .  אינני רשאי להציג את גרסתי ,  ומצד שני אתמול כל שעתיים באופן שיטתי מוציאים בצורה מעוותת כל פרט ופרט מבלי שאני יכול להגיב לגופו של עניין ".   אמש האשים ליברמן האשים את המשטרה בשיבוש הליכי החקירה החדשה המתנהלת בעניינו .  בעת הגשת עתירה לבג"ץ נגד סגירת התיק בעניין ההדלפות מחקירותיו ,  אמר ליברמן : " שעה קלה אחרי שיצאתי מחדר החקירות ,  כל הפרטים פורסמו על ידי לשכת המפכ"ל בצורה מעוותת .  זה היה שיבוש מכוון ומגמתי .  זה אמא ואבא של שיבוש הליכי החקירה ביחד .  הציפייה שלי היא שתתקבל החלטה לפתוח בחקירה נגד המפכ"ל על ההדלפה .  הועבר אתמול מכתב על שיבוש הליכי חקירה .  אין משהו שיותר זועק לשמיים .  אין שיבוש חקירה יותר בוטה וגס מזה ". 
לפני ארבעה ימים נחקר ליברמן במשטרה בחשד לשיבוש הליכי משפט והפרת אמונים .  הוא זומן לחקירה לאחר שבמהלך השבועות האחרונים נחקר שגריר ישראל לשעבר בבלארוס ,  זאב בן אריה ,  בחשד לביצוע עבירות שיבוש הליכי משפט ,  גילוי בהפרת חובה ומרמה והפרת אמונים .  במהלך החקירה עלה חשד כי שר החוץ קיבל לידיו מסמך סודי מהשגריר לשעבר .
 
ליברמן :  מנסים ליצור נגדי דעת קהל עוינת
שר החוץ  " תהה "  במסיבת עיתונאים מדוע המשטרה פתחה בחקירה חדשה נגדו דווקא עכשיו .  לדבריו ,  זהו ניסיון לייצר  " מצג שווא "  כדי ללחוץ על מערכת המשפט . " הכל הכל עורבא פרח ",  הצהיר

