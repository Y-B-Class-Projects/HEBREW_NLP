 " הצעות מיניות של אנשי דת - הטרדה מינית "
 הכנסת אישרה בקריאה טרומית שתי הצעות חוק המרחיבות את ההגדרה ל"הטרדה מינית ".  אנשי דת ייחשבו כמטרידים אם יציעו הצעות מיניות ,  גם אם המוטרד לא הראה שאינו מעוניין בכך
על רקע פרשת הרב מוטי אלון ,  מליאת הכנסת אישרה היום  ( רביעי )  בקריאה טרומית שתי הצעות חוק המרחיבות את הנסיבות שמוגדרות כ"הטרדה מינית ".  על פי הצעות החוק של חברי הכנסת עתניאל שנלר  ( קדימה )  וזבולון אורלב  ( הבית היהודי )  ,  הצעות או התייחסויות בעלות אופי מיני ממורה רוחני או דתי המופנות לאדם ,  כאשר הוא הגיע לקבל הדרכה רוחנית או במסגרת פעילות כזו ,  ייחשבו כהטרדה מינית ,  אף אם המוטרד לא הראה שהוא אינו מעוניין בכך .
 בנוסף ,  הצעת החוק קובעת כי ההתיישנות בגין עבירה על הטרדה מינית תחול רק אחרי שבע שנים ,  במקום אחרי שלוש שנים הנהוגות כיום .  הצעת החוק של אורלב מוסיפה גם חובה של מוסדות החינוך לנקוט באמצעים למניעת הטרדה מינית ,  ולטפל בכל מקרה של תלונה על הטרדה מינית .
 למרות סמיכות אישור הצעת החוק לפרשת הרב אלון ,  שנלר הדגיש כי הוא ביקש לדחות את ההצבעה מהשבוע שעבר ,  כדי שתהליך החקיקה יהיה במנותק מהפרשה .  גם הצעת החוק של אורלב ותיקה יותר מפרשת הרב אלון .  לראשונה היא הוגשה על ידי ח"כ גילה פינקלשטיין בכנסת ה-16 .  אורלב הגיש אותה שוב בכנסת הקודמת ,  ולפני שלושה שבועות היא הובאה לאישור ועדת שרים לחקיקה .
 שנלר אמר לאחר ההצבעה כי  " תיקון החוק למניעת הטרדה מינית בא לתת מענה למקרים בהם אדם פנה לקבלת הדרכה רוחנית או דתית ונוצל מינית בשל יחסי :  מרות ,  תלות והערצה .  חברה הרואה כערך את חופש הביטוי והעיסוק לצד שאר זכויות הפרט חייבת להציב לעצמה סייגים וגדרות ע"מ לשמר את אותם ערכים ". 
ואילו אורלב אמר לוואלה !  חדשות כי , " אני שמח שזכיתי היום לסתום את הפרצה שהיתה בחוק ,  שאפשרה לסמכויות דתיות ורוחניות להטריד מינית ולחמוק מהחוק .  עם השלמת החוק כל סמכות רוחנית ודתית תהיה כמו כל בעלת מרות שחלים עליה חוקים מחמירים האמורים למנוע הטרדה מינית על אלה שנותנים בהם אמון וכפופים למרותם ".  

" הצעות מיניות של אנשי דת - הטרדה מינית "
 הכנסת אישרה בקריאה טרומית שתי הצעות חוק המרחיבות את ההגדרה ל"הטרדה מינית ".  אנשי דת ייחשבו כמטרידים אם יציעו הצעות מיניות ,  גם אם המוטרד לא הראה שאינו מעוניין בכך

