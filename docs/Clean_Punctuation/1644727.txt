דאנטה סטולוורת' חתם בבולטימור
התופס ששוחרר מקליבלנד וקיבל חנינה מה-NFL ישחק ברייבנס בעונה הבאה .  גם ג'מאל לואיס שוחרר מהבראונס ,  שוקל פרישה
לאחר ששוחרר מהכלא וקיבל חנינה מהנהלת ה-NFL ,  חתם התופס דאנטה סטולוורת' לעונה בבולטימור רייבנס .  סטולוורת' נאסר ,  כזכור ,  ל-24 ימים בבית הכלא במיאמי ,  במסגרת עסקת טיעון שאליה הגיע לאחר שדרס הולך רגל למוות .  לפני כשבוע הוא שוחרר על ידי קבוצתו קליבלנד ,  כשבמקביל הודיעה הליגה על החזרתו לפעילות .  בולטימור החתימה אותו על חוזה של 900 אלף דולר ,  עם בונוסים אפשריים בסך 300 אלף דולר . 
" לעולם לא אחזיר לעצמי את הבוקר ההוא ",  אמר סטולוורת' , " בכל בוקר עד סוף חיי ארגיש את הנטל הזה .  הדבר היחיד שאני יכול לעשות הוא להיות אדם טוב יותר ולהזהיר אנשים מפני נהיגה בשכרות .  זה כבוד ופריבילגיה לשחק ב-NFL ,  ואני מודה לליגה על ההזדמנות ".  
ועוד על הקשר בין קליבלנד לבולטימור :  ג'מאל לואיס ,  הרץ האחורי ששיחק ברייבנס ומשם עבר לבראונס ,  שוחרר על ידי קליבלנד . " עדיין לא החלטתי לגבי המשך עתידי בליגה ",  אמר לואיס בן ה-30 ,  ששוקל פרישה ממשחק .  מארק סאנצ'ז ,  הקוורטרבק של הג'טס ,  עבר ניתוח בברכו ,  אותו הגדיר כמוצלח .  הוא צפוי לחזור לפני מחנה טרום העונה .  

דאנטה סטולוורת' חתם בבולטימור
התופס ששוחרר מקליבלנד וקיבל חנינה מה-NFL ישחק ברייבנס בעונה הבאה .  גם ג'מאל לואיס שוחרר מהבראונס ,  שוקל פרישה

