מוחמד גדיר חתם על חוזה חדש במכבי חיפה
החלוץ לא האריך את החוזה המקורי ,  לשנתיים וחצי נוספות ,  אך יהנה משדרוג משמעותי .  כיאל דחה הצעה כספית ודרש שדרוג
חלוץ מכבי חיפה ,  מוחמד גדיר ,  חתם אמש  ( שלישי )  על חוזה חדש במועדון .  על פי גורמים במועדון ,  גדיר בן ה-19 חתם על חוזה זהה באורכו לחוזהו המקורי ,  כלומר עד יוני 2012 ,  כאשר שכרו שודרג בצורה משמעותית . " החלטנו לשדרג את החוזה של השחקן מתוך הערכה ליכולתו וכחלק ממדיניות המועדון להשקיע בשחקנים צעירים תוצרת בית ",  אמר גורם בחיפה .  
אגב ,  העובדה שרק לפני מספר ימים שוכנע השחקן להיעזר בשירותיו של סוכן השחקנים פיני זהבי תרמה לזירוז החתימה .  
בנוגע למגעים עם בירם כיאל ,  הקשר טרם חתם על חוזה חדש .  אתמול הציעה חיפה לשחקן שכר של 39 אלף שקל בחודש ,  אך השחקן סירב להצעה ודרש שדרוג משמעותי יותר לחוזהו הנוכחי .  
אייל גולסה ,  שחתם אתמול חוזה לארבע שנים וחצי במועדון ,  ינסה בתום העונה לצאת לאירופה בכפוף לסעיף השחרור החדש שעומד על ארבעה מיליון יורו .  הבוקר נודע כי לפני שהשחקן יצא לחתום בחשאי בלאציו ,  הוא קיבל הצעה לחתום בקבוצת בורוסיה דורטמונד ,  אך שם החליטו לרדת מהעסקה בגלל העלויות הגבוהות .
 
מוחמד גדיר חתם על חוזה חדש במכבי חיפה
החלוץ לא האריך את החוזה המקורי ,  לשנתיים וחצי נוספות ,  אך יהנה משדרוג משמעותי .  כיאל דחה הצעה כספית ודרש שדרוג

