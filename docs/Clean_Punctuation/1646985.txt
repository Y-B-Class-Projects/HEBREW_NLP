אזרחים וחיילים חשודים בגניבת נשק מצה"ל
המשטרה עצרה שמונה תושבים מהצפון ובהם שני חיילים בחשד שגנבו כלי נשק ואמצעי לחימה מבסיסי צה"ל .  ששת האזרחים חשודים גם בייבוא וסחר בסמים מלבנון
שמונה בני אדם תושבי הצפון בהם שני חיילים נעצרו בחשד לגניבת כלי נשק ואמצעי לחימה מהצבא וסחר בסמים ,  כך הותר היום  ( רביעי )  לפרסום .  השמונה נעצרו לפני למעלה משבוע והמשטרה חושדת כי גנבו אמצעי לחימה וכלי נשק מבסיסי צה"ל בצפון וכן מאג מאחד הבסיסים שעל גבול הלבנון באזור הגליל העליון .  האזרחים חשודים בייבוא וסחר בסמים מלבנון .  רב פקד ערן שקד ממשטרת מרחב הגליל מסר לוואלה !  חדשות כי מחר תבקש המשטרה להאריך את מעצרם של השמונה בפעם השנייה בבית משפט השלום בעכו .  את הפרשה חוקרת המשטרה יחד עם המשטרה הצבאית החוקרת .  
שמונה מהעצורים הם תושבי ירכא ,  שניים תושבי חורפיש ואחד מתגורר במושב ברמת הגולן .  שני החיילים העצורים נמצאים בשירות סדיר ומשרתים בגדוד חרב .  
בעבר כבר נעצרו מספר חיילים מאותו הגדוד בגין חשדות דומים ולפני זמן קצר נגנבו כ-50 רימוני רסס מאחד הבסיסים מאזור הלבנון .  מפקד אוגדה בצפון הדיח מ"פ בבסיס ממנו נגנבו באירוע אחר שני מאגים .
 מדובר צה"ל נמסר כי  " בנושא זה מתנהלת חקירה משותפת של מצ"ח ושל משטרת ישראל .  אבטחת כלי נשק הינה נושא ראשון במעלה בצה"ל .  כל מקרה של גניבה מטופל בהתאם ". 

אזרחים וחיילים חשודים בגניבת נשק מצה"ל
המשטרה עצרה שמונה תושבים מהצפון ובהם שני חיילים בחשד שגנבו כלי נשק ואמצעי לחימה מבסיסי צה"ל .  ששת האזרחים חשודים גם בייבוא וסחר בסמים מלבנון

