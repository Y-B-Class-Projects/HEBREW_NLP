לאחר 15 שנה :  נקבעו הפיצויים לנפגעי התרמית בחברת רייכרט
החברה קרסה לאחר שנחשפה תרמית בדו"חות שלה ובתשקיף ההנפקה שפירסמה .  בית המשפט קבע כי משקיעים שהחזיקו במניותיה יפוצו ב-9 מיליון שקל .  שכר הטרחה שיקבלו עורכי הדין יהיה 1.3 מיליון שקל
 >  >  15 שנה לאחר שהוגשה תביעה ייצוגית לגבי תרמית במניות חברת רייכרט נתן אתמול בית המשפט המחוזי בתל אביב את גזר הדין בעניין .  זוהי הפעם הראשונה בהיסטוריה המשפטית בישראל שבה תובענה ייצוגית לגבי ניירות ערך מסתיימת בפסק דין .  את התביעה הגישו משקיעים ,  שטענו כי נגרמו להם הפסדים עקב פרטים מטעים שנכללו בתשקיף ההנפקה ובדו"חות הכספיים של חברת רייכרט תעשיות .  רייכרט עסקה בייצור מוצרי בטון ובשיווקם .  ב-1993 הוצעו ניירות ערך שלה לציבור ,  והיא גייסה כ-28.5 מיליון שקל .  כשנה וחצי לאחר מכן הודיעה החברה כי בכירים בה נעצרו בחשד לעבירות מס .  עקב כך צנחו מניות החברה והיא קרסה .  התובע המייצג ,  משה שמש ז"ל ,  רכש ב-1994 מניות ואופציות של רייכרט בסך של כ-60 אלף שקל .  בתביעתו האישית תבע פיצוי של 73 אלף שקל ,  ואת הנזק לקבוצה הייצוגית העריך בסכום מינימלי של כ-13 מיליון שקל .  כמה מהנתבעים הגיעו לפשרה עם התובעים ,  שלפיה ישלמו להם 10 מיליון שקל .  סמנכ"ל רייכרט תעשיות מנשה כהן וכן דן רייכרט ,  שהיה מבעלי השליטה בחברה ,  לא לקחו חלק בפשרה - והמשפט המשיך להתנהל נגדם .  ב-2002 נתן בית המשפט המחוזי בתל אביב פסק דין ראשון בעניין .  בפסק הדין נקבעה אחריותם של רייכרט וכהן ונפסק כי ישלמו 3.4 מיליון שקל .  ערעור שהוגש ב-2003 לבית המשפט העליון התקבל בחלקו .  בית המשפט העליון החזיר את הדיון בתביעה לבית המשפט המחוזי בתל אביב לצורך קביעה מחודשת של גובה הנזק ,  אופן חלוקתו ואופי החבות של הנתבעים .  אתמול ניתן פסק הדין הסופי של השופטת ד"ר מיכל אגמון-גונן .  השופטת יוצאת מנקודת הנחה שלפיה אילו בעלי המניות שאיבדו את כספם לא היו משקיעים ברייכרט תעשיות הם היו משקיעים אותו במניות אחרות .  לפיכך ,  כל הפסד שספגו עקב ירידות שערים בשוק כולו לא נוצר בשל ההטעיה ולכן יש לנטרלו .  השופטת קובעת כי יש לבסס את חישוב ההפסד על השינוי במחיר המניות לאחר חשיפת מעשי המרמה .  לשיטתה ,  הראיות מצביעות על כך שמחיר המניה לא הושפע ממידע על התרמית לפני מועד הגילוי :  3 באפריל 1995 .  לכן ,  הירידה החדה של 70% במחיר המניה מיד לאחר חשיפת התרמית היא הנזק שגרמה ההטעיה .  לפי אגמון-גונן ,  מי שרכשו ומכרו את המניות קודם לגילוי התרמית לא סבלו מנזק .  אגמון-גונן קבעה כי כהן אחראי לנזק ,  מפני שיזם והנהיג את רוב מעשי המרמה וההטעיה .  עם זאת ,  לדן רייכרט אחריות ל-10% מהנזק ,  מפני שידע כי קיים חשש לביצוע מעשי מירמה בחברה ,  אך לא עשה דבר כדי למנוע או לצמצם את פרסום הפרטים המטעים .  לפיכך החליטה השופטת כי רייכרט ישלם 10% מהנזק  ( כ-900 אלף שקל )  וכהן ישלם את השאר - 8.1 מיליון שקל ,  בתוספת הצמדה וריבית .  התובעים יוצגו על ידי עורכי הדין רמי בן נתן ונדב אולגן .  בית המשפט קבע כי שכר הטרחה שיקבלו השניים יהיה 1.3 מיליון שקל .  הגמול שנקבע לתובע הייצוגי הוא 400 אלף שקל .
 
לאחר 15 שנה :  נקבעו הפיצויים לנפגעי התרמית בחברת רייכרט
החברה קרסה לאחר שנחשפה תרמית בדו"חות שלה ובתשקיף ההנפקה שפירסמה .  בית המשפט קבע כי משקיעים שהחזיקו במניותיה יפוצו ב-9 מיליון שקל .  שכר הטרחה שיקבלו עורכי הדין יהיה 1.3 מיליון שקל

