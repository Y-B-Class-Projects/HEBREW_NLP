עובדי חברת החשמל דורשים :  עוד 3 מיליארד ש' לפנסיה 
ההסתדרות והוועד דחו את הצעת האוצר להסדר - והגישו הצעה יקרה בחצי מיליארד שקל ,  הכוללת גם ויתור על השבת חריגות השכר
 >  >  ועד עובדי חברת החשמל דורש להשיב לקופת הגמל  ( כפ"י )  3 מיליארד שקל ולבטל הלכה למעשה את דרישת המדינה להשיב את חריגות השכר מהן נהנו עובדי החברה .  בפגישה שקיימו שלשום יו"ר הסתדרות העובדים ,  עופר עיני ,  יו"ר ועד העובדים בחברה ,  דוד  ( מיקו )  צרפתי ,  הממונה על השכר באוצר ,  אילן לוין ומנהל רשות החברות ,  דורון כהן ,  הציגו עיני וצרפתי את דרישותיהם לגבי הסדר הפנסיה בחברת החשמל .  מדובר בהצעה להצמדת החבות הפנסיונית למדד תוך שקלול מדדי 2008-2009  ( כ-7.5% )  ופיצוי העובדים בשיעור של 5% .  ההצעה אינה כוללת את ניכוי הדרגות הלא-חוקיות להן זכו גמלאי החברה בשנים האחרונות ,  באופן המבטל למעשה את דרישת האוצר מהעובדים להשיב את כספי חריגות השכר מהן נהנו במשך שנים  ( כ-100 מיליון שקל )  .  ההצעה גם אינה כוללת את הפסקת ההזרמה של 175 מיליון שקל בשנה לגמלאים .  משמעותה הכספית המיידית של הצעה זו היא תשלום של 850 מיליון שקל ,  ובמונחים אקטואריים - כ-3 מיליארד שקל .  דרישה זו של ההסתדרות והעובדים באה כתגובה להצעת האוצר ,  לפיה תוצמד הפנסיה למדד  ( תוך שקלול 2008-2009 )  - כאשר העובדים יזכו לפיצוי בטווח 5%-12% ,  בהתאם לזכאותם ,  ובהתאם לפיצוי שניתן לעובדי המגזר הציבורי .  זאת כאשר דרגות הגמלאים ינוכו רטרואקטיבית משנת 2000 - ועובדי החברה יתחייבו להשבת חריגות שכר בהיקף 100 מיליון שקל .  משמעותה הכספית המיידית של הצעת האוצר נאמדת ב-350 מיליון שקל  ( בניכוי השבת חריגות השכר )  ,  ובמונחים אקטואריים - ב-2.5 מיליארד שקל .  למרות הצעתו הנדיבה יחסית של האוצר ,  הציגו ההסתדרות והעובדים דרישות גבוהות יותר ,  אשר צפויות להידחות משום חריגותן והאפליה המגולמת בהן כלפי שאר עובדי השירות הציבורי במשק .  קידום לאחר הפרישה לפני כשנה חשפה סדרת מאמרים ב-themarker כי מנגנון ההפרשות לפנסיה בחברת החשמל לא כלל תקרה מוגדרת לדרגות השכר של עובדי החברה וגמלאיה .  לפי מנגנון זה ,  עובד בחברה זכה לאחר פרישתו לקידום של 3.5 דרגות בממוצע ,  תוך שהוא מוסיף לשכרו הפנסיוני כ-7% בכל דרגה .  בעקבות בדיקה שערך אקטואר החברה ,  עלה עוד כי חישוב החבות לפנסיה התבסס שרירותית על עלייה שנתית של 2% בשכר גמלאי החברה - במקום על הנחת יסוד לפיה שכר הגמלאים נשחק ריאלית ב-1.5% מדי שנה .  תיקון זה אילץ את חברת החשמל למחוק 8.8 מיליארד שקל מהתחייבויותיה הפנסיוניות בדו"חותיה הכספיים האחרונים ,  שפורסמו השבוע .  בכך למעשה נדרשה קופת הגמל של העובדים להשיב לחברה סכום של כ-5 מיליארד שקל .  ואולם ההסכם המסתמן בין האוצר לעובדים ,  העתיד להצמיד את ההפרשות לפנסיה למדד ,  עשוי לפיכך לגרוע 2.5 מיליארד שקל לפחות מהחזר זה .  במקביל ,  אמורים עובדי החברה וגמלאיה להתחיל להשיב כ-100 מיליון שקל שקיבלו לכאורה שלא כדין במהלך השנים האחרונות .  זאת ,  בעקבות הוראת הממונה על השכר לוין מיוני השנה ,  בה דרש מחברת החשמל גם לעצור מיד תשלום של תוספות שכר חריגות שמשולמות שלא כדין לעובדיה ,  ונאמדות ב-175 מיליון שקל בשנה .  על חריגות השכר העיר מבקר המדינה כבר ב-99' ,  אך הטיפול בהן נדחה לאורך השנים .  בעקבות ההוראה הכריזה ההסתדרות על סכסוך עבודה ,  ועל לוין הופעלו לחצים להשהות את הדרישה כדי לאפשר את המשא ומתן  ( הלא קיים )  עם העובדים על יישום הרפורמה בחברת החשמל .  לוין ועיני סיכמו כי משרד האוצר יקפיא לחצי שנה את הדרישה ,  והצדדים יפתחו במשא ומתן .  אם לא יגיעו הצדדים לסיכום עד 1 בינואר 2010 ,  תופשר הנחייתו של לוין .  בינתיים ,  סיכמו הצדדים כי עובדי החברה יקבלו החודש תוספת שכר של 1.7% בלבד ,  לעומת התוספת של 2% שיקבלו שאר עובדי המגזר הציבורי .  החלק בתוספת שלא יועבר לעובדים  ( 0.3% )  יופקד בחשבון נאמנות .
 
עובדי חברת החשמל דורשים :  עוד 3 מיליארד ש' לפנסיה 
ההסתדרות והוועד דחו את הצעת האוצר להסדר - והגישו הצעה יקרה בחצי מיליארד שקל ,  הכוללת גם ויתור על השבת חריגות השכר

