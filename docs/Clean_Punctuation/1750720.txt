בנק ישראל מגביל את המשכנתאות כדי לצנן את השוק - ובבנק הפועלים מעניקים הטבות ללווים
הפועלים יעניק לנוטלי המשכנתאות הלוואות בתנאים אטרקטיביים כחלק מהמאמץ המתמשך להגדיל את נתח השוק שלו בתחום
 >  >  בנק הפועלים הודיע אתמול על הטבה ללקוחות הלוקחים משכנתא בבנק הפועלים .  ההטבה מאפשרת ללקוחות אלה לקחת הלוואה נוספת לכל מטרה ,  ללא ריבית וללא הצמדה עד סכום של 30 אלף שקל .  את ההלוואה יכול הלקוח להחזיר בפריסה של עד 30 חודש .  אם הלקוח רוצה להחזיר הלוואה זו בפריסה ארוכה יותר ,  הוא יכול להחזירה בפריסה של 30-60 חודש בריבית בשיעור של פריים פחות 0.5% בשנה .  בעת לקיחת המשכנתא הלקוח יקבל שובר למימוש ההלוואה והשובר יהיה תקף לתשעה חודשים מיום קבלת המשכנתא בפועל .  בבנק הפועלים אומרים כי  " בתהליך רכישת דירה מתמודדים לקוחות רבים עם הוצאות נוספות ,  לעתים לא מתוכננות .  האפשרות לקבל הלוואה נוספת ,  תוך גמישות במועד המימוש שלה ובפריסת ההחזרים ,  מגבירה את ביטחונם של רוכשי הדירות ".  ההטבה של הפועלים מגיעה ימים ספורים לאחר שבנק ישראל ביצע צעד נוסף שמטרתו לייקר את המשכנתאות ולצנן את שוק המשכנתאות שמתדלק את העליות בשוק הנדל"ן .  אלא שמול הרצון של בנק ישראל לצנן את שוק המשכנתאות ניצבת תחרות חסרת תקדים בענף בהובלת בנק הפועלים ,  שהחליט להגדיל את נתחו בשוק .  הריביות הנמוכות בענף שמושפעות מסביבת הריבית הנמוכה נלחצות מטה גם בגלל התחרות .  בענף הבנקאות נחשבת משכנתא כמוצר loss leader ,  כלומר מוצר שייתכן שהבנק יפסיד עליו ,  אבל מנגד הוא קושר את הלקוח לבנק במשך שנים שבהן יכול הבנק למכור ללקוח מוצרים נוספים ברווח ניכר .  כעת הפועלים מציע לא רק הלוואה בריבית נמוכה ,  אלא גם מרחיב את ההטבות למוצרים הנלווים .  נוכח התחרות הגדולה בתחום העריכו בחלק מהבנקים כי ההוראה האחרונה של המפקח על הבנקים ,  רוני חזקיהו ,  שמתמקדת בהלוואות בריבית משתנה ,  לא תוביל לעלייה משמעותית בריביות על המשכנתאות .
 
בנק ישראל מגביל את המשכנתאות כדי לצנן את השוק - ובבנק הפועלים מעניקים הטבות ללווים
הפועלים יעניק לנוטלי המשכנתאות הלוואות בתנאים אטרקטיביים כחלק מהמאמץ המתמשך להגדיל את נתח השוק שלו בתחום

