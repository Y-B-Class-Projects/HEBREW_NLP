פויו זבלודוביץ' מחמיא לחברו הקרוב : " קפיטליזם טוב לישראל ;  ביבי יצר חזון שמתאים גם למדינות אחרות "
 למי מתקשר המיליארדר היהודי דקה לפני הראיון הראשון שלו ?  לבנימין נתניהו ■ פויו זבלודוביץ' בראיון נדיר
בכניסה למשרדו הסמוך לרחוב פיקדילי בלונדון ,  שולף פויו זבלודוביץ' ,  אחד מ-20 האנשים העשירים בבריטניה ,  מאמר של הפרשן הפוליטי של  " ניו יורק טיימס ",  דיוויד ברוקס - ומבקש מאורחיו לעיין בו .  המאמר מעורר אצל הקורא הביקורתי אי נוחות מסוימת .  ברוקס מתאר שם בין השאר את ההצלחה של היהודים בעולם .  אף שהם מהווים רק 0.2% מאוכלוסיית העולם ,  54% מאלופי העולם בשחמט הם יהודים וכך גם 27% מזוכי פרס נובל לפיסיקה ו-31% מזוכי פרס נובל לרפואה .  אחד ההסברים הניתנים במאמר להצלחת היהודים הוא היותם מהגרים שנאלצו לנדוד - ומכאן השאפתנות והכוח המניע האופיינים למהגרים .  שמו של זבלודוביץ' לא מוכר כל כך לקורא הישראלי ,  על אף שמדובר באחד האנשים הכי מקושרים לפוליטיקה הישראלית ,  בעל קרבה אישית גדולה לראש הממשלה בנימין נתניהו ולנשיא המדינה שמעון פרס .  זבלודוביץ' ,  יהודי יליד פינלנד המתגורר בבריטניה ,  הוא בן לשלמה - יליד פולין ששרד את אושוויץ ,  עבר לשוודיה אחרי מלחמת העולם השנייה ,  עלה לישראל ועקר בהמשך לפינלנד . " אבא שלי נהג לומר שאנשים שאין להם מזל מדברים הרבה שפות .  מדוע ?  כי אנשים בני מזל לא נאלצים לנדוד ולעבור ממקום למקום ,  אז הם מדברים רק את שפתם .  אבל אנשים שנאלצו לעבור ממדינה למדינה ולהגר ,  כמוני וכמו אבי ,  חייבים ללמוד עוד שפות .  יהודים כמוני מדברים פינית ,  אנגלית ועברית .  זה נכון לא רק לגבי יהודים .  תסתכל על הכלכלה בלוס אנג'לס .  יש שם הודים ,  וייטנאמים ,  מקסיקאים .  כשאתה מהגר או בן למיעוט יש לך הרבה מה להוכיח ,  וכדי להסתדר אתה צריך לעבוד קשה יותר ",  אומר זבלודוביץ' .  הונו של פויו הוערך באחרונה על ידי  " סאנדיי טיימס "  ב-2 מיליארד ליש"ט  ( כ-3.12 מיליארד דולר )  .  זהו תג המחיר שהניבה שאפתנות המהגרים במשפחת זבלודוביץ' .  אחותו רבקה לא נמנית עם רשימת העשירים של  " סאנדיי טיימס "  אבל גם היא לא צריכה לדאוג לפרנסתה .  זה לא הפריע לשניים לנהל מאבק משפטי ארוך על הירושה שהוביל לקרע בין השניים שנמשך עד היום .  זהו הראיון הראשון של זבלודוביץ' לעיתון ישראלי .  הוא נמנע באדיקות ממתן ראיונות כאלה עד כה .  את שני הדוברים שלו ,  הישראלי והבריטי ,  הוא שואל שוב ושוב : " בשביל מה אני צריך את זה ?  ",  אבל ביום לונדוני קר אנחנו בכל זאת מקיימים את הראיון במשרדו .  לפני פגישתנו הוא מתקשר לידיד ותיק שלו ,  בנימין נתניהו ,  ומספר לו שהוא מתראיין . " רציתי לעדכן אותו ,  כדי שלא יופתע ",  הוא מסביר לשואל התמה .  השניים מכירים מאמצע שנות ה-80 ,  והם מצויים מאז בקשרי ידידות קרובים .  עד כדי כך קרובים ,  שזבלודוביץ' העמיד לרשות נתניהו את הווילה שלו בקיסריה לנופש משפחתי בקדנציה הקודמת של נתניהו כראש הממשלה .  בביקור האחרון של נתניהו בלונדון ,  היה זה זבלודוביץ' שאירגן לראש הממשלה מפגש עם עורכי העיתונים החשובים בבריטניה .  הטקסט של ברוקס וענייני היהודים מעסיקים מאוד את זבלודוביץ' . " מה אתה אומר עליו ?  ",  הוא שואל .  אני משיב שטקסטים כאלה אמנם מציירים את היהודים כמצליחנים ,  אבל גם מציגים אותם כיהירים וכמי ששולטים במוקדי הכוח בעולם - ומכאן קצרה הדרך לחזק תפישות אנטי יהודיות .  זבלודוביץ' ,  שאביו איבד שישה מאחיו בשואה ,  ממלמל שיש בזה משהו ומיד נזכר בבדיחה על יהודי המעיין בכתבי המשטר הנאצי כשהבעת עונג שפוכה על פניו .  חברו ,  יהודי אף הוא ,  שואל אותו בזעם : " איך אתה יכול להתענג ככה על ספר נאצי ?  ",  והקורא משיב : " שמע ,  כתוב בו שהיהודים שולטים בעולם ,  בפוליטיקה ,  בבנקאות ,  בכספים .  אז אני מרוצה ".  מכור לפוליטיקה זבלודוביץ' אינו מחזיק באזרחות ישראלית ,  אך הוא מעורב מאוד בחיי היום-יום בישראל .  הוא מושקע בכמה חברות גדולות  ( ראו מסגרת )  ,  מעסיק באופן ישיר כ-600 עובדים בישראל ,  וכ-6,000 נוספים באופן עקיף .  הוא מקבל בכל בוקר אסופת מאמרים מהעיתונות הישראלית בתחומים הקרובים ללבו :  פוליטיקה ועסקים .  כשמשהו מציק לו או מסקרן אותו ,  הוא לא מהסס להתקשר לנתניהו ולפרס ולקשקש קצת .  גם בבריטניה מקושר זבלודוביץ' היטב לפוליטיקה ,  ובחודשים האחרונים הוא נמנה עם המעגל של אנשי העסקים ושל התורמים המקורבים ביותר לדיוויד קמרון ,  מועמד המפלגה השמרנית לראשות הממשלה ,  שעל פי הסקרים נתפש כמועמד הוודאי לתפקיד .  בערב שבו מתקיים הראיון הוא מבקש לסיימו עד 18:00 ,  כי ב-19:00 הוא ישתתף במפגש מצומצם משתתפים עם קמרון ,  שאותו הוא מתאר כפוליטיקאי כריזמטי המזכיר את ביל קלינטון ביכולת שלו לשלב אינטליגנציה רגשית עם אינטליגנציה שכלית .  קשריו עם שמעון פרס נמשכים עשרות שנים ,  עוד מהימים שבהם ייסד אביו שלמה את חברת סולתם - שסיפקה מרגמות ותותחים לצה"ל .  עסקי הנשק הם כר פורה ליצירת קשרים עם הממשל ,  ופרס ,  שהניח את היסודות לתעשיית הנשק הישראלית ,  היה מחובר היטב למשפחת זבלודוביץ' .  ענייניה של ישראל מעסיקים אותו מאוד .  פעילותו הישירה היא באמצעות ארגון בייקום  ( british israel communications - bicom )  ,  ששם לו למטרה לקדם את ענייניה של ישראל בבריטניה .  הוא משמש כיו"ר הארגון והוא גם התורם הגדול ביותר שלו .  מדי שנה הוא מקצה סכום של חצי מיליון עד מיליון ליש"ט  ( כ-800 אלף דולר עד 1.6 מיליון דולר )  למימון הארגון .  בשנה האחרונה ,  מאז מבצע  " עופרת יצוקה "  בעזה ,  עבד הארגון שעות נוספות כדי לרכך את ההתנגדות ואת הזעם כלפי ישראל בדעת הקהל בבריטניה .  זבלודוביץ' יודע גם ליהנות מכספו ומהחיים הטובים באלפיון העליון העולמי .  באמצע ינואר ,  כשלונדון כוסתה שלג ,  הוא חזר מחופשה משפחתית בת חמישה שבועות באיים הקאריביים .  הוא השתתף שם במסיבת הסילבסטר של מיליארדר לונדוני אחר ,  רומן אברמוביץ' ,  שבה השתתפו גם הכלכלן נוריאל רוביני ,  דוגמניות וכמה מעשירי תבל .  זבלודוביץ' מחזיק באי פרטי בבעלותו בפינלנד ,  והוא תועד שם בעבר כשאירח את הזמרת מדונה ,  שעמה הוא מיודד .  אשתו אניטה היא אספנית אמנות ומנהלת את אוסף האמנות המשפחתי .  בני הזוג מחוברים היטב לחיי התרבות בלונדון ,  למוסדות התרבות ולמוזיאונים החשובים .   המיליארדר היהודי לא מספק יותר מדי פרטים על עסקיו הפרטיים ,  אבל את השורה התחתונה בכל עסק - הישג או כישלון - הוא לא מסתיר .  כשהוא מדבר על עסקים הוא נשמע מעט מונוטוני ,  בין אם מדובר ברווח או בהפסד ,  אבל כשעוברים לדבר על ישראל הוא מתלהט ,  מרים את קולו ,  אומר דברים חדים ומתקשה לעצור את שטף דיבורו .  את הראיון אנחנו מתחילים עם המאמר של דיוויד ברוקס .  אז ברוקס צודק בעצם ?  העושר המשפחתי שלכם הוא תוצר של שאפתנות ושל כוח מניע האופייני למהגרים ?   " יש בזה הרבה שאפתנות ודרייב של מהגרים .  יש לי נאמנות מרובה לכמה מדינות .  אני אוהב מאוד את לונדון כמרכז בינלאומי .  אשתי וילדיי בריטים .  אני אוהב את פינלנד שבה נולדתי ,  תמיד הרגשתי שמדינות סקנדינוויה היו טובות להוריי ולמשפחתי ,  וליהודים בכלל .  ואני כמובן אוהב את ישראל .  אני לא יודע אם אדם אחד יכול לאהוב כל כך הרבה מקומות ,  אבל אני כן ".  יש הבדלים בינך לבין אביך .  הוא הגיע חסר כל מאושוויץ לשוודיה ועשה את הונו בעשר אצבעותיו .  אתה נולדת לאב מבוסס וירשת הון . " אבי הגיע חסר כל לשוודיה .  הוא לבש חולצה שסיפקה לו ממשלת שוודיה .  יש הבדל בין אבי לביני .  לאיש כמו אבא שלי ,  שאיבד שישה מאחיו בשואה ,  מסובך יותר לראות את העולם באופן חיובי .  אם אין לך מה להפסיד ,  אתה יכול להיות אגרסיבי הרבה יותר .  איך אפשר בכלל לחשוב על לעשות עסקים ולהצליח במצב כזה ?  זה מעבר לתפישתי ".  מה הוא הוריש לך חוץ מכסף ?   " הוא הוריש לי תפישת עולם חיובית ולא חיובית .  הוא הראה באישיות שלו ובמה שהוא עבר גם את הדברים הבעייתיים והקשים בעולם ,  אבל גם את הדרך להתגבר על הקשיים ולהצליח .  אני דומה לאבא שלי קודם כל בעסקים .  אבא היה תעשיין טהור לכל דבר .  הוא עבד עם אנשים ,  עם מכונות ,  הצמיח את העסקים ודאג לפרנסה לאנשים .  אני מקווה שאני דומה לו בכך שאני שם את האנשים בראש סדר העדיפויות שלי .  אני בעסקים כדי להיות באינטראקציה עם אנשים .  בתקופות קשות קל לאבד את הערך הזה ".  אז איך אתה פועל במצבים האלה בתקופות קשות ?   " אם יש חברה שנמצאת במצב לא טוב ונוצר צורך לצמצם במשכורות ,  אני מסתכל על האדם ויודע שיש לו אשה וילדים .  זה תמיד קונפליקט ".  ומה אתה עושה בקונפליקט כזה ?   " אני הולך בסופו של דבר עם צורכי העסק .  אם יש דילמה בין להציל את הביזנס לבין לדאוג לאנשים ,  אני בוחר בביזנס .  אבא שלי היה אולי נוהג אחרת .  הוא היה מחכה עם ההחלטה יותר זמן ".  הבוקר הספקת לדבר עם בנימין נתניהו ,  בערב אתה פוגש את דיוויד קמרון .  אתה שומר על קשרים עם שמעון פרס .  נראה שאתה חיה פוליטית .  זה הכרחי לעשיית עסקים ?   " אני מכור לפוליטיקה .  מאוד אוהב פוליטיקה .  נולדתי בפוליטיקה .  עסקי המשפחה היו קשורים לפוליטיקה .  עסקי הנשק הם פוליטיים ולכן צריך להיות ביחסים עם הממשלה ,  להבין מי בפנים ומי בחוץ .  אני קשור לשתי מדינות שהפוליטיקה חשובה בהן במיוחד .  לפינלנד יש גבול ארוך מאוד עם רוסיה ,  ולכל מה שקורה בקרמלין יש נגיעה וקשר לפינלנד .  כמובן שגם בישראל עניין הגבולות הוא מרכזי והפוליטיקה כאן תופסת מקום מרכזי .  אני עוקב כל הזמן אחרי הטלוויזיה והאינטרנט .  גם ברמה הבינלאומית אני מקושר מאוד .  זה טוב לידע שלך להבין ולדעת מה קורה במדינה שלך ובמדינות שאתה מעורב בהן .  גם אם המוצרים שלך לא קשורים לממשלה ,  זה טוב לדעת .  אין לנו כיום הרבה מוצרים ממשלתיים ,  אבל בסופו של דבר ,  כל עסק מושפע מענייני הממשלה .  אנחנו רואים את זה כעת בוושינגטון - הממשל האמריקאי משחק תפקיד מרכזי ,  עם תוכנית ההצלה ועם התמריצים ".  המשבר הכלכלי הפך את מרבית אנשי העסקים בעולם לעשירים פחות ,  וגם אתה נפגעת .  יש בעיתונות העולמית הערכות שונות לגבי השווי שלך .  כמה אתה שווה כיום ?   " אני יודע כמה אני שווה ,  אבל אני לא אענה על השאלה ".  בדקת הרבה פעמים בשנה האחרונה כמה אתה שווה ?   " אני לא יודע להגיד באיזו תדירות אני בודק את זה ,  אבל בתקופה כזו אתה מסתכל כל הזמן על ההשקעות שלך ובודק מה מצב העסק .  כמובן שאתה דואג יותר בשנה כמו זאת .  היה אובדן ערך גדול וכולם הושפעו מזה .  אני שווה כיום פחות ,  בהשוואה למה שהייתי שווה לפני המשבר ".  חלק גדול מהעסקים שלך הם בנדל"ן .  המשבר הגלובלי של השנתיים האחרונות קשור קשר הדוק לנדל"ן ולמעשה רבע מהמשברים בעולם קשורים לנדל"ן ,  בגלל המבנה שלו המבוסס על מינוף גבוה .  המשבר הזה לא גרם לך לחשוב על צמצום הפעילות ועל התלות שלך בתחום ?   " כן ,  זה נכון .  כשהתחלתי להשקיע בנדל"ן בארה"ב בסוף שנות ה-80 ,  אמרו לי שכדאי להשקיע בקרקעות .  שאלתי מדוע ,  והתשובה שנתנו לי היתה :  'כי אלוהים לא מייצר יותר קרקעות' .  אתה צודק .  הנדל"ן מייצר משברים גדולים .  לכן אנחנו שמים יותר דגש על השקעות פרטיות  ( פרייבט אקוויטי )  בתחומים שונים ,  בדברים יותר נזילים ,  בדברים שאין בהם מחויבות לשנים רבות .  מינוף הוא תמיד דבר מסוכן .  מימון לטווח ארוך נותן לך יותר זמן ,  אבל המימון צריך להיות בהתאם לתזרים המזומנים שיש לך מהנכס .  אסור לך לקחת מימון גבוה יותר מיכולת הפירעון שהנכס מייצר ".  משפחתך עסקה בייצור נשק עד סוף שנות ה-80 .  למה בחרת לעבור להשקעות דווקא בנדל"ן ?   " כשעזבנו את התעשייה ,  היה טבעי להשקיע בנדל"ן .  זה עסק שאתה יכול להיכנס אליו בלי לקנות לעצמך משרדים גדולים ואופרציה גדולה .  זאת היתה דרך טובה מבחינתנו להיכנס לעסקים חדשים .  עשינו כמה השקעות מוצלחות בבניינים בבריטניה ובארה"ב ".  אני מתרשם שאתה נרתע מההגדרה  " סוחר נשק "  ומעדיף את ההגדרה  " תעשיין ".  זה לא פוליטקלי קורקט להיות איש עסקים שמתפרנס מסחר בנשק ?   " סוחר נשק הוא אדם שמוכר בשביל המכירה .  יצרן נשק מוכר מטעמים אחרים .  הוא תעשיין שמעסיק אנשים .  תלוי גם מאיפה הוא מוכר ולאן .  אני לא מתכוון לגנות סוחרי נשק ,  אבל אבא שלי לא היה נכנס לתחום הזה אם זה לא היה טוב ורווחי לישראל ".  אתה לא רק פטריוט ישראלי ,  אלא גם פטריוט של פינלנד ,  שבה נולדת .  אם תסתובב ברחוב ריג'נט בלונדון ,  תראה שהחנות של אפל ענקית ומרשימה ושהיא מפוצצת בקונים .  לעומת זאת ,  החנות של נוקיה הפינית נראית קצת עלובה .  במשך שנים רבות היתה נוקיה גאוותה של פינלנד ,  אבל נראה שאפל תופסת את מקומה בשוק הטלפונים הסלולריים ונהפכת ליצרנית הכי נחשקת ומתוחכמת . " נוקיה לא חדרה לשוק היקר של הטלפונים הסלולריים .  זאת שאלה טובה אם הם יעשו את זה כעת .  הם בעצם נתנו את השוק הזה לאפל ולבלקברי ,  והתמקדו בשוק הזול של פלאפונים בעולם השלישי .  אבל על אף שהם נטשו את השוק היקר ,  הם עדיין תופסים נתח שוק של 40% מהמחזור של הטלפונים בשוק היקר .  בתחרות בתחום היקר ,  אפל מנצחת עד כה .  לכן נוקיה צריכה לבוא עם איזה פתרון שיתן מענה גם לאפל וגם לאנדרואיד של גוגל .  השוק מתחיל להיות צפוף ,  אז האופציות של נוקיה קטנות יותר .  נדיר מאוד במדינה קטנה כמו פינלנד שתהיה לה תעשייה כזו שתנצח ותהיה מספר אחת .  יכול להיות שזה משתנה עכשיו ".  פרנסה ממלחמה ,  פרנסה משלום נטישת עסקי הנשק הביאה את זבלודוביץ' לעיסוקים הפוכים בתכלית .  בעסקי הנשק הוא התפרנס ממלחמות ,  אבל בעסקים הנוכחיים שלו בישראל - מלונאות ,  תעופה וקניונים מסחריים - העסקים משגשגים בעיקר בימי שלום ונפגעים בתקופות מלחמה .  בדצמבר 2008 ,  בעיצומו של המשבר הגלובלי החמור ,  הגיע זבלודוביץ' לישראל כדי לקדם את עסקת הרכישה של נתח מחברת בריטיש ישראל .  בריטיש נחשבת לחברת הקניונים הגדולה בישראל ובעל השליטה בה הוא ליאו נואי ,  עוד חבר במושבת האלפיון העליון של היהודים בבריטניה .  זבלודוביץ' השקיע בשני העשורים האחרונים בעשרות חברות ומיזמים ,  ובעבר נהג לבצע מה שנקרא  " השקעות מעלית ".  משמע ,  הוא פוגש במקרה מישהו במעלית שמספר לו על איזה עסק ומציע לו להצטרף - וכך הוא משקיע .  בשנים האחרונות נוקה קצת תיק ההשקעות שלו מהשקעות כאלה ,  ביוזמת מנהליו .  אתה אוהב להשקיע אצל חברים ?   " הרבה מהחברים שלי היו דומיננטים בתחום שלהם ,  ואם הם יודעים מה הם עושים ,  אני מצטרף להשקעה לפעמים .  אבל זו לא נוסחה להצלחה .  עסק הוא לא חברות ,  הוא עסק .  כדי שאשקיע ,  הם צריכים להראות לי שזה עסק שיכול להצליח - ואז אני משקיע ".  עברת מעסקי נשק לנדל"ן ,  לתיירות ,  לקניונים ,  למסחר ולתעופה .  אבל יש לך גם השקעות בפרייבט אקוויטי .  מהי אסטרטגיית ההשקעות שלך ?   " יש לי אסטרטגיה אופורטוניסטית .  אני מנצל הזדמנויות .  בפרייבט אקוויטי ,  למשל ,  ההחלטה קשורה יותר לחברה עצמה מאשר לענף שבו היא פועלת .  אני לא אכנס לתחומים לא חוקיים ".  מה לגבי עסקים עתירי רגולציה ?  אתה תשקיע בפיננסים ?   " בתור השקעה פסיבית ,  רגולציה לא מרתיעה אותי .  אבל כשאני משקיע באופן אקטיבי ,  הרגולציה יכולה להרתיע .  באל על יש הרבה רגולציה ".  יש לך השקעות טובות בישראל ,  אבל גם השקעה בעייתית באל על .  אתה מרוצה מסך ההשקעות שלך כאן ?   " עשינו הרבה השקעות טובות ,  בבריטיש ישראל ,  בפרוטליקס .  אנחנו עדיין צריכים לעבוד קשה על חברת כנפיים  ( בעלת השליטה באל על ,  ס"פ )  .  אני עדיין אומר שאל על היא חברת תעופה טובה עם אלמנטים מעניינים ,  ושלכנפיים יש גם את הפעילות של גלובל ליסינג .  אל על יכולה להיות פנינה בעסקי התעופה .  היו שנתיים קשות מאוד לתעופה בגלל המיתון הגלובלי .  יש הרבה דברים חיצוניים שמשפיעים על החברה .  אם אנחנו נעבוד קשה ,  זו יכולה להיות השקעה טובה .  השקעתי כדי לעשות כסף ,  וכל עוד לא נעשה שם כסף - זה לא טוב ".  עסקי התעופה ידועים כבעייתים בכל העולם .  למה אתה לא מחסל את ההשקעה שם וחותך הפסדים ?   " לחתוך הפסדים זו תמיד אפשרות .  השאלה היא אם אתה רוצה להשקיע ולעבוד קשה .  מינינו את עמיקם כהן ליו"ר אל על ,  היינו מעורבים בהחלפת המנכ"ל .  חיים רומנו עשה עבודה טובה מאוד בשירות ,  בשיווק ובחיזוק המוצר עצמו ואף פתח יעדים חדשים - אבל במבחן יצירת הערך לבעלי המניות ,  לא היינו מרוצים .  הוא רצה לעזוב ממילא ,  ולכן מינינו את אליעזר שקדי למנכ"ל .  הייתי עצוב מאוד אם הייתי מחסל את ההשקעה הזו לפני זמנה ".  פגשת את שקדי לפני שמיניתם אותו ?  הוא מבין שהמבחן שלו הוא לייצר ערך לבעלי המניות ?   " פגשתי את שקדי ואני מקווה שהוא יודע מה זה יצירת ערך לבעלי המניות .  הוא קיבל אופציות ל-2% ממניות החברה .  עכשיו גם הוא בעל מניות ,  להבדיל מרומנו ,  שהבונוס שלו היה מבוסס על הרווחיות .  הבהרתי לשקדי שאני רוצה לראות תוצאות ".  בשנים האחרונות הגדלת את ההשקעות בישראל - בבריטיש ,  באל על ובתחום המלונאות .  יש לכם עוד עסקות על הפרק ?  העסקות הגדולות האחרונות בישראל היו בתקשורת ובבתי השקעות .  נראה אותך שם ?   " אנחנו גמישים מאוד .  אנחנו קוני ערך ,  ואם תגיע לידיעתי השקעה ותהיה הזדמנות ,  נסתכל על זה .  ישראל היא סיפור הצלחה .  הבנק המרכזי בישראל טוב מבנקים מרכזיים אחרים .  בשנתיים האחרונות ישראל הוכיחה שהיא יותר טובה .  אם אין לך מערכת כזו חזקה ,  משקיעים לא יבואו .  ישראל ונגיד הבנק שלה ,  סטנלי פישר ,  התנהגו באופן פנטסטי במשבר .  בתחום הפיננסים ,  הרגולציה מצמצמת את כמות המשקיעים וחלק מהם לא נכנסים לתחום בשל כך .  אבל מצד שני ,  מצבם של החוסך ושל המלווה טוב יותר בסביבה רגולטורית חזקה . " ישראל היא אחת המדינות שבהן הצלחנו בהשקעות שלנו בשנה האחרונה ,  הודות לכלכלה היציבה כאן .  זה התחיל בממשלה של ביבי כשהוא היה שר האוצר .  ישראל היא מדינה קפיטליסטית וטכנולוגית .  ביבי ערך שינויים גדולים והוא צריך להמשיך בכך כעת ,  כשהוא ראש ממשלה .  התפישה הקפיטליסטית טובה ומתאימה למדינה .  ביבי יצר חזון שמתאים לא רק לישראל אלא גם למדינות אחרות ,  בנוגע לשאלה כיצד לנהל מדיניות כלכלית ועקרונות נכונים .  המדיניות שלו מזכירה את אלה של מרגרט תאצ'ר ושל רונלד רייגן ".  אבל התאצ'ריזם והרייגניזם הם גם מלות גנאי בשיח הכלכלי ,  כמקדשים את ההפרטה וכפוגעים גם בחלשים . " העקרונות המרכזיים במדיניות של תאצ'ר ושל רייגן היו נכונים .  אם אתה עושה את זה בלי בלמים ואיזונים ,  זה יכול לגרום לבעיות ,  כמובן .  יש שאלה אם צריך לשים מגבלות על בנקים ועל גופים נוספים ,  אבל העניינים המרכזיים הנוגעים לעידוד יזמות פרטית הם חשובים .  אלה הצדדים הטובים של הקפיטליזם ".  אנחנו נמצאים בעיצומו של משבר כלכלי גלובלי חמור שנמשך שנתיים .  מה למדת מהמשבר ?   " הלקחים שלי הם שאתה חייב להישאר גמיש ,  נייד ,  לדעת בדיוק מה יש לך בפורטפוליו ההשקעות ,  ולהבין שיש זמנים טובים אבל שהם לא נשארים לאורך זמן .  אתה צריך הרבה יותר כדי שהעסק יהיה רווחי ,  כי הכלכלה עובדת במחזוריות ואנשים שוכחים את זה .  אפילו מנהלי קרנות הגידור שכחו את זה ,  אחרת הם היו זוכרים מה קרה בשנות ה-90 ומצמצמים את רמת הסיכונים שהם לקחו ".  טוב ,  אולי אתה למדת משהו ,  אבל לא בטוח שהעולם למד לקח מהמשבר .  תסתכל על הבונוסים שלוקחים לעצמם מנהלי הבנקים בארה"ב .  הכל חוזר לקדמותו מבלי שהלקחים יופקו . " מפתיע מאוד שההתנהגות של הבנקאים חוזרת על עצמה .  אני מופתע מהבונוסים הגדולים ומכך שהם לא חשים אשמה להראות אותם ולחגוג עליהם .  גולדמן סאקס הודיעו שהם יעצרו את הבונוסים .  הסיכון המוסרי של ראשי המערכת הפיננסית גדל בעקבות המשבר ,  וברק אובמה עוד לא מצא את הדרך להתמודד עם זה .  אני סלחן כשמדובר בחברות פרטיות ,  אבל אם מדובר בחברות שבהן מעורב כסף ממשלתי ,  זה לא תקין .  מרגע שבנק אמריקאי קיבל כספי ציבור ,  המשחק צריך להשתנות .  למה אנשים צריכים לקבל בונוסים מכספם של משלמי המסים ?  "  אתה מאלה שסבורים כי המשבר עדיין כאן ?   " הסכנה העיקרית בכלכלה העולמית כיום היא שמדובר בהתאוששות פדרלית ,  מעשה ידיהם של ממשלות ושל בנקים מרכזיים .  איש לא יכול היה לתאר לעצמו שהממשלות בבריטניה ובארה"ב ישימו כל כך הרבה כסף במשחק .  המדינות מדפיסות כסף והחובות הלאומיים שלהן טיפסו לשמים .  זה כמובן נתן תמריץ גדול לשווקים ,  והשאלה היא כמה זמן הם יכולים להמשיך עם זה ומה יקרה כשהם יסיימו את ההתערבות .  זאת השאלה הגדולה .  בבריטניה יש בקרוב בחירות ,  אז הם צריכים להחזיק את זה לפחות עד הבחירות .  אם קמרון יהיה המנהיג החדש ,  יהיו לו סיבות טובות להתחיל לצמצם את המעורבות הממשלתית .  השאלה היא איך יוצאים מהמעורבות הממשלתית הרבה .  הציבור במדינות האלה מפתח בה תלות .  החוב הלאומי של ארה"ב הוא 14 טריליון דולר .  יש שם אבטלה גבוהה ,  של כ-11% ".  זה אומר שהבורסות ימשיכו להיות חזקות ?   " כן ,  הבורסות יהיו די חזקות ,  כי יש אבא עשיר שמזרים כסף לכלכלות .  צריך לזכור שהכלכלה הריאלית העולמית עדיין פגועה .  כדי שהיא תתאושש ,  צריכים לראות ירידה באבטלה והגדלה בצריכה ,  וזה ייקח זמן .  יכול להיות שהמגמה תתהפך וששוקי ההון יחטפו מכה .  שוק ההון די טוב גם עכשיו ,  כי אנשים חסכו הרבה .  גם אנשים עשירים שיש להם הון בקופה מפטרים עובדים ומקצצים בהוצאות ,  ולכן ההתפתחויות האלה ,  בתוספת התמריצים הממשלתיים ,  תומכים בהמשך העליות בבורסות .  יש כמובן שאלה אם הציבור יסכים להמשך המעורבות הממשלתית ועד כמה .  ייתכן שהציבור ידרוש להפסיק אותה ,  מפני שזה מגדיל את החובות הלאומיים לרמות בלתי נסבלות .  בבוסטון נתנו מכה לאובמה כשרפובליקאי תפס מקום שהיה בידי הדמוקרטים מאז ימי הנשיא ג'ון קנדי ".  מכרת את הנדל"ן שהיו לך בבריטניה לפני שנתיים ,  ערב המשבר .  האם עכשיו הזמן לחזור ולהשקיע ?   " מכרנו הכל בבריטניה לפני שנתיים בעיתוי טוב .  בקרוב תעלה השאלה מתי הזמן הנכון לקנות שוב .  עכשיו מתחיל להיות קצת יותר כדאי לקנות שוב בלונדון .  אבל אין עדיין מציאות .  הבנקים עוד לא הוציאו דברים למכירה ואין עוד כל כך הרבה היצע .  בבריטניה מכרנו כמעט הכל ,  ובישראל השקענו תוך כדי המשבר בבריטיש ישראל .  הבנקאות בישראל פועלת באופן הרבה יותר טוב במימון הנדל"ן .  ב-25 השנים האחרונות ,  הנדל"ן בישראל תמיד היו במחזור אחר לעומת אלה של ארה"ב ובריטניה ".  אולי זה אומר שעכשיו תורה של ישראל לספוג ירידות בערך הנדל"ן ?   " נכון שהמיתון או הירידה יכולים להתחיל עכשיו .  גם המשבר בנדל"ן בישראל ב-1994 לא התרחש בו-זמנית עם משברי הנדל"ן שהיו בבריטניה ,  זה עובד במחזורים אחרים .  אני מניח שהשוק של הנדל"ן בישראל יתקרר ".  שמו של זבלודוביץ' מוכר היטב לשני טייקונים ישראלים ,  יצחק תשובה ונוחי דנקנר .  לפני שנתיים פרץ סכסוך בינו לבינם על רקע היוזמה של תשובה ודנקנר להקמת מלון בלאס וגאס .  השניים רכשו את מלון הקזינו הוותיק ניו פרונטיר תמורת 1.24 מיליארד דולר ,  ב-2007 .  המלון היה השני שנפתח ב"סטריפ "  של לאס וגאס ובו נערכה הופעת הבכורה של אלוויס פרסלי בעיר .  השניים הרסו את ניו פרונטיר ותיכננו לבנות על השטח מלון בהשקעה של כ-8 מיליארד דולר ,  תחת השם פלאזה .  לזבלודוביץ' יש כמה בתי מלון וקזינו בדאון טאון של לאס וגאס ,  האזור הישן והמפותח פחות בהשוואה ל"סטריפ ",  שבו מצויה הקרקע של תשובה ודנקנר .  הסכסוך פרץ בעקבות השימוש של תשובה ודנקנר בשם פלאזה - כשמו של אחד מבתי המלון של זבלודוביץ' .  לאחר מאבק משפטי קצר ,  ניצחו השניים :  בית המשפט קבע שהם רשאים להשתמש בשם פלאזה .  אך גם זבלודוביץ' וגם תשובה ודנקנר אינם מרוצים כיום מהשקעותיהם בלאס וגאס ,  אם כי שני הטייקונים הישראלים ספגו שם הפסד כבד בהרבה .  לדברי זבלודוביץ' , " נוחי ותשובה רצו לקרוא למלון שלהם פלאזה .  המנהלים שלי בלאס וגאס חשבו שזה לא נכון מצדם .  ניסינו להיאבק בזה בבית המשפט והם ניצחו .  זה הכל .  אני בקשר עם נוחי ועם תשובה ופגשתי אותם לאחר שהסתיים העניין המשפטי והכל בסדר .  זה היה עניין עסקי ".  הם עשו שם השקעה כושלת .  מה היתה הטעות שלהם ?   " הם טעו בעיתוי .  הם קנו במחירי השיא ".  הם יצליחו להיחלץ מההשקעה הזו ,  לדעתך ?   " אני לא יודע מה התוכניות שלהם ".  ומה עם העסקים שלך בלאס וגאס ?  הם מצליחים ?   " קניתי בלאס וגאס נכסים באזור הדאון טאון ,  מאדם שבנה את העסקים האלה במשך 45 שנה .  קוראים לו ג'קי גון ,  והוא עבד בעבר עם באגסי סיגל ועם מאיר לנסקי .  השקענו שם 120 מיליון דולר ,  אבל לא עשינו מספיק שם וזו בינתיים פלטפורמה לגדול ".  אתה צופה שלאס וגאס תתאושש מהר מהמשבר הכלכלי ?   " ייקח עוד הרבה זמן עד שלאס וגאס יתאושש .  יש בעיר היצע יתר של חדרי מלון ויהיו שם עוד קריסות .  כולם מסתובבים שם עם בנקאים ומנסים למצוא פתרונות .  ייקח לפחות חמש שנים עד שהעיר תתאושש ".  קרע משפחתי זבלודוביץ' אינו מקבל הפסדים ברוח טובה ,  אבל הכאב האמיתי שלו הוא לא על השקעות כושלות או על הפסדים ,  אלא על הקרע בינו לבין אחותו היחידה ,  ד"ר רבקה בלדגרין ,  על רקע סכסוך הירושה ביניהם .  השניים ניהלו מאבק באמצעות עורכי דין במשך כמה שנים על השליטה בנאמנויות המשפחתיות שהוריש להם אביהם .  האב אמנם הסדיר את ענייני הירושה לפני מותו ,  אך לשניים נותר מרחב למאבק על השליטה בירושה .  הסכסוך הממושך הסתיים בהסדר ,  אך גם בנתק שנמשך זה כמה שנים בין האח לאחות .  בנוסף לחלקה בירושה ,  בלדגרין נהנתה משגשוג כלכלי הנובע מאקזיטים מוצלחים מעסקי הביומד של בעלה הישראלי ,  פרופ' אריה בלדגרין ,  שהזרימו באחרונה לכיסם כמה עשרות מיליוני דולרים .  בלדגרין שותף בשתי חברות אמריקאיות ,  אג'נסיס וקוגר ביוטכנולוגיה ,  הראשונה נמכרה לחברת תרופות יפנית תמורת 537 מיליון דולר והשנייה נסחרת בכ-500 מיליון דולר בוול סטריט .  אנשיו של זבלודוביץ' הזהירו כי מדובר בנקודה רגישה וכואבת שמוטב לא לעסוק בה ,  אבל זבלודוביץ' לא מסתיר את כאבו ואומר : " אני בהחלט מצטער על הסכסוך עם אחותי .  יש לה ילדים נהדרים ולי יש ילדים נהדרים ,  והיינו צריכים להיות יחד ,  משפחה אחת גדולה ושמחה .  לדאבוני ,  זה לא קרה .  זה עצוב וחבל מאוד שדווקא עם אחותי זה קרה ".  שאלות נוספות בעניין נענות בפנים עגמומיים ובשתיקה .  אנחנו עוברים לדבר על ישראל .  כאן הוא לא מצליח לעצור את שטף דיבורו .  זבלודוביץ' לא זקוק לשאלות על ישראל .  מעורבותו בענייניה עמוקה ביותר ,  והוא מתגורר דווקא במדינה שבה ההתנגדות לישראל בשנה האחרונה היא החריפה מבין כל מדינות אירופה ,  עקב מבצע  " עופרת יצוקה ".  זבלודוביץ' נמנה עם המייסדים של ארגון בייקום ,  הפועל ממשרדים צנועים סמוך לרחוב אוקספורד שבלונדון  ( ראו מסגרת )  ,  ומנהל מאבק על שמה הטוב של ישראל .  מצד אחד ,  זבלודוביץ' הוא שגריר שמממן ומטפל באופן אישי בקידום מעמדה של ישראל ,  ומצד שני יש לו ביקורת קשה על אופן הניהול של מערך ההסברה הישראלי . " ישראל היא מדינה קטנה עם הרבה אויבים ,  ומבחינה כלכלית ומדעית היא סיפור הצלחה שאין דומה לו בעולם .  מפני שהיא סיפור הצלחה ,  היא נמדדת על פי סטנדרטים גבוהים .  ישראל לא צריכה להתבייש בדבר .  היא עושה את הדבר הנכון מבחינה מדינית ,  ולכן ישראל צריכה לדבר יותר ולהסביר יותר .  לא מספיק שהישראלים יחשבו שהם בסדר בזכות הישגי המדינה .  זו טעות גדולה .  זה עולם של טלוויזיה ושל אינטרנט ,  וישראל חייבת להשקיע יותר ביחסי ציבור .  אני לא חושב שהממשלה עושה מספיק בעניין הזה .  אף ממשלה ישראלית לא עשתה מספיק ,  לא רק הנוכחית . " כדי לשנות דעת קהל צריך מאמץ גדול .  שווייץ לא צריכה לעשות כלום ,  כי אין לה מלחמה עם שכנותיה .  אבל ישראל צריכה .  כל הנרטיב הוא שגוי מיסודו .  אם תיקח את הסיפור הישראלי להוליווד ,  זה יהיה סיפור גדול ,  מדינה שהוציאה כל כך הרבה כישרונות .  אבל אם תפנה לסטיבן ספילברג או לכל היהודים שעובדים במשרדי הפרסום בשדרות מדיסון במנהטן ותשאל אותם איך ישראל מוכרת את הסיפור שלה ,  כולם יגידו לך שזה נורא ".  ואיזה ציון אתה נותן להסברה הישראלית ?   " 4 .  יש לנו בעיה .  אני חושב שהסיפור שלנו הוא צודק .  נכון שיש תקלות בכל מדינה ,  וקורה שחייל יורה בשוגג באזרח .  זה לא בסדר ,  אבל הסיפור הבסיסי הוא סיפור הצלחה המבוסס על צדק .  ישראל לא צריכה להתנצל על הצלחתה .  עם יחסי ציבור נכונים אפשר לתת למזרח התיכון עתיד טוב יותר .  המנהיגים של העולם המערבי צריכים להשקיע כסף באזור .  אני משוכנע שזה יעזור .  לא באופן מושלם .  זה לא יקרה בן לילה .  צריך לשנות את תהליך החשיבה של הרבה מאוד אנשים .  לא יכול להיות שישראל היא סיפור הצלחה מבחינה צבאית ,  טכנולוגית וספרותית ,  אבל היא כישלון טוטלי בדברים אחרים .  הביטחון הלאומי הוא בראש סדר העדיפויות שלנו ,  ובמקום השני צריכה להיות ההסברה .  אנו חייבים לדעת להגן על עצמנו גם מבחינה הסברתית .  נתניהו הוא האדם הכי טוב כדי להתחיל לשנות את הגישה של ישראל ".  נתניהו ידוע כמסביר מצוין בארה"ב ,  אך אולי הוא לא מתאים לבריטניה ?  אמרו לי כאן שהוא מסרב לתת ראיונות לעיתונות הבריטית . " ביבי מסרב לתת ראיונות ?  אני לא יודע אם יש לו מדיניות כזו ,  אבל אולי יש לו סדר עדיפויות .  הייתי עם ביבי כשהבאתי אותו למפגש עם עורכי עיתונים בריטיים .  אם הוא צריך עזרה ,  הוא יכול להשתמש בבייקום .  הם יכולים לתפור לו חליפה שמתאימה להעברת המסר לקהל הבריטי .  הסברה זה כמו ללכת לחייט .  צריך לדבר אחרת עם ארה"ב ועם בריטניה ".  לישראל טוב שיש ארגונים כמו בייקום ,  ושאנשי עסקים כמוך תורמים מזמנם ומכספם לשיפור מעמדה של ישראל .  אבל כשבוחנים מה קרה בבריטניה בשנה האחרונה ,  רואים שהתגובה כאן היא הכי קשה .  אם זה החרם האקדמי ,  ואם צו המעצר שהוצא כנגד שרת החוץ לשעבר ציפי לבני .  אפילו המנכ"ל שמינית לאל על ,  אליעזר שקדי ,  לא יכול להיכנס לבריטניה עקב תפקידו כמפקד חיל האוויר בתקופת מבצע  " עופרת יצוקה ".  אז היכן ההישגים שלכם ?   " כל ארגון צריך לבדוק את עצמו כל הזמן .  אתה צריך לחשוב איך היה נראה מצבה של ישראל כאן אם לא היה ארגון כמו בייקום .  אני מניח שאם בייקום לא היה קיים ,  המאמרים בעיתונות הבריטית היו קיצוניים יותר .  בלעדינו ,  היו אומרים שישראל הורגת אנשים בשביל הכיף .  אין כרגע חרם אקדמי .  אנחנו משנים את האווירה .  ביחסי ציבור ובהסברה אין הצלחות בכל יום .  התפקיד שלנו הוא לעסוק בהסברה הזאת כל הזמן .  בבריטניה נראה שההתנגדות קיצונית יותר ,  ואולי נראה ששקט עכשיו בגרמניה ובצרפת .  אבל זה מטעה .  זה אולי קשור לכך שבבריטניה יש כלי תקשורת דומיננטיים מאוד כמו bbc וסקיי .  אני לא חושב שהמצב כאן קשה יותר .  תסתכל על שוודיה ,  שתמיד נחשבה לתומכת שלנו .  המצב שם חמור והיחס כלפי ישראל גרוע .  יש מגמה שלילית חזקה נגד ישראל .  בייקום לא עוסקת בקמפיין ליום אחד .  זה מאמץ ארוך ,  ממושך ואינסופי ".  נתת ציון 4 להסברה הישראלית .  כשאתה רואה את התנהגותו של סגן שר החוץ ,  דני איילון ,  בסיפור עם השפלת השגריר הטורקי ,  מה אתה מרגיש ?   " הסיפור של דני איילון עם השגריר הטורקי היה עצוב ".  הבוקר דיברת עם נתניהו .  לא מתחשק לך להגיד לו להעיף את איילון לכל הרוחות ?  הרי הוא עשה פעולה הפוכה למה שאתם מנסים לעשות בבייקום . " זה לא העסק שלי להגיד לביבי מה לעשות .  ביבי היה בבריטניה באוגוסט ,  בעיצומו של הקיץ .  שלחתי מכתב ל-15 עורכי עיתונים כמו 'פייננשל טיימס' ,  'גרדיאן' ואחרים .  ביבי נשאר במפגש שעה וחצי יותר מכפי שתיכנן .  המפגש נמשך שלוש שעות .  שאלו אותו הרבה שאלות .  הם התרשמו מאוד ממה שהוא אמר .  ואלה הם האנשים החשובים ".  כלי התקשורת בעולם מספרים את הסיפור של המלחמה בעזה ,  שבו רואים את העוצמה הצבאית הישראלית אל מול העזתים .  זה לא הסיפור של ישראל הקטנה המוקפת אויבים .  זה סיפור של כובש חזק מול נכבש חלש .  אפשר לנצח הסברתית במאבק כזה ?   " צריך להפוך את זה .  זה לא סיפור של ישראל נגד עזה .  זה סיפור של ישראל נגד כל המזרח התיכון .  אני לא אומר שהגבולות של ישראל צריכים להיות כאן או שם .  המסר העיקרי הוא שישראל נמצאת במזרח התיכון כדי להישאר ,  עם הגבולות האלה או עם גבולות אחרים .  ישראל היא לא אירוע היסטורי חולף ,  לא היינו בגולה 2,000 שנה רק כדי לקבל מדינה ל-70 שנה ולחזור לגולה .  העולם לא מבין את זה .  ברגע שהוא יבין זאת - זה יהיה ההישג ההסברתי ".  חמ"ל צבאי ברחוב אוקספורד משרדי ארגון בייקום  ( british israel communicationsbicom -  )  השוכנים בסמוך לרחוב אוקספורד נראים כמו נטע זר באזור הקניות הלונדוני המפורסם .  בתוך חלל לא גדול יושבים 13 אנשי צוות הארגון ומשם מנהלים את מלחמת ההסברה למען ישראל .  בחדר צמוד אליהם יושבת מנכ"לית הארגון ,  לורנה פיטסיימונס ,  בריטית שאינה יהודייה .  זהו חדר קטן שמזכיר יותר חמ"ל צבאי מאשר משרד לונדוני .  על קירות חדרה תלויה מפת ישראל ,  שבה מודגש אזור הגדה המערבית ועליו מופיעים שמות כל ההתנחלויות . " אנחנו חייבים לשלוט בחומר ",  אומרת פיטסיימונס .  בעבר כיהנה כחברת הפרלמנט הבריטי ,  ואולם תמיכתה במלחמה בעירק ,  שנוספה לאהדתה לישראל ,  היו יותר מדי עבור ציבור הבוחרים במחוז מגוריה בצפון בריטניה .  על קיר משרדה של פיטסיימונס מופיעות שלוש שאלות מנחות שעל פיהן עובד הארגון :  1 .  מה אנחנו אומרים ?  2 .  למה אנחנו אומרים את זה ?  3 .  מהן העדויות המסייעות שיש לנו כדי להעביר את המסר ?  נקודת המוצא שלה היא שדעת הקהל הבריטית מתגבשת במשולש שבין מקבלי ההחלטות בדרג הפוליטי ,  ליועצים ואנשי אקדמיה ולמדיה . " בעיות חוץ אינן משפיעות על הפוליטיקה הפנימית בבריטניה ,  לכן אנחנו ממקדים את המאמץ במקום שבו מתגבשת דעת הקהל ,  שזה אצל מקבלי ההחלטות ".  בעיניה , " ההישג העיקרי של בייקום הוא שנהפכנו למקור מידע אמין ולגיטימי שיכול להטיל ספק בתפישות קיימות ".  כתוצאה מכך ,  החרם האקדמי על ישראל בבריטניה נתפש כפחות לגיטימי מבעבר .  לדבריה ,  בשבוע השלישי למבצע  " עופרת יצוקה ",  הצליחו אנשי הארגון לדאוג למאמרי תמיכה בישראל .  אחר כך העניינים התחילו להסתבך יותר .  פיטסיימונס עבדה בעבר במשרד הפרסום סאצ'י אנד סאצ'י ,  והיא משווה בין האופן שבו היא מוכרת מוצרי צריכה לדרך שבה מוכרת את ישראל : " ישראל היא מוצר שקשה יותר למכור בהשוואה לאיזה צעצוע אלקטרוני או מוצר כלשהו .  ישראל היא מדינה דמוקרטית ,  פתוחה מאוד ,  ואם אין לך מסר אחד למכור - אתה מאבד את הקהל שלך .  קשה מאוד למכור את ישראל .  היא סובלת מתסמונת האח הבכור .  מצפים ממנה להתנהג בבגרות גדולה יותר מאשר הפלסטינאים ".  על תרומתו של זבלודוביץ' לארגון היא אומרת : " לא היינו קיימים אם פויו לא היה קיים ". מה יש לבריטים נגד ישראל ? בריטניה נהפכה בשנים האחרונות למוקד העולמי של פעולות מחאה נגד ישראל ונגד מעשיה בשטחים .  פוליטיקאים ישראלים וקציני צה"ל נמנעים מביקורים במדינה ,  ואחרים נמלטו ממנה מחשש שיוצאו נגדם צווי מעצר כפושעי מלחמה .  מבריטניה יצאו היוזמות לחרם אקדמי נגד האוניברסיטאות בישראל ולחרם צרכנים על מוצרים ישראליים . " איבדתם את הזרם המרכזי בדעת הקהל הבריטית ",  אומר פקיד בריטי בכיר . " הנרטיב הפלסטיני ניצח את הנרטיב הישראלי .  כיום אי אפשר למכור את הקייס הישראלי בבריטניה ".  מדוע ?  מדוע הבריטים מובילים בהתנגדות לישראל ,  בשעה שעל פי כל המדדים המקובלים ,  יחסי שתי המדינות דווקא נמצאים בפריחה ?  הסחר ההדדי גואה ,  הקשרים האקדמיים משגשגים ,  ובריטניה ניצבת לצד ישראל ומובילה עם צרפת את המאבק הבינלאומי נגד הגרעין האירני .  ובכל זאת ,  יו"ר האופוזיציה ציפי לבני אינה יכולה לנסוע ללונדון פן תיעצר בגלל אחריותה למבצע  " עופרת יצוקה ".  יש כמה הסברים להתנהגות הבריטית .  ראשית ,  הבריטים רואים בעצמם אחראים לטרגדיה הפלסטינית ,  בגלל הצהרת בלפור שהובילה להקמת הבית הלאומי ליהודים בארץ ישראל ,  ובהמשך להקמת מדינת ישראל .  שנית ,  דעת הקהל הבריטית מתנגדת לקולוניאליזם ורואה בישראל את אחרונת המעצמות הקולוניאליות ,  בגלל מפעל ההתנחלות המתרחב בגדה המערבית ובמזרח ירושלים .  שלישית ,  המיעוט המוסלמי בבריטניה נהנה מהשפעה פוליטית וציבורית גוברת .  אבל כל אלה סיבות משניות ,  מסביר הפקיד הבריטי הבכיר .  הבעיה האמיתית של ישראל נעוצה במסורת הבריטית של אהדה לתנועות שחרור לאומי של מיעוטים מדוכאים ,  שהחלה עוד בימי הלורד ביירון ועזרתו ליוונים נגד האימפריה העות'מנית .  ישראל נתפשת בבריטניה כמדינה כובשת ,  שמחזיקה את הפלסטינים מאחורי גדרות ומחסומים ומונעת מהם זכויות אזרחיות ופוליטיות .  דגלאס הרד ורובין קוק ,  שרי חוץ לשעבר מהימין ומהשמאל ,  מעלים טענה זהה בזיכרונותיהם :  איך היהודים ,  שסבלו כל כך מרדיפות ועברו את השואה ,  יכולים להתייחס באופן מחפיר כל כך לפלסטינים שתחת שליטתם ?  מבצע  " עופרת יצוקה "  בעזה הסעיר את דעת הקהל בבריטניה ,  יותר מבכל מקום אחר במערב .  אפילו עכשיו ,  יותר משנה לאחר סיום המבצע ,  ממשיכה התקשורת הבריטית לעסוק בו ובהשלכותיו .  מבחינתה ,  ההרג וההרס בעזה הם פרצופה האמיתי של ישראל ,  ולא הצהרות השלום של ראש הממשלה בנימין נתניהו .  בריטניה מתקרבת לבחירות ,  שבהן צפוי ניצחון לשמרנים בראשות דייוויד קמרון על הממשלה הנוכחית של גורדון בראון מהלייבור .  אבל פעילים למען ישראל בלונדון אומרים שאין לישראלים סיבות להתלהב . " הימין אצלנו זה לא פוקס ניוז ",  הם אומרים , " ובקו הבסיסי כלפי ישראל לא יהיה שינוי ". 

פויו זבלודוביץ' מחמיא לחברו הקרוב : " קפיטליזם טוב לישראל ;  ביבי יצר חזון שמתאים גם למדינות אחרות "
 למי מתקשר המיליארדר היהודי דקה לפני הראיון הראשון שלו ?  לבנימין נתניהו ■ פויו זבלודוביץ' בראיון נדיר

