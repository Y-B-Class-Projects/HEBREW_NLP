ככה יוצאים לאולסטאר
לברון ג'יימס קלע 32 והוביל את קליבלנד לניצחון 13 ברציפות ,  אחרי 106:115 על אורלנדו .  סן אנטוניו ניצחה בדנבר 92:111
בשנה שעברה הייתה זו אורלנדו שעצרה את קליבלנד בגמר המזרח ,  ונראה שלברון ג'יימס לא שוכח לרגע את מה שקרה שם .  ההבדל הוא שהשנה הוא נעזר גם בשאקיל אוניל ,  וזה מה שעזר לקליבלנד לא להיעצר לפנות בוקר  ( שישי )  מול המג'יק ,  לפחות בדרך לניצחון ה-13 ברציפות שלהם .  הקאבלירס ניצחו 105:116 ,  ויצאו לפגרת האולסטאר הקצרה במאזן של 11-42 .  לא פחות מרשים מזה ,  קליבלנד מחזיקה בינתיים במאזן של 0-4 נגד הלייקרס ואורלנדו ,  שתי הקבוצות שהתמודדו בגמר בשנה שעברה .  
למרות שליטה מוחלטת של קליבלנד במחצית הראשונה ,  אז היא נהנתה גם מרגעים נהדרים של זידרונאס אילגאוסקאס ,  אורלנדו חזרה לעצמה בהמשך והביאה למשחק צמוד במיוחד .  אלא שבדקות הסיום ,  כשלברון ג'יימס לא הפסיק לחגוג על הסל ,  ודלונטה ווסט קלע שלשה מכריעה ,  המג'יק לא הצליחו לקלוע במשך חמש דקות ואפשרו לג'יימס וחבריו לברוח בדרך לניצחון .  
ג'יימס הוביל את קליבלנד עם 32 נקודות ,  13 אסיסטים ו-8 ריבאונדים .  ג'יי.ג'יי היקסון ,  שגם הוא תרם רבות ברגעים המכריעים ,  סיים עם 20 נקודות ,  ואנדרסון ורז'או קלע 16 .  אוניל אגב סיים עם 10 ו-6 ריבאונדים ,  ועבודת הגנה נהדרת מול דוויט הווארד .  הווארד  ( 11 ריבאונדים )  ורשארד לואיס הובילו את המג'יק עם 19 נקודות כל אחד ,  וינס קרטר קלע 14 וג'אמיר נלסון סיים עם 13 .
 טוני פרקר הפצוע לא שיחק ,  אבל זה לא מנע מג'ורג' היל למלא את תפקיד המחליף כראוי ,  כשהספרס הובילו לאורך כל המשחק וסגרו עניין עם פער של 20 נקודות ברגעים המוקדמים של הרבע הרביעי .  כנראה שזה מה שקורה להגנה של הנאגטס ,  כשהיא נאלצת לתפקד ללא קניון מרטין הפצוע .  אחרי הכל ,  זה היה ההפסד הרביעי בלבד של דנבר מתוך 28 משחקים ב"פפסי סנטר ".  
היל ודוואן בלייר הובילו את קלעי סן אנטוניו עם 17 נקודות כל אחד ,  טים דאנקן תרם הפעם 16 ומנו ג'ינובילי סיים עם 15 .  ננה הילאריו רשם ערב קליעות מוצלח עבור הנאגטס עם 20 נקודות  ( 8 מ-9 מהשדה )  ,  כרמלו אנטוני קלע 19 וצ'ונסי בילאפס סיים עם 17 .
 
ככה יוצאים לאולסטאר
לברון ג'יימס קלע 32 והוביל את קליבלנד לניצחון 13 ברציפות ,  אחרי 106:115 על אורלנדו .  סן אנטוניו ניצחה בדנבר 92:111

