המסגד בשומרון לא נאטם ?  בימין ייצאו להפגין
שוויון בפני החוק גרסת יהודה ושומרון :  גורמים בימין דורשים מבג"ץ למנוע איטום בית כנסת שנבנה באופן לא חוקי או לחלופין לאטום מסגד ,  שנבנה ללא אישורים .  מחר תתקיים הפגנה ליד יצהר
גורמים בימין דורשים מהמדינה :  אטמו מסגד שנבנה ללא אישורים או הימנעו מאטימת בית כנסת שנבנה ללא אישור שר הביטחון .  בעקבות עתירה של ארגון  " יש דין "  בדרישה להרוס בית כנסת בהתנחלות מעלה שומרון ,  הוציא בג"ץ צו ביניים ומאוחר יותר הוא אף הורה לאטום את בית הכנסת עד לסיום בירור בעלות האדמה עליה הוקם המסגד ,  זאת בטענה שצו הביניים הופר .  עם זאת ,  המתנחלים טוענים כי הם לא קיבלו לידיהם את צו הביניים .  
לאחר מכן ,  עמותת  " רגבים ",  המקיימת מעקב אחר בנייה פלסטינית לא חוקית ,  הגישה לבג"ץ עתירה זהה נגד מסגד הנבנה בימים אלו בכפר בורין מול ההתנחלות יצהר ,  הממוקם בשטח C .  בעמותת  " רגבים "  טוענים ,  כי בדומה לבית הכנסת במעלה שומרון ,  גם המסגד בבורין נבנה ללא אישורים .  במענה לעתירה ,  הוציא בג"ץ צו ביניים גם נגד בניית המסגד ,  אלא שלטענת המתנחלים איש אינו אוכף את הצו בניגוד לצו שניתן לבית הכנסת .
 במחאה על אי האכיפה ,  מחר  ( שני )  צפויה להתקיים הפגנה בצומת יצהר מול המסגד ,  בקריאה להימנע מאיטום בית הכנסת או לאטום גם את המסגד .  בהפגנה צפויים להשתתף ראש המועצה האזורית שומרון גרשון מסיקה וחברי כנסת מהימין .  תחת הכותרת  " ממשלת הימין מחריבה בית כנסת ",  נכתב במודעות שנתלו בשומרון כי , " כך מתרפסים בפני אבו מאזן .  בית כנסת הורסים ,  מסגד משפצים ". 
גם הרב הראשי לישראל ,  שלמה עמאר ,  התערב בעניין ופנה לראש הממשלה בנימין נתניהו בבקשה למנוע את אטימת בית הכנסת .  הרב עמאר ביקש מנתניהו  " לפנות ליועץ המשפטי לממשלה ,  שינצל את סמכותו לפנות שוב לבג"ץ ולהביא את עמדת הממשלה בדרך שתמנע את הריסת בית הכנסת ". 
יו"ר ועד מתיישבי השומרון ,  בני קצובר ,  ממארגני ההפגנה אמר הבוקר כי  " הברית הבלתי קדושה בין בג"ץ לשר הביטחון ברק במטרה לפגוע בבתי כנסיות ולגונן על מסגדים בלתי חוקיים היא חרפה שאין לעבור עליה בשום פנים לסדר היום ",  ואילו מסיקה אמר כי  " חשבנו שיש גבול לאטימות ולרשעות .  לאף אוכלוסייה אחרת לא היו מעזים להתנהג כך ". 

המסגד בשומרון לא נאטם ?  בימין ייצאו להפגין
שוויון בפני החוק גרסת יהודה ושומרון :  גורמים בימין דורשים מבג"ץ למנוע איטום בית כנסת שנבנה באופן לא חוקי או לחלופין לאטום מסגד ,  שנבנה ללא אישורים .  מחר תתקיים הפגנה ליד יצהר

