רומן ,  תעשה איזה מערוף
צ'לסי היא היחידה שבגינה עדיין לא הוסר האמברגו על פורטסמות לרכוש שחקנים ,  וגרנט ינסה לנצל את קשריו עם אברמוביץ'
מצוקת האמברגו שמוטלת על פורטסמות ממשיכה לתעתע בקבוצה מדרום אנגליה ,  כאשר לאחרונה מסתמן פיתרון שתלוי הרבה במועדונים מהן היא רכשה שחקנים .  ההתאחדות האנגלית הבהירה לפומפי שאם הקבוצות להן היא חייבת כסף על שחקנים שקנתה מהם ועדיין לא העבירה להם את מלוא הכסף יסכימו לדחות את התשלומים עליהם לסוף העונה ,  הרי שהאיסור שחל על המועדון לרכוש שחקנים יוסר .
 ארסנל וראן הצרפתית כבר הביעו הסכמה לדחות את התשלום ,  אבל מי שעדיין עומדת בסירובה היא צ'לסי .  הקבוצה הכחולה מלונדון ממאנת לעת עתה לדחות את התשלום האחרון בסך 750 אלף ליש"ט  ( מתוך ארבעה מיליון ליש"ט )  על גלן ג'ונסון ,  שעבר ב-2007 .  יצוין כי פומפי כבר פרעה שבעה מתוך העשרה מיליון שהיא חייבת לקבוצות .
" הליגה תסיר את הווטו אם הקבוצות יסכימו לדחות את התשלומים ",  אמר מקור בפורטסמות . " כולן מסכימות מלבד צ'לסי ".  וכאן נכנס אברהם גרנט לתמונה ,  כאשר המנג'ר הישראלי של פומפי ינסה לנצל את קשריו הטובים עם הבעלים של המיליונרים רומן אברמוביץ' . " היחסים ביניהם עדיין טובים ,  וגרנט ינסה לבקש מאברמוביץ' שיחליק את העניין ",  הוסיף אותו גורם .
 
רומן ,  תעשה איזה מערוף
צ'לסי היא היחידה שבגינה עדיין לא הוסר האמברגו על פורטסמות לרכוש שחקנים ,  וגרנט ינסה לנצל את קשריו עם אברמוביץ'

