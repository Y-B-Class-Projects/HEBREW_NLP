100 אלף דולר יוענקו לפרויקטים ירוקים
18 גופים העוסקים בתחום שימור הסביבה זכו בתחרות שארגנו יבואנית פורד בישראל וקרן של"י .  בין הגופים ,  שיקבלו סכום כולל של 100 אלף דולר :  פרויקט להפחתת צריכת אנרגיה בערבה ובית החולים לחיות בר בר"ג
נבחרו 18 הזוכים בתכנית מענקי  " פורד "  לשימור הסביבה .  בין הזוכים - גופים העוסקים בשימור הסביבה - יחולק סכום כולל בגובה 100,000 דולר .  התחרות מתקיימת זו השנה ה-11 בשיתוף  " דלק מוטורס "  יבואנית פורד ומאזדה לישראל ,  קרן של"י  שורשים לסביבה ירוקה ,  ובחסות וואלה !  .
 הזוכים נבחרו בשתי קטגוריות :  1 )  מבוגרים ,  המקבלים את המענקים מטעם פורד ודלק מוטורס ;  2 )  ילדים ובני נוער המקבלים את המענקים מטעם קרן של"י .  התכנית מהווה חלק ממאמציה הגלובליים של חברת  " פורד "  להגן על הסביבה ולשמר את משאבי הטבע ,  והיא אחת מהתוכניות הגדולות בעולם בתחומה .  התכנית שנוסדה ב-1983 כוללת יותר מ-120,000 ארגונים ואנשים ב-62 מדינות בעולם ,  בהן בריטניה ,  מדינות במרכז אמריקה ,  דרום מזרח אסיה ,  המזרח התיכון והקריביים .  
קשת הזוכים בתחרות משקפת קבוצות קהילתיות ואנשים בכל הגילאים העוסקים ,  שלא למטרות רווח ,  בפרויקטים מתמשכים בתחומי שימור הסביבה ,  ואשר הפגינו תכלית מוגדרת ,  ומחויבות לניצול המשאבים הזמינים .  חבר השופטים הורכב ממומחים בתחומי הטבע ,  הסביבה ,  השימור ,  האקדמיה והחינוך .
 בין הפרויקטים הזוכים :  פרויקט להפחתת צריכת אנרגיה בערבה ,  פרויקט לקידום את הליכה כאמצעי תחבורה בר קיימא בת"א-יפו ,  בית החולים לחיות בר בר"ג ,  פרויקט להפחתת כמויות פסולת ,  פרויקט לשימור יער ירושלים ופרויקטים של נוער לקידום מודעות אקולוגית .
 
100 אלף דולר יוענקו לפרויקטים ירוקים
18 גופים העוסקים בתחום שימור הסביבה זכו בתחרות שארגנו יבואנית פורד בישראל וקרן של"י .  בין הגופים ,  שיקבלו סכום כולל של 100 אלף דולר :  פרויקט להפחתת צריכת אנרגיה בערבה ובית החולים לחיות בר בר"ג

