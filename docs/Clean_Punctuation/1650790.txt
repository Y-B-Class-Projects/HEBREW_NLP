עלייה בשווי נכסי הנדל"ן הובילה את גב ים לקפיצה של 49% ברווח התפעולי ל-66 מיליון שקל
עלות העסקתה של מנכ"לית החברה שרון שוופי הסתכמה ב-3.1 מיליון שקל ב-2009
חברת  ,  שבשליטת אי.די.בי של נוחי דנקנר ,  מציגה הבוקר את דו"חותיה הכספיים לרבעון הרביעי ולסיכום 2009 כולה .  למרות שמירה על יציבות בהכנסות מהשכרת מבנים וירידה בהכנסות ממכירת דירות ומלאי מקרקעין ,  נהנתה החברה מעלייה בשווי ההוגן של הנדל"ן שברשותה ברבעון הרביעי של 2009 ,  זאת לעומת ירידה בהיקף של 15 מיליון שקל בשווי הנכסים ,  עמם נאלצה להתמודד החברה ברבעון המקביל .  נקודת מוצא זו שיפרה את השורה העליונה בדו"חות החברה ,  שהצליחה למשוך את השיפור עד לשורת הרווח הנקי .  בשורה העליונה צמחו הכנסותיה של החברה ב-12% והסתכמו ב-96 מיליון שקל ברבעון הרביעי של 2009 .  הרווח התפעולי של החברה זינק ב-49% והסתכם ב-66.3 מיליון שקל ברבעון ,  ובשורה התחתונה מסכמת החברה את הרבעון עם רווח נקי של 23 מיליון שקל המיוחס לבעלי מניות החברה ,  לעומת רווח נקי של כ-15 מיליון שקל בתקופה המקבילה- שיפור של 57% .  מניית גב-ים נסחרת במדד תל אביב 100 ,  והוסיפה 6.5% מתחילת 2010 ,  במהלך 12 החודשים האחרונים עלתה המנייה בכ-90%.גב ים עוסקת בתחום הנכסים המניבים ,  בייזום ,  תכנון וניהול של פארקים עסקיים ותעשייתים ,  בנייני משרדים ,  שטחי מסחר ,  מבני אחסנה וחניונים .  בתחום הבנייה למגורים עוסקת החברה בהקמה ומכירה של יחידות דיור .  במבט שנתי גב ים מציגה אמנם גידול של 41% ברווח הנקי המיוחס לבעלי המניות של החברה ,  שהסתכם ב-221.5 מיליון שקל ,  אך הייתה זו הטבת מיסים בהיקף של כ-51 מיליון שקל שסייעה לחברה להתגבר על ירידה של כ-10% בהכנסות השנתיות  ( שהסתכמו ב-544.8 מיליון שקל ב-2009 )  ועל יציבות ברווח התפעולי ,  שנשמר ברמה של כ-395 מיליון שקל .  תזרים המזומנים של החברה הסתכם ב-353 מיליון שקל ב-2009 ,  לעומת תזרים של 251 מיליון שקל ב-2008 .  עלות העסקתה של מנכ"לית החברה ,  שרון שוופי ,  הסתכמה ב-3.1 מיליון שקל במהלך 2009 .  עלות שכרה הסתכמה ב-1.1 מיליון שקל  ( כ-92 אלף שקל ברוטו בחודש )  ,  ובנוסף לכך זכתה למענק בהיקף של מיליון שקל ולאופציות בהיקף של כמיליון שקל .  עלות שכרו של אבי יעקובובי ,  משנה למנכ"ל ומהנדס ראשי ,  הסתכמה ב-1.9 מיליון שקל .  עלות שכרו הסתכמה ב-795 אלף שקל  ( כ-66 אלף שקל בחודש ברוטו )  ובנוסף זכה לבונוס של כ-600 אלף שקל ולאופציות בהיקף של כ-500 אלף שקל .
 
עלייה בשווי נכסי הנדל"ן הובילה את גב ים לקפיצה של 49% ברווח התפעולי ל-66 מיליון שקל
עלות העסקתה של מנכ"לית החברה שרון שוופי הסתכמה ב-3.1 מיליון שקל ב-2009

