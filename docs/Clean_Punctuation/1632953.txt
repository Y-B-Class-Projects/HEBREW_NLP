פלגריני : " משהו לא עובד כשורה "
 ההפסד לבילבאו  ( 1:0 )  הדליק נורה אדומה אצל מאמן ריאל מנואל פלגריני .  גווארדיולה על מסי שכבש שער 101 : " מדהים "
 שבוע לפני סיום הסיבוב הראשון נפל דבר בליגה הספרדית כאשר ברצלונה פתחה פער של חמש נקודות על יריבתה ,  ריאל מדריד ,  בפסגה .  הלבנים של מנואל פלגריני נוצחו 1:0 במשחק שנערך בסן מאמס של אתלטיק בילבאו ,  בעוד האלופה ששיחקה לאחר מכן הביסה 0:4 את סביליה בקאמפ נואו .
 הניצחון מבטיח שבארסה תסיים את הסיבוב הראשון בפסגה ,  כשלה 46 נקודות ,  אבל זה כמובן לא מרגיע את מאמנה פפ גווארדיולה ,  בעוד שפלגריני עצמו נשמע די רגוע לאור העובדה שיש עדיין לא מעט נקודות בקופה ,  והגלגל יכול להתהפך .
 בסיום משחק ההפסד של ריאל לבילבאו ,  נרשמה אכזבה בקבוצה ,  אבל הבלאנקוס רחוקים מלהרים ידיים ,  כמובן .  גורמים במועדון ופלגריני עצמו הכחישו כי בקרב שחקני הקבוצה שררה פאניקה לאחר כיבוש השער של אתלטיק ,  שנפל כבר בדקה השלישית במשחק .
" היו לנו את ההזדמנויות שלנו כדי להשיג תוצאה טובה יותר .  למעשה ,  הייתה קבוצה אחת על המגרש ",  אמר פלגריני ואם אתם שואלים ,  התכוון לקבוצתו , " אבל צריך מזל ויותר נחישות כדי לכבוש .  זה ברור שכאשר אתה מפסיד ,  משהו לא עובד כשורה .  זו ליגה ארוכה ויש עוד סיבוב שלם .  עכשיו הדבר החשוב ביותר זה לסיים את הסיבוב הראשון עם ניצחון על מלאגה בסנטיאגו ברנבאו .  כשיש עוד 60 נקודות בקופה שום דבר לא סגור ". 
לשחקן הקבוצה סרחיו ראמוס היו מילים חמות להגיד על מאמנה של בילבאו חואקין קאפרוס . " הוא מספר אחד שם ",  אמר ראמוס . " הוא יודע איך לדבר עם כולם - השופט ,  השחקנים ,  אפילו עם הקהל ". 
מי שלא הסתדר עם הקהל התובעני של בילבאו ,  שממש יושב סמוך לקווים בסן מאמס הוא כריסטיאנו רונאלדו ,  שכל אימת שניגש לאזור קו החוץ ,  ספג  " מחמאות "  רבות מהקהל .  באחת הפעמים זרק רונאלדו כדור בצחוק על אחד האוהדים ,  מה שזיכה אותו בעוד מטר קללות ונאצות .
 פפ גווארדיולה היה מאושר בעיקר מהעובדה שקבוצתו הצליחה להתאושש מההדחה בגביע ביום רביעי הקודם - בארסה ניצחה את סביליה במשחק הגומלין של שמינית גמר הגביע 0:1 בראמון סאנצ'ז פיחואן ,  אבל בכל זאת עפה מהמשך המשחקים ,  לאחר שנוצחה 2:1 במשחק הראשון בקאמפ נואו .
 בארסה נקמה בסביליה עם 0:4 בבית ,  שפתח פער משמעותי בן חמש נקודות מריאל . " עשינו את כל מה שאנחנו יכולים ,  השחקנים עשו את המקסימום ",  אמר גווארדיולה . " כולם השתתפו במאמץ הקבוצתי ,  זאת הדרך שלנו ". 
המאמן הקטלאני התייחס כמובן גם למסי ,  שכבש אמש צמד ובכך חצה את מחסום 100 השערים בקבוצה הבכירה . " זה מדהים שהוא רק בן 22 וכבר יש לו 101 כיבושים .  הדברים תלויים רק בו ,  והוא יכול לשבור הרבה שיאים במועדון .  הוא השחקן הטוב ביותר בעולם והוא מייצג את הדור הצעיר של המועדון .
" זה שנסיים את הסיבוב במקום הראשון לא מבטיח לנו שום דבר ",  הוסיף פפ ,  שאף הרגיע לגבי הקפטן שלו קרלס פויול ,  לאחר שהאחרון הוחלף במחצית עקב סחרחורת ,  ואמר כי הוא חש בטוב .
 
פלגריני : " משהו לא עובד כשורה "
 ההפסד לבילבאו  ( 1:0 )  הדליק נורה אדומה אצל מאמן ריאל מנואל פלגריני .  גווארדיולה על מסי שכבש שער 101 : " מדהים "
 
