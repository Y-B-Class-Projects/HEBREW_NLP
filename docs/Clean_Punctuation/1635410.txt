דירקטוריון בנק הפועלים אישר את תוכניות העבודה לשנים 2012-2010 ;   " ההכנסות צפויות לצמוח משמעותית "
 הבנק ישמור על רמת הלימות-הון אף מעבר לרמה הרגולטורית הנדרשת - גם לפי כללי באזל II - ולא פחות מ-12%
דירקטוריון בנק אישר ביום חמישי שעבר את תוכניות העבודה לשנים 2012-2010 שגובשו והוגשו על ידי ההנהלה .  הדיונים בתכניות העבודה נערכו על רקע השיפור המתמשך בכלכלה העולמית ,  ובעיקר על רקע התאוששות המשק הישראלי והיציאה מהמיתון.בבנק אומרים כי תכניות העבודה ,  כפי שאושרו ,  מכוונות לכך ששנת 2010 תסמן עבור הבנק חזרה לתוואי של צמיחה בהכנסות ,  שיפור ברווחיות וחיזוק המובילות של הבנק בתחום הבנקאות הקמעונאית והעסקית בישראל .  במסגרת זו ,  מתכוון הבנק להמשיך את פריסת רשת הסניפים שלו ,  לרבות על ידי הגדלת מספר הסניפים במגוון פורמטים המותאמים לפלחי האוכלוסיה השונים ,  במהלך שלוש שנות התכנית.תכניות העבודה שמות דגש גם על המשך תהליכי ההתייעלות של העבודה בסניפים ובמטה ,  לרבות באמצעות פיתוחו של מרכז התפעול  ( back office )  ,  מתוך כוונה להסיט אליו יותר פעולות שאינן כרוכות בקשר ישיר עם הלקוחות.התוכנית האסטרטגית של הבנק מתוכננת לאזן בין שיקולי תשואה לסיכון והיא מכוונת לייצב את הבנק בטווח הארוך על תשואה דו-ספרתית על ההון ברמה של low to mid teens.הדירקטוריון חזר ואישר ,  כי הבנק ישמור על רמת הלימות-הון אף מעבר לרמה הרגולטורית הנדרשת ,  גם לפי כללי באזל ii ,  ולא פחות מ-12%.יו"ר דירקטוריון הבנק ,  יאיר סרוסי ,  אמר כי  " 2010 תסמן עבורנו חזרה לתוואי של צמיחה בהכנסות ושיפור ברווחיות .  בשנה זו נמשיך ונחזק את מובילותינו בבנקאות הקמעונאית והעסקית בישראל ,  נמשיך לעמוד לימין לקוחותינו וללוות אותם לצמיחה ,  נמקד את פעילותנו הבינלאומית ונמשיך בפיתוח התשתיות להתפתחות עתידית ,  נשמור על רמת הלימות ההון של הבנק אף מעבר לרמה הרגולטורית הנדרשת ,  ונקדיש תשומת לב מיוחדת לתחום ניהול הסיכונים .  התוכנית האסטרטגית שלנו מאזנת בין שיקולי תשואה לסיכון ומוכוונת לייצב את הבנק ,  בטווח הארוך ,  על תשואה דו-סיפרתית על ההון.מנכ"ל הבנק ,  ציון קינן ,  הדגיש כי  " בשלוש השנים הקרובות נמשיך את תנופת העשייה שהתחלנו בה בשנה האחרונה .  נפעל בצורה ממוקדת ונחושה לבסס ולחזק את מובילותנו במגזר הקמעונאי ,  בין היתר על ידי המשך פריסת רשת סניפים מתקדמת כמענה לצרכי לקוחותינו ,  כולל הגדלת מספר הסניפים במגוון פורמטים המותאמים לפלחי אוכלוסיה שונים ,  תוך לקיחה בחשבון של התמורות הדמוגרפיות באוכלוסיה הישראלית .  נמשיך בשיפור תהליכי השירות ללקוחותינו ,  תוך שימוש בטכנולוגיות חדישות ,  ונשים דגש מיוחד על תחומי הייעוץ ,  חיזוק תרבות החיסכון לטווח הארוך ועל תחום המשכנתאות ללקוחות הבנק . " במקביל אנו מתכוונים להשיג קפיצת מדרגה בפעילותנו בקרב מגזר העסקים הבינוניים ,  המהווה חלק חשוב מעמוד השידרה של הכלכלה הישראלית ,  ואנו מזהים בו פוטנציאל להרחבה משמעותית של פעילות הבנק ,  בין השאר על בסיס תשתית הסניפים העסקיים שאותה נמשיך לפרוס בשנים הקרובות ." בתחום הבינלאומי נפעל לפתח את פעילות הבנקאות הפרטית הגלובאלית ,  שבסיסה בבנק הפועלים שווייץ ,  תוך התאמת הפעילות לרגולציה העולמית המשתנה .  נחזק את פעילותנו בלונדון וניו יורק בתחומי הבנקאות הפרטית ,  במתן שירות כולל ללקוחות ישראליים הפועלים באזורים אלו ונפתח פעילות ממוקדת מול לקוחות עסקיים מקומיים ,  נמשיך להשקיע ולפתח את התשתיות להרחבה עתידית של פעילותנו הבינלאומית ." החתירה למצוינות תפעולית תאפשר לבנק לנצל בצורה אופטימלית את המשאבים הקיימים למימוש היוזמות החדשות ,  בהן הקמת הסניפים החדשים ועיבוי מערכי המכירה והשירות ללקוחות .  נמשיך לייעל את תהליכי העבודה בסניפים ובמטה ,  ונשים דגש על פיתוחו והרחבתו של המרכז התפעולי  ( back-office )  ,  הראשון מסוגו במערכת הבנקאית הישראלית ,  מתוך כוונה להסיט אליו יותר ויותר פעולות שאינן כרוכות בקשר ישיר עם הלקוחות .  במקביל נמשיך להטמיע תהליכי רכש מתקדמים לשם השגת חיסכון שוטף בעלויות ". 

דירקטוריון בנק הפועלים אישר את תוכניות העבודה לשנים 2012-2010 ;   " ההכנסות צפויות לצמוח משמעותית "
 הבנק ישמור על רמת הלימות-הון אף מעבר לרמה הרגולטורית הנדרשת - גם לפי כללי באזל II - ולא פחות מ-12%

