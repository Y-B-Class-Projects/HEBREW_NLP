שאלה פתוחה
פטמות יכולות לקטון ?  למה כואב בזמן סקס ?  והאם זה בריא להתאפק עם השפיכה ?  ד"ר אברמוב עונה
החזה שלי התחיל לגדול בערך בגיל 12 ,  ולפי דעתי הוא בגודל נורמלי .  הבעיה היא שהפטמות שלי והעיגול שמסביב להן נורא גדולות .  האם זה נורמלי והאם הן יכולות לקטון ? 
הפטמות לא יקטנו ,  זה ענין של מבנה אנטומי .
 
 .
 אני בתולה ויש לי חבר כבר שבעה חודשים .  אני פוחדת מחדירה ,  וגם יש לי שם למטה ריח לא נעים .  בכל פעם שמגיעים לקטע של יותר מנשיקה אני פוחדת גם מהריח וגם מהחדירה .  האם יש לי בעיה ? 
אין בעיה רפואית ,  אך לדעתי יש בעיה של חרדה .  לגבי החדירה ,  יכול להיות שאינך בשלה לקיום יחסי מין .  האם את באמת מעוניינת בקיום יחסי מין ?  מה עם יחסי מין ללא חדירה (  מין אורלי או מין ידני )  ?  מנשיקה לא עוברים מיד ליחסי מין ויש עוד המון שלבים מיניים בדרך .  בנוסף ,  אם את חושבת שהריח לא תקין פני לבדיקה אצל רופא נשים .
 אני מאונן הרבה ,  ובדרך כלל מסוגל לגמור יחסית מוקדם ,  ולכן אני אפילו שומר את שפיכת הזרע עוד זמן מסוים ,  למרות שעל פי התחושה כבר יכולתי לגמור מזמן .  האם זה מסוכן לאיבר המין או בכלל ? 
להיפך ,  אתה מתאמן בשליטה על השפיכה דבר שהוא רצוי .  אם תקיים יחסי מין תוכל למשוך את זמן ההנאה ליותר זמן ,  גם אתה תהנה יותר וגם בת זוגתך .
 אני מקיימת יחסי מין כמעט חצי שנה ,  ובכל פעם יש לי כאבים בלתי נסבלים .  אנחנו אף פעם לא מצליחים להגיע לחדירה מלאה .  בתנוחות מסוימות זה פחות כואב .  לפני ארבעה חודשים הייתי אצל רופא נשים והוא אמר לי שמבחינה רפואית הכל בסדר .  צריך להמשיך לנסות עד שהגוף יתרגל או להשתמש בג'ל סיכה ?  מה עליי לעשות ? 
נסי להשתמש בג'ל סיכוך ,  או להשתמש במשחה מאלחשת כמו אזראקאין 5% ולמרוח בפתח חצי שעה לפני החדירה .  אם עדיין יהיו כאבים ,  פני שוב לבדיקת רופא נשים המומחה למחלות העריה .  אולי את סובלת מרגישות יתר בפתח הנרתיק ,  מה שנקרא וסטיבוליטיס ,  ואולי את סובלת מוגיניזמוס שזה תגובת התכווצות של שרירי הנרתיק .
 

שאלה פתוחה
פטמות יכולות לקטון ?  למה כואב בזמן סקס ?  והאם זה בריא להתאפק עם השפיכה ?  ד"ר אברמוב עונה

