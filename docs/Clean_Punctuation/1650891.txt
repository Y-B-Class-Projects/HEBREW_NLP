השקה :  דגמי 2010 לקוואסאקי
חברת 'מטרו מוטור' משיקה בישראל חמישה דגמים חדשים לקוואסאקי לשנת 2010 .  המחירים ,  מ-19,985 ועד 149,985 שקל
באירוע מיוחד שערכה הבוקר  ( שני )  חברת 'מטרו מוטור' יבואנית הדו-גלגלי הגדולה בישראל ,  הושקו חמישה אופנועים חדשים ומחודשים למותג קוואסאקי בישראל .  חמשת הכלים החדשים יתווספו להיצע הקיים ,  ירחיבו אותו ויוסיפו דגמים חדשים למותג .  גדי אבירם ,  מנכ"ל 'מטרו מוטור' מסר במסיבת העיתונאים כי למרות המשבר הכלכלי אשר גרם לדחייה בהשקת מספר דגמים בקוואסאקי ,  החברה היפנית הצליחה לשפר את מעמדה באירופה ולהגיע לנתח שוק של 13.5 אחוזים .  בישראל ,  בשלוש השנים האחרונות ,  רשם המותג עליה של 55 אחוזים במכירות בשנת 2009 לעומת השנה הקודמת ,  כששני הכלים הבולטים היו הנינג'ה 250 והוורסיס .
 היצע הדגמים החדש מתחיל עם ה-KLX125 ,  אופנוע דו"ש  ( דו שימושי )  בסיסי המיועד עבור צעירים ואחרים הנמצאים בתחילת דרכם הדו-גלגלית והמעוניינים להוסיף גם מימד של רכיבת שטח להתנהלות שלהם .  הוא מצויד במנוע בנפח 125 סמ"ק שמפיק 10.3 כ"ס ו-1 קג"מ וגובה מושבו מהקרקע 83 ס"מ .  מחירו עומד על 19,985 שקל והוא למעשה כרטיס הכניסה הזול ביותר למותג היפני .
 שני בהיצע הוא אחד האופנועים הפופולאריים ביותר בישראל בכלל ושל המותג בפרט והוא הוורסיס .  הדור החדש לשנת 2010 שומר על הנוסחה המצליחה של הדור הראשון עם מנוע שני צילינדרים  ( מקבילים )  בנפח 650 סמ"ק בהספק של 64 כ"ס ו-6.2 קג"מ ,  אך מציע מספר עדכונים שעיקרם עיצוב מחודש ,  תושבות מנוע חדשות להפחתת וויברציות ותוספת של מערכת ABS למניעת נעילת הגלגלים  ( סטנדרט חדש בכל דגמי קוואסאקי מלבד ה-ZX10 )  .  מחירו נותר ללא שינוי ביחס לעבר ועומד על 64,985 שקל
בהיצע החדש של קוואסאקי לשנת 2010 ישנו גם אופנוע שרירים  ( סטריט-פייטר )  העונה לשם Z1000 וכמו שמו הוא חמוש במנוע ארבעה צילינדרים  ( שמגיע מהאח הספורטיבי )  שנפחו הוגדל ל-1,043 ,  אך לטובת השימושיות ,  הספקו מותן לכדי 138 כ"ס ב-9,600 סל"ד והמומנט  ( 11.2 קג"מ ב-7,800 סל"ד )  שופר משמעותית בתחום הסל"ד הנמוך והביניים .  האופנוע החדש בנוי על שלדת אלומיניום חדשה ,  נועל מתלים חדשים ועוטה פלסטיקה מינימליסטית אך מעוצבת למשעי .  מחירו 89,985 שקל .
 גם אופנוע הליטר הספורטיבי של החברה התחדש השנה ,  עם מתיחת פנים מקיפה שהעניקה לו מלבד עיצוב משופר ,  גם כיול מחודש לתוכנת ניהול המנוע חדשה ומנגנון חדש בתיבת ההילוכים אשר אמור לייעל את העברת ההילוכים ברכיבה ספורטיבית .  כמו כן ,  האופנוע קיבל מערכת פליטה חדשה ,  קלה וקצרה יותר מבעבר .  מנוע הליטר של הנינג'ה הזה מפיק 188 כ"ס ב-12,500 סל"ד וכן 11.5 קג"מ ב-8,700 סל"ד .  משקלו היבש עומד על 208 ק"ג ומחירו 114,985 שקל .
 אופנוע התיור של קוואסאקי עבר גם הוא השנה רענון מקיף עם עדכוני עיצוב ,  תוספת משקף חזית חשמלי להגנת רוח טובה יותר ,  בקרת משיכה אלקטרונית למניעת סחרור הגלגל האחורי בזמן האצה  ( KTRC )  ,  מערכת בלימה משולבת לגלגל הקדמי מהאחורי בלחיצת מנוף יחידה  ( K-ACT )  ולסיום ,  אופנוע זה קיבל מערכת ניהול מנוע חדשה המאפשרת לרוכב לבחור בין מספר מצבי רכיבה ולהשפיע בעזרתן על צריכת הדלק של האופנוע בהתאם לאופי הרכיבה .  נתוני המנוע שלו מציגים 155 כ"ס  ( 160 עם ראם-אייר )  ו-13.9 קג"מ .  מחירו של דגם התיור הוא הגבוה ביותר בהיצע ועומד על 149,985 שקל .
 
השקה :  דגמי 2010 לקוואסאקי
חברת 'מטרו מוטור' משיקה בישראל חמישה דגמים חדשים לקוואסאקי לשנת 2010 .  המחירים ,  מ-19,985 ועד 149,985 שקל

