גם לנו יש מורשת
סן אנטוניו המתאוששת ניצחה 90:97 את ניו אורלינס ביום מרטין לותר קינג .  הת'אנדר ניצחו את ההוקס ,  הניקס את דטרויט
ארצות הברית חוגגת את יום מרטין לותר קינג וב-NBA משוחק מחזור משחקים בשעות היום .  לא פחות מתשעה משחקים נערכים הערב  ( שני )  .  בבירה ,  וושינגטון הנחילה הפסד 92:97 לפורטלנד ואילו בניו יורק ,  הניקס גברו על הפיסטונס האומללים 91:99 .  במשחק המרכזי של הערב הוכיחה אוקלהומה סיטי עד כמה מלהיבה וטובה היא ,  כשחזרה מג'ורג'יה עם ניצחון 91:94 יוקרתי על אטלנטה .  במשחק מרתק נוסף השיגה סן אנטוניו ניצחון חוץ נאה 90:97 בניו אורלינס ,  ונדמה שהיא בדרך הנכונה .  יוסטון צלחה הארכה כדי לנצח בביתה 98:101 את מילווקי ,  כאשר גם מינסוטה הצליחה לשמוח אחרי חמש דקות שוברות שוויון ,  כשהכניעה 103:108 את פילדלפיה .  בהמשך הלילה נקבל את המשחק המרתק של מחזור המשחקים ,  כשהלייקרס ואורלנדו תיפגשנה בשחזור הגמר של השנה שעברה .  ולנו לא נותר אלא להודות למרטין לותר קינג .
 כל התוצאות :  
ניו יורק  ( 24:17 )  - דטרויט  ( 26:14 )  91:99 וושינגטון  ( 26:14 )  - פורטלנד  ( 17:25 )  92:97שארלוט  ( 19:20 )  - סקרמנטו  ( 25:15 )  103:105אטלנטה  ( 14:26 )  - אוקלהומה סיטי  ( 18:23 )  94:91יוסטון  ( 18:23 )  - מילווקי  ( 17:22 )  98:101  ( אחרי הארכה ) לוס אנג'לס קליפרס  ( 22:18 )   ניו ג'רזי  ( 37:3 )  95:106ניו אורלינס  ( 19:21 )  - סן אנטוניו  ( 15:25 )  97:90מינסוטה  ( 33:9 )  - פילדלפיה  ( 27:13 )  103:108גולדן סטייט  ( 27:11 )  - שיקגו  ( 20:18 )  97:114
באמת שכבר נגמרים הסופרלטיבים כדי לתאר את קווין דוראנט וקבוצתו הנפלאה מאוקלהומה סיטי .  הערב ,  מול אחת הקבוצות הטובות במזרח שנמצאת במומנטום מוצלח  ( חמישה נצחונות מששת המשחקים האחרונים )  ,  השיגו הת'אנדר ניצחון נוסף ,  הפעם צמוד צמוד - כפי שקורה לא פעם במשחקי הקבוצה .  הת'אנדר פתחו היטב ,  נטלו את ההובלה בשלב מוקדם ,  פתחו פער דו-ספרתי ברבע השני וכבר הובילו 53:67 ברבע השלישי ,  אלא שאטלנטה לא נבהלה ,  וחזרה ,  הרבה בזכות ג'מאל קרופורד וג'ו ג'ונסון .  ואז ,  2:30 דקות לסיום בשוויון 88:88 ,  קלע דוראנט ג'אמפ גדול ,  ומשם אטלנטה כבר לא חזרה .  קרופורד עוד קיבל הזדמנות לשלוח את המשחק להארכה מחוץ לקשת אלא שהפעם ,  מה שעבד מול פיניקס לא עבד מול הת'אנדר ,  שמשיגים את הניצחון היוקרתי .  דוראנט הוביל עם 29 ,  ננאד קרסטיץ' הוסיף 16 .  מנגד ,  ג'ונסון הוביל את ההוקס עם 23 ,  שקיבלו גם 18 ,  12 ריבאונדים ו-7 אסיסטים מג'וש סמית .  
וושינגטון  ( 26:14 )  - פורטלנד  ( 17:25 )  92:97
אחרי שגברו על סקרמנטו אמש ,  הוויזארדס עשו זאת שוב מול הבלייזרס בתום משחק צמוד .  פורטלנד פיגרה ב-10 נקודות במהלך הרבע השלישי ,  אך סיימה אותו בריצת 2:12 ונכנסה לרבע המכריע ביתרון .  הרבע הרביעי היה צמוד ,  אבל קרון באטלר ורנדי פוי עשו את ההבדל עבור הוויזארדס עם נקודות חשובות במאני טיים .  אנטואן ג'יימסון הוביל את המנצחים עם 28 נקודות ,  פוי הוסיף 19 ובאטלר סיים עם 18 .  למרקוס אלרידג' ואנדרה מילר קלעו 22 כל אחד ולא עזרו לפורטלנד לרשום הפסד לאחר שני ניצחונות רצופים .  
ניו יורק  ( 24:17 )  - דטרויט  ( 26:14 )  91:99 
רבע שני מדהים של הניקס  ( 20:34 )  הוריד את החבורה של מייק ד'אנטוני להפסקה ביתרון 14 ,  שכמובן נמחק כולו ברבע השלישי ,  שהסתיים ב-11:27 לפיסטונס .  שתי שלשות רצופות של אל הרינגטון ודנילו גלינארי סגרו את הסיפור ברבע האחרון וסידרו לניקס ניצחון ביתי חשוב .  הפיסטונס נעצרו אחרי שלושה ניצחונות רצופים .  נייט רובינסון עלה מהספסל וקלע 27 .  ווילסון צ'נדלר והרינגטון הוסיפו 17 על אחד .  דייויד לי סיים עם 11 ו-15 ריבאונדים .  רודני סטאקי היה הקלע הבולט של דטרויט עם 22 .  בן וואלאס תרם 16 ו-14 .
 אחרי ההפסד המאכזב למיאמי במשחק הקודם ,  יוסטון חיפשה לשוב למסלול הנצחונות ולהשיג את נצחון הבית העשירי ברציפות שלה על הבאקס .  מנגד ,  מילווקי הדועכת הגיעה להתמודדות עם ארבעה הפסדים בחמשת המשחקים האחרונים ,  ועם ג'רי סטקהאוס ,  שלא שותף הערב אך צפוי לשחק במשחק הבא של הקבוצה .  פתיחה טובה של מילווקי הרוקטס הגיבו מצוין וכבר הובילו 11 הפרש ברבע השלישי ,  אלא שברנדון ג'נינגס ולוק רידנאוור סגרו אט אט את הפער ,  ונקודות של השני העלו את מילווקי ל-89:91 ,  דקה וחצי לסיום .  
סקולה דייק פעמיים מהעונשין והשווה ,  אלא שאחרי איבוד של דלפינו איבד גם ארון ברוקס ,  והבאקס קיבלו כדור אחרון ,  18 שניות לסיום .  מילווקי הלכה לג'נינגס ,  כמובן ,  אלא שהילד החטיא והמשחק הלך להארכה .  ושוב ,  בפיגור 101:98 קיבלו הבאקס כדור אחרון ,  כאשר הפעם ג'נינגס מצא בכדור גדול את רידנאוור בפינה ,  אלא שהרכז החטיא זריקה חופשית ,  והניצחון הלך ליוסטון .  הרוקטס קיבלו 27 נקודות גדולות ו-15 ריבאונדים מלואיס סקולה ,  כאשר את הבאקס הוביל ג'נינגס עם 25 .
 ל.א קליפרס  ( 22:18 )   ניו ג'רזי  ( 37:3 )  95:106
אחרי ההפסד הדרמטי לקליבלנד ,  הקליפרס לא הייתה יכולה לבקש יריבה נוחה יותר לפרק עליה עצבים .  גם יום מרטין לותר קינג לא שינה את גורלה של אחת הקבוצות העלובות בהיסטוריה של הליגה .  הנטס הגיעו לסטייפלס סנטר וחטפו 39 נקודות כבר ברבע הראשון .  ההפרש עלה ועלה והקליפרס הוליכו כבר ב-24 בתחילת הרבע הרביעי ,  לפני שהורידו את הרגל מהגז ואפשרו לנטס לצמצם .  כריס קיימאן הוביל רשימה של חמישה שחקנים בדאבל פיגרס עם 22 ,  קרייג סמית קלע 18 ב-19 דקות ומרכוס קמבי הוסיף 17 והוריד 14 ריבאונדים .  לנטס היה בעיקר את ברוק לופז שצלף 23 והוריד שמונה כדורים חוזרים ,  שכמובן לא מנעו הפסד 37 מ-40 משחקי ליגה .
 ההורנטס קיוו להשיג את ניצחון הבית השמיני ברציפות שלהם ,  אלא שהקבוצה הלא יציבה פגשה הערב קבוצה לא יציבה נוספת ,  בדמות סן אנטוניו ,  ובקרב הזה היו הידיים הטקסניות על העליונה .  הספרס ,  שהגיעו אחרי ניצחון דרמטי על אוקלהומה סיטי ,  פתחו נהדר והיממו את ההורנטס עם יתרון שצמח עד 18 נקודות ברבע השני והשלישי ,  ומשם המארחת כבר לא חזרה .  טים דאנקן ,  שנמצא בכושר מצוין ,  סיים עם 21 ו-14 ריבאונדים עבור המנצחים ,  כאשר טוני פארקר התאושש מהתקופה האישית הרעה עם 25 .  מנגד ,  כריס פול ודייויד קלעו 18 כ"א עבור ההורנטס ,  שממשיכים לנוע בין מאניה ודיפרסיה .
 מינסוטה  ( 33:9 )  - פילדלפיה  ( 27:13 )  103:108
אחלה משחק קיבלנו בטארגט סנטר הלילה .  הסיקסרס כבר הובילו 31:51 עמוק בתוך הרבע השני ,  אלא שהטימברוולבס חזרו נהדר עם משחק גדול של אל ג'פרסון וג'וני פלין ,  ונקודות של דמיאן ווילקינס ,  3:30 דקות לסיום ,  קבעו 91:93 למינסוטה .  אלטון ברנד ואנדרה איגודאלה קבעו שוויון עבור הסיקסרס ,  ובמצב של 99:99 ,  27 שניות לסיום ,  קיבלה המארחת כדור כמעט-אחרון .  הוולבס הלכו לג'וני פלין שהחטיא ,  והפעם פילדלפיה היא זו שקיבלה צ'אנס לנצח את המשחק ,  4 שניות לסיום ,  אלא שאיגודאלה החטיא והמשחק הלך להארכה .  שם ,  פלין כבר מצא את הטבעת - פעם אחר פעם - על מנת להבטיח את הניצחון התשיעי העונה של מינסוטה .  שיהיה במזל .  הרכז הצעיר התזזיתי הוביל את הזאבים עם שיא קריירה של 29 נקודות בצירוף 9 אסיסטים ,  וקיבל עזרה של 23 ו-13 מג'פרסון .  מנגד ,  איגודאלה הוביל התקפה מאוזנת של 7 שחקנים בספרות כפולות בסיקסרס עם 17 .
 גולדן סטייט  ( 27:11 )  - שיקגו  ( 20:18 )  97:114
על אף שנמצאים בתקופה לא רעה יחסית ,  המשחק הלילה סימן את יציאתה של שיקגו למסע משחקי חוץ בן שבעה משחקים ,  ואם לשפוט על פי הפתיחה שלו ,  ההמשך עלול להיות הרסני .  הבולס הפסידו 13 מ-17 המשחקים שלהם העונה ,  וזה לא פלא שגולדן סטייט יצאה הערב עם ידה הלא יציבה בעליל על העליונה .  יכולת אדירה של מונטה אליס ברבע האחרון עשתה סוף למשחק הפכפך למדי ,  והעניקה לווריירס את נצחונם ה-12 העונה .  אליס סיים עם 36 נקודות ב-39  (  !  )  נסיונות מהשדה ,  כאשר קורי מגטי היה גדול לא פחות עם 32 ,  והצלע השלישית במשולש ,  סטפן קרי ,  הוסיף 26 .  אנדריס ביידרינס קטף 19 ריבאונדים .  מנגד ,  25 של ג'ון סלמונס ,  20 של דנג ו-19 של דרק רוז לא עזרו לשיקגו ,  שתתפלל לטוב במסע החוץ הזה .
 
גם לנו יש מורשת
סן אנטוניו המתאוששת ניצחה 90:97 את ניו אורלינס ביום מרטין לותר קינג .  הת'אנדר ניצחו את ההוקס ,  הניקס את דטרויט

