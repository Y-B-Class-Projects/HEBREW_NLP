ראלי אביב באחד העם
ערב חג הפסח חייב מישהו בשוק ההון לשאול את הקושיות .  כמה תעלה עוד הבורסה בת"א ?  מי יהיה הראשון להתחיל ולממש ?  האם קידוחי הגז הם בלוף ומתי יקרוס גוש היורו ? 
שוק המניות בת"א עלה מפסח שעבר לנוכחי בכ  70% בהתבסס על נתוני מדד המעו"ף .  בפסח הקודם כבר נראו סימני התאוששות ממשבר  " ליהמן "  אבל החששות עדיין לא נתנו למשקיעים תחושה של בני חורין .  בפסח הבא עלינו לטובה משקיעים רבים קיבלו אפיקומן שמח  70% עליה בממוצע במניות הכבדות ובמספר מניות גז או ביומד עליות של 300% ויותר .
 טבעי שעל רקע העליות מתעוררת הקושיה האם המימוש לא קרוב .  הקושיה מתחדדת על רקע משברים מוניטריים מורכבים בגוש האירו  ( יוון ,  ספרד ,  אירלנד ,  פורטוגל ,  בריטניה )  ,  התאוששות איטית יחסית בכלכלה האמריקאית מלווה באבטלה גבוהה ,  אשראי מנופח בסין ובחלק משמעותי מכלכלות נוספות ,  גירעונות ממשלתיים עצומים ועוד סיבות למכביר .  צריך לדעת שההשפעות הכלכליות העולמיות יחלחלו תוך פרק זמן למשק שלנו .  מעבר לבעיות שהזכרנו הגיוני ששוק אשר עשה מהלך עליות חזק יתממש .  רבים חושבים שמימוש הינו תהליך רצוי במיוחד במניות קטנות שזינקו בפראות .
 שווקים משדרים בדרך כלל סימנים המאותתים על מגמות .  בפסח שעבר הסימנים היו  רמת מחירים נוחה ולעיתים נמוכה ,  עודף כסף פנוי ,  פריחה בנדל"ן בישראל שהשפיעה לטובה על חלק מהמניות ,  מציאת גז  " בתמר ",  ריבית נמוכה .  פסח הנוכחי משדר סימנים סותרים :  רמת מחירים לא נמוכה במניות רבות לדעת אנליסטים ,  התחלת רגיעה בשוק הנדל"ן שתסס ,  שוב עודף כסף פנוי ועדיין ריבית נמוכה .  העלאת הריבית בישראל בעייתית הפעם מבעבר כיון שהדולר יחלש מול השקל אם הריבית תעלה ובחו"ל בינתיים שומרים על ריבית אפסית .
 הצריכה הפרטית שהיא מנוף צמיחה חשוב נמצאת בישראל בעליה .  מנגד חולשת האירו והדולר פוגעת ברווחיות חברות העוסקות בעיקר ביצוא .  האבטלה יורדת וההשקעות המוזרות בקרקעות במזרח אירופה נבלמו .  תיקי האשראי בבנקים בישראל יציבים והסיכון סביר .  המשבר עם ממשל אובמה מאידך עלול להטיל צל על הכלכלה אם יתפתח .  קיצורו של עניין שקשה עדיין לקלוט סימנים ברורים לצפוי במסחר במניות .  
לפיכך נתבסס בהערכתנו על שיקולים טכניים בסיסיים .  שוק שעלה בכ  70% חייב לעבור מימוש .  כל הטכנאים יסכימו עימי שאין מסלול עליה ללא מעצורים .  השוק בעוד כ  5% יהיה  " חייב "  להתממש .  תמיד ימצאו מביני עניין שיגידו  " המימוש הוא הזדמנות קניה נוחה "  ויקנו ובכך יבלמו את הירידות .  כך או אחרת הייתי מייעץ לציבור המשקיעים להעלות את דריכותם ולהתבסס בהשקעות במניות כבדות עם סחירות גבוהה .  במקרה של ירידות מחפשות הגז וממציאות הביומד יחטפו ראשונות והכבדות כבעבר ירדו בשיעור מתון יחסית .
 חובה להיזהר גם מהאירו שסובל מפגעים רבים .  אם אנגלה מרקל קנצלרית גרמניה לא תושיע את יוון וסרקוזי יתנגד להושיט יד לפורטוגל האירו יהפוך לנטל .  ראו זה הפלא ,  פתאום הדולר החבוט חוזר להפוך למטבע סביר לנוכח המציאות .  השווקים המתפתחים כשהפעם מדובר בעיקר בברזיל והודו נראים אלטרנטיבה מעניינת למשקיעים מחפשי סיכון .  את סין צריך לקחת בעירבון מוגבל לאור בעיות המטבע המקומי והאשראי הבעייתי .  
כדרכו של עולם ושל שוק מניות בריא כת"א המימוש יגיע ויתכן שיהיה מהותי .  איני יודע אם זו תהיה  " הזדמנות קניה ".  הטלטלות הצפויות בכלכלה העולמית ישפיעו לרעה על הבורסה .  ערב פסח רצוי להיות  אחד שיודע לשאול !  משקיע שדרוך לבאות ונטול תאוות בצע אחרי עליות חדות .  משקיע כזה יצליח לשרוד את המימוש בנזק סביר יחסית לאחרים .
  *  דוקטור עמי שקד הוא סגן דיקן בי"ס לפסיכולוגיה במרכז ללימודים אקדמיים

ראלי אביב באחד העם
ערב חג הפסח חייב מישהו בשוק ההון לשאול את הקושיות .  כמה תעלה עוד הבורסה בת"א ?  מי יהיה הראשון להתחיל ולממש ?  האם קידוחי הגז הם בלוף ומתי יקרוס גוש היורו ? 

