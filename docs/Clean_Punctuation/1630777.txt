מנכ"ל מעבדת בקטוכם מ"תחקיר הדגים "  של כלבוטק : " הבדיקה אינה תקנית בדגים וחסרת תיקוף "
 רפי גינת : " בדיקות למציאת מים בדגים הן לא מסובכות ונעשו בהתייעצות עם מומחים .  בקטוכם עומדת ב-100% מאחורי התוצאות וכך גם אנחנו .  היבואנים לא הכחישו את הנתונים "
  >  >  מעבדת בקטוכם שביצעה את בדיקת המים בדגים ב"תחקיר הדגים "  בתוכנית  " כלבוטק ",  ששודרה ביום שני שעבר מודה :  איננו מוסמכים לבצע את הבדיקה והבדיקה שבוצעה על ידינו אינה תקנית - כך עולה ממכתב ששלח מנכ"ל בקטוכם ,  ד"ר יצחק סקלסקי ,  שהגיע לידי themarker .  במכתב ,  שהופנה לעורך הדין התאחדות יבואני הדגים בישראל ,  עו"ד ארז הרכבי ,  עונה מנכ"ל בקטוכם לשאלות ההתאחדות .  לשאלה אם קיימת בדיקה תקנית למים מוספים בדגים  ( מים שהוספו לדג ולא קיימים בו באופן טבעי )  ,  עונה סקלסקי כי  " לא קיימת בדיקה תקנית למים מוספים בדגים עד כמה שידוע לנו .  הבדיקה ,  בהתחשב באופן ביצועה  ( כמקובל בבשר )  ,  אינה תקנית בדגים וחסרת תיקוף ".  לפני שבוע שודר תחקיר התוכנית  " כלבוטק "  שטען ,  בין היתר ,  כי בדגים המיובאים לישראל קיימת כמות גדולה מהמותר של מים מוספים .  התחקיר זכה להיות התוכנית הנצפית ביותר של זכיינית ערוץ 2 רשת בשבוע החולף עם רייטינג של 20.9% .  עם זאת ,  מהתחקיר עלו גם ממצאים אחרים ,  שלא נבדקו על ידי מעבדת בקטוכם ,  שהראו הימצאות פוספטים בחלק מהדגים ,  שהדגים מעובדים ולא טבעיים כפי שנכתב על האריזות ,  ציפויי קרח בשיעורים גבוהים בניגוד לתקן הקיים ועוד .  ממכתב שנשלח על ידי התאחדות יבואני הדגים לעורך כלבוטק ,  משה כץ ,  לפני שידור התחקיר נכתב ,  כי  " הבדיקות שבוצעו עבורכם על ידי בקטוכם חסרות כל תוקף .  למעבדה אין סמכות לביצוע בדיקות כגון אלה ".  לטענת בא כוח ההתאחדות , " יחס חלבון-מים בדגים משתנה לפי סוג הדג ,  סביבתו ופרמטרים נוספים שלא נלקחו בחשבון בבדיקה ".  בניגוד לבשר ,  שם יש תקן שמאפשר חישוב יחס חלבון-מים ,  בדגים לא קיים תקן כזה .  גם ביצוע הבדיקה על ידי בקטוכם ,  כמקובל בבשר ,  אינה תקנית לטענתם .  כמו כן ,  מפנה המכתב לפסד דין שניתן לפני כחצי שנה ,  שלפיו בקטוכם אינה מוסמכת לביצוע בדיקת שיעורי מים בבשר מעובד .  בתחקיר צוין אמנם כי לא קיים תקן לבדיקת מים מוספים בדגים ,  אך כששודרו ממצאי הבדיקה לא צוין כי בדיקת בקטוכם המשודרת היא חסרת תיקוף ואינה תקנית - כפי שמודה בקטוכם כעת . " הסברתי למשה כץ  ( עורך כלבוטק - עד"מ )  שדגים הם לא כמו בשר ",  אומר ל-themarker ד"ר הרברט זינגר ,  לשעבר מנהל היחידה הווטרינרית בשירות המזון הארצי . " הדגים חיים במים לכן ,  אם במים יש ,  לדוגמה ,  4% מלח גם בדג יהיו 4% מלח .  גם שיעור המים יכול להיות שונה בדגים שונים .  הסברתי להם שכמעט בלתי אפשרי לקבוע מה היחס בין חלבון למים בדגים ".  ד"ר סקלסקי ,  מנכ"ל בקטוכם ,  מסר בתגובה כי  " עשינו בדיקה כפי שנתבקשנו ואיננו אחראים על תוכן השידור .  אנו בהחלט מכירים בצורך ליישם חקיקה שתסדיר את הנושא בכללותו ,  כולל מים מוספים בדגים ".  רפי גינת מסר בתגובה : " הסמכה היא עניין התנדבותי .  מכיוון שאין תקן לבדיקת מים לדגים אז אף אחד לא ביקש את ההסמכה הזו .  הבדיקות למציאת מים בדגים הן לא מסובכות ונעשו בהתייעצות עם מומחים .  בקטוכם עומדת ב-100% מאחורי התוצאות וכך גם אנחנו .  בנוסף ,  היבואנים לא הכחישו את הנתונים האלה ובשום מקום לא אמרו שאין מים ופוספטים בדגים לכן הם נתלים בתוצאות המעבדה ".  משה כץ ,  עורך כלבוטק ,  מסר בתגובה : " היבואנים ,  עד לרגע זה ,  לא הציגו אישורים כנדרש על פי נוהלי משרד הבריאות שהם אכן מייבאים בשר דג מעובד ושיש ברשותם אישור ליבוא זה .  תחקיר כלבוטק התבצע אחרי שלושה וחצי חודשים של מחקר מקיף עם מומחים בעלי שם ובני-סמכא מהענף ". 

מנכ"ל מעבדת בקטוכם מ"תחקיר הדגים "  של כלבוטק : " הבדיקה אינה תקנית בדגים וחסרת תיקוף "
 רפי גינת : " בדיקות למציאת מים בדגים הן לא מסובכות ונעשו בהתייעצות עם מומחים .  בקטוכם עומדת ב-100% מאחורי התוצאות וכך גם אנחנו .  היבואנים לא הכחישו את הנתונים "
 
