Windows Phone 7 מגלה את אמריקה
רשתות הסלולר בארצות הברית מתחילות למכור היום את מכשירי Windows Phone 7 ומקוות להיסטריה נוסח האייפון
מיקרוסופט ניצבת היום בפני מבחן חשוב ,  כאשר ראשוני מכשירי טלפוני ה-Windows Phone 7 מתחילים להימכר בארצות הברית .  מכירת מכשירים מסוימים כבר החלה באירופה ,  אך רק מהיום יכולים צרכנים אמריקאים לקנות מכשירים המבוססים על מערכת ההפעלה החדשה ,  שאמורה להשתלב בתחרות בין מערכות האייפון ,  האנדרואיד והסימביאן ,  בין השאר .  המכשירים שמכירתם תחל היום הם HTC HD7 ,  HTC Surround ו-Samsung Focus .
 נשאלת השאלה האם המכשירים החדשים ייצרו היסטרית מכירות כפי שקורה עם השקת מוצרי אפל השונים .  האם צפויים תורים אימתניים בכניסה לחנויות של ספקי הסלולר שמשתתפים בהשקה ,  הבולטת שבהם היא AT & T ?  העיתון הכלכלי פורבס מדווח כי חנות AT & T בכיכר טיימס בניו-יורק ,  למשל ,  נערכת לקבלת קהל מאסיבית מהרגיל ,  והיא תיפתח כבר בשעה 7:00 בבוקר .  בחנות הוצב שלט בולט המפרסם את המוצרים החדשים .
 AT & T היא כנראה ספקית הסלולר שהשקיעה יותר מכולן בניסיון ה-Windows Phone 7 .  הרוב מתוך 2,200 חנויותיה יקדמו את הטלפונים החדשים ויציבו אותם במקום ייעודי ובולט  ( כפי שנעשה עם האייפון )  .  חלק גדול מהחנויות אף יאפשרו ללקוחות להתנסות במכשירים . " אנו רוצים להראות ש-WP7 הוא לא רק עוד מכשיר או מערכת הפעלה ,  אלא חוויה משולבת ",  אמר ג'ון דווייר ,  סגן נשיא לענייני מכירות וחווית לקוח . " הסלוגן בו אנו משתמשים עבור WP7 הוא :  'הטלפונים היחידים עם Microsoft Office Mobile ,  Bing ,  Xbox ,  Live ו-Zune Music ".  מיקרוסופט ,  מצידה ,  השקיעה בהעברת הדרכות ארוכות ופרטניות למוכרי AT & T ,  בהן לימדה אותם את כל מה שצריך לדעת כדי למכור את המכשיר .  כעת ,  כך מקוות החברות ,  נשאר רק לפתוח את דלתות החנויות ולהתמודד עם התורים .
 
Windows Phone 7 מגלה את אמריקה
רשתות הסלולר בארצות הברית מתחילות למכור היום את מכשירי Windows Phone 7 ומקוות להיסטריה נוסח האייפון

