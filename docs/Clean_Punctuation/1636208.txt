נתניהו לא השתנה 
רפורמת התכנון
 >  >  לא קל להודות בשגיאות ,  בטח לא בפומבי .  אבל כיום אני מודה .  חשבתי שראש הממשלה שלנו השתנה .  שכאשר הוא מדבר על שיתוף הציבור הוא באמת מתכוון לזה .  שכאשר הוא מצהיר על ראיית התמונה הכוללת זוהי האמת שלו .  באחרונה שלחתי לבנימין נתניהו מכתב .  לא בקלות יצאו המלים .  יותר זמן לקח לי להחליט אם בכלל לכתוב .  עכשיו ,  לאחר שהמכתב נשלח ,  אני מקווה שאולי הוא יקרא אותו .  שאולי הוא יודה בטעות וישנה .  כך כתבתי :  אדוני ראש הממשלה .  בשלהי יוני 2009 הוסבה תשומת לבי לידיעה שלפיה צורפתי כנציג הארגונים החברתיים לצוות מיוחד כדי לקדם את הרפורמה שאותה החלטת להוביל בתחום התכנון והבנייה .  לאחר שנרגעתי מההפתעה ,  שכן לא ידעתי שאני חבר בצוות כזה ,  החלטתי שדווקא יהיה לי לכבוד להיות פה למאות אלפי אזרחים שמרגישים יום-יום את חוסר הצדק וקשיי הביורוקרטיה הממשלתית והעירונית .  חברי אמרו לי שאני עלה התאנה שלך .  שאחרי הפיאסקו בנושא הקרקעות ,  אתה צריך לקשט את המשך הרפורמה ולשנות את הכותרות בעיתונות .  הגיוני .  אבל אני חשבתי שצריך לתת למהלך שלך סיכוי .  וכך אדוני ראש הממשלה ,  הגעתי חדור מוטיבציה ורצון להיות שותף אמיתי לפגישה שבה נטלו חלק מלבדי גם נציגיהם של ארגוני הסביבה ,  נציגי משרד הפנים וד"ר איציק ספורטא ,  שיחד עמי הוזמנו על תקן נציגי הארגונים החברתיים .  חשבתי ,  או יותר נכון קיוויתי ,  ובאמת רציתי שתהיה זו פגישה אמיתית של שיתוף הציבור ,  שתהיה זו פגישה ראשונה בסדרת פגישות ,  דיונים מצומצמים ,  שיחות טלפון והחלפת מידע כתוב ,  שבסופו של יום תוכל הממשלה בראשותך להוציא מתחת ידיה רפורמה ראויה .  כי אין ספק שיש דברים שצריך לשפר ,  אין כל ויכוח שהביורוקרטיה מכרסמת כל חלקה טובה של ישראליות .  לאחר הפגישה הראשונה ,  שהתקיימה בבניין שלא ממש נגיש לנכים בקריה בתל אביב ,  חשבתי שיהיו עוד .  אפילו החלטתי ללמוד את הנושא קצת יותר לעומק .  אתה יודע ,  אני בדרך כלל עוסק במדיניות של דיור ולא בתכנון ובבנייה .  נפגשתי עם אנשי נדל"ן ,  אדריכלים וקבלנים ,  ניסיתי להבין וללמוד מהן הבעיות ומה צריך לתקן .  אז למדתי גם את ההבדל המהותי בין רישוי לתכנון .  הבנתי את המשמעות של  " סגירת המרפסת "  קצת יותר טוב .  גיבשתי עמדה ,  ובעיקר חיכיתי שאזומן לעוד פגישה ,  כדי שנוכל להעיר על הרפורמה ,  להבין אותה ולנסות לתקן את הדרוש תיקון .  אבל הטלפון ממשרד ראש הממשלה לא הגיע .  ואני ,  לאחר כמעט שישה חודשים ,  הבנתי שחברי צדקו .  שבאמת כל מה שרצית זה להרוויח כמה כותרות על הגב שלי ושל חברי .  כיום כבר ברור לנו שאין שקיפות ,  אין שותפות אמיתית של הציבור ,  אין הקשבה לצרכים של האוכלוסיות המוחלשות ואין שום קשר בין מה שמתוכנן לבין סגירת המרפסת המפורסמת .  אדוני ראש הממשלה ,  יש עוד זמן לשנות .  יש עוד זמן לעשות את הדברים נכון .  אפשר להציג את הרפורמה בצורה אחרת עוד לפני הבאתה לממשלה ,  כדי לקבל מאנשי המקצוע השונים את המשובים הדרושים .  כדי להסתכל עליה בדרך שלה אתה מטיף כל הזמן - דרך התמונה הכוללת .  הכותב הוא סמנכ"ל עמותת ידיד - מרכזי זכויות בקהילה

נתניהו לא השתנה 
רפורמת התכנון

