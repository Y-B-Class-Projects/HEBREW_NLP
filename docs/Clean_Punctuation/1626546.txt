עשר של עשור
המון דברים קרו כאן בעשור האחרון ,  רובם לא חשובים בכלל .  דודי G מסכם ,  וגם  מה היה אירוע העשור שלכם ? 
סיומו של עשור הולך ומתקרב ותחילתו של עשור חדש כבר דופק על הדלת .  כיוון שאין מקום בכתבה לסכם את כל העשור לפרטי פרטים ,  נסתפק באירוע מכל שנה .  וכיוון שהחלטתי לתת במה לכל סוגי האירועים ,  לפניכם אירועים משמעותיים יותר ,  משמעותיים פחות ולא משמעותיים בכלל .
 קצת אחרי שהוט הכניסו לחיינו את הממירים הדיגיטאליים ,  החליטו ביס לתת פייט בזירת הטלוויזיה הישראלית עם שידורי לוויין .  מאז נחלקו תושבי המדינה לשלושה חלקים .  אלו שיש להם HOT ,  אלו שיש להם YES ואלו שיש להם חיים  ( Life ,  אם תרצו )  .  מאז כל אחד צופה באיזה ערוץ שבא לו ,  נחשף לתכנים וערוצים שונים ,  וכל דיבור שהיה מקובל לפני כן בחבר'ה על הסרט ששודר אתמול ,  הפך בין רגע לבלתי אפשרי .  הקרב על ליבו של הלקוח בעזרת שתי הטכנולוגיות פילג אותנו יותר והוכיח לנו יותר מכל שגם כשיש מעל 200 ערוצים ,  עדיין אין מה לראות .
 כל נושא וכל תחום שרק חפצנו בו הפך לנגיש ובמרחק לחיצה תודות לגברת ויקיפדיה .  מאז הקמתה הפכנו ליודעי כל שבעצם לא יודעים כלום .  הסוף לעבודות הבית ,  כי בויקיפדיה כבר הכינו לנו אותם .  הסוף ללזכור דברים ,  כי הכל גם ככה רשום .  הסוף לחשיבה ,  כי כבר מישהו חשב ורשם את זה בויקיפדיה .  הידד להתנוונות המוח האנושי !  תודה לך ויקיפדיה !  
" שידורי המהפכה ",  תכניתם המצחיקה של אסי כהן וגורי אלפי הידועים בתור  " אסי וגורי "  עלתה לאוויר עם שמונה פרקים מעולים .  הפרקים כללו שלל פינות ,  כמו משפחת בתחת ,  דוד ותקווה ,  ושיריהם הבלתי נשכחים של קוקו וסטיב .  יכול להיות שקרו עוד דברים באותה השנה ,  אך לא בטוח .
 לקראת פלישה אמריקאית לעירק ,  ומפחד שהעירקים יתקפו את ישראל  ( איכשהו תמיד רוצים להחטיף לנו )  ,  נאמר לאזרחי ישראל להסתובב בכל מקום עם מסכות האב"כ .  אז הסתובבנו .  הלכנו לבית ספר עם המסכות ,  הגענו לאירועים עם חליפות מהודרות ועם מסכות אב"כ תלוית לכתפינו  ( תמיד הרס את ההופעה )  ואף בחג פורים יכולתם למצוא את האזרח המצוי עם מסכה ,  ועם המסכה השנייה .  בסוף אף אחד לא ירה עלינו והרגשנו נורא מטופשים שהסתובבנו לחינם עם המטען המיותר הזה .
 ג'ורג' בוש זכה בבחירות מול ג'ון קרי ,  ואיתו זכו גם תכניות הבידור .  לאט לאט הפך נשיא ארצות הברית למושא הצחוק האהוב ביותר על תכניות האירוח ,  ואנו זכינו לצפות בו אומר משפטים לא הגיוניים ,  מועד ,  נלחם עם דלת כדי שתיפתח ,  רוקד בצורה מגוחכת ומעביר לנו את הזמן בכיף גדול .
 האיש שניצח את מחלת הסרטן הנוראית ,  זכה בשנה זו בפעם השביעית ברצף בטור דה פראנס  תחרות האופניים הגדולה שנערכת בצרפת .  בסיום התחרות הודיע לאנס על פרישתו ,  ומאז העולם עוד מחכה לקאמבק שהוא יעשה עם בימבה .
 העם בפאניקה ,  האנס הידוע בני סלע הצליח לחמוק מהמשטרה וכבר לא בטוח יותר לצאת לרחובות .  המצוד אחריו נמשך ובינתיים האזרחים מסתכלים בחשש ימינה ושמאלה לפני שחוזרים הביתה ממסיבה ,  לפני כל צעד ברחוב ולפני שחוצים במעבר חצייה .  כעבור שבועיים נתפס בני סלע על ידי משטרת ישראל ,  העם נושם לרווחה ואזרחים רבים חוזרים לצעוד לבד בחורשות בלבוש חושפני ובלב רגוע .
 אם יש מטבע שרשאי להיקרא מגניב זה מטבע השני שקלים ,  או בשמו המקוצר - השנקל .  כשהשנקל הופץ ,  כל מי שהחזיק בו היה מלך לזמן קצר ,  כולם התאגדו סביבו כדי לראות ולגעת במציאה הנדירה .  עם הזמן כבר כולנו החזקנו בו ,  אך עדיין השנקל נשאר המטבע הכי מגניב בשכונה .  לפחות עד שהשלושקל יירש את מקומו .
 בבחירות בארצות הברית זכה ברק אובמה והפך לנשיא השחור הראשון בארצו  מה שמראה על מגמה של התבגרות ,  פתיחות וקבלת השונה ,  שהלוואי ויופצו בכל העולם .  עם זאת ,  עד עתה אכזב אובמה בתפקידו כאשר התברר כי הוא פחות מצחיק מבוש .
 באתר וואלה !  ,  במדור וואלה !  zone ,  יוצאת כתבת סיכום עשור של הכתב דודי G .  בעשור הבא צפוי דודי לזכות בפרס מכובד על תרומתה הרבה של הכתבה ב .. .משהו ,  וכמו כן גם האות G תזכה לתואר של אות כבוד .
 

עשר של עשור
המון דברים קרו כאן בעשור האחרון ,  רובם לא חשובים בכלל .  דודי G מסכם ,  וגם  מה היה אירוע העשור שלכם ? 

