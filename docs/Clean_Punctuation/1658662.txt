הלבנת הון
בתערוכתה  " לבן על לבן ",  עושה הציירת והצלמת דגנית ברסט גיחה ראשונה אל הווידיאו ,  מציגה עבודה שלא היא יצרה ומשמיעה הקלטה של בנה בן ה-7 נואם על האסתטיקה של כוס חלב .  ראיון
התערוכה החדשה של האמנית דגנית ברסט בגלריה ג'ולי מ .  בתל אביב נפתחת בעבודת וידיאו שמוצבת מול הכניסה .  עבור מי שמצוי ביצירתה של ברסט ,  אחת האמניות הוותיקות והבולטות בישראל ,  זו עשויה להיות פתיחה מפתיעה .  שכן ברסט ,  בת 61 ,  מוכרת בעיקר כציירת וצלמת שנעה על הטווח שבין אמנות קונספטואלית למינימליסטית . 
" כל התערוכה הזו היא אוף טראק ",  היא אומרת בשיחה עם וואלה !  תרבות לרגל פתיחת התערוכה , " אבל ככל שאני מתרגלת אליה ,  אני רואה במבנה העומק שלה את מסלול הדברים שמעסיקים אותי ושהעסיקו אותי במהלך כל שנות היצירה שלי .  ועם זאת ,  אני ממש לא בטוחה שאמשיך לעשות וידיאו ".  
" לאורך הקריירה שלי ",  ממשיכה ברסט , " העבודות שלי תמיד עסקו בדימויים מחיי היומיום :  מפות של ארץ ישראל ,  טלוויזיה ,  עיתון ועוד .  בתערוכה הנוכחית האלמנט הזה יותר חשוף ועל פני השטח ".  וכך ,  למשל ,  בעבודה  " לבן על לבן ",  שעל שמה גם קרויה התערוכה ,  מצולמת חצי כוס של חלב שעומדת על השולחן לבן ,  כאשר ברקע נשמע הנאום של בנה ,  בן ה-7 : 
" יש לך רבע שקל ,  או שקל ,  או חצי שקל ?  אם את רוצה לעשות את העבודה הזאת תביאי לי אחד מהם ,  ננננ ..  .  כי זה הכוס שלי ואני שתיתי ממנה את הכמות הנכונה שתצלמי אותה.אי אפשר לעשות עם כוס חלב ציור על רקע לבן .  את יודעת למה ? כי בציור כאילו לא רואים כלום כי הכוס היא שקופה והחלב הוא לבן ובציור זה כל החכמה.אז בגלל זה ,  זה לא יכול להיות ".  
" הוא בעצם התחיל לנאום נאום אסתטי על האפשרות של כוס החלב העומדת על שולחן לבן להיראות ",  מסבירה ברסט . " זה טקסט על אמנות שנאמר באופן ספונטני תוך רקיעת רגליים בהליכה מסביב לשולחן בעוד כל מה שרואים זה את כוס החלב מונחת על השולחן הלבן .  יש לי היסטוריה של עבודה עם כוסות ופתאום ראיתי את הרגע הזה קורה לנגד עיניי אז התחלתי לצלם אותו עד שהוא סיים לנאום .  בלי לדעת ,  הוא דיבר על מה שמעסיק אותי לאורך כל הקריירה שלי  גם בציורים שלי וגם בצילומים ,  אני תמיד מתעסקת באופן בו הדימוי בוקע מבעד לרקע .  יש הבדל בין הדחיסות של חלקיקי הציור וזה מה שמייצר דימוי .  והבן שלי התחיל פתאום לדבר על האפשרות הזו של לראות דימוי מובחן כשאין הבדל בצבע ". 
התערוכה כולה מורכבת מארבע עבודות וידיאו  אחת מהן של האמן דרור דאום  ומצילומים .  הנאום הספונטני של בנה של ברסט לא רק העניק לתערוכה את ההקשר ההיסטורי שלה  סדרת הציורים  " לבן על לבן "  של הצייר הרוסי קזימיר מלביץ' ,  למשל  אלא אף קשר את העבודות לשני הקונספטים המרכזיים שסביבם נוצרה התערוכה :  עבודות צדדיות ועבודה באמצעות אחרים . 
" לפני מספר שנים השתתפתי בתערוכה שאצר דורון רובינא בשם Side Effect בגלריה של המדרשה לאמנות בית ברל ",  מספרת ברסט על האופן שבו נולד הרעיון לתערוכה . " התערוכה ביקשה להציג עבודות של אמנים שלא נוצרו כחלק מתלם העבודה השגרתי שלהם .  היו לי רעיונות רבים לגבי זה במשך הזמן ,  כמו גם הרעיון לעשות מחווה לעבודת הווידיאו של דאום עם הפלאפון הרוטט  ( "Nobody "   ד.ז .)  ולהציג את סדרת הצילומים עם הכיסא ושולחן הלבנים ,  למשל 'אני תלמיד של כיסא' ו'פחד המוות ושמחת החיים' .  היה לי חשוב לעבוד עם אובייקטים מאד פשוטים שנמצאים סביבנו כל הזמן .  המברשת שיניים הרוטטת שניצבת ליד הפלאפון של דאום כאילו מקבלים חיים משלהם כשמציגים אותם כך .  כל החלקיקים לבסוף התלכדו לקראת מעין ריקוד דואט ,  כאשר הפלאפון של דאום  " Nobody "  והמברשת שיניים הרוטטת שלי  " Somebody "  יצרו מעין זוגיות המקבילה לשולחן והכיסא שחובקים זה את זה ".  
" לעשות אמנות זה לעשות משהו לא פונקציונאלי ",  מסכמת ברסט . " רוב הזמן עובדים כמו חמור ,  בתלם ,  בעבודה קשה וקטנה ויומיומית .  אבל לפעמים יש רגעים שפתאום צף משהו ,  רגע של השראה ,  שאי אפשר לעשות שהוא יקרה או לתכנן אותו .  כשהרגע הזה קורה ,  זה מדהים  אם מצליחים לזהות אותו ולפעול איתו .  אבל לפעמים אותם רגעים קורים ,  נוצר משהו ,  וזה נשאר בצד ולא מצליחים ליצור מהם רצף .  כל העבודה של אמן היא בניסיון לשחזר את אותו רגע קסום של התגלות .  פה ,  לא היה את השחזור .  היו מספר רגעי התגלות ,  כולם צדדיים ,  וכולם מוצגים בתערוכה ". 


הלבנת הון
בתערוכתה  " לבן על לבן ",  עושה הציירת והצלמת דגנית ברסט גיחה ראשונה אל הווידיאו ,  מציגה עבודה שלא היא יצרה ומשמיעה הקלטה של בנה בן ה-7 נואם על האסתטיקה של כוס חלב .  ראיון

