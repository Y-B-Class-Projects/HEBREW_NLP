פנסוניק מכרה את כל מלאי טלוויזיות 3D בארה"ב - בתוך שבוע 
" זוהי הזדמנות מצוינת עבורנו לעורר מהפיכה בענף הטלוויזיה ",  אמר בכיר בפנסוניק לבלומברג
פנסוניק ,  יצרנית האלקטרוניקה היפנית ,  הודיעה כי מלאי הטלוויזיות בתלת מימד שהחלה למכור בשבוע שעבר בארה"ב נגמר .  בעקבות זאת ,  האופטימיות בנוגע לחדירת הטכנולוגיה לסלון של בתי הצרכנים עלתה ,  כך דיווחה בלומברג.המחסור בטלוויזיות בעלות טכנולוגיית תלת מימד של פנסוניק - יצרנית טלוויזיות הפלזמה הגדולה בעולם - הביא את החברה לקבל הזמנות רבות מצד קמעוניות בארה"ב ,  לפי בכיר בחברה אשר סירב לנקוב במספרים . " זוהי הזדמנות מצוינת עבורנו לעורר מהפיכה בענף הטלוויזיה ",  אמר הבכיר לבלומברג.יצרניות הטלוויזיות בעולם מהמרות כי סרטים כמו  " אווטאר "  של ג'יימס קמרון - הסרט בעל ההכנסות הגדולות בעולם - ואירועי ספורט כמו מונדיאל 2010 יעלו את הביקוש לטלוויזיות בעלות טכנולוגיית 3d ברחבי העולם .  ובכל זאת ,  המחסור בתוכניות המאפשרות לצפות בהן בטכנולוגית 3d והרתיעה מפני לבישת משקפי ה-3d בבית עלולות להדיר לקוחות מסויימים ." הטכנולוגיה של יצרניות הטלוויזיות בעלות טכנולוגיית התלת מימד היא טובה דיה וקרוב לוודאי תתקבל היטב על ידי קהל הצרכנים ",  אמר קוטה אזאווה - אנליסט בחברת סיטי לבלומברג ,  והוסיף : " סמסונג ,  פנסוניק ויצרניות טלוויזיות מובילות נוספות קרוב לוודאי ימכרו מיליון טלוויזיות בעלות טכנולוגיית תלת מימד בשנה הקרובה ,  בעיקר לאנשים אשר אוהבים לצפות בסרטים בבית או חובבי מוצרים חדשים ויוקרתיים ". פנסוניק הפכה ליצרנית טלוויזיות ה-3d הגדולה בארה"ב ,  כאשר טלוויזיית ה-d3 בגודל 50 אינץ' החלה להימכר ברשת בסט ביי ב-10 במארס .  הטלוויזיה נמכרת בעבור 2,889.99 דולר ,  והיא מגיעה עם זוג משקפי תלת מימד ונגן בלו ריי בתלת מימד.סמסונג אלקטרוניקס ,  יצרנית הטלוויזיות הגדולה בעולם ,  החלה להציע דגם טלוויזיה בתלת מימד בגודל 55 אינץ' ב-14 במארס ,  בעבור 3,299.99 דולר.סוני ,  יצרנית מוצרי האלקטרוניקה השניה בגודלה בעולם ,  תתחיל למכור טלוויזיות בתלת מימד כבר בחודש יוני השנה .  היא תצטרף לחברות נוספות בתעשיה שמנסות בימים אלה לשכנע את הצרכנים בעולם לאמץ את הטכנולוגיה גם בסלון הפרטי שלהם.סוני תציע את הטלוויזיות בארבע גדלים בקיץ הקרוב :  40 אינץ' ו- 46 אינץ' ביפאן ב-10 ביוני ,  וטלוויזיות בגודל 52 אינץ' ו-60 אינץ' ב-16 ביולי .  הטלוויזיה בגודל 40 אינץ' צפויה לעלות 3,200 דולר ,  והטלוויזיה בגודל 60 אינץ' עשויה להגיע למחיר של 6,400 דולר.רוכשי הטלוויזיה יקבלו ביחד איתה זוג משקפי צפייה וחיישנים ,  אשר יתאמו את התמונה בהתבסס על מיקום הצופים .  באמצעות השלט הרחוק יוכל הצופה להחליף בין טכנולוגיות דו מימד ותלת מימד בטלוויזיה .
 
פנסוניק מכרה את כל מלאי טלוויזיות 3D בארה"ב - בתוך שבוע 
" זוהי הזדמנות מצוינת עבורנו לעורר מהפיכה בענף הטלוויזיה ",  אמר בכיר בפנסוניק לבלומברג

