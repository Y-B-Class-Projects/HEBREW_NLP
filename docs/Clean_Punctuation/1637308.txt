תצוגת ההוט קוטור של דיור
בית האופנה הצרפתי הציג את קולקציית התפירה העילית שלו ,  שאופיינה בלוק שמתאים למרוצי סוסים .  גם את השוט לא שכחו שם
עם עקבים גבוהים ,  רשתות שיער ושוט ,  הדוגמניות שצעדו על המסלול בתצוגה של דיור שנערכה במסגרת שבוע אופנת ההוט קוטור שנפתח ביום שני בפריז ,  נראו כאילו הן בדרכן למרוצי הסוסים .
 הקולקציה ,  שעוצבה על ידי ג'ון גליאנו ,  הציעה מגוון רחב של חצאיות עם קפלים ,  מגפי עור שחורים עם עקבים גבוהים במיוחד וז'קטים מוקפדים .  כששערן של הדוגמניות נמתח למעלה וכוסה ברשתות שחורות ,  מגבעות גבוהות או כובעים רחבי שוליים ,  אפקט מרוצי הסוסים הושלם .  
המותניים הצרים ,  בדי הצמר הקלאסיים של דיור ,  שמלות עם צווארון גבוה וצבעוניות בהירה השלימו את הקולקציה ,  שהציגה דמות מודרנית ואסרטיבית ,  שעדיין משמרת את המאפיינים הקלאסיים של האישה של דיור .
 
תצוגת ההוט קוטור של דיור
בית האופנה הצרפתי הציג את קולקציית התפירה העילית שלו ,  שאופיינה בלוק שמתאים למרוצי סוסים .  גם את השוט לא שכחו שם

