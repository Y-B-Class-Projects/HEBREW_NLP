לוע הארי
ארי פולמן אמנם עובד על סרט מדע בדיוני ,  אבל המציאות הישראלית לא נותנת לו מנוח .  בראיון מיוחד לרגל השידור של  " ואלס עם באשיר "  בערוץ 8 הוא מגן על  " עג'מי "  וסכנדר קובטי ותוקף את קומיסרי התרבות הציוניים .  יאיר לפיד ולימור לבנת ,  לתשומת לבכם
את האורחים שלו ארי פולמן שובה בזכות  " הקפה היפואי ".  מדובר בקפה שחור עם טוויסט של מקל קינמון  לא משהו מסובך במיוחד אבל בזכותו הוא סגר את שיתוף הפעולה ב"ואלס עם באשיר "  עם המאייר והמעצב האמנותי דוד פולונסקי ובמאי האנימציה יוני גודמן .  הוא מכין אותו בסטודיו שלו ביפו ,  בו הוא עובד יום יום כבר עשר שנים ,  כשמסביב עבודת תשתית כזו או אחרת שהופכת את המדרכות המובילות אליו לויה דולורוזה .  בשבתות ,  הוא חותר בקייאק מנמל יפו ועד הרצליה ובחזרה רק כדי לראות מהים את  " מפלצת הנדל"ן "  שהקימו שם .
 
יפו ,  למי שלא הבין ,  היא חלק מרכזי מהחיים של פולמן  וזאת לא יפו של מגדל אנדרומדה או קריית האמנים .  זאת יפו של  " עג'מי "  וסכנדר קובטי ולא פלא שהנושא הראשון שמסוגל להוציא את פולמן משלוותו הוא הפרשייה סביב ההתבטאות של במאי  " עג'מי ",  שאמר כי אינו מרגיש שהוא מייצג את ישראל והקים עליו מדינה שלמה . 
" אני חושב שיש בעיה אקוטית בצורך האובססיבי בהגדרת זהות ",  הוא אומר לוואלה !  תרבות בראיון מיוחד לרגל שידורו הטלוויזיוני הראשון בישראל של  " ואלס עם באשיר "  בערוץ 8  ( שבת ,  22:00 )  . " מה שקרה עם 'עג'מי' זו בסך הכל התפרצות בענק של האובססיה הזו בגלל משפט אחד שסכנדר אמר .  הצורך הזה בהגדרת זהות ,  'תגיד לנו מי אתה כי היצירה שלך לא מספיקה' ,  זה אנומליה מטורפת .  אחד כמו סכנדר חי פה ביפו ,  אני בא לפה לעבודה כל יום עשר שנים ואתה רואה את המציאות .  אז סכנדר עשה על זה סרט ועבד במסעדה כל הזמן שהקדיש לסרט ,  כלומר הוא היה פה כל הזמן הזה .  אם אתה תצא פה למרפסת ותשב כל היום ,  תראה במהלך הזמן דברים מדהימים שיסבירו למה הוא אמר את זה ".  
" קודם כל הטקטיקה הזו ,  של ייבוש תשתיות לערבים  מים ,  ביוב וחשמל  עם כל התוספות שאתה רואה פה כל הזמן  ( פולמן מתכוון לעבודות התכופות ביפו ,  ברחובות יהודה הימית ושדרות ירושלים ,  למשל ע.ש )  .  אחר כך באים כרישי הנדל"ן ומשתלטים .  אחרי זה באים המפלצות עם הגדרות ,  דלת ליד העוני של הערבים .  אז כשהאחים של סכנדר אומרים 'מנסים לגרש אותנו מיפו' זו לא מטאפורה  זו המציאות .  אתה רק צריך לשבת פה ולהסתכל על זה ,  לראות שהם אזרחים סוג ח' .  סכנדר הלך ועשה על זה סרט עם השותף שלו וכל מה שנשאר מהתמונה הזו זה שהוא אמר 'אני לא מרגיש מספיק ישראלי בשביל לייצג את המדינה' .  ולמה ,  מה ציפו ממנו ?  שיעלה עם מדים כחול-לבן ?  תבואו ותראו איפה הוא חי .  זה לא אזרחים סוג ב' ,  זה אזרחים סוג ח' ".  
ברגע הזה ,  פולמן נזכר שגם הוא היה שם ,  במסע של  " ואלס עם באשיר "  לאוסקר לסרט הזר ,  אותו הפסיד ל"פרידות "  היפני לפני שנה .  המסע שלו לווה בהתקפות מימין ומשמאל על הסרט ,  שעסק בזיכרונותיו של פולמן כחייל במלחמת לבנון הראשונה ,  מתחילתה ועד הטבח במחנה סברה ושתילה . " חוויתי את זה שנה לפני כן בפרופורציה אחרת ",  הוא נזכר , " כשכל הזמן יש עליך את הצורך הנוראי של הסביבה שמבקשת 'תגיד לנו מי אתה  איזה שמאלני אתה ?  אתה דו-לאומי ,  אתה מדינה אחת לשתי עמים ,  במה אתה מאמין ? ' אני אמרתי שיש סרט ,  לכו תסתכלו בסרט .  הסרט הזה כולו הוא אמירה מה זה מלחמה ,  מה זה עושה לאנשים ,  כמה אין לזה ערך ביחס לחיי אדם ,  אם זה חתיכת אדמה או אידיאולוגיה  הכל שם .  מה אתם עוד רוצים ?  "
" כן .  'איך העזת לעלות על במה ולא להגיד על זה כלום' .  מה זה עניינך ?  אני הותקפתי משני הכיוונים ,  בין הגדעון לוי שקורא לך פושע שעושה מדם של ערבים זהב ,  לבין אלו שטוענים שמכרתי את המדינה בשביל נזיד פרסים .  אז בהתחלה זה היה גימיק .  הייתי מחפש את הטוקבקים שיוני גודמן ,  הבמאי של האנימציה בסרט ,  שתל בסגנון של 'ארי פולמן הוא גמד עם עקבים שעשו אותו גבוה בסרט' .  אבל אחרי זה זה לא הצחיק יותר ,  כי אתה אומר :  'בוא'נה ,  אתם שלחתם אותי ?  תעזבו אותי בשקט' .  אבל אצל סכנדר זה התפרץ פי אלף כי הוא ערבי ,  זה הכל ". 
פולמן מתרעם : " מה זה קשור מי נתן את הכסף ?  !  מה זה קשור ?  הוא בן אדם !  הוא חי פה !  הוא משלם פה מיסים ומהמיסים המדינה החליטה לתמוך בו .  מה זה קשור לכסף ולאמירה שלו 'אני לא נבחרת ישראל' ?  הוא לא נבחרת ישראל .  הוא במאי שעשה סרט ,  ואיזה גוף של כמה מאות אנשים החליטו שזה הסרט הכי טוב של השנה .  שיגידו תודה שהסרט מעלה בעיה חברתית .  במקום ללכת ולטפל בה עסוקים באיזה משפט כזה או אחר שהוא אמר .  זו בדיחה ".  

" פחות משליש מתקציב הסרט שלי הגיע מישראל ",  ממשיך פולמן . " אז מה ,  זה לא סרט ישראלי ?  אם זה פחות משליש ,  אז הוא ישראלי או לא ?  רוב המימון הגיע מצרפת ,  אז אולי 'ואלס עם באשיר' הוא סרט צרפתי בכלל ?  אבל הסרט נעשה כאן ,  איפה שאנחנו יושבים ,  עם ישראלים .  סכנדר הוא ישראלי עם תעודת זהות ומה זה משנה איפה הוא גייס את הכסף שלו ?  נתנו לו את הכסף כי הוא במאי ישראלי ,  אז בתמורה הוא צריך לרצות איזשהו אני כללי ,  איזשהו יאיר לפיד ?  סכנדר הוא לא ישראלי ?  הוא האמ-אמא של הישראלי ".  
" שמע ,  הפחד ממקרתיזם הוא בעיניי אשליה שהיא לא באמת ברת מימוש ,  זה רק מילים .  הצעות כמו שבועת האמונים למדינה של במאים זה שטויות שלא באמת יכולות לקרות .  אבל יכול לקרות משהו הרבה יותר חמור .  קח את ארבעת האנשים שבאמת יושבים על תזרים המזומנים של הקרנות  כתרי שחורי מקרן הקולנוע הישראלי ,  גיורא עיני מקרן רבינוביץ' ,  דורית ענבר מהקרן החדשה לקולנוע וטלוויזיה ויורם גולן מהקרן לעידוד הסרט הישראלי .  ברגע שהאנשים האלו יוחלפו בחברי מרכז ,  גמרנו  הקולנוע הישראלי זה רשות השידור וכל מילה נוספת מיותרת .  זה הרבה יותר מסוכן מכל מיני הצהרות של הימין הלאומני ,  שהערבים ישירו 50 פעמים רצוף 'נפש יהודית הומיה' וכאלו ".  
" זה החשש וזה נורא מוזר .  כי אתה לוקח את רשות השידור ,  יש שם תקציב של מיליארד שקל .  אתה יודע מה זה מיליארד שקל בשנה ?  וכל פעם שאתה פותח את המסך על הערוץ הזה מישהו משתין לך על הראש ואתה ממשיך לשלם אגרה ואף אחד לא קם .  פה ,  שזה תקציב של 60 מיליון שקלים  תראה כמה מהומה ".  
בנקודה הזו ,  לפולמן יש גם מה להגיד על התקשורת והיחס שלה לפרשה הזו . " גם אתה והחבר'ה שלך ",  הוא פונה אליי , " אתם שופרות לכל מיני בעלי דעה באמת קיקיוניים כמו לימור לבנת .  אתם רק מלבים את האש ,  כי היא באה ויוצאת בהצהרה מטופשת כמו 'מהרסייך ומחרבייך ממך ייצאו'  ( דבריה של לבנת על הבמאים הישראלים ,  שיזמו הענקת פרס מיוחד למוחמד בכרי בפסטיבל ברלין לפני כחודש  ע.ש )  ואתם ישר קופצים ואומרים 'וואו' .  אז לימור לבנת אמרה .  אתה יודע כמה אלימות נפתחת עם הפרסום של הדברים האלו ?  אתה יודע מה זה שהאלימות הזו היא עליך ,  לפנים שלך ?  איזו הרגשה זו ?  "
" זה אולי התיקון של הדברים האלו .  אבל קח את המקרה של יהונתן סגל ויאיר לפיד למשל .  זה דבר מדהים .  האיש כתב שלוש שורות בעיתון ,  והוא הרבה יותר מסוכן מלימור לבנת כי אנחנו יודעים מי היא  איפה שהיא רואה את הטוקבקים לשם היא הולכת ושם הקהל שלה .  הוא עוד יהיה שר התרבות ,  בעצם לא שר  קומיסר התרבות באמתלה של 'אחד מאיתנו' .  ומה היה במה שהוא כתב ?  לא עבודה עיתונאית ,  כי הוא לא קרא את התסריט ,  אלא קרא איזה פמפלט והתגובה היתה מדהימה :  הטקסט פורסם בשישי ,  בשבוע אחרי מתכנסת ועדת הכנסת ומיד לקחו לו את הכסף .  ועל מה ?  על המשפט 'התקשרתי לחברי כתרי שחורי ושאלתי אותו :  אתם השתגעתם ? ' אני רוצה להבין :  מי זה אתם ?  מי זה אנחנו ?  מה זו ההגדרה הזו של אני ואתם ?  מה ,  הציונים ?  הפוסט-ציונים ?  האנשים שמקלקלים לנו את הסחורה ?  אבל זה לא מפתיע מכיוונו .  מה שמפתיע זו פעולת הדומינו שקרתה בעקבותיה ".  


" זעם מטורף .  בסדר ,  אז מה ?  נפסיק לעשות סרטים ?  "
" אני יכול דבר בשם עצמי ,  לא תהיה צנזורה עצמית .  אני סומך גם על חבריי הקולנועים ,  כי קולנוע אמיתי ובכלל אמן לא ישים על זה .  הבעיה תהיה שהקולנוע יהיה חברי מרכז ורשות השידור ,  Say No More ".  
" למה ?  "
" קודם כל אף אחד לא שאל אותי אם אני נבחרת ישראל .  אם היו שואלים אותי ,  ישר הייתי עונה שלא  בדיוק כמו שהוא ענה .  אם אתם רוצים אותי בנבחרת ישראל ,  שימו אותי בלם .  למה במאי צריך להיות בנבחרת ישראל ?  הוא עשה סרט !  זו תחרות סרטים !  סכנדר אמר את מה שהוא הרגיש ,  הוא מרגיש מה שכל ערבי ביפו מרגיש ,  אני בטוח בזה .  לך לקיוסק פה ליד ,  שיסבירו לך מה זה עג'מי .  אתה צריך להסתכל על כל המכלול ביפו .  בכל המדינה הזו יש שני כפרי אמנות ,  כאלו שאתה צריך אישור שאתה אמן כדי להיכנס אליהם .  אחד יושב בעיר העתיקה ביפו בקרית האמנים ,  השני זה בעין הוד ,  שם יושבים משוררי ואמני ישראל בבתים ,  שבעלי הבתים שלהם יושבים בגבעה למעלה בעין חוד ושם עד לפני כמה שנים לא היה להם מים וחשמל .  לא מצאו להם אמני ישראל שום מקום להתיישב בו ,  מלבד שני המקומות האלו .  מכאן הטיעון הזה של 'כל האמנים שמאלנים' הוא מגוחך .  חסר איפה להתיישב ?  מקומות אקזוטיים בגליל ,  חסר מקומות ?  חשבת על זה פעם ?  זה לא נתון מדהים ?  שם אמני ישראל בחרו להתיישב ".  
" אני באמת חושב שבסך הכל הבמה ניתנה למתלהמים ,  כאילו על מה יש פה דיון ?  על מה הדיון ?  אתה יודע מה ,  בוא ,  אני חייב להראות לך משהו ". 
ברגע הזה פולמן עובר למחשב שבסטודיו ומחפש מאמר שכתבה שוש מיימון לאתר  " מחלקה ראשונה "  של יואב יצחק ,  שהגיע במקרה למייל של פולמן .  כותרת המאמר היא  " הכל שמחו ש'עג'מי' הפסיד ",  ומתוארת בו שמחת הקונסוליה הישראלית בלוס אנג'לס ,  שאירחה את מסיבת האוסקר של צוות הסרט ,  נוכח הכישלון בטקס .  פולמן מתחיל להקריא את הטקסט ,  שמתאר את  " המשלחת הערבית "   ( שחקני הסרט )  ,  את  " ההפרדה המוחלטת "  בין שני  " המחנות "  ועל התפילה  " אלוהים ,  עשה ש'עג'מי' לא יזכה !  ".  פולמן מלווה את הקריאה בתנועות ידיים משתאות . " עזוב אותך מהראיון איתי ,  יש כאן את כל הסיפור ",  הוא אומר בסיום ,  במעין טון משופשף עיניים . " אנחנו ,  הם ,  המשלחת הערבית .  זה לא ייאמן .  ואתה יודע מה ?  אני בטוח שגם אצלי זה היה ככה ".  
" בטח .  אבל סביר להניח שגם גדעון לוי ואודי אלוני רצו שאני אפסיד .  כי אתה יודע ,  בשמאל יש את הכיבוש שזה הבייבי ,  שאם אתה נוגע להם בבייבי לא כמו שהם רוצים אז הם לא מרוצים .  גם שם כל הזמן מבקשים ממך 'עצור ,  תזדהה' .  תסתכלו ,  יש סרט !  ".  
" יש דבר יותר אישי מהסרטים האלו ?  ומה היה לפני שלוש שנים ב'בופור' ,  על מה זה נפל ?  על זה שהשחקנים לא שירתו בצבא ?  היש טיעון מופרך והזוי ברמות בלתי נתפסות מהטיעון ששחקן לא יכול לגלם חייל כי הוא לא שירת בצבא ?  זה הכי מופרך ,  אפילו יותר מופרך מלרצות ש'עג'מי' יפסיד .  אבל אני אגיד לך עוד משהו .  אנשים רצו ש'עג'מי' יפסיד גם אם הוא לא היה אומר את מה שהוא אומר ,  כי הוא דובר ערבית .  ומה ?  כולו סכנדר אמר מה הוא מרגיש ,  שבוע אחרי שפוצצו את האחים שלו במכות .  שתשב באמת לימור לבנת ברחוב קדם פינת הקברניט ,  שתשב בתוך אוטו בפרופיל נמוך ותראה איך עוצרים עוברי אורח לבדיקות 'שגרתיות' ". 

אבל למרות האמפתיה הגדולה לתקרית קובטי בגלל אותם זיכרונות משלו ,  פולמן  בן 47 ,  נשוי למפיקה ענת אסולין ואב לשלושה ילדים  עייף ,  כאמור ,  מאותה אובססיה ישראלית לזהות והגדרה עצמית .  אולי זו בדיוק העייפות הזו שהביאה את פולמן לעבוד על  " כנס העתידנים ",  סרטו הבא ,  המבוסס על ספר המדע הבדיוני המפורסם של סטניסלב לם ,  שעוסק גם הוא בזהות אך בזו של החוקר והעיתונאי איון טיכי ,  שבחסותו של פולמן יהפוך לאישה בגילומה של רובין רייט .  
זה לא ש"כנס העתידנים ",  שחציו לייב אקשן וחציו אנימציה ,  הוא פרויקט פחות מורכב מ"ואלס עם באשיר ",  אבל אין בו ערבים והוא לא מתרחש בלבנון . " הלכתי רחוק כי הייתי חייב .  רציתי להתרחק מכל זה ",  הוא מודה . " כבר לא היה לי כוח .  אבל אני גם חולה על מדע בדיוני .  עבורי סרט השנה זה 'מחוז 9' וגם 'זומבילנד' בעיני הוא סרט גדול ,  קורע מצחוק .  קח את 'מחוז 9' - הוא יהיה אחד מ-10 סרטי המדע בדיוני הגדולים בהיסטוריה ".  
" נפתחה לי דלת וחשבתי מה הכי בא לי לעשות ?  בא לי לעשות סרט פנטזיה .  אני תמיד יכול לחזור לסרטים האלו על זהות ,  אבל 'כנס העתידנים' ,  הספר והסרט ,  עוסקים בזהות ".  
" שמע ,  זו סוג של הקלה ".  
ההקלה עליה מדבר פולמן אינה מתמצת רק בעניין הפוליטי-לאומי שעורר  " ואלס עם באשיר "  אלא גם בתהליך ההפקה הסיזיפי והכמעט כאוטי שארך ארבע שנים  תהליך שאולי הסתיים בשטיח האדום של האוסקר אבל תחילתו בדחיות ,  קשיים הפקתיים ומסע אישי שכדי לממנו פולמן לקח הלוואות ומשכן את הבית . 
" המסע הארוך והקשה של 'ואלס עם באשיר' הוא לקח לאחרים ",  אומר פולמן . " הסרט הזה עולה בערוץ 8 וזה ניצחון קטן גדול ,  כי חשוב לי שאם יש אנשים שקוראים את הכתבה ,  בעיקר צעירים שמתחילים לעשות סרטים והולכים עם הראש בקיר ,  שיידעו ש'ואלס עם באשיר' נפסל בשתי הקרנות הגדולות ,  מקרן רבינוביץ' הוא עף עוד בשלב התסריט .  כל המכתבים שמורים אצלי אגב ,  מכתבים יפהפיים .  בקרן הקולנוע הישראלי הוא נטחן 18 חודש ,  אבל בסוף הם נתנו כסף להשלמת הסרט .  הוא נדחה כמובן על ידי כל הערוצים המסחריים ובסוף ערוץ 8 ,  בזכות אנשים כמו אביב גלעדי והקרן החדשה לקולנוע וטלוויזיה ,  הלכו על זה וחטפו המון ביקורת .  תבין ,  האנשים שם יכולים לא להסתבך ולהשקיע בדברים הרגילים ,  זה הכי קל .  צריך לתת להם ריספקט על שבמקום לעשות חמישה פרויקטים בשנה הלכו על אחד .  לכן לא משנה כמה רייטינג יהיה לזה  זה פרויקט שמזוהה איתם ". 

גם בנושא הפצת הסרטים ,  אחד הנושאים המורכבים בקולנוע הישראלי ,  פולמן הלך רחוק ובחר להפיץ את הסרט עצמאית .  כדי להבין את משמעות המהלך ,  צריך לרדת לעומק הג'ונגל הקרוי שוק ההפצה בישראל ,  שבו בניגוד לתעשיות קולנוע אחרות כמעט אין הפרדה בין מפיצי הקולנוע לבעלי בתי הקולנוע :  לחברת  " לב "  יש את רשת בתי הקולנוע שלה ,  לחברת יונייטד קינג יש את סינמה סיטי ולתיאטראות ישראל יש את yes פלאנט ורב חן .  החברה הרוכשת את זכויות ההפצה בישראל משבצת את הסרט בבתי הקולנוע שלה ולכן הוא לא מוקרן בבתי קולנוע אחרים במדינה .  בנוסף ,  למפיץ זכויות בנושא שיווק .
 מהמסע הסיזיפי של  " ואלס "  פולמן יוצא עם מסר : " הלקח לאלו שקודחים את הראש בקיר עם מכתבי שלילה מכל גוף אפשרי ,  הוא שאם אתה במדינה הזו רוצה לעשות קולנוע עצמאי ,  אתה צריך לעשות אותו עד הסוף ",  הוא אומר . " אתה צריך להפיק את עצמך אבל גם להפיץ את עצמך .  הפצנו את 'ואלס עם באשיר' בשמונה עותקים ,  הבאנו 120 אלף אנשים ופר עותק זה מספר מטורף .  זה היה שלנו והיתה לנו אפשרות לשלוט על כל מודעה וכל דבר שקשור בסרט .  גם את הדי.וי.די של הסרט ,  שהפסדתי עליו 120 אלף שקל מכספי ,  אני לא מצטער על איך שעשיתי אותו ,  כי תגיד לי מי היה עושה דבר כזה בארץ ?  שתדע אגב ,  את כל הראיונות של מאחורי הקלעים ,  עשיתי כשאני מדבר לקסדה ".  
" כן ,  לב רצו להפיץ אותו מלכתחילה ,  אבל לא רציתי שיפיצו אלא שיקרינו את הסרט והם אכן עשו את זה ועשו את זה טוב .  אני טוען שבגלל האנומליה בישראל ,  שבה המפיצים הם גם בעלי בתי הקולנוע ,  ממילא אם ירצו את הסרט שלך אז יקרינו אותו ,  אבל עדיף שהאחריות תהיה שלך ,  שאתה תיקח את כל ההלוואות שקשורות בסרט ואת הסיכון שכרוך בכך .  אבל אני מבין את המפיקים שבסוף הולכים למפיצים הגדולים .  המפיקים מגיעים לשלב ההפצה מותשים עם הלשון בחוץ ,  עד שהם אומרים למפיץ 'קח את זה ממני' .  ואני אומר :  'לא ,  זה הבייבי שלך ותלך על זה' .  אצלי זה עוד היה אנימציה ,  כשכל פיגור זה עוד המון כסף ".  
" לא ,  החזרתי הכל ,  אבל לא הרווחתי .  אני לא מצטער ,  אבל לא אעשה את זה יותר .  למשכן את הבית ,  לקחת הלוואות וכאלו ?  אין מצב ".  
" לא מעניין אותי ,  לא יכול לעשות את זה יותר .  אני לא במקום ולא בגיל שבו אני יכול לעשות דבר כזה ,  מבחינה נפשית .  'באשיר' היה בקטע של אללה באב אללה כי אני חייב ,  אני מתאבד ושאף אחד לא ינסה לעצור אותי .  אבל את ההפצה אני אעשה לבד וזו העצה שלי לכל המפיקים - אל תיכנעו לתכתיבים ".   
" אפרופו ",  ממשיך פולמן , " לא יכול להיות שסינמטק תל אביב מתחרה בסבב של סרטים של וודי אלן על חשבון סרטים ישראלים .  למה במאי ישראלי צריך לחכות שנה ,  כי מקרינים סרטים של וודי אלן או ג'יין קמפיון ?  מי שלא מצליח להגיע למפיצים הגדולים ,  שיגיע לסינמטקים .  בנושא הזה המפיקים צריכים להתאגד ,  להרים את הכפפה ולעזור אחד לשני בנושא ההפצה ,  כי את מה שיכולתי לתת מבחינת העצה נתתי .  אבל אני נורא מבין ללב המפיקים שאומרים למפיצים 'קח תקרין ,  אני מותש' .  זה מסע נורא ארוך וקשה ,  זה עליות וירידות וזה ניג'וז .  זה גם מקצוע אחר ,  ההפצה ,  שכולל הימור בכסף שלך ,  אבל אסור לוותר ". 

פולמן לא מרבה בהופעות פומביות וראיונות בישראל מאז נסע  " ואלס עם באשיר "  לאוסקר .  עם זאת ,  בכנס  " חזון לקולנוע הישראלי ",  שנערך במלאת 20 שנים לבית ספר סם שפיגל לקולנוע ,  הוא הופיע ובזמן שהכל דיברו על דבריו החריפים של דובר קוסאשווילי נגד הקולנוע הישראלי ,  בחר פולמן לדבר על עתיד הקולנוע בעולם שבו ייתכן ולא יהיו שחקנים .  זה קרה בחודש אוקטובר 2009 ,  חודשיים לפני ש"אווטאר "  יצא ושינה את האופן שבו אנחנו רואים וצורכים קולנוע ,  בדיוק בפרמטרים שפולמן דיבר עליהם . 
" ג'ון לנדאו ,  המפיק של 'אווטאר' ,  אמר שבוע לפני האוסקר דבר מדהים :  הוא לא הבין איך הדמויות של הנאבי ,  השבט הכחול מהסרט ,  לא מועמדות לאוסקר וזו אמירה מדהימה .  פתאום אתה קולט שזה זה  בסוג הזה של הקולנוע הכסף שולט ,  לא צריכים את השחקנים יותר .  בכלל ,  הקולנוע ,  כמו שאנחנו אוהבים אותו ,  יהפוך להיות אמנות מוזיאלית .  כי מה זה 'אווטאר' ?  החלום הרטוב של כל האולפנים ,  שהגיקים לא יורידו סרטים ברשת כי לסרט אין ערך בדי.וי.די .  הם רוצים שתלך לקופות ,  תשים משקפיים ותכניס 2 מיליארד דולר לקופות שלהם .  ה'עג'מי' וה'באשיר'  תראה אותם במוזיאון תל אביב .  אגב ,  אני לא חושב שזה מה שצריך להיות  אני גם לא מחזיק מ'אווטאר' .  ראיתי באותו יום את 'אווטאר' ואת 'מחוז 9' ו'מחוז 9' הרים אותי מהבאסה .  'אווטאר' זה טרזן ביום בינוני על דלק טילים ".  
" לא לא ,  לא צלחתי את המעבר מהדו-מימד לתלת מימד .  לכן אני גם לא אוהב אנימציה בתלת מימד .  אני יכול ליהנות מהסרטים של פיקסאר שהם מעולים .  בכלל ,  סרטי האנימציה השנה היו ב-10 רמות מעל הסרטים הטובים בהוליווד ואתה יודע מה  גם 'סרט לבן' ,  'עג'מי' ו'נביא' ,  שלושת הסרטים הטובים בקטגוריה של הסרט הזר ,  הם סרטים יותר טובים מהסרטים שהתחרט באוסקר על הסרט הטוב ביותר .  'למעלה' זה סרט מעולה ואמיץ .  תחשוב על לעשות גיבור בן 80 עם ילד לא מושך .  גם 'קורליין' הוא סרט מצוין ".  
" ראיתי ,  סרט טוב לשיטתו ".  
" שמע ,  רואים שהיא  ( ק'תרין ביגלו ,  הבמאית הסרט  ע.ש )  יודעת את העבודה .  אבל אני לא אלך לקולנוע לראות דברים כאלו ,  אני באובר-דוז על סרטים אנטי-מלחמתיים ,  מסיבות מובנות שכוללות 750 ראיונות ".  
" השאלה הכי נשאלת :  'למה אנימציה' ?  "
" זו גם השאלה שנשאלתי הכי הרבה בימי חיי אי פעם וזו השאלה האחרונה שהייתי שואל בנושא .  וזה לא בא מישראלים דווקא ,  כי בארץ כמעט לא עשיתי ראיונות .  בארץ שאלו אותי על זהות ,  כל הזמן זהות .  אילנה דיין ,  אישה יקרה לי מאד ,  שאלה אותי אם אני מרגיש חלק מהקבוצה .  אמרתי לה שבקבוצות אני מרגיש שייך רק למכבי חיפה וליברפול ".  
" עוד לא יודע ,  צריך לפענח את זה .  אני חושב שלפחות מהבית הקודם ,  גם ויקו חדד יכול היה לעלות והוא לא פראייר .  אני חושב שהיה צריך להתאמץ בשביל לא לעלות עכשיו ,  למונדיאל .  זו אפילו סוג של הברקה להצליח לא לעלות בבית הזה ".  
" אני אוהב את הקבוצה הזו .  אתה מסתכל על הקבוצה ,  שישה שחקני בית בהרכב ,  ארבעה שחקנים ערבים .  קבוצה פלורליסטית גאה שמייצגת כדורגל יפה .  זה משהו שקשור בנשמה של המאמן אלישע לוי ,  אינטליגנט בצורה בלתי רגילה ,  שנדיר שיוצאת בה מרירות .  הם כולם פידחו בצורה מזעזעת בליגת האלופות אמנם ,  אבל לא בגלל התוצאות אלא בגלל חוסר היכולת להגיד 'זה כישלון קולוסאלי' ". 

אז פולמן ממשיך להתעניין בכדורגל ,  הוא אפילו לוקח את הילד הגדול שלו בן ה-7 למגרשים .  בכלל ,  למרות הדיכאון שחטף מתרבות הדיון סביב נושא קובטי והזהות ,  הוא עדיין  " אופטימי באופן חולני ",  כפי שהוא מגדיר את עצמו . 
" זו תכונה בסיסית ,  אחרת לא הייתי מתעסק באנימציה ",  הוא אומר . " אתה לא יכול להיות בן אדם נורמלי שרואה את החיים ומחליט לעסוק באנימציה אם אתה לא בן אדם אופטימי .  תבין ,  אנחנו חשבנו שנעשה אנימציה בשלושה חודשים וזה לקח שבעה חודשים ,  עם חריגות כספים ועוד ,  וזה אחרי 'באשיר' .  כלומר לא למדנו כלום .  אני באמת חדור אמונה שיהיה בסדר ".  
" חשבת על זה פעם ששני ההורים שלי ניצולי שואה הארדקור ,  שניצלו מאושוויץ בגיל 20 ,  ואני הבן זכר היחיד שלהם  ( לפולמן רק אחיות  ע.ש )  והם קראו לו 'ארי' ?  זה לא מדהים אותך ?  "
" אתה יודע איפה למדתי את הדבר הזה ?  מטוקבק .  כתבו לי 'הבן אדם בן יחיד לניצולי שואה וקראו לו ארי ,  למה אתם מצפים ממנו' ".  
" אתה כמו הגרמנים אתה ,  שזה מה שהם שאלו אותי כל הזמן .  זה ו'למה אנימציה' ,  ששם כבר פרצתי בבכי בגלל שלא יכולתי לענות על זה יותר .  זה היה בחדר סגור במינכן ופשוט לא יכולתי יותר ".  
" תבדוק מי מזכיר את השואה בסרט .  אחד זה רון בן ישי ,  שמתאר את מה שהוא רואה בכניסה לסברה ושתילה ,  והשני זה אורי ,  החבר שלי .  אני מילה לא הוצאתי .  מילה ".  
" שמע ,  אפרופו זהות ,  משם אנחנו באים .  אני ,  האחיות שלי ,  ההורים שלי .  זה נמצא בכל דבר שעשיתי .  זו גם הבדיחה של כל האנימטורים .  יוני גודמן שולח לי כל שבוע את ה-SMS הזה ,  'אבל ארי ,  מה יהיה עם השואה ?  איפה נכניס את אושוויץ בסרט עתידני ?  ".  עניתי לו שזה ייכנס גם לתסריט ,  רק צריך לתת לזה זמן .  לדעתי זה כבר בתסריט ". 

בועז בן ציון ,  סוכנו של יאיר לפיד ,  סירב להגיב לדבריו של ארי פולמן .
 מלשכת שרת התרבות והספורט לימור לבנת נמסר : " ארי פולמן אדם ברוך כישרונות .  אנו מאחלים לפולמן הצלחה רבה בסרטיו הבאים שככל הנראה יופקו באמצעות כספי חוק הקולנוע שאושר בכנסת ,  בין היתר ,  בזכות פעילותה של השרה לבנת ". 
אלון גרבוז ,  מנהל סינמטק תל אביב ,  מסר בתגובה לדבריו של פולמן : " במרכז הקולנוע החדש שיקום יהיה אולם ע"ש עוזי פרס המיועד אך ורק לקולנוע ישראלי .  גם היום הסינמטק נותן במה לכל הסרטים הישראלים .  ביניהם ,  הוא גם מקרין סרטים זרים ,  שמונעים ממנו לפשוט את הרגל .  בסך הכל נכון להיום 35% מכלל הסרטים שמוצגים בסינמטק הם סרטים ישראלים .  סינמטק תל אביב נותן במה לסרטים שבתי הקולנוע לא יעזו להקרין .  יש תור לסינמטק כי יש הרבה סרטים ישראלים ". 


לוע הארי
ארי פולמן אמנם עובד על סרט מדע בדיוני ,  אבל המציאות הישראלית לא נותנת לו מנוח .  בראיון מיוחד לרגל השידור של  " ואלס עם באשיר "  בערוץ 8 הוא מגן על  " עג'מי "  וסכנדר קובטי ותוקף את קומיסרי התרבות הציוניים .  יאיר לפיד ולימור לבנת ,  לתשומת לבכם

