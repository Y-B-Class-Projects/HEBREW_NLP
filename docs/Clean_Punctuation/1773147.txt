חוק הגיור לוועדת החוקה  - " ליברמן סחט את רה"מ "
 בתום דיון סוער אישרה ועדת הכנסת את העברת חוק הגיור הצבאי לדיון בוועדת החוקה .  החרדים זועמים : " מדיניות רה"מ סמרטוטית ".  בישראל ביתנו מברכים : " סיעות החרדים אכלו צפרדעים "
  ( צילום :  גדעון צנטנר ,  עריכת וידאו :  יאיר דניאל ) 
ויכוח סוער התנהל היום  ( שלישי )  בוועדת הכנסת בסוגיה לאיזו ועדת כנסת יועבר לטיפול חוק הגיור הצבאי  ועדת הפנים או ועדת החוקה .  בסופו של דבר אישרה הוועדה ברוב של 11 חברי כנסת נגד שלושה את העברת החוק לדיון בוועדת החוקה .
" יהיו השלכות פוליטיות לתוצאות ההצבעה ואני לא יודע להעריך את גודלן ",  אמר ח"כ משה גפני  ( יהדות התורה )  אחרי ההצבעה .  לדבריו , " ליברמן סחט את ראש הממשלה והוא נסחט .  לא אעבוד בממשלה הזו ,  אני לא פראייר ותהיה לכך השלכה רבת משמעות .  יש היום אפשרות לשלוש קואליציות :  חילונים בלי חרדים ,  קואליציית ימין עם חרדים וקואליציית שמאל עם חרדים שזו מתחילה להיות אופציה ריאלית ".  המדיניות של ראש הממשלה היא מדיניות של סמרטוטיות והוא לא עומד בלחץ .  ברור לי שיהיו דברים בהצבעות מחר שבוועדה הצבעתי בעדם ובמליאה אנהג אחרת ". 
יוזם החוק ויו"ר ועדת החוקה ,  ח"כ דוד רותם  ( ישראל ביתנו )  אמר אחרי הדיון כי  " הניסיון להעביר את החוק לוועדת הפנים היה מתוך רצון למסמס אותו .  כאשר אתה עוסק בחיילים ובעולים חדשים לא יכול להיות שום שיקול קואליציוני .  ראש הממשלה לא נהג בסמרטוטיות אלא באחריות מי שנהג בסמרטוטיות זה גפני וסיעות החרדים שאכלו צפרדעים למרות שהן לא כשרות ". 
במהלך הדיון אמר ח"כ רותם : " אין לי כוח שליטה על הייעוץ המשפטי של הכנסת ,  והוא קבע שהחוקים הללו צריכים לבוא לוועדת חוקה .  אין לזה קשר לוועדת הפנים ,  אנחנו מתעסקים בחיילים ולא באיכות הסביבה .  אל תטיפו לי מוסר בנושא יהדות ואחדות העם היהודי .  אתם מפלגים את העם היהודי .  נורא כואב לי שגפני אכל צפרדעים .  אם אכלת צפרדעים  אתה ראוי לכך ". 
יו"ר הקואליציה ,  זאב אלקין  ( ליכוד )  אמר בדיון כי  " כל הדיון בבג"ץ נפתח כי היו רבני ערים שלא הכירו בגיור הזה .  גם בגירוים של הרב עמאר הם לא מכירים ,  והרב עמאר עומד בגבורה תחת לא מעט לחצים ועושה רבות לקידום נושא הגיור בישראל אבל משם הכול התחיל ".  לדבריו , " החוק היה צריך לעבור לוועדת חוקה כבר לפני שבוע-שבועיים .  רצינו לתת שהות שהרב עמאר יסדיר את הנושא .  עובדתית עברו שבועיים מאז שהרב עמאר שב לישראל ". 

חוק הגיור לוועדת החוקה  - " ליברמן סחט את רה"מ "
 בתום דיון סוער אישרה ועדת הכנסת את העברת חוק הגיור הצבאי לדיון בוועדת החוקה .  החרדים זועמים : " מדיניות רה"מ סמרטוטית ".  בישראל ביתנו מברכים : " סיעות החרדים אכלו צפרדעים "
 
