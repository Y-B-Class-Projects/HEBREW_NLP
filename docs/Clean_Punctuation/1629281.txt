לידר שוקי הון על כיל :  דוחות מוזאיק אמש
מחיר היעד של לידר שוקי הון למניית כיל הינו 70 שקל
אמש ,  לאחר סיום המסחר בארה"ב ,  פרסמה יצרנית הדשנים הצפון-אמריקנית מוזאיק  ( nyse :  mos )  את תוצאותיה הכספיות לרבעון השני של שנת 2010 הפיסקאלית ,  רבעון שהסתיים ב-30 בנובמבר 2009.בשורה העליונה דיווחה מוזאיק על מכירות רבעוניות של 1.71 מיליארד דולר ,  קיטון של 43% לעומת הרבעון המקביל ,  ובהתאם לציפיות הקונצנזוס  ( 1.68 מיליארד דולר ) .בשורה התחתונה דיווחה מוזאיק על רווח נקי למניה של 32 סנט למניה ,  בנטרול סעיפים חד-פעמיים בגין מחיקת נכסים במגזר הפוספטים של החברה  ( 0.08 דולר למניה )  .  אמנם מדובר על פספוס של 3 סנט לעומת תחזיות הקונצנזוס ,  אך אנו בספק אם מישהו יתרגש מכך במיוחד מאחר וה-eps הרבעוני של מוזאיק גם כולל הפסדים בגין שערי חליפין  ( חולשת הדולר האמריקני לעומת הקנדי )  בגובה של 4 סנט למניה ,  כך שבעצם ניתן לדבר על eps פרופורמה של 36 סנט למניה  ( לעומת קונצנזוס של 0.35 דולר למניה ) .התוצאות הרבעוניות של מוזאיק הושפעו לחיוב משיפור בסגמנט הפוספטים - הן בכמויות הנמכרות והן במחירי המכירה לאור ההתאוששות בביקושים ,  אך עדיין מגזר האשלג נותר חלש - נוכח מכירות כמותיות נמוכות על רקע פעילות רכש חלשה:בתחום הפוספטים ,  המכירות הכמותיות חזרו לרמות נורמליות יותר ,  והסתכמו ברבעון ב-3.3 מיליון טון - גידול של 90% לעומת הרבעון המקביל ,  וזינוק של 90% לעומת הרבעון הקודם ,  וזאת בין היתר בזכות ביקושים חזקים מהודו.מחיר המכירה הממוצע בפוספטים עמד על 287 דולר לטון  ( fob שער המפעל )  ,  לעומת 278 דולר ברבעון הקודם ,  ו-1,086 דולר לטון ברבעון המקביל.בסגמנט האשלג ,  המכירות הכמותיות אמנם צמחו בשיעור של 30% לעומת הרבעון הקודם ,  לכ-1 מיליון טון ,  אך עדיין היו נמוכות ב-0.7 מיליון לעומת הרבעון המקביל .  מוזאיק ממשיכה לפעול בקצב ייצור מונמך עד לשיפור בביקושים ,   ( 1.1 מיליון טון ברבעון q2/2010 הפיסקאלי ) .מחיר המכירה הממוצע של אשלג עמד על 370 דולר לטון  ( fob שער המפעל )  ,  לעומת 354 דולר ברבעון הקודם ,  ו-529 דולר לטון ברבעון המקביל.הנהלת מוזאיק ממשיכה לספק תחזיות איכותיות אופטימיות ביחס לשני מגזרי פעילות הדשנים - פוספטים ואשלג:ההתאוששות בשוק הפוספטים ,  אשר החלה במהלך הרבעון האחרון ,  נמשכת ,  והביקושים ממשיכים לגדול - בעקר באסיה ובצפון ודרום אמריקה ,  מפיצים מגדילים מלאים ,  ומחירי הפוספטים  ( dap )  עומדים היום על רמה של 370-380 דולר לטון.למרות המשך החולשה בהזמנות ,  הפעילות בשוקי האשלג התעוררה לקראת סיום הרבעון ,  ותמשיך להפגין התאוששות על רקע חתימת חוזה האשלג של bpc בסין .  בנוסף לכך ,  הגידול לאחרונה בקצב הדישון בצפון ודרום אמריקה ,  על רקע התדלדלות שיעור הדשנים בקרקע ומחירי הגרעינים החזקים ,  מהווה גם הוא בסיס להתאוששות הביקושים לאשלג במהלך שנת 2010 הקלדנרית.יחד עם זאת ,  הנהלת מוזאיק עדיין אינה מרגישה בטוחה דייה ואינה רואה עדיין נורמליזציה בתנאי שוק האשלג ,  ועל כן היא ממשיכה להימנע מלספק תחזיות כמותיות כשלהן באשר לביצועי מגזר האשלג בתקופה הקרובה - לא במישור מכירות האשלג הכמותיות של מוזאיק ולא במישור מחירי המכירה הממוצעים הצפויים לאשלג.יואב בורגן מלידר שוקי הון אומר היום : " בשורה התחתונה ,  אנו סבורים כי אין בפספוס הקל ב-eps הרבעוני של מוזאיק אמש בכדי להעיב על ה"חגיגה "  הנוכחית במניות הדשנים הגלובליות .  אנו גם מעריכים ,  כי אין בהמשך היעדרותן של תחזיות הנהלה באשר לסגמנט האשלג של מוזאיק ,  בכדי לשנות או לפגוע באופן מהותי בסנטימנט החיובי החזק המאפיין את סקטור הדשנים בראשיתה של שנת 2010 ".  מחיר היעד של לידר שוקי הון למניית כיל הינו 70 שקל ,  מבטא מכפיל של כ-16.5 על הרווח החזוי על ידי האנליסטים של לידר לשנת 2010 ,  ומכפיל ev/ebitda של כ-13 .
 
לידר שוקי הון על כיל :  דוחות מוזאיק אמש
מחיר היעד של לידר שוקי הון למניית כיל הינו 70 שקל

