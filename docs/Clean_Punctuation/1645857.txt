בעקבות הלחץ הציבורי :  EMI חוזרת בה מההחלטה למכור את אולפני אבי רוד
EMI תמכור נתח מיעוט באולפנים ותקים באתר המוסיקה ההיסטורי מרכז מבקרים ומוזיאון
אולפני אבי רוד כבר לא נמצאים בסכנה ,  לאחר ש-emi ,  חברת התקליטים הנמצאת בקשיים ,  הודיעה כי לא תעמיד את אתר המוסיקה ההיסטורי למכירה.emi הודיעה כי שימור האולפנים ,  שם הקליטו הביטלס את מרבית תקליטיהם ,  נמצא גבוה בסולם העדיפויות של החברה .  בהודעה הרשמית נמסר : " אנו סבורים כי אולפני אבי רוד צריכים להישאר בבעלות emi ". לפני מספר ימים פורסם כי גורמים בחברה מעוניינים להעמיד את האולפנים למכירה ,  צעד שגרר התנגדות ציבורית חריפה לכך שהבניין יהפוך למבנה מגורים .  מוסיקאים רבים ,  ביניהם סיר פול מקרטני ואנדרו לויד-וובר ,  קראו להצלת האולפנים.מקורבים ל-emi אמרו כי גאי הנדס ,  שהחברה שלו ,  טרה פירמה ,  רכשה את emi ב-2007 ב-3.2 מיליארד ליש"ט ,  הופתע מהמחאה הציבורית .  החברה מסרה כי דחתה הצעה למכירת הבניין ב-30 מיליון ליש"ט בשנה שעברה ,  סכום המשתווה ל-1% בלבד מחובותיה של החברה ,  שמסתמכים ב-2.6 מיליארד דולר.תחת זאת ,  מתכוונת emi למכור נתח מיעוט באולפנים ,  לגייס מזומנים ולשפץ את האולפן ,  בנוסף על הקמת מרכז מבקרים ומוזיאון באתר .  חברת התקליטים מסרה כי  " emi מברכת על ההתקדמות בתכנית להוסיף את אבי רוד לרשימת אתרי המורשת האנגלית ותומכת במהלך זה כדרך הולמת לשימור אתר המוסיקה המפורסם שלנו ". emi ,  שעל שורת האמנים שלה נמנים רובי ויליאמס וקולדפליי ,  דיווחה על הפסד שנתי של 1.75 מיליארד ליש"ט  ( 3.64 מיליארד דולר )  מוקדם יותר החודש .  טרה פירמס ביקשה מהמשקיעים להזרים 250 מיליון דולר לעסק כדי לאפשר לו לעמוד בהסכמיו מול הבנקים .
 
בעקבות הלחץ הציבורי :  EMI חוזרת בה מההחלטה למכור את אולפני אבי רוד
EMI תמכור נתח מיעוט באולפנים ותקים באתר המוסיקה ההיסטורי מרכז מבקרים ומוזיאון

