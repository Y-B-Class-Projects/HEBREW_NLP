מעבר למצופה
דה נייף ,  MGMT ,  הסטרוקס והסטריטס - כל אלו ועוד ,  אמורים לעשות לנו את 2010 נעימה יותר .  אלון עוזיאל מצפה לבואם
האלבום השלישי LCD Soundsystem יספר לנו אם ג'יימס מרפי ישמור על מעמדו בתור המלך של האינדי והאלקטרוניקה בעשור החדש .  הרי הכתר לא יישב עליו לנצח ומתישהו האיש כבר לא יכתיב טרנדים ,  לא ימציא צלילים ויקבל מיליוני דיסים בבלוגספרה .  אבל זה לא חייב לקרות בקרוב וסביר שמרפי ימשיך לקבוע איך עושים את זה נכון .  עוד לא קיבלנו ממנו רמז על התדרדרות ולא קלטנו אף יורש רציני להוביל את המבולבלים שם בחוץ .
 נראה שהשנה זה הולך לקרות .  נניח מאבקי אגו בצד ,  נתעלם מכך שחברי הלהקה לא בקשר ואפילו נשכח את כל אלבומי הסולו  ( טוב ,  לא את הסולו של ג'וליאן - הוא בלתי נשכח )  .  מה שצריך להתרגש ממנו הוא ההכרזה שעד סוף 2010 נקבל עוד אלבום מלהקת הרוק הכי מגניבה שקיימת .
 ג'ואנה ניוסם היא כנראה האישה השווה בעולם ובטוח שהיא הבחורה הלוהטת ביותר באינדי .  שני האלבומים הראשונים שלה הביאו לנו מוזיקה שלא שמענו בעבר :  הראשון הפגין שובבות ילדותית חסרת מעצורים ומלודיות פופ כובשות שמנוגנות על נבל ;  השני הוא יצירה מורכבת ,  בוגרת ועמוסת שכבות .  כזו שיום אחד תחשב למוזיקה קלאסית .  מה שיקרה באלבום השלישי אנחנו לא מצליחים לדמיין - סביר להניח שהאוזניים שלנו עוד לא שמעו משהו דומה לזה .
 פרויקט הסולו החדש של אדי ארגוס ,  Everybody Was In The French Resistance .. .Now ,  הוא הרכב Twee שעונה לכל מני להיטים ישנים .  כל שיר באלבום  " - Fixin' The Charts "  נכתב מנקודת המבט של אחד ממושאי שירים שאנחנו מכירים :  הבחור שלו אבריל לאבין שרה ב"Girlfriend ",  הילד שלו שר מייקל ג'קסון  ( שמסתבר שהוא דווקא כן שלו )  בBillie Jean ,  רודפת העשירים מ"Gold Digger "  עונה לקניה ווסט וכו' .
 אחרי ההצלחה המטאורית  ( במימדי אינדי ,  כן ?  )  של  " Silent Shout ",  אלבומם השלישי של דה נייף ,  ובכורת הסולו של הסולנית קרין דרייר אנדרסון תחת השם פיבר ריי בשנה שעברה ,  היינו יכולים לדמיים שהאלבום הבא של דה נייף , " Tomorrow ,  In A Year "  שיגיע במרץ ,  יהיה אלבום הקרוס-אובר שלהם .  אז זהו ,  שלא . " Tomorrow ,  In A Year "  יהיה סוג של יצירת אופרה שמבוססת על תורתו של צ'רלס דארווין .  אתם יודעים ,  משהו קליל שכזה .
 עדיין לא ברור איך הולך להישמע האלבום השלישי של ארקייד פייר אבל בטוח שלא יהיה קל להתמודד איתו .  אנחנו צופים שהוא יהיה אפילו יותר בומבסטי ויומרני מהשני - שיהיה מאחוריו סיפור ארוך ,  שישתמשו בו בכלי נגינה שלא נדע לאיית וגם ,  שהוא יימכר כמו לחמניות .  סביר להניח שגם ניתן לו ביקורת משתפכת ונהלל אותו מכל כיוון - אך אנחנו לא מתחייבים לכלום .
 כל כך הרבה הרכבים נותנים לנו תחושה זולה של סטוץ' .  הם באים ,  זורקים עלינו את הקסם שלהם ,  מעבירים בנו אורגזמה רגעית במקרה הטוב ,  או בחילה מרה במקרה הרע ,  ונעלמים אל החשיכה ברגע שהבוקר עובר וההאנג-אובר נעלם .  הוט צ'יפ לא מעוניינים להיות כאלו בשבילנו והאמת ,  אנחנו רואים בהם קשר משמעותי בהרבה .  אבל הם רוצים אפילו יותר .  הם בקטע שלנו לנצח ,  ובגלל זה הם קראו לאלבום  " One Life Stand ".  תכלס ,  האיכות של הריליס תהיה המבחן שלהם לנוכחות התמידית בחיינו .
 למנג'מנט יש המון להוכיח .  רבים חושבים שהתהילה שלה נחשפו לא הייתה מוצדקת ,  וההופעה החלשה שלהם בארץ הוכיחה את הטענה העתיקה שהם להקה של מפיק .  כשדייב פרידמן לא לידם ,  מכוון ומנתב ,  הם סתם כמה ילדים שהג'ינס יושב עליהם בשלמות .  הפעם ,  פרידמן לא יהיה בסביבה ויחליף אותו פיטר קמבר ,  החצי הפחות מוכר והיותר ספייסי של הלהקה המיתולוגית ספייסמן 3 .  נשמע שזה הולך להיות אקספירמנטלי-אוורירי יותר ,  שזה אחלה .  אבל אנחנו מקווים שלפחות יהיה ב"Congratulations "  החדש איזה להיט רחבות אחד או שניים .
" תנו לזה להיות התזכורת השנתית שלי לכך שכולנו יכולים להיות משהו גדול יותר ",  אמר קרייג פין באלבום הקודם של ההולד סטדי ואכן הוכיח לכולנו איך אפשר לדחוס גדולה ,  חוכמה ,  שנינות ,  כאב ואושר ל-44 דקות חד פעמיות של רוק בארים מטונף .  השנה אמורה להגיע עוד תזכורת כזו ,  ואנחנו מחכים לפין מעבר לפינה עם בקבוק וויסקי ,  ועזרים כימיקלים אחרים .
 האלבום החמישי של הסטריטס , " Computers And Blues ",  הולך להיות האחרון .  כלומר ,  מייק סקינר לא פורש מעסקי המוזיקה ,  אבל את הסטריטס הוא קובר .  בראש שלו ,  הפרויקט הזה הוא משהו שצריך להימכר בבוקס-סט של חמישה דיסקים .  בשביל הבום האחרון ,  סקינר הולך לרדת מעץ הבגרות ולהביא לנו את אלבום הרייב שלו ,  מה שאומר שאפשר לצפות להמון סמי מסיבות ,  ביטים קצביים ובחורות שעשות טיזינג .
 
מעבר למצופה
דה נייף ,  MGMT ,  הסטרוקס והסטריטס - כל אלו ועוד ,  אמורים לעשות לנו את 2010 נעימה יותר .  אלון עוזיאל מצפה לבואם

