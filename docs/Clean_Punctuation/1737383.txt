בארה"ב דורשים להתיר לרשויות לצותת לאינטרנט
הרשויות בארה"ב מעוניינות לחייב את כל שירותי התקשורת ליירט הודעות
 >  >  רשויות אכיפת החוק וסוכנויות לביטחון פנים בארה"ב מעוניינות לאכוף תקנות חדשות באינטרנט ,  שיקלו עליהן לעקוב אחר חשודים בפלילים ובטרור באמצעות הרשת .  בסמכות הרשויות לצותת לחשודים באמצעות הטלפון ,  אך לטענתן היכולת הזו פחות רלוונטית כיום ,  מאחר שחלק גדול מהתקשורת עבר לרשת .  הרשויות מבקשות מהקונגרס לחייב את כל השירותים המאפשרים תקשורת - כולל מכשירים מוצפנים כמו בלקברי ,  רשתות חברתיות כמו פייסבוק ותוכנות להעברת מסרים מיידיים כמו סקייפ - להיות בעלי יכולת טכנית לשתף פעולה במידה שיידרשו לאפשר האזנות סתר .  ההצעה ,  שממשל אובמה מתכנן להגיש לקונגרס בשנה הבאה ,  מעלה שאלות בנוגע לאיזון בין צורכי הביטחון לבין הגנת הפרטיות ואימוץ חדשנות .  ג'יימס דמפסי ,  סגן נשיא המכון לדמוקרטיה וטכנולוגיה ,  מתח ביקורת על ההצעה ואמר שיהיו לה  " השלכות אדירות ",  ושהיא קוראת תיגר על האלמנטים הבסיסיים של האינטרנט .  ואולם אנשי אכיפת החוק טוענים כי התקנות הגיוניות ונחוצות כדי למנוע שחיקה ביכולות החקירה שלהם . " אנו לא מדברים על הרחבת סמכויותנו .  אנו רוצים לשמור על יכולתנו ליישם את הסמכויות הקיימות שלנו ,  כדי להגן על בטיחות הציבור ",  אמרה ולרי קפרוני ,  יועצת משפטית ל-fbi .  רשתות הטלפון והפס הרחב בארה"ב כבר נדרשות ליכולות יירוט ,  במסגרת חוק סיוע התקשורת לאכיפת החוק מ-1994 ,  שנועד להבטיח שיכולות המעקב של הממשלה יישארו על כנן עם המעבר לרשתות דיגיטליות וטלפונים סלולריים .
 
בארה"ב דורשים להתיר לרשויות לצותת לאינטרנט
הרשויות בארה"ב מעוניינות לחייב את כל שירותי התקשורת ליירט הודעות

