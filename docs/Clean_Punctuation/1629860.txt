לאומית :  שוב מתחיל להיות צפוף
כפ"ס ניצחה 0:4 את אשקלון והתקרבה לרמה"ש המוליכה שניצחה ,  ולקרית שמונה שהפסידה .  לוד הפתיעה עם 0:1 את בת ים
אחרי פתיחת הסיבוב השני ומשחקי סיבוב ז' בגביע המדינה ,  קבוצות הליגה הלאומית השלימו שבוע עמוס בדרמות ומשחקים .  המאבקים בצמרת ובתחתית מתחילים לתפוס תאוצה כשכזכור ,  העולות והיורדות ייקבעו בתום משחקי הפלייאוף .  
ביום שישי הגיעה המוליכה עירוני קרית שמונה למשחק חוץ במגרשה של הפועל נצרת עילית ,  וראתה את יריבתה סוגרת עניין עם 0:2 מרשים .  השלישית ,  עירוני רמת השרון ,  ניצלה זאת על מנת לנצח במרמורק 0:2 ,  לסגור את הפער ולעלות למקום הראשון על חשבון הקריה .  בית"ר שמשון תל אביב ,  שהודחה מהגביע ,  סיימה רק ב-0:0 נגד סקציה נס ציונה .
 בשבת אירחה הפועל כפר סבא את הפועל אשקלון ,  שנמצאת בצרות צרורות ,  ויצאה מרצף המשחקים ללא ניצחון עם 0:4 משכנע שמעלה אותה למקום החמישי .  עירוני בת ים ,  שקיוותה להתאושש מהמשבר שפוקד אותה ,  הייתה יכולה לכבוש את המקום הראשון ,  אבל חילצה במה רגליה את בני לוד מהמקום האחרון אחרי שהפסידה לה 1:0 .
 שער נגיחה של סלאח חסארמה שבע דקות בתוך תוספת הזמן סידר לקריה 1:2 במשחק העונה על בת ים אשתקד .  באמצע השבוע זה הלך חלק יותר כשהחבורה של רן בן שמעון חזרה מעפולה עם 0:3 והכרטיס לסיבוב ח' בגביע .  אלא שהיום החבורה של רן בן שמעון לא הצליחה להשלים שבוע חלומי ,  וסביר להניח שאת המחזור הזה היא לא תסגור בפסגה .  המארחת הצליחה לשבור רצף של חמישה משחקי ליגה ללא ניצחון עם פתיחה נפלאה ,  כאשר כבר בדקה השביעית קבע קאלב איקונגו 0:1 מהיר .  אלירן חודדה הכפיל את התוצאה מהנקודה הלבנה ארבע דקות מאוחר יותר ,  על מנת לקבוע את תוצאת המשחק - 0:2 מרשים לנצרת עילית .
 משהו טוב עבר על הקבוצה הרחובותית לאחרונה .  ארבע נקודות בשבועיים האחרונים העלו את מרמורק מעל הקו האדום וההמשכיות באה לידי ביטוי בניצחון על ראשון לציון בגביע .  אלא שגם ברמת השרון העניינים מתחילים להירגע .  רצף תוצאות רעות שערער את מעמדו של יהודה זגורי הסתיים עם 1:4 על הכח ו-1:6 על כפר קנא בגביע כשהחלוצים רותם שמול ואורן ניסים לא מפסיקים לכבוש ונהנים מעזרה של חלוץ הרכש משה בן לולו .  האורחת המשיכה את המומנטום המוצלח גם היום ,  כאשר רם סטי  ( 40 )  ואדר כהן  ( 54 )  היו אלה שכבשו הפעם .  רועי בקל הורחק בתוספת הזמן ,  אבל גם זה לא קלקל את החגיגה של השרונים .
 המארחת הייתה הקבוצה היחידה מהלאומית שהודחה על ידי קבוצה מליגה נמוכה יותר ,  כשהפסידה 1:0 לעירוני נתיבות .  לא בטוח שלופא קדוש שמח במיוחד לפגוש את הסקציה כיריבה לצאת מהמשבר .  נס ציונה נמצאת בתקופה טובה וסופסוף מתחילה לממש את הציפיות הגבוהות שהיו ממנה בתחילת העונה כשהיא נאבקת על המקום בפלייאוף העליון .  היום השתיים אמנם הציגו משחק משעמם ,  אבל דומה כאילו השבוע ,  שתיהן גם יכולות להסתפק בתוצאת ה-0:0 הזו .
 שתי תוצאות התיקו האחרונות של הפועל כפר סבא ,  ובכלל העובדה שהקבוצה לא ניצחה בארבעת המשחקים האחרונים גרמו לה להגיע שטופת זעם למשחק מול אשקלון .  באמצע השבוע שחקניו של תומר קשטן הסתפקו ב-0:1 על עראבה בגביע משער של טל משעלי ,  ניצחון שהחזיר את החיוך לפנים לקבוצה ,  שהמשיכה ביכולת הגבוהה גם בשבת .
 אשקלון ,  מלכת התיקו של הליגה  ( 10 )  ,  נזקקה השבוע ל-120 דקות בשביל לגמור על השקמה מליגה א' בגביע ,  וכנראה שהעייפות השפיעה על שחקניו של אורי מלמיליאן ,  שממשיכים לאבד גובה בליגה .  כבר אחרי 15 דקות הקבוצה מהדרום ספגה שער של שלומי אזולאי .  אשקלון קיוותה לתקן את מאזן החוץ הגרוע שלה ,  שכולל ניצחון אחד בלבד ,  אבל בפתיחת המחצית השנייה משעלי המשיך לכבוש והעלה את כפר סבא ל-0:2 אחרי מסירה של אזולאי בדקה ה-49 .  אזולאי המשיך להתעלל באשקלון בדקה ה-53 עם השלישי ואחמד מרעי סגר את הסיפור עם האחרון  ( 85 )  .
" היינו ביום הכי גרוע שיכול להיות ",  סיכם מלמיליאן את המשחק . " בישלנו להם שלושה שערים .  לא היינו במשחק וכשאתה לא במשחק ,  אתה לא מבקיע .  לא סיכנו פעם אחת את השער .  כפר סבא ניצחה בצדק .  שחררנו שחקנים ולא הבאנו אחרים במקומם ,  אבל אין מה לעשות .  נלך הביתה ,  נעשה חושבים ונראה מה יהיה ". 
כשכל הלחץ היה מונח על כתפיה ,  עירוני בת ים קיוותה לנצח ולהעפיל חזרה למקום הראשון בטבלה .  השבוע של בת ים לא בישר טובות אחרי שהקבוצה הפסידה בצורה דרמטית לקרית שמונה בתוספת הזמן ובהמשך הודחה באמצע השבוע מהגביע על ידי נס ציונה ,  ובכל זאת בקבוצה של דורון ממן קיוו לפתוח את השבוע ברגל ימין .  בבני לוד קלקלו את התוכניות של הבת ימים .
 האורחת ,  קבוצת ההתקפה הגרועה בליגה ,  הוכיחה שיש לה מה למכור העונה למרות פתיחת העונה הרעה .  באמצע השבוע היא כבשה שלושה שערים לרשת של מכבי אום אל פאחם ועם ניסן יחזקאל ,  מאמנה החדש של הקבוצה ,  היא המשיכה לספק תוצאות עם שער ניצחון חשוב מאין כמוהו של גיורגי גבידאורי כבר אחרי שתי דקות .  בת ים לא הצליחה להשוות עד הסיום וסיימה עם הפסד מספר שש העונה ,  בעוד לוד מצליחה להיחלץ מהמקום האחרון שמעלה אותה לפחות זמנית מעל הקו האדום עד משחקה של הכח עמידר רמת גן ביום שני נגד מכבי באר שבע .
 
לאומית :  שוב מתחיל להיות צפוף
כפ"ס ניצחה 0:4 את אשקלון והתקרבה לרמה"ש המוליכה שניצחה ,  ולקרית שמונה שהפסידה .  לוד הפתיעה עם 0:1 את בת ים

