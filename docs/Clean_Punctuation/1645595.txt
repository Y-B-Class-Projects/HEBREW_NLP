ח"כ אקוניס יגיש הצעת חוק לסגירת ערוץ 33
בדיון בועדת הכלכלה של הכנסת אמר יושב ראש הועדה כי סגירת הערוץ ,  האמור לשדר בשפה הערבית ,  תביא לחסכון מיידי של כ-70 מיליון שקל
יושב ראש ועדת הכלכלה חבר הכנסת אופיר אקוניס  ( ליכוד )  יגיש הצעת חוק פרטית לסגירת ערוץ 33 שתוביל לחיסכון של כ-70 מיליון שקל בהוצאות רשות השידור .  היוזמה עלתה בדיון הועדה שמתקיים בשעה זו בנושא חבילת הערוצים הדיגיטלית הצרה  ( DTT )  ,  שבוחן אילו ערוצים צריכים להכלל בחבילה .  ההצעה זכתה לתמיכה חברי הועדה הנוכחים בדיון שאמרו כי יצטרפו אליה .  הצעה זו עלתה הבוקר בדיון ועדת החינוך של הכנסת על ידי אחד מעובדי רשות השידור שהציע אותה כצעד לחיסכון בהוצאות הרשות שלא יפגע בעובדיה .
 ערוץ 33 הוקם באמצע שנות ה-90 כערוץ שמיועד לשידור בארצות ערב וכן לעולים מחבר המדינות על מנת להראות את  " פני ישראל לעולם ".  בהמשך שינה הערוץ את ייעודו ועבר לשדר בעיקר את שידורי מליאת הכנסת .  ב-2004 הוחלט כי הערוץ יוקדש לשידורים לאוכלוסיה הערבית בישראל ועל בסיס ייעוד זה הוכנס ל-DTT .  עם זאת ,  עיקר שידורי הערוץ הם שידורים חוזרים של תכניות ערוץ 1 .  כשלון הערוץ במשימתו להיות הערוץ הממלכתי בערבית הוביל ,  בין היתר ,  להחלטת המועצה לשידורי כבלים ולווין ליזום הקמת ערוץ ייעודי בשפה הערבית שישודר בטלוויזיה הרב ערוצים וימומן מפרסומות .
 חבר הכנסת אקוניס אמר היום :  סגירת הערוץ תביא לחסכון מיידי של כ-70 מיליון שקל בזמן שרשות השידור נמצאת באמת ברגעי המשבר הקשים ביותר שלה .  זה כסף שיסייע להצלת השידור הציבורי .  כמו כן ,  אפשר שהורדתו תאפשר כניסת ערוצים אחרים ,  נצפים יותר ,  למערך ה-DTT ". 
מרשות השידור נמסר בתגובה : " הורדתו של ערוץ 33 מפלטפורמת ה- DTT ,  משמעותה סגירת ערוץ 33 .  הטלוויזיה הישראלית בערבית משדרת לאוכלוסייה דוברת השפה הערבית בארץ ובכך אנו מקיימים ,  הלכה למעשה את לשון החוק המחייבת אותנו לשדר גם לציבור זה ,  תכני איכות ראויים אשר משקפים את החברה הערבית והוויתה ". 

ח"כ אקוניס יגיש הצעת חוק לסגירת ערוץ 33
בדיון בועדת הכלכלה של הכנסת אמר יושב ראש הועדה כי סגירת הערוץ ,  האמור לשדר בשפה הערבית ,  תביא לחסכון מיידי של כ-70 מיליון שקל

