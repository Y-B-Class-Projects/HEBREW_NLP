190 אלף מכוניות ליסינג על הכביש
מספר מכוניות הליסינג התפעולי הנעות על הכביש ירד בחמישה אחוזים בשנת 2009 .  הכנסות החברות דווקא עלו בתשעה אחוזים לכדי שישה מיליארד שקלים
כ-190 אלף מכוניות ליסינג נעו על הכביש נכון לסוף שנת 2009 ,  כך עולה מבדיקה שערכה חברת המידע BDI .  מדובר בירידה של חמישה אחוזים בצי מכוניות הליסינג התפעולי בישראל בהשוואה לשנה הקודמת .  ב-BDI מציינים כי זאת בניגוד לשנים 2006 עד 2008 שהתאפיינו במגמת עלייה .  את הירידה זוקפים למשבר הכלכלי וכן לרגולציות שהעלו את מחיר החכירה לצרכן הסופי כמו שינויים שגרמו לעליית שווי השימוש וכן המיסוי הירוק .
 למרות הירידה במספר העסקאות ,  בשורת ההכנסות דווקא נרשמת צמיחה .  הכנסות ענף הליסינג התפעולי הציגו עלייה של כתשעה אחוזים ב-2009 ,  והסתכמו בכשישה מיליארד שקלים כשההחזר החודשי הממוצע עמד על 2,600 שקלים לפני מע"מ .  עוד בענף הליסינג ,  מדד הסיכון העסקי של החברות עמד ב-2009 על 4.78 ביחס ל-6.24 בכלל המשק ,  משמע הוא טוב יותר .  כך גם מוסר התשלומים העומד על איחור של שישה ימים ממועד התשלום הקבוע לעומת שבעה ימים לכלל המשק .
 בענף הליסינג התפעולי בישראל ניתן למנות ארבע שחקניות ראשיות כשראשונה מדורגת 'קבוצת שלמה' המחזיקה ב-29 אחוזים מהשוק .  בהמשך מדורגות 'דן רכב'  ( אוויס )  עם 15 אחוזים מהשוק ,  'אלבר' עם 14 אחוזים ו'אלדן' עם 11 אחוזים .  ארבעת הגדולות מחזיקות ביותר משני שלישים מהשוק .
 
190 אלף מכוניות ליסינג על הכביש
מספר מכוניות הליסינג התפעולי הנעות על הכביש ירד בחמישה אחוזים בשנת 2009 .  הכנסות החברות דווקא עלו בתשעה אחוזים לכדי שישה מיליארד שקלים

