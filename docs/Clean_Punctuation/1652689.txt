כתובות במחנה ריכוז בפולין : " יהודים החוצה "
 אלמונים השחיתו אנדרטה במחנה הריכוז פלאשוב הסמוך לקרקוב וריססו כתובות בהן נכתב : " יהודים החוצה "  ו-"היטלר טוב ".  המשטרה הפולנית פתחה בחקירה
אנדרטה במחנה הריכוז פלאשוב שבפולין הושחתה היום  ( שבת )  על ידי אלמונים ,  כך דיווחו כלי תקשורת במדינה .  לפי הדיווח ,  על האנדרטה במחנה ההשמדה הסמוך לעיר קרקוב ,  רוססו הכתובות : " יהודים החוצה "  ו-"היטלר טוב ".  הכתובות נמצאו יום לפני צעדה שאמורה היתה להתקיים לציון 67 שנים לטיהור גטו קרקוב על ידי הנאצים .  משטרת פולין פתחה בחקירה לאיתור מבצעי המעשה .  
ב-13 במרץ 1943 פתחו החיילים הגרמנים בפעולה בת יומיים של העברת 16,000 היהודים ששהו בגטו קרקוב למחנה פלאשוב ולמחנה ההשמדה אושוויץ בירקנאו .
 לפני כשלושה חודשים גנבו אלמונים את השלט בכניסה למחנה העבודה אושוויץ שבפולין .  השלט ,  שעליו נכתב בגרמנית  " העבודה משחררת "   ( Arbeit Macht Frei )  ,  קידם את בואם של היהודים שהובאו למחנה ההשמדה והוכן בידי האסירים עצמם בשנת 1940 .
 כמה ימים לאחר מכן נעצרו חמישה גברים בחשד למעורבות בגניבת השלט .  מהחקירה עלה ,  כי החמישה פעלו ממניעים כלכליים והם לא חברים של ארגון ניאו נאצי .
 
כתובות במחנה ריכוז בפולין : " יהודים החוצה "
 אלמונים השחיתו אנדרטה במחנה הריכוז פלאשוב הסמוך לקרקוב וריססו כתובות בהן נכתב : " יהודים החוצה "  ו-"היטלר טוב ".  המשטרה הפולנית פתחה בחקירה

