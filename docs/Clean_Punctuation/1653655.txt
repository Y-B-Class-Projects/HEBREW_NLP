טל ברודי מציע למכירה את ביתו בכ-2 מיליון דולר
למכירה מכדורסלן
כבר לא הרצלייני :  טל ברודי ,  קפטן מכבי תל אביב לשעבר ואיש עסקים בהווה ,  מוכר את ביתו היוקרתי ליד הים בהרצליה פיתוח בסכום המוערך ב-1.5-2 מיליון דולר .  במקומו הוא מחפש דירה ברמת אביב . " זה הבית שהילדים שלי גדלו בו ואני אוהב אותו ,  אך כעת ,  כשאני נכנס לשלב הבא בחיים שלי ,  יותר מתאים לצרכים שלי לגור בדירה מאשר בית פרטי ",  אמר .  מדובר בבית דו משפחתי ברחוב מודיעין הממוקם במרחק 50 מטר מהים ,  וזקוק לשיפוץ .  הבית נבנה בתחילת שנות ה-80 ויש בו שישה חדרים בשתי קומות ומרתף .  מגג הבית ניתן להשקיף על הים .  ברודי ,  שהתמודד בפריימריז לליכוד ,  חזר באחרונה לתודעה בעקבות חיקויו ב"ארץ נהדרת "  על ידי אסי כהן .  בימים אלה הוא נמצא במשא ומתן מתקדם למכירת הבית עם חבר של המשפחה ,  תושב ארה"ב .  לדבריו ,  הוא כבר אינו מחפש רוכשים פוטנציאליים .  המתווך צפריר ורטנפלד מסוכנות תילן נכסים בהרצליה פיתוח אמר כי 1.5-2 מיליון דולר הוא מחיר סביר לבתים בסביבה .
 
טל ברודי מציע למכירה את ביתו בכ-2 מיליון דולר
למכירה מכדורסלן

