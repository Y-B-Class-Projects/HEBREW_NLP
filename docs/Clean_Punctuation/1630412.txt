בלאומי מסקרים את מנורה מבטחים החזקות ומציבים מחיר יעד של 63 שקל ,  31% מעל מחירה הנוכחי עם המלצת קנייה
לוין : " ההמלצה נובעת מהצפי לשיפור מתמשך בתוצאות ,  על רקע כיסוי החוב בפוליסות המשתתפות ורווחי ההשקעות שנצברו "
  החזקות עוסקת בתחום הביטוח ,  הפנסיה ,  הגמל והשירותים הפיננסים .  לחברה אחזקה במנורה מבטחים פנסיה ,  קרן הפנסיה הגדולה בישראל ,  בעלת נתח שוק של כ-40% .  היקף הנכסים הכולל של קרנות הפנסיה בניהול הקבוצה בסוף 2009 נאמד בכ-27.2 מיליארד שקל ,  והרווח לפני מס מהתחום בתשעת החודשים הראשונים של השנה מסתכם בכ-88.5 מיליון שקל.תחום הפנסיה ,  מאופיין ביציבות ותלות נמוכה בהשקעות .  כמו כן ,  החלת פנסיה חובה ותחילת ייעוץ פנסיוני על ידי הבנקים ,  צפויים להשפיע לחיוב על התחום.מנורה הנה החברה החמישית בגודלה בתחום ביטוחי החיים ,  והיקף העתודות שלה בסוף 2008 הסתכם בכ-10.9 מיליארד שקל .  החוב בפוליסות המשתתפות ברווחים של מנורה מסתכם בסוף ספטמבר 2009 בכ-61 מיליוני שקל ,  המהווים כ-0.8% מהעתודות.אורית לוין ,  אנליסטית בנק לאומי אומרת היום : " אנו מעריכים ,  שברבעון הבא ,  מנורה תוכל להתחיל לגבות דמי ניהול משתנים ". למנורה קופ"ג וקרנות השתלמות בהיקף של כ-10.6 מיליארד שקל נכון לסוף 2009 ,  והרווח לפני מס מהתחום הסתכם בתשעת החודשים הראשונים של השנה בכ-36 מיליון שקל .  חלק מקופות הגמל של מנורה הנן מבטיחות תשואה וחלק מהנכסים שלהם אינם מכוסים בפיקדון מובטח תשואה ,  כך שלעתים מנורה נאלצת להשלים את התשואה ממקורותיה העצמאיים ,  מה שמביא לפגיעה ברווחיות הקופות.בתחום הביטוח הכללי למנורה נתח שוק של כ-12.5% ,  לאחר רכישת חברת הביטוח שומרה בסוף 2007 .  יתרת עודפי ההון של החברה לסוף ספטמבר מסתכמת בכ-285 מיליון שקל .  החברה מעריכה ,  כי לפי דרישות סולבנסי ii ,  דרישת ההון המינימלית תעלה בכ-673 מיליון שקל והיא תידרש להגדיל את הונה העצמי בחברת הביטוח ובחברות מאוחדות נוספות בכ-189 מיליון שקל לאורך 2010-2011 ." להערכתנו ",  אומרת לוין , " החברה תוכל להגדיל את הונה באמצעות הרווחים העתידיים שיתקבלו,במיוחד בתקופה של עליות בשוק ההון ותחילת גביית דמי ניהול משתנים ". לאחרונה החלה חקירה של המפקח על הביטוח בנושא פעולות רטרואקטיביות בפוליסות חסכון של עובדים של החברה וכן בנושא הלוואות ללא ביטחונות ,  שניתנו על ידי החברה לפני מספר שנים.החברה הודיעה ,  כי השפעתן של שתי הפרשות על החברה היא מזערית .  עם זאת ,  יש להן השפעה תדמיתית שלילית על החברה וכן יתכנו תביעות משפטיות כנגד החברה בנושא.בבנק לאומי מתחילים את סיקור מניית מנורה מבטחים החזקות ומציבים מחיר יעד של 63 שקל ,  31% מעל מחירה הנוכחי עם המלצת קנייה .  ההמלצה נובעת מהצפי לשיפור מתמשך בתוצאות ,  על רקע כיסוי החוב בפוליסות המשתתפות ורווחי ההשקעות שנצברו ,  צפי להמשך גידול בנכסי קרנות הפנסיה ושיפור ברווחיותן .
 
בלאומי מסקרים את מנורה מבטחים החזקות ומציבים מחיר יעד של 63 שקל ,  31% מעל מחירה הנוכחי עם המלצת קנייה
לוין : " ההמלצה נובעת מהצפי לשיפור מתמשך בתוצאות ,  על רקע כיסוי החוב בפוליסות המשתתפות ורווחי ההשקעות שנצברו "
 
