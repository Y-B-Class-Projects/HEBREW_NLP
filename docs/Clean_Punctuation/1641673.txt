מיטב :  הנוסטרו פועל רק באג"ח ממשלתיות ומק"מ 
 >  >  מיטב מנהל כיום נוסטרו בשווי של 100-150 מיליון שקל .  ההון העצמי שמיטב מקציב לנוסטרו מסתכם ב-10 מיליון שקל - כלומר מדובר במינוף משמעותי .  התפלגות ההשקעות :  מאז המיזוג עם בית ההשקעות גאון באפריל 2009 ,  הנוסטרו של מיטב פועל כמעט אך ורק באג"ח ממשלתיות ובמק"מ .  עיקר פעילותו היא ניהול מח"מ - כלומר קביעת אורך החיים של אג"ח המוחזקות בתיק - בהתאם להערכות המאקרו כלכליות של המנהל .  אם המנהל מעריך שהריבית צפויה לרדת ,  הוא ירכוש אג"ח ארוכות ,  ואם ההערכה היא שהריבית צפויה לעלות ,  הוא ירכוש אג"ח קצרות או אג"ח בריבית משתנה .  בנוסף הוא מחפש עיוותים על עקום התשואה ,  כלומר אג"ח שאינן במקומן בעקום התשואה .  אם הן זולות הוא יקנה ,  ואם הן יקרות הוא ימכור בחסר .  התיק אינו פועל כתיק השקעות קלאסי ,  אלא מתבסס על מסחר תוך-יומי וגריפת רווחים מפערי מחירים קצרי טווח .  מעבר לכך ,  כמה מיליונים בודדים מוחזקים באג"ח קונצרניות באמצעות קרנות של מיטב או תעודות סל .  עד המיזוג עם גאון נוהל הנוסטרו של מיטב כתיק השקעות לכל דבר .  רכיב המניות היה כ-30% ,  רכיב האג"ח הקונצרניות היה כ-20% והיתרה הוחזקה באג"ח ממשלתיות .  הנוסטרו החזיק ישירות באג"ח ,  ואילו בחלק המנייתי הוא פעל באמצעות קרנות נאמנות של מיטב .  חשבון הנוסטרו היה חשבון פסיבי ,  כלומר פעילות המסחר בו היתה קטנה והרווח נשען על פיזור נכון בין אפיקי השקעה  ( asset alocation )  .  מנהלי הנוסטרו ההיסטורי עזבו את מיטב והם עובדים בברק קפיטל .  ניהול :  מנהל הנוסטרו של מיטב הוא שאול זילברשטיין ,  בעל ותק של 15 שנה בשוק ההון ,  שהגיע לתפקיד מתחום הברוקראז' .  המנדט לפעילות הנוסטרו נקבע על ידי דירקטוריון של חבר הבורסה וכפוף להנחיותיו .  את הדיווחים על ביצועיו של התיק מקבלים אחת לחודש מנכ"ל חבר הבורסה ומנכ"ל מיטב אבנר סטפק .  פעילות הנוסטרו מופרדת מיתר הפעילויות של חבר הבורסה .  עם מנהל הנוסטרו פועל סוחר האחראי לפעילותו ,  ושניהם מנותקים מפעילות בית ההשקעות ויושבים בקומה נפרדת .
 
מיטב :  הנוסטרו פועל רק באג"ח ממשלתיות ומק"מ 
nan
