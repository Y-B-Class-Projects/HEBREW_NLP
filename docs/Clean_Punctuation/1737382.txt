בג"ץ אסר על הפרדה בין גברים לנשים במאה שערים
מחסומי ההפרדה שהוצבו בשכונה החרדית בי-ם הוסרו לאחר שחגיגות שמחת בית השואבה הגיעו לסיומן .  בדיון בעתירה שהוגשה נגד ההפרדה ,  מתחה השופטת נאור ביקורת על המשטרה וקבעה :  חובה לאכוף את החוק גם במאה שערים
 ( צילום :  גדעון צנטנר ,  עריכה :  יאיר דניאל ,  קריינות :  אביב אברמוביץ' ) 

עתירה שהוגשה הבוקר  ( שלישי )  על ידי סיעת  " תנועת ירושלמים "  לבג"ץ נגד הפרדה שבוצעה בין גברים לנשים בשכונת מאה שערים בירושלים הוסרה ,  לאחר שהמחסומים שהוצבו בשכונה החרדית הוזזו עם סיום חגיגות שמחת בית השואבה .  מגישי העתירה ביקשו מבית המשפט שייצא באמירה מפורשת נגד ההפרדה בין נשים לגברים ברחובות מסוימים בשכונה .  
השופטת מרים נאור אמרה בדיון כי  " שכונת מאה שערים אינה שטח אקס-טריטוריאלי ,  וחובה לאכוף בה את החוק ".  כבר אתמול נועדו נציגי המשטרה והחברה הפרטית שהקימה את המחסומים בשכונה ,  בניסיון להגיע להסכמה להסירם .  לבסוף ,  המחסומים הוסרו הבוקר בתום אירועי שמחת בית השואבה .  בדיון בבג"ץ הודיעה הפרקליטות כי הצבת המחסומים מלכתחילה הייתה בלתי חוקית וכי המשטרה תוודא שהדבר לא יחזור על עצמו .  השופטים הטיחו ביקורת במשטרה שלדבריהם לא התערבה מוקדם יותר ,  ודחו את הטענה שהוצגה על ידי הפרקליטות ,  כאילו היה זה מתפקידה של העירייה לטפל בנושא .
 עו"ד ד"ר אביעד הכהן ,  פרקליט העותרים ודיקן מכללת  " שערי משפט ",  אמר בתגובה כי  " יצא היום מסר חשוב וצלול מבית המשפט :  לא תהיה עוד אפליה מגדרית ברשות הרבים ,  לרבות במאה שערים .  כל תושבי ירושלים והמבקרים בה ,  זכאים ללכת בצוותא ברחוב ,  ועל המשטרה להגן על זכותם זו ולמנוע כל ניסיון אלים להפר את הסטטוס קוו בעיר .  בנוסף ,  לא תותר הפעלתה של 'מיליציה פרטית' .  המשטרה ,  ורק היא ,  צריכה לשמור על הסדר ". 
רחל עזריה ,  אישה דתייה המכהנת כחברת מועצת העיר ירושלים מטעם תנועת הירושלמים ,  אמרה לאחר הדיון לוואלה !  חדשות כי  " זהו עוד שלב במאבק נגד ההפרדה במרחב הציבורי בישראל בכלל ובירושלים בפרט ".  עזריה הוסיפה ,  כי  " מעתה ואילך לא יוכלו להיות יותר הסכמים שבשתיקה בין המשטרה לבין הציבור החרדי שיאפשרו הפרדות במרחב הציבורי .  לא בדרכים לכותל ,  לא באירועים גדולים של הציבור החרדי ולא בשכונות ברחבי העיר ". 
קמב"ץ העדה החרדית של יואליש קרויס מסר בתגובה כי  " אם המשטרה לא תאפשר ,  אז נוריד את זה  ( המחסומים ,  מ"ל )  .  בינינו ,  כבר לא צריכים את זה ,  כבר נגמר חג הסוכות .  כמו כן ,  בעתיד אנו מתכוננים לערוך הבחנה בין הפרדות שנעשות בשטחים פרטיים או ברשות הרבים ". 
בדיון אחר שהתקיים הבוקר בבג"ץ בעתירת ארגוני נשים ירושלמיות בדרישה לאפשר להן לקיים צעדה בשכונת מאה שערים ,  התנגדו נציגי משטרת ישראל בתוקף לדרישה ,  בטענה כי היא חוששת שהאירוע יגרור אלימות וכי לא תוכל להגן על הנשים בתוך השכונה החרדית .
 מרים זלקינד מארגון אל"ה ,  ממגישות העתירה ,  אמרה לאחר הדיון לוואלה !  חדשות כי  " הגענו למצב עצוב מאוד אם משטרת ישראל לא יכולה להגן על חמישים נשים שרוצות לצעוד ברחוב ראשי במדינה ".  זלקינד הדגישה כי אין בכוונת הצועדות לעורר פרובוקציה ,  וכי הן מתכוונות להגיע לשכונה בלבוש צנוע אך ורק בכדי לממש את זכותן להתלהך בשכונה .
 קרויס הגיב גם לנושא זה ואמר כי  " כמה משוגעים רוצים תשומת לב ,  ניתן להם את זה .  הם רוצים לבוא ולהראות שהם קיימים ,  בבקשה שיבואו .  אין כאן מלחמה ".  שנשאל האם קיים סיכון כי הצעדה תגרור מעשי אלימות ,  השיב הקמב"ץ כי  " לא שווה אלימות בשביל דבר כזה ". 

בג"ץ אסר על הפרדה בין גברים לנשים במאה שערים
מחסומי ההפרדה שהוצבו בשכונה החרדית בי-ם הוסרו לאחר שחגיגות שמחת בית השואבה הגיעו לסיומן .  בדיון בעתירה שהוגשה נגד ההפרדה ,  מתחה השופטת נאור ביקורת על המשטרה וקבעה :  חובה לאכוף את החוק גם במאה שערים

