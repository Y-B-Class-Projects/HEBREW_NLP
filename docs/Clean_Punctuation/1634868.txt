הפרלמנט הרוסי נגד Modern Warfare 2
חבר פרלמנט ברוסיה השווה במכתב פתוח אותו פרסם בין סחר ב-Modern Warfare 2 לבין סחר בסמים ואנשים ,  דרש להחרים את רווחי המפיצה
חבר פרלמנט רוסי משווה את Modern Warfare 2 לסחר בסמים וכלי נשק .  וולרי סלזנב ,  חבר הפרלמנט הרוסי מהמפלגה הליברל-דמוקרטית ,  פרסם היום בבלוג שלו מכתב פתוח בהמשך להצעה אותה הגיש ,  שאמורה לאסור את מכירת המשחק הפופולרי ברחבי רוסיה .
 במכתב ,  כותב סלזנב כי  " המשחק הינו תעמולה גלויה של אלימות ,  רוע לב ואקסטרמיזם .  מטרת מפיצת המשחק ,  חברת 1C ,  היא להרוויח כסף  " מלוכלך ".  בכל רחבי העולם ,  הרווחים ממכירת Call of Duty :  Modern Warfare 2 הם יותר מ-3 מיליארדי דולרים ,  זאת תוך פחות מחצי שנה מהשקת המשחק .  את הרווחים האלה ניתן להשוות רק למכירת סמים ,  סחר בנשק ובאנשים ,  הפצת פורנוגרפיה  .. .לחימה בטרור היא משימה ממדרגה ראשונה .  נשיא רוסיה ,  דמיטרי מדוודב ,  אמר לא פעם שגם עבור רוסיה זהו כיוון עיקרי .  לכן ,  אני בטוח כי הרווחים ממכירת המשחק על ידי חברת 1C צריכים להיות מוחרמים על ידי המדינה ,  והמשחק עצמו  להיעלם לתמיד מרוסיה .  זו הדרך היחידה להתגונן מפני משוגעים ,  שמפיצים מוצרים כאלה .  אחרת ,  מחר נראה יותר ויותר משחקים מלאי דם ,  עם עוד יותר אלימות ורציחות ".  
Modern Warfare 2  המשחק הנמכר ביותר ב-2009 ,  כולל סצינה בה הגיבור ,  שהסתנן לתא טרור ,  מצטרף לחברי התא במשימת טרור בשדה תעופה רוסי ,  כשהשחקן מחליט אם לקחת חלק פעיל בטבח או רק לצפות בו מהצד .  ברוסיה ,  שווק המשחק ללא השלב המדובר ,  ואף בגרסה המלאה שלו נשאל השחקן האם הוא בטוח שהוא רוצה לשחק בשלב הזה ,  או שמא הוא מעדיף לדלג עליו .
 
הפרלמנט הרוסי נגד Modern Warfare 2
חבר פרלמנט ברוסיה השווה במכתב פתוח אותו פרסם בין סחר ב-Modern Warfare 2 לבין סחר בסמים ואנשים ,  דרש להחרים את רווחי המפיצה

