זה לא אבוד :  כך תצליחו לגבות חוב
עורכי דין המתמחים בייצוג לקוחות בהליכי גבייה מסבירים באילו דרכים ניתן לאתר חייב סרבן ,  מתי יש להיעזר במשרד חקירות ,  מתי לפנות לבית משפט או להוצאה לפועל ,  ולא פחות חשוב - מתי עדיף להתפשר
 >  >  לא צריך להיות חברה עסקית שמגלגלת מיליונים ,  כדי להפוך בעל כורחך לנושה של חוב .  כל אדם שעוסק במתן שירותים ,  בין אם הוא שיפוצניק ,  אינסטלטור ,  ספר או מרצה אורח בבתי ספר ,  בוודאי מצא עצמו לא פעם ממתין עד בוש לקבלת התשלום שהובטח לו ,  בעודו תוהה מה ניתן לעשות כדי לגבות את חובו .  הקושי לגבות חובות נהיה חמור עוד יותר בעידן של משבר כלכלי ,  כאשר חברות ויחידים ,  כדבר שבשגרה ,  אינם מצליחים לעמוד בהתחייבויותיהם .  אין זה פלא ,  אם כן ,  שנתוני רשות האכיפה והגבייה  ( ההוצאה לפועל )  מראים כי מספר התיקים החדשים שנפתחו ב-2009 על רקע המשבר הכלכלי עלה ב-7% לעומת אלה שנפתחו ב-2008 .  עו"ד מוטי ישר ,  מנהל תחום הגבייה במשרד כהן-וילצ'יק-קמחי ,  מבחין באחרונה בלא מעט מקרים שבהם נושים נמנעים מלפנות להליכי גבייה מסודרים ,  גם כאשר יש בידיהם מסמכים המעידים על החוב ,  בשל ספקנותם ביחס לאפשרויות הגבייה החוקיות .  ישר מסביר כי  " חייבים רבים הולכים לאיחוד תיקים בהוצאה לפועל  ( איחוד כל תיקי הגבייה שנפתחו נגדם תחת תיק אחד שדרכו משולם סכום סמלי לכל בעלי החוב )  ,  ומצב זה מאפשר לרבים מהם לשלם סכומים מינוריים ביחס לחוב .  אנו שומעים לא מעט על חייבים שמאיימים על נושיהם בחקירת יכולת ובתשלומים של 50 שקל בחודש ,  במטרה להביא את הנושה לפשרה לפי רצונו של החייב ."  עם זאת ,  ישר מציין כי כיום ניתן לראות שינוי במגמה זו .  רשמי ההוצאה לפועל כבר אינם נחפזים כבעבר להוציא צו איחוד תיקים או הכרזת חייב כמוגבל באמצעים ,  ומפנים את החייבים להליכי פשיטת רגל .  כדי להקל ולייעל את התהליך הארוך והמתיש של גביית חובות ,  גם על אלה שכבר כמעט אבדה תקוותם מהחייב או ממערכת הגבייה ,  אנו מביאים כמה עצות חשובות שניתנו על ידי המומחים עו"ד איתי גזית ,  שמתמחה בדיני חדלות פירעון ובייצוג גופים מסחריים בהליכי גבייה ,  ועו"ד ישר .  ניהול תיק לקוח מסודר גם עוד לפני שנוצר החוב ,  חשוב להתנהל בצורה מסודרת וקפדנית ,  אשר תקל עליכם את תהליך הגבייה במקרה שהלקוח שלכם הפך לבעל חוב ,  ואף תוזיל את עלויות הגבייה .  התנהלות מסודרת כזו כוללת קבלה ורישום של כל פרטיו של הלקוח מקבל השירות וכן ,  במסגרת מתן השירות ,  קביעת מועד התשלום ואופן התשלום מול הלקוח בצורה ברורה ,  כתובה וממוסמכת . " איסוף פרטים ובניית תיק לקוח הם לב העניין ",  אומר עו"ד גזית .  גזית ממליץ לכל בעל עסק המספק שירותים להכיר את הלקוח שלו ,  לערוך הסכם או טופס הזמנה - שנחשב גם הוא הסכם מחייב מבחינה משפטית - ולהחתים את הלקוח על תעודות משלוח .  בנוסף ,  על בעל העסק לנהל בצורה מסודרת כרטסת ,  חשבוניות ,  לקבל מהלקוח צילום תעודת זהות ,  ואם מדובר בחברה לבקש ערבות אישית מבעל החברה .  כאשר מקבלים מהלקוח צ'קים ,  יש להקפיד שפרטי מזמין השירות מופיעים עליהם ושמספר תעודת הזהות רשום על גבי הצ'ק .  אל תשתהו בגביית החוב ככל שחולף הזמן ,  הדבר עובד לטובת החייב ולא לטובת בעל החוב .  לכן ,  הקפידו לגבות את החוב בזמן ובסמוך ככל הניתן למועד התשלום שהוסכם .  הימנעות מפנייה ללקוח במועד ,  מסיבות של חשש להפסיד את הלקוח הוותיק או סתם בשל אי נעימות וחוסר רצון להרוס את יחסי העבודה הטובים ,  משדרת ותרנות ,  שלעתים קרובות מעודדת את החייב שלא להזדרז ולפרוע את חובו .  זיכרו כי חלוף הזמן לא רק ששוחק את ערך הכסף שלכם ומקשה על איתור החייב וגביית החוב ,  אלא משדר לחייב כי אתם לא ממש לחוצים על קבלת כספכם .  אתרו את החייב ובידקו מה מצבו לא תמיד האדם שחייב לכם כסף עומד היכון על סף ביתו או משרדו ורק מחכה שתגיעו לדרוש את חובכם .  לעתים יש צורך באיתור החייב ,  שעזב את הארץ ,  ירד למחתרת או שסתם לא מסר לכם את מקום מגוריו .  ישנן מספר דרכים לעשות זאת .  כשמדובר באדם פרטי ,  ניתן לבדוק את מקום מגוריו לפי הרישום במרשם האוכלוסין .  אין צורך לגשת למשרד הפנים - למשרד יש אתר שדרכו ניתן יהיה לבצע בדיקה כזו בעלות של כ-50 שקל ,  בתנאי שיש בידיכם את שמו המדויק של החייב ומספר תעודת הזהות שלו .  כשמדובר בחברה ,  ניתן לבדוק את כתובתה כפי שהיא מופיעה באתר של רשם החברות .  בנוסף ,  כיום ניתן בקלות באמצעות האינטרנט ,  להיכנס לאתר של כונס הנכסים הרשמי שבמשרד המשפטים ולבדוק את מצבו המשפטי של כל אדם או חברה ,  ואם הם בעיצומו של הליך פשיטת רגל או פירוק .  חשוב מאוד לבצע את הבדיקה אודות המצב המשפטי לפני הגשת כתב תביעה או פתיחה בהליכי גבייה בהוצאה לפועל נגד החייב ,  שכן ניהול תביעה מול חברה שנמצאת בהליכי פירוק לא תצמיח לכם דבר מלבד הוצאות מיותרות ומפח נפש .  בנוסף לאתרים המוכרים ,  כמו אלה של רשם החברות ומשרד המשפטים ,  ניתן כיום לערוך בירור על חייבים מוגבלים באמצעים במערכת של ההוצאה לפועל ,  על ידי הקלדת תעודת זהות של האדם שעמו אתם מתכוונים להתקשר בעסקת מתן שירות .  המערכת מתחברת און ליין למרשם החייבים המוגבלים באמצעים ,  ומספקת מידע אודות החייב - אם הוא מוגבל באמצעים או לא .  ואולם ,  מזהיר עו"ד ישר ,  לא כדאי להסתמכך רק על מרשם זה ,  שכן יש חייבים ששמם לא יופיע במרשם ,  על אף שהם נמצאים בהליכי כינוס במסגרת פשיטת רגל ,  ולכן יש לבצע בדיקות נוספות באתרים אחרים .  היעזרו במשרד חקירות כאשר החברה שחייבת לכם כסף סגרה את שעריה וחדלה מכל פעילות עסקית ,  או כשהאדם שנתתם לו שירות נעלם כמו בלעה אותו האדמה לפני ששילם לכם את חובכם ,  ואינכם מצליחים להתחקות אחריהם באמצעות הבדיקות באתרי האינטרנט האמורים ,  מומלץ להיעזר במשרד חקירות .  משרדי החקירות יודעים להתחקות אחר החברה או החייב הפרטי ,  לבדוק אם החברה מבצעת פעילות עסקית ולאתר את מקום פעילותה של החברה או מקום הימצאו של החייב .  הדבר כרוך בעלות של החל מכמה מאות שקלים ועד לכ-3,000 שקל ,  בחקירות מעט יותר מורכבות .  פנו אל החייב בכתב אמנם אין מניעה לפנות לחייב בעל פה ,  כפנייה אישית ,  בניסיון ראשוני לגביית החוב ,  ואולם יש לזכור כי רוב הסיכויים שהחייב לא ימהר לשלם לכם את חובכם וכי בשלב מסויים תאלצו לעבור לפנייה רשמית ומשפטית יותר .  אם וכאשר הדרישה תעבור לפסים משפטיים ,  תצטרכו להראות הוכחות על כך שפניתם לחייב ועל מאמצי הגבייה שביצעתם ,  ולכן כדאי לבצע בשלב מוקדם ככל האפשר פנייה בכתב לחייב ,  ורצוי בדואר רשום .  כאשר גם פנייתכם בכתב לא עזרה ,  כדאי לפנות לחייב במכתב רשמי מעורך דין .  פנייה כזו משדרת נחישות מצד בעל החוב לגבות את המגיע לו .  במקרים רבים ,  עצם הפנייה לחייב באמצעות עורך דין ,  תרתיע אותו ותביא לסיום העניין כולו .  הגישו את התביעה ישירות להוצאה לפועל כיום לא חייבים להגיש את תביעת החוב לבית המשפט ,  שבדרך כלל ההליכים בו יהיו ארוכים ומסורבלים .  חוק ההוצאה לפועל מאפשר כיום הגשת תביעות ישירות ללשכת ההוצאה לפועל באמצעות הליך שנקרא  " תביעה על סכום קצוב ".  ההליך מותנה בשני תנאים :  החוב אינו יותר מ-50 אלף שקל ,  והסכום הוא קצוב ומכוח חוזה או התחייבות בכתב .  סדר דין מהיר אם פותחים בהליך בבית המשפט ,  כדאי לנקוט בהליך הנקרא  " סדר דין מהיר "  - שגם בו יש כדי לקצר באופן משמעותי את ההליך המשפטי בהשוואה להליך רגיל בבית משפט .  גם הליך זה נועד לתביעות שאינן עולות על 50 אלף שקל ,  והוא מתנהל בבית משפט השלום .  בסכומים גבוהים יותר ניתן לפנות לבית המשפט בתביעה מסוג  " סדר דין מקוצר "  - הליך אשר לא בטוח שיקצר לכם את משך ההליך ,  אך עדיין יש בו יתרון משמעותי למגיש התביעה ,  שכן זכות ההתגוננות בו לנתבע אינה אוטומטית .  כדאי לבחור בסוג ההליך המשפטי הרצוי בעזרת עורך דין המתמחה בתחום .  הליכים משמעתיים בעקבות תיקון 29 לחוק ההוצאה לפועל ,  תוכלו כיום לנקוט בהליכים משמעתיים ביתר קלות מבעבר .  כך למשל ,  אם החייב שלכם לא התייצב לחקירת יכולת ולא הגיש שאלון שבו פירט את מקור הכנסותיו והוצאותיו ,  תוכלו לבקש מרשם ההוצאה לפועל להורות על עיכוב יציאתו מהארץ ,  על שלילת רישיון הנהיגה שלו ועוד .  אל תהססו להתפשר במרבית המקרים מומלץ לחפש את דרך הפשרה עם החייב ,  שכן להליכי הגבייה מתלוות עלויות כספיות ,  והתהליך עלול להימשך לעתים זמן רב .  קחו בחשבון גם שפעמים רבות ,  גם כאשר ניצחתם בהליך המשפטי ,  בתי המשפט מאפשרים לחייבים לפרוס את החוב לתשלומים רבים .  בנוסף ,  בהוצאה לפועל ,  החוק מאפשר לחייב להגיש בקשה לשלם את החוב בהתאם ליכולתו הכלכלית .  לכן לא תמיד ישתלם לכם ללכת  " ראש בראש "  עם החייב .
 
זה לא אבוד :  כך תצליחו לגבות חוב
עורכי דין המתמחים בייצוג לקוחות בהליכי גבייה מסבירים באילו דרכים ניתן לאתר חייב סרבן ,  מתי יש להיעזר במשרד חקירות ,  מתי לפנות לבית משפט או להוצאה לפועל ,  ולא פחות חשוב - מתי עדיף להתפשר

