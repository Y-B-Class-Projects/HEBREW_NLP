גינדי החזקות - היחידה שעומדת בתנאי ההתמחרות במתחם הולילנד
לאחר חילוקי דעות הוחלט על מתווה לרכישת המתחם :  160 מיליון שקל במזומן או 80 מיליון שקל במזומן והשאר בעסקת תמורות
 >  >  גינדי החזקות ,  בבעלות ליטל גינדי-מטלון וגיא ורועי גינדי ,  היא החברה היחידה שעומדת כעת בתנאי הפתיחה של הליך ההתמחרות שעתיד להתבצע על מתחם הולילנד בירושלים שבבעלות חברת נידר .  הצעת הרכישה שהגישה גינדי תואמת את המתווה שעליו הסכימו לאחרונה נאמני חברת נידר ,  עו"ד קובי אמסטר ממשרד י .  אמסטר ושות' ,  עם עו"ד אמיר ברטוב ממשרד ליפא מאיר ושות' ,  ועם הנושה הגדול של נידר ,  בנק לאומי .  המתווה גובש לאחר חילוקי דעות קשים שנמשכו יותר משנה בין בנק לאומי לנאמני החברה בנושא החזר חובות נידר לנושיה ,  מה שהביא לדחיית הסדר הנושים והארכת הקפאת ההליכים .  החוב עומד כיום על 345 מיליון שקל ,  מתוכם 120 מיליון שקל לבנק לאומי .  לאחר שהושג ההסכם ,  ההתמחרות הסופית על הקרקע תתקיים ב-9 בפברואר בבית המשפט המחוזי בירושלים .  לפי מתווה זה ,  אם יושג הסכם במזומן הוא יעמוד על 160 מיליון שקל .  אם תתבצע עסקת תמורות ,  התשלום במזומן לא יפחת מ-80 מיליון שקל וסכום תקבולי הפרויקט ממנו יפרישו לנושים לא יהיה יותר מ-400 מיליון שקל .  חברת גינדי היא היחידה שהצעתה תואמת את המתווה ,  כאשר הציעה לשלם בשלב הראשון 90 מיליון שקל במזומן ו-50% מהתמורות שתקבל מהפרויקט .  על הקרקע ,  בשטח של 20 דונם ,  ניתן להקים 264 דירות ,  מרכז מסחרי וחניון .  להערכת שמאי המקרקעין עודד טור-סיני שמונה על ידי בית המשפט ,  סך התקבולים המוערך ממכירות בפרויקט יהיה לכל הפחות על 562 מיליון שקל .  בעקבות המתווה שהושג ,  יתר החברות שהגישו הצעות לרכישת המתחם בעסקת תמורות ייאלצו לשפר את הצעתם .  חברת פרשקובסקי הגישה הצעה לשלם עבור המתחם 77 מיליון שקל במזומן והיתר בתמורות .  חברת צרפתי הציעה לשלם 50 מיליון שקל במזומן וחברת נהור הציעה לשלם 35-50 מיליון שקל והיתר בתמורות .  חברת י.ח .  דמרי היא היחידה שהציעה עסקת מזומנים בסך 130 מיליון שקל .  בין היתר נעשו פניות לחברות נוספות וביניהן רסקו ,  מנרב ושיכון עובדים .
 
גינדי החזקות - היחידה שעומדת בתנאי ההתמחרות במתחם הולילנד
לאחר חילוקי דעות הוחלט על מתווה לרכישת המתחם :  160 מיליון שקל במזומן או 80 מיליון שקל במזומן והשאר בעסקת תמורות

