הקפאת הבנייה בהתנחלויות תימשך שנתיים ? 
לפי מכרז שפרסמה נציבות שירות המדינה ,  חוזי ההעסקה של פקחי הקפאת הבנייה בהתנחלויות הם לשנתיים ,  ולא לעשרה חודשים כפי שהוכרז .  גורמי ביטחון : " אין קשר בין החוזים להקפאה "
 אז כמה זמן באמת תמשך ההקפאה ביהודה ושומרון ?  מתנחלים טוענים כי בניגוד להבטחת ראש הממשלה כי ההקפאה תארך עשרה חודשים בלבד ,  המכרז שהוציאה נציבות שירות המדינה מוכיח כי בכוונת משרד הביטחון להקפיא את הבנייה למשך שנתיים .  
המתנחלים מבססים את טענתם על המכרז שהוצא לצורך איתור פקחים למעקב אחר הבנייה הבלתי חוקית בשטחים ,  שם נכתב בדרישות התפקיד כי החוזה בין הפקחים לבין המדינה יימשך שנתיים .  לטענת המתנחלים ,  זוהי הוכחה כי ההקפאה תימשך הרבה מעבר לעשרה חודשים .  ח"כ אורי אריאל אף הגיש שאילתא בנושא לשר הביטחון ,  בדרישה לברר את הסוגיה . 
" בעוד הממשלה טוענת כי ההקפאה הינה לעשרה חודשים ,  היא בעצם מתחייבת לעשרות הפקחים החדשים על העסקה של לפחות שנתיים ",  אומר ראש המועצה האזורית שומרון גרשון מסיקה , " מדובר בצפצוף בוטה של שר הביטחון הן על החלטת הקבינט שהוא עצמו פועל בכזו התלהבות מכוחה וכן בהוצאה כספית אדירה ללא כל סמכות ומקור .  מתברר כי כשהדבר נוגע למלחמה באחים תושבי יהודה ושומרון אין לברק כל בעיה תקציבית ".  
גם בוועד מתיישבי השומרון הגיבו בכעס על המכרז . " ההקפאה היא קרקס שלם של רמיה ",  אמרו בתגובה לדברים . " נתניהו וברק מציגים ישראבלוף מתואם היטב .  במסווה של הקפאה מתכנן אהוד ברק גירוש רב מימדים או הקפאה לכל הקדנציה ונתניהו נגרר אחריו ללא עמוד שדרה ".  גורמי ביטחון אמרו בתגובה לדברים כי משך החוזה אינו קשור כלל להקפאה .
 
הקפאת הבנייה בהתנחלויות תימשך שנתיים ? 
לפי מכרז שפרסמה נציבות שירות המדינה ,  חוזי ההעסקה של פקחי הקפאת הבנייה בהתנחלויות הם לשנתיים ,  ולא לעשרה חודשים כפי שהוכרז .  גורמי ביטחון : " אין קשר בין החוזים להקפאה "
 
