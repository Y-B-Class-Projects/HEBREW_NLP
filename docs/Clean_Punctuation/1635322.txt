גודס : " אני יכול לספוג את הכל "
 המאמן הגיב לדרישות חלק מאוהדי ירושלים להתפטרותו אחרי הניצחון הדרמטי על מכבי חיפה .  אשכנזי : " זאת היתה שלומיאליות "
 צילום ועריכת וידאו :  נועם אשל
המשחק שפתח הערב  ( שבת )  את המחזור ה-11 סיפק לנו דרמה שלא ראינו כבר זמן רב ,  כשהפועל ירושלים רשמה ניצחון 81:82 על מכבי חיפה בעזרת מהפך משוגע בשניות הסיום .  אחרי שכבר הוליכו ב-14 נקודות ברבע השלישי שמטו הירושלמים את היתרון ואיפשרו לאורחים מהכרמל לתפוס את היתרון ברבע האחרון ,  לפני שאורי קוקיה דחק פנימה ריבאונד ענק 2.7 שניות לסיום וקבע את תוצאת המשחק ,  שמנעה מהאדומים לצלול למשבר .
 למרות הניצחון קראו עשרות מאוהדי ירושלים לגיא גודס להתפטר בעקבות היכולת של הקבוצה לאחרונה ,  והמאמן אמר בסיום : " אני לא מתייחס לקריאות של הקהל ,  כל אחד צריך לעשות מה שהוא חושב לנכון .  לי חשוב לתמוך בשחקנים שלי ברגעים האלה ,  אני יכול לספוג את הכל ,  זה התפקיד של המאמן .  הכי חשוב לי להגן על השחקנים שלי ". 
על המשחק עצמו אמר גודס : " התחלנו את המשחק מצוין ,  שלטנו בקצב ,  היינו אגרסיביים בריבאונד ,  התקפית שיחקנו נכון .  הרבע השלישי היה של חיפה ,  הם עלו אגרסיבי ,  שיחקו חזק ,  ואנחנו הורדנו הילוך ,  במחשבה שעוד מעט ניתן את הגז .  במשחקים צמודים במלחה הלחץ יהיה עלינו .  זה משחק שצריך לקחת אותו בציפורניים ,  וכמו שבני השרון כמעט ניצחו אותנו ,  עשינו אותו דבר .  זה הרבה מזל ,  אבל זה היופי של כדורסל .  לפעמים צריך לנצח בצורה הזאת ". 
גיבור הערב ,  אורי קוקיה ,  שקלע שתי נקודות בלבד אבל שמר אותן לרגע הנכון ,  אמר בסיום : " אני לא זוכר סל ניצחון אחר שלי ,  אז נראה לי שזה סל ניצחון ראשון בקריירה .  התחלנו את המשחק טוב מאוד ,  יוגב נכנס והיה מצוין ,  אבל חיפה עיקשת והיא קבוצה טובה מאוד .  היה צמוד עד הסוף ,  והיה נראה שזה לא הולך לכיוון שלנו ,  אבל טרה בריבאונד גדול השאיר אותנו במשחק ואז הגיע הסל שלי ". 
המאמן המפסיד ,  אבי אשכנזי ,  התייחס בסיום לאיבוד היתרון המאוחר של קבוצתו : " זאת הייתה שלומיאליות ,  לא יכולנו להיות יותר קרובים מזה .  הבעיה הייתה סגירה לריבאונד בסוף ,  אני חושב שירושלים גילו הרבה נחישות בפוזשנים האחרונים ,  לקחת שני ריבאונד התקפה זה לא מה שהיינו צריכים לעשות .  אני קונה סיבוב כזה גם בסיבוב הבא ". 
עידו קוז'יקרו ,  שהצטיין בחיפה עם 23 נקודות ,  אמר : " זה מתסכל מאוד ,  אבל אני גאה בצורה שבה שיחקנו עם אופי ,  באחד המקומות הכי קשים שיש בארץ ,  מול קבוצה מצוינת .  יש לנו הרבה שחקנים צעירים ,  ונתנו לעצמנו שיעור איך אנחנו צריכים לתפקד במינוס 15 ,  למרות ההפסד הכואב מאוד ,  אני יוצא מפה אופטימי .  המטרה להגיע לפיינל פור בשיאנו ,  זה החלום של כולנו .  אני מקווה שנסיים אותו הלכה למציאות .  הפיינל פור נראה כמו פסגת האוורסט ,  אנחנו צריכים עוד לכבוש את החרמון ". 

גודס : " אני יכול לספוג את הכל "
 המאמן הגיב לדרישות חלק מאוהדי ירושלים להתפטרותו אחרי הניצחון הדרמטי על מכבי חיפה .  אשכנזי : " זאת היתה שלומיאליות "
 
