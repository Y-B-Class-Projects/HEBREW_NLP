הגולש האגדי אנדי איירונס נמצא מת במלון
גולש הגלים שזכה 3 פעמים באליפות העולם בעשור הקודם פרש מתחרות בפורטו-ריקו בגלל מחלה ,  והלך לעולמו בדרך להוואי
אנדי איירונס ,  שזכה שלוש פעמים באליפות העולם בגלישת גלים ,  נמצא מת לפנות בוקר  ( רביעי )  בחדרו במלון בדאלאס .  איירונס בן ה-32 לן בדאלאס מאחר והיה אמור לחזור לביתו שבהוואי מתחרות שהתקיימה בפורטו-ריקו .  בהצהרה שפורסמה הבוקר באתר של חברת הגלישה  " בילבונג ",  הספונסרית הרשמית של איירונס נכתב : " עולם הגלישה מציין אבדן גדול ועצוב עם דבר הידיעה על מותו של איירונס .  איירונס פרש מהתחרות בפורטו-ריקו בסוף השבוע שעבר בגלל קדחת דנגי  ( שנגרמת מעקיצות יתושים )  ,  וסבל בימים האחרונים מחום גבוה ".  
איירונס חש ברע כבר בפורטו-ריקו ,  וטס משם למיאמי לצורך בדיקות רפואיות .  למרות הרגשתו ,  הוא התעקש לשוב לביתו שבהוואי כדי להיבדק אצל רופאו האישי .  כשהגיע לדאלאס לצורך טיסת מעבר להוואי ,  הוא הרגיש רע מאוד ובחר להישאר בעיר וללון במלון .  בבוקר שלמחרת הוא נמצא בחדרו ללא רוח חיים .  איירונס נחשב לאחד מגולשי הגלים הטובים בעולם ,  וגם למומחה בגלים גבוהים במיוחד .  הוא זכה באליפויות העולם בין השנים 2002 ל-2004 .  איירונס השאיר אחריו אשה ,  שנושאת בבטנה את ילדם הראשון .  בתקשורת האמריקאית כבר רמזו לכך שאיירונס מת בגלל שימוש יתר בסם מתאדון .  ראוי להזכיר כי לאיירונס יש היסטוריה ידועה של שימוש בסמים ,  ובשנה שעברה הוא אף לקח פסק זמן מהתחרויות כדי להיגמל .
 
הגולש האגדי אנדי איירונס נמצא מת במלון
גולש הגלים שזכה 3 פעמים באליפות העולם בעשור הקודם פרש מתחרות בפורטו-ריקו בגלל מחלה ,  והלך לעולמו בדרך להוואי

