הלימוזינה של בוגטי לייצור ? 
האם מכונית הקונספט המפוארת והעוצמתית גליבייה מתקרבת לייצור סדרתי כמחליפת הווירון ?  זו לא ספינת פאר ,  זו משחתת קרב
בתערוכת פרנקפורט האחרונה הציגה בוגטי את הגליבייה  ( Galibier )  ,  לימוזינה עתירת כוח שאמורה לרשת את הווירון ב-2012 .  את המכללים בכל אופן לא תקח עימה הווירון לפנתיאון ,  כיוון שבעל הבית פולקסווגן ישלוף ממנה את כל 16 הצילינדרים ואלף הכ"ס לטובת דגמים עתידיים .  השאלה היא ,  כמובן ,  אם הגליבייה היא אכן המודל המדובר או שמא רק השם ישאר והעיצוב יתחבר למשהו אחר לגמרי .  
רמז אחד לגורלה האפשרי של הגליבייה ,  נוכח אצל הארגון העולמי לפטנטים ,  זכויות ייצור וקניין רוחני .  באמתחתו מופיעה הסקיצה הרשמית של עיצוב ספינת הפאר כמוצר מוגן בזכויות יוצרים שאין לחקות או לשכפל אותו בשום דרך .  בוגטי שחותרת בכל פעם לייצר קלאסיקה מודרנית ,  יודעת שעם הגליבייה יש לה כלי-רכב מתאים .  מצד שני ,  היא ספגה כמה ביקורות כואבות על עיצוב חיצוני מוגזם שאינו עומד בקנה אחד עם הסטייל המפואר מההיסטוריה .  
הגליבייה ,  ששמה נלקח מהעיקול המפורסם בהרי האלפים השמור לסבב הטור-דה פראנס ,  מתבססת חלקית על דגם בעל ערך היסטורי  טייפ 57 .  בהנחה שבפולקסווגן מבינים את החשיבות הערכית של בוגטי לתעשייה ואחרי המעמד שניכסה לעצמה הווירון ,  מוטב שב-2013 לכל היותר היא תעמיד תעמיד מחליפה מודרנית ראויה ,  ולא משנה מה יהיה שמה .
 
הלימוזינה של בוגטי לייצור ? 
האם מכונית הקונספט המפוארת והעוצמתית גליבייה מתקרבת לייצור סדרתי כמחליפת הווירון ?  זו לא ספינת פאר ,  זו משחתת קרב

