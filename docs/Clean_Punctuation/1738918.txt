סטארט-אפ ישראלי רוצה להביא את האינטרנט לכפרים של הודו וברזיל 
חברת TVT פיתחה קופסה שתחליף את המחשב הביתי ותאפשר לתושבים באזורים ללא אינטרנט לגלוש באמצעות הטלוויזיה והרשת הסלולרית
 >  >  החיבור לאינטרנט נהפך למובן מאליו בעולם המערבי .  האתגר הגדול של חברות התשתית בכל העולם ,  הוא להביא את בשורת האינטרנט גם לעולם השלישי .  מהפכת האינטרנט צפויה לכבוש את העולם השלישי בסערה שטומנת בחובה הזדמנויות עסקיות ,  וחברת tvt  ( tv terminal )  היא אחת מהחברות שעיצבה מוצר המיועד בדיוק לשם כך . " במדינות כמו הודו ,  ניגריה וברזיל ,  לכ-80% מהאוכלוסייה יש מסך טלוויזיה בבית ,  אך לפחות מ-3% מהם יש חיבור אינטרנט ",  אומר גידי דרורי ,  יזם היי-טק ישראלי . " במקומות כאלה יש ביקוש גדול לאינטרנט - ההוצאה החודשית הממוצעת על אינטרנט קפה בחודש לאדם בברזיל היא יותר מ-10 דולרים לאדם ,  ובהודו יותר מ-7 דולרים לחודש .  כמובן שלחיבור לאינטרנט יש תועלת אחרות לחברה ,  כמו שיפור בדמוקרטיה ,  בפתיחות ובגישה לידע .  הבנק העולמי מעריך שצמצום הפער הדיגיטלי יכול לתרום לעלייה של 15% בתל"ג ".  דרורי הקים באחרונה את הסטארט-אפ tvt ,  שמטרתו  " להביא את האינטרנט לעולם השלישי ",  כדבריו . " מצאנו שבמדינות אלה יש כאמור טלוויזיות ,  ואפילו אם אין ביוב ,  יש רשתות סלולר ".  מתוך החשיבה הזו ,  פיתחה tvt קופסה שמצד אחד מתחברת לטלוויזיה ,  ומן הצד האחר מתחברת לרשתות סלולר ,  ולמעשה מביאה פורטל אינטרנט למסך הטלוויזיה .  היות שהמערכת תוכננה בעיקר להישען על רשתות דור שני ,  מדובר בפורטל אינטרנט סגור ורזה שבנתה tvt במיוחד לשרת את המוצר .  הקופסה של tvt נמצאת עכשיו בשלב ראשוני  ( אלפא )  ,  ובכוונת החברה לשווק אותה באמצעות מפעילות סלולר בעולם ושותפים אחרים .  דרורי מבהיר כי עלות ייצור הקופסה היא פחות מ-50 דולר ,  ומלבד התשלום על הקופסה עצמה היא תכלול מודלים עסקיים מגוונים ,  כמו פרסום ,  כדי להוזיל את התשלום לצרכן הסופי .  tvt הוא סטארט-אפ בתוךtjat - חברה ותיקה יותר המפתחת מערכות גישה לצ'אט עבור חברות סלולר .  tvt פעלה עד כה על בסיס כוח האדם של tjat וכספי היזמים ,  וכעת היא נמצאת בשלבי גיוס עובדים וגיוס הון .
 
סטארט-אפ ישראלי רוצה להביא את האינטרנט לכפרים של הודו וברזיל 
חברת TVT פיתחה קופסה שתחליף את המחשב הביתי ותאפשר לתושבים באזורים ללא אינטרנט לגלוש באמצעות הטלוויזיה והרשת הסלולרית

