ארמין פה פוטר מוולפסבורג
המאמן בן ה-48 שילם את מחיר התקופה הנוראית של האלופה ,  שלא ניצחה מאז נובמבר .  ברנד שוסטר מועמד מוביל להחליפו
ההפסד 3:2 לקלן אמש  ( ראשון )  ככל הנראה היווה את הקש ששבר את הגב הגמל של וולפסבורג .  היכולת החלשה מתחילת העונה ,  לצד הציפיות הגדולות ,  הגיעו לשיא בהפסד הביתי המאכזב ,  ולכולם היה ברור שמעמדו של מאמן הקבוצה ,  ארמין פה ,  עבר להיות ממפוקפק ,  לאנוש .  היום  ( שני )  ,  החליטה וולפסבורג להסיק מסקנות ,  ופיטרה את המאמן בן ה-48 ,  שכזכור הוליך את שטוטגארט לאליפות ב-2007 .
 תקופת השפל של הזאבים כוללת שבעה משחקים רצופים ללא ניצחון  ( האחרון ,  אגב ,  היה אי שם בחודש נובמבר )  שמעמידה את האלופה המכהנת במקום העשירי בלבד ,  עם חמישה נצחונות מתוך 19 משחקים ,  וכשלחובתה ההגנה הגרועה בליגה .  פה ,  שהחליף את פליקס מגאת' בקיץ החולף ,  מסיים את תקופתו המאכזבת במועדון אחרי חודשים ספורים בלבד .
" שיתוף הפעולה עם ארמין היה טוב ,  והקשרים שלו לקבוצה היו טובים .  לרוע המזל ,  התוצאות לא הגיעו ,  ולא היינו משוכנעים יותר שהסיטואציה יכולה להשתנות בעתיד הקרוב עם פה ",  הסביר המנהל הספורטיבי של האלופה ,  דיטר הונס .  
על פי התקשורת הגרמנית ,  המועמד המרכזי להחליף את פה בתפקיד הוא מאמן ריאל מדריד לשעבר ,  ברנד שוסטר ,  שפוטר מהבלאנקוס ב-2008 והוזכר כמועמד להחליף את מגאת' בקיץ שעבר .  גם שמו של הוב סטיבנס ,  מאמן רד בול זלצבורג ,  הוזכר כמחליף אפשרי .
 
ארמין פה פוטר מוולפסבורג
המאמן בן ה-48 שילם את מחיר התקופה הנוראית של האלופה ,  שלא ניצחה מאז נובמבר .  ברנד שוסטר מועמד מוביל להחליפו

