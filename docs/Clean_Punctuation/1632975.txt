ועדת בית הנבחרים זימנה את הנרי פולסון לשימוע בנושא התשלומים שהעניקה AIG לבנקים
בשבוע שעבר נודע כי הבנק הפדרלי לחץ על AIG להסתיר פרטים לגבי תשלומים בשווי 62 מיליארד דולר לבנקים
הנרי פולסון ,  שר האוצר של ארה"ב לשעבר ,  זומן להצטרף לממשיכו בתפקיד ,  טימותי גייתנר ,  ולהעיד בפני ועדה של בית הנבחרים בנושא התשלומים שנתנה ענקית הביטוח aig לבנקים בשיאו של המשבר הפיננסי.אדולפוס טאונס ,  יו"ר ועדת הפיקוח והרפורמה של בית הנבחרים ,  זימן את פולסון לשימוע שייערך ב-27 בינואר ,  בנוגע להחלטתה של aig להשיב לבנקים אשר עשו עימה עסקות נגזרים סכום של 62.1 מיליארד דולר .  סטיבן פרידמן ,  יו"ר הבנק הפדרלי של ניו יורק לשעבר ,  שמשמש כיום דירקטור בגולדמן סאקס ,  זומן גם הוא לשימוע ." היו"ר טאונס מודע היטב לעובדה שממשל בוש הוא שניהל את החילוץ ",  אמרה ג'ני רוזנברג ,  נציגה דמוקרטית מניו יורק.הזימון של פולסון מרחיב את החקירה בנושא שהמחוקקים מכנים  " חילוץ בדלת האחורית "  של בנקים שהרוויחו בעקיפין מהסיוע שניתן ל-aig ,  בסך 182.3 מיליארד דולר .  גייתנר ,  שעמד בראש הבנק הפדרלי של ניו יורק בעת חילוצה של aig ב-2008 ,  הסכים להעיד בפני הוועדה ,  לאחר שבשבוע שעבר פורסמו מסמכים שהצביעו על כך שהבנק הפדרלי הורה לענקית הביטוח להסתיר פרטים על התשלומים לבנקים.מתכתובת דואר אלקטרוני שחשף הנציג הרפובליקניי דארל איסה ,  החבר בוועדת הפיקוח והרפורמה ,  עלה כי הבנק הפדרלי של ניו יורק ,  בראשות שר האוצר האמריקאי טימותי גייתנר ,  הורה ל-aig להסתיר מהציבור פרטים הנוגעים לתשלומים בהיקף מיליארדי דולר שהעבירה לבנקים בעיצומו של המשבר.בטיוטת הצהרה שהעבירה לאישור הבנק הפדרלי של ניו יורק ,  אז בראשות גייתנר ,  דיווחה aig כי שילמה לבנקים ,  בהם גולדמן סאקס וסוסייטה ז'נרל הצרפתי ,  100 סנט על הדולר על חוזי ביטוח אג"ח  ( cds )  שרכשו מהחברה .  אולם הבנק הפדרלי של ניו יורק הורה לחברה להסיר את שמות הבנקים מהדיווח ,  שהתפרסם ב-24 בדצמבר 2008.הבנק הפדרלי של ניו יורק השתלט בנובמבר 2008 על המגעים בין aig לבין בנקים להם היתה חייבת עשרות מיליארדי דולרים בגין חוזי cds שרכשו מהחברה .  ההפסדים הקשורים החוזים איימו להפיל את aig ,  חודשיים בלבד לאחר שחולצה על ידי הממשל .  הבנק הפדרלי החליט כי יותר מתריסר בנקים ,  בהם גולדמן סאקס ,  יקבלו 62.1 מיליארד דולר ש-aig היתה חייבת להם במלואם .  ההחלטה הובילה מחוקקים וכלכלנים להאשים את הממשל בניסיון לספק חילוץ נוסף בעקיפין למוסדות הפיננסיים .
 
ועדת בית הנבחרים זימנה את הנרי פולסון לשימוע בנושא התשלומים שהעניקה AIG לבנקים
בשבוע שעבר נודע כי הבנק הפדרלי לחץ על AIG להסתיר פרטים לגבי תשלומים בשווי 62 מיליארד דולר לבנקים

