שטייניץ - שר האוצר של מפלגה אחת בלבד
משרד האוצר הודיע אתמול כי השר שטייניץ נענה לפניית ראשי ערים מהליכוד ויעביר לרשותם 90 מיליון שקלים נוספים .  מוטי בסוק ששר האוצר קשוב לצרכי השלטון המקומי - רק אם הם ממפלגתו
לשפשף את העיניים ולא להאמין .  הודעה רשמית שפירסם אתמול משרד האוצר מתפארת ,  בכותרת : " שר האוצר נענה לפניית ראשי ערים מסיעת הליכוד והודיע על העברת כ-90 מיליון שקל נוספים לתקציב מענקי האיזון ".  
כלומר ,  שר האוצר ,  שכולנו חשבנו כי הוא שר ממלכתי ,  שר האוצר של כל אזרחי ישראל ,  הוא למעשה שר פוליטי - שר האוצר בעיקר של מפלגתו ,  הליכוד .  הוא יושב עם ראשי ערים מסיעת הליכוד ,  כי הם מהליכוד ,  נענה לבקשתם ,  מפרסם את זה ברבים ,  מנפח את החזה ,  ודואג לתת להם חלק מהקרדיט .  כי הם מהליכוד .  
לא צריך להסתכן כדי לקבוע כי שר האוצר לא נפגש בכל מהלך כהונתו עם ראשי ערים מקדימה .  על כל פנים ,  לא זכורה לי הודעה כי שטייניץ הבטיח לראשי ערים מקדימה תוספת במענקי האיזון .  ניתן לומר בוודאות כי שטייניץ גם לא נפגש עם ראשי ערים מהעבודה ,  או ראשי ערים עצמאיים  ( ירושלים למשל )  והבטיח להם כסף .  הזכות הזו שמורה רק לאנשי מפלגתו .  כי דלתו של שר האוצר פתוחה רק לראשי ערים מהליכוד .  רק אנשי שלומנו יכולים לבקש כסף .  כמו בימים הטובים ההם .  איזו פוליטיקה עלובה .  וזה עוד לא הכל .  מההודעה עולה כי שטייניץ נוהג להיפגש עם ראשי רשויות של הליכוד מפעם לפעם ,  למשל ב-29 בנובמבר ,  כדי לשמוע מהם ,  באווירה אינטימית ,  דרישות כספיות .  קל לנחש כי בפגישות אלו לא דרשו ראשי הרשויות ,  למשל מרים פיירברג ,  תוספת תקציב לרכישת כבאיות ,  סולמות וציוד הצלה אחר למכבי האש שלהם .  הם הרי לא עוסקים בקטנות .  
ולא להאמין ,  בהודעת האוצר גם מביעים ראשי הערים ,  ובהם מרים פיירברג ,  תודה , " לשר שמגלה רגישות לצרכי השלטון המקומי וקשוב לראשי הערים המשרתים את אזרחי מדינת ישראל ".  ובתנאי שהם כמובן מהליכוד .  איזו ציניות .  ושלא יהיו אי הבנות :  את התוספת במענקי האיזון לא מחלק האוצר ,  אלא משרד הפנים .  

שטייניץ - שר האוצר של מפלגה אחת בלבד
משרד האוצר הודיע אתמול כי השר שטייניץ נענה לפניית ראשי ערים מהליכוד ויעביר לרשותם 90 מיליון שקלים נוספים .  מוטי בסוק ששר האוצר קשוב לצרכי השלטון המקומי - רק אם הם ממפלגתו

