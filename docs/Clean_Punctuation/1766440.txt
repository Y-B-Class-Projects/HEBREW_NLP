חייל צה"ל נפגע מירי צלף ברצועה ,  מצבו בינוני
כח צה"ל הרג שני פלסטינים שהתקרבו לגדר המערכת באזור כיסופים ,  ואז נפתחה אש ממארב של צלפים .  כתוצאה מהירי נפצע אחד החיילים בבטנו ,  והוא פונה במסוק לסורוקה .  מצבו בינוני
חייל צה"ל נפצע אמש  ( שבת )  בבטנו מירי של צלף פלסטיני ,  ליד גדר המערכת באזור מרכז רצועת עזה ,  סמוך לכיסופים .  הוא פונה במסוק במצב קשה לבית החולים סורוקה בבאר שבע .  במהלך הלילה החייל נותח להוצאת הקליע מגופו ולאחר מכן מצבו התייצב והוא מוגדר בינוני .  מהצד הפלסטיני מדווחים על שני הרוגים .  
התקרית החלה כאשר שני פלסטינים שהתקרבו לגדר זוהו על ידי כוח תצפית של צה"ל .  למקום הגיע כוח שריון וטנק פתח באש לעבר הפלסטינים ,  שנהרגו מהירי הישראלי .  במהלך סריקות שנערכו במרחב ,  בוצע ירי לעבר הכוח ,  ממנו ככל הנראה נפגע החייל .  
ההערכה הראשונית היא כי השניים ביצעו ככל הנראה פעולת הסחה ,  שמטרתה הייתה למשוך את הכח לכיוון הגדר ,  ואז פתחו צלפים באש ממנה נפצע החייל .  כמו כן ,  עולה החשד כי החמושים ניצלו את תנאי מזג האוויר ששררו בשטח .  בקול ישראל דווח כי נבדקת גם האפשרות שהחייל נפגע מאש כוחותינו .  
מצה"ל נמסר לאחר התקרית כי  " ארגוני הטרור פועלים כל העת על מנת לפגוע בחיילי צה"ל ובאזרחי מדינת ישראל .  צה"ל רואה בארגון הטרור חמאס האחראי הבלעדי למתרחש ברצועה ולשימור השקט בה ". 
בימים האחרונים התגברה המתיחות באיזור הרצועה .  מוקדם יותר הערב אף נשמעה אזעקת  " צבע אדום "  במועצה האזורית שער הנגב ,  אולם לא נשמע פיצוץ ומקום הנפילה לא זוהה .  
בצה"ל מוטרדים מאוד מההתחמשות של הארגונים בעזה ,  כשבשבוע האחרון חלה עלייה משמעותית במספר תקריות האש .  במהלך השבוע נורה טיל נ"ט אל עבר טנק של צה"ל וגרם נזק לכלי .  כמו כן נפצע אזרח ישראלי באורח קל כתוצאה ממטח פצצות מרגמה שנורו אל עבר היישוב כרם שלום .  החשש במערכת הביטחון הוא מהתגברות אירועים דומים ,  זאת על רקע המשך הניסיונות של ארגונים קיצוניים ברצועה להסלים את המצב הביטחוני בעזה .
 עדכון ראשון :  23:08

חייל צה"ל נפגע מירי צלף ברצועה ,  מצבו בינוני
כח צה"ל הרג שני פלסטינים שהתקרבו לגדר המערכת באזור כיסופים ,  ואז נפתחה אש ממארב של צלפים .  כתוצאה מהירי נפצע אחד החיילים בבטנו ,  והוא פונה במסוק לסורוקה .  מצבו בינוני

