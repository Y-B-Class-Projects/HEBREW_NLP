רון אייכל ,  מיטב : " ארה"ב איבדה ה-'AAA' לוורן באפט "
 אבדן ה-Super AAA של ממשלת ארה"ב :  מספר איגרות חוב קונצרניות לטווח של שנתיים נסחרו בתשואה לפדיון הנמוכה מאשר זו של ממשלת ארה"ב לטווח דומה
הפחתת דירוג לפורטוגל  ( תתכן הפחתה נוספת ,  עקב אופק שלילי על ידי כל הסוכנויות )  ,  אי-ודאות לגבי יוון וחוזקו של האיחוד האירופי ומעל לכל ,  הנפקת חוב בהיקף עצום של 118 מיליארד דולר על ידי האוצר שלחו את איגרות החוב של ממשלת ארה"ב להפסד השבועי החד ביותר מאז השבוע האחרון של דצמבר 2009.בשבוע המסחר האחרון הנפיק משרד האוצר האמריקאי 3 סדרות לטווחים של 2 ,  5 ו-7 שנים ,  בהיקפים של 44 ,  42 ו-32 מיליארדי דולרים .  ההנפקות לא נחלו כישלון ,  אך גם לא היו על הצלחה מרשימה .  לדוגמא ,  ההנפקה ל-5 שנים זכתה ליחס כיסוי של 2.55  ( היקף הביקוש ביחס לכמות המוצעת )  ,  בהשוואה ליחס של 2.67 ב-4 ההנפקות הקודמות.כך ,  איגרת החוב המיועדת להגיע לפדיון בעוד 10 שנים רשמה הפסד הון של 1.3% או עלייה של 16 נ"ב בתשואה לפדיון .  בסוף השבוע נסחרה איגרת זו בתשואה לפדיון של 3.85% ,  כאשר במהלכו היא אף נסחרה בתשואה לפדיון של 3.92% .  האיגרת לטווח של שנתיים רשמה במהלך השבוע עלייה של 5 נ"ב ונסחרה בסופו בתשואה לפדיון של 1.044%.כפי הנראה כעת ,  ולמרות הפסדי ההון של השבוע האחרון ,  היכולת לייצר רווחי הון באג"ח הממשלתית האמריקאית היא דלה למדי .  זאת ,  בהמשך לאינדיקטורים הכלכליים המתפרסמים לאחרונה .  לדוגמא ,  בשבוע האחרון דווח כי ההזמנות של מוצרים בני-קיימא ,  ללא כלי-רכב ,  עלו בחודש פברואר בשיעור של 0.9% ,  לעומת צפי להתרחבות של 0.6% בלבד .  כמו כן ,  הנתון הסופי של אמון הצרכנים של מישיגן היה גבוה מאשר הדיווח שנמסר באמצע החודש - 73.6 נק' ,  לעומת 73.0 נק'.יתר על כן ,  בראשית אפריל ינפיק האוצר האמריקאי אג"ח ל-10 שנים וגם tip's לטווח דומה .  ההיקפים עדיין לא ידועים ,  אך ניתן להניח כי דבר זה יביא לכדי חשש מירידה נוספת במחירי איגרות החוב ,  עקב גידול בהיצע.ארה"ב איבדה ה-'aaa' לוורן באפטאיגרות החוב של ממשלת ארה"ב ידועות בכך שהן ה-benchmark העולמי ,  כלומר הן מגלמות את רמת הסיכון הנמוכה ביותר שקיימת בקרב ניירות הערך בעולם .  על כן ,  אנו נצפה כי כל איגרת חוב קונצרנית ,  הנקובה בדולר אמריקאי ,  תיסחר בפער תשואה חיובי מעבר לאיגרת המקבילה של ממשלת ארה"ב .  זאת ,  תחת הנחה סמויה כי אם ממשלת ארה"ב הגיעה למצב שבו היא לא תשלם את חובותיה למשקיעים ,  והרי לה מכונות הדפסת השטרות ,  אזי החברות הקונצרניות כבר מזמן נמצאות במצב מתקדם של חדלות פירעון.אפשר לומר כי משפט זה הוא אפילו אקסיומה בשוקי ההון.מתברר ,  כי הנחת עבודה זו נשברה בימי המסחר האחרונים וקיימות איגרות חוב קונצרניות של החברות האיכותיות ביותר אשר נסחרו ,  גם אם לפרקים ,  בתשואה לפדיון הנמוכה מזו של ממשלת ארה"ב .  מבין החברות המנפיקות נציין את :  berkshire hathaway ,  johnson  &  johnson ,  procter  &  gamble ו- lowe's companies.חרף פער התשואה השלילי ברור כי עדיין ממשלת ארה"ב חסונה יותר מאשר חברות אלו ,  גם אם הן רב לאומי .  עם זאת ,  בראייה להמשך השנה ,  לגירעון הממשלתי ולצפי ההנפקות הנגזר מכך ,  היצע האג"ח של ממשלת ארה"ב צפוי להמשיך ולהתרחב השנה .  לפיכך ,  ייתכן ואנומליה זו תהפוך שכיחה יותר .
 
רון אייכל ,  מיטב : " ארה"ב איבדה ה-'AAA' לוורן באפט "
 אבדן ה-Super AAA של ממשלת ארה"ב :  מספר איגרות חוב קונצרניות לטווח של שנתיים נסחרו בתשואה לפדיון הנמוכה מאשר זו של ממשלת ארה"ב לטווח דומה

