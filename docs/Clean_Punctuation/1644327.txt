גוגל באזז יגלה להאקרים איפה אתם נמצאים
שירות המסרים של גוגל ממשיך להטריד את הגולשים :  עכשיו מתברר שפרצה בו יכולה לגרום להשתלטות על חשבונות והעברת מידע מבוסס מיקום
גוגל באזז ממשיך לספוג מהלומות .  זמן קצר לאחר שמנהל המוצר של שירות המסרים הצהיר כי נעשו טעויות בהעלאת המוצר ואלה תתוקנה במהרה ,  מתגלה פרצת אבטחה חדשה .  אתר The Register מדווח כי השירות פגיע להתקפות האקרים ,  המסוגלים לא רק להשתלט על חשבונות ,  אלא גם לגלות את מיקומם של המשתמשים כשאלו מפעילים את האפליקציה הסלולרית של באזז .  הפרצה מאפשרת לתוקפים גישה לחשבונות על ידי פיתוי המשתמשים ללחיצה על לינק-מלכודת .
 הפרצה ,  שהתגלתה על ידי האקר המכונה TrainReq ,  משפיעה לא רק על שירות באזז ,  אלא גם על שירותים נוספים של גוגל ,  דוגמת ג'ימייל וגוגל-דוקס .  רוברט הנסן ,  מנכ"ל חברה לאבטחת מידע ציין כי הפרצה עובדת גם דרך חיבור SSL המאובטח ,  דבר היכול לגרום לגולשים להאמין כי אינם נמצאים בסכנה . " זו נקודת תורפה די איומה ",  אמר הנסן .
 גורם מטעם גוגל מסר כי הבעיה שהתגלתה נמצאת בטיפול ושכרגע אין עדויות על ניצול לרעה של התקלה .  ב-The Register מספרים כי במהלך השנים הייתה גוגל יעילה בחסימת פרצות מהסוג הזה ,  וכשאלו התגלו  הן תוקנו במהרה .
 
גוגל באזז יגלה להאקרים איפה אתם נמצאים
שירות המסרים של גוגל ממשיך להטריד את הגולשים :  עכשיו מתברר שפרצה בו יכולה לגרום להשתלטות על חשבונות והעברת מידע מבוסס מיקום

