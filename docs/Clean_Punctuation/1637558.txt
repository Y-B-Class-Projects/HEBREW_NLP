למכירה :  וילה באלוני אבא ב-3 מיליון שקל
בתנועה
שמות :  עידן  ( 35 )  ויפעת  ( 34 )  רוכל עיסוקים :  עידן כותב תזה בהיסטוריה אמריקאית ושחקן כדורסל כיסאות גלגלים בליגת העל,יפעת עסקה בחינוך עד לידת התאומים מצב משפחתי :  נשואים+2 איזה בית אתם מוכרים ?   " אנחנו מוכרים בית פרטי במושב אלוני אבא בעמק יזרעאל ,  בהרחבה החדשה .  הבית בשטח 200 מ"ר בנוי על מגרש של חצי דונם ,  הנושק לשדות ירוקים עם נוף מרהיב . " הבית ,  שבנייתו הסתיימה באביב האחרון ,  מתאים בכל פרטיו לנכה היושב בכיסא גלגלים .  הבית בנוי במפלס אחד עם פתחים רחבים ,  כאשר למעט המדרגות לעליית הגג אין מדרגות כלל .  בבית חדרים גדולים מאוד ,  שטחים רחבי ידיים ועליית גג יפה ובה חדר גדול עם מקלחת צמודה ומעטפת בחלל הגג לשימוש עתידי . " הבית מאוד נוח ופונקציונלי והושקעה מחשבה רבה על מנת להקל את החיים בו .  כל החלונות מאלומיניום בלגי עם כל התוספות והשדרוגים ,  כתריסים חשמליים ,  זגוגיות כפולות מבודדות עם מסנן קרינה ושלבי אור לפתיחה חלקית .  כל הנגרות בבית היא עבודת נגר אומן .  הדלתות ואביזרי האמבטיה מיובאים מאיטליה . " לבית מערכת אזעקה ,  מערכת מיזוג ,  חימום תת-רצפתי וגופי תאורה שקועים בתקרות בחלק מחללי המגורים .  הבית נהנה מגינה נאה וממיקום ברחוב הסמוך לשדות עם נוף מפעים .  לבית חניה כפולה ,  ענקית ומקורה .  הוא בנוי מאבן ירושלמית כבדה ויפה ,  עם חיפוי גבס פנימי הכולל בידוד תרמי ואקוסטי מצוין ".  השכונה : " אלוני אבא הוא מושב ציורי יפהפה ,  הנהנה מתדמית יוקרתית וייחודית ,  בעל בתים בסגנון טמפלרי במערב עמק יזרעאל ,  סמוך לקרית טבעון .  המושב קלט בשנים האחרונות כ-150 משפחות במסגרת ההרחבות ,  והוא כולל משפחות צעירות עם ילדים בכל הגילאים . " במושב מתקיימת פעילות קהילתית ענפה ,  ויש בו מוסדות חינוך לגיל הרך ,  מועדון נוער ,  מרפאה ,  ספרייה ,  מועדון לקשישים ,  מועדון לקהילה בו נערכים אירועים וחגים ,  מגרשי ספורט ומשחקים ,  שטח ירוק יפהפה ושמורות טבע ".  תחבורה ומדד הפקקים : " המושב ממוקם בנגישות גבוהה מאוד לכביש 6 ולכביש המהיר דרך ואדי מילק המוביל למרכז .  נסיעה לתל אביב נמשכת רק כשעה ורבע ,  וכעת משנפתח המחלף הצפוני לכביש 6 ,  המרחקים התקצרו עוד יותר ".  מחיר מבוקש :  3 מיליון שקל איך קבעתם את המחיר ?   " המחיר נקבע בהתאם למידת ההשקעה בבית .  זה המחיר שהשקענו במגרש ,  בבנייה שהיא יקרה יותר מבנייה קונבנציונאלית ובאבזור .  מחירי המגרשים בשכונה עומדים כיום על יותר מ-1.25 מיליון שקל לחצי דונם ,  ומחירי הבתים נעים סביב הסכום שאנו מבקשים ,  בהתאם לאופי הבית ".  מדוע החלטתם למכור את הבית ?   " השקענו בבית המון משאבים ,  וכיום עקב נסיבות אישיות לא נוח לנו עם הדרישות הכספיות שהצבנו לעצמנו ,  ואנו מבקשים להשיב את ההשקעה ".  לאן אתם מתכננים לעבור ?   " בשלב ראשון אנו עוברים לנכס בשכירות ,  ולגבי ההמשך אנו בוחנים כמה אפשרויות ,  וביניהן לחזור לקיבוץ ההורים שקולט בימים אלה בנים חוזרים ".  כמה זמן אתם מציעים את הבית ,  ואיך ?   " הבית מוצע למכירה בחודש האחרון ,  באמצעות תיווך מקומי ואתרי אינטרנט בלבד ".  - לפרטים נוספים :  טל .  054-6694686 / 054-6586664

למכירה :  וילה באלוני אבא ב-3 מיליון שקל
בתנועה

