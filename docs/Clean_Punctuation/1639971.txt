זאב מרקמן נבחר למנכ"ל החברה לפיתוח הגליל
בבעלות החברה 8 מפעלי עיבוד תוצרת חקלאית במחזור פעילות של חצי מיליארד שקל
זאב מרקמן ,  חבר קיבוץ שמיר ,  נבחר למנכ"ל החברה לפיתוח הגליל .  הוא יחליף בתפקיד את אחיקם בר לוי ,  שפרש מסיבות בריאות.מרקמן  ( 60 )  ,  כלכלן ויועץ כלכלי ,  שימש בשורה של תפקידי ניהול בכירים ,  בהם מנכ"ל החברה הבורסאית שלא"ג שבשליטת קיבוץ שמיר ,  מנכ"ל החברה הבורסאית ספנטק ,  מנכ"ל חברת  " מודגל מתכת "  ויו"ר מפעל  " תפנוקים ". במניות החברה לפיתוח הגליל מחזיקים 35 קיבוצים ומושבים שיתופיים בגליל ובצפון רמת הגולן ,  באמצעות ארגון הקניות האזורי  " משקי הגליל העליון ".  בבעלות החברה לפיתוח הגליל 8 מפעלי תעשייה לעיבוד תוצרת חקלאית במחזור פעילות המגיע לחצי מיליארד שקל לשנה .  ארגון הקניות שותף עם ארגוני קניות קיבוציים אחרים בבעלות על מכון התערובות  " מילובר "  ויש לו מספר אחוזים בחברת הדלק דור אלון.מרקמן אמר כי בכוונתו להמשיך לשמור על הצביון החקלאי של הגליל העליון ולפעול לשיפור התעסוקה באזור .
 
זאב מרקמן נבחר למנכ"ל החברה לפיתוח הגליל
בבעלות החברה 8 מפעלי עיבוד תוצרת חקלאית במחזור פעילות של חצי מיליארד שקל

