הסילבסטר מגיע - חוגגים את סיומו של העשור
קצת אחרי אוסטרליה ולפני ארה"ב מגיע תורנו לחגוג את כניסת השנה האזרחית החדשה .  המשטרה ומד"א נמצאים בהיערכות מוגברת בשעה שכולנו צועדים לקראת העשור הבא עלינו לטובה
הלילה  ( שישי )  בחצות הצטרפה ישראל לחגיגה הבינלאומית של סיום השנה  ( והעשור )  ותחילתה של שנה אזרחית חדשה .  בזמן שאצלנו התכוננו לספירה לאחור ,  בחלקים אחרים בעולם כבר החל העשור החדש בתרועות ובמטחי זיקוקים .  פיג'י,בניו זילנד ,  מדינות מזרח אסיה ואוסטרליה היו המדינות הראשונות שקיבלו את השנה החדשה .  בסידני ,  בירת אוסטרליה נערך סמוך לבניין האופרה המפורסם טקס הזיקוקין הקבוע .  אילו בניו יורק ,  שם ירדו היום הטמפרטורות אל מתחת לאפס ,  מתכוננים ההמונים לצניחת הכדור המסורתי בטיימס סקוור בעוד מספר שעות .
 לקראת חגיגות הסילבסטר בחצות הוחלט במגן דוד אדום להעלות את רמת הכוננות לרמה ב' .  משמעות ההחלטה - הכפלת מספר האמבולנסים בערים הגדולות .  בשנים עברו מספר המקרים בהם טיפל מגן דוד אדום בליל הסילבסטר היה גדול פי שלושה מימי שגרה .  מנכ"ל מד"א אלי בין ,  הנחה לתגבר הערב את המשמרות באמבולנסים ובצוותים רפואיים .  
גם משטרת ישראל נערכת לחגיגות .  פריסת הכוחות המשטרתיים תתוגבר לרמה המקסימלית באמצעות ניידות תנועה גלויות וסמויות ,  הסיירת הארצית של יחידת האופנועים ,  מאות מתנדבים של מערך התנועה המשטרה הצבאית וכן מערך סיירים-בוחנים לאיתור כלי רכב לקויים .  הפריסה המשטרתית תחל בשעה 22:00 ועד לשעה 1:00 היא תתמקד בצירים המובילים אל מרכזי הבילוי .  החל מהשעה 3:00 ,  יתמקדו הצוותים בצירי היציאה מאותם מרכזי בילוי .  הפריסה תימשך עד לשעות הבוקר .  דובר אגף התנועה רפ"ק יגאל הבשור מוסר כי  " יש להקפיד על נהיגת חורף זהירה ובטוחה ,  בדגש על התאמת מהירות הנהיגה לתנאי הדרך וכמובן  מי ששותה אפילו קצת ,  פשוט לא נוהג ". 
אך המשטרה לא תסתפק השנה בפעילות בכביש .  בזמן שתפקדו את המועדונים ,  המסעדות ומקומות הבילוי בערים הגדולות ,  תיתקלו באלפי שוטרים ,  אנשי משמר הגבול ומתנדבים שינסו למנוע קטטות ומעשי בריונות .  אם למרות מראה השוטרים ,  תחשוק נפשכם בכוס משקה משכר כדי לחגוג את השנה החדשה ,  ודאו כי בתעודת הזהות שלכם מופיע מספר גבוה יותר מ-18 .  המשטרה תגביר הערב את האכיפה נגד מכירת משקאות משכרים לקטינים ,  ושוטרי התנועה יאכפו בצירים הבין-עירוניים תופעות נהיגה בהשפעת אלכוהול וסמים .
 
הסילבסטר מגיע - חוגגים את סיומו של העשור
קצת אחרי אוסטרליה ולפני ארה"ב מגיע תורנו לחגוג את כניסת השנה האזרחית החדשה .  המשטרה ומד"א נמצאים בהיערכות מוגברת בשעה שכולנו צועדים לקראת העשור הבא עלינו לטובה

