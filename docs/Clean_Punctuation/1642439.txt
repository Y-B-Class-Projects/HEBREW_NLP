27,500 כרטיסים נמכרו להופעתו של אלטון ג'ון
רגע לפני שהמכירה נפתחת לקהל הרחב ,  הודיעה הפקת המופע כי היא מגדילה את הקצאת הכרטיסים ללקוחות בנק דיסקונט ,  הספונסר של המופע ,  ב-5,000 כרטיסים
27,500 כרטיסים נמכרו להופעה של אלטון ג'ון נכון להערב  ( חמישי )  ,  כך על פי הפקת המופע .  המכירה ,  שהתבצעה עד כה ללקוחות בנק דיסקונט שהעניק את חסותו למופע ,  השביעה את רצון ההפקה עד כדי כך שכמות הכרטיסים השמורה ללקוחות הבנק גדלה מ-30 אלף ל-35 אלף כרטיסים .  
משמעות הדבר היא שכמות הכרטיסים שתוצע למכירה לקהל הרחב קטנה ב-5,000 כרטיסים ועומדת כרגע 12,000 כרטיסים בלבד ,  שצפויים להימכר תוך מספר ימים בלבד .  המכירה לקהל הרחב תיפתח מוצאי השבת באתר האינטרנט של משרד הכרטיסים לאן ומיום ראשון בקופת המשרד בתל אביב .  
אלטון ג'ון יופיע ב-17 ביוני באצטדיון רמת גן .  זוהי הופעתו השלישית של ג'ון בישראל בסך הכל והיא מתקיימת 17 שנים אחרי הופעתו הקודמת בישראל .  המפיק העומד מאחורי המופע הוא מרסל אברם ,  שעמד מאחורי הופעתו של לאונרד כהן בספטמבר האחרון ובדומה להפקה זו  גם הפעם יתמלא הדשא של אצטדיון רמת גן בכיסאות .
 
27,500 כרטיסים נמכרו להופעתו של אלטון ג'ון
רגע לפני שהמכירה נפתחת לקהל הרחב ,  הודיעה הפקת המופע כי היא מגדילה את הקצאת הכרטיסים ללקוחות בנק דיסקונט ,  הספונסר של המופע ,  ב-5,000 כרטיסים

