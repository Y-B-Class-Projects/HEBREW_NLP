שגרירים :  שתי דקות והפסד לבלילי
לאחר ההעפלה לחצי גמר הגביע ,  אנטליהספור הפסידה 2:1 לאסקיסחירספור .  לויטה שיחק 90 דקות בהפסד ר.ק.ס לכרונינגן
ארבעה ימים אחרי שעלתה לחצי גמר הגביע הטורקי על חשבון גלאטסראיי ,  ספגה אנטליהספור הפסד ביתי 2:1 לאסקיסחירספור במסגרת המחזור ה-21 .  אחרי מחצית מאופסת העלה וייסל צ'יהאן את המקומיים ליתרון בדקה ה-55 .  האורחים שלחו למשחק את ארקין זנגין ובדקה ה-68 ,  תשע דקות לאחר שנכנס ,  כבש זנגין את השוויון .  
התרגיל חזר על עצמו שוב .  אדם סארי נכנס כמחליף בדקה ה-77 וכעבור שש דקות בלבד כבש את שער הניצחון .  פיני בלילי ,  שמתאושש מפציעה ,  נכנס כמחליף לשתי הדקות האחרונות ,  אך לא עזר לקבוצתו להשיג את השוויון .  אנטליהספור השלימה משחק שלישי ברציפות ללא ניצחון ותישאר במקום ה-11 עם 28 נקודות .
  *  אוהד לויטה שיחק 90 דקות בהפסד ר.ק.ס ואלוויק 2:0 לכרונינגן במחזור ה-23 בליגה ההולנדית .  שני השבדים ,  פרדריק סטנמן  ( 44 )  ואנדרס גרנקוויסט  ( 61 בפנדל )  כבשו את הצמד של הקבוצה מצפון הולנד לעיני כ-22 אלף צופים ,  דרק בוריחטר רק צימק בדקה ה-89 .  צ'רליסון בנשופ מר.ק.ס ספג צהוב שני בדקה ה-65 .  הקבוצה של השוער הישראלי ממשיכה לנעול את טבלת הארדביסי עם 12 נקודות בלבד וההפסד היום היה החמישי ברציפות וה-19 שלה העונה .  

שגרירים :  שתי דקות והפסד לבלילי
לאחר ההעפלה לחצי גמר הגביע ,  אנטליהספור הפסידה 2:1 לאסקיסחירספור .  לויטה שיחק 90 דקות בהפסד ר.ק.ס לכרונינגן

