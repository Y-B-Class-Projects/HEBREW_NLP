אבדן הכנסות של כמיליארד דולר לקמעוניות בצפון מזרח ארה"ב בשל מזג האוויר
חברת המחקר שופרטרק הודיעה כי תנועת הקונים היתה נמוכה מהצפוי בימים שלאחר חג המולד
השלגים והרוחות בצפון מזרח ארה"ב בסוף השבוע האחרון הביאו לאובדן הכנסות של כמיליארד דולר לקמעוניות באזור ,  לאחר שהקונים בחרו שלא לצאת לחנויות במהלך ימי החג שלאחר חג המולד - כך דיווחה חברת המחקר שופרטרק .  שופרטרק הדגישה כי ייתכן שמדובר בדחיית ההכנסות בלבד ,  ולא באבדנן.סופות השלגים חסמו כבישים והביאו לביטולן של טיסות בשדה התעופה של ניו יורק .  תנועת הקונים היתה נמוכה ב-11.2% מציפיותיה של חברת המחקר שופרטרק ביום ראשון ,  26 בדצמבר ,  ונמוכה ב-13.9% ביום שני שלאחריו .  שופרטרק דיווחה כי הכנסות הקמעוניות ממכירות בחודשים נובמבר-דצמבר צפויות להיות גבוהות ב-4% לעומת התקופה המקבילה ב-2009 ,  הודות למכירות חזקות בחודש נובמבר וב-23 בדצמבר - יום המאופיין בקניות רבות לקראת החגים .  ב-23 בדצמבר רכשו הצרכנים בארה"ב מוצרים בשווי כולל של 7.86 מיליארד דולר.שופרטרק הודיעה כי היא צופה שהקונים יגיעו לחנויות בימים הקרובים ,  ויערכו את הקניות באיחור מסויים .
 
אבדן הכנסות של כמיליארד דולר לקמעוניות בצפון מזרח ארה"ב בשל מזג האוויר
חברת המחקר שופרטרק הודיעה כי תנועת הקונים היתה נמוכה מהצפוי בימים שלאחר חג המולד

