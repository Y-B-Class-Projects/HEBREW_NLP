המו"ל דן דאור הלך לעולמו
המתרגם והעורך שייסד את הוצאת  " חרגול "  מת הלילה במפתיע בגיל 72 והותיר אחריו הוצאת ספרים אלטרנטיבית ועשרות ספרים שכתב ,  תרגם וערך
אבידה גדולה לעולם הספרות :  המוציא לאור ,  המתרגם והעורך דן דאור הלך לעולמו אמש  ( רביעי )  והוא בן 72 .  הלוויתו של דאור תיערך היום  ( חמישי )  בשעה 13:30 בבית העלמין ירקון .  
מעבר להיותו מתרגם ועורך בולט בעולם הספרות הישראלי ,  הקים דאור ב-1998 את הוצאת חרגול יחד עם יהונתן נדב .  יחד הפכו השניים את חרגול לאלטרנטיבה להוצאות הספרים הגדולות ועד היום יצאו בה כ-80 ספרים ,  על פי אתר ההוצאה הרשמי .  בשנת 2006 חתמה ההוצאה על הסכם שיתוף פעולה עם הוצאת  " עם עובד ",  במסגרתה המשיכה ההוצאה לפעול כהוצאה עצמאית .  
בנוסף ,  חיבר דאור שני מדריכי טיולים עם יגאל צור ,  אחד להודו ואחד לסין ,  ספר על המיתולוגיה הסינית ,  מדריך בישול סיני עם ישראל אהרוני והיה שותף לעריכת ספר על היחסים בין הפילוסופיה המזרחית למערבית ביחד עם בן עמי שרפשטיין ,  שלמה בידרמן ויואל הופמן .  דאור גם תרגם ספרים רבים ,  ביניהם  " ספר הדאו "  של לאו דזה  ( ביחד עם פרופסור יואב אריאל )  , " הדברים "  מאת ז'ורז' פרק , " ידיד האדמה "  מאת ת.ק בויל , " מר ורטיגו "  של פול אוסטר ו"מנהטן טרנפסר "  של ג'ון דוס פסוס  ( השניים האחרונים ,  ביחד עם אלי הירש )  .
  * עדכון ראשון :  30.12 ,  23:27

המו"ל דן דאור הלך לעולמו
המתרגם והעורך שייסד את הוצאת  " חרגול "  מת הלילה במפתיע בגיל 72 והותיר אחריו הוצאת ספרים אלטרנטיבית ועשרות ספרים שכתב ,  תרגם וערך

