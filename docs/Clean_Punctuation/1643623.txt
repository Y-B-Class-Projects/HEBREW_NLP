בקשה לאישור ייצוגית בסך 5.5 מיליארד שקל נגד גוגל ישראל :  פגעה בפרטיות הגולשים באמצעות גוגל באזז
התובעת :  העובדה שגוגל החליטה בימים האחרונים להגביל את אופן החשיפה מוכיחה כי פעולותיה היו שלא כדין
הפגיעה הנטענת בפרטיות הגולשים באמצעות הרשת החברתית גוגל באזז תעסיק מעכשיו כנראה לא רק את חברת גוגל אלא גם את מערכת המשפט :  היום הוגשה לבית המשפט המחוזי בירושלים בקשה לאישור תביעה ייצוגית נגד גוגל ישראל על סך 5.5 מיליארד שקל בטענה כי החברה פגעה בפרטיותם של צרכניה.עניינה של התביעה ,  נטען  " היא קבוצת אזרחים בישראל ,  אשר מנויים בחשבון המייל דרך הנתבעת באמצעות השירות gmail ,  ואשר קמו ביום אחד ומצאו כי פרטי האנשים עימם הם מנהלים קשר גלוי ו/או סודי ,  חשוף בפני כולי עלמא ,  וכל זאת ללא הסכמתם ובניגוד לחוק הגנת הפרטיות תשמ"א -1981  " .לטענת התובעת הייצוגית ,  גוגל ישראל  " ייחסה כל חשיבות לצרכנים וכל דאגתה היתה נתונה לרווחיותה והסתרת האמת ועל זה יהיה על הנתבעת לתת את הדעת ,  שכן לציבור הצרכנים אין עוד אימון בנתבעת ". התובעת ,  ג'ראיסי אמל ,  המיוצגת על ידי עו"ד האני טנוס ,  טוענת בבקשה כי היא בעלת חשבון אלקטרוני מסוג gmail דרכו היא שולחת הודעות , " זאת ביודעה כי תוכן ההודעות הינו חסוי ואינו ניתן לפרסום שלא בהסכמתה ".  אמל מציינת כי  " המיילים שהיא שולחת הינם רכושה הפרטי וכי האנשים איתם היא מתכתבת דרך הדואר האלקטרוני הם אנשים שאינה מעוניינת שייחשפו לכלל הציבור ,  וזאת ללא הסכמתה ". לטענת אמל ,  היא חשבה שהיא מקבלת מגוגל שירות אמין וחסוי ,  אלא שאז  " היא נחרדה לגלות כי פרטיה מופיעים ברשת באזז ללא ידיעתה וכי כל המעוניין יכול לגלות עם מי הוא משוחחת ו/או שולחת הודעות ו/או ממי היא מקבלת הודעות וכל זאת לא הסכמתה ו/או ללא קבלת כל היתר ממנה ".  גוגל ,  טוענת אמל , " בחרה לעשות את המתואר לעיל תוך פגיעה בפרטיות התובעת ,  וזאת בניגוד לחוק הגנת הפרטיות ולחוק הגנת הצרכן .  גוגל הפרה את כל הבטחותיה לעניין אי פרסום מידע שאין לה רשות להפיץ והפרה את כל כללי הבטיחות והפרטיות וכי הנתבעת מעולם לא גילתה כי היא הולכת לחשוף את כל הנתונים בפני כולי עלמא והדבר נעשה בחוסר תום לב ובניגוד לחוק ". התובעת מוסיפה כי העובדה שגוגל החליטה בימים האחרונים להגביל את אופן החשיפה ולתת לגולשים את האפשרות לבצע הליך של חסימה כדי שפרטיהם לא ייחשפו ברבים ללא הסכמתם לאחר שראתה את הנזק הרב שנגרם לגולשים ,  מוכיחה כי פעולותיה הסבו נזקים והיו שלא כדין .  לטענת אמל ,  הקבוצה שבשמה היא מגישה את התביעה מונה מאות אלפי אנשים .
 
בקשה לאישור ייצוגית בסך 5.5 מיליארד שקל נגד גוגל ישראל :  פגעה בפרטיות הגולשים באמצעות גוגל באזז
התובעת :  העובדה שגוגל החליטה בימים האחרונים להגביל את אופן החשיפה מוכיחה כי פעולותיה היו שלא כדין

