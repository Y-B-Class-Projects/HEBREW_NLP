 " הרנטגן ":  מאות מיליונים יוצאים מאי.די.בי לצדקות וחסד 
סרט תעודה שישודר הערב בערוץ 10 בוחן כיצד הגיע הרב יעקב איפרגן המכונה  " הרנטגן "  למעמדו כיועץ לבכירי עולם העסקים .  נוחי דנקנר : " אני אוהב את הרב ,  אנחנו חברים טובים "
  >  >   " אני חושב שזו הבמה הכי טובה לומר לידידנו נוחי ,  כולם מאוד גאים בך ומאוד סוגדים לך .  אני לא יודע אם אני יכול להגיד את המספרים ,  אני רק שומע ואני שומע על מאות מיליונים שיוצאים מאי.די.בי לכיוון צדקות ,  לכיוון מעשי החסד ;  ועל חבר צדקה נאמר 'צדקה תציל ממוות' "  - כך אומר הרב יעקב איפרגן ,  המכונה  " הרנטגן ",  על בעל השליטה בקבוצת אי.די.בי ,  נוחי דנקנר ,  בסרט תעודה שישודר הערב בערוץ 10 .  בסרט ,  שביימה אשת הטלוויזיה שרון כידון ,  נבחן האופן שבו הגיע הרב איפרגן למעמדו כיועץ לאנשי עסקים רבים בישראל . " הסרט אינו מתיימר להראות את כל הצדדים של התופעה ",  אומרת כידון . " זה סרט אישי שמביא הצצה נדירה לתופעה חברתית מרתקת ".  דנקנר ,  שמופיע בסרט ,  מספר על מערכת היחסים שלו עם הרב : " אנחנו חברים טובים ,  קרובים בעצם כבר 11 שנים .  אני אוהב את הרב ,  אני נהנה ממנו ,  מהחוכמה שלו ,  מהעצות שלו ,  מהניסיון שלו ,  מהדאגה שלו אלי ,  מהאכפתיות שלו אלי ואנחנו באמת חברים טובים ".  לדברי דנקנר , " לרב יש יכולות בתחומים שלאנשים מסוימים נראה שהם בלתי מובנים או שקשה להם להסביר אותם ,  אבל להרבה מאוד אנשים אחרים הם נראים טבעיים - מה שקוראים לו העל-טבעי .  יש אנשים שלא יגידו שזה על-טבעי ויש שיגידו שזה טבעי ,  ואני אחד מהם ".  סרט על האיש ולא על ענייניו הכספיים דנקנר הוא מאנשי העסקים הבולטים בישראל .  קבוצת אי.די.בי ,  שכוללת בין השאר את החברות שופרסל ,  סלקום ,  כלל ביטוח ,  נטוויז'ן וגולף ,  אחראית לכ-5% מהתוצר בישראל .  כידון נשואה לאיש הפרסום מודי כידון ,  שנחשב לידיד קרוב של דנקנר .  כידון הוא גם יו"ר איגוד חברות הפרסום .  בנובמבר האחרון ,  בכתבה של העיתונאי מיקי רוזנטל במסגרת התוכנית  " המקור "  שמשודרת אף היא בערוץ 10 ,  הובעה ביקורת על התנהלותו הכלכלית של הרב איפרגן .  לדברי כידון , " הסרט כלל לא נוגע בדיון אם יש לרנטגן יכולות מיסטיות או כיצד הוא מנהל את ענייני הכספים שלו ,  אלא מברר מיהו האיש ,  כיצד הוא עובד ומפענח את הצורך שלנו כבני אדם מתקדמים ושכלתניים להתחבר ברגעים מסוימים של כישלון או הצלחה לדמות שנתפשת בעינינו כדמות מעולם אחר ".  

" הרנטגן ":  מאות מיליונים יוצאים מאי.די.בי לצדקות וחסד 
סרט תעודה שישודר הערב בערוץ 10 בוחן כיצד הגיע הרב יעקב איפרגן המכונה  " הרנטגן "  למעמדו כיועץ לבכירי עולם העסקים .  נוחי דנקנר : " אני אוהב את הרב ,  אנחנו חברים טובים "
 
