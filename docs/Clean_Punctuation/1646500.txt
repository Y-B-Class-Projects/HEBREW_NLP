תל אביב סוגרת במינוס
סגירה שלילית באחד העם :  מדדי המניות יישרו קו עם אירופה ;  תל אביב 25 ירד 0.6%  .  הראל : " המגמה החיובית במניות עודנה קיימת ;  השוק מתמחר בחסר את כל האפיקים ובמיוחד את סקטור הבנקים "  
המסחר בבורסה בתל אביב הפגין חולשה בהתאם למגמה בשווקי אירופה .  כל זאת ,  לאחר פתיחה יציבה בבוקר לנוכח מגמה דומה אמש בוול סטריט .  מדד תל אביב 25 ירד 0.6% לרמה של 1,169.46 נקודות ומדד תל אביב 100 איבד 0.7% ונסגר ברמה של 1,102.78 נקודות .  מדד מניות הנדל"ן ירד 0.8% ומדד מניות הבנקים התממש ב-1.6% .  מחזורי המסחר הסתכמו היום בכ-1.63 מיליארד שקל ,  בהתאם לממוצע השנתי המקובל .  
שוק הכסף ננעל במגמה מעורבת לאחר שלא הגיב להחלטת בנק ישראל להותיר את הריבית ללא שינוי בפעם הנוספת ונפתח הבוקר ביציבות :  איגרות חוב שקליות ממשלתיות מסוג שחר והגלילים צמודי מדד ממשלתיים נסגרו תוך שינוים קלים של עד 0.1% לשני הכיוונים .  לעומת זאת ,  איגרות קונצרניות נסחרו במגמה מעורבת תוך ירידות קלות בעיקר בדירוגים נמוכים יותר :  מדד תל בונד 20 נסגר ללא שינוי לצד ירידה של 0.3% במדד תל בונד 40 .  
אורי רבינוביץ' ,  מנהל ההשקעות הראשי של הראל פיננסים ,  אמר היום בשיחת ועידה ליועצי השקעות כי המגמה החיובית באפיק המנייתי עודנה קיימת וכי בהראל בוחרים להיות חשופים לאפיק בשיעור גבוה יחסית .  להערכת ,  רבינוביץ' ,  השוק מתמחר בחסר את כל האפיקים בלי יוצא מן הכלל ,  ולתמחור הזול במיוחד זכה סקטור הבנקים .  בנוסף ,  רואים בהראל פוטנציאל בחשיפה למניות טכנולוגיה ,  דוגמת מגזר יצרני השבבים .  עם זאת ,  מזהים בהראל בתקופה האחרונה את סגירת הפערים מאוד משמעותית בין אג"חים קונצרניים לבין הממשלתיים ,  כך שמרווחים החדשים אינם מצדיקים נטילת הסיכון בהשקעה באפיק הקונצרני .  בהראל בוחרים ,  בתקופה זו ,  להחזיק פחות אג"חים קונצרניים אבל מדורגים נמוך יותר מאשר יותר קונצרניים המדורגים גבוה יותר .  
החוזים העתידיים על המדדים המובילים בארה"ב הצביעו ,  סמוך לשעת הסגירה בתל אביב ,  על פתיחת מסחר שלילית של עד 0.5% .  
שוק הנדל"ן האמריקאי יציג היום את מדד מחירי הבתים של קייס שילר לחודש דצמבר 2009 כאשר תחזית הקונסנזוס הינה ל-146.3 נקודות .  כל זאת ,  לאחר שחברת דירוג האשראי מודי'ס העריכה כי שווי הנדל"ן המסחרי בארה"ב קפץ באותו חודש בשיעור החד מעולם על רקע זינוק במספר העסקות .  מדד מחירי הנדל"ן המסחרי REAL-מודי'ס קפץ בדצמבר ב-4.1% לעומת חודש הקודם ,  הזינוק החודשי החד ביותר מאז החל להתפרסם המדד בתחילת שנת 2000 ,  ועלייה חודשית שנייה ברציפות .  
נגיד בנק ישראל החליט אתמול להותיר את הריבית במשק בחודש מארס ברמה של 1.25% .  החלטתו של בנק ישראל תואמת את ציפיות הכלכלנים שכמעט כולם העריכו שהריבית תישאר ללא שינוי .  אחת הסיבות המרכזיות להחלטה היא ירידה של 0.7% במדד המחירים לצרכן לחודש ינואר :  העלאת ריבית הינו כלי מרסן האינפלציה שבידי הנגיד ,  שכן ,  המדד הנמוך מייתר את הצורך בהעלאת ריבית בשלב זה .  
אמיר כהנוביץ' ,  כלכלן המקרו הראשי של כלל פיננסים ,  אמר בתגובה להחלטה כי  " אין ספק שמדובר באחת מהחלטות הריבית המשעממות ביותר שנראו פה מזה תקופה ארוכה ,  ולא פלא שכל החזאים העריכו שהיא לא תשתנה .  אם בעבר בנק ישראל היה חלוץ ומעניין ,  היום הוא מצטרף לרשימת הבנקים המרכזיים שתפקידם העיקרי מסתכם בלא לגעת כדי לא להרוס ,  כשכל המשתנים מצביעים לכיוון אחד ,  לעצור ".  כהנוביץ' מעריך שבנק ישראל לא ימהר לעלות ריבית גם בהחלטה הבאה .  
מדד מנהלי הרכש של בנק הפועלים וארגון מנהלי הרכש לחודש ינואר 2010 מצביע על המשך צמיחת המשק הישראלי .  מדד ינואר רשם עלייה של 1.3 נקודות אחוז לרמה של 65.1% ,  מרמה של 63.8% בחודש הקודם .  זהו החודש השמיני ברציפות בו המדד נמצא מעל רמת ה-50% ,  המבחינה בין התרחבות להתכווצות הפעילות במגזר היצרני .  רמת המדד היא בין הגבוהות שנמדדו עד כה ומרבית סעיפי המדד מראים על צפי להתרחבות .  
בתוך כך ,  היום יתפרסמו נתוני הדירות חדשות לחודש ינואר 2010 ונתון לגבי לינות במלונות תיירות באותו חודש .  
בנוסף ,  צפוי להתפרסם היום מדד אמון הצרכנים לחודש פברואר 2010 כאשר התחזית הכלכלנים מסתכמת ברמת 55 נקודות .  
אורמת טכנולוגיות ,  חברת הבת של אורמת תעשיות  ( 0.0%  ,  3166.0 )  הנשלטת על ידי משפחת ברוניצקי ,  תפרסם היום את תוצאותיה הכספיות לרבעון האחרון ולשנת 2009 כולה .  האנליסטים מצפים שתציג רווח של 0.314 סנט למניה ברבעון הרביעי .  בבית ההשקעות IBI חוזים כי תוצאות הרבעון הרביעי של החברה יהיו בינוניות ,  הן בשורה התחתונה והן בשורה העליונה .  וצופים כי תרשום הכנסות של 91 מיליון דולר לעומת הרבעון המקביל בו רשמה כ-95.5 מיליון דולר .  
שותפות חיפושי הנפט והגז ישראמקו  ( -3.11%  ,  59.2 )  הודיעה הבוקר כי התקשרה במסמך עקרונות  ( Term Sheet )  עם דויטשה בנק על פיו צפוי הבנק להעמיד לשותפות הלוואת גישור לצורך השקעתה בפיתוח פרוייקט  " תמר ",  בסכום של עד 350 מיליוני דולר ארה"ב ,  לתקופה של 36 חודשים .  ישראמקו מחזיקה ב-28.75% מהזכויות במאגרי הגז תמר ודלית .  
מניית טאואר  ( 0.23%  ,  577.3 )  צפויה לרכז עניין היום לאחר שזינקה אמש בוול סטריט בשיעור חד של כ-15% על רקע הערכות בית ההשקעות קרדן קפיטל כי החברה תעקוף את תחזיותיה .  בבית ההשקעות מוסיפים להעניק למניה המלצת  " קנייה "  עם מחיר יעד של 3 דולרים יומיים לפני פרסום דו"חות החברה .  
משפחת סמפוארנה האינדונזית מימשה אתמול את יתרת החזקותיה בחברת הביטוח הראל  ( -2.38%  ,  19700.0 )  .  סמפוארנה ,  שנכנסה להראל בשנת 2006 כאשר רכשה מניות ממשפחת המבורגר ומבנק דיסקונט  ( -0.7%  ,  847.0 )  ,  מימשה לפני כחודש מחצית מאחזקותיה ואתמול מכרה את המחצית הנותרת בהנחה של 3.5% על מחיר הסגירה של מניות הראל בבורסה .  היקף העסקה עמד על כ-400 מיליון שקל .  הפצת המניות בוצעה על ידי לידר שוקי הון  ( 1.54%  ,  1450.0 )  .  
סמייל 012  ( 0.37%  ,  9531.0 )  דיווחה לבורסה על התוצאות לרבעון האחרון 2009 ועל השנה כולה - והציגה עלייה בכל המדדים .  תוצאות הרבעון הרביעי של סמייל מראות על עלייה של 3% בהכנסות ,  לתוצאה של 305 מיליון שקל .  הרווח התפעולי של החברה זינק ב-89% לתוצאה של 58 מיליון שקל ,  וברווח הנקי עלתה החברה ל-60 מיליון שקל ,  שיפור בשיעור של יותר מפי 2 - כאשר ברבעון המקביל אשתקד עמד הרווח הנקי על 25 מיליון שקל .  
בבית השקעות אי.בי.אי מתחילים לסקור מניית מזור טכנולוגיות  ( 11.79%  ,  985.0 )  ,  המפתחת מכשור רפואי רובוטי ,  ברגל ימין תוך הענקת המלצת קנייה והצבת מחיר יעד ברמת 15.7 שקל .  באי.בי.אי רואים את מוצרי החברה כנמצאים ברמת בשלות גבוהה ,  ומעריכים כי שנת 2010 צפויה להוות שנת מפתח ותחילת שיווק של מוצרים האלו .  
בנק ירושלים  ( 0.43%  ,  721.1 )  דיווח היום על תוצאות הכספיות והציג דו"חות שנתיים חיוביים ,  המעידים על עלייה בהכנסות וברווח הנקי .  הכנסותיו של הבנק ממתן אשראי עלו ב-2009 ב-5.1% והסתכמו ב-180.5 מיליון שקל .  הרווח הנקי גדל ב-2009 ב-13.5% ל-58.7 מיליון שקל .  כל רווחי הבנק הן מפעולות שוטפות והבנק אינו מציג רווח או הפסד חד פעמיים .  הבנק הציג בכל 2009 תשואה של 10.2% על ההון שברשותו ,  בדומה לתשואה של 10.1% שהציג הבנק בשנת 2008 .  
חברת בריינסוויי  ( 0.33%  ,  1224.0 )  ,  הודיעה היום כי קיבלה אישור ועדת הלסינקי בבית החולים הדסה עין כרם לניסוי הבוחן השפעת שינויים בפעילות המוח האנושי על שינויים התנהגותיים .  אישור זה הינו תנאי הכרחי לתחילת עבודות ניסוי ומחקר בקרב בני האדם .  הניסוי צפוי להתחיל בשבוע הקרוב .  


תל אביב סוגרת במינוס
סגירה שלילית באחד העם :  מדדי המניות יישרו קו עם אירופה ;  תל אביב 25 ירד 0.6%  .  הראל : " המגמה החיובית במניות עודנה קיימת ;  השוק מתמחר בחסר את כל האפיקים ובמיוחד את סקטור הבנקים "  

