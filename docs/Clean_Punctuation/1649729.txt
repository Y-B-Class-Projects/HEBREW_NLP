השווקים המתעוררים הפכו למרכז עסקות מיזוגים ורכישות
השווקים המתפתחים הפכו למגנט לחברות בשווקים המפותחים המחפשות באופן נואש אפשרויות לצמיחה
חברות בשווקים מתעוררים רבים ,  מלאות במזומנים הודות לצמיחה המהירה ,  מחפשות הזדמנויות למיזוגים ורכישות .  בה בעת ,  חברות בשווקים המפותחים מחפשות באופן נואש אפשרויות לצמיחה ולא רואות הזדמנויות כאלה בשוק המקומי ,  לכן הן מפנות את ארנקיהן לשווקים המתעוררים.ביום שני האחרון הודיעה חברת הביטוח הבריטית פרודנשל ,  כי תרכוש את הנכסים האסיאתיים של ענקית הביטוח aig ,  בעבור 35.5 מיליארד דולר.עד כה השנה :  ענקית הטלקום ההודית בהארטי אירטל ,  הגישה הצעה בשווי 9 מיליארד דולר עבור הנכסים האפריקאיים של חברת זיין הכוויתית ;  רויאל דאץ' ,  הקימה מיזם משותף עם חברת האתנול קוזאן הברזילאית בשווי 12 מיליארד דולר ;  וחברת ריליינס אינדסטריז ההודית ,  תרכוש את חברת הכימיקלים לינדלבזל בעבור 14.5 מיליארד דולר.ישנם כלכלנים שטוענים כי שטף העסקות הוא חלק משינוי בסיסי בעולם העסקים .  השווקים המפותחים צפויים לרשום צמיחה קטנה בשנים הקרובות ,  השווקים המתפתחים - להם אוכלוסיה צעירה יותר וצרכנים בעלי תיאבון רב יותר ,  הפכו למגנט לחברות בשווקים המפותחים.ישנם מאידך ,  גם כאלה הטוענים שהשווקים המתעוררים נראו כבר מבטיחים בעבר ,  אך אכזבו ופגעו בחברות מערביות ובשווקים בעקבות  " הפתעות "  פוליטיות ,  חברתיות ופיננסיות - כמו משבר המטבע באסיה בשנות התשעים .
 
השווקים המתעוררים הפכו למרכז עסקות מיזוגים ורכישות
השווקים המתפתחים הפכו למגנט לחברות בשווקים המפותחים המחפשות באופן נואש אפשרויות לצמיחה

