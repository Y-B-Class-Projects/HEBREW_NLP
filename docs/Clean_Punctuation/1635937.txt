הניצחון של פול וולקר מחזיר אותו למעמדו כיועץ בכיר לנשיאים - מניקסון ועד אובמה
וולקר ,  שהיה יו"ר הבנק הפדרלי תחת ממשלות קרטר ורייגן ,  נושל מהתפקיד כשהתנגד לדה-רגולציה של רייגן ■ ביום חמישי האחרון כינה אותו הנשיא אובמה  " האיש הגבוה העומד מאחורי "  כאשר הכריז על כוונתו להגביל את גודל ופעילות הבנקים בארה"ב
הנשיא אובמה כינה אותו פשוט  " האיש הגבוה העומד מאחורי "  כאשר הכריז על כוונתו להגביל את גודל ופעילות הבנקים בארה"ב ביום חמישי האחרון ,  אך פול וולקר ,  בגובה 2.01 מטרים ,  שעל שמו ייקרא החוק החדש ,  הוא בעל היסטוריה צבעונית בלב קביעת המדיניות הכלכלית של ארה"ב.במהלך מסע הבחירות של אובמה ,  תיאר אותו אוסטן גוסלבי ,  אחד מיועציו הבכירים של אובמה , " איש ענק ,  גאון ,  נפלא ",  והוסיף כי  " כל עצה שלו מעניינת מאוד את הממשל ".  במשך כמה חודשים נראה היה שלא כך הוא הדבר ,  כאשר וולקר השמיע עמדותיו בפני הקונגרס ,  בפני הצוות הפוליטי של אובמה ובפני כל מי שהיה מוכן לשמוע  אך לא נענה .  מעמדו כיועץ מוביל הושב על כנו בעת ההכרזה בשבוע שעבר.וולקר נולד בניו ג'רזי ב-1927 .  את לימודיו האקדמיים השלים בפרינסטון ,  הרווארד ,  ובית הספר למנהל עסקים בלונדון .  הוא שימש כסגן שר האוצר של הנשיא ניקסון ,  בתקופה בה פורקה מערכת ברטון וודס והדולר הופרד מהזהב  חוויה שגרמה לו להעלות ספקות בנוגע ליתרונות מטבעות הנסחרים חופשית.אך התפקיד שחתם את מעמדו היה כיו"ר הבנק הפדרלי ,  תפקיד שניתן לו ב-1979 על ידי הנשיא קרטר .  הוא קיבל לידיו כלכלה במשבר ,  והוטלה עליו המשימה של התגברות על האינפלציה המפלצתית שהתפרצה בעקבות משברי הנפט של שנות ה-70' .  עד 1981 ,  הוא העלה את הריבית לשיעור מדהים של 20% .  המדיניות הובילה למחאות רבות ,  אך בסופו של דבר נתפסה כמוצלחת ,  והנשיא רייגן מינה אותו מחדש לתפקיד.ב-1987 הוחלף וולקר באלן גרינספן ,  שכונה בוול סטריט  " המאסטרו ",  כיוון שלמרות הצלחת המדיניות המוניטרית של וולקר ,  הוא היה ספקן לגבי תוכניתו של רייגן לפרוס את הרגולציה על המגזר הפיננסי  מטרה שגרינספאן אימץ בהתלהבות.מאז שנפלט מהבנק הפדרלי ,  וולקר גוייס לעתים קרובות כיד המייצבת בעתות משבר ,  הן על ידי חברות והן על ידי ממשלות .  הוא כתב דו"ח על התנהלויות בלתי תקינות בתכנית נפט-תמורת-מזון של האו"ם בעיראק .  כאשר חברת ראיית החשבון ארתור אנדרסון עמדה על סף קריסה בעקבות שערוריית אנרון ,  היא שכרה אותו כיועץ במאמץ אחרון  ( שכשל )  להציל את שמם הטוב.אובמה הציב אותו בשנה שעברה בראש המועצה המייעצת להתאוששות כלכלית של הנשיא - היועץ החיצוני הבכיר ביותר לממשל .  בניגוד לאחרים בצוות של אובמה ,  וולקר הוא יועץ שאינו אחד מאנשי וול סטריט ,  ואף מתח עליה ביקורת חריפה .  האחרים - שר האוצר טימותי גייתנר וראש המועצה הכלכלית הלאומית ,  לארי סאמרס - קרובים ברוחם לבנקאי ההשקעות.אך להערכת מקורבים לממשל ,  מאז הוא נדחק לשוליים ,  כשאוזנו של הנשיא קשובה יותר לשר גייתנר ,  ולסאמרס ,  בוגר ממשל קלינטון שנמנה למעשה עם מי שביטלו את חוק גלאס-סטיגל ,  שמנע מבנקים מסחריים לבצע פעולות מסחר מסוכנות.וולקר ,  לעומת זאת ,  הוביל את הקריאה להחזרת ההפרדה בין בנקאות מסחרית לקמעונית ,  ואמר ל"ניו יורק טיימס "  בראיון נדיר בשנה שעברה : " אני לא דופק על שולחנות כל הזמן ,  אבל אני מביע את דעתי ".  נראה שבשבוע שעבר ,  הוא זכה סוף-סוף בויכוח.ספר שפורסם באחרונה על ידי העיתונאי האמריקאי צ'רלס מוריס העניק את הכבוד הראוי לתבונתו של וולקר ,  כאשר הציב אותו ביחד עם שני המשקיעים הידועים ,  וורן באפט וג'ורג סורוס ,  וכינה אותם  " חכמי השבט ".  אם אובמה יצליח להעביר את הצעת החוק בקונגרס ,  הכלכלן החביב יזכה להנצחה ב"חוק וולקר ". 

הניצחון של פול וולקר מחזיר אותו למעמדו כיועץ בכיר לנשיאים - מניקסון ועד אובמה
וולקר ,  שהיה יו"ר הבנק הפדרלי תחת ממשלות קרטר ורייגן ,  נושל מהתפקיד כשהתנגד לדה-רגולציה של רייגן ■ ביום חמישי האחרון כינה אותו הנשיא אובמה  " האיש הגבוה העומד מאחורי "  כאשר הכריז על כוונתו להגביל את גודל ופעילות הבנקים בארה"ב

