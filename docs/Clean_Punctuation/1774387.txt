אושרה ההתקשרות עם מגישי  " ערב חדש "
 רונן ברגמן ,  מיה בנגל וטלי ליפקין שחק יוכלו להמשיך להגיש את  " ערב חדש "  עד סוף יוני 2011 ,  כך אישר משרד האוצר ,  אך המכרז לתפקידים ייצא עד מרץ
אחרי דן מרגלית ,  אושרה ההתקשרות של הטלוויזיה החינוכית עם שלושת מגישי  " ערב חדש "  הנוספים - ד"ר רונן ברגמן ,  מיה בנגל וטלי ליפקין שחק - עד סוף יוני 2011 בהליך פטור ממכרז .  לאחר מכן הטלוויזיה החינוכית תיאלץ לקיים הליך מכרזי .
 בתחילת החודש אישרה ועדת הפטור של הטלוויזיה החינוכית את קיומו של הליך התקשרות פטור ממכרז עבור שלושת המגישים למשך שנת 2011 כולה .  כאשר בשבוע שעבר העביר יאיר טל ,  סגן בכיר לחשב הכללי ,  מכתב ליריב נחמה ,  יו"ר ועדת הפטור ,  הסתייגות להחלטת המכרז ,  וביקש לקבוע כי ההתקשרות בהליך הפטור ממכרז תאושר עד ה-1 במרץ ,  כאשר עד למועד זה תתבקש הטלוויזיה החינוכית לבחור את המגישים בהליך מכרזי .  
בהסתייגותו ציין טל כי  " ביצוע הליך התיחור עבור התקשרות דן מרגלית הוכיח שגם בהליך תחרותי ,  שלא במסגרת פטור ממכרז ,  ניתן לתת מענה לכל דרישות האיכות ושיקול דעתה המקצועי של הטלוויזיה החינוכית ,  ולכן איננו מוצאים שום נימוק משכנע לפיו יש להעדיף את הליך ההתקשרות בפטור ממכרז על פני הליך תחרותי "  עוד כתב טל כי  " על פי החלטת ועדת המכרזים ,  מתכוונת הטלוויזיה החינוכית לבצע הליך תחרותי לבחירת מנחה גם עבור העונה הבאה של התוכנית 'תיק תקשורת' .  לפיכך איננו רואים מקום להחריג את ההתקשרות עם יתר מנחי 'ערב חדש' מחובת קיומו של הליך תחרותי ,  פתוח ושיוויוני ". 
מהטלוויזיה החינוכית נמסר בתגובה : " לטלוויזיה החינוכית יש היתר להעסיק את מנחי 'ערב חדש' ללא תיחור עד ה-30.6.2011 .  לאחר מועד זה הטלוויזיה החינוכית תבצע הליכים תחרותיים על פי שיקול דעתה המקצועי ". 
ממשרד האוצר נמסר : " אושר פטור ממכרז להעסקת שלושת המנחים הנוכחיים עד לחודש יוני 2011 כאשר במהלך תקופה זאת תערוך הטלוויזיה החינוכית הליך תחרותי לבחירת מנחים לתוכנית ערב חדש לפי קריטריונים שיוגדרו על ידה .  כמובן שגם המנחים הנוכחיים ,  כמו כל מועמד אחר ,  יוכלו להגיש את מועמדותם במסגרת הליך זה ". 

אושרה ההתקשרות עם מגישי  " ערב חדש "
 רונן ברגמן ,  מיה בנגל וטלי ליפקין שחק יוכלו להמשיך להגיש את  " ערב חדש "  עד סוף יוני 2011 ,  כך אישר משרד האוצר ,  אך המכרז לתפקידים ייצא עד מרץ

