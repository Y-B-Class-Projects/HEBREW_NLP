הפעם זה אמיתי :  פייזר תאפשר מכירת ויאגרה חוקית באינטרנט בישראל
האתר יעלה כניסיון להילחם במכירות התרופה המזוייפת באינטרנט ולהקל על מבוכת הרוכשים להגיע לבית המרקחת
חברת התרופות  ,  יצרנית ומשווקת ויאגרה הקימה אתר אינטרנט למכירה חוקית של ויאגרה בישראל ,  זאת במטרה לנסות ולהילחם במכירות הבלתי חוקיות של הכדור ברשת .  החברה הודיעה על השקת אתר אינטרנט ראשון מסוגו בישראל ,  אשר יאפשר רכישת ויאגרה מקורית דרך האינטרנט מבתי מרקחת מורשים.מהחברה נמסר כי  " אמנם הקלדה מהירה של המילה 'ויאגרה' במנועי החיפוש מעלה עשרות אתרים המציעים  " ויאגרה מקורית ללא מרשם ",  אך מעטים יודעים כי בכל המקרים מדובר בוויאגרה מזויפת .  זוהי הפעם הראשונה שבה ניתן לרכוש תרופת מרשם דרך האינטרנט מבתי מרקחת באישור ופיקוח משרד הבריאות ". עוד נמסר כי מטרת הקמתו של האתר לפתור את מבוכת הרוכשים ,  שלעיתים מעדיפים שלא לגשת לבית המרקחת ולרכוש תרופה שפותרת בעיית אין אונות .  באתר ,  www.original-pill.co.il ,  יכוונו הרוכשים לבתי מרקחת אינטרנטיים שם יוכלו להזמין ויאגרה מקורית תוך סריקה או שליחה בפקס של מרשם רופא .  התשלום יבוצע באמצעות כרטיס אשראי . " תוך 48 שעות מרגע ההזמנה הויאגרה תגיע לבית הרוכש באמצעות שליח ובמעטפה דיסקרטית "  מתחייבת החברה.חברת פייזר מנסה להילחם בתופעת הזיופים של אחת התרופות ש"זוכות "  לכמות מכירות גבוהה במיוחד של תרופות מזוייפות .  לשם כך היא נעזרת בשבב האלקטרוני rfid עליו מקודד מספר ייחודי המאפשר זיהוי אריזה מקורית .  כמו כן ,  שידרגה החברה את אריזות התרופה באמצעות מדבקת זיהוי מיוחדת.מאז השקתה בשנת 1998 ניתנו למעלה מ-230 מיליון מרשמים לויאגרה ,  ליותר מ-35 מיליון גברים ברחבי העולם .
 
הפעם זה אמיתי :  פייזר תאפשר מכירת ויאגרה חוקית באינטרנט בישראל
האתר יעלה כניסיון להילחם במכירות התרופה המזוייפת באינטרנט ולהקל על מבוכת הרוכשים להגיע לבית המרקחת

