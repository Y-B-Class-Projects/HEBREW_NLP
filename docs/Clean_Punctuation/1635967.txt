עשור של חוסר יציבות בתיירות :  ב-2009 ירד מספר לינות התיירים בארץ בכמיליון לעומת שנת 2000
בין הסיבות :  מבצע עופרת יצוקה והמשבר הכלכלי ;  ב-2008 נרשם שיא העשור עם 10 מיליון לינות
מספר הלינות שהזמינו תיירים בישראל ב-2009 היה נמוך בכמיליון לעומת כמות ההזמנות בשנת 2000 .  כך מעלים נתוני הלשכה המרכזית לסטטיסטיקה המסכמים את העשור במלונות .  שנת השיא במספר לינות התיירים הייתה 2008 שבה יותר מ-10 מיליון לינות ;  שנת השפל הייתה 2002 ,  בה נרשם כרבע ממספר התיירים שבשנת השיא.ב-2009 נרשמה ירידה בשיעור 20% במספר לינות התיירים לעומת 2008 .  הירידה נבעה ,  ככל הנראה ,  מביטולים שנרשמו עקב העלייה במתיחות הביטחונית בתקופת עופרת יצוקה ומהמשך המיתון הכלכלי בעולם .  הירידה ברבעון האחרון של 2009 מול אותה תקופה ב-2008 היתה מתונה יותר ( 7% )  .  במספר הכניסות של תיירים לארץ ב-2009 נרשמה ירידה מתונה יותר של 11% בהשוואה ל-2008.לעומת התנודות במספר לינות התיירים ,  אופיין העשור ביציבות בלינות הישראלים .  ב-2000 נרשמו 9.9 מיליון לינות ישראלים ,  וב-2009 - 11.8 מיליון .  בתקופות של משבר בתיירות הנכנסת ,  המלונות השיקו תוכניות מיוחדות לקהל הישראלי .  כך הגיע מספר לינות הישראלים בשנת 2002 לשיא של 12 מיליון ,  בהשוואה לשנים הקודמות ,  ובשנת 2006 אף נרשם שיא חדש .  ההסבר לכך הוא כי בזמן מלחמת לבנון השנייה  ( יולי-אוגוסט 2006 )  רבים מתושבי הצפון שהופגז בקטיושות מצאו מקלט במלונות במרכז ובדרום הארץ .  אלפים מתושבי הצפון התארחו במלונות בתשלום מינימאלי ואפילו בחינם .  בינואר 2009  ( עופרת יצוקה בעזה )  המלונות קלטו בצורה דומה תושבים מהדרום .  דווקא ב-2008 שהייתה שנת שיא עבור התיירות הנכנסת ,  היה מספר לינות הישראלים במלונות נמוך יחסית .  מספר הלינות הכולל  ( תיירים וישראלים )  במלונות בשנת 2009 הסתכם בכ-20 מיליון - ירידה של 8% בהשוואה ל-2008.11.8 מיליון לינות היו של ישראלים  ( עלייה של 3% )  ,  ועוד 8.1 מיליון לינות היו של תיירים   ( ירידה של 20% )  .  לינות התיירים היוו כ-41% מסך כל הלינות במלונות .  מספר חדרי המלון עלה בעשור האחרון מ-45 אלף ל-47 אלף בלבד ,  בעוד בעשור שלפניו הגידול היה מרשים יותר - מ-31 אלף ל-42 אלף .  תפוסת החדרים ,  שהיתה כ-60% בתחילת העשור ,  ירדה לממוצע של 45% בשנות השפל 2001-2003 ,  אך עלתה בהדרגה בשנים 2004-2008 והגיעה ל-66% בשנת השיא 2008 .  בשנת 2009 שבה וירדה ל-60% כמו בתחילת העשור .
 
עשור של חוסר יציבות בתיירות :  ב-2009 ירד מספר לינות התיירים בארץ בכמיליון לעומת שנת 2000
בין הסיבות :  מבצע עופרת יצוקה והמשבר הכלכלי ;  ב-2008 נרשם שיא העשור עם 10 מיליון לינות

