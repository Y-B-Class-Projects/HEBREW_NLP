אלסטום הצרפתית והקמ"ג יקימו מיזם להשקעות בקלינטק 
ישקיעו 1.5 מיליון דולר בחברה שתוקם עם גפן השקעות ביומד ;  אלסטום תחזיק 50% מהמניות ובזכות ראשונים למסחור הטכנולוגיות
 >  >  ענקית האנרגיה הצרפתית אלסטום וחברת רותם תעשיות - הזרוע העסקית של הקריה למחקר גרעיני  ( קמ"ג )  - יקימו מיזם משותף להשקעות בתחום הקלינטק בישראל .  מדובר במרכז להקמה ,  ליווי והשקעה במיזמים טכנולוגיים בתחום האנרגיות הנקיות ,  שאותו יקימו בשיתוף חברת גפן השקעות ביומד ,  בעלת הזיכיון בחממה הטכנולוגית את"י שבאשקלון .  זאת ,  במסגרת היוזמה הממשלתית לקידום האנרגיות המתחדשות בנגב .  לפי מזכר ההבנות שנחתם בין הצדדים ,  תחזיק אלסטום ב-50% ממניות החברה ,  כשגפן תחזיק ב-30% ורותם בניהולו של דן פאר ,  ב-20% מהמניות .  אלסטום ורותם ישקיעו בחברה 1.5 מיליון דולר למשך שלוש שנות פעילותה הראשונות - עם אופציה להארכת ההתקשרות בשלוש שנים נוספות .  המרכז צפוי לפעול בתוך כשנה .  במזכר ההבנות נקבע כי לאלסטום תינתן אופציה להפעלת זכות ראשונים לבחינת מסחור הטכנולוגיות בהן ישקיע המיזם - בתנאים שייקבעו בהמשך .  גפן כבר פנתה אל משרד המדען הראשי לאישור שיתוף הפעולה במסגרת החממה ונענתה כי המיזם יאושר בתנאי שהחממה תישא לבדה בחובות כלפי המדען הראשי .  ואולם ,  לא ברור עם המיזם יוקם לבסוף במסגרת החממה או כחברה נפרדת .  נשיא אלסטום ישראל ,  נסים זווילי ,  אמר אתמול כי אלסטום החלה לבחון את תחום הקלינטק בישראל לפני כשנה בעקבות ביקור צוות המו"פ העולמי של הקבוצה בישראל . " חיפשנו אחר שותפים פוטנציאלים .  רותם פנו אלינו ,  וזה נראה לנו הרכב מעניין ",  אמר זווילי .  מדובר בכניסה נוספת עבור אלסטום לתחום הקלינטק בישראל לאחר שרכשה לפני כמה חודשים כ-10% ממניות חברת המתקנים הסולאריים ברייטסורס אנרג'י האמריקאית-ישראלית .
 
אלסטום הצרפתית והקמ"ג יקימו מיזם להשקעות בקלינטק 
ישקיעו 1.5 מיליון דולר בחברה שתוקם עם גפן השקעות ביומד ;  אלסטום תחזיק 50% מהמניות ובזכות ראשונים למסחור הטכנולוגיות

