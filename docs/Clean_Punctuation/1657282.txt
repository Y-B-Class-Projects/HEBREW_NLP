שטייניץ ברח
דקות בודדות לפני הצבעת הממשלה על גורלו של חדר המיון בבית החולים ברזילי נאלץ שר האוצר לנטוש את החדר בשל  " התחייבויות קודמות ".  לנו נותר רק לנחש שמדובר במחויבות שלו לראש הממשלה נתניהו ,  הקודמת למחויבות שלו לאוצר ,  לקופת המדינה ולכספי הציבור
 >  >  ביום ראשון ,  בזמן שברק אובמה העביר בבית הנבחרים האמריקאי רפורמה היסטורית במערכת הבריאות בארה"ב - העביר בנימין נתניהו ,  בישיבת ממשלת ישראל ,  רפורמה על מיקומו של חדר המיון בבית החולים ברזילי באשקלון .  בעוד הרפורמה של נשיא ארה"ב זכתה לכל הסופרלטיבים במחנה הדמוקרטי בארה"ב ולגינויים במחנה הרפובליקאי השמרני - רפורמת נתניהו זכתה לגינויים בלבד ,  מכל צד .  נתניהו - שהעביר את החלטת חדר המיון בממשלה ברוב דחוק ,  11 שרים בעד 10 נגד ו-2 נמנעים - ראה ,  נבהל ,  ברח והורה על בדיקה חוזרת של כל העניין .  שישה שרים נעדרו מההצבעה :  שר האוצר יובל שטייניץ ,  המשנה לראש הממשלה סילבן שלום ,  שר המשפטים יעקב נאמן ,  השר לאיכות הסביבה גלעד ארדן  ( יליד ותושב אשקלון עד לפני כמה שנים )  ,  בוגי יעלון ובנימין בן אליעזר .  שרים שנעדרים מהישיבה ,  יש לציין ,  יכולים להצביע באמצעות פתק - אבל כל השישה ויתרו על האפשרות הזאת .  במשרד האוצר התקשו להסביר את התנהלותו של שטייניץ .  עלות העברתו של חדר המיון היא 135 מיליון שקל מכספם של אזרחי ישראל .  כשר אוצר ושומר קופת המדינה ,  היה שטייניץ צריך להיות ראשון המתנגדים להצעת נתניהו-ליצמן להעתקת חדר המיון .  הוא היה צריך לזרוק את ראש הממשלה ואת סגן שר הבריאות מכל המדרגות ולצעוק בכל רמקול ציבורי : " השתגעתם ?  לזרוק סתם ככה 135 מיליון שקל מכספי ציבור ?  ".  אבל לא שטייניץ .  רק באחרונה התנגד שטייניץ לתוכניות משרד ראש הממשלה לרפורמה רבתי בכבישים וברכבות בטענת  " אין לי ".  ביום ראשון ,  כשהיה ברור כי המדינה עומדת לזרוק לרוח 135 מיליון שקל ,  הוא קם ועזב את הישיבה דקות בודדות לפני ההצבעה ,  בתקווה שאיש מהעתונאים לא ישים לב .  ואולם ההצבעה הוכיחה כי שומר הקופה הציבורית הוא טירון פוליטי .  אם היה מצביע נגד - הוא היה מכשיל את הצעת נתניהו-ליצמן וקונה את עולמו בציבור .  בסופו של יום ,  גם נתניהו היה מודה לו .  אלא ששטייניץ נהג בשלומיאליות ,  בניגוד לקוד האתי של שרי האוצר ובניגוד לעמדת כל צמרת משרדו .  למה הוא נהג כך ?  מכיוון שהמחויבות שלו לראש הממשלה קודמת למחויבות שלו לאוצר .  מכיוון שהנאמנות שלו לפטרון שלו עיוורת .  רק שני שרי ליכוד הצביעו עם נתניהו - בני בגין וישראל כץ .  שטייניץ ,  כמו כץ ,  מצביע תמיד עם ראש הממשלה .  שישה שרי ליכוד - הרוב - הצביעו נגד :  גדעון סער ,  לימור לבנת ,  יוסי פלד ,  יולי אדלשטיין ,  מיכאל איתן ודן מרידור .  אין זה סוד כי שטייניץ רואה עצמו מועמד לתפקיד ראש הממשלה אחרי נתניהו .  זוהי הסיבה שהוא מרבה להתראיין בעניינים מדיניים .  גם סער רואה עצמו מועמד לתפקיד ,  אך בניגוד לשטייניץ ,  הוא נוקט לא פעם עמדות עצמאיות ,  למורת רוחו של נתניהו .  כך היה בדיוני התקציב בשנה שעברה ,  בדיונים על גירוש ילדי העובדים הזרים ובהצבעה על בית החולים באשקלון .  כך מבסס סער את מעמדו הציבורי ואת מעמדו בליכוד .  לשטייניץ יש כנראה עוד מה ללמוד .  מהאוצר נמסר בתגובה כי שטייניץ התנגד תחילה להסדר ,  אך בעקבות ההסכמות עם סגן שר הבריאות החליט להסיר את ההתנגדות .  עוד נמסר כי עיקר הנטל הכספי בפרשת חדר המיון הוטל על משרד הבריאות ולא על האוצר ,  וכן כי לשר האוצר היו התחייבויות קודמות .
 
שטייניץ ברח
דקות בודדות לפני הצבעת הממשלה על גורלו של חדר המיון בבית החולים ברזילי נאלץ שר האוצר לנטוש את החדר בשל  " התחייבויות קודמות ".  לנו נותר רק לנחש שמדובר במחויבות שלו לראש הממשלה נתניהו ,  הקודמת למחויבות שלו לאוצר ,  לקופת המדינה ולכספי הציבור

