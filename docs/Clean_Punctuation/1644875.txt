חיסול אל מבחוח :  החשודים ברשימת האינטרפול
הארגון המשטרתי הבינלאומי פרסם רשימה המכילה את 11 חברי החוליה החשודים בחיסול בכיר חמאס מחמוד אל מבחוח בדובאי .  עד עתה לא הוצא צו מעצר בינלאומי ל-11
 ( צילום :  רויטרס ,  עריכת וידאו :  רן צימט ) 
האינטרפול ,  הארגון המשטרתי הבינלאומי ,  פרסם היום  ( חמישי )  את רשימת המבוקשים הרשמית של הארגון ובה נכללים גם 11 חברי החוליה החשודים בחיסול בכיר חמאס מחמוד אל מבחוח בדובאי .  הפרסום מגיע יומיים לאחר שמשטרת דובאי הגישה בקשה רשמית להוצאת צווי מעצר נגד החשודים .  
לפי הדיווח בעיתון הבריטי ה"גרדיאן ",  ה-11 מבוקשים בחשד של  " פשעים נגד חיים ובריאות ".  עד עתה לא הוצא נגד ה-11 צו מעצר בינלאומי והם נכללים ברשימת  " פרסום אדום "  של מבוקשים .  המשמעות של  " צו אדום "  היא סיוע למשטרות מקומיות ,  שמאפשר לפרסם ברחבי העולם את פרטי החשוד עם בקשה שהמבוקש ייעצר ויוסגר .  
באתר האינטרפול מופיעות תמונותיהם של כל החשודים בביצוע החיסול ,  אך כל פרטיהם מוגדרים כלא ידועים ,  מלבד שמם והמגדר שלהם .  על פי האתר ,  משטרת דובאי היא זו שביקשה את הצו .
 בתוך כך ,  מפקד משטרת דובאי אמר היום כי האינטרפול צריך להוציא צו מעצר נגד ראש המוסד מאיר דגן ,  אם יתגלה שהארגון עומד מאחורי חיסול בכיר חמאס מחמוד אל מבחוח
מוקדם יותר דווח כי משטרת דובאי שוקלת למשוך את צווי המעצר הבינלאומיים נגד החשודים בחיסול בכיר החמאס מוחמד אל מבחוח לאחר שהגיעו למסקנה כי המוסד היה מעורב באירוע .  בראיון שהתפרסם הלילה בעיתון  " גאלף ניוז ",  היוצא לאור באיחוד האמירויות ,  אמר מפקד משטרת דובאי הגנרל דאחי חלפאן תמים כי  " יהיה זה כמעט בלתי אפשרי לעצור את הרוצחים אם הם יימצאו בישראל .  כל הפרטים מעידים על מעורבות המוסד ".  תמים הוסיף כי  " מהחקירה שניהלנו עולה שהמוסד מעורב ברצח אל-מבחוח .  אנו מעריכים ב-99 אחוזים שהמוסד עומד מאחורי החיסול ,  אם לא 100 אחוזים שאכן מדובר במוסד ".  
בבריטניה נפגשו היום שגריר ישראל רון פרושאור עם שר החוץ הבריטי דיוויד מיליבינד .  בתום הפגישה התייחס מיליבנד לשימוש בדרכונים בריטיים במהלך החיסול בדובאי : " רצינו לתת לישראל הזדמנות לחלוק איתנו מה שהם יודעים ואנו מצפים שישתפו איתנו פעולה .  הבהרנו לשגריר כמה חמור ורציני העניין וביקשנו שיעביר את המסר הזה לממשלתו בישראל ".  מיליבנד צפוי להיפגש ביום שני בבריסל עם שר החוץ אביגדור ליברמן .  בלשכתו של ליברמן אומרים כי הפגישה נקבעה לפני זמן רב בלי קשר לאירועים האחרונים .
 עדכון ראשון :  16:44

חיסול אל מבחוח :  החשודים ברשימת האינטרפול
הארגון המשטרתי הבינלאומי פרסם רשימה המכילה את 11 חברי החוליה החשודים בחיסול בכיר חמאס מחמוד אל מבחוח בדובאי .  עד עתה לא הוצא צו מעצר בינלאומי ל-11

