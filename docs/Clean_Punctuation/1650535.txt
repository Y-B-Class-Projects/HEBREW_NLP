מותק ,  המנכ"ל השתגע
תחקיר עיתונאי טוען שמנכ"ל פייסבוק מארק צוקרברג הפר פרטיות של גולשים ברשת החברתית ,  וקרא תכתובות אי-מייל של מתחריו
חשבתם שרק לכם יש גישה לתיבת המייל השוכנת בחשבון הפייסבוק שלכם ?  תחשבו שוב .  מסתבר שהתכתובות שלכם חשופות לבעלי עניין .  ולא מדובר בהאקרים למיניהם ,  אלא דווקא לאנשים מתוך חברת פייסבוק עצמה .  ואם גם זה לא מספיק  לא מדובר סתם בעובדי חברה מן השורה ,  אלא במנכ"ל החברה עצמו  מארק צוקרברג .  אתר BusinessInsider.com מפרסם סדרת כתבות תחקיר על פייסבוק ,  בהן הוא מאשים את צוקרברג בהפרת פרטיות גולשים .
 לדברי המגזין ,  בשנת 2004 חדר המנכ"ל לתיבת דואר פייסבוקית של כתב מעיתון הסטודנטים של אוניברסיטת הרווארד ,  מכיוון שגילה שמתוכננת כתבה עליו .  במקרה אחר חדר לתיבה של יריבים עסקיים שלו ,  גם כן מהרווארד ,  לאחר שאלו האשימו אותו שבהקמת פייסבוק הוא גנב ,  למעשה ,  רעיון שלהם .  ב- BusinessInsider טוענים כי צוקרברג נכנס לחשבונות המשתמשים בעזרת פרטי לוגין להם הייתה לו גישה כעובד החברה ,  וקרא תכתובות מייל פרטיות כדי ללמוד על מהלכי יריביו .  עוד טוען המגזין כי המנכ"ל נהג בבריונות כלפיי חשבונות של מתחריו מהרווארד  ( שהפעילו את רשת ConnectU )  בכך שפרץ לחשבונותיהם בפייסבוק ,  שינה הגדרות פרטיות שונות ואף ניטרל חלק מהחשבונות .
 פייסבוק סירבה להגיב לטענות BusinessInsider וציינה שמדובר בגורמים  " המעוניינים לשכתב את ההיסטוריה המוקדמת של פייסבוק או להביך את מרק צוקרברג עם טענות ישנות ". 

מותק ,  המנכ"ל השתגע
תחקיר עיתונאי טוען שמנכ"ל פייסבוק מארק צוקרברג הפר פרטיות של גולשים ברשת החברתית ,  וקרא תכתובות אי-מייל של מתחריו

