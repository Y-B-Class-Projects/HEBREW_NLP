מי הם השורדים של התפוצצות הבועה ?  קניות ,  פרסום ותשובות לגולשים
יש גם חברות אינטרנט שהוקמו בתקופת הבועה והצליחו לעבור את המשבר ■ בדיקת TheMarker מעלה כי 57 חברות טכנולוגיה שהוקמו במילניום הקודם עדיין פעילות ,  גם אם חצי מהן לא פועלות בכלל ■ חלקן אף זכו באקזיט מכובד ■ בין השורדות :  שופינג.קום ,  קסמבה ,  נטק
על אף שמאות חברות אינטרנט ישראליות נסגרו ,  יש גם כאלה שהצליחו לעשות זאת בגדול ולצאת לאקזיט ,  ויש כאלה שהצליחו לשרוד את השנים הקשות ופעילות עד היום - וגם זו נחשבת הצלחה מאחר ומדובר בתוחלת חיים של יותר מעשור .  מבדיקת themarker עולה כי 57 חברות טכנולוגיה ישראליות שנוסדו לפני 2000 נחשבות עדיין פעילות ,  אולם כמחצית מהן כבר לא פועלות כלל ,  על אף שלא נסגרו רשמית .  הנה כמה דוגמאות לאקזיטים הבולטים ולחברות פעילות .  שופינג.קום אתר שופינג.קום ,  שפיתח טכנולוגיה לתחום השוואות המחירים ,  הוא ההצלחה הגדולה ביותר שידעה סצנת האינטרנט הישראלית להוציא .  החברה הוקמה ב-1997 על ידי אמיר אשכנזי ונחום שרפמן ז"ל בשם דיל טיים ,  התמזגה ב-2003 עם epinions הקנדית ואז שינתה את שמה לשופינג.קום .  ב-2005 נמכרה שופינג.קום ל-ebay תמורת 634 מיליון דולר .  למרות האקזיט המוצלח ,  לחברה בהחלט לא היתה התחלה חלומית .  על אף השקעות גדולות שנעשו בחברה בסוף שנות ה-90' ,  התפוצצות הבועה הביאה לצמצומים חדים בדיל טיים .  המצב היה גרוע עד כדי כך שהיא אפילו שקלה סגירה בשלב מסוים .  ההצלחה המאוחרת יותר של שופינג.קום נבעה מהטכנולוגיה הייחודית שפיתחה ,  שידעה לספק מענה לצורך בסיסי של הגולשים .  החברה פיתחה אלגוריתמים שיודעים לקחת כמות מאוד גדולה של מידע לא ממוין ולא מסודר ,  לאנדקס אותו ולאפשר חיפוש אוטומטי שלו על ידי הגולשים ברשת .  באוקטובר 2004 יצאה החברה ,  אז בראשות המנכ"ל דן ציפורין ,  להנפקה בנאסד"ק וגייסה 144 מיליון דולר לפי שווי של 414 מיליון דולר .  ביוני 2005 החליטה ebay לרכוש אותה.קוויגו קוויגו היא אחת מחברות הסטארט-אפ הישראליות שנוסדו בשלהי בועת הדוט.קום והפכו גם כן להצלחה גדולה .  ב-2007 רכשה אותה aol תמורת 363 מיליון דולר .  קוויגו נוסדה ב-2000 על ידי עודד יצחק וירון גלאי .  האחרון נמצא כיום בסטארט-אפ חדש אותו ייסד בשם אאוטבריין .  החברה פיתחה שני מוצרים מרכזיים לשוק הפרסום באינטרנט .  המוצר הראשון מאפשר לאתרי אינטרנט לשלב את קטלוג המוצרים שלהם במנועי חיפוש .  המוצר השני של החברה מאפשר קישור מסחרי בהתאם לתחומי העניין של הגולש .  הטכנולוגיה של החברה יודעת לנתח ו"להבין "  תוכן של דף באופן אוטומטי ,  ולהציג פרסומות רלוונטיות לפי תחומי העניין המרכזיים באותו עמוד .  לא תמיד הכל הלך חלק עבור קוויגו .  בשנים הראשונות ,  לאחר התפוצצות בועת הדוט.קום ,  רשמה קוויגו הכנסות מעטות וסבלה מקשיים בגיוסי הון פרטיים .  התפנית אירעה באוגוסט 2003 ,  בו חתמה קוויגו על הסכם עם יאהו לאספקת שירותי חיפוש מבוססי תוכן עבור חברת הפרסום המקוון של יאהו - אוברצ'ר .  רלג'נס בנובמבר 2006 ענקית האינטרנט האמריקאית aol הודיעה כי היא רוכשת את חברת הסטארט-אפ רלג'נס  ( relegence )  ,  העוסקת בפיתוח מנוע חיפוש בזמן אינטרנט ומתמחה בשוק הפיננסי .  היקף העסקה לא פורסם ,  אך ההערכה בזמנו היתה שמדובר בסכום הנע בין 50 ל-100 מיליון דולר .  רלג'נס נוסדה ב-1999 בשם enow על ידי עידו סגל ואריק קופלמן .  החברה העסיקה בזמנו כ-60 עובדים וגייסה כסף אך ורק מקרנות הון סיכון אמריקאיות .  במהלך חייה של החברה הושקעו בה כ-20 מיליון דולר .  המשקיעים בחברה ,  זכו לאקזיט לא רע - פי 3 ,  פחות או יותר ,  על הכסף .  הטכנולוגיה של רלג'נס אפשרה לחברות ,  למוסדות ולגופים עסקיים אחרים - בעיקר מהתחום הפיננסי - לשגר מידע וחדשות מאינספור מקורות ובמגוון שפות ,  היישר ללקוחות הקצה ,  בתוך פחות משנייה אחת מהרגע שהמידע והחדשות הללו פורסמו .  קסמבה חברת האינטרנט קסמבה הוקמה ב-1999 ,  והושקעו בה 3.5 מיליון דולר בלבד .  היא נמכרה ביוני 2007 ללייב פרסון האמריקאית בעבור 40 מיליון דולר .  קסמבה עסקה באספקת ייעוץ מקוון ממומחים לצרכנים שמועבר ברשת דרך צ'אט בזמן אמת לצרכנים .  היא הוקמה על ידי ארתור פורר ,  ינון אקסל ואופיר וייסברג ב-2000 .  השלושה שמו לב שלא מעט גולשים נתקלים בבעיות טכניות בנוגע להפעלת מוצרים שונים ,  אבל אין להם אפשרות לקבל תמיכה אונליין ברשת .  התחלה היתה מבטיחה .  היזמים גייסו מיליון דולר מחברת ההימורים המקוונת 888 שבבעלות האחים אבי ואהרון שקד ומשפחת בן-יצחק ,  ויצאו לדרך ,  אבל לאחר זמן מה החלו הקשיים .  משבר הנאסד"ק פרץ וקסמבה לא הצליחה להתרומם .  בראיון קודם ל-themarker אמר אקסל : " בקופה לא היה כסף וההכנסות הגיעו למאות דולרים לחודש בלבד ".  האחים שקד החליטו לוותר על האחזקות שלהם בקסמבה ולהימנע מהשקעות נוספות .  וייסברג פרש מהחברה ובקסמבה נותרו שניים :  פורר ואקסל ,  שבשנים הקשות הפעילו אותה מהבית .  דווקא מאז החברה הלכה וצמחה - הכנסות של אלפי דולרים לחודש ויותר ,  מיליוני גולשים ,  ובסופו של דבר - המכירה ללייב פרסון .  answers.com הסיפור של חברת אנסרס.קום  ( answers.com )  ,  שמציעה תשובות לשאלות גולשים ,  משקף היטב את האבולוציה העסקית שעבר עולם האינטרנט .  החברה נוסדה ב-1999 בשם גורונט ועברה לא פחות מארבעה שינויים באסטרטגיה העסקית .  ב-2009 נראה שהיא עולה על דרך המלך .  לפי חברת המחקר קומסקור ,  האתר של החברה דורג בספטמבר האחרון במקום ה-13 בארה"ב מבין האתרים המובילים .  גם אתר נוסף של תאגיד אנסרס ,  וויקי אנסרס ,  זוכה לעניין הולך וגובר מצד הגולשים .  אנסרס.קום נסחרת בבורסת amex .  ההכנסות שלה במהלך שלוש שנים האחרונות גדלות והולכות - מ-7 מיליון דולר ב-2006 ל-14 מיליון דולר ב-2008 .  החברה רשמה הפסדים לאורך השנים אבל מצליחה לצמצם אותם וברבעון האחרון רשמה הפסד מזערי של 69 אלף דולר .  דוטומי דוטומי נוסדה ביולי 2000 על ידי יאיר גולדפינגר ,  נער הפלא דאז ממייסדי icq .  לגולדפינגר חברו אייל שיף ,  טל ברנוח ותמיר קוך - קבוצה של יזמי היי-טק ותיקים .  החברה פיתחה פלטפורמת תקשורת ,  המאפשרת לחברות ולמותגים להעביר מסרים שיווקיים אישיים וישירים מתוך מערכות השיווק וה-crm של החברה אל שטחי הפרסום באינטרנט .  החברה גייסה עד היום 17 מיליון דולר ולפי גורם המעורה בחברה  " הולך לה מצוין ".  היא פעילה כיום בעיקר בארה"ב ,  שם היא מרחיבה את נתח השוק שלה .  בישראל היא סגרה פעילות לפני כמה שנים .  איי-בלאסטר איי-בלאסטר היא בין המועמדות החזקות לתואר  " החברה המצליחה ביותר של האינטרנט הישראלי "  מדור בועת הדוט.קום .  החברה נוסדה ב-1999 .  כיום ,  עשור אחרי ,  היא עומדת לצאת להנפקה בנסאד"ק ויש לה מכירות של עשרות מיליוני דולרים בשנה .  איי-בלאסטר היא ספקית של פתרונות ושירותים לניהול קמפיין מקוון ,  עבור סוכנויות פרסום ומפרסמים .  הפתרונות שלה מאפשרים ללקוחות לנהל קמפיינים בערוצי מדיה שונים ,  ובהם ברשת האינטרנט ,  ברשתות הסלולר ובמשחקי מחשב .  במארס 2007 גייסה החברה 30 מיליון דולר ,  אחד הגיוסים הגדולים לאותה השנה .  החברה רווחית מאז 2002 .  המודל העסקי של החברה הוא תשלום לפי שידור הפרסום וחשיפות לבאנרים ,  כאשר כלי הניהול והמעקב ניתנים בחינם .  המתחרה העיקרית של החברה היא דאבל קליק האמריקאית .  נטקס עוד חברה שנמצאת בשוק האינטרנט למעלה מעשור היא נטקס של היזם הצעיר אביב רפואה שנוסדה ב-1998 .  נטקס מפתחת טכנולוגיות חיפוש באינטרנט בשפה טבעית ומערכות פרסום ממוקדות הקשורות לחיפוש בעולם האינטרנט והסלולר .  היא מעניקה זכיונות להפעלת שירותי החברה במדינות שונות בעולם ,  וב-2006 אף יצאה להנפקה בבורסת תל אביב ,  וגייסה 3.6 מיליון דולר לפי שווי של 6.9 מיליון דולר .  למרות שהיא הרבה מאוד זמן קיימת היא עדיין מחכה לפריצה הגדולה באמת שלה .  הבעיה של נטקס היא שפעילותה השוטפת אינה מצליחה לייצר מזומנים .  הכנסות נטקס עלו ברבעון השלישי של 2010 ב-1% ל-1.68 מיליון שקל אך החברה ממשיכה להציג הפסד תפעולי :  הפסד זה גדל ב-32% לעומת הרבעון המקביל והסתכם ב-2.3 מיליון שקל .  בשורה התחתונה ,  הפסידו בעלי המניות של נטקס 2 מיליון שקל לעומת הפסד של 1.7 מיליון שקל ברבעון המקביל .  בתשעת החודשים הראשונים של 2009 הפסידה נטקס תפעולית 5.5 מיליון שקל ובכל 2008 רשמה הפסד תפעולי של 7.3 מיליון שקל .
 
מי הם השורדים של התפוצצות הבועה ?  קניות ,  פרסום ותשובות לגולשים
יש גם חברות אינטרנט שהוקמו בתקופת הבועה והצליחו לעבור את המשבר ■ בדיקת TheMarker מעלה כי 57 חברות טכנולוגיה שהוקמו במילניום הקודם עדיין פעילות ,  גם אם חצי מהן לא פועלות בכלל ■ חלקן אף זכו באקזיט מכובד ■ בין השורדות :  שופינג.קום ,  קסמבה ,  נטק

