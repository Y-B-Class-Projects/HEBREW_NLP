לחץ בבאר שבע ?  ברקת בחנה את הזרים מהיציע
במועדון מעריכים שהבעלים חוששת שהמאמן שוב מיהר בהחתמת הזרים : " אלונה לא כספומט ".  מליקסון לא התאמן
הלחץ בהפועל באר שבע עולה מדרגה :  הבעלים אלונה ברקת הגיעה היום  ( שלישי )  לצפות באימון הקבוצה מהיציע ,  לאחר שהמאמן גיא עזורי נתן הוראה להחתים באופן רשמי את הקשר הגינאי מוחמד אדמו .  גורמים במועדון סיפרו היום כי ברקת הייתה מעוניינת לבחון מקרוב את הזרים החדשים ,  אדמו וג'יימס ביסו ,  שכבר סיכם את תנאיו ועדיין לא ברור האם ישתייך לקבוצה הבוגרת או לקבוצת הנוער .  כזכור ,  אדמו שוחרר מהקבוצה בשל פציעה ,  חזר לארץ וסיכם בקבוצה והיום הוא חתם על חוזה רשמי . " אלונה לא כספומט ",  הבהיר גורם בהפועל באר שבע , " עזורי שחרר כבר חלק מהזרים העונה ,  הוא חושב לשחרר את גלארסה ,  הבלמים לא פוגעים .  אי אפשר להחליף כאן זרים כל חודשיים ".  שחקנים בקבוצה טענו כי זאת הפעם הראשונה שברקת עוקבת בדריכות כזאת אחרי הקבוצה במשחק אימון .  לאחר האימון היום קיימה הנהלת הקבוצה ישיבה בה דנה על מצב הקבוצה .  בין היתר ,  עסקו החברים בנושא החתמת הזרים .  הקשר מאור מליקסון לא התאמן היום בטענה שהוא סובל ממתיחה קלה בשריר הירך האחורי .  

לחץ בבאר שבע ?  ברקת בחנה את הזרים מהיציע
במועדון מעריכים שהבעלים חוששת שהמאמן שוב מיהר בהחתמת הזרים : " אלונה לא כספומט ".  מליקסון לא התאמן

