הנדל"ן בהונג קונג ממשיך לפרוח :  קבלנית נדל"ן מכרה בסוף השבוע 900 דירות ב-540 מיליון דולר
מחירי הבתים בהונג קונג עלו ב-29% ב-2009 ;  הממשלה ניסתה לרסן את העליות במס על מכירת נכסים יקרים
שוק הנדל"ן בהונג קונג ממשיך לפרוח :  סאן הונג קאי פרופרטיז ,  קבלנית הנדל"ן הגדולה בעולם במונחי שווי שוק ,  הצליחה למכור בסוף השבוע האחרון 900 דירות בהונג קונג ,  בסכום כולל של 4.2 מיליארד דולר הונג קונגי  ( 540 מיליון דולר ) .הדירות נמכרו במחיר ממוצע של 7,480 דולר למ"ר ,  הרבה מעל המחיר הממוצע ששילמו רוכשי דירות בהונג קונג לפני שנה ,  אשר עמד על 4,156 דולר למ"ר - כך לפי בלומברג .  מחירי הבתים בהונג קונג עלו ב-29% במהלך 2009 ,  מה שעורר חששות מכך שמתפתחת בועת נדל"ן בעיר .  בסתיו האחרון מכרה חברת הנדל"ן הנדרסון לנד דיוולופמנט ,  דירת שישה חדרים במחיר של 439 מיליון דולר הונג קונגי  ( 56.6 מיליון דולר )   מחיר שיא עבור בתים באסיה.לפי נתוני חברת הנדל"ן סנטליין ,  מי שמניע את מרבית הפעילות הם לקוחות מסין ,  אשר מהווים 20% ממכירות בתי המגורים היוקרתיים בהונג קונג .  ואולם העליות במחירי הבתים אינן צפויות להמשך לנצח ,  ומומחי נדל"ן טוענים כי בקרוב יתחילו המחירים להתמתן . " תיקון צפוי להתרחש בנקודה כלשהי .  קצב עליית מחירי הנדל"ן בהונג קונג בוודאי יאט ב-2010 ",  אמר ג'סטין צ'יו ,  בכיר בחברת צ'יונג קונג הולדינגס ,  לבלומברג.כדי למתן את הזינוק בשוק הנדל"ן ואת פעילות הספקולנטים ,  הטילה באחרונה הממשלה בהונג קונג מס מיוחד על מכירה של נכסים ששוויים מעל ל-2.7 מיליון דולר .  עם זאת ,  המכירות האחרונות ,  כמו זו של סאן הונג קאי פרופרטיז ,  מצביעות על כך שבשוק הנדל"ן כנראה לא מתרשמים מהמס .
 
הנדל"ן בהונג קונג ממשיך לפרוח :  קבלנית נדל"ן מכרה בסוף השבוע 900 דירות ב-540 מיליון דולר
מחירי הבתים בהונג קונג עלו ב-29% ב-2009 ;  הממשלה ניסתה לרסן את העליות במס על מכירת נכסים יקרים

