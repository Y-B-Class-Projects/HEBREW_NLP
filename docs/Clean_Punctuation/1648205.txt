נסטלבאום נגד שקלאר :  תגובת הרשות
ברשות השידור טוענים כי החקירה שערך משה נסטלבאום בנוגע להשכלתו של מנכ"ל הרשות נועדו להפעיל עליו לחץ .  שתי תלונות הוגשו לפרקליטות המדינה
הנהלת רשות השידור הגישה לנציבות שירות המדינה שתי תלונות נגד עורך  " יומן "  משה נסטלבאום .  באחת התלונות נטען כי התחקיר אותו ערך נסטלבאום אודות השכלתו של מנכ"ל הרשות מוטי שקלאר נועדה להפעיל עליו לחץ .  התלונה השנייה מתייחסת להנחיית אירועי שבתרבות על ידי נסטלבאום ללא אישור ממנהליו ותוך אירוח גורמים פוליטיים לשם קידום ענייניו .  לטענת גורם ברשות השידור ,  נסטלבאום מנחה את האירועים כבר שנים ארוכות אולם רק לאחרונה הגיעו הוכחות לכך ולכן עתה הוגשה התלונה .
 משה נסטלבאום הגיש לפני עשרה ימים עתירה לבית הדין האזורי לעבודה בירושלים נגד העברתו מתפקידו .  נסטלבאום טען כי הדחתו נבעה מהתחקיר שהוא עורך על אי דיוקים לכאורה בקורות החיים שהגיש שקלאר טרם מינויו למנכ"ל הרשות .  טרם התקבלה החלטה בעתירה זו .
 משה נסטלבאום מסר בתגובה : " יש לי קרוב ל-20 שנה אישורים בתיק האישי מחמישה מנכ"לים שונים של רשות השידור וכדאי שאת הזמן שמקדיש מוטי שקלאר להתנכלות אישית לאדם שחשף פרטים על השכלתו ,  הוא יקדיש למציאת תעודת הבגרות שאותה הוא הבטיח להמציא לפני יותר מעשרה ימים לועדת ביקורת המדינה של הכנסת .  הספינים של שקלאר לא יעזרו ". 
מהועדה לביקורת המדינה נמסר כי מוטי שקלאר לא נדרש להציג לועדה מסמכים המעידים על השכלתו .  מרשות השידור נמסר : " הנהלת רשות השידור אינה מגיבה לנושאים שבינה לבין עובדיה באמצעות התקשורת ,  במיוחד כשמדובר בענייני משמעת ".  טרם התקבלה תגובת נציבות שירות המדינה .
 
נסטלבאום נגד שקלאר :  תגובת הרשות
ברשות השידור טוענים כי החקירה שערך משה נסטלבאום בנוגע להשכלתו של מנכ"ל הרשות נועדו להפעיל עליו לחץ .  שתי תלונות הוגשו לפרקליטות המדינה

