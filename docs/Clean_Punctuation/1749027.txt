וולוו תחשוף מתחרה לגולף
החברה השוודית מתכננת קומפקטית משפחתית ב-2012 על בסיס הקופה המסוגננת C30 .  עוד בפיקנטריה - רכב פנאי קומפקטי
וולוו תחשוף בעוד פחות משנה ,  מכונית משפחתית חדשה המבוססת על פלטפורמת ה-C30 .  הבשורה העממית יצאה מפיו של מנכ"ל וולוו סטיבן ג'ייקובי שצוטט בכלי-התקשורת בגרמניה באומרו כי  " המכונית תפותח מקרביה של ה-C30 ,  כאשר הגולף של פולקסווגן עומדת לנגד עינינו ".  הודעה כזאת לא הייתה זוכה להתייחסות נרחבת ,  אלמלא הידיעה שג'ייקובי ניהל בשנים עברו מספר חטיבות בקונצרן הגרמני ,  ולכן יש בדבריו יותר מתחזית מעורפלת .  
ה-C30 מיוצרת בבלגיה מאז 2006 ומשווקת בגרסת 3 דלתות .  בחזיתה מנועי בנזין ודיזל  ( כולל גרסת דרייב-E ,  הידידותית לסביבה )  והיא נשענת על פלטפורמת פורד פוקוס .  לאכזבתם של השוודים ,  היא מעולם לא הצליחה להתברג כפי שרצו מתכנניה בקבוצת הפרמיום הקומפקטית ,  וזאת בגלל ניהול כושל של הסדרה ,  וכן בגלל דחייה קריטית בזמן החשיפה שלה אל מול מהתחרות :  כמעט 10 שנים לאחר שאודי הציגה את ה-A3 .  
במטה השוודי מספרים כי על אף השיוך לקונצרן ג'ילי הסיני שרכש הזיכיון לאחרונה מפורד ,  חטיבת העיצוב תשמר את הסממנים הסקנדינביים של היצרנית ב-C30 המשפחתית . " העיצוב יהיה מאוד לא גרמני .  אנחנו לא מנסים להדמות לב.מ.וו ,  אלא לחפש כיוונים שורשיים יותר בדמות מכונית אלגנטית ושימושית ",  הוסיף המנכ"ל .  המכונית תיחשף לראשונה במהלך 2011 ,  לכאורה בתערוכת הרכב בפרנקפורט .  מטבע הדברים ,  הצלחתה בסגמנט הכי סוער בעולם תלויה רבות בתמחור .
 בוולוו מתכננים במקביל גם רכב פנאי חדש ,  כך לפחות טוען דאג ספאק ,  מנכ"ל וולוו בצפון ארה"ב .  מדובר בכלי-רכב בקבוצת הקרוסאוברים הקומפקטיים היכן שמשווק ה-X1 של ב.מ.וו ,  וגם כאן מציינים כי יבוסס על המשפחה הקרובה  ( XC-60 )  .  
נקודת המפתח תהיה אופן מיצובו בין מכוניות הסטיישן של וולוו  ( שרושמות דעיכה בעשור האחרון )  לבין המשפחתיות הגדולות . " ננסה לשווק רכב פנאי שתפור לפילוסופיית סדרת ה-XC ".  מועד השקתו אינו ידוע ,  אולם סביר כי וולוו לא תחזור על טעויות העבר ותשאף לקדם את חשיפתו .
 
וולוו תחשוף מתחרה לגולף
החברה השוודית מתכננת קומפקטית משפחתית ב-2012 על בסיס הקופה המסוגננת C30 .  עוד בפיקנטריה - רכב פנאי קומפקטי

