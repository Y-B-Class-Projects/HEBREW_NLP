פורסם צו הייבוא המקביל
החל מה-7 באפריל ניתן יהיה לרכוש רכב חדש גם מסוכני משנה אשר יעמדו בתנאי הצו שמפרסם משרד התחבורה
משרד התחבורה מפרסם היום  ( ראשון )  את נוסח צו היבוא המקביל ,  המתיר לייבא לישראל כלי רכב חדשים באופן מסחרי על ידי מי שאינם היבואנים הרשמיים  ( סוכני משנה )  .  אלה במסגרת הוראות נוהל חדשות של צו הפיקוח על מצרכים ושרותים של יבוא .  בנוהל מפורטים דרישות הייבוא ,  תקינה ושירותי תחזוקה ,  מלאי חלפים ,  מוסך שרות מרכזי ,  אחריות לשנתיים לפחות וכן דרישות והליך ביצוע קריאות לתיקון  ( Recall )  .
 הצו החדש שייכנס לתוקפו ב-7 באפריל ,  מייד לאחר חג הפסח ,  יתיר לראשונה שיווק מסחרי בישראל של כלי-רכב חדשים על ידי סוכני משנה  ( עד שלושה מותגים לכל סוכן )  פרט ליבואנית הרשמית .  הצו קובע מי רשאי להיות סוכן משנה ומה התנאים שעליו לעמוד בהם .  כך למשל ,  עליו להגיש בנוסף לטופס הבקשה ורישיונות העסק גם תוכנית בקנה מידה 1:100 ובה תיאור שטח בית המסחר ,  מיקומו ,  דרכי הגישה אליו וכדומה וכן חוזה המעיד כי שטח זה יהיה בחזקתו לתקופה של 12 חודשים לפחות לתחום המסחר המבוקש .  יש לציין כי על הסוכן המורשה להעסיק מנהל מקצועי בעל וותק של חמש שנים לפחות בסחר בתעבורה .  לא פחות חשוב ,  עליו להחזיק בהון עצמי של עשרה מיליון שקלים וכן שמונה מיליון שקלים צמודים למדד שיועמדו כערבות למשך 3.5 שנים  ( הערבות תחודש בכל שלוש שנים )  .
 בעניין בית המסחר ,  עליו לכלול שטח מינמלי של 200 מ"ר כאשר מדובר במכוניות או חצי מכך אם מדובר בכלים דו-גלגליים וכך בתחומים נוספים כמו סחר בחלקי חילוף וכדומה .  יש לציין כי סוכן משנה המעוניין לעסוק בשני תחומים ,  יהיה חייב לעמוד בשתי הדרישות .  כך למשל בדוגמה לעיל ,  300 מ"ר לפחות .
 עוד מכתיב הצו כי על סוכן המשנה לעמוד בקשר מול הסוכן המורשה בחו"ל בחוזה לשנתיים לפחות .  על הסוכן המורשה להחזיק בהרשאה מטעם יצרניות הרכב הרלוונטיות לסחור בתוצרתן במדינות הקהילה האירופית או בארה"ב במשך שלוש שנים לפחות קודם לחתימת ההסכם עם הסוכן בישראל .  כמו כן ,  תנאי להתקשרות עימו הוא מכירת 2,000 מכוניות לפחות בשנה הקודמת להסכם .
 במשרד התחבורה שמחים על המהלך שעשוי לשנות את פני שוק הרכב החדש בישראל . " מדובר בבשורה הגדולה ביותר לצרכן הישראלי לאחר שנים רבות של ניסיונות להוציא את המהלך לפועל ",  כך מוסר שר התחבורה ישראל כץ .
 
פורסם צו הייבוא המקביל
החל מה-7 באפריל ניתן יהיה לרכוש רכב חדש גם מסוכני משנה אשר יעמדו בתנאי הצו שמפרסם משרד התחבורה

