כתבת ידיעות בוושינגטון נעצרה בחשד לגידול מריחואנה
אורלי אזולאי ובעלה ,  כתב רשת CBS נעצרו לאחר שבחיפוש שעשתה המשטרה בביתם נמצאו צמחי מריחואנה גדלים בחצר .  אזולאי : " הפרסומים בעניין הם חסרי שחר "
 אורלי אזולאי ,  כתבת ידיעות אחרונות בוושינגטון ובעלה ,  הווארד ארנשטיין ,  כתב של רשת CBS ,  נעצרו בשבת בבוקר בחשד לעבירות סמים לאחר שבחיפוש שעשתה המשטרה בביתם אשר בצפון מערב וושינגטון ,  נמצאו צמחי מריחואנה גדלים בחצר ,  כך מדווח אתר הוושינגטון פוסט .  
 המשטרה הוציאה צו חיפוש לבית בעקבות מידע אנונימי שהעביר אחד השכנים .לדברי השוטרים בבית נמצאו 11 צמחי מריחואנה בוגרים ושש שקיות המכילות כ55 גרם מריחואנה .  
אזולאי ,  מוותיקות הכתבים בידיעות אחרונות ,  משמשת שליחת העיתון בבירה האמריקאית כבר 14 שנה .  כמו כן דיווחה אזולאי ממדינות עוינות כגון אפגניסטן ,  פקיסטן ולבנון .
 אורלי אזולאי מסרה בתגובה :  הפרסומים בעניין הם חסרי שחר .  הנושא נופח מעבר לכל פרופורציה ,  והדברים יתבהרו בהמשך .  אתמול לאחר בירור קצר בבית המשפט שוחררנו  בעלי ואני - ללא כל ערבות וללא תנאים מגבילים .  מיותר לציין כי לי באופן אישי אין כל קשר לנושא מריחואנה בכל צורה שהיא .
 

כתבת ידיעות בוושינגטון נעצרה בחשד לגידול מריחואנה
אורלי אזולאי ובעלה ,  כתב רשת CBS נעצרו לאחר שבחיפוש שעשתה המשטרה בביתם נמצאו צמחי מריחואנה גדלים בחצר .  אזולאי : " הפרסומים בעניין הם חסרי שחר "
 
