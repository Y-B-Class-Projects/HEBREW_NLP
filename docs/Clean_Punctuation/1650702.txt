נדחתה תביעה נגד רשת אנגלו סכסון בגין מכירת דירות בפלורידה
בית המשפט המחוזי דחה תביעה של 11 מיליון שקל נגד אנגלו סכסון שהגישו 50ישראלים שרכשו דירות בפלורידה ,  בגין כישלון הפרויקט ששיווקה במדינה
 >  >  שופט בית המשפט המחוזי בתל אביב ,  בנימין ארנון ,  דחה את תביעתם של 50 רוכשי דירות ישראלים בפרויקט lake marion golf reasort בפלורידה ,  ששווק בישראל בסוף שנות ה-90 על ידי רשת אנגלו סכסון וסניף אנגלו סכסון תל אביב .  התובעים שהגישו את התביעה ב-2002 תבעו מאנגלו סכסון ו-14 נתבעים נוספים 11 מיליון שקל ,  בגין הצגת מצג שווא ,  הטעיה וחוסר תום לב במשא ומתן .  התובעים טענו כי במהלך השנים 98'-99' פירסמה הרשת מודעות בעיתונות בישראל לשיווק הפרויקט ,  וכי מרבית הנתונים העובדתיים שהוצגו לרוכשים הפוטנציאליים במסגרת חוברות המידע והעלונים שחילקה הרשת היו מופרכים .  התובעים טוענים כי בין השנים 99'-2001 התפתו לרכוש בתים בפרויקט בפלורידה לשם השכרתם על בסיס קבוע .  לדברי התובעים ,  בפועל היחידות שנרכשו כמעט ואינן מושכרות ,  ועלויות האחזקה גבוהות בהרבה מההכנסות .  לטענת התובעים ,  בין היתר הובטח להם כי הצפי לתפוסה הוא כ-70%-80% מהשנה השנייה - עובדה שלטענת התובעים היא מופרכת .  עוד טענו בתביעה כי בעוד מרחק הנסיעה בין הפרויקט לאטרקציות בעיר אורלנדו שהוצג על ידי הנתבעים הוא חצי שעה בלבד ,  הסתבר כי מרחק הנסיעה בפועל הוא שעה .  מגרש הגולף והאגם הסמוכים לפרויקט ,  שהציגו המשווקים ,  התגלו לטענת התובעים כמוזנחים במיוחד .  התביעה הוגשה כנגד 14 נתבעים ,  בהם יזמית הפרויקט חברת lake marion ,  בעלי השליטה בה ,  אמנון גולן שהיה בעבר מנכ"ל אוניברסיטת תל אביב ,  היזם האמריקאי ריצ'רד דאונפורט ,  ואנגלו סכסון תל אביב ,  ששימשה לטענת התובעים מתווכת ונציגת היזמים .  מפסק הדין של השופט ארנון עולה ,  כי לא הוכח כי מצגי הנתבעים בקשר לפרויקט היוו הטעיה של התובע .  השופט דחה את טענת התובעים וציין את  " דבר קיומם של מספר אירועים שלא היו בשליטת הנתבעים ,  ואשר גרמו לשינוי קיצוני במחירי השוק ".  בין היתר ציין ארנון את הירידה הכללית בשיעורי ההשכרות בפלורידה משלהי שנת 2000 עד 2001 ,  אליה הצטרפו אירועי 11 בספטמבר 2001 .  כתוצאה מאירועים אלה פקד משבר חריף את ענף התיירות בארצות הברית ,  ולכך היתה השפעה על מצב ההשכרות של היחידות בפרויקט .  בכל הנוגע לטענת התובע בעניין האפשרות להפיק בעתיד רווחים מרכישת היחידות ,  קבע בית המשפט כי דברי שבח בפרסומת ביחס להצלחתו הצפויה של פרויקט מקרקעין הם עניין מקובל ולא ניתן לראות בהם משום הטעיה של הרוכש - וכי תחזיות עתידיות ביחס לאפשרות להפיק רווחים מרכישת נכס מקרקעין שלא נתממשו אינן יכולת להוות עילה לביטול החוזה .  בנוסף קבע בית המשפט כי כל המצגים נעשו בידי הנתבעים לאחר שנקטו אמצעים סבירים על מנת לבחון את נכונותם ,  וכי הנתבעים פעלו בתום לב .  כאמור ,  בעקבות הנימוקים דחה בית המשפט את התביעה ,  וחייב את התובע בתשלום הוצאות בסך 70 אלף שקל לנתבעים .  יזמית הפרויקט ומנהליה יוצגו במסגרת התביעה על ידי עוה"ד גל פיינגולד ואלון מגן ממשרד קנטור ,  אלחנני ,  טל ושות' .  אנגלו סכסון תל אביב ובעליה בשעתו יוצגו על ידי עורך הדין אורי קוזלובסקי .
 
נדחתה תביעה נגד רשת אנגלו סכסון בגין מכירת דירות בפלורידה
בית המשפט המחוזי דחה תביעה של 11 מיליון שקל נגד אנגלו סכסון שהגישו 50ישראלים שרכשו דירות בפלורידה ,  בגין כישלון הפרויקט ששיווקה במדינה

