איך תפגע הפחתת הזכויות בעמיתים שעדיין לא פרשו ?  
שאלות ותשובות
מי צפוי להיפגע מהגירעונות החדשים בקרנות הפנסיה ?  עמיתים של קרן הפנסיה הע"ל ,  קרן עתודות ,  קרן עמית ,  קרן מגן וקרן הגמלאות של עורכי הדין .  בכל קרן צפוי להתבצע בסוף 2010 הפחתת זכויות בגודל שיעור הגירעון שיהיה בסוף השנה .  אני פנסיונר באחת הקרנות האלה ,  איך תפגע בי הפחתת הזכויות ?  הפחתת הזכויות תקטין את היקף הקצבה שמקבל כל פנסיונר .  בעיקרון ,  הפגיעה תהיה בהתאם לשיעור הגירעון שבקרן .  כלומר ,  פנסיונר שמקבל קצבה של 10,000 שקל בחודש ונמצא בקרן עם שיעור גירעון של 10% ,  צפוי לקבל קצבה נמוכה יותר של 9,000 שקל בלבד .  איך תפגע הפחתת הזכויות בעמיתים שעדיין לא פרשו לפנסיה ?  כמו כל עמית בקרן ,  גם הזכויות העתידיות של העמיתים האלה ייפגעו בהתאם לשיעור הגירעון .  אצל העמיתים האלה מדובר בהפחתת זכויות על הנייר ,  כך שאם בעתיד תצבור הקרן עודפים ,  אותם עמיתים ייהנו מחלוקת העודפים שתגדיל את זכויותיהם .  הפחתת הזכויות פוגעת גם בגודל קצבת השארים שלה זכאים משפחות העמיתים שבקרנות .  האם ייתכן שבעתיד יוחזרו זכויות העמיתים שהופחתו ?  קרן פנסיה שתצבור עודף של יותר מ-5% מסך ההתחייבויות שלה תוכל לבצע איזון אקטוארי ולהגדיל את זכויות העמיתים בהתאם לשיעור העודף .  עודפים כאלה יכולים להיצבר בעתיד בכמה מקרים ,  כשהמרכזי בהם הוא אם הריביות חסרות הסיכון  ( המתבססת על תשואות האג"ח הממשלתיות )  בשוק יעלו .  גם תשואה גבוהה שתציג הקרן בהשקעות שלה יכולה להגדיל את העודף בקרן .  בנוסף ,  שינוי בהנחות האקטואריות ,  כמו רמת שכר של עמיתי הקרן ותוחלת חיים ,  יכולים להשפיע על העודף או הגירעון האקטוארי שיהיה בקרן .
 
איך תפגע הפחתת הזכויות בעמיתים שעדיין לא פרשו ?  
שאלות ותשובות

