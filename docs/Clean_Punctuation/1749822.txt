יו"ר ארגון הסחר העולמי פסקל לאמי :  איננו נמצאים במלחמת מטבעות של ממש
לאמי אמר כי המניפולציות בשערי המט"ח מדאיגות ,  וכי אין ספק שהיואן הסיני מוערך בחסר
המאמצים במדינות העולם השונות לבצע מניפולציות בשערי המט"ח מדאיגים ,  אך העולם אינו שרוי במלחמת מטבעות של ממש ,  לדברי יו"ר ארגון הסחר הבינלאומי  ( wto )  ,  פסקל לאמי .  לאמי אמר את הדברים בראיון לשבועון הגרמני  " ולט אם זונטאג ",  בתשובה לשאלה מה הסיכון כי תפרוץ מלחמת מטבעות ." לא הייתי מדבר על מלחמה - מדובר יותר במתיחות וחיכוכים ,  ההתערבויות הבלתי-מתואמות בשערי המט"ח מדאיגות אותי ",  אמר ,  והוסיף כי הוא וקובעי מדיניות בכירים אחרים חוששים כי המחלוקות שנתגלעו באחרונה עלולות להוביל למגמה של מדיניות מגן .  לאמי הוסיף כי אין ספק שהיואן הסיני מוערך בחסר ,  אך ציין כי  " לא ברור ששער יואן גבוה יותר ייצר באופן מיידי יותר משרות בארה"ב.חששות כי פיחותים במטבעות יובילו למלחמות סחר הובילו את קבוצת 20 הכלכלות הגדולות בעולם - g20 - להסכים שלא להתחרות על הורדת שערי המטבעות שלהם ,  כאשר נפגשו בדרום קוריאה מוקדם יותר החודש.גרמניה ,  היצואנית הגדולה באירופה ,  נאבקה באחרונה עם ארה"ב בגין מדיניות הסחר שלה ,  בגין הצעה של ארה"ב להגביל עודפים וגירעונות במאזני התשלומים ל-4% מהתמ"ג .  כשנשאל לאמי בראיון האם לדעתו גרמניה מייצאת יותר מדי ,  אמר לאמי כי כיו"ר ארגון הסחר העולמי ,  לא ניתן לצפות כי יבקר את גרמניה על הצלחתה כיצואנית ,  והוסיף כי המדינה משמשת דוגמה לאחרות .
 
יו"ר ארגון הסחר העולמי פסקל לאמי :  איננו נמצאים במלחמת מטבעות של ממש
לאמי אמר כי המניפולציות בשערי המט"ח מדאיגות ,  וכי אין ספק שהיואן הסיני מוערך בחסר

