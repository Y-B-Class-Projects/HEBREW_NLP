פסטיבל תיאטרונטו יוצא לדרך
לרגל חגיגות העשרים לפסטיבל שייתקיים בתחילת חודש אפריל ,  ינדדו הצגות הפסטיבל לראשונה גם לערים נוספות .  תשע הצגות מתמודדות על פרס ההצגה הטובה ביותר
פסטיבל תיאטרונטו חוגג עשרים שנים להיווסדו ויוצא לדרך ומתרחב גם לערים נוספות :  הפסטיבל הבכיר בישראל להצגות יחיד יתקיים השנה ביפו בין התאריכים ה-1-3 באפריל .  יושב ראש הפסטיבל ,  יעקב אגמון הודיע כי לראשונה בתולדות הפסטיבל ,  ינדדו הצגות התיאטרונטו לאחר הצגתן ביפו גם לחיפה ,  קרית שמונה ,  ירוחם ,  ראשון לציון ,  ירושלים ,  אשדוד וטבריה .  בנוסף ,  לכבוד יום ההולדת העשרים ,  ימכרו הכרטיסים לכל ההצגות במחיר של עשרה שקלים בלבד להצגה .  
תשע הצגות יתחרו השנה על פרס ההצגה הטובה ביותר של הפסטיבל ,  פרס ששווה עשרת אלפים שקלים למנצחת .  ההצגות הן  " אבאדי ",  של עמיקם לוי ורותי דייכס שגם ביימה את ההצגה ." צדק תרדוף ",  שכתבה יוספה אבן-שושןבבימוי של ליחי בקרמן .  
הצגה מתחרה נוספת היא  " הזר ",  עיבוד לספרו הנודע של אלבר קאמי על פי תרגום של אילנה המרמן ,  לצדו יתמודדו גם  " וידויו של זונה פוליטי "  שכתב עפיף שליוט שגם משחק בהצגה שבוימה על ידי אריה יאס , " זורבה היווני "  בבימוי שי שוברט , " חרפות וגידופים "  בבימוי של איסי ממנוב , " אלביס פינת טרומפלדור "  שכתב רן יגיל , " יציאת מצרים "  שכתבה חגית בודנקין ,  ו"רצח בכביש המהיר "  מאת רוני פלדמן .
 לצד הצגות היחיד ,  יתקיימו אירועים רבים סביב הפסטיבל ,  ביניהם מופע פתיחה של היוצר הוותיק שמעון ישראלי ,  ערב מונולוגים של עורכי דין בכירים דוגמת דב וייסגלס וגלעד שר ,  הצגות ילדים ,  פעילות המוקדשת לילדים של מהגרי עבודה ועוד .
 
פסטיבל תיאטרונטו יוצא לדרך
לרגל חגיגות העשרים לפסטיבל שייתקיים בתחילת חודש אפריל ,  ינדדו הצגות הפסטיבל לראשונה גם לערים נוספות .  תשע הצגות מתמודדות על פרס ההצגה הטובה ביותר

