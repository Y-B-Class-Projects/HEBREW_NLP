כל הזין 
" מצויד ",  הסדרה שעוקבת אחר גבר שבורך במקומות הנכונים ,  עוררה בליה פן ופז חסדאי את הוויכוח עתיק היומין בדבר חשיבותו של מטען חורג בתחתונים .  הצביעו והשפיעו 
" מצויד ",  ימי שלישי ,  22:00 ,  yes Stars Drama
ריי דרקר היה המלך של התיכון  ספורטאי מבטיח ,  פופולרי וחתיך ,  חבר של מלכת הכיתה ומצויד בוואחד כלי .  אלא שעם השנים ,  כמו שבדרך כלל קורה ,  החננות של השכבה עקפו אותו בסיבוב ,  ומבלי לאותת .  מלכת הכיתה ,  שהפכה בינתיים למלכת יופי ובהמשך לאשתו ,  זנחה אותו לטובת ילד כאפות שלימים נהיה רופא עור מבוסס ואילו קריירת הבייסבול שלו נגדעה בעקבות פציעה והוחלפה במשרה מעוררת רחמים של מורה בתיכון עירוני ומאמן קבוצת כדורסל כושלת .  אם זה לא מספיק ,  הגיעה גם שריפה שכלתה את הבית שלו ,  ומכיוון שאין לו גרוש על התחת הוא נאלץ לישון בשק שינה ליד האגם .  הדבר היחיד שנותר לו מימי הזוהר התיכוניסטים זה הזין הגדול שלו .  דרקר מחליט לנצל את המתנה שהוענקה לו ולהרים את עצמו מהקרשים בעזרת המקצוע העתיק בעולם  זנות .
 נהוג לחשוב שגברים עם זין גדול מסודרים בחיים .  לא משנה כמה הגורל התאכזר אליהם ,  הם ניחנים בסוג של ביטחון עצמי ושקט נפשי שאמור להפוך אותם לחסינים בפני כל פגע .  הטענה הזו נכונה לימים בהם נשים חיפשו בן זוג לפי הפוטנציאל הפיזי שלו  כזה שיוכל לצוד להן את ארוחת הערב ולבנות להן בית במו ידיו .  היום הן יעדיפו מישהו שיוכל להזמין להן טייק אווי מהבראסרי וישלם לקבלן שיתכנן את הבית במקרה הרע ,  או יספק להן עניין ,  תמיכה רגשית וביטחון תוך שהם מתחלקים בחשבונות במקרה הטוב .  
אל תבינו אותי לא נכון ,  זין גדול זה אחלה-בחלה יופי-טופי .  אבל אם אתם בוחנים את החיים שלכם בעוד אספקטים חוץ ממה שקורה אצלכם במיטה ,  הוא לבדו לא באמת מספיק .  לא לכם ובוודאי שלא לזוגתכם .  כשדרקר בא לבקש מגרושתו כסף ,  כשהקבוצה שהוא מאמן מפסידה עוד משחק ,  כשהילדים שלו עוברים לגור אצל האמא אחרי שביתם נשרף  זה ממש לא משנה מה גודל הזין שלו .  תחושת החידלון והפתטיות מתעלה על כל זיכרון עמום של ניצחון מיני כזה או אחר .  
כדי להצליח במאה ה-21 צריך אמביציה/כשרון/כריזמה/שכל/יופי יוצא דופן וסוכן טוב  ( או אמא מרפקנית )  .  כל אחד מהנ"ל יכול להספיק והשילוב של כולם ביחד מהווה קומבינציה קטלנית .  הסתכלו סביבכם  ( או לחילופין היעזרו בדמיון או בשמועות שהגיעו לאוזניכם )   לא חסרים גברים בלתי מצוידים ,  שפיצו על כך בכוחניות  ( לעתים מוגזמת )  וכריזמה והגיעו לעמדות מפתח בכל תחומי החיים .  המשוואה היא פשוטה :  זין קטן פלוס כריזמה פלוס כוחניות = הצלחה ,  ואילו זין גדול מינוס כריזמה מינוס כוחניות = לא הרבה .  תשאלו את ריי דרקר .
 זוכרים את הילדה הכי יפה ביסודי ?  זאת שכל הזמן אמרו לה כמה שהיא יפה והפכה למלכת הכיתה מבלי להניד עפעף ?  אתם יודעים איפה היא היום ?  כנראה שעתידה כבר מאחוריה מהסיבה הפשוטה שהיא אף פעם לא היתה צריכה להתאמץ כדי להוכיח משהו למישהו .  מספיק להיות יפה ,  לא ?  אלא שכשאדם צריך לפצות על חוסר כלשהו ,  הוא מחפש בעצמו תכונות שיבדילו אותו ויהפכו אותו טוב יותר מאחרים .  החוסר גורם לאנשים להילחם ,  ומי שלא צריך להילחם לרוב נשאר מאחור .  כזו היא הילדה היפה וכזה הוא הגבר המצויד .
 מצד שני ,  אם בורכתם גם בזין גדול וגם בעוד כמה תכונות טובות ,  בכלל שיחקתם אותה .
 יש רגעים בהם נראה כאילו  " מצויד "  היא סדרת דרמה נורמטיבית ,  על מעלליו של איש פרברים אמריקאי סטנדרטי וקשייו הבורגניים ,  אבל אל תיתנו למראית העין לתעתע בכם .  אין מדובר באדם סטנדרטי אלא בהרבה מעבר לכך .  יתרונותיו ומעלותיו ברורים ומוחשיים ,  והם עומדים כל העת ברקע  ( גם כשהם לא עומדים )  .  זה מתחיל בשם הסדרה ,  שלא מותיר מקום לספק במה דברים אמורים ,  ממשיך בנעימת הפתיחה ,  שמתארת אותו נפרד מנכסיו עד שהוא נותר עירום כשבאמתחתו הנכס הכי גדול שלו ,  ומסתיים באירועים עצמם ,  שבמהלכם הוא מגלה את המעלה העיקרית שיש לו להציע לעולם .  זו לא סתם סדרה על גבר נורמלי ,  על כל בעיותיו ולבטיו .  זו סדרה על גבר מיוחד ,  שמשתייך לאוכלוסייה מיוחדת ובת מזל .
 כמו ש"שושלת "  ניסתה להראות שגם בעולמם של העשירים יש תככים ובעיות ,  כמו ש"הסופרנוס "  הציגה את הנורמליות הבנאלית בחיי המאפיונרים ,  כך  " מצויד "  מנסה לחשוף את חייהם המיוחדים של אלה שבורכו באותו שריר מפותח .  גודל האיבר הוא נקודת המוצא של הסדרה ,  בעוד הסיפור מסביב הוא רק מסגרת חסרת חשיבות .  הכל סובב סביב מידותיו הרחבות ,  גם כשזה לא .  שכן ,  ההנחה הבסיסית של יוצרי התוכנית היא שמדובר בתופעה יוצאת דופן ,  באוכלוסיה מסקרנת של אנשים שיש לחקור אותם ולהציג את חייהם הייחודיים בסדרת דרמה שבועית .  מי שחושב שמדובר באדם מן השורה מפספס את הקונספט של הסדרה ואת מהותה .
 מי שהגה את הרעיון ל"מצויד "  יודע במה דברים אמורים .  גם הוא יודע שעובי הקורה מעצב לעתים את אופיו של הגבר .  הוא יודע שמדובר באנשים עם תפיסת חיים שונה ,  שחווים את החיים אחרת .  הם גדלו עם תחושת נינוחות ,  עם אמונה וביטחון שדברים יסתדרו ,  עם ידיעה שהם מתת האל .  הם מאופיינים במין שקט נפשי ,  שמכתיב להם התנהגות אחרת .  אם נתקלתם בחייכם בגבר ממוצע ובנאלי ללא כישורים נראים לעין ,  שמשום מה נוהג בביטחון עצמי חסר ביסוס ,  דעו לכם שלא פעם הסיבות המסתוריות לכך טמונות בתחתוניו .  
גם ריי דרקר משתייך לאותה אוכלוסייה .  על פניו נראה שהוא מגיע לתחתית ,  אבל הצופה יודע כל העת שזו לא מצוקה אמיתית .  כמו במעלליהם של גיבורי העל ,  גם באמתחתו של הגיבור הזה יש נשק סודי .  כל הצרות והלחצים שלו לא מרשימים אותנו ,  אלו לא בעיות אמיתיות .  כל הקשיים שלו מקבלים פרספקטיבה אחרת .  הם נתפסים כמכשולים רגעיים שנוצרו על מנת לגרות את הצופה ,  ואילו אנו ,  כמו ילדים שרואים  " סופרמן ",  בוחנים בחיוך את תגובותיו של גיבור העל ומחכים לרגע בו ישלוף את מטה הקסמים שלו שיגאל אותו מייסוריו ויחשוף את ערוותם המצומקת של אויביו .  
על פניו נראה שלמידותיו הגדולות אין השפעה אמיתית על חייו ,  אבל הן אלו שהביאוהו עד הלום .  הן אלו שמלכתחילה יצרו לו ציפיות ותקוות ,  והן אלו שעכשיו גורמות לו להתאכזב מחייו הנוכחיים .  איברו העצום אמנם לא מקל עליו ,  אך מה לעשות ,  חתיכה גדולה מגיעה עם אחריות גדולה .  גם ספיידרמן נתקל באתגרים מיוחדים ,  שרק הוא יכול לגבור עליהם .  גם הוא מתמודד עם המתח שבין היותו פיטר פרקר לבין אדם עם כוחות על .  זה לא פשוט ,  זה לא קל ,  אבל הוא לעולם לא יסכים להחליף את חייו עם אף אחד אחר .
 
כל הזין 
" מצויד ",  הסדרה שעוקבת אחר גבר שבורך במקומות הנכונים ,  עוררה בליה פן ופז חסדאי את הוויכוח עתיק היומין בדבר חשיבותו של מטען חורג בתחתונים .  הצביעו והשפיעו

