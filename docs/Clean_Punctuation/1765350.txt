כן פייט ביופארמה תתחיל בניסוי שלב 3 לרישום תרופה להתוויות סינדרום העין היבשה ופסוריאזיס
החברה מעוניינת לבצע 2 ניסויים שיכללו 300 חולים כל אחד
חברת התרופות ,  כן פייט ביופארמה ,  מדווחת היום כי היא נמצאת בהכנות לתחילת שני ניסויי שלב 3 ,  לרישום תרופת הדגל ,  cf101 להתוויות סינדרום העין היבשה ופסוריאזיס .  החברה התקשרה עם חברת cro שהיא חברת ניהול ניסויים קליניים בינלאומיים .  הניסויים יתבצעו בארה"ב ,  אירופה וישראל תחת בקשת ה-ind שאושרה על ידי ה-fda.ניסוי שלב 3 בסינדרום העין היבשה ,  יכלול כ-300 חולים שיטופלו בתרופה במשך 6 חודשים .  המדד שייבחן הינו שיפור מלא בצביעת פלורסצאין בקרנית .  הניסוי שלב 2/3 במחלת הפסוריאזיס ,  יכלול גם הוא כ-300 חולים שיטופלו בתרופה במשך 6 חודשים .  בסיום הטיפול ב-100 החולים הראשונים יערך דוח ביניים ,  כך מוסרת החברה .  המדד שיבחן בניסוי זה הוא שיפור בערכי ה-pga.פרופ' פנינה פישמן ,  מנכ"לית כן פייט ,  אומרת היום כי  " אנו שבעי רצון שתרופת ה-cf101 הגיעה לישורת האחרונה לקראת רישום התרופה לשימוש .  השילוב של הידע והנסיון לביצוע ניסויים .  הגיוס שהוצאנו לפועל לאחרונה ,  מאפשר את התחלת ביצוע ניסויים אלו ". כן פייט ביופרמה הוקמה בשנת 2000 על ידי פרופ' פנינה פישמן ,  חוקרת במרכז הרפואי רבין ,  וד"ר אילן כהן ,  עורך פטנטים ושותף במשרד עורכי הפטנטים ריינהולד כהן .  החברה הוקמה על בסיס ממצאיה של פרופ' פישמן ומתמקדת בפיתוח תרופות על בסיס מולקולות אשר נקלטות על ידי רצפטורים של תאים סרטניים או דלקתיים ומעכבות את התפתחותם של תאים אלה ,  לדברי החברה .
 
כן פייט ביופארמה תתחיל בניסוי שלב 3 לרישום תרופה להתוויות סינדרום העין היבשה ופסוריאזיס
החברה מעוניינת לבצע 2 ניסויים שיכללו 300 חולים כל אחד

