לנצ'יה :  החיים בתמונות
לרגל חזרתה של חברת לנצ'יה לישראל ,  נדדנו בהיסטוריה וקיבלנו תזכורת מצלצלת לדברים שהלכו ולא יחזרו .  סיפורו של מותג
צילומים :  יצרן
מעניין מה היה קורה אילו וינצ'נזו לנצי'ה  ( 1881-1937 )  מייסד המותג ,  היה נפגש לבראנץ' בארבע עיניים עם סרג'יו מרצ'יונה ,  יו"ר קונצרן פיאט-קרייזלר ,  ומי שבפועל מחליט מה ראוי בלנצ'יה ,  ומה נבעט מהחטיבה האיטלקית .  יש לנו תחושה שהשיחה הייתה מסתיימת בטונים צורמים ,  ושעל הקינוח ויני הנסער בכלל היה מוותר .  גם אם מדובר בטירמיסו מפתה .  
בתעשיית רכב שבירה ומקולקלת ,  שבה החלטות הן פועל יוצא של הישרדות ארגונית ולא של הידברות בסיסית עם רצונות הנהגים ,  חברה מפוארת כמו לנצ'יה נקלעה למרבה הצער למלכודת כלכלית שניפצה את זהותה .  ואם חשבתם שהשנים האחרונות היו קשות עבורה ,  העתיד בפרוש לא מנבא חזרה לשורשים ולתנופה הישגית .  
ההיסטוריה לעומת זאת ,  מספרת את האמת - למי שזוכר ,  ולמי שמוקיר .  בעידן שבו לנצ'יה מצאה חלונות לתכנן כמה מהפטנטים החשובים בתולדותיה ,  החברה מטורינו שחוגגת בחודש הבא 104 שנים ,  נתפשת באופן עובדתי כאחראית לכמה מהפיתוחים הבולטים ביותר שהוטמעו בענף הרכב העולמי .  בין המצאותיה תיבת הילוכים ידנית עם 5 יחסי העברה ברכב סדרתי ,  מערכות אלקטרוניות משוכללות ,  שלדת מונקוק ,  מנועי V6 מתקדמים ,  מתלים נפרדים ועוד .  
אולם מעבר להנדסה ,  אנחנו נשארים בעיקר עם זכרונות של מכוניות .  ומכוניות ,  לנצ'יה עשתה רק בדרך שלה :  מפוארות ,  אלופות ,  תחרותיות ,  אגדיות ,  וכן - גם מחלידות .  הן אלה שנצרבו בתודעה של כולנו ;  משחרות לטרף כמו הדלתא HF ,  דלתא אינטגרלה ,  בטא ,  לנצ'יה 2000 ,  אפסילון ,  Y10 ועוד - כולן עדיין קיימות בעולם במספרים מצומצמים ואחרות מוסתרות במתקני אספנים .  האם העתיד יוליד עוד מכוניות קלאסיות כדוגמתן ?  התשובה כנראה שלילית ,  אבל תמיד נוכל להיזכר מהיכן הכול התחיל ,  ולדעת בדיוק איפה אנחנו נמצאים היום .
 
לנצ'יה :  החיים בתמונות
לרגל חזרתה של חברת לנצ'יה לישראל ,  נדדנו בהיסטוריה וקיבלנו תזכורת מצלצלת לדברים שהלכו ולא יחזרו .  סיפורו של מותג

