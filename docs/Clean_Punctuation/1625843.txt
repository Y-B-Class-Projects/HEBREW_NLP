האירוע החם של השנה החדשה :  סילבסטר אצל רומן אברמוביץ' עם הופעה של פרינס
אברמוביץ' ובת זוגו יערכו בביתם החדש בקאריביים מסיבה שעלותה 3 מיליון ליש"ט ■ התקציב עבור השתיה ,  האוכל והתחבורה באירוע מוערך ב-1.8 מיליון ליש"ט ■ אברמוביץ' ,  שרכש לפני שלושה חודשים אחוזת נופש בסיינט בארטס ב-54 מיליון ליש"ט ,  יערוך המסיבה על רצועת 
המיליארדר רומן אברמוביץ' ,  בעליו של מועדון הכדורגל צ'לסי ,  יערוך ביום חמישי בביתו את אחת המסיבות הגדולות והראוותניות בעולם לקראת השנה החדשה ,  בעלות של 3 מיליון ליש"ט  ( 4.8 מיליארד דולר ) .אברמוביץ' ובת זוגו ,  הדוגמניות דריה ז'וקובה ,  שילדה בחודש שעבר את בנם המשותף הראשון ,  צפויים לארח 250 אורחים במסיבת חוף שתיערך באי סיינט בארטס שבקאריביים .  בתוכנית האמנותית  הופעה של הזמר פרינס ,  שיקבל תמורתה 500 אלף ליש"ט .  אברמוביץ' ,  שרק לפני שלושה חודשים רכש אחוזת נופש בסיינט בארטס ב-54 מיליון ליש"ט  ( כ-86.5 מיליון דולר )  ,  יערוך את המסיבה על רצועת החוף השייכת לבית ,  שאורכה 304 מטר .  ה"טיימס "  הלונדוני דיווח ,  על פי מקור מקורב ,  כי על החוף תיבנה במת ענק לפרינס ולמלוויו ,  בעוד שבמים יעגנו יאכטות .  בחצות ישוגרו זיקוקים מסיפונה של אחת היאכטות של אברמוביץ'.התקציב עבור השתיה ,  האוכל והתחבורה באירוע מוערך ב-1.8 מיליון ליש"ט .  לרשותם של אורחים שאין ביכולתם להגיע לחוף המבודד מעמיד אברמוביץ' צי של מטוסי סילון פרטיים .  המבלים במסיבה יוכלו להשתכשך בבריכת שחיה ,  שבתוכה יהיה בר משקאות ,  לצפות בהופעה או להנות מסרט בקולנוע שיוקם במקום . " רומן חדש באי ,  והוא רוצה לעשות כניסה מרשימה ",  אמר המקור .  רשימת האורחים נשמרת בחשאיות ,  אולם על פי המקור ,  שביקש להישאר בעילום שם ,  ישתתפו במסיבה מגוון סלבריטאים ואנשי עסקים ,  כגון שופט  " אמריקן איידול "  סיימון קאוול ,  המיליארדר הבריטי פיליפ גרין והשחקן ג'וד לואו .
 
האירוע החם של השנה החדשה :  סילבסטר אצל רומן אברמוביץ' עם הופעה של פרינס
אברמוביץ' ובת זוגו יערכו בביתם החדש בקאריביים מסיבה שעלותה 3 מיליון ליש"ט ■ התקציב עבור השתיה ,  האוכל והתחבורה באירוע מוערך ב-1.8 מיליון ליש"ט ■ אברמוביץ' ,  שרכש לפני שלושה חודשים אחוזת נופש בסיינט בארטס ב-54 מיליון ליש"ט ,  יערוך המסיבה על רצועת 

