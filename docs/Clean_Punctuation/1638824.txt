אירן מאשימה את ישראל בחיסול אל-מבחוח
דובר משרד החוץ האירני האשים היום את ישראל בחיסולו של בכיר בזרוע הצבאית של חמאס מחמוד אל-מבחוח בדובאי . " מדובר בעדות נוספת למשטר הטרור של השלטון הציוני "
  ( צילום :  רויטרס .  עריכה :  ענת ברק ) 
אירן מאשימה את ישראל בחיסולו של בכיר חמאס מחמוד אל-מבחוח בדובאי . " מדובר בעדות נוספת למשטר הטרור של השלטון הציוני ",  כך מסר היום  ( שלישי )  דובר משרד החוץ האירני ,  ראמין מהמנפרסט ,  במסיבת עיתונאים . " החיסול מראה את ההפרה הבוטה של ריבונות מדינות אחרות על ידי המשטר הציוני ". 
משטרת דובאי מסרה כי היא חושדת ש"כנופיית פושעים "  זרה רצחה את אל-מבחוח ב-20 בינואר ,  אך היא לא פוסלת את המעורבות של המוסד באירוע . " השתיקה של פורומים בינלאומיים ומדינות אחרות כלפי ביצוע פשעים כאלה היא ממש מפתיעה .  מדינות מוסלמיות חייבות להיות ערניות יותר כלפי הסכנות של המשטר הבלתי לגיטימי הזה ולהיערך בהתאם ",  אמר מהמנפרסט .  
בסוף השבוע ,  סגן ראש הלשכה המדינית של חמאס ,  מוסא אבו מרזוק ,  הפנה אף הוא אצבע מאשימה לישראל ,  לאחר חיסולו לכאורה אל מבחוח :  בראיון לרשת הטלוויזיה  " אל-ג'זירה "  ממקום מושבו בדמשק אמר כי  " המוסד עומד מאחורי חיסולו של אל-מבחוח "  במהלך ביקורו באיחוד האמירויות .  בהודעה שפרסמה הזרוע הצבאית של חמאס היא הבטיחה  " להגיב על הפשע הציוני בזמן ובמקום שתמצא לנכון ". 

אירן מאשימה את ישראל בחיסול אל-מבחוח
דובר משרד החוץ האירני האשים היום את ישראל בחיסולו של בכיר בזרוע הצבאית של חמאס מחמוד אל-מבחוח בדובאי . " מדובר בעדות נוספת למשטר הטרור של השלטון הציוני "
 
