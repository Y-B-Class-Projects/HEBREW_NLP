אתונה :  עימותים אלימים בין המשטרה למפגינים נגד תכנית הצנע החדשה של הממשלה
המשטרה השתמשה בגז מדמיע נגד המפגינים המנסים למנוע את אישור תכנית הצנע בפרלמנט היווני
עימותים אלימים פרצו בלב אתונה ,  מחוץ לפרלמנט היווני ,  בין המשטרה לבין מפגינים המוחים נגד אישור תכנית המנע החדשה שאישרה הממשלה .  כוחות המשטרה השתמשו בגז מדמיע וברימוני הלם כדי לפזר את המפגינים שהתכנסו באלפיהם להפגין בלב הבירה.הפרלמנט ,  בהובלת המפלגה הסוציאליסטית ,  צפוי לאשר תכנית של 6.5 מיליארד דולר שתגדיל את נטל המסים ותפחית את השכר במגזר הציבורי בשיעור של עד 8% .  הצעדים שמבקשת הממשלה לנקוט יכללו העלאת מסים על מוצרי טבק ,  אלכוהול והעלאת המע"מ ,  במטרה לגייס הכנסות של 2.4 מיליארד דולר - כך אמר ספירוס ווגיאס ,  בכיר בממשלה היוונית ,  לאחר שהקבינט אישר את התוכנית.בנוסף ,  תקצץ הממשלה שלושה תשלומי משכורות נוספים שמקבלים העובדים הציבוריים בחגים בעד ל-30% - מהלך לו מתנגדים ארגוני העובדים במדינה .  מדובר בתוכנית הקיצוצים השנייה עליה הכריזה יוון בפני האיחוד האירופי .  התוכנית הקודמת פורסמה ב-15 בינואר.יוון מתכננת באמצעות הצעדים לקצץ את הגירעון ,  שהגיע בשנה שעברה לכדי 12.7% מהתמ"ג ,  ל-8.7% מהתמ"ג עד לסוף השנה הנוכחית .  ראש ממשלת יוון ,  יורגוס פפאנדראו ,  יצא היום למסע דיפלומטיה פיננסית בברלין ,  פאריס לוקסמבורג וושינגטון בניסיון לשפר את תנאי ההלוואה שמקבלת יוון .
 
אתונה :  עימותים אלימים בין המשטרה למפגינים נגד תכנית הצנע החדשה של הממשלה
המשטרה השתמשה בגז מדמיע נגד המפגינים המנסים למנוע את אישור תכנית הצנע בפרלמנט היווני

