הדולר נחלש ב-0.2% ונסחר ברמה של 3.72 שקלים
לאומי :  המשך העליות בשווקים תגדיל את התאווה לסיכון ותפגע בדולר
הדולר נחלש במהלך השבוע לעומת השקל ,  על רקע מגמת המסחר העולמית .  בבנק לאומי מסבירים כי העוצמה היחסית שהפגין המטבע המקומי הושפעה מפרסום נתוני הצמיחה של המשק המקומי שהיו כאמור טובים מהציפיות המוקדמות וחזקים יחסית בהשוואה לנתוני הצמיחה במדינות ה- oecd.בלאומי מעריכים כי שערו של המטבע האמריקאי יושפע בתקופה הקרובה מתפיסת הסיכון של המשקיעים .  תפיסת סיכון זו תושפע מיכולתם של שווקי המניות לשמור על רמות השיא בהם הם מצויים כעת .  כך ,  הצלחתם של השווקים לשמור על הרמות הנוכחיות ואף לטפס מעבר להן תגדיל את נכונות המשקיעים לקחת סיכונים ,  מה שיפגע במטבע האמריקאי ,  ולהיפך .  גם הספקולציות לגבי מצבן הפיננסי של מדינות ה- pigs  ( פורטוגל ,  אירלנד ,  יוון וספרד )  ימשיכו לתרום לתפיסת הסיכון בשווקים .  בטווח הארוך יותר ,  התחזקות השטר הירוק תיתמך מהתאוששות הכלכלה האמריקאית.בעולם נחלש הדולר השבוע על רקע נתון הגירעון התקציבי לחודש פברואר שרשם שיא חודשי שלילי של כל הזמנים ברמה של 221 מיליארד דולר .  העמקת הגירעון התקציבי מצריכה הנפקה מאסיבית יותר של איגרות חוב ממשלתיות ,  מהלך שפוגע במחירן וכתוצאה מכך פוגע באטרקטיביות היחסית שלהן .  פגיעה זו באטרקטיביות היחסית של האג"ח הממשלתי האמריקאי מפחיתה את הביקוש למטבע האמריקאי ,  מה שמביא להיחלשותו .  גורם נוסף שהביא להיחלשותו של הדולר השבוע היה פרסומם של נתונים טובים מהצפוי בתחומי התעסוקה והאשראי הצרכני ,  מה שהפחית את מפלס החששות של המשקיעים והביא להסטת השקעות מהדולר הנתפס כנכס בטוח יחסית אל עבר השקעות מסוכנות יותר .  בנוסף ,  העובדה ששוקי המניות הצליחו השבוע להמשיך ולשמור על רמות השיא בהם הם מצויים תרמה אף היא להקטנת מפלס חששות המשקיעים מה שתרם להיחלשותו של השטר הירוק.בבנק הפועלים מעריכים כי השקל צפוי להיסחר בתקופה הקרובה במגמה מעורבת ,  בהשפעת התפתחויות במסחר בדולר ובשוקי המניות בעולם .  כמו כן ,  יושפע השקל מגורמים מקומיים מנוגדים .  מחד ,  הגורם העיקרי התומך בהיחלשות השקל הוא רכישת דולרים אפשרית על ידי בנק ישראל .  מאידך ,  בין הגורמים התומכים בהתחזקות השקל ניתן למנות את העודף בחשבון השוטף ,  הכלכלה היציבה בישראל והציפיות להעלאת ריבית נוספת ע"י בנק ישראל ובעקבותיה ,  הרחבת הפער בין הריבית השקלית והדולרית .
 
הדולר נחלש ב-0.2% ונסחר ברמה של 3.72 שקלים
לאומי :  המשך העליות בשווקים תגדיל את התאווה לסיכון ותפגע בדולר

