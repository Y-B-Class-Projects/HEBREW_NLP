מכבי חיפה - הפועל רעננה :  פורוקארה נחת בארץ
הירוקים ישלמו כ-600 אלף דולר עבור כרטיסו .  דוידוביץ' ,  גולסה וקטן מחוץ לסגל בחצי גמר גביע הטוטו  ( 17:30 ,  ספורט 5 ו-HD ) 
מכבי חיפה תשלם כ-600 אלף דולר עבור כרטיסו של רוני פורוקארה לאורברו השבדית ,  כך על פי הסיכום בין הנשיא יענקל'ה שחר לבין ראשי קבוצתו של החלוץ .  פורוקארה ,  שנחת היום בישראל ,  אמר עם הגעתו : " אני שמח להגיע לכאן .  מכבי חיפה היא קבוצה גדולה ששיחקה בליגת האלופות .  כיף להגיע לחום של ישראל מהקור של שבדיה .  הייתי כבר בישראל ,  אבל כבחור יהודי זה עדיין מרגש לחזור לכאן ". 
השחקן נפגש עם הנהלת הקבוצה במטרה להגיע לסיכום בנוגע לשכרו .  לוואלה !  ספורט נודע כי בחיפה מתכוונים להציע לו חוזה לשלוש שנים וסכום שנע בין 130 ל-140 אלף דולר לעונה . " אולי זה השחקן שחסר לנו ",  אמרו הבוקר בחיפה , " ממה שרואים בקלטות ,  מדובר בשחקן שיודע לתת מסירה לגול ,  וזה מה שחסר העונה למכבי חיפה ". 
בחיפה עדיין לא מתכוונים לשחרר אף שחקן ישראלי מהסגל ,  פרט לאייל שטרכמן שנמצא בדרכו לארגנטינה .  יחד עם זאת ,  הבלם שי מימון מתכוון לבקש השבוע שוב לעזוב וייתכן שחיפה תאפשר זאת בסופו של דבר .  כרגע המאמן אלישע לוי מתנגד למהלך .  גם הקשר ישראל זגורי עדיין נחוש לעזוב להפועל פתח תקוה עמה יש סיכום עד תום העונה ,  אך לאחרונה הובטח לסוכנו ,  גלעד קצב ,  כי הוא יקבל יותר הזדמנויות .
 בלי קשר לצירופו של פורוקארה ,  שלא ייחשב כזר משום שהוא יעבור תהליך לקבלת מעמד של עולה חדש ,  חיפה תגביר את המאמצים לצירופו של הקשר ההונגרי לאסלו לנצ'ה .  גם ניקולה סימיץ' הסרבי מועמד .  הקשר הגיאורגי לבאן חמלדזה התאכזב לשמוע אתמול כי הוא לא נמצא בתוכניות לענה הקרובה .  כזכור ,  כבר אתמול הסבירו בחיפה כי השחקן משחק בעמדה מעט אחורית ואלישע לוי מחפש שחקן בעמדה אחרת .  שלשום ניסה ולדימיר דבאלישווילי לשכנע את השחקן לחתום ולעבור לקבוצה אחרת ,  אך השחקן סיפר כי הוא מחזיק בהצעה מסטיאווה בוקרשט ומקבוצה נוספת באוקראינה וכי הוא מעדיף שלא לשחק בקבוצה אחרת בישראל .
 ניר דוידוביץ' ,  אייל גולסה ויניב קטן לא ייכללו בסגל מול הפועל רעננה בחצי גמר גביע הטוטו  ( 17:30 ,  שידור ישיר בערוץ הספורט ו-HD )  ,  השניים האחרונים בגלל פציעות .  גולסה עצמו אמור לעבור בדיקה שתגלה האם מדובר בפציעה חוזרת .  המאמן אלישע לוי צפוי לכלול בהרכב את הבלם שי מימון ואת פיטר מסיללה שהתאושש מפציעה .  ישנה התלבטות בין אייל משומר לעלי עוסמאן ,  שלא שותף לאחרונה .  שלומי ארבייטמן צפוי לפתוח בחוד לצדו של ולדימיר דבאלישווילי .  ליאור רפאלוב ,  ג'ון קולמה מוחמד גדיר ובירם כיאל ירכיבו את חוליית הקישור .  אם חיפה תעבור את שלב חצי הגמר ,  היא תבטיח לעצמה בין 900 אלף שקל ל-1.1 מיליון שקל בכפוף לתוצאה שתשיג בגמר .
 הרכב משוער :  אמיר אדרי ;  אייל משומר  ( עלי עוסמאן )  ,  דקל קינן ,  שי מימון ,  פיטר מסיללה ;  בירם כיאל ,  ג'ון קולמה ,  ליאור רפאלוב ,  מוחמד גדיר ;  ולדימיר דבאלישווילי ,  שלומי ארבייטמן .
 עדכון ראשון 10:02עדכון אחרון 16:00
לאחר ששברו כמעט כל שיא בהיסטוריה שלהם העונה ,  ינסו בהפועל רעננה להתקרב עוד קצת לתואר ראשון ולהעפיל לגמר גביע הטוטו .  המאמן אלי כהן וכן פסיכולוג הקבוצה שוחחו במהלך השבוע עם השחקנים במטרה שיגיעו בריכוז מלא למשחק החשוב ,  כשכהן יעלה עם ההרכב החזק ביותר של הקבוצה .
 במשחק צפוי להיבחן הקשר הגאורגי דייויד דיגמאלשווילי שמתאמן בקבוצה בימים האחרונים .  אם ירשים ויוחתם ,  הרי שארמנדו לסקאנו הצעיר יושאל לקבוצה אחרת עד סיום העונה במטרה לחשלו .  גם החלוץ ריקארדס בניוסיס ,  שעדיין לא קיבל את השחרור הבינלאומי שלו ,  יוכל לשחק מכיוון שאין צורך בהעברת שחקנים זרים בבקרה במסגרת גביע הטוטו .  אם יעלו לגמר ,  צפויים שחקני רעננה לזכות בבונוס כספי מאשר אלון .
 הרכב משוער :  שאול סמד'ה ,  רועי לוי ,  אירמנטס זלמיקאס ,  איתי טואף ,  אבי סופר ,  עמרי עטיה ,  גיל קופר ,  תמיר פור ,  סטיבן כהן ,  דודו ביטון ,  ריקארדס בניוסיוס .
 
מכבי חיפה - הפועל רעננה :  פורוקארה נחת בארץ
הירוקים ישלמו כ-600 אלף דולר עבור כרטיסו .  דוידוביץ' ,  גולסה וקטן מחוץ לסגל בחצי גמר גביע הטוטו  ( 17:30 ,  ספורט 5 ו-HD ) 

