אורביט תספק למרכז האמריקאי ללוחמה מערכות ב-2.6 מיליון דולר 
 >  >  חברת אורביט ,  שעוסקת בתקשורת לוויינים ,  מערכות עקיבה ומערכות לניהול תקשורת במטוסים ,  קיבלה הזמנה מהמרכז האמריקאי ללוחמה ימית ואווירית .  אורביט תספק למרכז שתי מערכות עקיבה טלמטריות בהיקף של 2.6 מיליון שקל .  ההזמנה הנוכחית מגדילה את היקפן הכספי הכולל של ההזמנות למערכות עקיבה ל-45 מיליון שקל ,  כלומר גידול של 70% בהשוואה לתקופה המקבילה ב-2009 .  אבי כהן ,  מנכ"ל אורביט ,  ציין כי מדובר בחוזה מהותי משום שהחברה הצליחה לזכות במכרז בשוק הביטחון האמריקאי הודות לעליונות הטכנולוגית של מוצריה .  לדבריו ,  המערכת של אורביט נבחרה כמועדפת לאחר סקר שוק נרחב שערך המרכז .  ההזמנה הנוכחית באה לאחר זכייה של אורביט במכרזים נוספים - כולל עסקה בהיקף של 22 מיליון שקל לאספקת שמונה מערכות עקיבה מתקדמות ,  ככל הנראה לחיל הים ההודי .  אורביט זכתה באפריל במכרז לאספקת מערכות אנטנות עקיבה אחרי לווייני צילום אזרחיים בהיקף של 3 מיליון שקל ,  וכן הזמנה לאספקת מערכת עקיבה מתקדמת ליצרנית המטוסים לוקהיד מרטין .  אורביט הרוויחה 907 אלף דולר במחזור של 13 מיליון דולר ברבעון השני של 2010 ,  בהשוואה לרווח של 445 אלף דולר במחזור של 11.3 מיליון דולר ברבעון המקביל לו ב-2009 .  אורביט נסחרת בשווי של 199 מיליון שקל לאחר עלייה של 70% מתחילת 2010 .
 
אורביט תספק למרכז האמריקאי ללוחמה מערכות ב-2.6 מיליון דולר 
nan
