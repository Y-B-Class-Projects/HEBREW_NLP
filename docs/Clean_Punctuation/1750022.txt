לבני :  לתת פתרון הומני למהגרי העבודה בישראל
בהמלך כנס של המרכז הבינתחומי שעסק בנושא ההגירה לישראל ,  הדגישה יו"ר האופוזיציה את החשיבות במתן פתרון הולם בסוגיה .  לדבריה ,  כל חוק בנושא צריך לאזן בין ערכיה היהודיים והדמוקרטיים של המדינה
יו"ר האופוזיציה ציפי לבני  ( קדימה )  נשאה בצהרים  ( ראשון )  דברים בכנס של המרכז הבינתחומי שעסק בנושא ההגירה לישראל .  לבני אמרה כי  " מדינת לאום היא לא מילה גסה ומדינת ישראל היא מדינה יהודית וצריך לקחת את זה בחשבון גם בחקיקת חוקי ההגירה .  המובן מאליו הזה חייב להילקח בחשבון בעיקר על רקע תהליכי הדה לגיטימציה כלפי מדינת ישראל כמדינה יהודית ,  תהליכים שמתרחשים גם מבחוץ וגם מבפנים ".  
לבני הוסיפה כי  " לצד זה ,  חשוב לזכור שמדינת ישראל היא מדינה דמוקרטית על פי ערכיה ולא רק כפועל יוצא של שיטת המשטר בה .  לא צריכה להיות התנגשות בין ערכיה היהודיים והדמוקרטיים של ישראל כפי שאין סתירה בין ערכיה היהודיים לאלו ההומניים .  מתוך כך עלינו לייצר מערכת אכיפה וחקיקה ששומרת על ישראל היהודית והדמוקרטית ".   
" הצעת החוק שהגישה קדימה בנושא מאוזנת ומאזנת את ערכיה של מדינת ישראל כיהודית ודמוקרטית ",  טענה לבני . " גם בהיעדרה של חוקה ,  ישראל מחויבת לחוקי הגירה .  אני קוראת לקואליציה :  'אמצו את החוק הזה שמשלב את כל הערכים והעקרונות .  אני לא רואה מדוע מי שמרכיבים את הקואליציה הזו לא יוכלו לאמץ ההצעה הזו' ".   לבני התייחסה לסוגיית הפליטים ומהגרי העבודה . " ישראל היא פיתוי למהגרי עבודה אך לא נזקקת להם באופן אמיתי .  צריך לתת פתרון למהגרי העבודה שחיים כאן ,  פתרון שהוא גם הומני .  הגירת עבודה צריכה להיות מאוזנת ובמכסות על פי צרכי המדינה .  ישנו בלבול מושגי בישראל בין הפליטים לבין אותם מהגרי עבודה .  מכוח היותנו מדינת העם היהודי ,  על כל ההיסטוריה שלנו ,  עלינו לנהוג בפליטים באופן ההומני הנרחב ביותר ",  סיכמה .
 שר הפנים ,  אלי ישי ,  שהשתתף אף הוא בכנס אמר כי  " הצעת החוק טרם הושלמה .  הבעיה של המסתננים משליכה על מספר תחומים :  הכלכלי ,  החברתי ,  הביטחוני ותחומים נוספים .  כשר פנים מעולם לא סירבתי לבקשה להכרה במעמד פליטות ,  לאחר שעברה ועדה מקצועית ".  ישי הוסיף כי  " ישראל היא הדמוקרטיה ביחידה באזור ,  והתל"ג בה גבוה מאוד יחסית לאזור ,  ולכן מאות אלפים ואולי יותר ממיליון איש ירצו להיכנס אליה .  עלינו כמדינה להתגונן בחקיקה ואמצעים נוספים ולשמור על רוב יהודי .  אני אעשה הכול כדי לשמור על הרוב היהודי במדינה .  העבודה על החוק תחל במושב הזה אך אני מעריך שלא תסתיים במושב הזה ". 

לבני :  לתת פתרון הומני למהגרי העבודה בישראל
בהמלך כנס של המרכז הבינתחומי שעסק בנושא ההגירה לישראל ,  הדגישה יו"ר האופוזיציה את החשיבות במתן פתרון הולם בסוגיה .  לדבריה ,  כל חוק בנושא צריך לאזן בין ערכיה היהודיים והדמוקרטיים של המדינה

