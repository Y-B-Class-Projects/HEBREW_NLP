הבוננזה המשולשת של תשובה
תשובה נהנה מהזינוק במניות הגז ?  זו רק ההתחלה .  מינוף התגליות יאפשר לו להכות את השוק בשתי חזיתות נוספות :  המים והחשמל .  המדינה מצדה עדיין לא נתנה דעתה לבעלויות הצולבות של הטייקון מנתניה
מי שידע לזהות מבעוד מועד את הממשק שבין שוקי הגז הטבעי ,  החשמל והמים - זכה עם תגליות הגז לתגובת שרשרת שבעתיד תסייע לו להכות את השוק בשלוש חזיתות .  ולא סתם חזיתות ,  אלא כאלה הנוגעות במוצרי בסיס בעלי ביקוש קשיח שאינו מושפע מהותית מתהפוכות כלכליות אלה או אחרות .  דרך חברות דלק קידוחים ואבנר חיפושי נפט ,  מחזיק יצחק תשובה בכ-31% מהזכויות במאגרי הגז תמר ודלית וב-53% מהזכויות במאגרי ים-תטיס .  סך הגז בקידוחים אלה מסתכם בכ-250 bcm ,  שמהווים למעשה את כלל עתודות הגז הטבעי המוכחות בשטח מדינת ישראל ,  וכן 56% מהגז הזמין בפוטנציה עבור המשק הישראלי לעתיד  ( לצד מכסת הגז המצרי המובטחת לישראל ושדה  " gaza marine "  שמול חופי עזה )  .  ואולם תשובה הבין עוד לפני כעשור כי את האחזקה במשאב הדלקי הזה ניתן יהיה למנף בקלות יחסית לצורך כניסה לשוק החשמל ,  וייסד את החברה הבת דלק תשתיות ,  שתפעל כזרוע של החברה האם בתחום ייצור החשמל הפרטי .  תחילה עסקה החברה בהקמת i.p.p אשקלון - תחנת הכוח הסמוכה למתקן ההתפלה בהספק של 87 מגה-וואט ,  המוסקת מן הסתם בגז הטבעי של ים-תטיס ,  ומייצרת כיום 50% מהחשמל הפרטי במשק .  ואולם עם פתיחתו  ( האטית )  של שוק החשמל ליצרנים פרטיים ,  סיכמה דלק תשתיות על שותפות  ( 57% )  בהקמת תחנת כוח במפעל נילית שבמגדל העמק  ( 45 מגה-וואט )  ובמחלבת אלון תבור של תנובה  ( 55 מגה-וואט )  .  רק בשבוע שעבר הודיעה החברה גם על כניסה למיזם תחנת הכוח הפרטית של אשכולות-גת  ( 87% )  בהספק 240 מגה-וואט .  כמו כן ,  סיכמה עם הקונסורציום הזוכה במכרז ההתפלה בשורק  ( ide והאצ'יסון )  על הקמת תחנת הכוח הסמוכה למתקן ,  בהספק של 100-130 מגה-וואט .  בכך מגיעה כיום דלק תשתיות לצבר פרויקטי גנרציה בהספק כולל של עד 560 מגה-וואט .  אמנם מדובר בכ-20% בלבד מייצור החשמל הפרטי המתוכנן כרגע במשק ,  אך בהתחשב ברף הכניסה הגבוה לענף ,  ובעובדה כי דלק היא מהבודדות המחזיקות בניסיון מוכח בתחום - סביר להניח שבתוך שלוש-ארבע שנים תהיה דלק תשתיות יצרנית החשמל הפרטית המובילה במשק .  זאת כאשר היא נהנית מגיבוי של חברות-אחיות המחזיקות בזכויות גז טבעי .  כניסתו של תשובה אל משק החשמל הפרטי מעמידה לו  ( לכאורה ,  כמובן )  לקוחות מובטחים לגז הטבעי שגילה בתמר ובדלית .  ואולם אחיזה זו גם מספקת לו יתרון משמעותי בשוק המים הנשען על תשומות אנרגיה קריטיות - ולכן השכיל תשובה להפגין דריסת רגל משמעותית אף בענף זה .  קבוצת דלק היא שותפתה  ( 50% )  של כיל בחברת ההתפלה ide  ( הנדסת התפלה )  ,  אשר מחזיקה כיום בשלושה מתוך מתקני ההתפלה הקיימים או מתוכננים בישראל :  אשקלון  ( 50% )  ,  חדרה  ( 50% )  ושורק  ( 51% )  - ובסך הכל ,  תחזיק בכ-75% ממשק ההתפלה העתידי .  זאת ,  כאשר המדינה מתכננת לפרסם מכרז התפלה נוסף בצפון ,  ועשויה לפרסם מכרז חלופי לזה של מקורות באשדוד - אם יבוטל .  למרות אפשרויות זמינות אלה ,  המדינה עדיין לא נתנה דעתה לסוגיית הבעלות הצולבת של דלק בשלושת שוקי התשתית המתעוררים .  חברות קבוצת דלק ,  אגב ,  אינן שוקטות על שמריהן .  במהלך השנה החולפת רכשו דלק ושותפתה האמריקאית נובל אנרג'י זכויות בחמישה שטחי רישיונות חיפוש ימיים סביב מאגר תמר ,  וכן זכויות קידוח במשבצת הימית המקבילה מעברו הקפריסאי של הגבול הימי הווירטואלי .  בסך הכל ,  מחזיקה שותפות חברות דלק קידוחים ואבנר חיפושי נפט שבשליטת תשובה זכויות בשתי חזקות ,  בשני רישיונות חיפוש נפט וגז יבשתיים וב-23 רישיונות חיפוש נפט וגז ימיים - החולשים כולם על 13.2 קמ"ר ומהווים 60% משטח המים הכלכליים של ישראל .
 
הבוננזה המשולשת של תשובה
תשובה נהנה מהזינוק במניות הגז ?  זו רק ההתחלה .  מינוף התגליות יאפשר לו להכות את השוק בשתי חזיתות נוספות :  המים והחשמל .  המדינה מצדה עדיין לא נתנה דעתה לבעלויות הצולבות של הטייקון מנתניה

