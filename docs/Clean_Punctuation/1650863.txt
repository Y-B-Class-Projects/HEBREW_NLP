לא גומרים ,  לא הולכים
לאחר משא ומתן עם הנהלת רדיו תל אביב ,  החליטו אודי סגל ודני סידס להישאר ברדיו למרות שתכניתם קוצרה לשעתיים .  יואב קוטנר יעזוב את התחנה עם תום חוזהו בעוד שלושה חודשים
יואב קוטנר יעזוב את רדיו תל אביב בעוד כשלושה חודשים ,  אז צפוי להסתיים החוזה שלו בתחנה .  לוואלה !  ברנז'ה נודע ,  כי היום הודיע קוטנר שאין בכוונתו להאריך את החוזה .  קוטנר הצטרף לרדיו תל אביב באוקטובר 2007 ומאז ינואר 2008 מגיש תכנית אישית בתחנה .  במסגרת השינויים שעברו על רדיו תל אביב מאז המכרז על הפעלתו בקיץ האחרון ,  שונתה מתכונת התכנית של קוטנר בעקבות דרישת הממונים עליו והיא כוללת יותר מוזיקה מוכרת מבעבר .
 יואב קוטנר אישר את הפרטים והוסיף : " הרדיו היום שונה ממה שהוא היה כשהגעתי אליו ולכן בסוף החוזה שלי דרכינו ייפרדו ". 
מרדיו תל אביב נמסר : " כחלק ממתיחת הפנים וההתחדשות אותה עובר רדיו תל אביב בימים אלה ,  הוחלט על סיומה של התכנית היומית 'האיש הקטן מהרדיו' ,  בהגשת יואב קוטנר בתום סיום החוזה בחודש יוני הקרוב .  עם זאת רדיו תל אביב שמח כי יואב קוטנר ימשיך לשדר ספיישלים מוסיקלים מדי שבוע בתחנה גם לאחר חודש יוני הקרוב ". 

ועוד ברדיו תל אביב :  תכנית הרדיו  " גומרים הולכים "  תמשיך להיות משודרת בתחנה מדי יום שישי .  לאחר משא ומתן בין המגישים אודי סגל ודני סידס והנהלת הרדיו הסכימו השניים להישאר בתחנה ,  אולם תכניתם תתקצר לשעתיים ותשודר מעתה בימי בין השעות 10:00-12:00 .  קיצור התכנית נובע מעליית התכנית החדשה של אורלי וילנאי וגיא מרוז ,  עליה פורסם לראשונה בוואלה !  ברנז'ה ,  שתשודר מדי יום שישי בין השעות 08:00-10:00 .
 התכנית החדשה של עינת שרוף  " יאללה שרים "  המשודרת בשישי בצהריים לשעתיים ,  על חשבון תכנית הלייף סטייל של ענת הראל שתרד מהאוויר .  בנוסף ,  במוצאי שבת תשודר בסינדיקציה תכנית המוזיקה  " האומן ",  המשודרת כיום ברדיו חיפה בהגשת גילי ברסלרמן .  בתכנית מתארחים אמנים שונים לראיונות אישיים ,  והשירים המושמעים ברצועה נבחרים על ידי האומן האורח .
 התכניות החדשות מצטרפות ללוח השידורים שכולל בין היתר את תכנית הבוקר עם הראל סלוצקי ועופר דומינגז ,  המשודרת מדי בוקר בסינדיקציה גם ברדיו חיפה ,  רדיו דרום ,  רדיו אמצע הדרך ורדיו קול רגע ,  תכנית הספורט בשיתוף ערוץ הספורט המשודרת מדי ערב ומועברת בסינדיקציה גם ברדיו חיפה ,  רדיו דרום ורדיו קול הים האדום ,  תכנית המגזין  " לב תל אביב "  בהגשת מושיק גלאמין וספי ינקו ,  תכנית האקטואליה של רון קופמן  " קוף בצהריים "  ועוד .
  ( עדכון אחרון :  15:00 ) 

לא גומרים ,  לא הולכים
לאחר משא ומתן עם הנהלת רדיו תל אביב ,  החליטו אודי סגל ודני סידס להישאר ברדיו למרות שתכניתם קוצרה לשעתיים .  יואב קוטנר יעזוב את התחנה עם תום חוזהו בעוד שלושה חודשים

