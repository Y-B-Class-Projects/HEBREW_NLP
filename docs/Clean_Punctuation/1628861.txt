הבנקים חוזרים להרוויח :  בנק ישראל מעלה את הריבית - והבנקים מגדילים את מרווחי האשראי
מנתוני בנק ישראל עולה כי בחודשים האחרונים ניכרת מגמה של עלייה משמעותית בריבית על המינוס
בנק ישראל מעלה את הריבית במשק - והבנקים מגלגלים לכיסם את העליות ומגדילים את מרווחי האשראי .  אחת הפגיעות הקשות ביותר של סביבת הריבית הנמוכה על המערכת הבנקאית נובעת מירידת המרווח בין הפיקדונות לאשראי .  הבנקים נותנים ריבית על הפיקדונות שהציבור מפקיד אצליהם - ומנגד גובים ריבית עבור האשראי שהם מעניקים לציבור - והמרווח הוא למעשה ההכנסה של הבנק.מנתוני בנק ישראל עולה כי בחודשים האחרונים ישנה עליה גם במרווח הפיננסי של הבנקים ,  כלומר בין תשואת הנכסים להתחייבויות ,  וגם בפער הריבית בין הריבית על האשראי לריבית על הפקדונות .  עוד עולה מנתוני בנק ישראל כי בחודשים האחרונים ניכרת מגמה של עלייה משמעותית בריבית הממוצעת על המינוס  ( עו"ש ביתרת חובה )  וכן ירידה בריבית על הפקדונות.הריבית הממוצעת על האשראי לציבור על פי נתוני בנק ישראל עמדה באוגוסט 2009 על 4.1% ,  לעומת 4.25% בנובמבר 2009 .  השינוי הגדול הוא בריבית על העו"ש ביתרת חובה שעלתה מ-7.71% באוגוסט 2009 ל-8.31% בנובמבר 2009.הריבית הממוצעת על פקדונות הציבור שמעניקים הבנקים ירדה מאוגוסט 2009 עד נובמבר - באוגוסט עמדה הריבית על 0.78% ובנובמבר היא עמדה על 0.7% .  הירידה העיקרית היא בפקדונות לזמן קצוב שעמדה על 1.11% באוגוסט 2009 ,  לעומת 0.93% בנובמבר.המרווח הפיננסי בין תשואת נכסים לעלות ההתחייבויות של הבנקים עלה מ-1.89% באוגוסט ל-2.12% בנובמבר ,  כאשר פער הריבית - כלומר ההפרש בין הריבית על האשראי לריבית על פקדונות עמדה על 3.23% באוגוסט ו-3.56% בנובמבר .
 
הבנקים חוזרים להרוויח :  בנק ישראל מעלה את הריבית - והבנקים מגדילים את מרווחי האשראי
מנתוני בנק ישראל עולה כי בחודשים האחרונים ניכרת מגמה של עלייה משמעותית בריבית על המינוס

