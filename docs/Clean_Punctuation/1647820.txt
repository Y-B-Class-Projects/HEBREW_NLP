הפועל תל אביב - סכנין :  נאתכו קיבל טיוטת חוזה מקאזאן
הקשר סיכם באלופת רוסיה ,  האדומים מתלבטים אם לשחררו בגלל מאבק האליפות .  אלי גוטמן הזהיר את שחקניו מנסטיה צ'ה
ביברס נאתכו קיבל היום  ( שבת )  טיוטת חוזה מאלופת רוסיה,רובין קאזאן ולמעשה סיכם בה .  אם יעבור אליה ,  אמור קשר הפועל תל אביב להרוויח כחצי מיליון יורו לעונה למשך שלוש שנים ובנוסף לקבל מענק חתימה של 250 אלף יורו .  דודו של השחקן ,  עלי נאתכו ,  שהיה נציגו של הקשר במו"מ ,  אישר היום את הדברים : " כל הפרטים כבר סוכמו .  קיבלנו את טיוטת החוזה ואני מאמין שאחרי המשחק נגד סכנין הדברים ייסגרו באופן רשמי ". 
יחד עם זאת ,  בהנהלת הפועל תל אביב מודעים לסיכום של בן דודו של נאתכו ,  אך כרגע אומרים כי יתכן שיחליטו לא לשחרר את הקשר בגלל מאבק האליפות בישראל .  האדומים יודעים שבסוף השנה הם לא יקבלו תמורת נאתכו כל תמורה כספית מכיוון שהוא מסיים את חוזהו ,  אך עשויים לקחת את הסיכון ולהחליט להשאירו עד סיום העונה .  אם הפועל לא תסכים לשחרר את נאתכו ,  היא תציע לו חוזה חדש במסגרתו ירוויח 180 אלף דולר לעונה .
 באמצע השבוע עוד נראה היה שהעסקה עשויה שלא לצאת אל הפועל אחרי שאלופת רוסיה חזרה בה מהסיכום ,  אבל היום קיבל נאתכו את טיוטת החוזה ,  עליה הוא יצטרך לחתום .  
בתוך כך ,  היום ערכה הפועל תל אביב אימון מסכם לקראת המשחק מחר נגד בני סכנין  ( 19:00 ,  ספורט1 )  .  המאמן אלי גוטמן העדיף לערוך אימון קל כדי לא להעמיס על שחקניו אחרי חמישה ימים שכללו דרבי תל אביבי ומשחק נגד קאזאן ,  ולכן לא תירגל הרכב אלא רק משחקונים קצרים בין השחקנים .  
לפני האימון ערך גוטמן אסיפה בה הראה לשחקנים וידאו של סכנין והזהיר אותם מהזר נסטיה צ'ה . " הוא שחקן חכם ויש לו יכולת מוכחת בהתקפה ",  אמר גוטמן ,  שהוסיף : " אני מצפה ממכם למשמעת טקטית כפי שהיה במשחקים האחרונים ".  
למרות שהיום כאמור לא תורגל הרכב ,  נראה שגוטמן ימשיך עם אותם 11 שחקנים שפתחו נגד קאזאן ביום חמישי .  דדי בן דיין אמנם ערך אימון קל ,  אבל לא יהיה כשיר ומי שימשיך להחליף אותו הוא גל שיש .  דניאל דה רידר לא צפוי להיכלל בסגל ואילו איתי שכטר ואביחי ידין ,  שערכו אימונים קלים בעצמם על מנת להקל בעומסים ,  יפתחו .
 הרכב משוער :  וינסנט אניימה ,  דני בונדר ,  דגלאס דה סילבה ,  וואליד באדיר ,  גל שיש ,  אביחי ידין ,  ביברס נאתכו ,  גילי ורמוט ,  ערן זהבי ,  איתי שכטר ,  מהראן לאלה .
 לאחר חמישה ניצחונות ברציפות בליגה ועוד אחד בגביע ,  תנסה מחר בני סכנין להפתיע את הפועל תל אביב בבלומפילד .  סכנין מגיעה למשחק כשהיא יודעת שכל תוצאה פרט להפסד תחשב להישג ועם הרכש החדש של הקבוצה והביטחון שחזר לשחקנים ,  הקבוצה בהחלט מאמינה בכך .  
את אותם הדברים היום אמר מרקו בלבול לשחקניו : " אנחנו נמצאים בתקופה טובה ובמומנטום מצוין ,  בואו ננסה לשמור על זה גם מחר .  אם נגיע מרוכזים ועם מוטיבציה כפי שעשינו במשחקים האחרונים ,  זה בהחלט אפשרי ".  בלבול הראה לשחקניו וידאו של האדומים וביקש משחקניו בעיקר אגרסביות במרכז המגרש .  
מבחינת המערך ,  בלבול שעלה מול הפועל רמת גן עם הרכב סופר התקפי ,  ישנה מחר מעט להרכב יותר הגנתי .  ההתלבטות המרכזית של המאמן היא אם להרכיב את חאלד חלאיילה או באסם גנאים על חשבונו של חאמד גנאים שירד לספסל ,  כשכרגע נראה כי העדיפות היא לגנאים .  מאות אוהדים צפויים מחר להגיע עם הקבוצה לבלומפילד לאחר מסע ההתאוששות שהחלה סכנין בשבועות האחרונים .
 הרכב משוער :  מאיר כהן ,  עלא אבו סאלח ,  פטי יא יא ,  טל חן ,  מהראן אבו ריא ,  חיים בנון ,  באסם גנאים  ( חאלד חלאיילה )  ,  נסטיה צ'ה ,  קאדו ,  לירן כהן ,  ג'קו ערפאת .
 
הפועל תל אביב - סכנין :  נאתכו קיבל טיוטת חוזה מקאזאן
הקשר סיכם באלופת רוסיה ,  האדומים מתלבטים אם לשחררו בגלל מאבק האליפות .  אלי גוטמן הזהיר את שחקניו מנסטיה צ'ה

