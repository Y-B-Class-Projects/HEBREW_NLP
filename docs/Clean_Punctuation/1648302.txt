ביה"ד לעבודה :  התמ"ת פעל משיקולים זרים כשפגע במשרתו של עובד ששב משליחות
העובד ,  סמנכ"ל לענייני מבצעים ,  גילה בשובו משליחות שתפקידו בוטל וכי הוא שובץ לתפקידים בכירים פחות .  השופטת : " המשרד ניסה למנוע מהתובע להמשיך במשרה התואמת את מעמדו ואת כישוריו "
  >  >   " משרד התמ"ת פעל משיקולים זרים ,  בחוסר תום לב ותוך מינהל בלתי תקין ובלתי ראוי כאשר לא שמר על משרתו של עובד בכיר שיצא בשליחות המשרד לחו"ל והעבירו לתפקיד נחות יותר "  - כך קבע בשבוע שעבר בית הדין האזורי לעבודה בירושלים .  יוסי שוחט ,  בעבר ציר בנציגויות של ישראל בחו"ל ,  כיהן כסמנכ"ל לענייני מבצעים ובקרה במשרד התמ"ת .  ב-1999 הוא נשלח מטעם המשרד לאיטליה ובשובו ,  ב-2003 ,  גילה כי תפקידו בוטל .  במקום זאת הוא שובץ בתפקידים אחרים ,  בדירוג ובשכר נמוך יותר .  שוחט הגיש תביעה נגד משרד התמ"ת ונציבות שירות המדינה ,  באמצעות עו"ד אלי בן טובים ,  שבה דרש לפצות אותו על הירידה בשכרו ועל הפרת החוזה עמו .  משרד התמ"ת ,  באמצעות עו"ד חאג' יחיא ,  טען כי שוחט ידע שעם שובו מחו"ל הוא ישובץ במשרה זמנית .  השופטת שרה שדיאור קבעה כי התמ"ת ונציבות שירות המדינה לא בחנו את האפשרות לשלב את שוחט בתפקיד מקביל לסמנכ"ל .  היא קבעה כי תנאי שכרו נפגעו וכי נשללה ממנו הזכות לקבל שכר ותנאים לפי חוזה בכירים כיתר הסמנכ"לים המועסקים במשרד .  שדיאור קבעה כי משרד התמ"ת פעל בחוסר תום לב ,  בין היתר לנוכח העובדה שאחת המשרות הבכירות במשרד התמ"ת ,  יו"ר מינהלת מהל"ב  ( תוכנית ויסקונסין )  ,  שהיא בדרגת סמנכ"ל ,  לא מאוישת דרך קבע כבר יותר משנתיים ,  למרות ששוחט הגיש את מועמדותו אליה . " התמ"ת ניסה למנוע מהתובע ,  ללא כל הצדקה ,  להמשיך במשרה התואמת את מעמדו ואת כישוריו ",  קבעה .  המשרד חויב לפצות את שוחט בשל הפרת חוזה בסך 50 אלף שקל בצירוף 25 אלף שקל פיצוי על עוגמת נפש .  כן ישלמו משרד התמ"ת והנציבות את הוצאות המשפט בסך 15 אלף שקל  ( עב' 2934/07 )  .
 
ביה"ד לעבודה :  התמ"ת פעל משיקולים זרים כשפגע במשרתו של עובד ששב משליחות
העובד ,  סמנכ"ל לענייני מבצעים ,  גילה בשובו משליחות שתפקידו בוטל וכי הוא שובץ לתפקידים בכירים פחות .  השופטת : " המשרד ניסה למנוע מהתובע להמשיך במשרה התואמת את מעמדו ואת כישוריו "
 
