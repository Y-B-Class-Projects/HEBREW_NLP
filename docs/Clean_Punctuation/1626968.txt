ארסנל הוצאה לפועל
ביום בו הועמד עתידה של פורטסמות בספק בגלל צרות כלכליות ,  נדרסה הקבוצה 4:1 בבית ע"י התותחנים .  מנ .  יונייטד - וויגאן 0:5
אם מישהו חשב ,  החליט או קבע שמירוץ האליפות באנגליה יתקיים העונה בין צ'לסי למנצ'סטר יונייטד ,  כדאי לו להתאזר בסבלנות כי לפחות כרגע זה ממש לא המצב .  ארסנל עדיין כאן והיא חזק בתמונה .  ניצחון 1:4 של ארסן ונגר ושחקניו הערב  ( רביעי )  על פורטסמות בדרום אנגליה הקטין את הפער שלהם מצ'לסי המוליכה לארבע נקודות ולרשותם של התותחנים משחק חסר ,  כך שכרגע הכל פתוח .
 מי שמפרידה בין צ'לסי לארסנל היא מנצ'סטר יונייטד ,  שהביסה הערב 0:5 את וויגאן ללא תנאי והשאירה את הפער בינה לבין המוליכה על שתי נקודות בלבד ,  כשלשתיהן 20 משחקים .  עם צמרת כזו ושכדבר לא בטוח ולא מעט הפתעות נופלות מדי כמה שבועות ,  הליגה הזו ממשיכה להיות מותחת ורחוקה מסיום .
 פורטסמות אולי האמינה שאחרי שהיא ניצחה את ליברפול בפראטון פארק ,  היא תצליח לעשות את זה גם נגד ארסנל ,  אבל התותחנים הראו שהם כמה רמות מעל יריבתם ,  הוכיחו עליונות לאורך קרוב ל-90 דקות והותירו את יריבתם חסרת אונים ומובסת .
 לרשימת הפצועים הבלתי נגמרת של ארסנל הצטרף לפני המשחק השחקן הטוב ביותר שלה העונה ,  ססק פברגאס ,  אלא שארון רמזי הצעיר נכנס היטב לנעליו של הקטלאני ומול יריבה חלשה כמו פומפי הוא בהחלט היה מספיק טוב .  סמיר נאסרי מצא את הזמן לכבוש סוף סוף גם בליגה ,  אפילו אלכסנדר סונג עשה זאת ובסופו של ערב קריר ,  ארסנל ניצחה בקלילות .
 פורטסמות דווקא נכנסה יותר טוב למשחק והגיעה להזדמנות הראשונה אחרי תשע דקות ,  כשבואטנג ניצל איבוד של סונג במרכז המגרש כדי לדהור לתוך הרחבה ולבעוט מזווית קשה ,  אבל אלמוניה הדף לקרן .  עוד תשע דקות עברו והגיע תורה של ארסנל לסכן ,  אבל בגוביץ' הדף בעיטה מסוכנת של אבו דיאבי מתוך הרחבה .  
בדקה ה-27 הגיע השער הראשון ,  לזכותה של ארסנל שאחרי פתיחה מהוססת השתלטה על המגרש .  ארון מוקואנה הכשיל את ארון רמזי כ-20 מטרים מהשער ,  אדוארדו בעט את הכדור החופשי שפגע ברגלו של יונאס קאבול ,  שינה כיוון ונחת בפינה השמאלית של בגוביץ' .  0:1 לארסנל .  אחרי רבע שעה זה כבר התחיל להיראות גמור כשסמיר נאסרי קבע 0:2 בבעיטה שטוחה והוריד את הלונדונים עם יתרון מבטיח למחצית .
 אברהם גרנט לא ביצע חילופים במחצית והרוח גם לא החלה לנשוב בגבה של קבוצתו .  ארסנל המשיכה להכתיב את הקצב ולא להרשות ליריבתה לחזור ובדקה ה-69 הוסיפה לעצמה את השלישי כשארון רמזי חילץ כדור מוואנדן בורה שנכנס 11 דקות לפני כן כמחליף ,  התגבר על שני שחקני הגנה ומ-17 מטרים בעט ברגל שמאל כדור חזק בחצי גובה .  יופי של שער של הוולשי הצעיר .
 נאדיר בלחאג' עוד צימק בדקה ה-74 ,  אבל אלכסנדר סונג קבע 1:4 בדקה ה-81 בנגיחה ,  אחרי כניסה מהקו השני באין מפריע לתוך הרחבה הפגיעה של המארחת וארסנל השיגה את הנקודות בקלות .
 פורטסמות :  אסמיר בגוביץ' ,  סטיב פינאן ,  הרמן הריידרסון ,  טל בן חיים ,  יונאס קאבול ,  ארון מוקואנה  ( אנתוני ואנדן בורה ,  58 )  ,  ריצ'רד יוז  ( מייקל בראון ,  90 )  ,  נאדיר בלחאג' ,  חסן יבדה ,  קווין פרינס בואטנג  ( קאנו ,  71 )  ,  פרדריק פיקיון
ארסנל :  מנואל אלמוניה ,  בקארי סאניה ,  וויליאם גאלאס ,  תומאס ורמאלן ,  ארמנד טראורה ,  אלכסנדר סונג ,  ארון רמזי ,  וסיריקי אבו דיאבי ,  סמיר נאסרי  ( כריס איסטמונד ,  85 )  ,  אנדריי ארשבין  ( קרלוס ולה ,  82 )  ,  אדוארדו  ( תומאס רוזיצקי ,  72 ) 
בדיוק למשחק קליל כזה פילל אלכס פרגוסון בעיצומה של תקופת המשחקים העמוסה ביותר בשנה .  השדים האדומים פגשו הערב יריבה חלשה עם הגנה מחוררת ולעתים מצחיקה ,  כבשו חמישייה שבקלות יכולה הייתה להיות שמינייה או יותר ואספו שלוש נקודות ללא מאמץ מיותר .
 יונייטד פתחה את המשחק עם הצהרת כוונות ואחרי שלא מצאה את הרשת בדקות הראשונות ,  היה זה ווין רוני שניצל כדור רוחב של רפאל מצד ימין כדי לכבוש מקרוב את הראשון בדקה ה-28 .  שער שני בתוך ארבעה ימים לחלוץ האנגלי ושער ליגה 14 העונה .
 שלוש דקות חלפו וזה כבר 0:2 אחרי שהפעם אנטוניו ולנסיה לקח על עצמו את תפקיד המבשל בצד ימין ,  הוציא כדור לכיוון קצה הרחבה ומייקל קאריק בעט שטוח ומדויק ,  פנימה .  עד השער הבא לקחה יונייטד הפסקה ,  אבל רפאל לא התכוון לרדת למחצית עם 0:2 ובעזרת גיחה לכיוון הרחבה מצד ימין ,  בעט כדור שטוח מ-15 מטרים ,  ברגל שמאל פנימה .
 ארבע דקות בתוך המחצית השנייה שוב היה זה ולנסיה שפרץ באגף ימין ושלח כדור רוחב חזק ,  ההגנה של וויגאן נכשלה פעם נוספת בהתמודדות ודימיטאר ברבאטוב התכבד לכבוש ולקבוע 0:4 .  האקוודורי ,  שהספיק לבשל פעמיים ולבשל למבשל בשער הראשון ,  כבש את החמישי שכל כך הגיע לו בדקה ה-75 ויונייטד דילגה ל-0:5 בסיום .  
מנצ'סטר יונייטד :  תומאס קוז'צ'אק ,  רפאל ,  פטריס אברה  ( פאביו ,  68 )  ,  ווס בראון ,  נמניה וידיץ'  ( אנדרסון ,  68 )  ,  מייקל קאריק ,  דארן פלטשר ,  ג'י סונג פארק ,  אנטוניו ולנסיה ,  ווין רוני ,  דימיטאר ברבאטוב  ( דני וולבק ,  68 ) 
וויגאן :  כריס קירקלנד  ( מייק פוליט ,  46 )  ,  מריו מלכיוט ,  מיינור פיגרואה ,  טייטוס בראמבל ,  אמרסון בויס ,  הנדרי תומאס  ( אריק אדמן ,  71 )  ,  פול שארנר ,  ג'ורדי גומז ,  שארל נ'זוגבייה  ( סקוט סינקלייר ,  68 )  ,  וון הי צ'ו ,  הוגו רודאייגה

ארסנל הוצאה לפועל
ביום בו הועמד עתידה של פורטסמות בספק בגלל צרות כלכליות ,  נדרסה הקבוצה 4:1 בבית ע"י התותחנים .  מנ .  יונייטד - וויגאן 0:5

