עלות השכר של יובל וגלעזר 2.3 מיליון שקל בשנה
בדו"ח שהגיש מעריב לבורסה ,  לקראת הנפקת מניות העיתון ,  פורטה עלות שכר העורכים בשנים 2007-2009 .  על פי הדו"ח משתכרת מנכ"ל העיתון אוה מדז'יבוז' 60 אלף שקל בחודש
עלות שכרם של עורכי מעריב דורון גלעזר ורותי יובל עמדה בשנת 2008 על 1.26 ו-1.14 מיליון שקל  ( בהתאמה )  ,  כך עולה מתשקיף הצעה לציבור ותשקיף מדף שהוגש אתמול לבורסה לקראת הנפקת מניות העיתון .  על פי הדו"ח בשנת 2009 ספגו השניים קיצוץ של 20% בשכרם ועלות שכרם בתשעת החודשים הראשונים של השנה עמדה על 637 אלף שקל לגלעזר ו-634 אלף שקל ליובל ,  אף שהשניים הודיעו על התפטרותם ב-10 במאי .  גלעזר ויובל הוסיפו לקבל שכר ממעריב גם חודשים לאחר התפטרותם ,  בהתאם להסכם ההעסקה שלהם הכולל תקופת הסתגלות .  בשנת 2007 עמדה עלות שכרו של עורך מעריב אמנון דנקנר על 1.2 מיליון שקל .
 עלות שכרו של מנכ"ל העיתון רוני קליינפלד בתשעת החודשים הראשונים של 2009 עמדה על 859 אלף שקל ובנוסף היה זכאי לרכב ותנאים נוספים ,  בהם הקצאת אופציות במניות העיתון .  אוה מדז'יבוז' שנכנסה לתפקיד באוקטובר 2009 ,  משתכרת 60 אלף שקל בחודש והחל מאפריל 2010 יעמוד שכרה על 70 אלף שקל בחודש ,  לצד רכב והוצאות נוספות .  עלות שכרו של מו"ל העיתון עפר נמרודי שכיהן כמנכ"ל בשנת 2007 עמדה על 1.24 מיליון שקל שכוללים גם גמול דירקטורים .
 נתונים נוספים בתשקיף מראים כי הכנסות העיתון המשיכו לרדת גם ב-2009 .  בתשעת החודשים הראשונים של השנה הסתכמו ההכנסות בכ-250 מיליון שקל ,  בעוד שההכנסות בכל שנת 2007 עמדו על 417 מיליון וב-2008 על 339 מיליון .  עם זאת ,  בהשוואה בין שתי התקופות המקבילות עולה כי הכנסות המגזינים היו גבוהות בחודשים הראשונים של 2009 לעומת מקביליהם ב -2008  ( 24 מיליון שקל לעומת 22 מיליון שקל )  וגם הכנסות אתר nrg עלו - מ-4.7 מיליון שקל ל-5.1 מיליון שקל .  בכל שאר הסעיפים ובהם הכנסות מעבודות דפוס ,  נייר ,  עיתונים ועוד נרשמה ירידה .
 מסעיף השיווק וההפצה בדו"ח התקופתי המהווה חלק מהתשקיף עולה ,  כי בתשעת החודשים הראשונים של 2009 חלה ירידה של כ-7% במספר העותקים שנמסרו להפצה בימי חול ובסופי שבוע לעומת התקופה המקבילה ב-2008 .  הירידה הגדולה ביותר נרשמה ברבעון השלישי ,  בו נרשמה ירידה של כ-10% במספר העותקים שהופצו לעומת הרבעון השלישי של 2008 .  בחודשים ינואר-ספטמבר 2009 רוב הכנסות העיתון ,  56.6% ,  היו מעיתוני סוף השבוע ו-43.4% מעיתוני יום חול .  עם זאת ,  מעריב מדווח כי בשנתיים האחרונות לא חלו תנודות של למעלה מ-5% למעלה או למטה במספר המנויים של העיתון .  עוד מדווח מעריב ,  כי בחודשים האחרונים מבוצע מהלך של איחוד מערכות ההפצה שצפוי לחסוך כ-3.6 מיליון שקל בשנה שיורגשו החל מהרבעון השני של 2010 .
 מסעיף ההון האנושי בדו"ח התקופתי עולה כי ב-30 בספטמבר 2009 כללה מצבת עובדי קבוצת מעריב 2,218 עובדים ,  מתוכם 343 בשכר קבוע והשאר המשתכרים לפי שעה .  מדובר בירידה לעומת השנים הקודמות :  ב-31 בדצמבר 2008 העסיקה הקבוצה 2,343 עובדים מתוכם 957 בשכר קבוע ובסוף 2007 עמד מספר העובדים על 2,710 מתוכם 1,143 בשכר קבוע .  
הצמצום במספר העובדים נעשה בכל המחלקות .  על פי הנתונים ,  בסוף ספטמבר 2009 עמד מספר עובדי המערכת כולל צלמים וגרפיקאים על 413 לעומת 445 בסוף 2008 .  ירידה גדולה יותר נרשמה בקרב עובדי הייצור והמנהלה .
 בתשעת החודשים עד סוף ספטמבר 2009 הוציא מעריב כ-68 מיליון שקל על נייר ,  שהם 82% מעלות צריכת החומרים בתקופה זו .
 סעיף המימון של הדו"ח התקופתי מעלה כי נכון ליום 30 בספטמבר 2009 ,  מסגרות האשראי לזמן קצר של הקבוצה מסתכמות ב-165 מיליון שקל מתוכן נוצלו 164 מיליון שקל .  כמו כן צוין כי מאז נובמבר 2008 ועד לתאריך התשקיף העמידה החברה האם הכשרת היישוב הלוואות בגובה 29 מיליון שקל .
 עוד עולה מהדו"ח כי נכון לסוף ספטמבר ולתאריך התשקיף ,  למעריב חוב של 106.4 מיליון שקל לבנק הפועלים ,  המממן העיקרי של העיתון .  העיתון מציין כי ברבעון האחרון של 2008 אישר הבנק העמדת אשראי נוסף לקבוצת החברה בסך כולל של 50 מיליון שקל בנוסף לאשראי הקיים .  מתוך סכום זה כבר הועברו כ-38 מיליון שקל .
 
עלות השכר של יובל וגלעזר 2.3 מיליון שקל בשנה
בדו"ח שהגיש מעריב לבורסה ,  לקראת הנפקת מניות העיתון ,  פורטה עלות שכר העורכים בשנים 2007-2009 .  על פי הדו"ח משתכרת מנכ"ל העיתון אוה מדז'יבוז' 60 אלף שקל בחודש

