הקור מגביר את התיאבון :  גידול של כ-30% בהזמנות משלוחים וטייק אווי ממסעדות
אתר המסעדות 2eat :  בימי החורף הלקוחות מעניקים לשליחים טיפים גדולים מהרגיל
ביומיים האחרונים נרשם גידול ממוצע של למעלה מ-30% במשלוחי מנות אוכל והזמנות טייק אווי ממסעדות לבתי הלקוחות - כך עולה מבדיקת שוק שערך אתר המסעדות 2eat .  שיא ההזמנות הוא בירושלים - גידול של למעלה מ-50% .  לדברי נעם שקד ,  מנכ"ל האתר ,  על פי ההערכה ,  ביומיים האחרונים הזמינו הישראלים משלוחים ממסעדות בכ-5.5 מיליון שקל .  המנות המבוקשות ביותר בימים הקרים הינם מרקים ,  המבורגרים בתוספת של צ'יפס ,  תבשילי בשר ומנות סיניות מוקפצות.על פי נתוני האתר ,  כ-1,156 מסעדות מבצעות משלוחים לבית הלקוח ,  כאשר 18% מהן מבצעים את המשלוחים חינם ו-82% מהן בתשלום .  בשל הביקוש הרב בהזמנות בימים הקרים ,  מגייסים בעלי מסעדות שליחים נוספים ולעיתים גם מבצעים את השליחויות בעצמם.תופעה בולטת בימי החורף הקרים היא שהלקוחות המעריכים את נחישותם של השליחים המגיעים לבתיהם במזג האוויר הסוער ,  מכבדים אותם בשתייה ומעניקים להם טיפים גדולים מהרגיל .
 
הקור מגביר את התיאבון :  גידול של כ-30% בהזמנות משלוחים וטייק אווי ממסעדות
אתר המסעדות 2eat :  בימי החורף הלקוחות מעניקים לשליחים טיפים גדולים מהרגיל

