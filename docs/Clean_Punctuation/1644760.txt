מסביב לעולם בשבוע :  מזימות בינלאומיות
דובאי האשימה את ישראל בחיסול בכיר החמאס,כוחות נאט"ו פתחו במבצע נגד הטליבן באפגניסטן ,  בצפון קוריאה חגגו יום הולדת לקים ז'ונג איל ובעולם רקדו בקרנבל .  זה היה השבוע בתמונות
משטרת דובאי חשפה השבוע צילומים ופרטי דרכונים של החולייה שלטענתה חיסלה את בכיר החמאס מוחמד אל מבחוח .  בהמשך השבוע הודיע מפקד המשטרה כי הוא משוכנע כמעט בוודאות שהמוסד הישראלי עומד מאחורי החיסול .  במקביל ,  ממשלות בריטניה ואירלנד זימנו לבירור את שגרירי ישראל בארצותיהם ,  לאחר שהתגלה שחברי החוליה נשאו דרכונים מזויפים של שבעה אזרחים בריטים ואירים המתגוררים בישראל .   ( צילומים :  רויטרס ) 
15,000 חיילים בעלות הברית ואפגניסטן פתחו השבוע במבצע  " מושתראק "   ( שפירושו ביחד בשפה הדארית )  במחוז הלמנד ,  מעוז הטליבן שעל גבול פקיסטן .  הכוחות השיגו התקדמות משמעותית בביעור האזור ,  אך גם נתקלו בהתנגדות לא מועטה מצד המורדים .  בנוסף ,  מספר המטענים המאולתרים הנמצא בשטח הוא גדול יותר ממה שכוחות נאט"ו שיערו ,  וסילוקם מעכב את התקדמות הכוחות.זהו המבצע הגדול ביותר של נאט"ו מאז 2001 ,  והמבחן הראשון למדיניות הנשיא האמריקאי ברק אובמה באפגניסטן .
 בעוד כוחות נאט"ו ואפגניסטן נלחמים במחוז הלמנד ,  ברוסיה ציינו השבוע את יום השנה ה-21 לנסיגת הסובייטים מאפגניסטן .  צוערים בצבא הרוסי צעדו עם תמונותיהם של הלוחמים שנהרגו במהלך 10 שנות הלחימה במדינה שזכתה לכינוי  " בית קברות לאימפריות ". 
לפחות 18 בני אדם נהרגו בהתנגשות בין שתי רכבות נוסעים בבלגיה .  התאונה אירעה ליד התחנה בהאלה ,  כ-15 קילומטרים דרום-מזרחית לבריסל ,  במהלך שעת העומס בבוקר ,  לאחר ששלג כבד ירד באזור במשך הלילה .  סיבת התאונה היא ,  ככל הנראה ,  נסיעה באור אדום של אחת הרכבות .
 בשעה טובה מנהיג צפון קוריאה קים ז'ונג איל חגג השבוע את יום הולדתו ה-68 .  ברחבי המדינה ציינו אזרחי המדינה המבודדת את המאורע המשמח ,  בעוד שבדרום קוריאה ,  עריקים הפריחו לצפון בלונים בתוכם כסף ,  מקלטי רדיו ועלונים המוחים נגד הרודן .
 רשות העתיקות המצרית חשפה השבוע שהמלך הפרעוני הצעיר תות ענח' אמון מת מרגל שבורה ומלריה ולא נרצח .  בדיקות די.אנ.איי ,  וסריקות הדמייה הוכיחו כי הפרעוני המפורסם אולי היה נער הזהב של מלכות מצרים ,  אבל הוא גם היה חולני למדי .  תודות לבדיקות די.אנ.איי שבוצעו לראשונה ב-16 מומיות ,  הצליחו גם החוקרים למפות את כל אילן היוחסין של תות ענח' אמון ,  וקבעו שהוא בנם של אח ואחות ,  מנהג נפוץ בקרב הפרעונים .   ( בתמונה :  מומיה של אביו של תות ענח אמון ) 
האפיפיור בנדיקסטוס ה-16 ערך השבוע פגישה בת יומיים עם בישופים בכירים מאירלנד בנוגע לשערוריית המין הרחבה שנחשפה באירלנד לפני כמה חודשים .  במהלך הפגישה אמר בנדיקטוס לבישופים כי התעללות מינית של ילדים בידי כמרים היא פשע מתועב ,  ועליהם לפעול לפתרון הבעיה ביושר ובאומץ .  בסיום הפגישה הבטיחו הבישופים כי הם המחויבים לשיתוף פעולה עם רשויות החוק באירלנד .
 הקרנבל בברזיל נערך השבוע ובפעם הראשונה ילדה בת 7 זכתה לעמוד בראש התהלוכה הססגונית .  אמנם ג'וליה לירה הצעירה לא עמדה בלחץ ופרצה בבכי ,  אולם גם הדמעות שלה הצליחו להעיב על החגיגה הגדולה בעולם .
 לא רק בברזיל חוגגים את הקרנבל .  גם בערים קלן ,  מאיינץ ודיסלדורף מתקיימות תהלוכות מפוארות .  החוגגים בדיסלדורף מצאו דרך גרפית להביע את דעתם על הקשר בין ראש ממשלת איטליה סילביו ברלוסקוני למאפיה .
 אמנם עדיין חורף ,  לפחות לפי התאריך ,  אבל העולם זכה לגלות השבוע מה נלבש בסתיו הבא .  שבוע האופנה בניו יורק הוא אחד האירועים החשובים בעולם האופנה ,  והשנה הוא נערך בצל התאבדותו של המעצב הבריטי אלכסנדר מקווין .   ( בתמונה :  דוגמנית מתכוננת לתצוגת האופנה של המעצבת דונה קארן ) 

מסביב לעולם בשבוע :  מזימות בינלאומיות
דובאי האשימה את ישראל בחיסול בכיר החמאס,כוחות נאט"ו פתחו במבצע נגד הטליבן באפגניסטן ,  בצפון קוריאה חגגו יום הולדת לקים ז'ונג איל ובעולם רקדו בקרנבל .  זה היה השבוע בתמונות

