מתה האמנית רות צרפתי
אחת המאיירות הבולטות של הספרות הישראלית ,  שהיתה גם ציירת וסופרת ,  הלכה לעולמה בגיל 82 . " היא היתה אמנית מיוחדת במינה ",  ספדה לה חברתה ד"ר יעל דר
המאיירת ,  הפסלת והציירת רות צרפתי הלכה היום  ( שבת )  לעולמה בגיל 82 .  צרפתי היתה ידועה בעיקר בזכות עשרות ספרי הילדים שאיירה החל משנת 1958 .  היא עבדה רבות עם הסופרים ע הילל ,  נורית זרחי ,  דבורה עומר ,  בנימין טנא ואיירה רבים מספריהם .  צרפתי גם כתבה כמה ספרים בעצמה ,  ביניהם  " הגן ",   " מעשה בציור ",   " חושחושית "  ועוד .  צרפתי היתה גם פסלת וציירת שעבודותיה הוצגו בתערוכות ובמוזיאונים רבים ,  ביניהם מוזיאון ישראל ,  מוזיאון תל אביב ,  מוזיאון פתח תקווה ,  הביתן הישראלי בתערוכת  " אקספו 67 "  במונטריאול ועוד .  
בשנה שעברה נערכה רטרוספקטיבה לעבודות האיור של צרפתי באגף הנוער של מוזיאון ישראל .  התערוכה , " דודי שמחה - עד 120 ",  נקראה על שם סדרת ספריו המפורסמת של ע הלל ,  אותה איירה צרפתי .
 דוקטור יעל דר ,  חוקרת ספרות ילדים מאוניברסיטת תל אביב וחברתה של צרפתי ,  סיפרה לוואלה !  תרבות כי  " צרפתי היתה אמנית מיוחדת במינה מהבחינה הזו שהיא התעניינה באמנות מכל הכיוונים .  היא גם כתבה ואיירה לילדים ,  גם פיסלה וציירה ילדים ,  אבל הכל ממקום של התעניינות אמיתית בפיזיות שלהם .  אני חושבת שיותר מכול היא היתה אמנית .  וזה בגלל שהמילה הזאת חובקת את כל הפונקציות האלו יחדיו ".  
צרפתי נולדה בפתח תקווה ב-1928 .  היא למדה אמנות כבר בהיותה תלמידת תיכון אצל הצייר אהרון אבני ,  לימים מקים מכון אבני ,  ולאחר שסיימה את לימודי התיכון עברה לתל אביב והמשיכה ללימודי פיסול אצל הפסל משה שטרנשוס .  לאחר מספר שנים נישאו השניים .  בשנת 1948 הצטרפו צרפתי ובעלה לקבוצת  " אופקים חדשים "  שם היתה האישה היחידה ,  לצד הציירים יוסף זריצקי ,  אביגדור סטימצקי ,  אריה ארוך ועוד .
 
מתה האמנית רות צרפתי
אחת המאיירות הבולטות של הספרות הישראלית ,  שהיתה גם ציירת וסופרת ,  הלכה לעולמה בגיל 82 . " היא היתה אמנית מיוחדת במינה ",  ספדה לה חברתה ד"ר יעל דר

