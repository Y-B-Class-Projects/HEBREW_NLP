המועצה לצרכנות קוראת לחרם צרכנים על חברות הסלולר :  התקשרו מנייח ,  בטלו התא הקולי ועברו ל-SMS
במסגרת המאבק מבקשת המועצה ממנויי הסלולר בישראל להמיר 3 דקות סלולריות יומיות ב 3 דקות מקו נייח
המועצה לצרכנות קוראת למאבק צרכני אקטיבי בחברות הסלולר .  במסגרת המאבק מבקשת המועצה ממנויי הסלולר בישראל להמיר 3 דקות סלולריות יומיות ב 3 דקות מקו נייח .  החיסכון לצרכן :  מאות שקלים בשנה ,  הנזק לחברות הסלולר - 1 מיליארד שקל ." כולנו מסתובבים בתחושת תסכול וכעס מול חברות הסלולר ומרגישים שאין לנו כח מיקוח מולן ",  אומר עו"ד אהוד פלג ,  מנכ"ל המועצה לצרכנות .  מסקר שערכה המועצה עלה כי לדעת הצרכנים ,  חברות הסלולר  " מצטיינות "  במידת ההגינות ובמידת השקיפות הנמוכות ביותר.פלג מציין כי כאשר נותנים לחברות זמן הסתגלות לפעולות הרגולטוריות הקרבות  החברות מתקשרות עם צרכנים מתוך הנחה שאולי אינם בקיאים בשינויים החדשים וכובלות אותם בעזרת החוזה הישן שעדיין מותר ע"פ חוק .  אם לא די בכך ,  הרי שהן מקפידות להעלות תעריפים בתיאום מושלם סמוך למועד החלת הפעולה . " על אף הפעולות הראויות של הרגולטור הוא אינו מתערב במחירים ,  הדרך היחידה להפחתת המחירים היא כניסה של מתחרים חדשים לשוק ,  אך עד אז ?  האם נשב בחיבוק ידיים ?  ",  שואל פלג.תחת הסלוגן  " בבית ובמשרד לא מתקשרים מהנייד "  שיופץ בכרזות ובפרסומות באמצעי התקשורת ,  שולחת המועצה הנחיות לפעילות אקטיבית במאבק נגד חברות הסלולר :  התקשרו מטלפון נייח או מתוכנות שיחה מבוססות רשת במקום מהנייד ,  בטלו את התא הקולי שעלותו כמו שיחה רגילה ועברו להודעות טקסט .  בנוסף ,  הקפידו להשתמש בתוכנות חינמיות לשליחת המסרונים .  המועצה אף מעודדת את הצרכנים לרכוש את מכשיר הסלולר הנייד אצל משווקים עצמאיים שאינם קשורים לחברות הסלולר ,  ע"פ בדיקותיה מדובר בחיסכון של 45% ממחיר המכשיר.המועצה לצרכנות חישבה ומצאה שהמרה של 3 דקות סלולריות יומיות בלבד בשיחות מהטלפון הנייח או משירותי טלפוניה אינטרנטיים זמינים ,  תפחית את הכנסות חברות הסלולר ב-1 מילארד שקל בשנה .  ההערכה חושבה בצורה מחמירה על פי 2.3 מיליון מנויי סלולר .  למעשה ,  במשרד התקשורת מדברים על 9.3 מיליון מנויים בחברת הסלולר בישראל ,  אך מרבית הלקוחות נמצאים בחבילות דקות עם תעריף חודשי קבוע ולכן תרומתם למאבק ברמת צמצום רווחי חברות הסלולר אפסית אלא אם בחשבונותיהם מגולמת חריגה בחבילת הדקות שתצומצם כעת . " אנחנו מודים שאף אחד עדיין לא צלח מאבק צרכני שהצליח להפעיל את כלל הציבור בישראל ",  אומר פלג . " אך אנחנו מרגישים שהפעם מדובר בנושא ראוי והדרך שבחרנו לא דורשת הקרבה גדולה מידי מצד הצרכנים ,  מצד שני היא תייצר אפקט משמעותי עבור חברות הסלולר ". 

המועצה לצרכנות קוראת לחרם צרכנים על חברות הסלולר :  התקשרו מנייח ,  בטלו התא הקולי ועברו ל-SMS
במסגרת המאבק מבקשת המועצה ממנויי הסלולר בישראל להמיר 3 דקות סלולריות יומיות ב 3 דקות מקו נייח

