לטיפולכם המסור נודה
פלייאוף ה-NBA יתחיל בעוד שישה שבועות בערך .  זמן מצוין ,  וודאי תסכימו ,  לבחור את סדרות הסיבוב הראשון שהכי נרצה לראות
 *  בגלל שרק העונה הלייקרס הצליחו לעצור רצף של תשעה הפסדים רצופים ברוז גארדן .  הם אומנם עשו זאת ללא קובי ,  אבל הבלייזרס שיחקו ללא ברנדון רוי ועם ג'ואן הווארד הקשיש כסנטר פותח .  עדיין מדובר באולם שהלייקרס שונאים לבקר בו ,  בין היתר כי אוהדי הבלייזרס עדיין זוכרים היטב את גמר המערב בפלייאוף 2000 ,  ומטעינים את הקבוצה באנרגיות שבדרך כלל לא רואים  או שומעים- במשחק NBA ממוצע .
  *  כי רון ארטסט אמר אשתקד על רוי ,  לקראת סדרת הפלייאוף בין יוסטון לפורטלנד ,  שהוא שני מקרב השחקנים עליו היה לו הכי קשה לשמור בקריירה  ( מספר 1 ,  אם תהיתם ,  היה בחור ממגרשי השכונה בניו יורק ,  שנכנס לכלא בגיל 16 )  .  אם ניקח אמירה זו ברצינות ומבלי להיסחף להשוואות מיותרות של  " רוי לעומת קובי/לברון ",  אז בהחלט ניתן להסכים עם ארטסט  השליטה של רוי בקצב המשחק ,  הזריזות ,  הגיוון והאופי הממולח שלו ,  הופכים אותו לשחקן שארטסט בגילו הנוכחי פשוט לא ערוך לעצור אותו כפי שהוא עוצר סקוררים אחרים .
  *  כי מנגד ,  השמירה של ניקולה באטום על קובי והדאנקים שלו מול פאו גאסול ,  כבר תפסו מקום של כבוד ברפרטואר המתפתח של הצרפתי הנפלא והבלתי מוערך הזה ,  שאיכשהו עדיין בן 21 בלבד .  
 *  בגלל שאם הבלייזרס יכולים לחלץ מעונה רווית פציעות זו דבר אחד חיובי ,  זה שצעירי הקבוצה ימשיכו לשלם שכר לימוד של התנסות במעמד הפלייאוף .  והרי אין התנסות טובה יותר מאשר מול האלופה המכהנת .
  *  כי הפעם האחרונה שהלייקרס זכו באליפות שנייה ברציפות ,  היתה אי שם בפלייאוף 2001 .  ואת מי הם הדיחו בסיבוב הראשון ?  יפה ,  ניחשתם נכון .
  *  כי למרות מאזן העונה הסדירה שלא מחמיא לספרס ,  מדובר בשלושה הפסדים בהפרש של שבע נקודות ואחד נוסף בשלוש הפרש ,  מה גם שהמפגש האחרון בין הקבוצות היה הרחק בינואר .  כבר לא סופרים את הספרס בקרב המועמדות לאליפות ,  אבל במידה והם יגיעו בכושר טוב לפלייאוף ,  עדיין מדובר בקבוצה שאף אחת מארבעת הביתיות לא תרצה לפגוש  בטח לא בסיבוב הראשון .
  *  למרות שמאז גמר מערב 2007 שתי הקבוצות הללו בירידה ,  על הנייר זו תוכל להיות הסדרה הכי איכותית ,  מאוזנת ואינטנסיבית בסיבוב הראשון .  ובהנחה שדאלאס ודנבר שומרות על מקומות 2-3 ונפגשות בסיבוב השני ,  אז יוטה או הספרס יזמנו חצי גמר מערב קשה יותר עבור הלייקרס ,  עם כל הסימפטיה לפיניקס ואוקלהומה סיטי .
  *  כדי לראות את דרון וויליאמס ,  אשר שייך לזן הכוכבים שמעלים את רמתם בפלייאוף ,  מתמודד כמו גדול מול שמירת הלחץ של טוני פארקר וג'ורג' היל ,  צמד הגארדים הזריזים בחמישיית הספרס .
  *  בשביל שנוכל לחזות בקרב החפירות בין שני פאוור פורוורדים דומים מאוד במבנה הנמוך שלהם ,  בסגנון משחקם הקשוח ובחוסר ההערכה כלפיהם ,  שהביא להיבחרותם בסיבוב השני  פול מילסאפ מיוטה ,  והרוקי דוואן בלייר של הספרס .
  *  כי מבלי שנוכל לעקוב יותר אחרי משחקים של כספי ,  סדרה שמפגישה בין מאנו ג'ינובילי לאנדריי קירילנקו היא האופציה הטובה ביותר לחובבי  " האירופאים "  שבליגה .
  *  בגלל שזו היתה אחת מסדרות הפלייאוף הצמודות ביותר אי פעם .  שבעה משחקים ,  חמישה מהם הסתיימו בהפרש 3 ומטה ,  ולא פחות משבע הארכות ,  שלוש מהן במשחק מס' 6 .  קבוצה צעירה בהנהגתו של רוקי כמעט ומגיעה לסנסציה ,  אבל לב של אלופה  ללא המנהיג שלה בהגנה  מנצח בסוף .
  *  כי הפעם ישתתפו כמה שמות חדשים בחגיגה  לואל דנג ,  טאג' גיבסון ופליפ מארי מצד שיקאגו ,  לעומת ראשיד וואלאס ,  נייט רובינסון ,  מרקיז דניאלס וכמובן קווין גארנט ,  מצד בוסטון .
  *  כי אם דרק רוז העביר הילוך בפלייאוף עוד בעונת הרוקי שלו ,  מה הוא יספק הפעם ,  בעקבות עונת סופמור נפלאה ?  ואם כבר מדברים על רכזים צעירים שעדיין מגרדים את תקרת הפוטנציאל שלהם ,  האם הפעם רייג'ון רונדו יצליח להשיג ממוצע טריפל דאבל שלם לאורך סדרה מלאה ,  אחרי שהחמיץ הישג זה אשתקד על כמה ריבאונדים ואסיסטים מפוספסים ? 
 *  כדי לראות שוב את קירק היינריך ,  1.91 מטר במשקל 86 קילו ,  מפעיל את שמירת החוץ המשובחת שלו מול פול פירס ,  שגדול ממנו בעשרה ס"מ ועשרים קילו .
  *  אומנם כל החפץ בהצלחת הסלטיקס מול קליבלנד ,  אורלנדו ואפילו אטלנטה בשלבים המאוחרים יותר ,  יעדיף לראות אותם שומרים על הרגליים ומטיילים בסיבוב הראשון מול טורונטו הרכה .  אבל כמו בכל סרט ספורט טוב ,  אם הקשישים מבוסטון רוצים לחלץ עוד אליפות מהסגל הנוכחי ,  אז שיירקו דם לאורך כל הדרך ,  בלי קיצורים .
  *  בגלל שכפי שניתן לראות ,  קליבלנד ניצחה את הבובקאטס רק פעם אחת העונה ,  וגם זה היה בסוף אוקטובר ,  כאשר השוטינג גארד הפותח בשארלוט היה סטיבן גרהאם ,  לא ג'קסון .  אז עם כל הכבוד למאצ'-אפ השיווקי מול מיאמי של וויד ,  שארלוט תהווה את המשוכה הראשונית הכי קשה בדרך להגשמת שאיפות האליפות של לברון והקאבס .
  *  כי סטיבן ג'קסון וג'ראלד וואלאס הם צמד שחקני הכנף הטוב ביותר בליגה למטרת השמירה על לברון ,  במיוחד כאשר המאמן שמנווט את השמירה הקבוצתית הוא אחד ,  לארי בראון .  לברון אומנם קלע באחוזי שדה טובים גם בשלושת הפסדיה של קליבלנד לשארלוט ,  אבל הגיע לקו רק 16 פעמים באותם הפסדים - ביחד .  בממוצע זה קצת מעל חמש זריקות עונשין למשחק ;  חצי מהממוצע העונתי שלו ,  למקרה שתהיתם .
  *  כי אפילו אם תצוגת האפס מ-12 שאנטואן ג'יימיסון הציג במשחק הבכורה שלו עם הקאבס - שבמקרה היוותה הפסד נוסף לבובקאטס - לא תחזור על עצמה כפי שנשבע לאחר מכן ,  בוריס דיאו וטיירוס תומאס הניידים עדיין מהווים יופי של מאצ'-אפ מולו .
  *  כבר ראינו את סטיבן ג'קסון שותף לאחת הסנסציות הגדולות ביותר בתולדות הפלייאוף ,  ומעמדה דומה עם הווריורס ,  שדורגו במקום השמיני מול דאלאס בעונה חלומית .  אם אז הוא היה העזר כנגדו של בארון דייויס ,  הפעם הוא יגיע כמנהיג של קבוצה המשתתפת בפלייאוף לראשונה בתולדותיה ,  אבל ממש לא תסתפק בהישג של  " הופעה מכובדת ". 
 *  כי מה יותר סמלי מזה שבדרך לאליפות הראשונה שלו ,  לברון מדיח את הקבוצה של מייקל ג'ורדן ?  במיוחד עבור הקהל הביתי בקליבלנד ,  שחזה במספר 23 המקורי מתעלל בקבוצה שלהם פלייאוף אחר פלייאוף .  תקראו לזה סגירת מעגל ;  אנחנו פשוט נמשיך לספור את הימים .
 
לטיפולכם המסור נודה
פלייאוף ה-NBA יתחיל בעוד שישה שבועות בערך .  זמן מצוין ,  וודאי תסכימו ,  לבחור את סדרות הסיבוב הראשון שהכי נרצה לראות

