אביר על גלגלים 
המולטי-מיליונר והנדבן ג'ימי הסלדן ,  הבעלים של סגוויי ,  צנח אל מותו השבוע כשהוא רכוב על כלי הרכב המתוחכם שאותו שיווק .  התאונה הסמלית היא כישלון נוסף של ההמצאה שהיתה אמורה לשנות את העולם
 >  >  ניסיתם פעם לרכוב על סגוויי ?  זה ממש פשוט .  נשענים קדימה והוא נוסע קדימה ,  נשענים לאחור והוא נוסע לאחור .  ואיך מסתובבים ?  נשענים ימינה והוא פונה ימינה ?  לא .  ההיגוי של הסגוויי פחות אינטואיטיבי .  צריך להשתמש בידית קטנה שממוקמת בצד שמאל של הכידון .  סיבוב קדימה של הידית והסגוויי פונה ימינה ,  סיבוב לאחור והוא פונה שמאלה .  אבל מה לגבי בלמים ?  לסגוויי אין ברקסים .  מי שנוסע קדימה ורוצה לעצור צריך להישען לאחור ,  ולהפך .  האם סגוויי הוא כלי קל לשליטה ?  אם תשאלו את הנשיא ג'ורג' בוש ,  שבחודש יוני 2003 הצליח להתעופף מסגוויי ,  התשובה שלילית .  כך גם אם תשאלו את שאריו של ג'ימי הסלדן ,  62 ,  שנהרג השבוע כשהסגוויי שלו עף ביחד אתו לתוך נהר בצפון יורקשייר .  התאונה הזאת קיבלה הרבה כותרות מכיוון שהסלדן היה הבעלים של חברת סגוויי .  כותבים עליו שהיה מולטי מיליונר פילנתרופ ,  שהפגין את הנדיבות שלו עד הרגע האחרון :  מתברר שיצא לטיול באחד השבילים הצרים הסמוכים לאחוזתו .  מולו הגיח הולך רגל .  הסלדן רצה לפנות לו את הדרך ,  נשען לאחור כדי לנסוע לאחור ,  איבד שליטה וצנח לנהר .  רכיבת סגוויי על שפת צוק היא חוויה שהתנסיתי בה במסגרת מבחן דרכים לגרסת השטח של הכלי .  זה היה במדבר יהודה ב-2006 .  ניסיתי להעפיל עם הכלי להר הגבוה ביותר במדבר יהודה ,  הר מונטר ,  שנקרא גם הר העזאזל .  מההר הזה היו נוהגים להשליך את השעירים לעזאזל כקורבן ביום כיפור .  אחרי שעתיים של רכיבה והחלפת סוללות  ( הן מתרוקנות במהירות בזמן מאמץ של רכיבה בשטח תלול )  הגעתי לפסגת ההר .  היו שם בדואים ,  כמו תמיד ,  והיה שם צלם של העיתון שהתעקש שארכב עם הסגוויי הלוך וחזור על שפת המצוק ,  עד שהוא יתפוס את הפריים הרצוי .  לא ,  לא התגלגלתי מהמצוק .  אבל זו היתה חוויה מורטת עצבים .  יש משהו בלתי צפוי ועצבני בסגוויי .  מדובר בנחום-תקום גבוה וכבד למדי  ( 45 ק"ג )  שאם מרגיזים אותו יותר מדי ,  למשל כשמנסים לטפס מדרגה תלולה או להאיץ למקסימום ,  הוא עלול להזדקף פתאומית ולנער מעליו את הרוכב .  לעתים נדמה שהסגוויי הוא לא מכונה צייתנית אלא יצור עם נשמה ועקרונות משלו .  כך או אחרת ,  הסגוויי לא הגשים את התקוות שתלו בו .  שום מהפכה תחבורתית לא התחוללה .  ברחבי העולם נמכרו רק כמה עשרות אלפי כלים מאז ההמצאה של היהודי דין קיימן יצאה לאור ב-2001 .  בישראל נמכרו מאות בודדות .  חלק ניכר מהכלים משמשים לסיורי תיירות בירושלים ובתל אביב .  אחת הסיבות לכך היא המחיר הגבוה - 30 אלף שקל ליחידה .  הטרגדיה של הסלדן מזכירה לי את הטרגדיה של יצחק שובינסקי ,  הבעלים של אוטוקרס ,  יצרנית מכוניות סוסיתא ורום כרמל .  בסוף יולי 1981 ,  כשהוא נוהג במכונית פיברגלס מתוצרתו ,  סטה שובינסקי מהכביש ,  פגע בעץ ונהרג .
 
אביר על גלגלים 
המולטי-מיליונר והנדבן ג'ימי הסלדן ,  הבעלים של סגוויי ,  צנח אל מותו השבוע כשהוא רכוב על כלי הרכב המתוחכם שאותו שיווק .  התאונה הסמלית היא כישלון נוסף של ההמצאה שהיתה אמורה לשנות את העולם

