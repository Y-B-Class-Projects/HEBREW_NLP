מנכ"ל ישראמקו : " מיציתי את תפקידי - דרוש דם צעיר "
 לאחר 22 שנות ניהול הפתיע אתמול מנכ"ל ישראמקו ,  יוסי לוי ,  בהודעה על פרישה  ■ " לחפש בארות - זה האדרנלין שלי ",  הוא אומר - ומספר מה לא אהב בקמפיין נגד ששינסקי ,  מה באמת מפריע לפיתוח מאגר תמר ,  ומה צופן העתיד לענף חיפושי הגז והנפט בישראל
 >  >  אם היה מישהו זקוק להוכחה נוספת לשינוי היסודי שעובר בחודשים האחרונים ענף חיפושי הגז והנפט בישראל - הרי שקיבל אותה אתמול ,  עם הודעתו המפתיעה של מנכ"ל קבוצת יוסי לוי ,  על פרישתו מהתפקיד . " החלטתי לעזוב ,  ולצאת לדרך חדשה .  הגעתי להחלטה שזהו זה ",  מנמק לוי את פרישתו בראיון ל-themarker . " אני בענף מ-88' ,  יצאתי לעשרות קידוחים בים וביבשה ,  ניהלתי נכסים ב-250 מיליון דולר בארה"ב דרך חברה שנסחרת בניו יורק ,  וכמובן שהכל מתגמד למול גולת הכותרת - תגלית תמר - שיא שכל אחד שואף לו .  אין הרבה אנשים בעולם הנפט שמגיעים לשיא שכזה ,  ולי היתה ההזדמנות להגשימו ".  הודעת הפרישה של לוי הפתיעה את ציבור המשקיעים ,  שהוריד את מניות חנ"ל  ( 3.8% )  ,  ישראמקו  ( 2.2% )  ונפטא  ( 1.4% )  .  זאת ,  לא רק משום הזהות שנוצרה בין דמותו של לוי לבין קבוצת ישראמקו ,  אלא גם בשל עיתוי ההודעה :  ערב החתימה על תוכנית הפיתוח של פרויקט תמר וסגירתו הפיננסית של המימון לפרויקט . " תמיד שואלים 'למה דווקא עכשיו ? ' ",  אומר לוי . " הרגשתי שמיציתי את תפקידי כמנכ"ל קבוצת החברות ,  ושדרוש דם צעיר .  אחרי הרבה שנים בתפקיד הגיעה העת לפרוש לדרך חדשה ,  שתתמקד בעיקר בתחום חיפושי הגז הטבעי והנפט - לא רק בישראל .  יש דברים שעשויים להיות מעניינים גם בחו"ל ,  אם כי הכל כרגע בגדר מחשבות ".  עם זאת ,  אתה עוזב בתקופה מאוד רגישה לקבוצה . " סיכמתי עם חיים צוף שאעזוב רק ב-15 במארס ,  ואמשיך ללוות הקבוצה כיועץ חיצוני ,  ככל שיידרש ממני .  אני מקווה שיימצא המנכ"ל המתאים שימשיך עם זה ".  תרצה להמשיך ללוות את הקבוצה כיועץ ?   " אני מקווה לראות את הגז מתמר זורם ,  וזה יהיה הזמן שבו אגיד :  'זהו ,  עשיתי את זה' .  חשוב לי להמשיך וללוות את הפרויקט כדי שיצליח ,  כי אתה רואה מה יכולות המלצות ועדת איתן ששינסקי ,  למשל ,  לעשות לענף כולו ".  ייקח עוד שלוש שנים עד שהגז יתחיל לזרום . " כל עוד יבקשו ממני - אמשיך ללוות את הקבוצה .  כרגע ביקשו ממני להמשיך .  אם אקבל הצעה אחרת בתקופה הזאת ,  אחשוב עם עצמי ".  מה אתה מחפש ?   " מה שחשוב לי הוא האתגר .  חברה או שותפות חיפושים שיכולה להגיע להישגים כמו שהגיעה ישראמקו ,  ואני מקווה שיהיו כאלה .  אני גם חושב שכדי להתקדם חייבים לצאת לפרויקטים בעולם - ולא להישאר בגבולות ישראל ".  צוף או קובי מימון ביקשו ממך להישאר ?   " תרשה לי לא להתייחס ".   " אסור לעסוק בהתקפות אישיות"עזיבתו של לוי באה לאחר שהיה שותף בתחילת 2009 לחשיפת תגליות הגז תמר ודלית - בתום יותר מעשור שבו התעקש שלא לעזוב את שטחי רישיונות אלה ,  והיה לשותף היחיד שנותר בהם לאורך כל הדרך .  ואולם ,  עזיבתו נתונה כיום בצל דיוני ועדת ששינסקי לבחינת המשטר הפיסקלי בתחום אוצרות הטבע - בחינה שנעשתה גם לפני שמונה שנים ,  ולוי היה אז בין המעורבים בביטולה .  אתה שלם עם הקו התקשורתי והציבורי שבו נקטו חברות הגז מאז כינונה של ועדת ששינסקי ?   " אני לא רוצה להתייחס לזה ,  אבל אני חושב שהדיונים צריכים להיות עניינים ,  ולא לעסוק בהתקפות אישיות .  אנחנו נוזמן לדבר בפני ועדת ששינסקי ,  ואני מקווה שבינתיים ,  צוותי המשנה שהקימה הוועדה ושאיתן כבר ישבנו ,  הבינו את הבעייתיות של תמר ,  ושאי אפשר להשאיר את המסקנות במתכונת הנוכחית .  אני מקווה שגם שר האוצר יבין ".  אפשר לדעתך להגיע לפשרה על בסיס המלצות הוועדה ?   " קודם צריך הודעה מיידית שהמסקנות לא יחולו על תמר כי חשוב שהגז מהמאגר יגיע בזמן .  אחר כך אפשר לדון בראש שקט לגבי יתר המסקנות ולהגיע להבנה .  אי אפשר לבוא ולהטיל עכשיו על תמר פצצה ,  באמצע תהליך שעבדנו בו קשה ,  ועל סמך הבטחות אחרות שניתנו לנו ".  אבל המסקנות לא פוגעות בסיכויי המימון של תמר . " אבל הן פוגעות בתשואת הפרויקט ,  בשווי שלו .  אנשים לא מבינים בתחום ,  וכותבים המלצות שאי אפשר יהיה לקדוח איתן .  זה לא פרויקט נדל"ן .  אני לא נכנס לקידוח בסיכון שכזה עבור 12% תשואה ".  אז למה לא סוגרים בינתיים את המימון של תמר ,  שכבר הוכח כתגלית ?   " כי אנחנו צריכים לאשר את תוכנית הפיתוח של הפרויקט ,  והשותפים לא אישרו אותה עדיין .  אם מישהו בא ומטיל עליך פטיש שכזה ,  ומוריד לך דרסטית את תשואת הפרויקט - זה משפיע על הפרויקט ,  על המימון ,  על כל העסק .  יכול להיווצר נזק גדול מאוד .  אני מצפה משר האוצר לקיים את התחייבות שלו לנו ,  לפיה פרויקט תמר לא יהיה חלק ממסקנות ועדת ששינסקי ".  סיימתם כבר את המחלוקת עם דלק לגבי דמי השימוש במתקני ים תטיס ?   " אם לא דיווחנו דבר - אז אין חדש .  כל המשאבים של השותפים מופנים כרגע למניעת מסקנות ששינסקי כדי להמשיך בפרויקט תמר כהלכתו ".  עד תאריך עזיבתך תשלימו את הסגירה הפיננסית ותאשרו את תוכנית הפיתוח ?   " הכל תלוי בוועדת ששינסקי .  המסקנות נפלו עלינו בדיוק בסוף תהליך המימון .  ממש לקראת השלבים הסופיים של גיוס 750 מיליון דולר .  זה עשה לנו נזק שלא יתואר .  אם קובעי המדיניות לא יתפכחו - יהיו למסקנות השלכות הרסניות ".   " יש עוד הרבה פרויקטים מעניינים בים"לוי הוא אולי המנכ"ל הוותיק ביותר כיום בקרב מנהלי החברות הציבוריות .  הוא החל דרכו במגזר הציבורי כרפרנט אנרגיה ברשות החברות הממשלתיות ,  תפקיד שמילא בשנים 78-82 .  ב-84' הוא מונה למנהל אגף כלכלה ותקציבים במשרד האנרגיה וב-88' מונה למנכ"ל חברת חיפושי הנפט הממשלתית נפטא .  ב-96' הופרטה נפטא ,  ונרכשה בידי קבוצת יואל  ( שהחזיקה בישראמקו )  .  לוי נותר אז בכסאו ,  ועבר לנהל את שתי הזרועות במשותף .  בחלוף שנה בלבד הוביל את רכישת חנ"ל המופרטת ומ-97' הוא מנהל את כל פעילות קבוצת ישראמקו בתחום . " אני עוזב בית .  מקום שבו עבדתי 22 שנה ",  אומר לוי בהתרגשות . " לחפש את הבארות ,  זה מה שמספק לי את האדרנלין .  זה מרתק ".  את תגלית תמר הוא מגדיר כשיא : " הדבר המרגש ביותר הוא הרגע שבו הלוג יורד ,  ואתה רואה שיש לך שכבה גדולה שמכילה גז ,  ומבין שזה יכול להיות מאגר גדול ",  אומר לוי ומוסיף ש"זה גם מרגש להיות הישראלי הראשון שרוכש בדאלאס בארות ב-100 מיליון דולר ".  אתה חושב שעיתוי הודעתך יפגע בחברה ?  הכניס קצת זעזוע למערכת . " החברה איתנה ,  והיא לא פונקציה של מי שעומד בראשה .  יש לנו פרויקט טוב ,  ואין לי ספק שהוא לא ייפגע ".  למען האמת ,  המבנה של ישראמקו די מוזר .  השדרה הניהולית דווקא די מתרכזת סביב כס המנכ"ל . " אני לא חושב שבדלק ,  למשל ,  זה שונה .  יש לנו פה צוות טוב ,  אם כי אנשים לא כל כך מכירים אותם .  זה נכון שאני נחשף יותר ,  אבל זה טבעי .  אין לי איש יחסי ציבור .  אם יש לי מה להגיד ,  אני אומר מה שאני חושב ומרגיש ,  ולא צריך שמישהו ידבר בשמי ".  אתה מזהה בפרישתך ,  ובמתיחת הפנים שעוברות גם הנהלות אחרות בענף ,  מעין עידן חדש ?  מעבר מהנהלת תפעולית-מקצועית למנהלים בעלי שם ,  עם נטייה לפיננסים ?   " זה תלוי במי יבוא במקומי  ( צוחק ,  א"ב )  .  אני לא חושב .  אני הייתי איש שטח ואיש פיננסים ,  ניהלתי גם את האופרציה וגם את הפיתוח .  נראה מה יילד יום ".  לאן הולך ענף החיפושים ?   " יש תהליך של אבולוציה .  ייתכן ותגליות נוספות יפתחו את הדלת לקידוחים בשכבות שלא הכרנו בעבר .  יש כיום פרוספקטים מאוד מעניינים ,  אם כי עדיין יש בהם סיכון .  מי שחושב שכל קידוח הוא תואם תמר ולוויתן - טועה .  יהיו גם קידוחים יבשים ,  ואת זה הם לא מבינים ,  אבל אין ספק שעשר השנים האחרונות יהפכו את הענף למאוד מעניין ".  יש היגיון עסקי בפיתוח תגליות נוספות עבור שוק רווי וחסמי ייצוא גבוהים ?   " אותו היגיון שיש במצרים למשל .  באות עוד חברות ,  התעשייה התפתחה ,  והמשק עבר לייצוא .  הענף הזה יעבור תהליך ,  ואין ספק שתהיה קונסולידציה .  מאגר לוויתן לא צריך שיתוף פעולה עם אף אחד ,  כי הוא מספיק גדול ,  אבל כל האחרים יצטרכו שותפים ,  וזה יהיה אינטרס משותף לכולם ".  האמנם יש עוד פוטנציאל לתגלית נוספות ,  או שמדובר בעיקר ביחסי ציבור ?   " מכל שנותי וידיעותי בענף ,  אני חושב שיש עוד כמה פרויקטים מעניינים מאוד ,  זאת מבלי לציין את הנפט - שהוא הדבר הבא .  ברגע שנמצא את המפתח לשכבה המסוימת - תיפתח הדלת להרבה פרוספקטים בים התיכון בכלל ובחופי ישראל בפרט ".  תגלית נפט בלווייתן עשויה להביא אתכם לקידוח נפט גם בתמר ?   " אני לא יכול להגיב ,  אבל כולנו בציפייה לראות מה יניב קידוח לווייתן .  יכול להיות מצב שבעקבות תגלית נפט בלוויתן - ייפתח מחדש ענף חיפושי נפט בכל הים התיכון ,  כולל בתמר ".  מה העתיד שאתה רואה עבור פעילות ישראמקו ?   " כל חברה צריכה לחפש אחר פרויקטים נוספים .  רק ככה אתה בונה חברת נפט גדולה ". 

מנכ"ל ישראמקו : " מיציתי את תפקידי - דרוש דם צעיר "
 לאחר 22 שנות ניהול הפתיע אתמול מנכ"ל ישראמקו ,  יוסי לוי ,  בהודעה על פרישה  ■ " לחפש בארות - זה האדרנלין שלי ",  הוא אומר - ומספר מה לא אהב בקמפיין נגד ששינסקי ,  מה באמת מפריע לפיתוח מאגר תמר ,  ומה צופן העתיד לענף חיפושי הגז והנפט בישראל

