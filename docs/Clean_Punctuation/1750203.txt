טיפות החלב בתל אביב יעברו לאחריות קופות החולים 
 >  >  14 תחנות טיפת חלב בתל אביב יעברו בקרוב לאחריות קופות החולים - כך החליטו משרדי האוצר והבריאות .  ההחלטה נוגדת הכרעה ב-2007 של ראש הממשלה לשעבר ,  אהוד אולמרט ,  שלפיה  " טיפות החלב יישארו באחריות המדינה ,  ומשרד הבריאות יקבל תקציב נוסף כדי להפעילן ".  טיפות החלב בתל אביב ,  שמשרתות יותר מ-30 אלף תינוקות ,  נמצאות כיום באחריות עיריית תל אביב ובפיקוחו והנחייתו של משרד הבריאות .  עיריית תל אביב מנסה כבר יותר מעשור להוציא מידיה את טיפות החלב ,  מכיוון שהמדינה לא מתקצבת אותה על השירות ,  שאותו אינה מחויבת להעניק על פי חוק .  עד כה התנגד משרד הבריאות להעברתן לאחריות קופות החולים .  בהסתדרות האחיות זועמים על המהלך .  לטענתם ,  השירות צריך להינתן על ידי גוף אחד , " ולא בצורה מפוצלת שתגרום לחורים שחורים בטיפול ,  תוך איבוד אוכלוסיות חלשות ".  כל עוד השירות מתבצע על ידי רשויות המדינה ,  הוא ניתן לכולם ,  לעומת קופות החולים ,  שמעניקות שירות לחברים בהן בלבד .  לטענת האחיות ,  הצעד עלול להוביל להעברת טיפות החלב לקופות בכל המדינה .  ממשרד הבריאות נמסר בתגובה : " המהלך הוא פתרון נקודתי לתל אביב ,  ולא עניין עקרוני .  הקופות יחויבו לשמור על מבנה של טיפת חלב תוך הפרדת השירות המונע מהשירות הטיפולי ".  ממשרד האוצר נמסר : " המדינה הודיעה לפני כמה חודשים כי אם עיריית תל אביב תפסיק לספק את השירות ,  בכוונתה לממש את אחריותה לפי חוק למתן השירות באמצעות קופות החולים "
 
טיפות החלב בתל אביב יעברו לאחריות קופות החולים 
nan
