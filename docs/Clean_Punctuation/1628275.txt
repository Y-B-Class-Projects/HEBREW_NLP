בעוד כולם פודים ,  הראל ואקסלנס המשיכו לגייס
התחרות בין אקסלנס להראל פ.י.א הובילה אותם לרשום חודש שני רצוף של גיוסים .  אקסלנס עקפה בחודש שעבר את הראל וחזרה להיות חברת הקרנות השנייה בגודלה בתעשייה
 >  >  ב-2009 נפדו סכומי ענק מהקרנות הנאמנות הכספיות מדי חודש .  ההתאוששות בשווקים הביאה את הציבור לבחור בקרנות אגרסיביות יותר כדי ליהנות מהעליות בשוק ההון .  כ-14 מיליארד שקל נפדו מהקרנות הכספיות ב-2009 ,  אולם בדצמבר היו בתעשייה שני גופים שבהם המגמה היתה הפוכה :  אקסלנס ,  שהצליח לגייס 454 מיליון שקל לקרנות הכספיות ,  והראל פ.י.א ,  שהצליח לגייס 183 מיליון שקל לקרנות הכספיות .  זהו החודש השני ברציפות שבו גופים אלה נהנים מגיוסים בקרנות הכספיות ,  והסיבה לכך היא התחרות היצרית ביניהם על המקום השני בהיקף הנכסים המנוהלים בתעשייה .  בחודשיים האחרונים צמחו קנרות הנאמנות של הראל פ.י.א ,  בניהולו של סמי בבקוב ,  והיקף הנכסים שהוא מנהל התקרב להיקף הנכסים בקרנות הנאמנות של אקסלנס  ( לאחר המיזוג עם פריזמה )  ,  בניהולו של גלעד שמעוני .  את נובמבר סיים הראל פ.י.א במקום השני בתעשייה ,  לאחר שביום האחרון של החודש גייס 200 מיליון שקל בקרנות הכספיות .  הפער הקטן בין הגופים תידלק את המאבק ביניהם גם בדצמבר ,  דבר שהוביל לגיוסים חריגים לקרנות הנאמנות הכספיות .  הגוף היחיד מלבד אקסלנס והראל שגייס בדצמבר בקרנות הכספיות היה דש ,  עם גיוס של 20 מיליון שקל .  בסך הכל הצליח אקסלנס לסיים את 2009 במקום השני בתעשייה ,  עם היקף נכסים מנוהלים של 15.1 מיליארד שקל .  מגדל שוקי הון עומד בראש המגייסות ב-2009 עם גיוס של 4.28 מיליארד שקל ,  ואי.בי.אי במקום השני עם גיוס של 3.2 מיליארד שקל .  את המקום השלישי תופס פסגות עם גיוס של 2.9 מיליארד שקל ,  לאחר שספג פדיונות כבדים מהקרנות הכספיות ,  בהיקף של 5.1 מיליארד שקל .  בתחתית הטבלה נמצא כלל פיננסים ,  שמסיים את 2009 עם פדיונות של 2.8 מיליארד שקל .
 
בעוד כולם פודים ,  הראל ואקסלנס המשיכו לגייס
התחרות בין אקסלנס להראל פ.י.א הובילה אותם לרשום חודש שני רצוף של גיוסים .  אקסלנס עקפה בחודש שעבר את הראל וחזרה להיות חברת הקרנות השנייה בגודלה בתעשייה

