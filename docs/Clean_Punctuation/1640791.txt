גייתנר : " ארה"ב לא תיפול למיתון חוזר "
 שר האוצר האמריקאי הוסיף כי ארה"ב לעולם לא תאבד את דירוג האשראי המושלם שלה  ( AAA )  ,  למרות הגירעונות הגדולים והחוב ,  אשר תקרתו הועלתה כבר ליותר מ-14 טריליון דולר
הסבירות שארה"ב תיפול שוב למיתון נמוכה כעת מאשר בכל זמן נתון בשנה האחרונה ,  כך אמר היום שר האוצר האמריקאי ,  טימותי גייתנר ,  אולם הוסיף כי ההתאוששות תהיה איטית ותנודתית .  
בראיון שהעניק היום לרשת הטלוויזיה ABC ,  אמר גייתנר כי ארה"ב לעולם לא תאבד את דירוג האשראי המושלם שלה  ( AAA )  ,  למרות הגירעונות הגדולים והחוב ,  אשר תקרתו הועלתה כבר ליותר מ-14 טריליון דולר . " בפירוש לא ",  אמר גייתנר בנוגע לחששות מהורדת דירוג האשראי , " זה לעולם לא יקרה למדינה הזו ".  
גייתנר אמר כי אין שום סימן לדעיכה של עניין המשקיעים באג"ח של ממשלת ארה"ב ,  והוסיף כי הם עדיין מאמינים ביכולתה של ארה"ב להחזיר את חובותיה . " אם תסתכלו אחורה על מה שקרה במשבר ,  כאשר אנשים עדיין חששו מיציבות הכלכלה העולמית ,  הם עדיין מצאו מקלט באג"ח אמריקאיות ובדולר ",  אמר . " עדיין ניתן לראות זאת בכל פעם ".  
בשבוע שעבר הזהירה סוכנות דירוג האשראי מודי'ס ,  כי דירוג האשראי של ארה"ב עלול להיות בסכנה ,  בשל חובותיה . " אם ארה"ב תצמח בקצב איטי מהצפוי ,  יתנפחו חובותיה של הכלכלה הגדולה בעולם ודירוג האשראי שלה עשוי להיפגע ",  הזהירה מודי'ס .  מוקדם יותר השבוע הגיש נשיא ארה"ב ,  ברק אובמה ,  הצעת תקציב בסך 3.8 טריליון דולר לקונגרס .  בתקציב העריך ממשל אובמה כי הגירעון התקציבי של ארה"ב יתנפח לרמה של 1.6 טריליון דולר עד סוף השנה .  

גייתנר : " ארה"ב לא תיפול למיתון חוזר "
 שר האוצר האמריקאי הוסיף כי ארה"ב לעולם לא תאבד את דירוג האשראי המושלם שלה  ( AAA )  ,  למרות הגירעונות הגדולים והחוב ,  אשר תקרתו הועלתה כבר ליותר מ-14 טריליון דולר

