מי מעכב פרויקטים כלכליים ברשות ? 
בימים אלו מתקדמת בניית העיר הפלסטינית החדשה רוואבי ,  מצפון לרמאללה .  זהו פרויקט הדגל של הרשות הפלסטינית בתחום הפיתוח האזרחי .  רוואבי אמורה לאכלס בשלב הראשון 40 אלף תושבים ,  להציע 5,000 משרות איכותיות ולהעמיד בפני זוגות צעירים סביבה מודרנית .
 הפרויקט ,  שמוקם בהשקעה של 700 מיליון דולר ,  ממומן על ידי החברה הקטארית  " דיאר "  ומשקיעים פלסטינים בראשות היזם בשאר אל ? מסרי .  למעשה ,  הפרויקט מציע לצעירים דירות בגודל ממוצע של 140 מ"ר במחירים שינועו בין 70 ל ? 80 אלף דולר.היוזמה ,  שעתידה לספק לפלסטינים דיור ותעסוקה ולהוות מנוע צמיחה כלכלי ,  זכתה לשבחים ולעידוד רב מצד ממשלת ישראל וגורמים בינלאומיים דוגמת הקוורטט בראשות טוני בלייר ,  והיא נתמכת על ידי המשרד לשיתוף פעולה אזורי ,  שאני עומד בראשותו .
 העיר מתוכננת לקום בשטח האחריות של הרשות  ( שטחי A )  ,  אך הגישה העיקרית אליה מדרום אמורה להיסלל בשטחי C ,  הנמצאים בשליטה ביטחונית ואזרחית של ישראל .  הקושי במימוש הפרויקט נובע מכך שהגישה לעיר - דרך שאמורה להיסלל - חוצה את כביש הגישה המרכזי של ההתיישבות בגב ההר בשומרון ,  ודורשת הפקעת שטחים שבשליטה ישראלית לטובת ציבור פלסטיני .
 הפקעה לצורכי ציבור דורשת פנייה מטעם היזם או הרשות ,  לאחר שנבחנה אופציה של רכישת הקרקעות .  הפתרון תלוי ביזם ,  אך הוא נמנע מלפנות לגורמי התכנון ולא דורש את ההפקעה לצורך סלילת הכביש .
 אני נדרש לכתוב על הנושא משום שבניגוד לפרסומים ,  ישראל לא מכשילה התקדמות בפרויקט חשוב זה .  ישראל הצהירה פעמים רבות כי היא רואה בשלום הכלכלי נדבך חשוב בדרך לשלום מדיני .  התועלת שתצמח לאזרח הפלסטיני משיתוף פעולה כלכלי חשובה ביותר לקידום התהליך המדיני .  שיפור רמת החיים שם יסייע בהקטנת הכדאיות לעימות ,  יעודד מתינות ,  יאפשר בנייה הדרגתית של אמון ויציע אופק של תקווה .
 שיתוף פעולה כלכלי יתרום לא רק ליצירת אמון ,  הבנה ושיתוף פעולה בתחומים נוספים .  בסופו של דבר ,  שיתוף הפעולה הזה מהווה מנוע צמיחה .  אנו עושים כל שביכולתנו ,  אך המשך התקדמות הפרויקט תלוי בפלסטינים וביזם שלו .  המשרד לשיתוף פעולה אזורי מנסה לאתר פתרון ,  ואף הוכנה עבודה מקיפה בנושא .  זו כבר הוצגה בפני הצוות של שליח הקוורטט ,  טוני בלייר ,  כדי שיציגה לפלסטינים .  
בשנה האחרונה ,  בניגוד למדינות רבות ,  הכלכלה הפלסטינית עומדת ,  לטענתם ,  על צמיחה של יותר מעשרה אחוזים .  נתון מדהים המהווה עדות לפעילות ולפרויקטים שאנו מקדמים מולם .  פרויקטים כמו הקמת אזורי תעשייה בג'למה ,  ביריחו ובבית לחם ;  פתיחת מעברים כמו ג'למה ותרקומיא כדי לאפשר כניסת אזרחים ורכבים לשטחי הרשות לצורך קניות ;  הארכת שעות הפעילות בגשר אלנבי .  כל אלו ועוד הם רק דוגמה לעשייה של ישראל לטובת הכלכלה הפלסטינית .  
אין לנו סכסוך עם הפלסטינים אלא רק עם ההנהגה שלהם .  אנו מנסים לעשות את ההפרדה :  לעמוד על העקרונות המדיניים ,  הביטחוניים וההתיישבותיים שלנו ,  ומצד שני לאפשר לפלסטינים חיים נורמליים .
 אבל בשביל פרויקט רוואבי ,  כמו גם פרויקטים רבים אחרים שאנו מנסים לקדם ,  צריך שניים לטנגו .  כל עוד הפלסטינים לא יקבלו החלטה אסטרטגית אמיצה לבוא עימנו בקשר כדי לקדם פרויקטים שמטרתם שיפור הכלכלה הפלשתינית ,  אנו נמשיך להיתקל במכשולים .  
חבל שבעוד שיש כאלה שעמלים לעשות - יש כאלה שעמלים לקלקל .  אנו מצפים כי בעתיד הקרוב יימצא פתרון לדרך הגישה .  
 * הכותב הוא המשנה לראש הממשלה ,  השר לשיתוף פעולה אזורי

מי מעכב פרויקטים כלכליים ברשות ? 
nan
