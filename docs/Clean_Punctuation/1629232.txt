 " הרבנים מקלקלים את תלמידי ישיבות ההסדר "
 גורמים במערכת הביטחון מאשימים את הרבנים במשבר ישיבות ההסדר . " על הרבנים להבין שהם לא הסמכות בצבא אלא המפקדים .  אסור לנו לאפשר מצב שבו הגולם יקום על יוצרו "
" ישנם רבנים שמקלקלים את התלמידים שלהם והם אלו שהורסים את ההסדר ",  כך מאשימים הבוקר  ( רביעי )  גורמים במערכת הביטחון על רקע התבטאויותיו של ראש איגוד ישיבות ההסדר הרב חיים דורקמן אמש . " החיילים מישיבות ההסדר הם חיילים מצויינים ,  אבל אסור לנו לאפשר מצב שבו הגולם יקום על יוצרו .  אתמול זה היה הרב מלמד ,  היום זה הרב דרוקמן ומחר יקומו כולם .  על הרבנים להבין שהם לא הסמכות בצבא אלא המפקדים ואנחנו מבצעים כל פקודה חוקית שהדרג המדיני יאמר לנו .  אנחנו חיים במדינת חוק ".  
הבוקר התקשר בכיר בלשכת שר הביטחון אל הרב דרוקמן וביקש ממנו באופן אישי הבהרות בנוגע לדבריו לעלון  " עולם קטן "  שבו צוטט כמי שקורא לסרב פקודה בעת פינוי יישובים .  לדברי הגורם במשרד הביטחון ,  במהלך השיחה הכחיש הרב דרוקמן את הציטוט שיוחס לו  והוא נדרש לפיכך להבהיר את דבריו בהקדם באופן פומבי .
 על רקע הדברים ,  נפגש הבוקר הרב דרוקמן עצמו ביחד עם ראש ישיבת ההסדר בפתח תקווה ,  הרב דוד סתיו ,  עם מנכ"ל משרד ראש הממשלה .  הרבנים מקווים להביא באמצעות הפגישה ,  שנקבעה כבר לפני מספר שבועות ,  להתערבותו של ראש הממשלה עצמו במשבר שנוצר בין משרד הביטחון לישיבת הרב ברכה .
 לפני כשבוע פורסם בוואלה !  חדשות כי הרב הצבאי הראשי ,  תא"ל רונצקי ,  שוחח בשבועות האחרונים עם גורמים בכירים בצה"ל ובהם ראש אכ"א וכן עם הרמטכ"ל במטרה שאלה יתמכו בהחזרת הישיבה בראשות הרב מלמד לתוכנית ההסדר .  
בשיחות סגורות הביע רונצקי את דעתו כי אין להוציא את הישיבה מההסדר ,  זאת על אף שהוא עצמו נחשב כמתנגד להוראתו של הרב מלמד .  רונצקי טען כי לאחר שחזר בו מלמד מהצהרותיו והסכים להצטרף לגינוי של יתר ראשי ישיבות ההסדר להפגנות סרבנות בצה"ל ,  אין צורך מערכתי בהפסקת הקשר עם הישיבה .
 רונצקי אף שוחח בנושא עם רבנים מובילים בציונות הדתית וכן עם ראשי ישיבות ,  שמקווים כי תמיכתו של הרבצ"ר תביא להצגת חזית אחידה של צה"ל ושל ראשי ישיבות ההסדר מול שר הביטחון אהוד ברק להחזרת הישיבה למסלול .  בצה"ל סירבו להגיב לנושא ואמרו : " ככלל ,  איננו מתייחסים לדיאלוג פנים צבאי ".  

" הרבנים מקלקלים את תלמידי ישיבות ההסדר "
 גורמים במערכת הביטחון מאשימים את הרבנים במשבר ישיבות ההסדר . " על הרבנים להבין שהם לא הסמכות בצבא אלא המפקדים .  אסור לנו לאפשר מצב שבו הגולם יקום על יוצרו "
 
