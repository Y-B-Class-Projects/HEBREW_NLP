נעם שליט : " לפני שחמאס מאשים ,  שידאג לעמו "
 הוריו של החייל החטוף גלעד שליט הגיבו להכרזת חמאס על הפסקת המשא ומתן . " בחמאס צריכים לזכור גם שהם מחזיקים בשבי מאות אלפי אזרחים פלסטינים פשוטים שאינם מעורבים והם נמצאים שנה רביעית תחת מצור "
" לפני שראשי החמאס מכריזים על הקפאת המשא ומתן ,  כדאי שיזכרו שבנוסף להחזקתו של גלעד כבן ערובה ללא שום זכויות אדם בסיסיות  הם גם מחזיקים מאות אלפי אזרחים פלסטינים תושבי עזה קרוב ל-4 שנים במצב הומניטרי בלתי נסבל ",  כך הגיבו היום נעם ואביבה שליט ,  הוריו של החייל החטוף גלעד שליט ,  לדברי ארגון חמאס לפיהם בשל חיסול בכיר הארגון מחמוד אל-מבחוח בדובאי הוחלט להקפיא את המו"מ על העסקה לשחרור בנם .
" בגלל התעקשותם של ראשי החמאס ,  מאות אלפי אזרחים פשוטים בלתי מעורבים ,  חיים כבר שנה רביעית תחת מצור ,  עוני משווע ,  רעב וחנק כלכלי ומדיני .  לכן ,  הגיע הזמן שראשי החמאס ישקלו היטב את צעדיהם ויתחילו לדאוג לאינטרסים של בני עמם לפני האינטרסים הפוליטיים שלהם עצמם ",  דברי משפחת שליט .
 מוקדם יותר היום  ( שלישי )  הודיע חמאס כי החליט להקפיא את המשא ומתן לגיבוש עסקת שליט עם ישראל למועד בלתי ידוע כתגובה לחיסולו של מבחוח לפני כשבועיים  כך מסר הבוקר גורם בכיר בחמאס לעיתון הסעודי  " עוכאז ".  הבכיר מסר כי בעקבות החיסול נוצרה  " תפנית שלילית מאד "  במגעים לגיבוש עסקת שליט .
" ישראל היא הנושאת הבלעדית באחריות להכשלת המגעים עד כה ",  אמר הבכיר לעיתון .  הוא מסר עוד כי מטרת החיסול  " הפחדני "  של אל-מבחוח הייתה לפגוע בשמירה האיתנה של חמאס על עמדתו  " האמיצה "  בנושא עסקת חילופי שבויים עם ישראל ובדבקותו בדרישותיו מישראל .
 
נעם שליט : " לפני שחמאס מאשים ,  שידאג לעמו "
 הוריו של החייל החטוף גלעד שליט הגיבו להכרזת חמאס על הפסקת המשא ומתן . " בחמאס צריכים לזכור גם שהם מחזיקים בשבי מאות אלפי אזרחים פלסטינים פשוטים שאינם מעורבים והם נמצאים שנה רביעית תחת מצור "
 
