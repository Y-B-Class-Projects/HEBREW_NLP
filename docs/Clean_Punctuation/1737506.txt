אנדרואיד פותחת קופה
ישראל מצטרפת למדינות בהן ניתן להוריד אפליקציות אנדרואיד בתשלום ,  לאחר תקופה ארוכה בה רק החינמיות היו נגישות כאן
ישראל עולה על המפה של אנדרואיד .  לאחר זמן רב בו יכלו משתמשים ישראלים של מערכת ההפעלה הסלולרית רק להוריד אפליקציות חינמיות ,  והיו נטולי יכולת לרכוש את אלו שבתשלום  עובדה זו עומדת להשתנות .  הבלוג הטכנולוגי טק קראנץ' מפרסם כי גוגל ,  מפתחת האנדרואיד ,  עומדת לאפשר יכולת רכישה ל-12 מדינות חדשות ,  בהן נמצאת גם ישראל .  החברה תאפשר גם רכישה מהמדינות ארגנטינה ,  בלגיה ,  ברזיל ,  פינלנד ,  הונג קונג ,  מקסיקו ,  פולין ,  רומניה ,  רוסיה ,  סלובקיה ,  סינגפור ודרום אפריקה .  מדינות אלו מצטרפות ל-14 מדינות בהן השירות כבר פעיל .
 המשמעות היא שגוגל לכל הפחות תכפיל את כמות המדינות בהן ניתן לרכוש אפליקציות אנדרואיד ,  דבר שיכול להוות שיפור משמעותי למפתחי אפליקציות ,  שכעת יפנו לשוק גדול יותר .  אנדרואיד היא פלטפורמה בה אחוז התוכנות החינמיות מתוך כלל התוכנות הוא הגבוה ביותר .  מחקר שנערך השנה ובחן את הנושא גילה כי 57% מהאפליקציות המוצעות באנדרואיד הן חינמיות ,  ככל הנראה בשל עובדת היותה של אנדרואיד מערכת קוד פתוח  דבר המושך מראש מפתחים עם זיקה לפיתוח לנחלת הכלל ולא בהכרח לרווח .  עם זאת ,  בהחלט ייתכן שגם העובדה שהמערכת הייתה עד עתה סגורה לרכישת אפליקציות ממספר רב של מדינות גרמה למפתחים לבחור באופציה החינמית .
 אחרי אנדרואיד נמצאת החנות של מכשיר הפאלם ,  עם 32% של אפליקציות חינמיות ,  ואחריה אפל ,  עם 25% .  חנות ה-ovi של נוקיה מספקת את כמות התוכנות החופשיות הנמוכה ביותר  15% בלבד .
 
אנדרואיד פותחת קופה
ישראל מצטרפת למדינות בהן ניתן להוריד אפליקציות אנדרואיד בתשלום ,  לאחר תקופה ארוכה בה רק החינמיות היו נגישות כאן

