למשרד הפנים אין אנרגיה סולארית
המכסות על הגגות אזלו ,  ולמרות זאת ,  לאחרונה גיבש המשרד תוכנית מתאר ארצית שמטילה מגבלות קשות על הקמת מערכות סולאריות על הקרקע
בעוד משרד התשתיות בוחן בימים אלה את הכדאיות הכלכלית שבסבסוד התקנת מערכות סולאריות קטנות על גגות מבנים - גיבש בימים האחרונים משרד הפנים תוכנית מתאר ארצית  ( תמ"א )  ,  שמטילה מגבלות קשות על הקמת מערכות סולאריות על הקרקע .  זאת ,  גם בסתירה לכמה מהחלטות המועצה הארצית לתכנון ובנייה מדצמבר .  
ל-TheMarker נודע כי במסגרת תמ"א 10/ד/10 ,  שמגובשת בימים אלה במינהל התכנון שבמשרד הפנים ,  מתכוון המשרד לקבוע כי לא תותר הקמת מתקן סולארי בטכנולוגיה פוטו-וולטאית  ( p.v )  על הקרקע ,  אלא אם מוצתה האפשרות להקימו על גג מבנה באותה חלקה .  כמו כן ,  מתכוון המינהל לקבוע כי לא תותר הקמת תחנות כוח סולאריות ,  אם הקמתן תדרוש הקמת קווי מתח עליון  ( 161 ק"ו )  ועל-עליון  ( 400 ק"ו )  .  כלומר ,  משום שפוטנציאל ייצור החשמל בדרום כבר קרוב למיצוי ,  לא ניתן יהיה להקים תחנות כוח נוספות באזור הנגב והערבה .  אם לא די בכך ,  מתכנן משרד הפנים להותיר בידי מוסדות התכנון את ההכרעה בנושאי הולכת החשמל וחיבורי רשת - אף שאין להם את הידע הדרוש .  
עוד נודע ,  כי בכוונת מינהל התכנון לקבוע כי העדפת פרויקטים לייצור חשמל סולארי בדרום הארץ יחולו רק על נפת באר שבע - ולא על מחוז דרום כולו ,  שכולל גם את נפת אשקלון  ( אשקלון אשדוד ולכיש )  .  זאת ,  בסתירה להחלטת המועצה הארצית לתכנון ולבנייה מדצמבר .  סתירה נוספת של החלטת המועצה היא בהחמרת החיוב בהקמת תחנות כוח בצמידות דופן  ( בצמוד למבנים קיימים )  וכן בביטול ההקלות הסטטוטוריות שאושרו להסבת קרקעות חקלאיות לתחנות כוח סולאריות .  
בנוסף ,  בכוונת מינהל התכנון לקבוע כי רף המינימום לתחנות כוח סולאריות שיידרשו שינוי ייעוד קרקע - יעמוד על 150 דונם .  על אף שתחנות כוח סולאריות בטכנולוגיה פוטו-וולטאית  ( על טרקרים )  בהספק המקסימלי של 8 מגה-וואט - דורשות שטח של כ-200 דונם .  בנוסף ,  מתכוונים במשרד הפנים להגביל את השימוש הסולארי בשטח המיועד למתקן הנדסי ל-10% בלבד - זאת בניגוד לסיכומים מוקדמים שקבעו הגבלה של 30% מהשטח .  
התמ"א החדשה נועדה להסדיר את הרגולציה למתקנים קרקעיים - ואמורה להיות מאושרת בתוך חצי שנה .  אחרי שהמועצה הארצית החליטה בחודש שעבר להתיר התקנת מערכות ייצור חשמל באנרגיה סולארית על גגות מבנים - ללא הגבלת שטח או היקף ייצור ,  אך עצרה הקמה של תחנות קרקעיות .  במקביל ,  משהה משרד התשתיות את המכסה הבאה לתקינת מערכות סולאריות קטנות על גגות - עד לאישור תוכנית-אב לתמהיל האנרגיות המתחדשות במשק .
 
למשרד הפנים אין אנרגיה סולארית
המכסות על הגגות אזלו ,  ולמרות זאת ,  לאחרונה גיבש המשרד תוכנית מתאר ארצית שמטילה מגבלות קשות על הקמת מערכות סולאריות על הקרקע

