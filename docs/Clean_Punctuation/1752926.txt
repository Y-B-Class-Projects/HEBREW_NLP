על שיווק ירוק ושקיות מרעישות
חברת סנצ'יפס רצתה להכניס לשוק שקיות חטיפים ידידותיות לסביבה ,  אך שכחה לבדוק עד כמה חשובה יכולת המחזור ללקוחותיה
 >  >  באחרונה ,  ניצבה חברת סנצ'יפס בפני גל מחאה גדול נגד האריזות החדשות של מוצריה - שקיות ידידותיות לסביבה וניתנות למיחזור ביתי .  הצרכנים מחו על כך שהשקיות מרעישות במיוחד .  לאור תלונות הצרכנים הרבות ,  נאלץ המותג לחזור לאריזות הישנות במרבית מוצריו .  לפני שנאשים את הצרכנים בחוסר נכונות להקריב מעט לטובת איכות הסביבה של כדור הארץ ,  בואו ננסה להבין מי אשם בפרשת האריזות של סנצ'יפס .  אין זה כישלון של מצפון הצרכנים כמו שזה כישלון של חברת פריטו-ליי ,  יצרנית המותג .  החברה היתה צריכה לפעול לפי שני כללים חיוניים בשיווק ירוק :  1 .  ודאו שהתכונות הסביבתיות של המותג מספקות יתרונות ברורים ללקוחות .  2 .  ודאו שהתכונות האלה לא יפגעו ביתרונות המוצר .  במקרה של סנצ'יפס ,  הצרכנים לא העריכו את האפשרות למחזר את האריזות .  במקביל ,  הם סברו שהחיסרון באריזות הרועשות עולה על היתרון שמופק מההנאה הפשוטה שבאכילת החטיפים .  מתוך התלהבות ורצון טוב לשלב חדשנות במותג שלה ,  שכחה פריטו-ליי לבחון עד כמה חשובה יכולת המיחזור הביתית עבור לקוחותיה .  אנו בטוחים שארגון פיקח כפריטו-ליי ביצע מחקר שוק ,  כך שלא ברור מה השתבש .  אולי המדענים והחוקרים שביצעו את המחקר לא לקחו את האריזות לביתם ושכחו לבחון את חוויית השימוש בהן מול הטלוויזיה .  אם פריטו-ליי לא היתה מוצאת דרך להשתיק את האריזות ,  היא היתה יכולה לשכנע את הצרכנים כי יש באריזות החדשות יתרונות נוספים - אולי שמירה על טריות המוצר ,  או שהאריזה החדשה הופכת את החטיף לבריא יותר .  במקום זאת ,  ביקשה פריטו-ליי מלקוחותיה לשלם את אותו המחיר עבור מוצר שנהפך בעיניהם לנחות - אחת הטעויות הבסיסיות ביותר בשיווק .  - ז'קלין אוטמן היא מנהלת של ג'יי אוטמן קונסולינג ,  חברת ייעוץ לשיווק .  מארק אייזן הוא יועץ שיווק ירוק מאטלנטה ולשעבר מנהל מחלקת השיווק הסביבתי בהום דיפו - הסוגיה :  על מה להקפיד בשיווק מחודש של מוצר כמוצר ירוק ?  הפתרון :  לוודא שהשדרוג לא יפגע בהנאה מהמוצר ויעניק יתרון ללקוחות הדרך :  אין לסמוך על מצפון הלקוחות .  הם יקנו את המוצר רק אם יתאים לצורכיהם

על שיווק ירוק ושקיות מרעישות
חברת סנצ'יפס רצתה להכניס לשוק שקיות חטיפים ידידותיות לסביבה ,  אך שכחה לבדוק עד כמה חשובה יכולת המחזור ללקוחותיה

