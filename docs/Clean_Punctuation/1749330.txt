נסראללה :  חוקרי רצח חרירי מוסרים מידע לישראל
מזכ"ל החיזבאללה קרא לאזרחי לבנון לא לשתף פעולה עם הוועדה החוקרת את רצח רפיק אל-חרירי .  נסראללה הזהיר כי ארה"ב וישראל עומדות מאחורי הוועדה וקרא להחרימה
מזכ"ל חיזבאללה חסן נסראללה קרא היום  ( חמישי )  לתושבי לבנון שלא לשתף פעולה עם הוועדה המיוחדת של האו"ם החוקרת את רצח ראש ממשלת לבנון לשעבר רפיק אל-חרירי .  נסראללה הצהיר כי  " כל המידע והתצהירים שהם  ( הוועדה )  אוספים ,  יגיע ישירות לישראל ".  בחיזבאללה כינו את הוועדה  " כלי למדיניות ארה"ב וישראל "  וקראו לראש הממשלה המכהן סעד אל-חרירי ,  בנו של הנרצח ,  להתנער ממסקנותיה .
 נסראללה מסר את הדברים בפנייה מצולמת באינטרנט ,  יומיים לאחר ששני חוקרים בוועדה הורחקו בכוח ממרפאה גניקולוגית בשכונות הדרומיות של ביירות .  לדברי נסראללה ,  החוקרים חיפשו תיקים הקשורים לנשים החברות בארגון החיזבאללה .
 שגרירת ארה"ב באו"ם ,  סוזן רייס ,  דיברה היום במושב מיוחד של מועצת הביטחון בנושא לבנון ,  שהתקיים בדלתיים סגורות .  רייס אמרה כי סוריה ממשיכה לזלזל בריבונותה של לבנון ובהחלטות מועצת הביטחון בעניין הפסקת התערבותה של סוריה בנעשה בשכנתה .  כמו כן ,  ציינה כי החימוש והתמיכה שסוריה ממשיכה להעביר לחיזבאללה ,  מחזקים את מעמד הארגון כמיליציה החזקה בלבנון ותורמים לחוסר היציבות במדינה .
 בנאומה אמרה רייס כי סוריה ממשיכה  " להפגין זלזול בוטה כלפי ריבונותה ,  רציפותה הטריטוריאלית ,  אחידותה ועצמאותה הפוליטית של לבנון ".  היא הוסיפה כי סוריה ממשיכה להתעלם מהחלטה 1680 של מועצת הביטחון ,  הקוראת להפסיק את הזרמת הנשק אל תוך לבנון .
 
נסראללה :  חוקרי רצח חרירי מוסרים מידע לישראל
מזכ"ל החיזבאללה קרא לאזרחי לבנון לא לשתף פעולה עם הוועדה החוקרת את רצח רפיק אל-חרירי .  נסראללה הזהיר כי ארה"ב וישראל עומדות מאחורי הוועדה וקרא להחרימה

