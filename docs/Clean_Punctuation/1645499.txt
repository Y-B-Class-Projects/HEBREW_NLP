צרות חדשות לתשובה בפלאזה בניו יורק :  החנות המובילה מאיימת לעזוב את המרכז המסחרי
מאפיית דמל ,  אחת מקמעוניות היוקרה העיקריות במרכז המסחרי בבניין ,  מאיימת בתביעת הונאה נגד הפלאזה
החנות המובילה במתחם המסחרי של מלון הפלאזה בניו יורק ,  מאפיית דמל הידועה ,  מאיימת לעזוב ולתבוע את חברת אלעד נכסים של יצחק תשובה ,  בעל הבניין ,  בגין הונאה - כך דיווח העיתון  " ניו יורק פוסט ".  לדברי דמל ,  היא מתקשה לשרוד במתחם המסחרי ,  בו היא מהווה המזנון היחידי ,  שכן היזם לא הצליח למשוך לשם חנויות יוקרה ולקוחות אחרים.המאפייה מאשימה את אלעד בשימוש בטקטיקות פיתיון בלתי הוגנות .  לדבריה ,  הובטח לה כי תימצא בשכנות לקמעוניות יוקרה כמו הארוד'ס ,  הארווי ניקולס ,  לואי ויטון וגוצ'י .  אך במקום זאת ,  מוקמה דמל באזור דמוי מרתף בו הקמעוניות היחידות כמעט ואינן מוכרות ,  ושטחים רבים בו נותרו ריקים . " אי אפשר להבטיח משהו ולהשיג על סמך זאת התחייבות ,  אך לא לספק את המובטח ",  אמר פרקליט דמל ,  דיוויד שארף ,  ל"פוסט ". לדברי מקורות ,  דמל עשויה לנטוש את הפלאזה כבר בשבועות הקרובים ,  על אף חוזה חכירה ל-10 שנים עליו חתמה בפברואר 2008 ,  וסוחרים אחרים במתחם מאיימים ללכת בעקבותיה.הפלאזה נרכש על ידי אלעד בשנת 2004 תמורת 675 מיליון דולר .  החברה השקיעה 450 מיליון דולר נוספים בבניין לשיפוץ כולל ,  ולהמרת חלק מחדרי המלון לדירות ליוקרה .  בנוסף ,  ניסתה החברה להשיק מרכז מסחרי יוקרתי ,  אך לדברי מומחים בשוק הנדל"ן המרכז המסחרי מעולם לא הצליח להתרומם .  מבין 181 דירות בפלאזה ,  עומדות כעת 29 למכירה ו-5 להשכרה .  חלק מהמוכרים דיווחו על הפסד במכירת הדירות .
 
צרות חדשות לתשובה בפלאזה בניו יורק :  החנות המובילה מאיימת לעזוב את המרכז המסחרי
מאפיית דמל ,  אחת מקמעוניות היוקרה העיקריות במרכז המסחרי בבניין ,  מאיימת בתביעת הונאה נגד הפלאזה

