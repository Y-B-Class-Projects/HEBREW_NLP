הרגולטורים בארה"ב בוחנים 60 תלונות של צרכנים כי התיקון שביצעה טויוטה ברכביה אינו יעיל
טויוטה בתגובה :  יש לנו ביטחון מלא בתהליך הבדיקות ;  לא נמצאו פגמים ברכבים שהוחזרו מתיקון
הרגולטורים בארה"ב בוחנים יותר מ-60 תלונות של בעלי רכבים שטוענים כי התיקונים שבוצעו ברכבי טויוטה שנקראו לתיקון בשל בעיות בדוושת הגז לא פתרו את הבעיה .  בעלי הרכבים טוענים כי בעיות ההאצה הפתאומית ברכבי טויוטה עדיין נמשכות.הרשות האמריקאית לבטיחות בדרכים  ( nhtsa )  מסרה כי ייתכן שתורה לטויוטה למצוא פיתרון אחר במידה שתקבע כי התיקון שמציעה החברה אינו יעיל.בתגובה הודיעה טויוטה כי ברכבים שתוקנו לא נמצאה עדות לכישלון במערכת המשנק האוטומטית או בתיקונים .  החברה מסרה כי יש לה ביטחון מלא בתהליך הבדיקה ,  וכי גם לא נמצאו ליקויים במערכת הבלמים האוטומטית.התלונות החדשות הוגשו לרשות לבטיחות בדרכים ,  שמסרה כי היא יוצרת קשר עם כל המתלוננים החדשים וכי ביקשה מטויוטה לדווח על כל ליקוי שיתגלה ברכבים שחזרו מתיקון . " אנחנו נחושים לרדת לפשר העניין ",  אמר דייויד סטריקלנד ,  ראש הרשות.באחרונה קראה טויוטה להחזרתן של למעלה מ-8.5 מיליון מכוניות החברה מדגמיה הפופולריים ביותר ברחבי העולם ,  בשל תקלה בדוושת הגז ,  אשר הביאה להאצה פתאומית וגרמה למותם של יותר מ-30 איש .
 
הרגולטורים בארה"ב בוחנים 60 תלונות של צרכנים כי התיקון שביצעה טויוטה ברכביה אינו יעיל
טויוטה בתגובה :  יש לנו ביטחון מלא בתהליך הבדיקות ;  לא נמצאו פגמים ברכבים שהוחזרו מתיקון

