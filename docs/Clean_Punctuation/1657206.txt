הליגה הערבית :  חצי מיליארד דולר לירושלים
הליגה הערבית תעביר לרשות הפלסטינית כחצי מיליארד דולרים לתמיכה בירושלים .  הסכום אושר בוועידת שרי החוץ של הליגה ,  במהלכה אמר המזכ"ל עמרו מוסא כי אין תועלת במו"מ עם ישראל
מזכ"ל הליגה הערבית עמרו מוסא הודיע אמש  ( חמישי )  כי שרי החוץ של הליגה אישרו בפגישתם היום להקצות סכום של חצי מיליארד דולרים לטובת תמיכה בירושלים .  
זאת במסגרת ועידת שרי החוץ של הליגה הערבית בעיר סירת שבלוב - ועידת הכנה לקראת ועידת מנהיגי מדינות ערב של הליגה הערבית בהשתתפות כל מנהיגי המדינות הערביות .  
בוועידה הוחלט על הקצאת 500 מיליון הדולרים בעקבות בקשת הרשות הפלסטינית להקציב סכום לתמיכה בירושלים .  שר החוץ הפלסטיני ריאד אל-מאלכי ,  המשתתף אף הוא בוועידת שרי החוץ ,  קרא למדינות ערב לספק סיוע כלכלי ופוליטי לירושלים כשאמר ש"נושא ירושלים נכפה על הוועידה לאור הצעדים המסוכנים שביצעה ישראל בעיר ".  ההחלטה צפויה לקבל את אישור מנהיגי מדינות ערב בסוף השבוע .
 אתמול תקף מזכ"ל הליגה הערבית עמרו מוסא את ראש הממשלה נתניהו על רקע כוונות הממשלה להמשיך ולבנות בירושלים . " העמדה הקיצונית של ישראל לא תוביל לשינוי עמדה אצל הערבים ולא תגרום להם לוותר על ירושלים ",  אמר . 
" נוכח ההתפתחויות האחרונות אפשר לומר שאין שום תועלת בקיום מגעים עם ראש הממשלה נתניהו ".  מוסא אמר עוד כי משתתפי ועידת הליגה הערבית  " ידונו גם ברעיון להסיר את יוזמת השלום הערבית מהשולחן ". 

הליגה הערבית :  חצי מיליארד דולר לירושלים
הליגה הערבית תעביר לרשות הפלסטינית כחצי מיליארד דולרים לתמיכה בירושלים .  הסכום אושר בוועידת שרי החוץ של הליגה ,  במהלכה אמר המזכ"ל עמרו מוסא כי אין תועלת במו"מ עם ישראל

