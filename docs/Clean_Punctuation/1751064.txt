הבוררים :  זכיינית הרכבת הקלה בת"א תחוייב להפקיד ערבות בסך 11 מיליון שקל
M.T.S הגישה נגד המדינה תביעת ענק לפיצויים - אך נמנעה מלהפקיד את הערבות הבנקאית הנדרשת
הזכיינית לשעבר של פרויקט הרכבת הקלה בגוש דן ,  קבוצת mts ,  תחוייב להפקיד ערבות בנקאית בסך כ-11 מיליון שקל - כך החליט הערב צוות הבוררים לפרויקט .  זאת ,  כתנאי לקבלת תביעת הפיצויים שהגישה נגד המדינה בגין ביטול הזיכיון ,  בסכום שנע בין 1.8-5.5 מיליארד שקל  ( בהתאם לתרחישים שונים ) .לפי הסכם הזיכיון שנחתם בין המדינה לבין m.t.s מחוייבת התובעת להפקיד ערבות בנקאית בשיעור של 1% מגובה הפיצוי שדרשה .  ואולם ,  m.t.s לא עשתה זאת משום שלטענתה ,  ביטול הסכם הזיכיון נעשה שלא כדין  ולכן טענה כי יש לדון קודם בביטולו .  בעקבות פניית המדינה ,  התבקשה m.t.s לנמק את אי-הפקדת הערבויות - וצוות הבוררים בראשות השופטת בדימוס יהודית צור ,  השופט בדימוס בועז אוקון  ( מטעם המדינה )  ועו"ד אלי זוהר  ( מטעם mts )  ,  דחה כאמור את טענתה ,  וחייב את הזכיינית בהפקדת ערבות שתיגזר מן הסכום המינימאלי שבו תסתכם תביעת הפיצויים.בפני הבוררים עומדת בקשה נוספת מצד m.t.s להוצאת צו מניעה נגד קידום החלופות לביצוע הפרויקט  ( למשל ,  במימון תקציב המדינה )  .  לאחר הגשת תשובת המדינה לבקשה זו בשבוע שעבר  ביקשה m.t.s אורכה להגשת תגובתה.אולם במקביל ,  הוקפא ממילא קידום החלופה התקציבית לביצוע הפרויקט עד שיתקיים דיון בעניין בלשכת ראש הממשלה ב-16 בחודש .  המדינה מיוצגת בהליך הבוררות בידי עו"ד יוסי בנקל ממשרד ראב"ד ,  בנקל ,  מגריזו ושות' .  את mts מייצגים עוה"ד דודי תדמור ויונתן פינקלשטיין ממשרד תדמור ושות' .
 
הבוררים :  זכיינית הרכבת הקלה בת"א תחוייב להפקיד ערבות בסך 11 מיליון שקל
M.T.S הגישה נגד המדינה תביעת ענק לפיצויים - אך נמנעה מלהפקיד את הערבות הבנקאית הנדרשת

