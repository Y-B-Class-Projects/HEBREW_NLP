שכר של 4 מיליון שקל ב-2009 לגיל אגמון ,  מנכ"ל דלק רכב 
שכרו של המשנה לאגמון ,  שחר שמש ,  הגיע ל-2.7 מיליון שקל .  דירקטוריון גדות אישר את מינוי המנכ"ל יעקב זק ליו"ר
 >  >  יצחק תשובה ידוע כאחד המעסיקים המפנקים במשק ,  ונראה כי גם ב-2009 לא נרשמו אכזבות בעניין זה בקרב בכירי דלק ,  ובהם מנכ"ל דלק רכב ,  גיל אגמון - שיכול להתרווח באחד ממכוניות הפורד או המאזדה שמייבאת החברה וליהנות משכר שנתי בהיקף כולל של 4.1 מיליון שקל .  אגמון מונה למנכ"ל החברה ב-98' ,  ומכהן כמנכ"ל ודירקטור בדלק מוטורס ,  דלק מוטורס חלפים ונכסי דמ"ר .  הסכם שכרו הנוכחי של אגמון מלווה אותו יותר מ-3 שנים ,  ולפיו הוא זכאי לשכר חודשי ברוטו בהיקף של 100 אלף שקל  ( צמוד למדד המחירים לצרכן )  ולבונוס שנתי מיוחד שלא יפחת מ-2 מיליון שקל .  בנוסף ,  מקבל אגמון ביטוח מנהלים ,  קרן השתלמות ,  החזקת רכב ,  הוצאות טלפון וטלפון נייד ,  וכן החזר הוצאות אירוח .  ב-2009 זכה אגמון לשכר חודשי בהיקף של 137 אלף שקל ברוטו בחודש ולמענק בהיקף של 2.2 מיליון שקל .  אגמון קיבל אופציות בהיקף של 273 אלף שקל .  היקף שכרו של המשנה למנכ"ל החברה ,  שחר שמש ,  הסתכם ב-2.7 מיליון שקל ב-2009 ,  מתוכם שכר ברוטו בהיקף של 1.2 מיליון שקל  ( כ-100 אלף שקל ברוטו בחודש )  ומענק בהיקף של כמיליון שקל .  שמש זכה לאופציות בהיקף של 430 אלף שקל .  שכרו של עוד משנה למנכ"ל החברה ,  יורם מזרחי ,  הסתכם ב-2.5 מיליון שקל .  מתוכם ,  שכר שנתי ברוטו בהיקף של 993 אלף שקל  ( 83 אלף שקל ברוטו בחודש )  ומענק בהיקף של כמיליון שקל .  גם מזרחי זכה לאופציות בהיקף של 430 אלף שקל .  עלות שכרו של אגמון ב-2001 משכה אז את תשומת הלב הציבורית לאחר שנודע כי היא הסתכמה ב-10.4 מיליון שקל ,  מתוך כך בונוס בהיקף של 8.2 מיליון שקל .  מאז לא נרשמו עוד בונוסים בהיקף כזה ,  ושכרו של אגמון שומר על יציבות כבר כמעט עשור .  זינוק של 250% בשנה דירקטוריון גדות תעשיות ביוכימיה שבשליטת קבוצת דלק אישר את מינויו של יעקב זק ,  מנכ"ל החברה ב-13 השנים האחרונות ,  ליו"ר פעיל .  במקביל ,  אושר מינויו של דן מסיקה למנכ"ל החברה .  שני המינויים ייכנסו לתוקף ב-1 ביולי 2010 .  מסיקה הוא מהנדס כימיה בהשכלתו ובעל תואר שני במינהל עסקים  ( תעשייה וניהול )  מאוניברסיטת בן גוריון .  בעבר שימש כמה שנים מנכ"ל מפעל המגנזיום של חברת כיל .  כיום מכהן מסיקה כמנכ"ל עלבד ארה"ב ,  והוא אמור לסיים את תפקידו בסוף יוני .  גדות ביוכימיה עוסקת בייצור ,  שיווק ומכירת פרוקטוזה לתעשיית המזון ,  המשמשת כחומר גלם לייצור תחליף סוכר ,  וכן בייצור ,  שיווק ומכירת חומצת לימון ,  מלחים ומוצרים נוספים ,  בעיקר לתעשיית המזון ,  הפרמצבטיקה והדטרגנטים .  מניית החברה זינקה ב-252.6% ב-2009 ,  לאחר שצנחה ב-73.5% ב-2008 .  ב-2007 איבדה המניה 40.4% וב-2006 היא השילה 26.7% .  כך ,  מי שהשקיע 100 שקל במניה בתחילת 2006 ,  נותר בסוף 2009 עם 29 שקל בלבד .  תשואה זו אינה כוללת דיווידנד בהיקף של 20 מיליון שקל ,  שחולק בתום 2005 ,  כלומר 1.78 שקלים למניה .  נוסחת שכרו של זק נקבעה ב-97' והיא תיוותר ללא שינוי גם בתפקידו כיו"ר .  ב-2008 הסתכמה עלות שכרו ב-256 אלף דולר ,  ב-2007 ב-1.4 מיליון שקל וב-2006 ב-1.8 מיליון שקל .  ב-2005 הסכום היה 1.541 מיליון שקל .  שכרו של מסיקה יהיה 70 אלף שקל בחודש והוא יזכה למענק שנתי בסכום שייקבע בידי הדירקטוריון מדי שנה .  עם זאת ,  גובה הבונוס לא יפחת מסכום השווה לשני חודשי שכר ,  כלומר הוא יסתכם בלפחות 140 אלף שקל .  החברה תספק למסיקה גם כלי רכב ,  קו טלפון ביתי ,  טלפון נייד ועיתון יומי בסכום מוערך של 9,300 שקל בחודש .  נוסף על השכר השוטף והבונוס ,  מקצה החברה למסיקה גם 280,775 אופציות הניתנות למימוש למניות רגילות .  הרווח שיופק מהאופציות יתברר בכל פעם שיבחר מסיקה לממש את האופציות ,  והוא תלוי במחיר המניה ביום המימוש .
 
שכר של 4 מיליון שקל ב-2009 לגיל אגמון ,  מנכ"ל דלק רכב 
שכרו של המשנה לאגמון ,  שחר שמש ,  הגיע ל-2.7 מיליון שקל .  דירקטוריון גדות אישר את מינוי המנכ"ל יעקב זק ליו"ר

