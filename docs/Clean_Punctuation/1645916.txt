אומרים יש מלכים בירושלים
פוטבול ישראל :  הקינגס ניצחו לראשונה את ביג בלו 20:26 בדרבי הירושלמי ,  תל אביב הבטיחה מקום בחצי גמר הפלייאוף
עם ריח של פלייאוף באויר ,  נערכו בסוף השבוע שני משחקים בליגת התאקל בישראל .  המשחק הראשון היה דרבי ירושלמי בין פאפגאיו קינגס לביג בלו ,  שהמלכים גברו בפעם הראשונה על הכחול הגדול 20:26 .  בצד המנצח היה זה ג'ון רובין שהצטיין ,  אך הפעם עשה זאת בהגנה .  עם קריאת משחק מעולה ותאקלים חזקים ,  הצליחו רובין וחבריו להחזיק את היתרון של ביג בלו ולבסוף לצאת עם הניצחון היקרתי .  
במשחק השני במחזור ,  הראתה תל אביב שהיא על אמת ,  כשהביסה את חיפה 40:76 .  עדי חכמי ,  שהחליף את טרפטון הפצוע בעמדת הקוורטבק בתל אביב ,  היה המצטיין עם שבע מסירות לטאצ'דאון .  הסייברס הצליחו להבקיע בכל 11 החזקות הכדור הראשונות שלהם במשחק ,  וסיימו עם אפס איבודי כדור  ( פעם שנייה העונה )  והשתתפות של ששה שחקנים שונים בחלוקת הנקודות .  חיפה לא השיגה ניצחון מעל לחודשיים .  
בעוד תל אביב עולה למאזן 1:8 וביג בלו במקום השני עם מאזן של 2:6 ,  הכל נמצא בידיים של תל אביב בתמונת המקום הראשון לקראת הפלייאוף .  ריל האוזניג חיפה ,  מנגד ,  תסיים את הליגה עם מאזן שלילי ,  לאחר שפתחה עם 1:4 וספגה חמישה הפסדים רצופים .  פאפגאיו קינגס עלו למאזן של 4:5 ,  וזו הפעם הראשונה העונה שיש להם מאזן חיובי .  עם עוד משחק אחד שנותר ,  יש להם סיכוי קלוש לעבור את ביג בלו ולזכות בכרטיס חופשי למשחקי חצי הגמר .  
במחזור הקרוב של הליגה ,  תארח ביג בלו ירושלים  ( 2:6 )  את דנסינג קאמל מודיעין  ( 6:2 )  ביום שישי ב12.00 באצטדיון קראפט ,  ובמוצ"ש תארח מייקס פלייס תל אביב את הנחיל השחור מבאר שבע ב20.30 במגרש האימונים של הפועל תל אביב במתחם חודורוב .  

אומרים יש מלכים בירושלים
פוטבול ישראל :  הקינגס ניצחו לראשונה את ביג בלו 20:26 בדרבי הירושלמי ,  תל אביב הבטיחה מקום בחצי גמר הפלייאוף

