חשד :  גואל רצון ביצע עבירות מין בתוך ביתו
הותר לפרסום :  חוקרי ימר תא פשטו ביום שלישי בבוקר על משכנו של גואל רצון ,  בחשד שביצע עבירות מין והחזיק את נשותיו בתנאי עבדות .  לרצון 17 נשים ו-40 ילדים אותם פינו נציגי משרד הרווחה למקלטים ברחבי הארץ
חוקרי מחלק החקירות במפלג התשאול של ימ"ר תל אביב עצרו ביום שלישי את גואל רצון  ( 50 )  ,  שעל פי החשד ביצע עבירות חמורות של התעללות ,  החזיק בני אדם בתנאי עבדות וביצע שורה של עבירות מין  .  
פרקליטתו של רצון מטעם הסניגוריה הציבורית ,  עו"ד שלומציון גבאי אמרה לוואלה !  כי  " רצון נעצר למען יחסי ציבור של המשטרה בלבד .  נציגי המשטרה ומשרד הרווחה אף כינסו מסיבות עיתונאים טרם מעצרו ועוד לפני שהחשדות נמסרו למרשי ".  בנוגע לטענות על החזקה בתנאי עבדות ,  אמרה עו"ד גבאי כי  " מדובר באבסורד .  חוק העבדות חוקק לפני ארבע שני בנוגע לסחר בנשים וכאן מדובר במשפחה שהתקיימה בהסכמה .  הנשים ניהלו את אורחות חייהם באופן עצמאי ".  היא הוסיפה כי רצון מכחיש בתוקף את עבירות המין שיוחסו לו ,
 לרצון יש 17 נשים וכ-40 ילדים ,  המתגוררים בדירות שונות ברחבי תל אביב .  החוקרים פשטו על דירות המשפחה השונות השוכנות במתחם אחד בדרום העיר ,  ובין היתר עיכבו לחקירה מספר מנשותיו .  ביום רביעי הוארך מעצרו של רצון בבית משפט השלום ת"א .  רצון משתף פעולה עם חוקריו ומשדר  " עסקים כרגיל ".  את רצון מייצגת עורכת הדין שלומציון גבאי מהסנגוריה הציבורית .  
בחודש יוני האחרון הגיע לידי משרד הרווחה דיווח ,  לפיו קיים חשד לעבירות מין בביתו של רצון .  במשטרה הוחלט לפתוח בחקירה סמויה נגד רצון - אשר התבססה בעיקרה על תיקון לחוק הסחר בבני אדם מחודש אוקטובר 2006 ,  זאת במסגרת המאבק בסחר בנשים  ( חוק העבדות )  .  במקביל לחקירה ,  הגיע לידי משרד הרווחה דיווח של שכן שלטענתו שמע והיה עד לעבירות החמורות שהתנהלו בביתו של רצון .
 במפלג התשאול של ימ"ר תל אביב מספרים כי החקירה  " הדירה שינה מעיני החוקרים ".  לדבריהם ,  נשותיו וילדיו של רצון חיים תחת חוקים נוקשים ,  בתת תנאים ועוברים שטיפת מוח . " הם חשבו שחייהם שגרתיים ,  עבורם זה ללכת נגד אדם שהם חושבים שהוא טוב .  הם חונכו והוזהרו לא לצאת החוצה .  כל צעד שלהם שחרג מהחוקים של רצון לווה בקנס או בעונש חמור ". 
במהלך החקירה התבססה תשתית ראייתית לכך שרצון ביצע עבירות אינוס בנשותיו ,  והראיות שנאספו מצביעות כי הוא  " שולט שליטה ממשית בחיי הנשים ,  מכתיב להן את המותר והאסור ,  מפקח על תנועותיהן ,  מגביל את חירותן ומטיל סנקציות ועונשים שונים .  בין השאר ,  כתב ספר חוקים ובו קודי התנהגות לנשים ,  הכולל גם הוראות רבות על אופן התנהלות התא המשפחתי והעונשים בגין הפרת הכללים ". 
לאחר ישיבה בנוכחות המשנה לפרקליט המדינה ,  הוחלט על מעצרו של רצון ובוקר ליום שלישי הפכה החקירה לגלויה עם מעצרו ועיכוב נשותיו וילדיו על ידי אנשי משרד הרווחה . " למדנו את שגרת היום של נשותיו ,  אשר את רובן עיכבנו ",  סיפרו בימ"ר ת"א , " במהלך החקירה למדנו כי ישנם מספר מתחמים בהם שוכנים הנשים והילדים ,  כאשר במרכזי שבהם שהו עשר נשים וילדים רבים ,  7 מתוכם מתחת לגיל 3 ". 
בפשיטה ,  שתואמה עם גורמי הרווחה ,  ביצעו השוטרים כניסה למתחם ,  שם בצעו חיפושים נרחבים . " בשלב הראשון מזערנו סיכון ובודדנו את הנשים ",  הדגישו במשטרה ובמשרד הרווחה .  הנשים מפוזרות כעת במקלטים לנשים מוכות ברחבי הארץ ,  חלקן עם ילדיהן וחלקן נמצאות אצל בני משפחותיהן .  חלק מהילדים הועברו לפקידי סעד .  
במשרד הרווחה מציינים כי כל חוקרי הילדים בארץ גויסו לחקירת הפרשה .  במשטרה אף לקחו בחשבון את האיומים השונים שנשמעו לאורך השנים מצד נשותיו ,  כי יבצעו התאבדות אם יופרדו מגואל רצון . " נשותיו וילדיו של רצון חיו תחת חוקים נוקשים ,  בתת תנאים ושטיפת מוח .  בשלב ראשון מזערנו את הסיכון ובודדנו את הנשים ".  כמו כן ,  עבור המבצע רחב ההיקף גויסו מומחים בעלי שם בינלאומי בתחומי פסיכיאטריה ,  פסיכולוגיה וטיפול בטראומה .  המטרה - למנוע פגיעה ב-17 הנשים ועשרות הילדים בגילאים שונים .  לשם זהירות ,  נבחנו תרחישים פרועים ביותר :  הילדים יושלכו מהחלון ,  התאגדות הנשים ושפיכות דמים מול הכוחות .
" מערכות חיים מסוג זה בעולם הביאו לתופעות קשות כגון התאבדות המונית ואכן זה היה חשש כבד ",  מספרים גורמים במשרד הרווחה , " מדובר במצב הזהה לזה של אבל ,  והסיכון הממשי הוא בחודש הראשון .  לכן גייסנו את מיטב המטפלים שבשרותינו ,  שכן במקרים של אלימות מינית בתוך המשפחה הצורך הוא במעקב של שנים ".  למשימת השיקום של ילדיו ונשותיו של רצון אף גויס פרופסור מולי להט המומחה למצבי שבי , " עדיין ישנה דרך ארוכה לסיום הפרשה ".  
" כעיקרון ,  מדובר בנשים שהינן נפגעות עבירה ובאיזה שהוא מקום נקלעו למצבן .  מדובר בסיטואציה שכל אדם יכול למצוא עצמו בתוכה .  האישיות שלהן פשוט נמחקה ",  סיכמו חוקרי ימ"ר ת"א .
 בהכנת הידיעה השתתף פנחס וולף
 ( עדכון ראשון :  11:51 ) 

חשד :  גואל רצון ביצע עבירות מין בתוך ביתו
הותר לפרסום :  חוקרי ימר תא פשטו ביום שלישי בבוקר על משכנו של גואל רצון ,  בחשד שביצע עבירות מין והחזיק את נשותיו בתנאי עבדות .  לרצון 17 נשים ו-40 ילדים אותם פינו נציגי משרד הרווחה למקלטים ברחבי הארץ

