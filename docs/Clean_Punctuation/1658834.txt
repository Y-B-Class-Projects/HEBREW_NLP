אופנוענים כבדים
אף שלא הפכו ללהקה חשובה כמו הסטרוקס ,  האלבום החדש של הבלאק רבל מוטורסייקל קלאב מראה שהרוקנרול שלהם רק השתפר עם השנים .  עינב שיף כונן דיסק 
" Beat The Devil's Tattoo "  הוא אלבומם השישי של בלאק רבל מוטורסייקל קלאב  ( להלן BRMC )  ,  הלהקה האמריקאית שהוציאה בתחילת העשור את בשורת תחייתו של הרוקנרול מסן פרנסיסקו עם שירים כמו  " Love Burns ",  מהשירים המרגשים של העשור ,  וכמובן  " Whatever Happened to My Rock'n'roll ".  
לאחר חמישה אלבומים וכמה תהפוכות בהרכב ,  חוזרים הצמד המייסד פיטר הייז ורוברט בין מחוזקים במתופפת המצוינת ליה שפירו  ( שניגנה עם הרייבונטס )  לעשות את מה שהם יודעים לעשות הכי טוב :  רוקנרול שרירי ,  סאונד גאראג' מופק היטב ,  גיטרות משופשפות וטאץ' ייחודי שמאפשר לזהות שיר של ה-BRMC לפי ריח מעילי העור של כל אחד משיריהם .
 מרגע שהבינו שהסטרוקס הם לא יהיו ובוודאי גם לא אליליהם ,  דה ג'יזס אנד מרי צ'יין ,  רק דברים טובים קרו ל-BRMC .  אחרי שני האלבומים הראשונים ,  שכללו להיטים מעולים אבל כיצירה שלמה הותירו טעם לוואי של החמצה ,  הלהקה נרגעה עם  " Howl "  האקוסטי ,  שכלל קלאסיקה מדהימה כמו  " Complicated Situation "  ואחריו הגיעה תצוגת התכלית של  " Baby 81 ",  אלבום רוקנרול מעיף כמעט ללא נפילות שהפך אותם לפועלים המסורים והשקטים של סצנה שדי התעייפה מן ההמתנה לדבר הגדול הבא .  
הלהקה עזבה את הלייבל שלה והקימה לייבל משל עצמה ,  הוציאה אלבום אינסטרומנטלי די מקושקש ,  שהיה ברור שהוא הכנה לאלבום האולפן הבא שבו יעשו באמת מה שהם רוצים .  לתודעת הקהל הרחב הם נכנסו בזכות הגרסה המוזיקלית האמריקאית לזכייה בלוטו  שיר בפס הקול של  " ירח חדש ",  הסרט השני בסדרת  " דמדומים ".  עכשיו ,  באלבום הטרי ,  הם יכולים להתפרע ,  כלומר ליצור המשך נבון ל-"Baby 81 "  שישלב בין הניסיון שלהם בארכיטקטורה של הפקת רוקנרול לבין התקדמות והתבגרות בכתיבת השירים שמאפשרת חזרה לבלוז הקורע של  " Howl ".  אחר כך ,  בהופעות ,  הם ממילא תמיד יצטרכו לחזור ל-"Love Burns ". 
האלבום יצא ב-8 במרץ באירופה ולמחרת בארצות הברית ,  השוק המרכזי של הלהקה .  באמריקה התקבל האלבום בחמימות יחסית :  מקום 14 בטבלת מכירות אלבומי הרוק של הבילבורד ,  מקום 9 בטבלת האלבומים האלטרנטיביים ומקום 58 בסך הכל בבילבורד .  גם בישראל ניתן לרכוש את האלבום ,  שמיובא לארץ על ידי חברת הליקון .
 לא מעט מגזינים ומבקרים טרם התאוששו מכך ש-BRMC לא הפכו לאבן יסוד ברוקנרול של העשור ,  כלומר לא ברמה של הווייט סטרייפס ואפילו לא ברמה של הליברטינז ושל הארקטיק מאנקיז .  הפיצ'פורק ,  למשל ,  שאף פעם לא בדיוק פרגן להרכב  ( בשיא ,  האלבום האינסטרומנטלי זכה לציון 0.4 )  ,  פירק את  " Beat The Devil's Tatto' עם ציון 4 ,  בדגש על הטקסטים הילדותיים משהו של ההרכב .  גם ה-NME העניק ללהקה 4 מתוך 10 ,  בביקורת מזלזלת להדהים ,  כמעט טוקבקיסטית בצורה שבה ירדה נמוך  ( "הם כתבו שיר מזוין בשם 'River Styx ")  .  לעומת זאת ,  הרולינג סטון כינה אותו  " כיף שלא ניתן להסתיר "  ומגזין Slant העניק לאלבום ארבעה כוכבים והגדיר באופן מדויק ומרגש את השילוב בין רעב ,  תשוקה וייסורים שיש בשילוב הקולות של הייז ובין .
 לא ברור למה ,  אבל מי שלא אוהב את BRMC נוטה לשנוא אותה כאילו מדובר במגפת מיינסטרים שכובשת את היקום .  לעומת זאת ,  מי שאוהב אותה יודע להעריך להקה שאפשר לשתות ולעשן איתה .
 נקודת המפנה של המערכת עם BRMC נעוצה באותה הופעה מצוינת שהלהקה העניקה בישראל לפני כשלוש שנים במועדון הבארבי בתל אביב .  אז ,  כשגל ההופעות של להקות מדרג הביניים לא היה עניין שבשגרה ,  הטריו ערך שיעור מסעיר בעולם הרוקנרול ,  החל מאופן הלבוש ועד הדרך להדליק סיגריה עם תחילתו של שיר מרגש . " Beat The Devil's Tattoo "  ממשיך בדיוק מאותו המקום ,  עם האפיל הנפלא של הייז ובין ,  היד המדודה והנפלאה שלהם בגיטרות  ( "Shadow's Keepr ",   " Evol' )  וכמובן הרגע שבו המפוחית נשלפת  ( "The Toll ")  וקורעת לגבריות של עצמם את הצורה .  
נכון ,  לא מדובר בתחליפי קזבלנקס  או אלתרמן  בכתיבת השירים .  אבל מצד אחר  כמה להקות רוקנרול יכולות להרים עשר דקות ו-20 שניות של קטע  ( "Half-State ")  שלא מצליח להמאיס את עצמו תוך כדי ?  כמה מילים צריך בשביל הישג כזה ,  אם בכלל ?  הצליל ש-BRMC השכילו לגבש בעשור האחרון ,  כשהם רוכבים על כתפי הענקים שעליהם גדלו ,  הוא תחליף ראוי בהחלט לבעיית המשמעות שקיימת בחלק מהרפרטואר שלהם ובהחלט לא בכולו .  בהתחשב בכך שלהקות גדולות מהן לא הצליחו לשחזר את הרגע הגדול באמת שפרסם אותם  ( דרישת שלום למשבר האלבום השני המסתמן של MGMT )  מצבה של BRMC בשנת 2010 מסתמן כטוב למדי ,  כי בתשובה לשאלה שהעסיקה אותם בתחילת העשור ,  אז משהו כן קרה לרוקנרול שלהם  הוא רק נהיה טוב יותר .
 

אופנוענים כבדים
אף שלא הפכו ללהקה חשובה כמו הסטרוקס ,  האלבום החדש של הבלאק רבל מוטורסייקל קלאב מראה שהרוקנרול שלהם רק השתפר עם השנים .  עינב שיף כונן דיסק

