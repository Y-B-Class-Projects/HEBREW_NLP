שגרירים :  רוני לוי פספס ניצחון בכורה
אוניראה ספגה בדקה ה-93 וקרב הצמרת מול סטיאווה הסתיים ב-2:2 דרמטי .  סלאמינה של קלינגר ירדה ליגה .  8 דקות לבלילי
ואלוויק ,  קבוצתו ההולנדית של אוהד לויטה ,  עשתה היום  ( ראשון )  צעד נוסף בדרך לליגה השנייה ,  כאשר הפסידה במגרשה 1:0 לטוונטה החזקה .  הניצחון הדחוק היה חשוב מאוד לקבוצה של סטיב מקלארן ,  שבעקבות הפסד הבכורה של פ.ס.וו אינדהובן בשבת  ( 2:1 לברדה )  כבשה מחדש את הפסגה ומחזיקה כעת בשתי נקודות יתרון על פני יריבתה במאבק האליפות .
 לויטה פתח כהרגלו בשערה של נועלת הטבלה  ( 12 נקודות בלבד )  ושמר על רשת נקייה עד לדקה ה-69 ,  כשקבוצתו מציגה משחק שקול ומטרידה לעיתים את הגנת האורחים .  21 דקות לסיום הוכרע המשחק ,  כשכדור חופשי מצא את הראש של הקפטן קנת' פרז ,  והדני הוותיק נגח לרשתו של השוער הישראלי .  ואלוויק קיבלה צ'אנס להשוות בדקה ה-80 ,  אבל פרנק מוסלבלד שלח את הכדור לקורה של סנדר בושקר .
  *  *  *  שני מחזורים לסיום העונה הסדירה בקפריסין ,  ירדה הערב  ( ראשון )  סלאמינה לליגה השניה לאחר שהפסידה במגרשה 2:0 למוליכה ,  אומוניה ניקוסיה .  גירוגוס אפרם  ( 3 )  ומאצ'יי זוראבסקי  ( 90 ,  בפנדל )  כבשו ושלחו את קבוצתם של ניר קלינגר וברוך דגו ,  ששיחק 90 דקות ,  לליגה השניה .
  *  *  *  בטורקיה ,  אנטליהספור של פיני בלילי הפסידה 1:0 במשחק חוץ לפנרבחצ'ה .  אנדרה סנטוס הברזילאי כבש את שער הניצחון בדקה ה-32 והעלה את פנר זמנית למקום השני .  פיני בלילי עלה לשחק כמחליף בדקה ה-82 ולא עזר לקבוצתו להימנע ממשחק שישי ברציפות ללא ניצחון .  לאחר המחזור ה-24 נמצאת אנטליהספור במקום ה-11 עם 30 נקודות .
  *  *  *  בבלגיה ,  אליניב ברדה שיחק 90 דקות ,  אך גנק הפסידה 2:1 למכלן במשחק השלמה מהמחזור ה-26 ואיבדה סיכוי להעפיל לפלייאוף העליון .  ז'ולן גוריו  ( 20 )  ומקסים ביסה  ( 38 )  גמרו את הסיפור כבר במחצית הראשונה .  סמואל יבואה ,  אקס הפועל תל אביב ,  נכנס בדקה ה-72 וכבש את השער המצמק בתוספת הזמן .  עבור הגנאי היה זה שער ראשון בבלגיה מאז עבר בחודש ינואר .  
רוני לוי היה רחוק שניות ספורות מניצחון ראשון כמאמן אוניראה אורזיצ'ני ,  אך קבוצתו של הישראלי ספגה שער דרמטי שלוש דקות בתוך תוספת הזמן ונפרדה ב-2:2 ביתי מטיאווה בוקרשט .  קרב הצמרת נפתח בסערה .  כבר אחרי שלוש דקות כבש סורין פרונזה שער פנטסטי והעלה את אוניראה ליתרון .  הקצב המדהים נמשך וסטיאווה איזנה כעבור ארבע דקות כשאובידיו פטרה כבש מקרוב לאחר בישול של פנטליס קאפטנוס היווני .  
המשחק המשיך להיות דו צדדי עם הזדמנויות מצוינות ליד שני השערים ,  אבל בדקה ה-72 פרונזה הפך הפעם למבשל ומריוס אונופראס כבש את שערו השלישי העונה .  לוי כבר חש בניצחון היוקרתי ,  אבל המילה האחרונה הייתה שייכת לקאפטנוס .  החלוץ ,  שערך בכורה בנבחרת יוון ,  כבש שער שוויון דרמטי וקבע 2:2 וחלוקת נקודות .  
אוניראה עלתה למקום השני עם 36 נקודות ושתי נקודות מפרידות בינה לבין המוליכה קלוז' ,  שהפסידה מוקדם יותר לגלאץ 1:0 .  הצמרת הרומנית צפופה במיוחד כאשר רק ואסלוי השביעית רחוקה רק ארבע נקודות מקלוז' .  ללוי מצפה בשבוע הבא עוד קרב צמרת ,  כשקבוצתו תתארח אצל טימישוארה השלישית .  שם ,  יחפש הישראלי ניצחון בכורה ברומניה .
 
שגרירים :  רוני לוי פספס ניצחון בכורה
אוניראה ספגה בדקה ה-93 וקרב הצמרת מול סטיאווה הסתיים ב-2:2 דרמטי .  סלאמינה של קלינגר ירדה ליגה .  8 דקות לבלילי

