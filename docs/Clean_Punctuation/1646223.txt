מאיר שמיר דוחה את הנפקת הפעילות בהודו בכמה חודשים 
 >  >  מבטח שמיר ,  הנמצאת בשליטתו של מאיר שמיר ,  דיווחה אתמול על הדחיית ההנפקה המתוכננת של החברה המוחזקת ג'רביניה המרכזת את פעילותה בהודו בתחום הנדל"ן ,  המלונאות והתקשורת .  מבטח שמיר מחזיקה ב-35% מג'רביניה .  הנפקת ג'רביניה בבורסה בתל אביב היתה אמורה להתבצע על סמך הדו"חות הכספיים לרבעון השלישי של 2009 ,  כלומר היתה אמורה לצאת לפועל עד סוף השבוע ,  אך בחברה לא הספיקו להשלים את התשקיף .  ל-themarker נודע כי אחת הסיבות לדחיית ההנפקה נובעת מכך שג'רביניה לא השלימה את הערכות השווי של פעילות המלונאות .  כמו כן לא ברור אם פעילות זו תוכנס לתוך ג'רביניה לצורך ההנפקה .  הערכת השווי מתבצעת על ידי מעריכי שווי בינלאומיים מלונדון .  טיוטת התשקיף החדשה תתבסס על הדו"חות הכספיים לכל 2009 ,  כך שניתן יהיה לבצע את ההנפקה עד סוף מאי 2010 .  לפי התכנון המקורי ,  ג'רביניה התכוונה להנפיק בהנפקה ראשונה לציבור 10%-15% ממניותיה לפי שווי של 100-120 מיליון דולר לפני הכסף ,  כלומר לגייס 10-20 מיליון דולר .  את ההנפקה אמורים להוביל כלל פיננסים חיתום ,  לידר שוקי הון וחתמים נוספים .  ההנפקה עשויה לכלול גם הנפקת אג"ח .  ג'רביניה נכנסה לפעילות בתחום המלונאות בהודו  ( 26% )  עם רשת מלונות acor והשקיעה עד כה בפעילות זו כ-25 מיליון דולר .  ג'רביניה רכשה ארבעה בתי מלון בערים צ'נאי ,  מומבאי ,  פונה וגואה .  כמו כן רכשה ג'רביניה לפני כשנתיים כ-1,100 דונם בצ'נאי בהשקעה של 27 מיליון דולר ,  ובכוונתה להקים מתחם מגורים ,  משרדים ומסחר .  פעילות התקשורת של ג'רביניה מבוצעת באמצעות טאואר ויז'ן הפרטית העוסקת בפיתוח ,  הפעלה ,  תחזוקה ,  ניהול והחכרה של תשתיות פסיביות לרשתות סלולר ולרשתות אחרות בהודו ,  ובונה בה מגדלי תקשורת בעבור כל מפעילי הסלולר הפעילים בהודו .  טאור ויז'ן משלימה הנפקה פרטית של 190 מיליון דולר לפי שווי של 400 מיליון דולר ,  כך שאחזקתה של ג'רביניה תדולל ל-10% .  ממבטח שמיר נמסר בתגובה : " לאור ריבוי החומר הרלוונטי לתשקיף ,  לא היה ניתן להשלים את התהליך בלוח הזמנים הנדרש ". 

מאיר שמיר דוחה את הנפקת הפעילות בהודו בכמה חודשים 
nan
