מיקאל של מיקו גילת נכנסת לשוק ההון :  תשקיע בסיגמא 4 מיליון שקל
העסקה מבטאת שווי של 27 מיליון שקל לסיגמא ;  מיקאל מכרה בספטמבר את אחזקותיה הביטחוניות לאלביט מערכות
קבוצת מיקאל שבבעלות מיקו גילת ורוני נפתלי הצטרפה השבוע כשותפה בבית ההשקעות הקטן סיגמא .  מיקאל השקיעה כ-4 מיליון שקל תמורת רכישה של 15.5% ממניות סיגמא - עסקה המבטאת שווי של 27 מיליון שקל לבית ההשקעות סיגמא ,  המנהל קרנות נאמנות ותיקים בהיקף של 1.5 מיליארד שקל .  העסקה עם מיקאל גוזרת לו מכפיל נכסים של 1.8% .  בספטמבר האחרון סיימה מיקאל למכור לאלביט מערכות את שלוש אחזקותיה הביטחוניות - סולתם ,  סיימאר ואיי.טי.אל ,  זאת בתמורה נטו של 72 מיליון דולר.כניסתו של גילת מדללת את בעלי המניות הקיימים .  עזרא עטר ,  מי שניהל בעבר את קופות הגמל של פריזמה והצטרף לפני שנה ,  ירד מאחזקה של 25% לאחזקה של כ-21% .  משפחת גלאי ,  הכוללת את דן גלאי מייסד בית ההשקעות ובנו אורי גלאי ,  החזיקה 75% מסיגמא ועם כניסתה של מיקאל ירדה לאחזקה של 63.3%.גילת מכיר את דן גלאי כבר תקופה ארוכה ,  מאז כיהן לפני שמונה שנים כיו"ר דירקטוריון אי.טי.אל . " יש לי היכרות ארוכת שנים עם בעלי המניות בסיגמא .  ההיכרות עם דן גלאי נוצרה לפני שמונה שנים כשישב בדירקטוריון שלי באי.טי.אל כדירקטור חיצוני ",  אמר היום מיקו גילת .  לדבריו זו העסקה הראשונה של מיקאל בשוק ההון . " אני חושב שלמרות הרגולציה שמקשה על גופים קטנים ,  יש ערך לשירות שמעניק בית השקעות בוטיקי קטן ". בכסף שהושקע מתכננים בסיגמא לבצע רכישות של פעילות קרנות נאמנות ותיקים שיגדילו את נכסי בית ההשקעות ובמקביל להרחיב את הפעילויות ולהיכנס לתחומים חדשים כמו גמל ופנסיה . " אנחנו כעת בשלבי הקמה סופיים של הקמת סוכנות ביטוח שתשווק מוצרי גמל ופנסיה .  בהמשך יש לנו כוונה לפתוח חברת גמל שתתמחה בניהול אישי מותאם לקוח של קופות  ( ira )  ",  אמר היום אורי גלאי ,  מנכ"ל סיגמא .
 
מיקאל של מיקו גילת נכנסת לשוק ההון :  תשקיע בסיגמא 4 מיליון שקל
העסקה מבטאת שווי של 27 מיליון שקל לסיגמא ;  מיקאל מכרה בספטמבר את אחזקותיה הביטחוניות לאלביט מערכות

