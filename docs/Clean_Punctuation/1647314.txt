האם הקיץ מגיע בפברואר  ? 
לאחר חורף סוער ב-2008 התיקון החד של 2009 לא מסמן את בוא האביב בשווקים ,  ונראה ש-2010 תהיה שנה שבה שוקי ההון ייקחו קצת אויר ,  עד שהצמיחה האמיתית תגיע
בשבועיים האחרונים זכינו למזג אויר יוצא דופן .  באמצע פברואר הגיעו שמים כחולים ,  שמש מחממת וחום של אביב .  חלקנו כבר התחלנו להוציא את החולצות הקצרות מהארון ,  ואפילו קצת להזיע .  אבל הינה סוף השבוע הקרוב חוזר לו החורף  ( הישראלי ) .וממזג אויר לשווקים .  אין ספק ,  ש-2009 היתה שנה יוצאת דופן .  עליות בשוקי המניות בארץ ובעולם היו פנטסטיות .  עליות אלו תודלקו בחלקן מצפירות ההרגעה שהגיעו מארה"ב ומאירופה .  ההתערבות המאסיבית של הבנקים המרכזיים בעיקר בארה"ב ובבריטניה ,  יותר משהזרימה נזילות לשווקים החזירו את הגורם הכל-כך חשוב באותה תקופה - אמון .  אמון שהבנקים המרכזיים יעשו כל שביכולתם על-מנת למנוע קריסה של המערכת הפיננסית .  אמון שנפגע באופן חמור עם הנפילה של lehman brothers  ( זוכרים ?  ) .אבל מעבר לאמון ,  הנזילות העצומה שהוזרמה לשווקים ,  שבעיקרה באה לידי ביטוי בשערי ריבית אפסיים ,  דחפו את ציבור המשקיעים להגדיל את הסיכון ולעבר שוקי ההון בנסיון לקבל תשואה מעבר לריביות האפסיות שמעניקים אפיקי החסכון חסרי הסיכון  ( הפקדונות הבנקאיים ,  אגרות החוב הממשלתיות ) .בשבועות האחרונים עוסקים כולם ב-exit strategy ,  בעיקר בשאלה מתי כדאי להתחיל להדק את המדיניות המרחיבה מאוד .  הבנק הפדרלי בארה"ב אותת לפני מספר ימים על כוונתו לסיים את המדיניות המוניטרית המרחיבה על-ידי העלאת ריבית הדיסקאונט .  מעין בלון נסוי לתגובה של השווקים .  מאידך כבר אמש הרגיע הנגיד באמרו כי עוד יש דרך לעבור .  בכל מקרה זהו זמן טוב לבחון היכן נמצאים השווקים ,  והאם פרק המדיניות המרחיבה הנוכחי אכן הזרים דלק לצמיחה בת קיימא.ראשית בואו נבחן מספר נתונים עיקריים מהכיוון האמריקאי .  השוק אולי החשוב ביותר הוא שוק העבודה האמריקאי ,  ומצב שוק העבודה כפי שהוא מתבטא בדו"ח של משרד העבודה האמריקאי  ( הדו"ח מתפרסם בכל יום שישי הראשון בכל חודש ,  וידוע בכינויו כ-non-farm payroll ) .לפי הדו"ח האחרון שיעור האבטלה בארה"ב ירד מ-10% ל-9.7% ,  וכמות המשרות במגזרים שאינם קשורים לחקלאות  ( nonfarm payrolls )  נותרה כמעט ללא שינוי  ( הנתון עצמו הראה ירידה של 20,000 משרות ,  אבל מה זה 20 אלף לכאן או לשם אצל האמריקאים )  .  כמות הבלתי מועסקים בארה"ב היא כ-15 מליון איש.נתון נוסף שהתפרסם לא מזמן הוא מדד אמון הצרכנים .  מדד זה משקלל סקר שנערך בקרב משקי הבית על הערכתם לגבי המצב הכלכלי .  אינדיקטור זה הראה ירידה ל-46 נקודות מרמה של 56.5 נקודות .  היסטורית כל ירידה במדד מעבר ל-5 נקודות נחשבת משמעותית .  הירידה במדד היתה אף גבוהה מהתחזיות שצפו ירידה לרמה של 52 נקודות .  הערכות משקי הבית מתבססות בעיקרן על מצב התעסוקה במשק האמריקאי ,  וכפי שראינו עדין לא ניכרת מגמת צמצום באבטלה הגבוהה.לנתונים אלו מתווספים כרסום מתמשך במעמדו של אובמה כמי שיצליח במטה קסם לפתור את בעיות המשק האמריקאי .  יוזמת חוק הבריאות עליה מתעקש אובמה לא מוסיפה לו נקודות בינתיים .  ובסיכום שנתי מספר גדל והולך של אמריקאים מבין כפי הנראה שהמשבר רחוק מסיום.עכשיו מה קורה באירופה .  האיחוד האירופי עובר לראשונה בחייו משבר פיננסי כלשהו .  יוון אולי היא המדינה בכותרות ,  אולם בל נשכח שאירלנד עברה בשביל הזה לא מזמן ,  ושספרד לדעתי קרובה לשביל זה אף היא  ( בספרד רמת האבטלה נושקת ל-20% בתוספת בעיות מבניות בתוך הכלכלה הספרדית ) .הבעיה העיקרית בגוש היורו לאור  " משבר חצי האי היווני "  היא שכל טיפול יגרור בעיות משלו .  תוכנית חילוץ יוונית  ( שתיפול בעיקר על כתפי גרמניה )  תגרור מחאה ציבורית משם ותגרור אי-שקט פוליטי במדינות הגוש .  בנוסף חילוץ כזה עשוי לקבוע תקדים מסוכן לחילוץ מדינות שלא עומדות בקו עם מדיניות המטבע האירופי .  אי-חילוץ יווני עשויה לגרור מדינות נוספות לתוך הקלחת ולערער את היציבות הפיננסית באירופה .  בכל מקרה ולכל כיוון המשמעות העיקרית היא עלייה ברמת האי-ודאות ,  מן הסתם עלייה ברמת אי-הודאות תגדיל תנודתיות בשווקים.אז כן ,  כשם שהקיץ לא מגיע בפברואר ,  כנראה שלאחר חורף כה סוער ב-2008 התיקון החד של 2009 לא מסמן את בוא האביב בשווקים ,  וש-2010 תהיה שנה שבה שוקי ההון ייקחו קצת אויר ,  עד שהצמיחה האמיתית  ( בעיקר דרך מקומות עבודה )  תגיע.הכותב הוא סמנכ"ל פדגוגי בחברת inside המפעילה מסלולי הכשרה ייחודיים למסחר בשוקי ההון השונים ,  בשיתוף עם אקדמיות מובילות בארץ .
 
האם הקיץ מגיע בפברואר  ? 
לאחר חורף סוער ב-2008 התיקון החד של 2009 לא מסמן את בוא האביב בשווקים ,  ונראה ש-2010 תהיה שנה שבה שוקי ההון ייקחו קצת אויר ,  עד שהצמיחה האמיתית תגיע

