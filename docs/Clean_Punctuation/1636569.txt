ח"כים בפולין : " לא ישתיקו את קול הנרצחים "
 אירועי יום השואה הבינלאומי נפתחו בקראקוב בדיון שבו השתתפה משלחת של 12 חברי כנסת .  ראש המשלחת ,  ח"כ יולי תמיר : " לא שכחנו ולא מיהרנו לסלוח "
 משלחת הכנסת לפולין שהגיעה היום  ( שלישי )  לקראקוב ,  פתחה את אירועי יום השואה הבינלאומי בסימפוזיון מיוחד שקיימה בהשתתפות 150 חברי פרלמנט אירופאים .  ח"כ יולי תמיר  ( העבודה )  שעומדת בראש המשלחת אמרה בתחילת הדיון כי  " את ההיסטוריה של הנרצחים אנחנו כותבים מחדש בכל יום זיכרון ,  כדי שהם יהיו בטוחים שמאבקם נגד הנאציזם והאנטישמיות הוא גם שלנו .  שלא שכחנו ולא מיהרנו לסלוח ".  תמיר הוסיפה כי  " אנו ממלאים את התפקיד ההיסטורי שהם ציוו לנו .  היום אתם מקבלים על עצמכם את התפקיד הזה יחד איתנו ,  מתוך מודעות לכך שהשתיקה היא בעלת הברית של הטורף .  בזכרנו את הקורבנות אנו אומרים להם שאף אחד לא יוכל להשתיק את קולם היוצא מן האפר ומהדהד בעולם ". 
בפאנל שעסק בנושא  " העולם שאחרי השואה ",  אמר ח"כ נחמן שי  ( קדימה )  : " אני מבקש להתריע נגד הקולות הקוראים להשמדת ישראל ,  כאילו לא נפל דבר בעולמנו .  על אירופה להטיל את מלוא כובד משקלה כדי להרתיע מפני כל איום חדש על ישראל ,  מקרוב ומרחוק .  מחויבותכם לשלומה ולביטחונה היא נצחית ובשום אופן אינה מותנית בנסיבות פוליטיות ,  תהיינה אשר תהיינה ".  
יו"ר מרצ ,  ח"כ חיים אורון ,  התעקש לדבר בעברית בפאנל שעסק באנטישמיות ואמר כי  " השואה היא הביטוי הקיצוני של הגזענות ושל האנטישמיות .  בניגוד למה שנדמה היה ,  גם אחרי השואה האנטישמיות לא נעלמה ,  והיא עלולה גם לחזור .  חובתה של הקהילה הבינלאומית להתמודד עם תופעות של גזענות ואנטישמיות גם אם אינן קיצוניות ,  כי הן עלולות להתפתח למימדים מפלצתיים ".  אורון הוסיף כי  " הלקח שלי כיהודי הוא לבנות יחסי שלום והוגנות עם שכנינו במזרח התיכון ,  והלקח שלי כאדם הוא להלחם בתופעות של גזענות ".  
הסימפוזיון ,  כמו הביקור כולו ,  מתקיים בשיתוף פעולה בין הכנסת לארגון הידידות הישראלי- אירופי  ( EFI )  .  במשלחת חברים 12 חברי כנסת ,  מנכ"ל הכנסת דן לנדאו ,  ומזכיר הכנסת אייל ינון .  מחר תשתתף המשלחת בטקס הזיכרון של ממשלת פולין המתקיים באתר מחנה ההשמדה אושוויץ-בירקנאו ,  בהשתתפות ראש הממשלה בנימין נתניהו ,  נשיא פולין לך קצ'ינסקי וראש ממשלת פולין דונלד טוסק .
 
ח"כים בפולין : " לא ישתיקו את קול הנרצחים "
 אירועי יום השואה הבינלאומי נפתחו בקראקוב בדיון שבו השתתפה משלחת של 12 חברי כנסת .  ראש המשלחת ,  ח"כ יולי תמיר : " לא שכחנו ולא מיהרנו לסלוח "
 
