מי מסתער על המניות ?  פעיל :  כולם קונים הכל - זה טירוף ;  סוחר :  ה"עמך "  נכנס לבורסה ויפסיד כמו תמיד
סוחר :  אין הצדקה כלכלית שמצדיקה כזו ריצה בימים האחרונים ;  סוחר אחר :  השוק טוב ,  השוק חזק
מאת :  טל לוי ,  נתן שבע ,  יעל פולק ,  ליאור זנו וואדים סבידרסקימי מסתער בשבועות האחרונים ,  ובמיוחד בימים האחרונים ,  על שוק המניות ?  על פי חדרי העסקות הגדולים ,  התשובה היא  " כולם ". פעיל באחד מחדר העסקות אמר כי  " כולם קונים :  הציבור המוסדיים שמנהלים קופות גמל ,  קרנות נאמנות ,  קרנות פנסיה ,  ביטוחי מנהלי ם וקרנות השתלמות וכמובן המשקיעים הזרים .  השוק טוב ,  השוק עולה וכך גם בעולם .  אנחנו חלק מעולם גלובלי וכך זה גם נראה ".  פעיל אחר אמר כי  " כולם קונים הכל .  זה טירוף .  הציבור בכלל בטירוף של מניות .  כמו בכל פעם ,  נכנס הרבה כסף בימים הראשונים של השנה ". בכיר באחד מבתי ההשקעות נשמע קצת פחות אופטימי : " מי שנכנס לבורסה הם בעיקר ה'עמך' - הגברת כהן מחדרה וכמו שקרה בעבר הם יפסידו ".  פעיל בשוק המוסדי טוען כי  " אין הצדקה כלכלית שמצדיקה כזו ריצה בימים האחרונים ,  מוסדיים דווקא מקטינים חשיפה ".  לדבריו , " הבורסה הפכה למוצר גיפן  ( מוצר שככל שמחירו גבוה יותר הביקוש שלו גבוה יותר )  ככל שיותר יקר ,  יותר טוב .  אפשר לראות גם סימני בועה בשוק האג"ח הקונצרנ .-  המרווחים בין האג"ח הקונצרני לאג"ח הממשלתי הגיעו לרמות של טרום המשבר .  לא יכולה להיות ריצה כזאת בלי שאחריה יגיע גל מימושים ".  אותו בכיר מסייג ואומר כי רק ריצה של השווקים בארה"ב יצדיקו את העליות האחרונות.בחדר עסקות נוסף אמרו כי  " בימים האחרונים מוזרמים ביקושים מצד כל השחקנים בשוק - גופים מוסדיים ,  לקוחות פרטיים ,  מנהלי תיקים ,  כל מגוון השחקנים בשוק .  רמת הנזילות גבוהה מאוד .  במהלך 2009 המשקיעים שמרו את הכסף קרוב לחזה בגלל חששות מהשפעות מתמשכות של המשבר והפתעות שליליות נוספות .  כעת ,  כשהתחושה היא שהמשבר כבר מאחורינו ,  הציבור אוזר אומץ ,  נכנס לשוק ומבצע רכישות ". עוד אמר כי  " מה שדוחף את הציבור לשוק הוא המחסור באלטרנטיבות ראויות - הריבית נותרה נמוכה ,  הבנקים מציעים ריביות קרובות לאפס על חסכונות ,  תשואות האג"ח הממשלתיות והקונצרניות נמוכות יחסית ,  והמשקיעים נדחפים אל המניות .  ההערכות הן ששוק המניות ,  גם לאחר העליות שנרשמו ב-2009 ,  לא מתומחר באופן מלא ,  ועדיין ניתן למצוא הזדמנויות . " השנה התחילה בסערה ,  אבל חשוב לזכור שמדובר בסך הכל בימים ספורים ,  וקשה לדעת אם המגמה לא תתהפך בימים הבאים .  לטווח ארוך יותר ,  ההערכות הן כי הריבית הנמוכה ונתוני הכלכלה המעודדים יוסיפו לתמוך במגמה חיובית בשווקים ". זיו פניני ,  מנהל חדר המסחר של מגדל ,  כינה את הראלי בשוק בשבועות האחרונים  " אפקט ה-15 עד ה-15 "  - שינוי המועד של אפקט דצמבר או אפקט ינואר ,  שהיו ידועים בעבר . " שוק המניות בשבועות האחרונים מתאפיין במחזורים גדולים מאוד ועליות ,  בעיקר במניות הקטנות - מניות היתר ומניות תל אביב 75 .  דווקא המניות הגדולות יותר ובמיוחד שוק הנגזרים ,  מתאפיינים במחזורים נמוכים יחסית ועיקר העניין עובר למניות הקטנות .  סטיות התקן באופציות ממשיכות לרדת ,  וכל זה מצביע על אופטימיות גבוהה בשוק ". פניני הוסיף כי  " השנה נפתחה בצורה חיובית מאוד .  כסף זורם פנימה לתוך המערכת ,  בדרך כלל לקרנות הנאמנות ואל תעודות הסל .  רוח גבית מתקבלת משווקי העולם - ארצות הברית ,  אירופה והמזרח - שעולים גם הם .  בנוסף לעליות בעולם ,  קיימות עדיין ריביות ריאליות אפסיות ואף שליליות היוצרות לחץ באותו הכיוון לכניסה של כסף ולקבלת סחורה .  השוק לא חושב שבשנה הקרובה תהיה עליית ריבית מהותית . "  עוד אמר כי  " שני מוקדים עיקריים מהווים את המקור ללחץ החיובי :  קרנות הנאמנות ותעודות הסל .  בשוק ,  חסרים היו מוכרים ,  ונוצר עודף בביקושים .  גופים גדולים לא משחררים סחורה ולכן קרנות הנאמנות ותעודות הסל מזניקות את השוק למעלה ". יניב רז ,  מנהל ההשקעות ראשי בתמיר פישמן ,  סבור כי מי שאחראי בחלקו הגדול על העליות באפיק מנייתי הוא הציבור ולא משקיעים מוסדיים .  בעקבות התגברות האופטימיות ויציאה מהמיתון המתמשך ,  הציבור הרחב הסיט את כספי הפיקדונות ,  קרנות נאמנות כספיות וכלי השקעה חסרי סיכון לאפיקים בעלי רמת סיכון וסיכוי גבוהים יותר - האג"ח הקונצרני תחילה ולאחר מכן גם לאפיק המנייתי ,  והמגמה זאת מאיצה בתחילת השנה.גם השקעת הציבור בדרך של קרנות משולבות כגון 90/10 ,  80/20 וכדומה מעודדת את עליית מדדי המניות ,  במקביל להשקעה ישירה בסקטורים ספקולטיביים כגון חיפושי גז ונפט .  למשל ,  עליות חדות במדדי מניות יתר אינן נגרמו מהשקעות גופים מוסדיים כי הם מושקעים בפרופורציה נמוכה במדדים אלו והם לא יוצרים המהלך בחודשים האחרונים .  רז מציין כי משקיעים מוסדיים פנסיוניים בארץ המאופיינים בהשקעות לטווח ארוך יותר ,  נוטים באחרונה להעביר את ההשקעה ממניות בארץ למניות חו"ל .  לגבי העתיד ,  מציין רז כי הציבור למד לקח במשבר הפיננסי והבין כי ההשקעה באפיק מנייתי צריכה להיות לטווח ארוך מאוד על מנת לבטל תנודתיות .
 
מי מסתער על המניות ?  פעיל :  כולם קונים הכל - זה טירוף ;  סוחר :  ה"עמך "  נכנס לבורסה ויפסיד כמו תמיד
סוחר :  אין הצדקה כלכלית שמצדיקה כזו ריצה בימים האחרונים ;  סוחר אחר :  השוק טוב ,  השוק חזק

