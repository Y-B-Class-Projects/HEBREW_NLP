סטיבן טיילר לחברי אירוסמית' : " הפסיקו לחפש מחליף "
 עורך דינו של טיילר שיגר מכתב זועם להנהלת הלהקה ובו הוא מאיים בתביעה אם לא ייפסקו החיפושים אחר סולן אחר . " אתם מתארים לעצמכם את הרולינג סטונס בלי מיק ג'אגר ?  ",  נכתב
מחריף המאבק הפנימי בין חברי להקת אירוסמית' .  עורך דינו של הסולן סטיבן טיילר שיגר מכתב למנהל הלהקה ובו הוא מבקש  " להפסיק מיידית לפעול באופן שגורם נזק ללקוח שלך וללקוח שלנו ,  אחד מחברי הלהקה ",  כפי שמצטט אתר בילבורד ,  בהתייחסו לחיפושי הלהקה אחר סולן חדש .  במכתב נאמר כי טיילר לא יהסס לנקוט בצעדים משפטיים ,  אם העניין לא יסודר לשביעות רצונו . 
" סטיבן טיילר לא רוצה תביעות ",  אמר עורך דינו ,  סקיפ מילר . " אנחנו לא רוצים ללכת בכיוון הזה .  הכיוון שאנחנו רוצים הוא טור של אירוסמית' עם טיילר באירופה ואמריקה הלטינית ,  עם אלבום חדש .  זה הכיוון שאנחנו רוצים ללכת בו .  זה יהיה מדהים עבורי עם ההנהלה תבחר בכל עמדה אחרת ".  
מילר סיפר לבילבורד שב-9 בפברואר ייפגשו  " בעלי המניות "  בלהקה ,  כלומר מנהלים ,  עורכי דין ובעלי תפקידים בניהולה ,  כדי לדון בעתיד הלהקה .  בינתיים ,  סירבה הנהלת אירוסמית' להגיב לדברי מילר וכן להגיב למכתבו .  טיילר עצמו נמצא בימים אלו בגמילה ממשככי כאבים .  
לדברי מילר ,  מה שהצית את המהומה הוא התבטאויותיו של גיטריסט ההרכב ,  ג'ו פרי ,  על כך שמוטב להרכב לפעול ללא טיילר .  לדבריו ,  גם מנהל הלהקה האוורד קאופמן השתלח בשיחות סגורות בטיילר וטען כי אינו צריך להיות בהרכב . " אתם מתארים לעצמכם את מנהל הרולינג סטונס מציע להחליף את מיק ג'אגר ?  ",  כותב מילר . " זה פשוט מגוחך .  טיילר הוא אדם מיוחד ,  הוא האדם שהציבור מכיר ,  הוא אירוסמית' ".  
התקשורת האמריקאית רווייית פרסומים באחרונה על זהות המחליפים האפשריים של טיילר ,  שמצידו הצהיר על רצונו להישאר בלהקה ,  כוונה המחוזקת בפעולת עורך דינו .  בין השאר פורסם כי בילי איידול ,  כריס קורנל ואפילו לני קרביץ מועמדים לעמוד בראש אחת הלהקות המצליחות אי פעם בארצות הברית ,  שלא הוציאה אלבום שירים מקוריים מאז שנת 2001 .
 
סטיבן טיילר לחברי אירוסמית' : " הפסיקו לחפש מחליף "
 עורך דינו של טיילר שיגר מכתב זועם להנהלת הלהקה ובו הוא מאיים בתביעה אם לא ייפסקו החיפושים אחר סולן אחר . " אתם מתארים לעצמכם את הרולינג סטונס בלי מיק ג'אגר ?  ",  נכתב

