מדונה וליידי גאגא נושמות לרווחה :  בית האופנה אלכסנדר מקווין ימשיך לחיות לאחר מותו של המעצב
בית האופנה היה בחובות של 50 מיליון דולר עם מותו של המעצב
בית האופנה על שמו של המעצב אלכסנדר מקווין ימשיך בפעילות ,  על אף מותו של המעצב  כך דיווחה החברה האם ppr הצרפתית .  רוברט פולה ,  מנהל חטיבת גוצ'י גרופ האחראית על מותג אלכסנדר מקווין ,  הודיע כי תצוגת האופנה עליה עבר מקווין לפני מותו תוצג בשבוע האפנה בפאריס בחודש הבא .  שבוע לאחר מותו של המעצב ,  אשר נמצא תלוי במלתחתו ,  מנכ"ל ppr פרנסואה הנרי פינו ופולה דיברו בשבחו של מקווין וקראו לו גאון ,  משורר וחבר .  פולה סיפר כי דיבר עם מקווין לפני מספר שבועות ושניהם הסכימו כי קו האופנה שלו יהפוך להיות מותג . " משמעות הדבר היא שבית האופנה יהיה המורשת שלי ",  אמר מקווין ,  לפי פולה ,  והוסיף : " זה משהו שתמיד רציתי להשאיר לאחר מותי ".  בית האופנה של אלכסנדר מקווין נותר לאחר מותו של המעצב עם חובות של 50 מיליון דולר ,  כך נודע לפי ניתוח של הפרסומים הכספיים של החברה האם .  העיתון  " טיימס "  הלונדוני דיווח כי בית האופנה ,  אשר הוקם בשנת 2001 ,  היה בהפסדים עד לשנת 2007 ,  רשם רווח קטן בשנת 2008 ושב להפסיד בעקבות המשבר הכלכלי .  מקווין עלה לגדולות בשנות ה-90 .  הוא היה נודע בסגנון הנועז והחדשני ובתפירה הקפדנית .  מקווין נחשב לאחר ממחיי תעשיית האופנה הבריטית .  מקווין קיבל את תואר מעצב השנה בבריטניה ארבע פעמים ,  וקיבל תואר אבירות ממלכת בריטניה אליזבת השניה .  עבודותיו של מקווין נלבשו על ידי מספר גדול של ידוענים ,  ביניהם הזמרות מדונה ,  ליידי גאגא וריהאנה .
 
מדונה וליידי גאגא נושמות לרווחה :  בית האופנה אלכסנדר מקווין ימשיך לחיות לאחר מותו של המעצב
בית האופנה היה בחובות של 50 מיליון דולר עם מותו של המעצב

