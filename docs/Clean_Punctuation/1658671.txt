דיווח :  ווין רוני ייעדר בין שבועיים לחודש
אנגליה נושמת לרווחה ,  חלוץ מנצ'סטר יונייטד סובל מנקע בקרסול ויהיה כשיר למונדיאל .  יחמיץ את צ'לסי ואת הגומלין באלופות
צילום :  רויטרס ,  עריכת וידאו :  יאיר דניאל
ווין רוני צפוי להיעדר בין שבועיים לחודש בשל נקע בקרסול ,  כך דיווחה רשת  " סקיי ".  מאז שעות הלילה ,  אנגליה כולה עצרה את נשימתה והתפללה לשלום הקרסול של רוני .  חלוץ מנצ'סטר יונייטד דידה החוצה מהמגרש בדקות הסיום של ההפסד לבאיירן מינכן  ( 2:1 )  וגרם להיסטריה מוחלטת בקרב תושבי הממלכה .  רוני עבר היום  ( רביעי )  בדיקת MRI ולאחר מכן צולם יוצא מהמלון במינכן כאשר הוא נעזר בקביים .  
כאמור ,  הבדיקה הראתה תוצאות מעורבות .  המשמעות היא שרוני יחמיץ בוודאות את משחק העונה נגד צ'לסי בשבת ואת הגומלין נגד באיירן מינכן בשבוע הבא באולד טראפורד ,  אך צפוי להחלים לחלוטין עד המונדיאל .  
10 שבועות לפני המונדיאל ,  תמונותיו של רוני נאנק מכאבים גרמו לדאגה גדולה .  החלוץ נהנה מהעונה הטובה בקריירה שלו עם 34 שערים בכל המסגרות ופאביו קאפלו בונה עליו להוביל את התקפת הנבחרת במונדיאל . " מאז סינדרלה לא הונח כל כך הרבה על רגל אחת ",  נכתב ב"דיילי מייל ",   " התפללו "  קרא  " הסאן לקוראיו .  התפילות ,  כך מסתבר ,  נענו .  הסיוט של קאפלו נמנע .
 
דיווח :  ווין רוני ייעדר בין שבועיים לחודש
אנגליה נושמת לרווחה ,  חלוץ מנצ'סטר יונייטד סובל מנקע בקרסול ויהיה כשיר למונדיאל .  יחמיץ את צ'לסי ואת הגומלין באלופות

