למכירה :  דירה בלב תל אביב ב-2.7 מיליון ש'
בתנועה
שם :  שלמה עודי  ( 51 )  מצב משפחתי :  נשוי + 2 איזו דירה את מוכר ?   " אנחנו מוכרים דירה בלב ההיסטורי של תל אביב בשטח של 110 מ"ר בבניין באוהאוס ,  הנמצא בתהליכים מתקדמים של שיפוץ על ידי החברה העירונית עזרה וביצרון .  אנו משפצים את הדירה בעזרת מעצבת פנים מתוך כוונה לשמר ולחדש את העיצוב המקורי שלה .  הבניין על מגרש בשטח של 702 מ"ר ובו זכויות בנייה גם על הגג .  הדירה בקומה השלישית . " בדירה ארבעה חדרים בעלי מאפיינים של הבנייה הישנה - חדרים גדולים בשטח של כ-16 מ"ר ,  תקרות גבוהות ,  מרפסות וריצוף צבעוני מקורי .  גם הדלתות הישנות נשמרו ,  וכמו כן נשמרו המפתחות הפנימיים לכל חדר ,  העשויים עופרת ,  התריסים והמשקופים .  המטבח נבנה בהזמנה אישית והוא עוצב בבוק טבעי עם מגירות נשלפות ".   " הדירה עורפית לרחוב מוהליבר ,  מנותקת מהחזית לגמרי ,  אך מוארת מאוד ,  מאווררת הודות לחלונות גדולים ונהנית מארבעה כיווני אוויר .  בדירה דוד שמש ומיזוג מרכזי ,  למרות שאין בו צורך בשל הבריזה מהים . " לדירה יתרונות רבים ,  שאחד מהם הוא המיקום בלב תל אביב באזור שקט ,  עם אופי כמעט כפרי .  בחצר הגדולה של הבית נטועים עצי אקליפטוס ותות ".  השכונה : " הדירה ממוקמת בין שכונת נוה צדק למדרחוב נחלת בנימין ,  מזרחית לכרם התימנים ודקות ספורות מרחוב רוטשילד ושוק הכרמל . " השכונה בעלת ערך היסטורי רב ומוכרת בתוכנית בניין עיר כחלק מאזור השימור של אונסק"ו ".  מחיר מבוקש :  2.7 מיליון שקל איך קבעתם את המחיר ?  בדקנו מחירים של דירות 4 חדרים באזור ,  הדומות לדירה שלנו באיכות וסגנון הבנייה .  בנוסף ,  לדירה 10% ברכוש המשותף ,  ולבניין זכויות בנייה רבות שבעתיד יניבו רכוש או כסף ".  מדוע החלטתם למכור את הדירה ?   " אנחנו גרים באזור כבר 15 שנה ואוהבים אותו מאוד .  עם זאת ,  ילדינו גדלו ועזבו את הבית ,  ושניים מארבעת החדרים התפנו .  לכן ,  נעדיף לקנות דירה שמתאימה יותר לצרכינו ".  תתפשרו במחיר ?   " לדעתנו המחיר הוא סביר בהתייחס למיקום וייחודיות הנכס ,  ולכן לא נתפשר ".  למי מתאים הנכס ?   " הנכס מתאים לכל מי שאוהב את קצב החיים במרכז העיר תל אביב ,  ורוצה לגור בלב העניינים ".  איזה נכס תחפשו ?   " אנחנו מעוניינים לרכוש דירה קטנה יותר ,  של 2.5-3 חדרים בלבד ,  גם כן בבניין באוהאוס באותו אזור ".  כמה זמן אתה מציע את הבית למכירה ,  ואיך ?   " אני מציע את הדירה במשך שלושה חודשים ,  והיא פורסמה באתרי אינטרנט בלבד ".  - לפרטים נוספים :  שלמה :  טל .  052-2426990

למכירה :  דירה בלב תל אביב ב-2.7 מיליון ש'
בתנועה

