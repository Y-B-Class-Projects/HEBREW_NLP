התגמול החדש :  קופת בונוסים
המשבר העולמי הבהיר כי שיטת התמריצים במוסדות הפיננסיים פשטה את הרגל .  הנה שיטת תגמול חלופית
 >  >  אחת הבעיות שעלו וצפו בעוצמה אדירה במהלך המשבר הכלכלי האחרון היא בעיית הפיצוי והתגמולים לסחרנים  ( טריידרים )  ומנהלים בבנקים ובמוסדות פיננסיים אחרים .  אין ספק שהיקף הבונוסים ששולמו היה עצום :  ב-2006 שילמו חמשת הבנקים להשקעות בארה"ב בונוסים לעובדים בסך כ-20 מיליארד דולר .  הבעיה אינה בהכרח בהיקף הבונוסים אלא בקריטריונים לחלוקתם .  למען הסר ספק ,  חשוב לציין שחלק מהבונוסים ,  המכונים מראש  " בונוסים מובטחים "  הם חלק אינטגרלי מחבילת השכר של העובד ואינם תלויים בהישגיו האישיים .  עם זאת ,  חלק הארי מהבונוסים אמורים להיות תלוי יעדים .  הבעיה הקשה ,  והביקורת הסוחפת ,  היא על כך שהבונוסים ניתנים על הישגים קצרי טווח ולא על ביצועים לטווח ארוך . " סוציאליזם של ההפסד"בעיה שנייה ,  ואולי חריפה יותר היא שהבונוסים אינם מתחשבים כלל ,  או אינם מתחשבים באופן סביר ,  בסיכון הכרוך בפעילות .  כתוצאה מכך נוצרה מוטיבציה ללקיחת סיכונים בטווח הארוך ,  מכיוון שהגדלת הסיכון כרוכה לרוב עם הגדלת הרווח הצפוי .  מכיוון שהפיצוי לעובד קשור בעיקר לרווח בפועל ואינו מעניש על הפסדים  ( פרט להפסד הבונוס )  ,  נוצר תמריץ מצד העובדים להיכנס לפעילויות עם חשיפה גדולה יותר לסיכונים ולסיכוי לרווח גדול יותר .  ברמה מערכתית ,  כלומר של מערכת הבנקאות ,  התופעה של בונוסים גבוהים לעובדים בתקופות של שוק עולה ,  ותמיכה ציבורית בבנקים בתנאים של שוק משברי ,  הביאה לביקורות גורפות .  שיטה קלוקלת זו כונתה  " קפיטליזם של הרווח וסוציאליזם של ההפסד ".  בעוד שהבנקים שילמו בונוסים עצומים ב-2005-2007 הרי שההפסדים הגבוהים מהמחצית השנייה של 2007 ובמיוחד ב-2008 כוסו על ידי ציבור משלמי המסים באמצעות תוכניות אגרסיביות של האוצר האמריקאי והבנק המרכזי .  אף מנהל לא נדרש להחזיר את הבונוסים ,  שבמקרים מסוימים הגיעו ליותר מ-100 מיליון דולר למנהל .  תוכניות הבונוסים נועדו לתמרץ עובדים מצטיינים להישאר בארגון על ידי יכולתם לשפר את התגמול מהמעביד .  להערכתי ,  מעבר ללקיחת סיכונים מוגזמים ,  תוכניות הבונוס גם מעודדות מעבר מהיר בין חברות .  זאת ,  עקב האופק הקצר של מדידת הביצועים .  במקרים רבים ,  במיוחד במסחר בנגזרים ארוכי טווח  ( למשל אופציות על שערי ריבית )  ,  הסוחרים מקבלים בונוסים על נפח העסקות שנוצרו ולא על רווח ,  מכיוון שייקח זמן רב של המתנה למימוש הרווח ,  אם יהיה .  העובד יכול ליהנות מבונוסים יפים בגין יצירת הפוזיציות ,  וטרם מימוש רווח או הפסד ,  לעבור למוסד מתחרה ולהתחיל מחזור חדש של עסקות .  באופן זה חוסך העובד את הסיכוי שייתפס עם  " הפסד בידו ",  וכן מונע פגיעה אפשרית במוניטין .  המעבר נעשה תחת ההילה של הישגים ביצירת פוזיציות ,  ועל כן יש סיכוי לשיפור תנאי הכניסה למוסד הפיננסי הקולט ,  מה שיתבטא בתנאי שכר טובים יותר .  השיטה הנוכחית כשלה והשאלה היא כיצד ניתן לפצות עובדים על ביצועיהם מבלי לעודד אותם לקחת סיכונים עודפים ומיותרים לארגון ?  הדרך המוצעת היא לבסס את הבונוס על ביצועים רב-שנתיים שמותאמים לסיכון הכרוך בפעילות .  לכל פעילות יש לקבוע מראש את הסיכון הכרוך בה ולבחור  " מדד פיצוי "  בגין אותו סיכון .  בכל רבעון יש למדוד את ביצועי הסחרן מול אותו  " מדד פיצוי "  ולתגמל אותו באופן חלקי בלבד מהבונוס המוסכם ,  כאשר את יתרת הבונוס שלא שולמה מעבירים ל"מאגר "  בגין אותו עובד .  בכל רבעון שבו ביצועי העובד הם מעל ל"מדד הפיצוי "  והוא צובר בונוס חיובי ,  הבונוס מוכנס ל"מאגר "  והעובד זכאי לאחוז מוסכם מהמאגר .  ברבעון שבו הביצועים הם מתחת ל"מדד הפיצוי "  הבונוס הוא למעשה שלילי ויורד מהסך הנמצא במאגר .  עדיין העובד זכאי לשיעור המסוים ממה שנותר ב"מאגר "  בהנחה שהוא חיובי .  לעובד ולמעביד יש כאן מרחב למשא ומתן על תנאי הבונוס ,  כולל שיעורו ברבעון שבו הביצועים הם מעל למדד המוסכם ושיעורו  ( שיכול להיות שונה )  ברבעון שבו הביצועים שליליים .  כמו כן ניתן להסכים על קצב יציאת הכספים מה"מאגר ",  למשל להסכים שבשנה הראשונה אין יציאה מה"מאגר ",  בשנה השנייה 30% יוצאים בכל רבעון ,  ובשנה השלישית 40% וכן הלאה .  ניתן גם לקבוע מה ייעשה ביתרה שב"מאגר "  אם העובד יעזוב מוקדם מהמוסכם את העבודה .  הנה דוגמה לכך :  יוסי מנהל תיק אג"ח ממשלתיות שקליות עם משך חיים ממוצע  ( מח"מ )  של שלוש שנים .  נניח שתיק כזה צפוי לתת תשואה של 4% לשנה .  משה מנהל תיק אג"ח קונצרניות בדירוג a  ( במח"מ שלוש שנים )  שצפוי לתת תשואה שנתית של 8% לשנה  ( או 2% לרבעון )  .  אם ברבעון הראשון יוסי השיג תשואה של 2% על תיק של 100 מיליון דולר ,  הרי שהוא השיג תשואה עודפת של 1% או מיליון דולר .  אם הוא זכאי לבונוס של 10% על רווחים עודפים הרי שלזכותו יש ב"מאגר "  100 אלף דולר .  מתוך ה"מאגר "  יוסי יכול למשוך 20% בכל רבעון בשנה הראשונה ,  או 20 אלף ברבעון הראשון ,  כך שבמאגר נשארו 80 אלף דולר .  אם ברבעון השני יוסי השיג רק 0.5% תשואה ,  הרי שהוא מתחת למדד הצפוי .  אם ה"בונוס "  הוא סימטרי בעלייה ובירידה ,  כלומר 10% ,  הרי שיוסי ייקנס ב-50 אלף דולר שיירדו מה"מאגר ",  ובמקום 80 אלף דולר יישארו בו בסוף הרבעון השני רק 30 אלף דולר ,  מהם יוסי זכאי ל-20% כלומר ל-6,000 דולר וב"מאגר "  יישאר סך של 24 אלף דולר .  וכך יתגלגל הסיפור מרבעון לרבעון .  למעשה ,  יצרנו כאן מעין פיצוי בגין ממוצע רב שנתי כשהפסדים מובאים בחשבון ,  וכן מובא בחשבון הפיצוי המוסכם בגין הסיכון הכרוך בפעילות .  על רווחים עודפים מקבלים בונוס חיובי ,  ועל הפסדים נקנסים בהורדת סך הבונוס הרב שנתי שלו זכאי העובד .  במקביל משה ניהל תיק של 100 מיליון דולר של אג"ח קונצרניות .  ברבעון הראשון התיק הרוויח 3 מיליון דולר  ( 3% )  בעוד שהתחזית היתה ל-2 מיליון דולר  ( 2% )  .  גם למשה יש רווח עודף של מיליון שעליו הוא זכאי לבונוס של 10% כלומר 100 אלף דולר .  מסכום זה הוא יקבל לאלתר 20% או 20 אלף דולר .  אם ברבעון השני התיק הרוויח מיליון דולר  ( 1% )  ,  הרי שמשה פיגר במיליון דולר מול התחזית והוא נקנס ב-100 אלף דולר  ( 10% מהפער )  .  עתה המאגר של משה הוא שלילי בסך 20 אלף דולר ומשה לא יקבל בונוס ברבעון השני .  ברבעון השלישי הוא חייב להרוויח על התיק לפחות 2.2 מיליון דולר כך שהרווח העודף הוא לפחות 200 אלף דולר ,  והבונוס שלו הוא זכאי הוא לפחות 20 אלף דולר ,  כדי שה"מאגר "  יעבור להיות חיובי .  כשה"מאגר "  שלילי הסחרן לא זכאי לבונוס ,  וניתן לשלם רק כשה"מאגר "  חיובי .  כמובן שיהיו מצבים שבהם קשה ליישם את השיטה ולקבוע את הפרמטרים .  הבעיה מסובכת יותר עבור מנהלים שתחתם מתבצעת פעילות רבה עם פרופילי סיכון מגוונים .  ואולם ניתן להגיע להבנה ולהסכמה לגבי היעדים הסבירים בהינתן מרכיבי הסיכון הרלוונטיים ולקבוע מנגנון דומה לזה שמוצע כאן .  - הכותב הוא דקאן ביה"ס למינהל עסקים באוניברסיטה העברית ויו"ר סיגמא בית השקעות - הסוגיה :  כיצד ניתן לייצר מערכת תגמול שתביא בחשבון סיכון מול ביצוע רב שנתי ?  הפתרון :  לבסס את הבונוס על ביצועים רב שנתיים שמותאמים לסיכון הכרוך בפעילות הדרך הנכונה :  לקבוע מראש את הסיכון הכרוך בפעילות ולבחור  " מדד פיצוי "  בגינו ,  למדוד רבעונית את ביצועי הסחרן מול אותו  " מדד פיצוי "  ולתגמל באופן חלקי מהבונוס המוסכם ,  כשאת יתרת הבונוס מעבירים ל"מאגר "  שיגדל או יקטן בגין ביצועי הרבעון הבא

התגמול החדש :  קופת בונוסים
המשבר העולמי הבהיר כי שיטת התמריצים במוסדות הפיננסיים פשטה את הרגל .  הנה שיטת תגמול חלופית

