מיליון ש"ח בייבי
מה אומרת האסטרולוגיה הסינית על יום הגמר של  " האח הגדול ",  ולמי יש את הסיכויים הגבוהים ביותר לזכות במיליון ? 
הגמר של  " האח הגדול "  מתקיים ביום חמישי ה-4 במרץ 2010 .  האסטרולוגיה הסינית מתייחסת בניתוח מפה לחמישה אלמנטים - עץ ,  אש ,  אדמה ,  מתכת ומים ,  ול-12 חיות מתוך לוח השנה הסיני .  ביום הגמר מתקיים אלמנט המים ,  בצירוף החיה שור .
 השור מציין כי אותו יום הוא בעל נוכחות של שלווה וביטחון ,  אך המים מספרים לנו שמבפנים הכל גועש ורוחש .  היום הזה מאופיין בחוסר יציבות - תהיינה לא מעט עליות וירידות עבור המתמודדים בספירה ובצבירה של הקולות ,  ועובדה זו ,  כמה מפתיע ,  תעמיד אותם בתוך סיר לחץ עצום .  אלמנט המים אף מציין הרבה דמעות - צפו לכך בשידור הגמר .
 מי מבין החמישה הוא בעל הפוטנציאל הגדול ביותר לזכות במיליון ?  אלין - 3.9.90אלין נמצאת בזמן של זוגיות טובה בחייה ונטייה לעצמאות ,  ואף נראית אפשרות עתידית לעיסוק בדוגמנות  ( כפי שאיילה עושה כעת )  .  יום הגמר הוא אינו יום טוב עבורה לזכייה :  היא נמצאת בתקופה שנשלטת על ידי החיה סוס ,  והשילוב עם היום של החיה שור יוצר חוסר שקט ,  חוסר מזל ואי סדר פנימי .  על כן ,  הסיכויים לזכייה הם אינם גבוהים ונראה כי מקומה יהיה בין הרביעי לחמישי .
 פותנה - 8.6.72 בדומה לאלין ,  גם פותנה לא בזמן טוב ביום הגמר .  גם במפה האסטרולוגית שלה הסוס נוכח ,  צוהל ודוהר ,  וכאמור ,  השילוב שלו עם יום השור רחוק מלהביא בשורות טובות .  בנוסף לכך ,  ניתן לראות במפה שלה שאין לה הרבה מזל עם כסף ,  ולכן היא תהיה בין המקומות האחרונים ביום שבו הכסף מתפקד על תקן הדמות הראשית .  
גואל - 26.4.70עם כל יום שעבר בבית האח הגדול צבר גואל אהדה וכוח ,  וקרנו עלתה בעיני שוכני הווילה כמו גם בעיני הרובצים על הספות בביתם ,  למרות שלא תמיד זה הגיע בדרך הקלה .  ביום הגמר נראה כי גואל נמצא ביום טוב ,  אך הזכייה בכל זאת אינה באופק .  הוא יגיע למקום הרביעי או השלישי ,  ואם יעפיל למקומות גבוהים יותר ,  זו תהיה הפתעה .  עושה רושם כי דרך התכנית גואל ימצא זוגיות טובה בחייו ויתפתח ברמה האישית והמקצועית בשנתיים הקרובות .  יש אף אפשרות לכך שיגיש תכנית רדיו או טלוויזיה ,  העוסקת במתן ייעוץ בתחומים שונים .
 סער - 8.7.72ביום הלידה של סער קיימים אלמנט המתכת והחיה חולדה .  עובדה זו מעניקה לו סיכוי לא רע לקבל קולות ,  מאחר שהחולדה והשור אוהבים אחד את השנייה ונוטים להסתדר נהדר .  ביום הגמר תהיה לסער תחושה חזקה שהוא יכול לבטא את עצמו בקלות ובקלילות ,  ונראה כי ידבר לא מעט .  
אלירז - 18.12.82גם עבור אלירז יום הגמר אינו קל ,  ובמהלכו תלווה אותו תחושה טורדנית שהזמן נמתח ,  נלעס ונדבק כמו מסטיק .  קושי זה נובע מהכבשה שנוכחת במפת הלידה שלו ,  והכבשה - איך לומר בעדינות - אינה מסתדרת עם השור ,  שלא לומר עוינת אותו .  אך למרות היום הזה ,  שמסיבות מובנות יכביד עליו מאוד ,  נראה כי הוא נמצא בתקופה טובה מאוד בחייו ,  המאופיינת בשפע ובתמיכה ,  גם ברמה הזוגית .  בנות - התכוננו לחכות לו מחוץ לבית .
 במבט כולל נראה כי המאבק הגדול על הקולות יתרחש בין הגברים - גואל ,  סער ואלירז ,  כאשר נראה שהקולות ינועו כל הזמן בין שלושתם וייתכן אף שההצבעה תוכרע על ידי קולות בודדים בין המקום הראשון לשני .  המתמודדים הקרובים ביותר לזכייה על פי האסטרולוגיה הסינית הם סער ואלירז ,  שהיו בתהליך ארוך ומעניין לאורך כל התכנית .
 שלומית שטיינברג היא יועצת מוסמכת לפנג שואי ,  לאסטרולוגיה ולנומרולוגיה סינית

מיליון ש"ח בייבי
מה אומרת האסטרולוגיה הסינית על יום הגמר של  " האח הגדול ",  ולמי יש את הסיכויים הגבוהים ביותר לזכות במיליון ? 

