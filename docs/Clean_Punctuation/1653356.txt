פיליפס-ון היוזן במגעים לרכישת המותג טומי הילפיגר מאייפקס ב-3 מיליארד דולר
הרכישה תסייע לון היוזן להרחיב את קו המותגים שלה ,  הכולל את קלווין קליין ,  ולהרחיב את פעילויותיה בעולם
יצרנית הביגוד האמריקאית פיליפס-ון היוזן נמצאת במגעים לרכישת מותג הבגדים טומי הילפיגר מאייפקס בכ-3 מיליארד דולר ,  כך סיפר אדם המקורב לחברה.ייתכן כי העסקה ,  שתורכב ממניות וממזומן ,  תתפרסם כבר היום ,  אמר האדם .  אתמול דיווח  " ניו יורק טיימס "  על המגעים .  אייפקס ,  חברת ההשקעות הפרטיות הלונדונית ,  רכשה את טומי הילפיגר ב-2006 בכ-1.6 מיליארד דולר.הרכישה תוסיף את טומי הילפיגר ,  אשר השיקה את קולקציית בגדי הגברים הראשונה שלה ב-1985 ,  לקו מותגי הביגוד של פיליפס-ון היוזן שכולל את קלווין קליין ואת איזוד .  פיליפס-ון היוזן מעוניינת במותגים שיכולים לצמוח בעולם ולהגביר את הרווחיות ,  אמר בשבוע שעבר יו"ר ומנכ"ל החברה עמנואל צ'יריקו בכנס משקיעים של בנק אוף אמריקה מריל לינץ' .  הוא סירב לנקוב בשמן של מטרות רכישה פוטנציאליות.את תגובת שתי החברות לא ניתן היה להשיג לצורך ידיעה זאת.מניית פיליפ-ון היוזן עלתה ב-17% מתחילת השנה בבורסת ניו יורק ,  ועלתה ב-7 סנט ל-47.74 דולר למניה ב-12 במארס .  שווי השוק של החברה עומד על כ-2.5 מיליארד דולר .
 
פיליפס-ון היוזן במגעים לרכישת המותג טומי הילפיגר מאייפקס ב-3 מיליארד דולר
הרכישה תסייע לון היוזן להרחיב את קו המותגים שלה ,  הכולל את קלווין קליין ,  ולהרחיב את פעילויותיה בעולם

