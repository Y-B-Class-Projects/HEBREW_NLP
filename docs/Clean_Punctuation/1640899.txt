ענני תקשורת מכרה סדרה ל-BBC אסיה 
" שווקים "  בהגשת ישי גולן בוחנת תרבויות מקומיות דרך מפגשים בשווקים .  הסדרה תשודר בין היתר בסין ,  הודו ואינדונזיה
הסדרה הישראלית  " שווקים "  בהנחיית ישי גולן ובהפקת ענני תקשורת נמכרה לשידור בערוצי BBC באסיה .  הסדרה ,  המכונה באנגלית  " Market Values ",  תשודר החל מיולי 2010 בערוצי BBC המשודרים בין היתר בסין ,  הונג קונג ,  הודו ,  אינדונזיה ,  דרום קוריאה ,  סינגפור ,  תאילנד ועוד .  לסדרה 13 פרקים שצולמו כל אחד בשוק אחד ברחבי העולם היא בוחנת את התרבות המקומית באמצעות מפגשים בשוק עם אנשים ,  מאכלים ,  מוסיקה מקומית ומנהגי המקום .  בין השווקים המתועדים ישנם הגרנד באזר באיסטנבול ,  שוק קרופורד בבומביי ,  שוק  " ג'יי ג'יי מרקט "  בבנגקוק ובשוק של מרקש .  שלושה פרקים אף צולמו בישראל ,  בשוק הפשפשים בתל אביב ,  בשוק הלבן של עכו ובשוק מחנה יהודה בירושלים .
 את הסדרה  " שווקים "  הפיקה תמי חזקיה וערכו אותה מיכל שדה גולדווסר ומנהלת התוכן בענני תקשורת שרון טוביאס .
 סיגל שלדג ,  מנהלת התחום הבינלאומי בענני תקשורת : " אנו גאים שחברה מכובדת כמו BBC רכשה את הסדרה 'שווקים' שהופקה על ידינו .  ייחודה של הסדרה היא בכך שהיא מביאה למסך הטלוויזיה גישור בין תרבויות ויצירת מכנה משותף חוצה יבשות לקהלי יעד רבים ,  כמו כן אנו שמחים ששלושה פרקים מתוכה צולמו בישראל ויציגו לקהל הצופים באסיה את תרבות השווקים הישראלית ויעשו שירות נהדר לישראל בעולם ". 

ענני תקשורת מכרה סדרה ל-BBC אסיה 
" שווקים "  בהגשת ישי גולן בוחנת תרבויות מקומיות דרך מפגשים בשווקים .  הסדרה תשודר בין היתר בסין ,  הודו ואינדונזיה

