הפיכה בניז'ר :  הנשיא מוחזק בידי חמושים
קבוצת חמושים מתגודדת בבירת המדינה במחאה על החלטת הנשיא לתקן את החוקה המקומית ולהיבחר לכהונה שלישית .  לפי דיווחים במדינה ,  החמושים מחזיקים בנשיא ובמספר חברי קבינט
נשיא הרפובליקה של ניז'ר ,  ממדו טנדז'ה ,  ומספר חברי הקבינט ,  מוחזקים בשעה זו  ( חמישי )  בידי חמושים במקום מסתור בבירת המדינה ,  ניאמי .  כך דיווחה רשת ה-BBC .  לפי הדיווח ,  החיילים החמושים פרצו לארמון בזמן שהנשיא טנדז'ה כינס את ישיבת הקבינט השבועית ,  ולכדו אותו .  בנוסף ,  עיתונאי צרפתי בניז'ר טוען כי נוכח ההתפתחויות , " נראה כי הנשיא אינו נמצא במצב טוב ".  
החיילים התגודדו ברחובות בירת ניז'ר מחוץ לארמון בשעה שהתקיימה הישיבה בין הנשיא ושריו .  החמושים ,  מצוידים בכלי נשק ובטנקים ,  פרצו ביריות והסתערו אל תוך תחומי הארמון ,  וחטפו את הנשיא יחד עם שריו ,  במה שנראה כניסיון הפיכה . 
" חיל המורדים טרם פרסם הודעה רשמית באמצעי התקשורת על החטיפה ,  מאחר שהם מצפים לקבל מהנשיא הודעת התפטרות ",  אמר הכתב הצרפתי .  הוא הוסיף כי בשעה זו נמצא הארמון בשליטתם של המורדים .
 באחרונה התעצמו המתחים הפוליטיים במדינה .  בשנה שעברה תיקן הנשיא טנדז'ה את החוקה ,  כדי לאפשר לעצמו להישאר בתפקידו לתקופת כהונה שלישית .  טנדז'נה ,  קצין לשעבר בצבא ,  ספג ביקורות רבות על החלטתו ,  והאירועים האחרונים מהווים עדות נוספת להתנגדות העממית לשלטונו .
 עדכון ראשון :  20:15

הפיכה בניז'ר :  הנשיא מוחזק בידי חמושים
קבוצת חמושים מתגודדת בבירת המדינה במחאה על החלטת הנשיא לתקן את החוקה המקומית ולהיבחר לכהונה שלישית .  לפי דיווחים במדינה ,  החמושים מחזיקים בנשיא ובמספר חברי קבינט

