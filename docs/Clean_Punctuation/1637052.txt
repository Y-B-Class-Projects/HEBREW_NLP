גייתנר :  לא היה לי חלק בקבלת ההחלטות בנוגע לחילוצה של AIG
אם AIG לא היתה מחזירה לבנקים את מלוא כספם ,  הדבר היה עלול להוביל למיתון עמוק יותר ,  אמר גייתנר
שר האוצר האמריקאי ,  טימותי גייתנר ,  אמר היום כי לא היה לו חלק בהחלטה להגביל מידע שנגע לחילוצה של חברת הביטוח aig בסוף שנת 2008 .  עם זאת ,  הגן גייתנר על ההחלטה להחזיר לבנקים את מלוא הכסף ש-aig היתה חייבת להם ,  בטענה שלולא היתה עושה זאת ,  הדבר היה מוביל למיתון עמוק יותר.גייתנר ,  שהיה יו"ר הבנק הפדרלי של ניו יורק בעת חילוצה של aig על ידי הממשל האמריקאי ,  אמר היום בשימוע בקונגרס ,  כי החליט לא לקחת חלק בקבלת ההחלטות בבנק הפדרלי ,  לאחר ששמו הועלה כמועמד אפשרי למשרת שר האוצר ,  עם בחירתו של ברק אובמה לנשיא בנובמבר 2008 .  גייתנר הגן על החלטת הממשל האמריקאי לחלץ את ענקית הביטוח ,  ואמר כי לא היתה לו ברירה אלא לשלם את המחיר המלא על חוזי הנגזרים של החברה . " לא יכולנו להסתכן במשא ומתן ממושך ",  אמר גייתנר בעדותו ,  בפני ועדת הרפורמה הממשלתית והפיקוח של בית הנבחרים האמריקאי . " מצבה הפיננסי של aig הלך והידרדר במהירות ",  הסביר .  חקירתה של ועדת הרפורמה והפיקוח מגיעה לאחר שחבר הועדה ,  דארל איסה ,  חשף החודש מסמכים פנימיים של הבנק הפדרלי של ניו יורק ,  אשר הצביעו על כך שהבנק הורה ל-aig להסתיר מהציבור מידע בנוגע לתשלומים בסך מיליארדי דולרים שהעבירה לבנקים ,  בהם גולדמן סאקס וסוסייטה ג'נרל ,  בעיצומו של המשבר הפיננסי העולמי .  aig ,  שקיבלה מהממשל סיוע של 182.3 מיליארד דולר ,  שילמה לבנקים 100 סנט על הדולר על חוזי ביטוח אג"ח  ( cds )  שרכשו ממנה ,  אך על פי החשד ,  הבנק הפדרלי של ניו יורק הורה לה להסיר את שמות הבנקים מדיווח ,  שהתפרסם ב-24 בדצמבר 2008.גייתנר אמר לועדה כי אם ארה"ב היתה מאלצת את הבנקים לקבל סכום נמוך יותר מזה שהיתה aig חייבת להם ,  השווקים היו מאבדים את אמונם בחברה ודירוג האשראי שלה היה מורד . " זה היה מוביל להתמוטטות החברה ,  מאיים על מאמצינו לבנות מחדש את אמון המערכת הפיננסית ומוביל אותנו למיתון עמוק יותר ,  מה שהיה גובה מחיר גבוה יותר ממשלמי המסים ",  אמר .
 
גייתנר :  לא היה לי חלק בקבלת ההחלטות בנוגע לחילוצה של AIG
אם AIG לא היתה מחזירה לבנקים את מלוא כספם ,  הדבר היה עלול להוביל למיתון עמוק יותר ,  אמר גייתנר

