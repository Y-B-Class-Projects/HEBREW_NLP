אורקל תובעת מ-SAP פיצויים בסך 2.3 מיליארד דולר בגין גניבת תוכנה
SAP הודתה בהעתקת התוכנה באופן לא חוקי ,  אך לטענתה הפיצויים שדורשת מתחרתה הינם מופרזים
ענקית התוכנות העסקיות תובעת פיצויים בסך 2.3 מיליארד דולר לפחות ממתחרתה בגין גניבת תוכנה במשפט שייפתח היום.במשפט עשויה להיכלל עדות מצד ליאו אפוטקר ,  לשעבר מנכ"ל sap ,  אשר החל היום את כהונתו כמנכ"ל hp ,  וכן עדות של לארי אליסון ,  מנכ"ל אורקל .  אפוטקר ,  אשר פיקח על פעילותה של חטיבת tomorrownow ב-sap ,  הוא האחראי לגניבת התוכנה ,  לטענת אליסון.sap ,  יצרנית תוכנות הניהול העסקי הגדולה בעולם ,  טוענת כי בכיריה לא היו מודעים להורדת התוכנות בחטיבת tomorrownow ,  אשר נסגרה ב-2008 .  הפיצויים שאורקל דורשת הם  " מוגזמים ביותר ",  לטענת sap ,  והתביעה נועדה להטריד את המתחרים ,  אמרו עורכי הדין של sap במסמכי בית המשפט באוקלנד ,  קליפורניה.tomorrownow ,  שנרכשה על ידי sap ב-2005 ב-10 מיליון דולר ,  הציעה שירותי תחזוקת תוכנה ותמיכה עבור לקוחות ,  תוך שימוש במוצרים של חברות שאורקל רכשה ,  כגון פיפלסופט ו-jd אדוארדס .  עורכי הדין של אורקל טוענים כי tomorrownow העתיקה באופן לא חוקי קודים שנדרשו לתמיכה בלקוחות ,  מבלי לרכוש רישיון .  החטיבה העתיקה אלפי עותקים של התוכנה שהושגו באופן לא חוקי ,  באמצעות גישה לא מורשית לחומרים של אורקל ,  לטענת עורכי דינה של האחרונה.אפוטקר התמנה למנכ"ל hp לאחר פיטוריו של מארק הרד בעקבות שערוריית יחסיו האישיים עם קבלנית חיצונית של החברה .  אליסון גייס את הרד ומינה אותו לנשיא משותף באורקל .  במאמר שפרסם ב"ניו יורק טיימס "  כתב אליסון כי דירקטוריון hp עשה את  " החלטת כוח האדם הגרועה ביותר מאז שהאידיוטים באפל פיטרו את סטיב ג'ובס לפני שנים רבות ".  sap הודתה כי tomorrownow אכן אחראית למעשים שבהם הואשמה על ידי אורקל ,  וקיבלה על עצמה אחריות פיננסית לפיצויים ,  אשר לטענתה צריכים להסתכם לכל היותר בכמה עשרות מיליוני דולרים .  המשפט ,  שייערך בנוכחות חבר מושבעים ,  עשוי להימשך ארבעה שבועות .
 
אורקל תובעת מ-SAP פיצויים בסך 2.3 מיליארד דולר בגין גניבת תוכנה
SAP הודתה בהעתקת התוכנה באופן לא חוקי ,  אך לטענתה הפיצויים שדורשת מתחרתה הינם מופרזים

