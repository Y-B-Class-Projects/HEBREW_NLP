נוסע הנמנה על חברי מועדון פלטינום של אל על נאלץ להמתין 40 דקות בתור לבדיקה ביטחונית בהונג קונג
זאת בשעה שהבודקת עמדה לידו ותישאלה במשך כל אותו הזמן שלושה נוסעים אחרים מהתור הרגיל
איש עסקים ,  הנמנה על נוסעי מועדון פלטינום של חברת אל על ,  נאלץ להמתין במשך 40 דקות בתור לנוסעי מחלקת העסקים והראשונה לבדיקה ביטחונית ,  בהונג קונג ;  זאת בשעה שהבודקת עמדה לידו ותישאלה במשך כל אותו הזמן שלושה נוסעים אחרים מהתור הרגיל - כך עולה מתלונתו של הנוסע למנכ"ל אל על ,  אליעזר שקדי.בהעתק התלונה שהגיע ל-themarker נאמר ,  כי מדובר בטיסת אל על ly076 בתאריך ה-17.1.01 מהונג קונג לנתב"ג . " זאת הפעם הראשונה משנים רבות של טיסות בחברתך שאני נאלץ להתלונן על שרות אל על .  הגעתי לעמדת הבידוק המיועדת לטסים ביזנס ומחלקה ראשונה .  עמדתי יחיד בתור בעמדה ,  והמתנתי לסלקטורית שתגיע לתשאול הרגיל .  לאחר כמה דקות של המתנה הגיעה בודקת עם שלושה אנשים שעמדו בתור הרגיל לתשאול מיוחד וביקשה ממני להמתין ",  פתחה תלונותו של הנוסע  ( שמו המלא שמור במערכת )  למנכ"ל.רק לאחר 40 דקות של תשאול מיוחד של שלושת הנוסעים היא התפנתה למתלונן ושיחררה אותו כעבור שתי דקות בלבד . " אני לא מבין את שיקול הדעת בהחלטתה להעמיד אותי כנוסע יחיד בתור עד גמר התשאול  ( של שלושת הנוסעים הרגילים - ז.ב .)  ",  כתב לשקדי ." לאחר שסיימה איתי - תשאול שלקח שתי דקות בדיוק ,  הערתי לה על שיקול דעתה ושאלתי למה הייתי צריך להמתין 40 דקות והיא לא יכלה לתת לשלושת הנוסעים להמתין את שתי הדקות שערך תשאולי .  תשובתה היתה שחצנית ומזלזלת למרות שנאמרה המילה 'אני מצטערת' ",  סיימה תלונת הנוסע למנכ"ל.מחברת אל על נמסר בתגובה : " בתחנת אל על בהונג קונג עמדת הבידוק הביטחוני במחלקת עסקים ובמחלקה הראשונה מאוישת באופן קבוע ,  כדי לתת את השרות הטוב והמהיר ביותר לנוסעים מועדפים אלו .  מאחר שבאותו זמן התור בעמדה היה ריק ,  פנתה עובדת הביטחון לסייע לשאר הנוסעים .  בהגיעה לתור פנו אליה 3 נוסעים בטענה שאחד מהם חולה לב ומתקשה להמתין בתור .  הטיסה היתה עמוסה מאוד והתור במחלקת תיירים התקדם לאט יחסית .  לאור הבקשה ,  העבירה עובדת הביטחון את אותם נוסעים מהתור ,  לבידוק באזור מחלקת עסקים .  בשל היות הנוסעים 'נוסעי מעבר'  ( טרנזיט )  ארכה הבדיקה מעבר למצופה .  אל על מקפידה על מתן עדיפות לנוסעי מחלקות היוקרה החשובים והיקרים לחברה ומתצנלת על כך שהנוסע נאלץ להמתין בתור מעבר לצפוי ". 

נוסע הנמנה על חברי מועדון פלטינום של אל על נאלץ להמתין 40 דקות בתור לבדיקה ביטחונית בהונג קונג
זאת בשעה שהבודקת עמדה לידו ותישאלה במשך כל אותו הזמן שלושה נוסעים אחרים מהתור הרגיל

