אלי גוטמן : " חייבים לעשות סוויץ' בראש "
 מאמן הפועל ת"א לא שכח את הנפילה מול אשדוד ואחרי גמר קמפיין האלופות ,  חושב על בני יהודה ורוצה תואר .  שהר יפתח
תחת מזג אוויר סוער וגשום עם רוחות עזות ,  ערכה היום  ( שבת )  הפועל תל אביב את האימון המסכם שלה לקראת משחקה מחר  ( ראשון ,  20:10 ,  שידור ישיר בספורט 1 )  מול בני יהודה במסגרת המחזור ה-14 .  את הדרבי הקטן של תל אביב ,  שייערך באצטדיון בלומפילד ,  תארח בני יהודה עם דרור קשטן על הקווים ופיני בלילי על כר הדשא .
 האדומים מגיעים למשחק הליגה לאחר התיקו 2:2 ביום שלישי האחרון בסטאד דה ז'רלן במחזור האחרון של ליגת האלופות מול ליון .  בהפועל מבינים כי חוויית ליגת האלופות נגמרה וכעת תוכל הקבוצה להתרכז במטרתה העיקרית העונה ,  והיא זכייה נוספת באליפות .
 אלי גוטמן פתח את האימון באסיפת קבוצה בה פרגן לשחקניו : " היה לנו קמפיין טוב מאוד ואני גאה בכם על הדרך והבגרות שהוכחתם ,  אבל זה מאחורינו ואנחנו חייבים לעשות סוויץ' בראש ולהתרכז בליגה .  המשחקים באירופה לימדו אתכם לחשוב ולשחק בקצב מהיר יותר ואני רוצה שתביאו את הדברים האלה לליגה .  יש לנו משחק קשה נגד בני יהודה ,  ואני רוצה שתבואו עם אותה רמת מחויבות ". 
כפי שכבר הסתמן ,  גוטמן יערוך כנראה שני שינויים בהרכב .  בן שהר עשוי להחליף את איתי שכטר הפצוע ,  שלא ייכלל בסגל ,  ואילו דדי בן דיין ,  שלא שיחק נגד ליון עקב צבירת כרטיסים צהובים ,  ישוב להרכב על חשבונו של גל שיש ,  שפתח מול הצרפתים .  הקפטן וואליד באדיר ימשיך על הספסל ,  כשאת מקומו במרכז ההגנה יתפוס כנראה ביוואן פרנסמן ,  זאת לצידו כמובן של דגלאס דה סילבה .
 
אלי גוטמן : " חייבים לעשות סוויץ' בראש "
 מאמן הפועל ת"א לא שכח את הנפילה מול אשדוד ואחרי גמר קמפיין האלופות ,  חושב על בני יהודה ורוצה תואר .  שהר יפתח

