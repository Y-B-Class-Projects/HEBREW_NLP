השב"ח לא קיבל אישור כניסה - האישום בוטל
בית המשפט ביטל כתב אישום נגד שב"ח שלא הותר לו לצאת מהשטחים כדי להגיע למשפטו בישראל .  עורך דינו : " הוא הציע להסתנן שוב באופן בלתי חוקי אך יעצתי לו להימנע מכך "
 המדינה האשימה תושב הרשות הפלסטינית בשהות בלתי חוקית בישראל ,  אך לא איפשרה לו להגיע לדיון במשפטו .  בשל כך ,  נאלץ שופט בית משפט השלום בקריית גת ,  השופט אלון איינפלד ,  למחוק את כתב האישום שהוגש נגד השוהה ,  חליל פוארעה ,  תושב בית אולא .  
הדיון הראשון בענינו ,  היה אמור להיערך בחודש יוני האחרון .  פוארעה ניסה להגיע לישראל כדי להתייצב למשפט ,  אך המנהל האזרחי סירב לאפשר לתת לו אשרת כניסה .  עורך הדין שלו .  חסונה ,  סיפר בבית המשפט ,  כי פוארעה הציע שיסתנן שוב לישראל באופן בלתי חוקי אך הוא ייעץ לו שלא לעשות כך .  משפטו נדחה בחודש ,  אך גם אז הוא לא קיבל אישור כניסה לישראל .  
בית המשפט קבע דיון נוסף לחודש נובמבר והורה להוציא בעניינו צו הבאה .  במקביל ניסה בא כח המדינה ,  עורך הדין אוהד חן ,  לסייע לפוארעה להכנס לישראל .  הוא העביר את הצו לידי מפקדת משמר הגבול וניידת מטעמה היתה אמורה לפגוש אותו במחסום תרקומיה .  הניידת הגיעה ,  פוארעה הגיע ,  הצו הוצג אך המנהל האזרחי התעקש כי לאיש אין אישור כניסה לישראל .  חיילי המחסום ,  סירבו בשל כך לאפשר לו להיכנס .  בתשובה לבית המשפט ,  מדוע אין פוארעה מגיש בקשה לקבל אישור כניסה ,  אמר הסנגור ,  עורך הדין חסונה ,  כי בכל פעם שהוא מגיש בקשה שכזאת ,  הוא אינו מקבל העתק לידיו ולכן אינו יכול להעבירה לידי העורך דין כדי להציגה בבית המשפט .  עוד הוא ציין ,  שבבואו למנהל התיאום והקישור ,  החיילים אינם מאפשרים לו להגיע כנדרש אל האשנב לקבלת הטפסים .  עוד בטרם הדיון בבקשה עצמה ,  הביע השופט איינפלד ביקורת על התנהלותן המוזרה של רשויות המדינה בעניין .  'ביקשתי מהמדינה להתייחס לטענות אלה בכתב ,  וציינתי כי אני שוקל להטיל תשלום הוצאות על המדינה לטובת הערבים והנאשם .  לאחר מספר ימים הגישה המדינה בקשה להורות למנהלת המעברים ,  הכפופה למשרד הביטחון ,  להגיב אף היא בכתב על ההחלטה .  בקשה זו נדחתה ,  שכן מדובר בזרוע מזרועות המדינה ,  ואין כל הצדקה לכך שיד אחת של הרשות המבצעת תבקש שבית משפט יוציא צווים כנגד יד אחרת ,  של אותה רשות מבצעת עצמה .  מן הראוי שהמדינה תעשה סדר בביתה פנימה ,  ללא עזרת בית המשפט ",  אמר השופט .  החלטת איינפלד למחוק את כתב האישום נתקבלה לאחר שכל הניסיונות להביא לכך שהפלסטיני יקבל אישור כניסה לישראל לצורך הדיון המשפטי ,  לא נענו : " נמצא ,  כי הובאו ראיות טובות להוכיח כי המדינה היא זו שמונעת מהנאשם להתייצב למשפטו .  המדינה לא הביאה ראיה לסתור ,  ואף לא הביאה תגובה עניינית ומלאה מטעם המנהל האזרחי ",  קבע איינפלד וביטל את כתב האישום .  הוא הטיל על המדינה לממן את הוצאותיו של האיש שערב לשחרורו בערבות של פוארעה בסכום של 1,250 שקלים והודיע כי ניתן יהיה לחדש את ההליכים בכתב האישום ,  אם המדינה תאפשר לפוארעה להיכנס לישראל תוך חצי שנה .  

השב"ח לא קיבל אישור כניסה - האישום בוטל
בית המשפט ביטל כתב אישום נגד שב"ח שלא הותר לו לצאת מהשטחים כדי להגיע למשפטו בישראל .  עורך דינו : " הוא הציע להסתנן שוב באופן בלתי חוקי אך יעצתי לו להימנע מכך "
 
