הפרסום בסלולר עובד :  Todacell גייסה מיליון דולר ,  אמובי חתמה על הסכם עם גלוב
Todacell :  הטכנולוגיה תתאים פרסומות גם ל-iPad של אפל ולקינדל של אמזון
חברת הפרסום בסלולר todacell השלימה סבב גיוס הון חדש בהיקף של כמיליון דולר מהמשקיעים הקיימים ,  קבוצת האנג'לים אפטרדוקס  ( afterdox )  .  סבב גיוס הון החדש מצטרף למיליון דולר שהחברה כבר גייסה ביוני 2009 מאפטר דוקס ו-350 אלף דולר מחברת fore .  אתר vator שדיווח על הגיוס מספר כי הטכנולוגיה של todacell בוחנת את רשמי המצאי של המפרסם ומתאימה את הפרסומות בהתאם להתנהגות הצרכן ,  המיקום שלו ,  הזמן וסוג האפליקציה .  todacell עובדת כיום עם פרינג ,  מובילאק  ( mobiluck )  ,  מוקוספייס  ( mocospace )  ,  וטיון וויקי.החברה הישראלית מתמקדת לא רק במכשירי טלפון חכמים אלא גם בקונסולות משחקים ומכשירים אחרים .  הטכנולוגיה של todacell עובדת עם נינטנדו ,  סוני ובקרוב עם ה-ipad של אפל וקינדל של אמזון .  ב-vator מציינים כי בינתיים לא הופיעו פרסומות בקונסולות המשחקים ds של נינטנדו ,  ומביעים ספקנות בנוגע לכך ,  מאחר וגם כך הלקוחות משלמים עבור כל משחק כ-30 דולר .  ב-todacell מציינים עוד כי החברה הריצה קמפיינים במכשירי משחקים עבור אורנג' באירופה .  היזם מאחורי החברה הוא משה וקנין ,  יזם סדרתי שהקים checkm8 ו-adwise .  ב-vator מציינים כי שוק הפרסום בסלולר הוא אחד התחומים הצומחים כיום ,  בייחוד לאור הרכישה של קוואטרו ,  סטארט-אפ שיוצר מודעות עבור טלפונים חכמים ,  על ידי אפל תמורת 275 מיליון דולר .  גם הרכישה של רשת admob על ידי גוגל עבור 750 מיליון דולר מהווה עדות לכך .  הסטארט-אפ אמובי ,  שגם הוא עוסק בשילוב פרסומות במכשירי סלולר ,  חתמה על שיתוף פעולה עם חברת גלוב  ( globe )  ,  מפעיל הסלולר הגדול ביותר בפיליפינים שמונה 25 מיליון לקוחות .  גלוב הוא גם ספק האינטרנט הגדול ביותר באסיה .  היקף העסקה של אמובי מוערך בכמה מיליוני דולרים .
 
הפרסום בסלולר עובד :  Todacell גייסה מיליון דולר ,  אמובי חתמה על הסכם עם גלוב
Todacell :  הטכנולוגיה תתאים פרסומות גם ל-iPad של אפל ולקינדל של אמזון

