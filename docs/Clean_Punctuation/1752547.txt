האייפון יודיע לכם בפעם הבאה שנוחת כאן טיל אויב
פיקוד העורף משקיע 27 מיליון שקל במערכת התרעה סלולרית ארצית בשיתוף הסטארט-אפ אוויגילו
אזרחי ישראל יוכלו לבחור באיזו התרעה סלולרית הם מעוניינים לקבל ,  כשנוחת בשטחי ישראל טיל אויב .  פיקוד העורף יודיע השבוע על השקעה של 27 מיליון שקל במערכת התרעה סלולרית ארצית , " מסר אישי ",  אשר תבוסס על הטכנולוגיה של חברת הסטארט-אפ אוויגילו בשיתוף פעולה עם חברת אריקסון .  המערכת צפויה להיכנס לפעילות ביוני הקרוב 2011 ובפיקוד העורף מתכננים להציע גם אפליקציות להורדה למכשירים מתקדמים יותר .  אזרחים יוכלו לבחור את שפת ההודעה ,  וכן אם הטלפון יהבהב ,  יצפצף או ירטוט.הצורך בקיומה של יכולת התרעה מוקדמת במקרה של סכנה מיידית והעברת מידע לציבור מיד לאחר התרחשות אסון הוכר בישראל כבעל חשיבות בהתמודדות של האוכלוסייה עם מצבי חירום .  לקח זה נלמד בישראל במלחמת לבנון השנייה ובהמשך במהלך מבצע עופרת יצוקה ." יש במדינת ישראל עשרה מיליון מכשירים ובמגמת עלייה מתמדת .  זה אומר שכל אזרח הולך עם מכשיר אחד לפחות .  לכן ,  אם נדע לתת התרעה ישירה לטלפונים הסלולריים ,  אז בכל מקום שנדע להגיד ,  'פה עומד ליפול טיל' ,  תקבל הודעה ",  אמר אלוף פיקוד העורף בראיון חג לראש השנה בשנת 2008 לאתר ynet .  זאת כחלק מלקחי התרגיל הגדול ביותר של הגנת העורף שנערך באפריל 2008 ,  בהמשך ללקחי מלחמת לבנון השנייה.מערכת התרעה אישית שכזאת יעילה גם במצבי של אסונות טבע .  ברעידות האדמה החזקות שהיו לא מזמן בדרום אמריקה ואשר גרמו לצונאמי בצ'ילה נהרגו מאות אנשים שהיו יכולים להינצל לולא המערכת היתה מוטמעת במדינות אלה .  הממשלה ידעה מראש על גל הצונאמי אך לא היתה לה אפשרות טכנית להודיע לכל התושבים בקו החוף להתרחק בזמן.סימון יעד ההתרעה :  מבניין בודד על כל המדינהחברת אוויגילו הישראלית  ( evigilo - בלטינית be alert )  ,  בשיתוף פעולה עם חברת אריקסון כאינטגרטור ,  זכו בפרויקט  " מסר אישי "  אשר מהווה שלב ראשון בפרויקט גדול יותר המתכנן לרכז ולנהל את כל אמצעי ההתרעה במדינה - סירנות ,  טלוויזיה ,  רדיו ,  אינטרנט ועוד באמצעות מערכת אחת .  המערכת של אוויגילו מאפשרת משלוח התרעות בדרכים שונות ,  כגון משלוח התרעות אישיות לאוכלוסיה מוגדרת ,  באזור מוגדר או לקבוצות מסוימות .  התרעה יכולה להישלח כהתרעה סלולרית ,  אינטרנטית ,  טלוויזיה ,  רדיו או שלטי חוצות.מבחינה טכנולוגית ההתרעה לא נשלחת כמו הודעת טקסט רגילה ולא מועברת על ערוצי השיחה ולכן אין עיכובים בקבלת ההתרעה .  המערכת מבוססת על טכנולוגיית שידור ייחודית מבוססת מיקום המחוברת ישירות לתאים הסלולרים  ( אנטנות )  של רשתות הסלולר .  המוצר משתמש בערוצי שידור ייעודים אשר לא מושפעים מהעומס של הרשת.ההודעות יישלחו אל איזור גיאוגרפי מסוים לפי האיום שיזוהה .  למשל ,  במקרה של טילים מלבנון על שכונה בחיפה יהיה אפשר לשלוח הודעה שמסבירה למה הופעלה האזעקה ומה צריך לעשות - להיכנס לחדרי ביטחון וכו' .  כאשר פיקוד העורף מעונין לשלוח התרעה לאיזור מסוים ,  ביכולתו לסמנו על המפה הדיגיטלית  ( ניתן לסמן אף בניין בודד )  .  עליו לבחור בהודעה הרלוונטית לאירוע  ( מתוך הודעות קבועות מראש או כיתוב חופשי )  ולשלחן .  המערכת מזהה מהן האנטנות אשר מכסות את האיזור הרלוונטי ושולחת אליהן את ההודעה בערוץ הייעודי .  בתוך שניות ההתרעה תגיע לכל האנשים אשר בקרבת האנטנות הרלוונטיות שסומנו  ( גם אם מדובר במיליוני אנשים )  והם יקבלו את ההודעה הטקסטואלית ישירות למסך הטלפון באופן מיידי  ( בליווי ציפצוף ייחודי ,  רטט והדלקת האור במסך )  .  באוויגילו מציינים כי פרטיות מנויי הסלולר נשמרת ואין שום אינדיקציה למספרי הטלפון אשר קיבלו את ההודעה.המערכת תומכת בשליחה בו זמנית של הודעות במספר שפות  ( בארץ :  עברית ,  אנגלית ,  רוסית ,  ערבית ואמהרית )  .  ניתן להגדיר ערוצים שונים ,  נפרדים לגורמים שונים ,  לדוגמה ערוץ למשטרה ,  ערוץ לכוחות ההצלה ,  ערוץ לפיקוד העורף ועוד - עד 1,000 ערוצים שונים .  המנוי יכול לבחור להפעיל או להפסיק את השירות בכל עת שיחפוץ ויוכל גם לבחור להאזין לערוצים אשר מעניינים אותו  ( בדומה לשימוש בטלויזיה וברדיו )  .  הפרויקט לא מחליף את מערך הצופרים ,  פריצה לשידור ברדיו ובטלויזיה ושאר האמצעים ,  אלא הוא אמצעי נוסף אשר ישפר את מערך ההתרעה הקיים.צה"ל ישקיע 27 מיליון שקלהשבוע אמור משרד התקשורת לערוך שימוע למפעילים הסלולריים לצורך הוספת השירות לרישיון .  כמו כן ,  צה"ל החליט באופן סופי על הקמת מערכת התרעה סלולרית ארצית בהשקעה של 27 מיליון שקל .  הכרזה על כך תתבצע מחר  ( שני )  בכנס hls ישראל .  על הצוות המייעץ של החברה נמנה בין היתר האלוף במיל' יאיר נווה אשר יעזוב בקרוב ויתמנה לתפקיד סגן הרמטכ"ל.חברת אוויגילו ביצעה מספר ניסויים בשנתיים האחרונות בשיתוף פעולה עם פיקוד העורף ,  משרד הביטחון ,  משרד התקשורת והמפעילים הסלולריים במדינת ישראל .  שני הניסויים העיקריים נערכו כחלק מתרגילי העורף הארציים : " נקודת מפנה 3 "  ו"נקודת מפנה 4 ".  במסגרתם נבחנו התרעות סלולריות במסגרת תרגיל ארצי ברשת ה-gsm של סלקום ודור שלוש של פלאפון במקביל לאמצעי ההתרעה המסורתיים - טלוויזיה ,  רדיו וסירנות.אוויגליו הוקמה ב-2008 על ידי היזמים פליקס וייניק ,  גיא וייס שמכהן כמנכ"ל ואיש העסקים שמואל מנדזיצקי .  החברה מעסיקה 10 עובדים ומשרדיה ממוקמים בנתניה .
 
האייפון יודיע לכם בפעם הבאה שנוחת כאן טיל אויב
פיקוד העורף משקיע 27 מיליון שקל במערכת התרעה סלולרית ארצית בשיתוף הסטארט-אפ אוויגילו

