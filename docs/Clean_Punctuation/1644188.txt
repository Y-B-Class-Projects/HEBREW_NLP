מדוע בעלי שליטה חוששים למכור 
מיזוגים ורכישות
 >  >  בשוק ההון הישראלי יש מספר גדול של חברות שנשלטות על ידי אדם יחיד או על ידי משפחה .  חלק לא מבוטל מהחברות האלה נהפכו לציבוריות לאחר עשרות שנים שבהן הקימו את העסק בני משפחה אחת .  במקרים רבים ניתן לפגוש כיום בתפקיד המנכ"ל או היו"ר באותן חברות את הדור השני או השלישי למייסדים ,  עם שיעורי אחזקה של 50%-75% .  ברבות מהחברות האלה יש צוות ניהולי ותיק ומנכ"ל שנמצא בתפקידו במשך יותר מעשר שנים .  במקרים רבים בעל השליטה מבקש למכור את אחזקותיו ,  מסיבה זו או אחרת .  חלקם מתעייפים מהתפקיד ,  אחרים הגיעו לשלב הביסוס הכלכלי ויש שמביניםם שהדור השלישי אינו מעוניין להמשיך לעבוד בעסק .  בתחילת תהליך המכירה מדברים על שווי החברה ומתאמים ציפיות לגבי מבנה העסקה הרצוי לבעל השליטה .  מכאן נראה שהכל ברור וצפוי עד לסגירת העסקה .  ואולם במציאות יש ריטואל קבוע :  בתחילת הדרך מסכמים על מבנה העסקה ,  בהמשך מציגים את החברה למשקיעים פוטנציאלים ומנהלים משא ומתן - אך כאשר מגיעים לרגע האמת ,  בעל השליטה נסוג ומתחרט .  היינו עדים למקרים רבים כאילו ,  וכמעט כל מי שעוסק בתחום המיזוגים והרכישות מכיר את התופעה הזו .  מדוע היא מתרחשת ,  והאם ניתן למנוע אותה ?  1 .  השווי האמיתי של השכר ודמי הניהול .  בדרך כלל ,  העלות הממוצעת של שכר בעל השליטה בוהה ממיליון שקל לשנה .  כלומר השווי המהוון של השכר גבוה במקרים רבים מ-10 מיליון שקל .  אם נבחן מדגם גדול של חברות ציבוריות שעונות למאפיינים שתיארנו קודם ,  נראה ששווין הכלכלי הוא 50-100 מיליון שקל - במקרה הטוב .  לכן השווי הכלכלי של שכר זה יכול להגיע ל-20%-40% משווי החברה .  בעת מכירת החברה לא יקבל בעל השליטה תגמול על ויתור זה .  2 .  העסקת בני משפחה .  בחלק גדול מהמקרים נמצא לפחות בן משפחה אחד בתפקיד כזה או אחר בחברה .  אם מדובר בבן הזוג של בעל השליטה ,  הרי שבדרך כלל מוכפל השווי הכלכלי של השכר עבור בעלי השליטה .  בדרך כלל ,  בעת מכירת החברה תיעלם משרה זו .  3 .  העניין בחיים .  רבים מבעלי השליטה שעובדים עשרות שנים בעסק מפחדים לאבד עניין בחיים ,  ואלה שעברו את גיל 50 מבינים שלא יצליחו למצוא תפקיד דומה אם יירצו .  חלקם חושש מהתסמינים של היום שאחרי  :  שעמום ,  חוסר תוחלת ושינוי השגרה בבית .  רבים מבעלי השליטה גם לא פיתחו תחביבים שיכולים למלא את יומם .  4 .  האגו והמעמד .  לא פעם קשה לבעלי השליטה למצוא תחליף לתפקיד שמספק להם כבוד במשק ,  הערכה של עובדים ויכולת להתחכך באירועים עסקיים עם המילייה העסקי .  האם ניתן למנוע את הנסיגה של בעלי השליטה מעסקות המכירה ?  במקרים רבים לא .  הדרך הטובה ביותר לברר אם עסקת המכירה תצא בסוף אל הפועל היא לדבר לפני תחילת התהליך עם בני הזוג או הילדים של בעלי השליטה .  מהם תשמעו את ההערכה הריאלית היחידה בנוגע לשאלה אם בעל השליטה אכן מסוגל להיפרד מהעסק .  בדרך כלל התשובה תהיה שלילית .  - הכותב הוא רו"ח ,  שותף בכיר ב-bdo זיו האפט ומנהל תחום מיזוגים ורכישות במשרד

מדוע בעלי שליטה חוששים למכור 
מיזוגים ורכישות

