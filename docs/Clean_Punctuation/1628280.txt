דלק נדל"ן במירוץ אחר מזומנים :  במגעים למכור את אחזקתה בקניון חיפה לעזריאלי לפי שווי של 300 מיליון שקל 
 >  >  חברת דלק נדל"ן שבשליטת יצחק תשובה ממשיכה במירוץ אחר מזומנים כדי לפרוע התחייבויות של מאות מיליוני שקלים לבנקים ולבעלי האג"ח ב-2010 .  דלק נדל"ן ושותפתה סאמיט נדל"ן מנהלות מגעים עם חברת קנית השלום השקעות של דוד עזריאלי ,  למכירת אחזקותיהן בקניון חיפה תמורת כ-300 מיליון שקל .  קניון חיפה שהוקם ב-1997 משתרע על פני שטח של כ-30 אלף מ"ר ונהנה מתפוסה מלאה .  כמחצית מהשטח מושכרת לכמה עוגנים ורשתות שיווק ,  כ-5,600 מ"ר לאופנה ,  כ-3,200 מ"ר למזון ומסעדות וכ-4,000 מ"ר לעסקים אחרים .  רשות ניירות ערך מנהלת בימים אלה חקירה מקיפה נגד דלק נדל"ן ומתמקדת בבדיקה של רישום חשבונאי בשלושה נכסים של החברה בבריטניה :  רשת תחנות לצדי הדרך תחת מותג רודשף ,  בתי מלון הילטון ומריוט וחניונים המנוהלים על ידי רשת ncp .  למרות הערכות בשוק ההון כי החברה אינה צפויה לבצע הפרשות נוספות בעקבות חקירת הרשות ,  האג"ח של החברה לא הגיבו אתמול בעליות חדות ,  אלא עלו בעד 1% ,  והן עדיין נסחרות בתשואות לפדיון של יותר מ-30% .  תשואות זבל אלה משקפות חששות כבדים של המשקיעים לגבי יכולת החברה לפרוע את מלוא התחייבויותיה ללא צורך להגיע להסדר לפריסת חובות בדומה לאפריקה ישראל .  זאת למרות המסרים של ראשי החברה כי הבעלים תשובה יעמוד מאחוריה ויזרים לה כסף בעת הצורך .  מניית החברה עלתה אתמול בכ-5% .
 
דלק נדל"ן במירוץ אחר מזומנים :  במגעים למכור את אחזקתה בקניון חיפה לעזריאלי לפי שווי של 300 מיליון שקל 
nan
