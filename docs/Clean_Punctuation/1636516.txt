משרד התחבורה :  גיל הרכב הממוצע בישראל ירד ל-7.1 שנים 
ירידה של כ-11% מתחילת 2009 ;  ביחס לנתוני הלמ"ס מדובר דווקא בעלייה
משרד התחבורה פירסם היום  ( ג' )  את נתוני הרישוי השנתיים ל-2009 .  לפי הנתונים ,  מספרי כל הרכב בישראל עלה ב-1.7% והגיע ל-2.573 מיליון כלי רכב בינואר 2010 .  זאת בהשוואה ל-2.529 מיליון כלי רכב שנרשמו בינואר 2009 .  77.5% מאותם כלי רכב הן מכוניות פרטיות ,  והיתר משאיות ,  מסחריות ,  אופנועים ,  אוטובוסים ומוניות.גיל הרכב הממוצע בישראל ,  לפי משרד התחבורה ,  ירד בחדות והוא עומד כעת על 7.1 שנים לעומת 8 שנים ,  בראשית 2009 .  עם זאת ,  לפי נתוני הלשכה המרכזית לסטטיסטיקה ,  גיל הרכב ההממוצע היה 6.9 שנים ב-2008 ,  ולכן ייתכן שמדובר דווקא בעלייה .  בעוד מספר שבועות ,  תפרסם הלשכה המרכזית לסטטיסטיקה נתונים מעודכנים.ב-2009 ירדו מהכביש 221 אלף מכוניות ,  עלייה של 24.5% לעומת השנה שקדמה לה .  כ-265 אלף כלי רכב חדשים עלו הכביש .  במצבת רכבי השטח חל גידול של כ-11% .  בשנת 2009 נרשמו 132,284 כלי רכב עם הנעה לכל הגלגלים לעומת 119,241 כלי רכב בשנת 2008.מהנתונים עולה עוד כי בשנת 2009 חל גידול של 4% במספר העברות הבעלות על רכב שבוצעו בישראל .  658,786 העברות בעלות בוצעו ב-2009 לעומת 632,256 העברות בעלות ב-2008 .
 
משרד התחבורה :  גיל הרכב הממוצע בישראל ירד ל-7.1 שנים 
ירידה של כ-11% מתחילת 2009 ;  ביחס לנתוני הלמ"ס מדובר דווקא בעלייה

