איך נבחר המנצח בדירוג TheMarker ?  
 >  >  אלטשולר שחם ,  המנצח בדירוג קרנות האג"ח של themarker ל-2009 ,  גבר על מתחריו בזכות ציון משוקלל של 8.2 - נמוך רק מהציון המשוקלל של מדדי שוק האג"ח ,  8.75 .  הציון שלפיו דורגו המנהלים הוא שקלול של שני פרמטרים :  התשואה העודפת הממוצעת שהניב כל מנהל בסך כל הקרנות שבניהולו בשלוש תקופות שונות  ( שלוש שנים ,  חמש שנים ושמונה שנים )  והסיכון הממוצע של כל מנהל בסך כל הקרנות שבניהולו ,  בכל אחת מהתקופות .  הסיכון נמדד בשיטה הפשוטה ביותר - ההפסד המירבי שרשמה כל קרן ב-12 חודשים כלשהם בשלוש התקופות הנבדקות .  התשואה העודפת נמדדה גם היא בשיטה פשוטה ביותר - התשואה שהניבה כל קרן בהשוואה לתשואה של מדדי שוק האג"ח של אותו תחום ספציפי .  הדגש בדירוג הוא על תשואה עודפת ,  ולא על תשואה אבסולוטית .  הטבלה מלמדת כי בקרנות שבניהולו של בית ההשקעות מיטב תשואה ממוצעת של 5.97% - לכאורה גבוהה יותר מהתשואה הממוצעת של מדדי שוק האג"ח ,  5.67% .  ואולם התשואה העודפת של מיטב היא שלילית ,  0.12%- ,  כלומר בממוצע ,  הקרנות שלה פיגרו ב-0.12% אחר תשואת השוק .  כיצד שני הנתונים מתיישבים זה עם זה ?  זהו עניין של משקלות - איזה שיעור מהקרנות של כל מנהל היה ,  למשל ,  בתחום של קרנות שקליות ללא מניות לעומת קרנות של אג"ח להמרה עם מניות .  בתחום האחרון התשואות עשויות להיות גבוהות יחסית ,  ומנהל עם קרנות רבות בתחום זה יציג תשואה ממוצעת גבוהה .  עם זאת ,  אין זה אומר שהתשואה הגבוהה הזו היתה גבוהה מהתשואה שהניב מדד השוק של קרנות אג"ח ,  משולבות עם אג"ח להמרה ועם מניות .  כך ,  ממוצע התשואות של מיטב ושל כמה מנהלים נוספים הוא גבוה - אבל הוא עדיין נחות מביצועי השוק .  מבין כל המנהלים בשוק ,  היחיד שהתשואה הממוצעת שלו היתה גבוהה ממדדי השוק הרלוונטיים לאורך שנים הוא אלטשולר שחם .  הוא היחיד עם תשואה עודפת חיובית .  למרות זאת ,  עקב מידת הסיכון הגבוהה יחסית של קרנות אלטשולר ,  הציון הממוצע של אלטשולר היה עדיין נחות מהציון שקיבל השוק .
 
איך נבחר המנצח בדירוג TheMarker ?  
nan
