אלפים נהרו להשקת פרויקט השוק הסיטוני
פרויקט הנדל"ן הגדול בשוק הסיטוני יצא לדרך באירוע ראוותני בהיכל התרבות בת"א .  בין האלפים שהגיעו למקום בלטו בכירי הקהילה העסקית כשמחוץ לאירוע התקיימה הפגנה נגד הפרויקט ,  בו דירת 5 חדרים תעלה החל מ-3 מיליון שקל
אירועי ההשקה של  " גינדי תל אביב ",  פרויקט הדגל של גינדי השקעות ומשה ויגאל גינדי ,  נפתחו הערב בהיכל התרבות בתל אביב בנוכחות אלפי אנשים ,  רבים מהם מהקהילה העסקית .  כ-800 דירות יימכרו בשיווק מסיבי במהלך שלושת השבועות הקרובים ,  כאשר 50 מהן נמכרו עוד לפני הערב .  
כפי שפורסם ב-TheMarker ,  החברות צימצמו את שטחי הדירות וישווקו אותן במחירים נמוכים מהצפוי .  דירת 2 חדרים על שטח של 90 מ"ר תימכר החל מ-1.675 מיליון שקל ;  2.5 חדרים החל מ-1.775 מיליון שקל ;  3 חדרים החל מ-1.875 מיליון שקל ;  4 חדרים החל מ-2 מיליון שקל ;  4.5 חדרים החל מ-2.3 מיליון שקל ;  ו-5 חדרים החל מ-3 מיליון שקל .  
האירוע בהנחייתו של גדי סוקניק משך קהל של אלפי מבקרים ונרשמה נוכחות מרשימה של רבים מעולם העסקים הישראלי ,  ביניהם :  ציון קינן מנכ"ל בנק הפועלים ,  נדב גרינשפון סגן יו"ר אפריקה ישראל ,  אבי לוי מנכ"ל עופר השקעות ,  עו"ד שלמה נס ,  ח"כ לשעבר דני יתום ,  קובי אושרת ,  יפית גרינברג ,  רמי שביט מנכ"ל המשביר ,  ראש עיריית שדרות ועוד .  מחוץ להיכל התרבות התקיימה הפגנה בנוכחות חברי מועצת עיריית תל אביב ,  שמחו על כך שבהיכל התרבות נערך אירוע השקה נדל"ני וכן על רמות המחירים הגבוהות שלה פרויקט ,  והקושי של זוגות צעירים לרכוש דירות בישראל .
 
אלפים נהרו להשקת פרויקט השוק הסיטוני
פרויקט הנדל"ן הגדול בשוק הסיטוני יצא לדרך באירוע ראוותני בהיכל התרבות בת"א .  בין האלפים שהגיעו למקום בלטו בכירי הקהילה העסקית כשמחוץ לאירוע התקיימה הפגנה נגד הפרויקט ,  בו דירת 5 חדרים תעלה החל מ-3 מיליון שקל

