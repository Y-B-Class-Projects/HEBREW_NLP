נושמים לרווחה :  קץ האנושות נדחה בדקה 
" שעון יום הדין "  שמציג באופן סימבולי מתי תגיע האנושות לקיצה קיבל הארכה של דקה בשל שיתוף הפעולה הבינלאומי בנושאי נשק גרעיני ואקלים
העולם קיבל דקה נוספת עד בואו של יום הדין :  בטקס מיוחד בניו יורק הזיזו היום  ( חמישי )  מדענים את מחוגי  " שעון יום הדין "  דקה אחת לאחור עקב התפתחויות חיוביות בנוגע לנשק גרעיני ושינויי האקלים .  
השעון הסימבולי אינו מכוון לתאריך יעד אלא מבקש להראות באופן סמלי עד כמה קרובה האנושות להשמיד את עצמה ,  במונחים של דקות ,  מסיבות אנוש .
 קבוצת מדעני האטום הבינלאומיים המתפעלת אותו החליטה כי הגיע הזמן להזיז אותו מחמש דקות לפני חצות לשש דקות לפני חצות מכיוון שמנהיגי העולם עושים מאמצים להפחית את מאגר הנשק הגרעיני של מדינותיהם ומשתפים פעולה על מנת לייצב את האקלים .  
הקבוצה ,  הכוללת 19 חתני פרס נובל ,  ציינה את בחירתו של ברק אובמה לנשיא ארצות הברית כמפתח לעידן החדש של שיתוף הפעולה . " אנו עומדים בפני כיפוף קשת ההיסטוריה לקראת עולם חופשי מנשק גרעיני ",  מסר וועד הארגון בהודעה . " לראשונה מאז פצצות האטום הוטלו ב-1945 ,  מנהיגים של מדינות בעלות נשק גרעיני משפתים פעולה כדי לצמצם בצורה נכרת את המאגר שלהם ולאבטח את כל החומרים ליצירת פצצה גרעינית ".  
כשהשעון נוצר ב-1947  ,  במהלך המלחמה הקרה ,  הוא נקבע על שבע דקות לחצות .  מאז הוא שונה רק 18 פעמים ,  בפעם האחרונה ב-2007 ,  כשהארגון הזיז אותו קדימה בשתי דקות עקב ניסוי הגרעיני של צפון קוריאה ,  מאמצי הגרעין של אירן והדגש המחודש של ארצות הברית על שימושיות הנשק הגרעיני .  
אולם גם היום ,  עם הזזת השעון לאחור לאור ההתפתחויות בתחום הגרעין ,  אמר חבר הוועד לואל סאשנוף כי  " ההתחממות הגלובלית היא איום גדול יותר ממלחמה גרעינית ".  יו"ר הקבוצה ,  קנת בנדיקט ,  אף הזהיר כי עדיין לא יצאנו מכלל סכנה : " מספר קטן של בכירי ממשל ,  לא משנה עד כמה נועז יהיה החזון שלהם ,  לא יוכלו להתמודד לבדם עם האיומים שעומדים כעת בפני האנושות ". 

נושמים לרווחה :  קץ האנושות נדחה בדקה 
" שעון יום הדין "  שמציג באופן סימבולי מתי תגיע האנושות לקיצה קיבל הארכה של דקה בשל שיתוף הפעולה הבינלאומי בנושאי נשק גרעיני ואקלים

