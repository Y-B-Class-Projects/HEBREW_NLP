חילופי הנהלה מפתיעים ב-SAP :  המנכ"ל ליאו אפותקר התפטר ;  שני מנכ"לים ימונו במקומו
לדברי גורמים בחברה ,  הסיבה לפיטורים היא ירידה חדה במוראל העובדים בתקופת כהונתו של אפוטקר
מנכ"ל ענקית התוכנה הגרמנית sap ,  ליאו אפותקר ,  התפטר אתמול במפתיע לאחר פחות משנה בתפקיד ,  לאחר שהדירקטוריון החליט לא לחדש את חוזהו .  החברה הודיעה כי את אפוטקר ,  מנכ"ל sap מאז אפריל 2008 ,  יחליפו שני מנכ"לים משותפים.sap ,  יצרנית התוכנות העסקיות הגדולה בעולם ,  לא ציינה סיבה לחילופי ההנהלה ,  אך בכיר בחברה אמר ל"פייננשל טיימס "  כי דירקטוריון sap לא האמין ביכולתו של אפותקר לשפר את המוראל בקרב עובדי החברה ,  לאחר שסקר עובדים שנערך בספטמבר האחרון חשף אובדן דרמטי באמונם של העובדים בהנהלה הבכירה של sap ." הדירקטוריון הגיע להסכמה הדדית עם ליאו אפוטקר לפיה חוזהו לא יחודש .  ליאו אפותקר יפרוש מתפקידו כחבר בדירקטוריון באופן מיידי ",  נאמר בהודעת sap .  במקומו של אפותקר ימונו בכיר החברה ביל מקדרמוט וג'ים הייגמן שנאבי ,  ראש מחלקת פיתוח המוצרים ,  שישמשו כמנכ"לים משותפים.אפותקר ,  שחוזהו היה אמור לפוג בסוף 2010 ,  שימש כמנכ"ל משותף ב-sap מאז אפריל 2008 ,  לאחר ששי אגסי החליט לוותר על התפקיד ,  והפך למנכ"ל יחיד לפני פחות משנה ,  כאשר החברה החליטה לוותר על מבנה של מנכ"לים משותפים .  אפוטקר היה מושא לביקורת בשנה האחרונה ,  בשל עיכוב בהשקת התוכנות החדשות של sap לעסקים קטנים ובינוניים בגודלם ,  ובעקבות ניסיון של sap להעלות את עמלות השירות בעיצומו של המשבר הכלכלי .  האסו פלטנר ,  ממייסדי sap ,  הביע לאחרונה דאגה בנוגע לכיוון בו הוביל אפוטקר את החברה.בחודש שעבר דיווחה sap על ירידה של 12% ברווחיה ברבעון הרביעי של 2009 ל-727 מיליון יורו  ( 995 מיליון דולר )  ,  לאחר שחברות ברחבי העולם הקטינו את הוצאותיהן על רכישות תוכנות במהלך המשבר הכלכלי .  עם זאת ,  החברה צפתה שיפור ב-2010 .
 
חילופי הנהלה מפתיעים ב-SAP :  המנכ"ל ליאו אפותקר התפטר ;  שני מנכ"לים ימונו במקומו
לדברי גורמים בחברה ,  הסיבה לפיטורים היא ירידה חדה במוראל העובדים בתקופת כהונתו של אפוטקר

