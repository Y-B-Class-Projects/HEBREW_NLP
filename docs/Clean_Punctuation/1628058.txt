הדיבידנד שעולה לעובדים בלחם
בעלי ההון גילו פטנט חדש :  קונים חברה ,  משחררים סיסמאות על התייעלות ,  מפטרים המוני עובדים ומושכים דיבידנד ענק .  צחי כהן תוהה לאן נעלם הכבוד למעמד הפועלים ומתעקש להרוס את החגיגות
אילן בן דב בעל השליטה החדש  " בפרטנר "  לא חתום על פטנט חלוקת דיבידנדים לאחר הרכישה :  יש עוד עשרות חברות ובעלי עניין שעשו זאת בשנים האחרונות .  אבל מאחורי השלב הביצועי של ההחלטה הזו עומד מה שנקרא במקומותינו  " תכנית התייעלות "  ובמרכזו עומד הצורך להביא את הארגון הנרכש לרווחיות ,  על ידי הפיתרון הקל ביותר  פיטורים .  קחו לדוגמא את חברת  " בזק "  - לאחר הרכישה על ידי אייפקס ,  סבן וארקין התבצעה חלוקת דיבידנד נדיב ,  כל זאת על מנת להחזיר השקעה עצומה של הבעלים ,  שכאמור מומנה על ידי מקורות חיצוניים  ( בעיקר בנקים )  ובצירוף פיטורי עובדים .
 מי שמכיר את שוק התקשורת מקרוב ,  יודע כי חברות התקשורת הן פרות מזומנים רציניות וכי גם בעלי ההון יודעים זאת היטב .  לא בכדי ראינו בשנים האחרונות עסקאות ענק בשוק התקשורת ביניהן רכישת נתח מהשליטה בסלקום על ידי נוחי דנקנר ,  רכישת פרטנר והעברת הבעלות של בזק לאלוביץ' שתסתיים באפריל 2010 .
 ההשלכות של רכישות ענק שמתבצעות בשנים האחרונות על ידי טייקונים עסקיים ,  מקורן אינו ב"אזרחות טובה "  של הרוכש אלה על מנת ליצר הכנסות שעימן יוכל לרכוש עוד ועוד נכסים מניבים וחוזר חלילה .  לא ניתן להאשים את בעלי ההון ברצון להרוויח כסף ,  כולנו רוצים להרוויח הון .  כמובן זה גם תפקידה של חברה עסקית ,  להניב רווחים לבעלי המניות  אבל כאן גם מתעוררת שאלה מהותית הנוגעת למישור יחסי עבודה .
 הרכישות האסטרונומיות הללו ,  בסכומי עתק שכמעט בלתי אפשרי לכתוב אותם מבלי לשגות במספר האפסים ,  נסגרות בחדרי חדרים על ידי טייקונים כאשר מרוויחים מהן הצדדים להסכם ,  עורכי הדין וכל המתווכים ביניהם .  גם הבנקים ,  שמממנים את עסקאות הענק ,  הם צד בעניין :  הם לוקחים סיכון .  יש שיגידו מחושב .  במקרים של לבייב או משפחת עופר החישוב היה פחות מחושב לצערם של הבנקים ובכל זאת  המפסידים הם אף פעם לא באמת הבנקים ,  אלא הציבור והעובדים .
 ברור לכל כי מדובר במשחק סכום אפס .  כלומר ,  לדידי ,  כל בעל חוש עסקי מבלי קשר ליכולת ההחזר שלו והייחוס המשפחתי ,  היה מקבל מימון מהסוג הזה מהציבור ומהבנקים .  סיפור המינוף הוא העניין המרכזי בכל הרכישות - באמצעות אותם תרגילים חשבונאיים ופעולות חליבת דיבידנד מממן הקונה את הרכישה .  
אבל לתרגילים האלה יש מחיר  מי שיבחן את תעבורת הקבצים בכל החברות שלאחר רכישה יגלה שהרבה יותר הודעות עם כותרת  " קורות חיים "  עברו בהם מאשר כאלה המדברים על תכנית עבודה או עמידה ביעדים .  אחרי הכל ,  אי אפשר להאשים את אותם עובדים הנמצאים לרוב במעמד הביניים על כך שהם מבקשים לדאוג ליום שאחרי ולחפש כבר עכשיו אלטרנטיבה לפני שיקראו להם לשימוע בימים הקרובים .  גם הם כבר יודעים ומכירים היטב את הנוסח הלאקוני והאכזרי שנכנס לשגרה : " במסגרת צמצום כ"א בחברה לצורך התייעלות הנך מוזמן לשימוע בתאריך ..  ." 
אז איך קורה שאין אף אחד שקם וצועק 'די' 'מספיק עם זה' ?  שזועק את זעקת העובדים ודורש שיעגנו את זכויותיהם ?  האמת היא שיש אחת שמנסה - פוליטיקאית בעלת ערכי כבוד לעמלים ובעצמה אישה במעמד כלכלי מבוסס שעדיין בכל זאת נלחמת .  היא המוהיקנית האחרונה ,  אחרי שהעסקנים במפלגתה  " העבודה "  שכחו את הבסיס הסוציאליסטי שמאפיין את המפלגה שהם מיצגים .  אחרי שהסתדרות העובדים הפכה להיות כלי שרת בידי עסקנים וטייקונים כהכנה לכנסת הבאה ,  נשארה לבדה ,  ח"כ שלי יחימוביץ ,  להילחם עבור העובדים .  אבל יחימוביץ' לא יכולה לעשות זאת לבדה .
 הפיתרון במקרה זה כמו במקרים רבים אחרים צריך להיות התערבות חוקית בה יעוגנו זכויות העובדים באמצעות דיני העבודה הנהוגים בישראל :  האתגר המשפטי צריך להעמיד את הארגונים במבחן המידתיות וליצר סולם ערכים חדש .  על מנת שהארגון ישרוד ,  ניתן יהיה לפטר עובדים  אך לא על מנת להיות פרה חולבת של מזומנים עבור בעלי מניות .  עבור הטייקונים מדובר בעוד כמה מספרים ירוקים על מסך המחשב  אך עבור העובד מדובר בלחם ,  ועבורו הגיע הזמן שחברה מתוקנת ובריאה תעשה מעשה ותגן עליו מפני גחמות של שמות גדולים במשרדים מפוארים ,  רגע לפני שיהיה מאוחר מדי .
 הכותב הוא חבר סגל המרכז ללימודים אקדמיים באור יהודה

הדיבידנד שעולה לעובדים בלחם
בעלי ההון גילו פטנט חדש :  קונים חברה ,  משחררים סיסמאות על התייעלות ,  מפטרים המוני עובדים ומושכים דיבידנד ענק .  צחי כהן תוהה לאן נעלם הכבוד למעמד הפועלים ומתעקש להרוס את החגיגות

