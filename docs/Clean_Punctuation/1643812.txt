משנה מילוי ,  משנה מזל
דנה מלמד מתמלאת תובנות חדשות על ריקנות ,  ריגושים ואריזות גוגו'ז ,  ופונה לרוקן פלפלים ולמלא אותם בבורגול ,  טלה וצנוברים
בשבוע האחרון ,  הגיחה לחיי איזו הבנה מאוד משמעותית .  אחרי תקופה מסוימת ,  שארכה בדיוק את הזמן שהייתה צריכה ,  התבהר לי שלעיתים אנחנו מחזיקים משהו רק מהפחד שאם נשחרר ,  לא יהיה לנו במה להתעסק .  לא יהיה ריגוש .  הפחד הוא בעצם להישאר ריקים .  האמת היפה בכל הסיפור הזה ,  היא שכאשר ריק ,  יש מלא מקום למשהו חדש .  יש אינסוף אפשרויות להתמלא בהן .  כל כך פשוט ,  אבל גיליתי את זה רק עכשיו .
 הילדים שלי מאוד לא אוהבים שאמא שלהם מדברת דיבורים רוחניים .  זה אפילו ממש מביא להם עצבים .  לפעמים ,  כשאני מאוד רוצה ללמד אותם על החיים ,  אני משתמשת בשפה של דימויים ,  של ציורים .  לרוב זה נכשל והם פשוט חושבים שאמא שלהם פסיכית .  אבל לפעמים ,  איכשהו ,  זה עובד .
 הבן הצעיר שלי ,  מאוד אוהב לאגור דברים .  הוא אספן סדרתי ולעולם לא מוכן להיפטר מכלום .  האוסף החביב עליו מכל הוא כסף .  את הקופסה שלו הוא אוהב למלא בכל סוגי הכסף שידו הנחושה מצליחה להשיג  ( והיא מצליחה !  )  .  יש שם מטבעות של עשר אגורות ,  של שקלים ,  כמה סנט ,  דולר אחד ,  מטבעות מסין ועוד כמה שכבר נכחדו מהעולם .  
השבוע ,  הוא רכש בכל כספו אריזות של GOGO'S ,  שזה האוסף הכי לוהט כרגע .  אני מתביישת לספר כמה בדיוק הוא רכש ,  אבל מדובר בכמות מכובדת .  לאללה .  
מה לא עשיתי כדי למנוע את המהלך הזה .  הסברתי לו שכדאי לו לחסוך ,  הסברתי שאנחנו עובדים קשה בשביל הכסף ואי אפשר ככה  " לשרוף "  אותו על שטויות .  בקיצור ,  את כל אותם משפטים פולניים שגדלנו עליהם  ( וכן ,  היה שם גם  " כסף לא גדל על העצים ")  ,  אבל הוא לא הבין בשום אופן למה אסור לו לעשות כרצונו בכסף שהוא שלו .  בסוף נכנעתי .  הילד צעד בתחושת ניצחון עם קופסת המטבעות המלאה שלו למכולת של אלי ,  רוקן את תוכנה ומילא אותה באוסף הנכסף .
 כל היום הוא עשה דאווינים על החברים שלו והתהלך בתחושת סיפוק .  אבל לקראת הערב ,  משהו אצלו החל לדעוך .  לפני שהוא נרדם ירד לו האסימון . " עכשיו אין לי כסף .  בכלל .  כלום ."  הוא פצח במונולוג קורע לב .  כשאמרתי לו שהוא צריך לשמוח כי הוא קיבל שיעור חשוב ,  זה רק הרגיז אותו עוד יותר . " על איזה שיעור את מדברת ?  את רואה פה מורה ?  "  הוא צווח עלי .
 כשהוא טיפונת נרגע ,  ניסיתי ללמד אותו כמה זה נפלא שאפשר למלא את הקופסה כל פעם במשהו אחר .  פעם זה כסף ,  פעם זה קלפי סופרגול ,  פעם זה GOGO'S ולפעמים הקופסה פשוט ריקה .  וטוב שהיא ריקה ,  כי רק ככה אפשר למלא אותה במשהו חדש.זה היה המקום ששוב דחפתי לו דימוי מעולם הבישול .  בעיניי ,  מה שמסעיר בהכנת ממולאים ,  זה שכל פעם המילוי הוא אחר וחדש .
 זו לא השיטה הקונבנציונלית להכנת פלפלים ממולאים .  זו שיטה נהדרת .
 חומרים:8-10 פלפלים בכל מיני צבעים400 גרם בשר טלה טחון200 גרם צנובריםכוס בורגול עבהצרור פטרוזיליה קצוץ דקצרור כוסברה קצוץ דק1/2 כוס נענע קצוצה דקבצל גדול קצוץ 2 גזרים חתוכים לקוביות קטנות2 גבעולי סלרי קצוצים1/2 כפית כמון1/2 כפית בהרטמלחפלפל שחור גרוס
לרוטב:1/3 כוס שמן זית5 עגבניות חלוטות ומקולפות קצוצות1 פלפל חריף1 בצל קצוץ5 שיני שום קצוצותקופסה קטנה רסק עגבניות2 ענפי בזיליקום טרי1/2 כפית פפריקה מתוקהמלחפלפל שחור גרוסקורט כמוןכפית סוכר  ( או יותר ,  לפי הטעם ) כוס וחצי מיץ עגבניות  ( או מים ) 
אופן ההכנה:1 .  מחממים תנור לחום מקסימלי .  קולים את הפלפלים עד שהם מתרככים  ( משהו כמו רבע שעה )  .
 2 .  מכינים את הרוטב :  מתחילים מהבצל ,  מטגנים עד הזהבה ,  מוסיפים את העגבניות ומטגנים כשתי דקות .  מוסיפים את יתר החומרים  ( פרט לבזיליקום )  ומביאים לרתיחה .  מנמיכים את האש ,  ממשיכים לבשל מכוסה כחצי שעה .  מוסיפים את הבזיליקום ומבשלים עוד חמש דקות .
 3 .  מכינים את המילוי :  מחממים שמן במחבת גדולה .  מזהיבים את הבצל מספר דקות ומוסיפים גזר וסלרי .  מערבבים .  מוסיפים את בשר הטלה ומערבבים היטב כדי למנוע גושים .  ממשיכים עד שהבשר משנה את צבעו .  מוסיפים צנוברים ,  מתבלים ומוסיפים בורגול ,  פטרוזיליה ,  כוסברה ונענע .  מערבבים .
 4 .  מוזגים מים רותחים בכמות שתכסה את התערובת בחצי ס"מ .  מכסים וממשיכים לבשל על להבה נמוכה כעשר דקות .
 5 .  מסירים את החלק העליון של הפלפלים ומרוקנים מגרעינים .  שומרים את ה"מכסים "  בצד .
 6 .  מחממים תנור לחום של 180 מעלות .
 7 .  יוצקים מעט מהרוטב לתבנית .  ממלאים כל פלפל בעדינות בתערובת .  לא דוחסים .
 8 .  מסדרים את הפלפלים הממולאים בתבנית עם שכבת הרוטב הדקה .  יוצקים על כל פלפל כף מהרוטב וסוגרים עם ה"מכסה "  שהורדנו .
 9 .  יוצקים את יתרת הרוטב על הפלפלים ,  מכסים ברדיד אלומיניום ואופים כחצי שעה בחום של 180 מעלות .
 
משנה מילוי ,  משנה מזל
דנה מלמד מתמלאת תובנות חדשות על ריקנות ,  ריגושים ואריזות גוגו'ז ,  ופונה לרוקן פלפלים ולמלא אותם בבורגול ,  טלה וצנוברים

