אביסדריס לבן שמעון : " שמח לחזור ,  הכדורגל היה חסר לי "
 חלוץ קרית שמונה חזר לאימוני הקבוצה ,  לאחר שסיים את מעצר הבית שלו ביום שישי ואמר למאמן : " אתם כמו משפחה בשבילי "
 בעירוני קרית שמונה שבו היום  ( שני )  לאימונים לאחר הניצחון המרשים 2:4 על הפועל תל אביב .  מי שהצטרף לשאר חברי הקבוצה הוא החלוץ שלומי אביסדריס ,  שסיים ביום שישי את מעצר הבית .  מאמן הקבוצה רן בן שמעון ערך שיחה עם החלוץ ,  במסגרתה אמר אביסדריס : " הכדורגל היה חסר לי מאוד ,  אתם כמו משפחה בשבילי ואני שמח לחזור לקבוצה ".  בשיחה בין המשטרה לאנשים בצוות הניהולי הובהר כי אביסדריס לא מואשם בשום דבר ,  אלא רק עבר תשאול בעקבות הקשר של חבריו לפרשת הסמים ,  כאשר עדיין לא ידוע אם בהמשך יעבור החלוץ עוד תשאול בנוגע לפרשה .  
בצל חזרתו של אביסדריס הייתה היום אווירה מחויכת באימון הקבוצה כשבן שמעון החמיא לשחקניו על התצוגה בשבת ,  אך הזכיר להם כי מדובר עדיין בתחילת העונה .  בן שמעון כמובן מעוניין להוריד את שחקניו לקרקע לקראת המשחק ביום שני הבא מול הפועל רמת גן .  הקשר אופיר חמו ,  שסבל מקרע בשריר הארבע ראשי ,  שב להתאמן עם הקבוצה ובהמשך השבוע צפוי לשוב גם המגן אלעד גבאי ,  שמחלים משבר בכף רגלו .  גבאי יתחיל בריצות ויגביר את האימונים על פי קצב ההחלמה .  מחר יתקיים משחק ידידות בין קרית שמונה להפועל באר שבע במסגרת המשרד לפיתוח הנגב והגליל .  המשחק ישוחק כחצי שעה כאשר לפניו יקיימו השחקנים אימון מלא ברמת השרון .
 
אביסדריס לבן שמעון : " שמח לחזור ,  הכדורגל היה חסר לי "
 חלוץ קרית שמונה חזר לאימוני הקבוצה ,  לאחר שסיים את מעצר הבית שלו ביום שישי ואמר למאמן : " אתם כמו משפחה בשבילי "
 
