AIG מכרה את חטיבת ביטוח החיים אליקו למטלייף ב-15.5 מיליארד דולר
זוהי אחת העסקות הגדולות של AIG ,  המוכרת רבים מנכסיה כדי לפרוע חוב של 182 מיליארד ד' לממשל האמריקאי
חברת הביטוח האמריקאית מטלייף הודיעה כי חתמה על הסכם סופי לרכישת חטיבת ביטוח החיים אליקו מענקית הביטוח aig ,  בסכום הקרוב ל-15.5 מיליארד דולר במזומן ומניות.העסקה מורכבת מ-6.8 מיליארד דולר במזומן ו-8.7 מיליארד דולר במניות של מטלייף .  חברת מטלייף מצפה כי העסקה תסייע להגדלת הכנסותיה כבר בשנה הבאה ,  בטווח שבין 45 ל-55 סנט למניה.עסקה זו היא אחת העסקות הגדולות ביותר של aig מאז נזקקה לסיוע ממשלתי בספטמבר 2008 ,  סיוע שתפח ל-182 מיליארד דולר ,  והוביל להלאמת החברה על ידי הממשל האמריקאי .  מכירת אליקו צפויה להניב ל-aig רווח גדול יותר מזה שהניבו לה 20 הנכסים ,  שעל מכירתם הכריזה מאז קבלת הסיוע הממשלתי.בשבוע שעבר הודיעה פרודנשל ,  חברת הביטוח הגדולה בבריטניה ,  כי תרכוש את aia - חטיבת ביטוח החיים האסיאתית של aig - שהמטה שלה יושב בהונג קונג ,  ב-35.5 מיליארד דולר.בסוף פברואר דיווחה aig על הפסד רבעוני של 8.9 מיליארד דולר בעקבות תשלומים שהעבירה לממשל האמריקאי כדי להשיב את הכספים שהזרים כדי לחלצה ולאחר שהפרשותיה לכיסוי תביעות ביטוח עלו מהר יותר מהכנסותיה .  החברה גם הזהירה כי בהיעדר סיוע ממשלתי נוסף - בדומה לזה שקיבלה בסתיו שעבר  - " עלול בעתיד להתעורר ספק משמעותי לגבי יכולתה של aig להמשיך לפעול כעסק חי ".  עם זאת ,  החברה הוסיפה כי יש ברשותה די נזילות כדי  " לממן ותפעל את עסקיה של aig ולהמשיך לפעול במשך 12 חודשים לפחות ". 

AIG מכרה את חטיבת ביטוח החיים אליקו למטלייף ב-15.5 מיליארד דולר
זוהי אחת העסקות הגדולות של AIG ,  המוכרת רבים מנכסיה כדי לפרוע חוב של 182 מיליארד ד' לממשל האמריקאי

