אהרונוביץ' : " לא הייתי כובל את הרב שפירא "
 השר לביטחון פנים העביר ביקורת על החלטת המשטרה להוביל את הרב שפירא מיצהר באזיקים לעיני המצלמות ותלמידיו ,  לאחר שנחשד במעורבות בהצתת המסגד בכפר יאסוף
השר לביטחון הפנים יצחק אהרונוביץ' ,  לא גיבה את השוטרים שכבלו את הרב יצחק שפירא מיצהר באזיקים .  בתשובה לשאילתה של ח"כ זבולון אורלב  ( הבית היהודי )  בנושא  " הובלת רב באזיקים לעיני המצלמות ותלמידיו ",  אמר אהרונוביץ' כי , " בראייתם הסובייקטיבית של אותם שוטרים ממחוז ש"י ,  היה חשד סביר שינסה להימלט או שינסו להבריח אותו אחרים .  עם זאת ,  בראייתי ,  אני לא הייתי כובל אותו ברגליו ,  כיוון שהדבר לא נראה לי נצרך .  הייתי מצמיד לו שוטר שילווה אותו .  זאת היא עמדתי האישית ".  
עם זאת ,  הוסיף אהרונוביץ' כי , " יש לציין כי הדבר נעשה בהתאם לחוק סדר הדין הפלילי אשר קובע שניתן לכבול עצור במקום ציבורי כאשר קיים חשש כי העצור יימלט .  אבקש לומר כי במהלך הובלתו של העצור במסדרונות בית המשפט ,  היה העצור כבול ברגליו בלבד ולאחר שהוכנס לאולם הדיונים ,  הוסרו גם כבלי הרגליים ". 
כזכור ,  לפני כשבוע נעצר הרב יצחק שפירא מיצהר בחשד למעורבות בהצתת המסגד בכפר יאסוף .  ח"כ אורלב השיב לשר : " אני לא מאמין למשמע אוזני .  מישהו באמת חשב שראש הישיבה יימלט ממעצר ?  זו טענה מופרכת ,  חסרת בסיס .  מדובר ברב שאינני נמנה עם תלמידיו ואני משוללי דרכו ,  אבל אני מוחה על הביזוי ,  שלא היה במקום .  אנשים ניצלו את כוח שררתם לרעה על מנת להשפיל ולבזות .  מן הראוי שבחברה שלנו אנשי שררה לא ינהגו כך ". 

אהרונוביץ' : " לא הייתי כובל את הרב שפירא "
 השר לביטחון פנים העביר ביקורת על החלטת המשטרה להוביל את הרב שפירא מיצהר באזיקים לעיני המצלמות ותלמידיו ,  לאחר שנחשד במעורבות בהצתת המסגד בכפר יאסוף

