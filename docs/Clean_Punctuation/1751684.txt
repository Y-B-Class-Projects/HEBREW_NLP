מדינות אסיה שוקלות להטיל מגבלות על זרימות הון בעקבות ההרחבה בארה"ב
הגבלת זרימות הון נועדה לבלום התחזקות מטבעות שפוגעת במדינות המייצאות
דרום קוריאה הזהירה היום כי הינה קרובה  " באופן אגרסיבי "  לנקיטת צעדים להגבלת זרימות הון אליה .  מהלכים שכאלה ,  שאותם שוקלות מדינות נוספות באסיה ,  כמו הפיליפינים ואינדונזיה ,  מיועדים להגן על שער המטבע המקומי מפני התחזקות מול הדולר ,  לנוכח צעד ההרחבה הכמותית שהכריז ביום רביעי הבנק הפדרלי בארה"ב ." ממשלת דרום קוריאה מאמינה כי עליה לסגת מהתפיסה שהגבלת זרימות ההון היא דבר רע ,  ולשקול אמצעים לשפר את זהירותה המקרו-כלכלית ",  אמר משרד האסטרטגיה והפיננסים של דרום קוריאה .  הבנק הפדרלי הכריז ביום רביעי על הרחבה כמותית - מהלך של רכישה של נכסים ,  בעיקר אג"ח ממשלתיות ,  באמצעות הדפסת כסף .  מהלך כזה מוריד את הריבית בארה"ב ויוצר זרימת הון מכיוון הדולר למטבעות שלמדינות שבהן הריבית גבוהה יותר .  השקעות מרובות במדינות אלו מחזקות את המטבע שלהן ופוגעות ביצוא.מדינות כמו סין טענו נגד ארה"ב שמהלכי ההרחבה המוניטרית הם למעשה מניפולציה של שער הדולר ,  שנועדה סייע ליצוא האמריקאי .  שער דולר חלש פוגע בכלכלות של מדינות ייצוא גדולות כמו דרום קוריאה ,  יפן ,  סין וברזיל.בפיליפינים המליץ המכון הממשלתי ללימודי פיתוח  ( pids )  כי ממשלות אסיה ישקלו לשתף פעולה במדיניות משותפת לבקרה על זרימת הון ,  כדי לבלום את התחזקות המטבעות המקומיים .  הפזו הפיליפיני עלה ב-8% באוקטובר .  בשבועות האחרונים דווח כי הבנק המרכזי של אינדונזיה שוקל אף הוא צעדים כאלה ,  אם כי משרד האוצר שם הכחיש את הדיווחים .
 
מדינות אסיה שוקלות להטיל מגבלות על זרימות הון בעקבות ההרחבה בארה"ב
הגבלת זרימות הון נועדה לבלום התחזקות מטבעות שפוגעת במדינות המייצאות

