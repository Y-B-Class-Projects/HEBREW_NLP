חמש הכרעות גורליות שתקבל השבוע ועדת סל התרופות
היום וביום שלישי אמורה ועדת הסל לנהל ישיבות מרתוניות שבהן יוכרע מהן התרופות והטכנולוגיות שייכנסו השנה לסל ,  שתקציבו 300 מיליון שקל .  חמישה סעיפים מעוררים דילמות קשות במיוחד
 >  >  דיוני ועדת סל התרופות ל-2011 מגיעים לקו הסיום .  כשלרשותם תקציב של 300 מיליון שקל ,  יידרשו חברי הוועדה להכריע בין 80 התרופות והטכנולוגיות שהגיעו לקו הסיום ,  מתוך 400 תרופות שהוצגו בתחילת הדיונים לפני כחודש וחצי .  היום וביום שלישי יתקיימו שתי הישיבות הסופיות של הוועדה .  שתי הישיבות צפויות להיות מרתוניות .  דיוני הוועדה השנה עברו בשקט יחסי ,  בלי הפגנות של חולים וללא משברים .  עם זאת ,  אין זה אומר שחברות התרופות לא הפעילו מאחורי הקלעים לוביסטים ,  אנשי יחסי ציבור ולחצים מסוגים שונים במטרה לנסות ולהשפיע על החברים בה .  גם פוליטיקאים התערבו בדיונים .  השבוע הופצה בין כתבי הבריאות הודעה מטעם ח"כ אנסטסיה מיכאלי שפנתה במכתב לוועדת הסל בבקשה להכניס מד סוכר רציף לנשים בהריון החולות בסוכרת נעורים : " אני קוראת לכם להאזין לזעקתן של נשים סוכרתיות שמכשיר זה הוא הסיכוי שלהן להביא ילדים ולהקים משפחה .  הטבע ואכזריות החיים גזלו מהן את הזכות הבסיסית הזאת ,  אך בעלות לא גבוהה במונחים לאומיים תוכלו להשיבה להן ".   " זו התערבות בלתי לגיטימית בעבודת הוועדה ",  אמר בתגובה אחד מחבריה , " אך אנחנו לא מושפעים ממכתבים כאלה ,  שמגיעים אלינו בנוסח כמעט זהה מכמה מקורות שונים .  אנחנו מתמקדים בנתונים הקליניים והכלכליים של כל תרופה ומחליטים באופן ענייני ".  לדברי חבר הוועדה וסמנכ"ל משרד הבריאות יואל ליפשיץ ,  בימים האחרונים מתגבר המתח לקראת סיום הדיונים : " כל החברות מבינות שהגענו לישורת האחרונה ,  וכולן משפרות עמדות בהורדת מחירים ,  ומנסות להפעיל את השפעתן בכל האמצעים שקיימים ,  כמו למשל באמצעות האיגודים הרפואיים הרלוונטיים ".  מטעמה של ח"כ מיכאלי נמסר בתגובה :  הח"כית משמשת כיו"ר השדולה לקידום מעמד המשפחה ,  אימצה בחום את אנשי האגודה לסוכרת נעורים ,  ונרתמה למאבקה של האגודה במטרה להכניס את מד הסוכר הרציף לסל התרופות . " אני רואה זאת כחובתי כשליחת ציבור שנושא המשפחה קרוב ללבה לפעול למען 50 אלף חולי סוכרת הנעורים בישראל ,  שחייהם יכולים להשתפר פלאים בעזרת מכשיר רפואי .  אני מאמינה בשיקול דעתם של חברי ועדת הסל ,  אך מוצאת לנכון להשמיע את קולם של הלוקים במחלה ",  אמרה מיכאלי .  בין עשרות התרופות והטכנולוגיות שהגיעו לשלב הסיום ,  חמש מעוררות את הדילמות והוויכוחים המורכבים ביותר בין חברי הוועדה :  סטיבקס - במקום לעשן מריחואנה תיאור :  תרופה המבוססת על מריחואנה ומיועדת לטיפול בכאבים של חולי טרשת נפוצה .  עלות משוערת :  כ-17 מיליון שקל  ( לפי הערכת משרד הבריאות )  .  הדילמה :  מדובר בתרופה המכילה את החומר הפעיל של המריחואנה  ( קנביס )  ,  ואמורה לשמש מעין תחליף מפוקח ומוכח מחקרית למריחואנה הרפואית הניתנת בעישון .  עם זאת ,  התרופה רשומה כרגע לשימוש רק בקרב חולי טרשת נפוצה ,  שהם חלק קטן יחסית מבעלי הרישיון לשימוש במריחואנה רפואית ,  פחות מ-150 חולים .  בישראל יש 4,500 היתרים לשימוש במריחואנה .  בנוסף ,  מדובר בתכשיר יקר בהרבה ממריחואנה רפואית .  כמו כן ,  בוועדה הצטברו לא מעט עדויות על כך שעישון עשוי לעיתים להיות אפקטיבי יותר ,  אם כי מעולם לא בוצע ניסוי מכריע בעניין הזה .  גילניה - טובה ונוחה ,  אבל יקרה מהמתחרות תיאור :  תרופה חדשה לטרשת נפוצה .  עלות משוערת :  כ-55 מיליון שקל  ( לפי הערכת משרד הבריאות )  .  הדילמה :  גיליניה ,  המתחרה בין השאר בקופקסון של טבע ובטיסברי ,  יוצרת פריצת דרך בצורת המתן שלה :  בכדורים ,  ולא בזריקה .  בנוסף היא השיגה תוצאות קליניות מרשימות במחקר לעומת התרופות המובילות לטרשת נפוצה - אבונקס .  התכונות האלה הופכות את גיליניה לחשובה לחולים ולמועמדת בולטת .  מנגד ,  מדובר בתרופה יקרה בעשרות אחוזים מהמתחרות ,  שאם תיכנס לסל כאופציה טיפולית ראשונה תעלה 55 מיליון שקל ותגרע שביעית מהתוספת לסל כולה .  פרדקסה - עלולה לתפוס את מרבית הסל תיאור :  נוגדת קרישה מתקדמת שאמורה להחליף את התרופה הנפוצה קומדין .  העלות :  80 ,  20 או 250 מיליון שקל  ( לפי הערכת משרד הבריאות )  ,  תלוי בהגדרת המטופלים שיהיו זכאים לקבל את התרופה .  הדילמה :  מדובר בפריצת דרך דרמטית בתחום הקרדיולוגיה :  נוגדת קרישה למניעת שבץ מוחי בחולים הסובלים מפרפור פרוזדורים ,  שהמהווה תחליף יעיל ובטוח לתרופה הוותיקה קומדין המחייבת הקפדה על דיאטה מיוחדת ובדיקות דם תכופות ואף עלולה לגרום לדימומים .  אף שהתרופה אושרה לשימוש על ידי ה-fda רק באחרונה ,  היא כבר נמצאת בהנחיות הטיפול של האיגודים הקרדיולוגים בעולם .  גם הקרדיולוגים בישראל שעליה להיכנס לסל .  מנגד ,  נכון להיום אין עדיין שום מדינה בעולם שהתרופה כבר נכנסה לסל הבריאות הציבורי שלה .  הוועדה נצבת אם כן בפני דילמה לא פשוטה ,  שכן מדובר בתרופה בעלת עלות גובהה לאוכלוסיית חולים גדולה ביותר .  כך ,  אם יכניסו אותה לסל עבור כל החולים הסובלים מפרפור חדרים - כ-30 אלף חולים - תהיה העלות כ-250 מיליון שקל והיא תתפוס את מרבית עלות הסל .  סביר יותר שתהיה פשרה ושהתרופה תינתן לתת קבוצה של חולים ,  בעלות של 80 או 20 מיליון שקל ,  לפי גודל תת הקבוצה .  שיטות שונות לטיפול בפצעי לחץ - חסר מידע העלות :  כמה מיליוני שקלים ,  משרד הבריאות עדיין לא קבע את הסכום המדויק .  הדילמה :  פצעי לחץ הם אחת המכות הקשות של מערכת הבריאות ,  והם פוגעים בעיקר בקשישים ,  חולים סיעודיים ,  חולי סוכרת ונכים .  הם גורמים סבל רב וסכנה בריאותית קשה לחולה וכן להוצאות כספיות כבדות ביותר מצד המערכת כולה .  בשטח קיימות כמה שיטות להתמודדות עם הפצעים ,  ובהן שיטה הנקראת vac  ( מבוססת על ואקום )  ,  שיטת קיוראקסל  ( תרחיף תאי דם לבנים המוזרקים לתוך הפצע )  וטיפול ברימות .  בעוד אין ויכוח על הצורך בפתרון רפואי בסל לבעיית הפצעים ,  ואף שרופאים בשטח מדווחים כי השיטות האלה יעילות לטיפול בפצעים ,  כבר שבע שנים שטכנולוגיות אלה אינן מצליחות להיכנס לסל .  הסיבה :  מכיוון שמדובר בטכנולוגיות וציוד רפואי ,  יש פחות מידע ממחקרים מבוקרים ביחס לתרופות באשר ליעילות הטיפולים .  יתכן שהשנה יוחלט לתת משקל גדול יותר לניסיון בשטח ולהכליל את הטכנולוגיות האלה ,  הקריטיות לחולים רבים כל כך ,  בסל התרופות .  פינוי מוסק - חשוב ,  אך האם מקומו בסל העלות :  כ-17 מיליון שקל בשנה - 40 אלף שקל לפינוי בודד  ( לפי הערכת משרד הבריאות )  הדילמה :  מדובר באחד מתפוחי האדמה הלוהטים ביותר על שולחן הוועדה .  מצד אחד אין כל ויכוח על החשיבות הרפואית הקריטית שבפינוי מוסק של פצועים וחולים קשים לבתי חולים ,  בעיקר במקומות פריפריאליים המרוחקים מבתי חולים כמו הנגב ,  הערבה ורמת הגולן .  פינוי מהיר עשוי לשפר את סיכויי ההישרדות שלהם בעשרות אחוזים - הרבה יותר מרוב התרופות המוגשות לסל .  מצד שני ,  קיימת מחלוקת יוקדת סביב השאלה אם המקור התקציבי הראוי למימון ההיטס הוא כספי סל התרופות .  לטענת הקופות וחברות התרופות התשובה היא חד משמעית - לא .  לטענתם ,  מדובר בשירות מתחום התשתיות  ( דלק למטוסים ,  ולא טכנולוגיה רפואית )  שהמדינה צריכה למצוא לו מקור תקציבי אחר ,  וכן שחברות הביטוח האחראיות על נושא תאונות הדרכים צריכות לשאת בנטל .  עוד טוענים המתנגדים כי סל התרופות הופך למעין  " קופה קטנה "  המממנת נושאים שאינם תרופות חדשות .  לעומת זאת ,  משרד הבריאות מתעקש לדון בכך במסגרת הסל .  באחד הדיונים האחרונים החליטה הוועדה שלא לדון בפינוי המוסק ,  אך השבוע צפוי הנושא לעלות לדיון פעם נוספת - ביוזמת משרד הבריאות .
 
חמש הכרעות גורליות שתקבל השבוע ועדת סל התרופות
היום וביום שלישי אמורה ועדת הסל לנהל ישיבות מרתוניות שבהן יוכרע מהן התרופות והטכנולוגיות שייכנסו השנה לסל ,  שתקציבו 300 מיליון שקל .  חמישה סעיפים מעוררים דילמות קשות במיוחד

