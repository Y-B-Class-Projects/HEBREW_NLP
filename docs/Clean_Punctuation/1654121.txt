חזקיהו יקבע עמלות קנייה ומכירה לקרנות ולתעודות הסל
עמלות הקנייה והמכירה נדרשות כחלק מהרפורמה לביטול עמלות ההפצה שגובים הבנקים ממנהלי קרנות הנאמנות
 >  >  המפקח על הבנקים ,  רוני חזקיהו ,  יקבע עמלות קנייה ומכירה ספציפיות לקרנות הנאמנות ולתעודות הסל - כך נודע ל-themarker .  עמלות הקנייה והמכירה נדרשות כחלק מהרפורמה לביטול עמלות ההפצה שאותן גובים הבנקים ממנהלי קרנות הנאמנות בעבור הפצתן .  את היוזמה מגבשים רשות ניירות ערך ,  בנק ישראל ומשרד האוצר .  ביטול עמלות ההפצה ייעשה במסגרת תיקון לחוק השקעות משותפות בנאמנות ;  לאחר ביטולן יגבו הבנקים מהלקוחות עמלות קנייה ומכירה בעבור קרנות הנאמנות ,  כפי שנעשה כיום בתעודות הסל .  ביטול עמלת ההפצה עשוי להוביל להפחתת דמי הניהול שגובים מנהלי הקרנות .  עמלות הקנייה והמכירה שגובים כיום הבנקים נמצאות בטווח רחב ,  ופעמים רבות תעריפן גבוה ונתון לשינוי בהתמקחות עם הבנקים .  הציבור המשקיע בקרנות הנאמנות אינו משקיע בהיקפים גבוהים ,  ואין לו כוח מיקוח רב מול הבנקים.לפיכך ,  קיים חשש שעמלות הקנייה והמכירה הגבוהות ייקרו את קרנות הנאמנות .  בענף תעודות הסל הלקוח משלם כיום עמלות קנייה ומכירה לבנקים בשיעור של כ-0.4% ,  כאשר הטווח של העמלה נע בין 0.30%-0.70% .  עמלות הקנייה והמכירה בניירות ערך גם כן משתנות לפי כוח המיקוח של הלקוח ולפי סוג נייר הערך .  בקנייה או במכירה של מק"מ העמלה הממוצעת היא 0.1% ,  באג"ח או במניות - 0.6% ,  ובניירות ערך זרים - 1% .  לא ידוע מה יהיו שיעורי עמלות הקנייה והמכירה שיקבע המפקח לגבי קרנות הנאמנות ,  אך נראה כי שאיפתו לקבוע את העמלות ,  כך שגם הבנקים וגם הלקוחות לא ייפגעו .  עמלות ההפצה נקבעו ברפורמת בכר ,  לאחר שהבנקים מכרו את חברות קרנות הנאמנות שבבעלותם .  את עמלת ההפצה משלמים מנהלי הקרנות למפיץ הקרן - משמע לבנק או לחבר בורסה .  ביטול עמלות ההפצה נעשה כדי למנוע העדפה של הבנקים בתגמול שהם מקבלים בגין הפצת מוצרים פיננסיים .  ואולם הקושי העיקרי בביטול עמלות ההפצה ומעבר לגביית עמלות קנייה ומכירה הוא התמריץ שנוצר לבנקים להעביר לקוחות בין הקרנות כדי לבצע כמה שיותר פעולות קנייה ומכירה בעבור עמלות .
 
חזקיהו יקבע עמלות קנייה ומכירה לקרנות ולתעודות הסל
עמלות הקנייה והמכירה נדרשות כחלק מהרפורמה לביטול עמלות ההפצה שגובים הבנקים ממנהלי קרנות הנאמנות

