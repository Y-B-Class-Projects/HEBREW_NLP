מעוצבות ,  קטנות ונוחות לסביבה
בתערוכת ז'נווה שנפתחת היום מציג ענף הרכב את הדור הבא :  מכוניות זעירות וחסכוניות .  המכוניות הגדולות נפטרות מרגשות האשם על ידי שימוש בטכנולוגיה היברידית
 >  >  תערוכת ז'נווה שנפתחת היום נחשבת תמיד לתערוכה המשנית באירופה ,  אחרי תערוכת פרנקפורט ,  בה נחשפים הדגמים המרכזיים בהיצע של היצרנים השונים .  ז'נווה היא זירה בעיקר למכוניות תצוגה ודגמי ראווה שונים .  ואולם ,  השנה מאפשרת ז'נבה הצצה מעניינת אל השוק האירופי .  כבר ניכרים ניצנים של התאוששות מהמשבר של תעשיית הרכב ולזאת מצטרפת הנטייה למכוניות נקיות וחסכוניות יותר .  אחרי תקופה ארוכה של פיתוח ,  אפשר כבר יהיה לראות את הדגמים החדשים ,  שישווקו בקרוב ,  ולא רק דגמי קונצפט .  אבל תערוכת ז'נווה השנה לא עוסקת רק בידידותיות לסביבה .  זו גם תערוכה שבה המכוניות מעוצבות ,  בולטות ומסובבות ראשים .  למעשה ,  רבות מהמכוניות משלבות בין השתיים - הן קטנות וחסכוניות ,  אך גם ניחנות בעיצוב בולט ומרשים .  הקהל ,  ככל הנראה ,  לא רוצה מכוניות משעממות ואפורות ,  אלא לנהוג במכונית עם מסר ואמירה .  החיפוש אחרי נישות חדשות מעודד את היצרנים לייצר זנים ננסיים של מכוניות יקרות .  המכוניות הגדולות יותר נפטרות מרגשות האשם האקולוגיים בעזרת טכנולוגיה היברידית ,  שאולי תהפוך אותן לחסכוניות כמעט כמו אותן מכוניות קטנות .  themarker סוקר את המכוניות החשובות שיוצאות לאור בז'נווה .  מיני קאונטרימן - קופר שנופחה  >  >  ב.מ.וו ממשיכה להרחיב את היצע הדגמים של המותג האופנתי שלה ,  מיני ,  הפעם עם מכונית פנאי חדשה בשם קאונטרימן .  העיצוב מזכיר מיני קופר שנופחה ,  הוגבהה ולמרכבה נוספו שתי דלתות לנוסעים מאחור .  לקאונטרימן הנעה לכל הגלגלים ויכולת שטח מוגבלת - בעיקר בשבילים מהודקים היטב .  היצע המנועים המוכר של מיני יוצע גם כאן .  מנועי בנזין בנפח 1.6 ליטר בהספק של 90 עד 184 כוח סוס .  לישראל תגיע הקאונטרימן עם תיבת הילוכים אוטומטית בת שישה הילוכים .  ניסאן ג'וק - נועזת וצעירה למראה  >  >  הבשורות הרעות הן שקרסו תשווק את המכונית בישראל תחת שם זה - ג'וק .  הבשורות הטובות הן שרכב הפנאי הקטן נראה פשוט מצוין .  על הבסיס של רנו מייקרה ורנו קליאו עיצבו בניסאן מכונית נועזת וצעירה למראה .  גם כאן ,  אין לצפות ליכולת שטח של ממש .  עם זאת ,  מנוע 1.6 ליטר מוגדש טורבו ,  מעורר ציפיות לביצועים טובים .  יש גם יחידת הנעה צנועה יותר ,  עם 117 כוח סוס .  הג'וק יימכר בישראל עם תיבת הילוכים רציפה והנעה קדמית או 4x4 .  המחיר יהיה נמוך יותר מזה של הקשקאי  ( 160 אלף שקל )  .  לקסוס ct200h - עיצוב שמרני והנעה היברידית  >  >  בעוד אאודי פולשת לנישת הקטנות ,  לקסוס מנסה את כוחה בקבוצת הקומפקטיות-יוקרתיות .  כדי להצליח בה ,  היא משתמשת במאפיינים המוכרים של המותג היפני - עיצוב שמרני וסולידי ,  איכות גבוהה והנעה היברידית .  ל-ct200h מנוע בנזין בנפח 1.8 ליטר הנעזר במנוע חשמלי .  ההספק והביצועים טרם פורסמו .  הלקסוס החדשה תוכל ליהנות מהטבת מס בישראל  ( שיעור של 30% בלבד )  והדבר יסייע לה למחיר נמוך יחסית - 180-200 אלף שקל ,  ככל הנראה .  סיטרואן ds היי ריידר ,  מרצדס f800 סטייל ופיז'ו 5 - הכנה לדגמים הבאים >  >  שלוש מכוניות התצוגה האלה כרוכות יחדיו כיוון שהן משרתות מטרה דומה .  אלה קדימונים לשלוש מכוניות שיגיעו בקרוב לאולמות התצוגה ,  ומיועדות ליצור מתח ,  ציפייה ויחסי ציבור לקראת חשיפת המוצר המוגמר .  סיטרואן ds היי ריידר תהפוך בקרוב לסיטרואן ds4 ,  מכונית נוספת בסדרה היוקרתית של המותג הצרפתי .  הפעם מדובר בקומפקטית על בסיס ה-c4 ,  במרכב של רכב פנאי .  פיז'ו 5 תיקרא בקרוב 508 ,  המכונית שתחליף בקרוב את ה-407 המשפחתית וה-607 הסאלונית .  ומרצדס f800 סטייל ?  זהו רמז לסטייל השרירי של ה-cls הבאה .  המחליפה של המכונית שהמציאה את נישת ה"סדאן עם ארבע דלתות ".  שלוש מכוניות התצוגה מוצגות עם צורות שונות של הנעה היברידית ,  לצרפתיות מערכת המשלבת מנוע דיזל מלפנים עם מנוע חשמלי מאחור וכשהם פועלים ביחד מתקבלת הנעה לכל הגלגלים .  למרצדס מנוע בנזין בנפח 3.5 ליטר עם 300 כוח סוס ,  אליו מצטרף מנוע חשמלי חזק המייצר 109 כוח סוס .  אאודי a1 - ספורטיבית לצעירים ועשירים  >  >  תחום המכוניות הקטנות והיוקרתיות קוסם ליצרנים רבים .  כך אפשר לקבל מחירי פרימיום גם על מכוניות קטנות ,  נוחות לתמרון וחסכוניות בדלק ובזיהום .  אחרי המיני של ב.מ.וו ,  אלפא מיטו וסיטרואן ds3 מציגה גם אאודי את המתחרה שלה a1 .  מתחת לעיצוב הספורטיבי מסתתר אותו בסיס מכני ששייך לפולקסווגן פולו וסקודה פאביה .  ה-a1 מיועדת לצעירים  ( עשירים )  ולכן מצוידת במערכת קול עם עשרה רמקולים ובדיסק קשיח בנפח 20 ג'יגה-ביט .  הנפח של המנוע הבסיסי הוא 1.2 ליטר ,  והוא מייצר 86 כוח סוס .  מעליו מוצע מנוע 1.4 ליטר מוגדש עם הזרקה ישירה שמספק 122 כוח סוס .  תיבת ההילוכים היא רובוטית כפולת מצמד .  וולוו - s60 ניעור העיצוב >  >  מדי עשור מחליטה וולוו לנער את העיצוב שלה ולנסות עיצוב מקורי ודינמי יותר .  ה-s60 החדשה היא תוצאה מרהיבה של המגמה הזו .  וולוו מציגה כעת שלושה מנועים - בנזין 3.0 ליטר עם 304 כוח סוס וצמד מנועי דיזל ,  אולם סביר להניח שבקרוב יוצעו גירסאות בנזין צנועות יותר .  המחיר לא צפוי להיות צנוע וה-s60 החדשה תהיה יקרה מזו שנמכרה בשנתיים האחרונות במחירי סוף עונה של 180 אלף שקל ואף פחות .  פולקסווגן טוארג ופורשה קאיין - רכבי שטח גדולים המתהדרים בידידותיות לסביבה >  >  צמד רכבי השטח המגודלים  ( שפותחו בשיתוף פעולה )  מתהדרים בעיקר בהיותם ידידותיים לסביבה .  הטוארג השיל 200 ק"ג ממשקלו לעומת הדגם הקודם והקאיין כ-180 ק"ג .  לשניהם מערכות  " עצור וסע "  לדימום המנוע בעצירות קצרות והדלקתו מחדש עם עזיבת דוושת הבלם ,  העיצוב הושחז והפך לאווירודינמי והמנועים ליעילים יותר .  גולת הכותרת של מאמץ ההתייעלות  ( או מס השפתיים )  היא גרסה היברידית עם מנוע 3.3 ליטר שמשתף פעולה עם מנוע חשמלי ליצירת 380 כוח סוס .  אבל אל דאגה ,  ההידור ,  הנוחות והביצועים לא נזנחו וגם העיצוב של שני הדגמים הוא אבולוציה מתונה יותר מאשר שינוי רדיקלי .  באשר ליכולת השטח ,  את זה צריך לבחון .
 
מעוצבות ,  קטנות ונוחות לסביבה
בתערוכת ז'נווה שנפתחת היום מציג ענף הרכב את הדור הבא :  מכוניות זעירות וחסכוניות .  המכוניות הגדולות נפטרות מרגשות האשם על ידי שימוש בטכנולוגיה היברידית

