 " עדיין קיימת הזדמנות למיצוי עסקת שליט "
 במטה המאבק למען גלעד שליט מבקשים להנמיך פרופיל לטובת מיצוי התהליך המדיני לשחרורו של החייל החטוף . " כל עוד המתווך הגרמני נמצא פה ,  יש לנו חלון הזדמנויות "
 על רקע התחדשות העימותים בדרום ותקיפת צה"ל בעזה ,  במטה המאבק לשחרור החייל החטוף גלעד שליט הנחו את הפעילים  " לשמור על השקט ",  על מנת לאפשר את מיצוי תהליך המשא ומתן להשבתו של שליט . 
" כרגע אנחנו יכולים לקוות שבעת הזאת ,  כל עוד המתווך הגרמני נמצא פה ,  יש חלון הזדמנויות שישרת את שני הצדדים  לכן אנחנו די שומרים על שתיקה ומבקשים מהפעילים להנמיך את קולם כדי למצות את התהליך וכדי שנראה את גלעד בבית ",  אמר הבוקר  ( שני )  ראש מטה המאבק לשחרורו של החייל החטוף ,  שמשון ליבמן ,  בראיון לקול ישראל . " אנחנו לא נתפסנו לאופטימיות במהלך הדרך  המשפחה לא נמצאת בקטע של אופוריה ,  יש כל הזמן את הקטע של התקווה ". 
בתוך כך ,  בישראל ממתינים כעת לקבלת העמדה הסופית של ארגון חמאס שאמורה להימסר בימים הקרובים לידי המתווך הגרמני .  אמש נועד בנושא ראש הלשכה המדינית של הארגון ,  חאלד משעל ,  עם נשיא סוריה בשאר אסד במהלך ביקור משלחת האירגון בקטאר .
 בארגון חמאס הגיבו בימים האחרונים בזעם לעמדתו של ראש הממשלה בנימין נתניהו שהתייחס מוקדם יותר לקיפאון שנוצר בעסקת שליט .  נתניהו הצהיר במהלך פגישה עם חברי כנסת של הליכוד כי  " ישראל לא תשחרר סמלי טרור במסגרת עסקת שבויים ".  עוד הטילו בארגון את האחריות לקיפאון שנוצר במו"מ על המתווך הגרמני בטענה כי  " לא נקט במספר צעדים שהיה עליו לנקוט בהם ". 
על פי מקורות בחמאס ,  במרכז המחלוקת בין ישראל לבין הארגון ניצבים 4 אסירים בכירים :  מרוואן ברגותי ,  אחמד סעדאת ושניים מבכירי הזרוע הצבאית של חמאס .

" עדיין קיימת הזדמנות למיצוי עסקת שליט "
 במטה המאבק למען גלעד שליט מבקשים להנמיך פרופיל לטובת מיצוי התהליך המדיני לשחרורו של החייל החטוף . " כל עוד המתווך הגרמני נמצא פה ,  יש לנו חלון הזדמנויות "
 
