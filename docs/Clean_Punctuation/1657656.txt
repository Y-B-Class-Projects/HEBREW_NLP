אישום :  עו"ד גנבה מיליוני שקלים מקשישים
ירדנה נילמן ,  עורכת דין לשעבר מת"א ששימשה אפוטרופסית של 20 חוסים ,  רובם קשישים ,  מואשמת בגניבת למעלה משבעה מיליון שקלים מחשבונותיהם
לבית המשפט המחוזי בתל אביב הוגש הבוקר  ( ראשון )  כתב אישום נגד ירדנה נילמן ,  בת 62 מתל אביב ,  בגין גניבה של מעל שבעה מיליון שקלים מ-20 חוסים רובם קשישים ,  לאחר שמונתה להיות האפוטרופסית שלהם .  בנוסף היא נאשמת בקבלת 700 אלף שקלים במרמה .  
לפי כתב האישום ,  שהוגש באמצעות עורך הדין מנחם מזרחי מפרקליטות מחוז תל אביב ,  נילמן שהיתה עורכת דין ,  מונתה בין השנים 2006-2008 להיות אפוטרופסית של קשישים חסרי ישע והיתה אחראית על רכושם ועל חשבונות הבנקים שלהם .  היא נאשמת שיחד עם מירב זית שהיתה בעלת חברת סיוע ושירותי אחזקה ,  שלמעשה היתה בבעלות נילמן ,  הן גנבו כספים מחשבונות החוסים לחשבונות החברה ואז נילמן השתמשה בכספים לצרכיה הפרטיים יחד עם בעלה ,  שמאז מת .  
בכתב האישום נטען כי הכסף שנגנב שימש בין השאר עבור טיולים לחו"ל ,  בניית בית מפואר ,  רכישת אופנוע ים ,  טיפולים רפואיים ,  שהות בבתי מלון ובמסעדות .  כמו כן צוין כי נילמן העבירה כספים באופן קבוע לבני משפחתה .  הפרקליטות מבקשת להאריך את מעצרה עד תום ההליכים .  בבקשת המעצר נכתב כי  " מי שהוכיח כי הוא מסוגל למעשי גניבה כה חמורים ,  מקים סיכון לכך כי יבצע מעשה גניבה ומרמה גם ביחס לקורבנות אחרים ".  בפרקליטות טוענים כי באחד המקרים ,  כשעתיים לאחר שאחת החסויות מתה ,  מיהרה וגנבה נילמן מחשבונה 200 אלף שקל ,  שאותם העבירה לחשבונה הפרטי .  לטענת הפרקליטות ,  כאשר נחקרה על כך מילמן במשטרה השיבה : " זו גניבה נטו של כסף ,  ידעתי שהחסויה נפטרה וגנבתי את הכסף ".  
נילמן נעצרה בתחילת החודש עם שובה מגואטמלה .  היא נמלטה מישראל לפני כשנתיים ,  לאחר שנפתחה נגדה חקירה והוחזרה לארץ בעקבות שיתוף פעולה בין המחלה לעניינים בינלאומיים בפרקליטות המדינה ,  חוליית האינטרפול במשטרת ישראל ,  משרד החוץ ומשרד הפנים .  נילמן היתה אפוטרופוסית של מעל למאה בני אדם ,  וייתכן שיצורפו אישומים נוספים בעתיד .  כעת מתנהל הליך אזרחי נגד המדינה להשבת הכסף לחסויים .
 
אישום :  עו"ד גנבה מיליוני שקלים מקשישים
ירדנה נילמן ,  עורכת דין לשעבר מת"א ששימשה אפוטרופסית של 20 חוסים ,  רובם קשישים ,  מואשמת בגניבת למעלה משבעה מיליון שקלים מחשבונותיהם

