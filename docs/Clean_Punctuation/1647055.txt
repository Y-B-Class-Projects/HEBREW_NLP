החל הליך תכנון קרקעות של 2,200 דונם בדרום מערב בהרצליה
המתחם משתרע מזרחית למרינה ועד הגבול המשותף עם תל אביב ,  בסמוך למלון מנדרין
עיריית הרצליה קיימה אמש ישיבת מועצה ציבורית רחבה ראשונה ,  לצורך גיבוש תוכנית מתאר מפורטת למתחם דרום מערב הרצליה ,  הידוע גם כחוף התכלת.המתחם מהווה את אחד המתחמים המשמעותיים בהליכי תכנון בהרצליה ,  שכן הוא משתרע על פני כ-2,200 דונם וממוקם בחלקה הדרום מערבי של הרצליה ,  מזרחית למרינה ועד הגבול המשותף עם תל אביב ,  בסמוך למלון מנדרין .  גבולה המזרחי של התוכנית הוא כביש החוף וגבולה המערבי הוא חוף הים.מדובר בקרקעות חקלאיות שבעליהן מחכים כבר עשרות שנים להפשרתן ,  כאשר בשנה האחרונה צצו הסנוניות הראשונות שבישרו על תחילת תכנון המתחם.בישיבה הובהר כי התכנון ,  עליו אמון האדריכל דני קייזר ,  יתאפיין בבניה רוויה ,  כאשר מספר יחידות הדיור לדונם יעמוד על 10-20 יחידות .  נציגי הוועדה המקומית לתכנון ובנייה הבהירו לתושבים כי למרות מיקום המתחם בסמוך לחוף הים ,  דירות המגורים שייבנו במקום יפנו למגוון של אוכלוסיה ולא לאוכלוסיה עשירה בלבד ,  כפי שקרה בהרצליה פיתוח הסמוכה.מהנדסת עיריית הרצליה דניאלה פוסק מסרה ל-themarker כי  " אחת הסוגיות המשמעותיות שהועלו בכנס היא החשיבות ליצור קשר חזק בין המתחם שנמצא בדרום מערב העיר לבין מרכז העיר ,  שכידוע כביש החוף ודרך איילון מפרידים ביניהם .  תמהיל המגורים יפנה לאוכלוסיה מגוונת שתכלול בין היתר גם דיור בר השגה וגם דיור לזוגות צעירים ,  בשונה מהאוכלוסיה העשירה שבמערב העיר ". פוסק הוסיפה כי הדגש לפיתרון התחבורתי באזור הושם על תחבורה ציבורית ,  שכן במרחק 500 מ"ר מהמתחם צפויה לקום תחנה של הרכבת הקלה .  בתוכנית צפוי גם להעיכלל פארק ירוק ואחוז מסוים של מלונאות ." אחרי עשרות שנים שאנו ,  בעלי הקרקעות ,  ממתינים לממש אותן ,  לראשונה יש תפנית מצד הרשויות שמגלות עניין לקידום תכנון המתחם ".  אמר יו"ר ועד בעלי הקרקעות במתחם ,  עזרא יחזקאל .  הישיבה הבאה צפויה להתקיים בעוד כחודש וחצי .
 
החל הליך תכנון קרקעות של 2,200 דונם בדרום מערב בהרצליה
המתחם משתרע מזרחית למרינה ועד הגבול המשותף עם תל אביב ,  בסמוך למלון מנדרין

