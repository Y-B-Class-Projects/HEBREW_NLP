מדיגוס חתמה על הסכם מכירה לחברה בארה"ב בהיקף 6.5 מיליון דולר ;  המניה עולה ב-15.5%
כ-300 אלף פרוצדורות בשנה דורשות מכשור מסוג זה ,  ומדיגוס צופה כי פוטנציאל ההכנסות גבוה יותר
חברת  ,  המפתחת כלי אבחון רפואיים הכוללים מצלמות זעירות ואנדוסקופים ,  חתמה על הסכם לשיווק מצלמות זעירות בארה"ב בהיקף של 6.5 מיליון דולר .  החברה האמריקאית שתשווק את המוצרים היא voyage medical מקליפורניה .  ההסכם עם voyage האמריקאית נחתם לתקופה של 6 שנים ,  כאשר כל שנה מתחייבת החברה לרכוש אלפי מצלמות ממדיגוס .  בעקבות הודעת החברה ,  עולה הבוקר מניית מדיגוס במסחר בבורסה בשיעור של 15.5%.החיישן של מדיגוס הוא מצלמה חד פעמית ,  ופותח בשיתוף פעולה עם יצרנית השבבים הישראלית ונחשף לראשונה באוגוסט האחרון .  גודלו הוא 1.2 מילימטר .  חיישן זה הוא הקטן מסוגו בעולם ,  ותוכנן כך שישתלב בתהליכים אנדוסקופים וכן במגוון תהליכים למטרות איבחון רפואי וכירורגי .  חיישן המצלמה ייוצר במפעל פאב 2 של טאואר ,  במגדל העמק ,  בטכנולוגיית ה-0.18 מיקרון .  הוא ישולב במצלמה הזעירה שתיוצר במתקני הייצור של חברת מדיגוס.מדיגוס מוסרת כי המצלמה אותה רכשה voyage תשולב כנראה במוצרים לבחינה של הלב וכלי הדם ,  שיתנו מענה לצורכי אבחון וצפייה מבפנים .  מדיגוס אף צופה כי לאור השוק הרלוונטי ,  בו נערכות כ-300 אלף פרוצדורות בשנה הדורשות מכשור מסוג זה ,  פוטנציאל ההכנסות גבוה באופן משמעותי מ-6.5 מיליון דולר.פרט למצלמה הזעירה ,  החברה פיתחה מערכת אנדוסקופית  ( srs )  לטיפול במחלת ההחזר הקיבתי-הוושטי  ( gerd - gastroesophageal reflux disease )  הנגרמת עקב חזרה לא תקינה של נוזלי הקיבה לוושט .  מחלת gerd הינה אחת מהמחלות השכיחות ביותר בעולם המערבי .  חברת מדיגוס עורכת בימים אלו ניסויים קליניים לצורך קבלת אישור מנהל המזון והתרופות האמריקאי  ( fda )  לשיווק מערכת ה-srs בארה"ב ,  במסלול הרגולטורי 510k ,  אשר נחשב למזורז יחסית ולוקח כחצי שנה עד שנה .
 
מדיגוס חתמה על הסכם מכירה לחברה בארה"ב בהיקף 6.5 מיליון דולר ;  המניה עולה ב-15.5%
כ-300 אלף פרוצדורות בשנה דורשות מכשור מסוג זה ,  ומדיגוס צופה כי פוטנציאל ההכנסות גבוה יותר

