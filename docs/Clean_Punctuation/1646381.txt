שגרת הסטיקר
בכל פעם שהדג נחש לא מפריעים לעצמם עם מסרים חלולים וצדקניים ,  הם מתגלים באלבומם החדש  " 6 "  כמכונה משומנת של גרוב
אחרי חמישה אלבומים ,  הדג הנחש נשמעה כמו להקה מייאשת :  היא ניסתה לעשות  " היפ הופ ציוני "  עם גרוב כבוש למדי ושני סולנים שהם אנטי-פלואו לחלוטין ;  היא ניסתה להיות שמאל עם ניצוצות מעטים של מקוריות וחריפות ;  והיא בעיקר התאמצה מדי להיות ה-הרכב הישראלי שכולם יכולים להזדהות עם מסרי ההומניזם בטעם יוגורט שלו  ( "שירת הסטיקר "  הבלתי נסלח ,  למשל )  . " עוד אח אחד ",  הסינגל המצליח מאד של הלהקה ,  הוא שיר בדיוק מהז'אנר זה  ( "כל עם ישראל די לאלימות "?  ברצינות ?  )  ולכן נקודת הפתיחה של  " 6 ",  האלבום החדש שאותו הוא בישר ,  נראתה מייאשת לא פחות מאותה אלימות .
 אלא שבהחלטה מצוינת ,  שהפכה את כיוון הנהר ,  הקטע שפותח את האלבום  ( אחרי האינטרו המעט מקושקש )  הוא  " אני מאמין "   בדיוק התשובה של הדג נחש לחולשת העבר שלהם .  ללא היפ הופ ,  ללא יומרנות וללא משפטים שנשמעים כאילו נסחבו מספר הציטטות הגדול בנושא סוציאליזם ,  הדג נחש מודים באמת :  מחאה לא מזיזה לאף אחד ת'תחת וזה מרענן לא פחות מטקסט שמודה בגוף ראשון שאין תכלית לג'וב של הלהקה בישראל .  הגוף הראשון תמיד עשה טוב לדג נחש ,  החל מ"זה לא אני "  מאלבומה השני ועד השיר הטוב ביותר שלה   " מה נעשה "  מאלבומם השלישי ,  שהיה הברקה אמיתית שגיחכה בעצב על החיים מסביב לשעון הביולוגי של הסמים הקלים .  אלא שלשירים מהסוג הזה כמעט ולא היה זכר ברפרטואר הדי עשיר  ( איך הזמן רץ )  של הלהקה ו"אני מאמין "  חוזר בדיוק לנקודות הציון האלו עם טוויסט שמח ,  Fאנקי ועשיר בכלי נשימה מפנקים ולכן הוא נקודת אחיזה גם למי שלא הצליח מעולם לשרוד אלבום שלם של הדג נחש . 
" אני מאמין "  הוא נקודת שיא מוקדמת ,  אולי מוקדמת מדי באלבום ,  אבל הוא המפתח להבין מדוע  " 6 "  הוא בעיקר סיבה לאופטימיות עבור ההרכב הזה ,  כי הוא דוגמה לאפשרות לכתוב על עצמך מבלי להפוך למרכז העניין .  גם  " שיר נחמה "   ( גיטרה נפלאה של יהודה קיסר )  ו"מערבולת של חול "  - שני שירים כועסים על מציאות כואבת ועצובה - הולכים עד הסוף עם תיאור המציאות העגומה במקום לתאר אותה בלשון מצקצקת .  באנגלית ,  הדג נחש מציגים את  " War "  כמעין תרגום מעט יומרני לשורשי הסכסוך ,  אבל לא חצי יומרני כמו שירים אחרים מעברה של הלהקה ,  מ"לחלק את העיר "  מהאלבום הקודם ועד  " שלום Peace "  מאלבום הבכורה .
 קשה להסביר את זה למי שממילא לא מאזין ללהקה כבר כמעט 10 שנים ,  אבל הדג נחש היא כבר לא להקה מעצבנת כפי שהיתה .  נראה ששאנן סטריט השלים עם יכולותיו הווקאליות וכרגע הוא מתרכז בלומר כמה שיותר אמת עם כמה שפחות פילטרים .  לצידו הועם תפקידו של גיא מר ,  שתמיד חסה בצל המנהיגות של סטריט וממילא היה החוליה החלשה בפרונט של ההרכב .  כלהקת נגנים הדג נחש היא אחד ההרכבים היציבים היחידים במוזיקה הישראלית והזמן רק הופך אותם ליחידה מלוכדת יותר ,  שמסתמכת על נגינה חיה יותר מסמפלרים ,  עוד חוליה שממילא היא לא הצטיינה בה .  למזלם ,  יוסי פיין הגיע בלי מצב הרוח של  " היווניה הגדולה שמחה "  והפיק מהם מה שממילא היה שם קודם  מכונה של גרוב .   אך למרות ש"6 "  הוא אולי האלבום הנסבל ביותר של הדג נחש עד כה ,  השאלה הגדולה סביב עתיד הלהקה היא האם ההצלחה של  " עוד אח אחד "  תגרום לכך שהיא לא תוותר על שירים כל כך מעייפים וחסרי רלוונטיות  בדיוק התכונות ההפוכות למה שהרכב כזה אמור לייצג .  הקבלה המלכותית של השיר במיינסטרים הישראלים היא לא עדות להפנמת המסרים העמוקה שיש בשיר ,  משתי סיבות :  א .  קשה לקרוא למשפט כמו  " כל עם ישראל די לאלימות ",  מסר שאפשר להתייחס אליו ברצינות .  ב .  כמו שסטריט שר ב"אני מאמין "   זה לא מזיז לאף אחד ת'תחת .  ביום שהדג נחש ייפטרו גם מעודפי הצדקנות של כדורי סרק סטייל  " עוד אח אחד "  ויתמקדו בכאב האמיתי שמצוי בישראל ובשפע ,  יתכן שאפילו הם יופתעו מכמות הישבנים שיעופו .
 

שגרת הסטיקר
בכל פעם שהדג נחש לא מפריעים לעצמם עם מסרים חלולים וצדקניים ,  הם מתגלים באלבומם החדש  " 6 "  כמכונה משומנת של גרוב

