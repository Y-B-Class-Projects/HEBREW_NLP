מיאמי התאוששה ,  ניו אורלינס עדיין מושלמת
וויד ולברון לא התקשו מול הנטס ,  בעוד ההורנטס גברו על מילווקי בחוץ 81:87 .  דנבר ניצחה בדאלאס 92:103 .  W לספרס ולמג'יק
אחרי ההפסד השני של מיאמי ,  התאוששה הלילה  ( בין שבת לראשון )  הקבוצה של אריק ספולסטרה עם ניצחון ביתי ,  כאשר ההיט גברו 89:101 על הנטס .  אותם הורנטס ,  שניצחו את מיאמי ,  השיגו ניצחון חוץ על הבאקס 81:87 והם עדיין מושלמים העונה בליגה .  בקרב מערבי שהוא תמיד מעניין הייתה ידה של דנבר על העליונה מול דאלאס עם 92:103 .  יוטה ניצחה 107:109 את הקליפרס אחרי 2 הארכות .
 כל תוצאות הלילה :
 וושינגטון וויזארדס  ( 4:1 )  - קליבלנד קאבלירס  ( 3:3 )  107:102שארלוט בובקאטס  ( 5:1 )  - אורלנדו מג'יק  ( 1:4 )  91:88מיאמי היט  ( 2:5 )  - ניו ג'רזי נטס  ( 4:2 )  89:101סן אנטוניו ספרס  ( 1:4 )  - יוסטון רוקטס  ( 5:0 )  121:124  ( אחרי הארכה ) מילווקי באקס  ( 5:2 )  - ניו אורלינס הורנטס  ( 0:6 )  87:81דאלאס מאבריקס  ( 2:3 )  - דנבר נאגטס  ( 2:4 )  103:92יוטה ג'אז  ( 3:3 )  - לוס אנג'לס קליפרס  ( 6:1 )  107:109  ( אחרי 2 הארכות ) פורטלנד בלייזרס  ( 2:5 )  - טורונטו ראפטורס  ( 5:1 )  85:97סקרמנטו קינגס  ( 3:3 )  - ממפיס גריזליס  ( 4:3 )  100:91  ( ראו בלינק מצורף ) 
מיאמי היט  ( 2:5 )  - ניו ג'רזי נטס  ( 4:2 )  89:101
אחרי ההפסד להורנטס ,  ההיט לא התקשו יותר מדי מול הקבוצה של אייברי ג'ונסון .  אחרי מחצית ראשונה שקולה יחסית  ( 51:55 )  ,  החלה מיאמי לרוץ במחצית השנייה ועם רבע שלישי חזק ביותר ,  שכלל כמה מהלכי שואו טיים גדולים של לברון את וויד ,  הבטיחה לעצמה את הניצחון החמישי שלה העונה .
 דווין וויד הוביל את הקבוצה מפלורידה עם 29 נקודות ו-10 ריבאונדים ,  קינג ג'יימס סייע עם 23 ו-9 אסיסטים ,  כאשר הצלע השלישית של הטריו - כריס בוש - מוסיף 21 .  את הנטס הוביל אנתוני מורו עם 25 נקודות ו-7 ריבאונדים ,  הסנטר ברוק לופז קלע 12 .
 וושינגטון וויזארדס  ( 4:1 )  - קליבלנד קאבלירס  ( 3:3 )  107:102
הקבוצה הקודמת של לברון ,  הקאבס ,  ממשיכה להתרגל לחיים אחריו ,  ובינתיים פתיחת העונה שלה לא רעה ,  כאשר היא קצרה ניצחון על גילברט ארינאס וחבריו ,  שפתחו את העונה ,  בינתיים ,  בצורה רעה .  במצב של 95:97 לקאבס ,  קבר דניאל גיבסון שלשה גדולה שחיסלה את המשחק .
 מוריס וויליאמס נתן משחק גדול בשורות האורחים עם 28 נקודות ,  גיבסון תרם 19 מהספסל ,  כשאנתוני פארקר עם 13 .  אנדרסון ורז'או קלע 8 והוריד 11 ריבאונדים .  אל ת'ורנטון הוביל את קלעי הקבוצה המנוצחת עם 23 נקודות ,  כשקירק היינריך מוסיף 21 .  אנדריי בלאטץ' 16 ו-15 ריבאונדים ,  גילברט ארינאס וג'ון וול  ( 10 ריבאונדים )  עם 13 נקודות כל אחד .
 מילווקי באקס  ( 5:2 )  - ניו אורלינס הורנטס  ( 0:6 )  87:81
החבורה של מונטי וויליאמס המשיכה את הדהירה שלה ,  לאחר הניצחון על מיאמי שבוודאי נתן לה הרבה רוח גבית .  ההורנטס נשארו מושלמים ,  לאחר שניצחו במשחק לא קל .  עם 65 אחוזים בלבד מקו העונשין הבאקס לא יכולים להלין על ההפסד הביתי ,  מה גם שהם היו בפיגור גדול והצליחו רק לצמק לשתי נקודות הפרש ,  אבל כוחותיהם אזלו והם לא הצליחו לעבור ליתרון .
 דייויד ווסט נתן משחק טוב מאוד של 25 נקודות ב-36 דקות ,  מרקו בלינלי וכריס פול קלעו 14 נקודות כל אחד ,  פול אף הוסיף 9 ריבאונדים ו-6 אסיסטים בעוד משחק נהדר שלו .  אנדרו בוגוט קלע 19 למנוצחים ושאב 14 ריבאונדים ,  ג'ון סלמונס קלע 14 ,  ברנדון ג'נינגס עם 12 .
 שארלוט בובקאטס  ( 5:1 )  - אורלנדו מג'יק  ( 1:4 )  91:88
כשדוויט הווארד מגיע לעבוד קשה מאוד לעצור את הקסם שלו .  הסנטר השרירי של המג'יק קלע 22 נקודות והוריד 8 ריבאונדים ,  ואורלנדו פתחה פער מבטיח יחסית עד הרבע האחרון ,  אלא שאז הקבוצה הביתית ניעורה לחיים והורידה את היתרון עד נקודה אחת בלבד כחצי דקה לסיום .  קוונטין ריצ'ארדסון השחיל לייאפ לא פשוט בסיום כדי לקבוע את התוצאה .  לשארלוט עוד הייתה הזדמנות להשוות את המשחק אבל הזריקה שלהם הלכה לאיבוד .
 מלבד הווארד ,  גם רשארד לואיס קלע 22 נקודות ,  ריצ'ארדסון הוסיף 14 ,  וינס קרטר ,  לפני שנפצע וירד לספסל ,  קלע 10 .  ג'ראלד וואלאס הוביל את הבובקאטס עם 25 נקודות ו-14 ריבאונדים ,  סטיבן ג'קסון ,  שנקנס על ידי הליגה ב-15 אלף דולר בגין הערות לשופטים ,  סיים את המשחק עם 16 נקודות ,  נאזי מוחמד 12 .
 דאלאס מאבריקס  ( 2:3 )  - דנבר נאגטס  ( 2:4 )  103:92
עד הרבע השלישי התנהל משחק צמוד בין שתי קבוצות שהמשחקים ביניהן תמיד מעניינים ,  כשנרשם שוויון 79 .  אלא שברבע הרביעי הצליחו הנאגטס לחטוף שישה כדורים ,  מתוך ה-16 שהם חטפו כל המשחק ,  ולגרום ל-8 איבודי כדור של הקבוצה הביתית ,  ובמצב העניינים הזה כרמלו אנתוני והחברים קצרו ניצחון רביעי בליגה .
 מלו רשם משחק נאה מאוד של 27 נקודות בקצת פחות מ-38 דקות ,  בעוד הוא מסתייע בארבעה שחקנים שקולעים בדאבל פיגרס .  מי הם ,  אתם תוהים ?  צ'ונסי בילאפס  ( 18 )  ,  אל הרינגטון  ( 14 ו-8 ריבונאדים )  ,  ג'יי אר סמית'  ( 11 )  וטיי לאוסון  ( 10 )  .  ג'ייסון טרי הוביל את דאלאס עם 26 נקודות ,  בעוד דירק נוביצקי מספק 23 ,  קארון באטלר עם 13 ו-10 ריבאונדים ,  שון מריון 12 ו-9 ריבאונדים .
 סן אנטוניו ספרס  ( 1:4 )  - יוסטון רוקטס  ( 5:0 )  121:124  ( אחרי הארכה ) 
הספרס נזקקו לחמש דקות של תוספת זמן כדי לגבור על הרוקטס ולהשיג ניצחון רביעי בליגה ,  אבל ליוסטון ,  כפי שאומר המשפט הידוע ,  יש בעיה .  הקבוצה של ריק אדלמן סופרת הפסד חמישי ברצף ,  ללא אף ניצחון ,  מתחילתה של העונה .  הרוקטס עשו ריצה של 0:10 בתחילת הרבע האחרון אבל אפילו זה לא עזר להם לנצח את המשחק .  בתום 48 דקות עמדה התוצאה על שוויון 113 ,  כאשר הספרס קיבלו את מאנו ג'ינובילי ביום גדול עם 28 נקודות .  פבריסיו אוברטו הגיע כדי להיפרד לשלום ,  לאחר הודעת הפרישה שלו ,  מחבריו הארגנטינאים ,  אבל זה כנראה עזר יותר למאנו מאשר ללואיס סקולה .
 ריצ'ארד ג'פרסון תרם 22 נקודות לטובת סן אנטוניו ,  כשטוני פארקר מספק 21 נקודות ולא פחות חשוב מחלק 14 אסיסטים .  טים דאנקן קשישא עם 19 נקודות ו-11 ריבאונדים .  מן העבר השני ,  קווין מרטין הוביל את הרוקטס עם 24 נקודות ,  סקולה 20 ו-8 ריבאונדים ,  ארון ברוקס 18 .
 יוטה ג'אז  ( 3:3 )  - לוס אנג'לס קליפרס  ( 6:1 )  107:109  ( אחרי 2 הארכות ) 
משחק דרמטי ומותח ציפה בסולט לייק סיטי ,  כאשר בסופו יצאו אוהדי הקבוצה הביתית שמחים וטובי לבב לאחר דפיקות לב לא מועטות בגין שתי הארכות .  הקליפרס כבר הובילו ב-16 נקודות יתרון במשחק ,  אלא שהג'אז הצליחו לנגוס להם אט-אט ביתרון עד שהשוו לפני סיום המועד החוקי ונכנסו להארכה דלילה בה שתי הקבוצות קלעו ביחד 12 נקודות ואז לעוד אחת ,  כשיוטה מקבלת רוח גבית מהחזרה שלה למשחק ומהאוהדים ומצליחה לנצח .
 דרון וויליאמס תפר 30 נקודות ב54 דקות כמעט עם 8 ריבאונדים ו-7 אסיסטים ,  כשפול מילסאפ הוסיך 25 נקודות ומוריד 13 ריבאונדים .  אנדריי קירילנקו ואל ג'פרסון קלעו 18 נקודות כל אחד ,  כשהאחרון גם מוריד 10 ריבאונדים .  אריק גורדון הוליך את את הקליפרס עם 27 נקודות ,  כריס קיימאן 23 ו-7 ריבאונדים ,  בלייק גריפין 16 נקודות ו-17 ריבאונדים .
 פורטלנד בלייזרס  ( 2:5 )  - טורונטו ראפטורס  ( 5:1 )  85:97
ברנדון רוי הוביל את הבלייזרס לניצחון החמישי שלהם העונה עם 26 נקודות ,  בעוד למרקוס אולדריג' קולע 22 נקודות ומוריד 10 ריבאונדים ,  ניקולה באטום תפר 20 נקודות ,  כשמשאבת הריבאונדים העונה לשם מרקוס קמבי מורידה 16 כדורים חוזרים וקולעת 8 נקודות .  למנוחים ג'ארט ג'ק עם 16 נקודות .
 
מיאמי התאוששה ,  ניו אורלינס עדיין מושלמת
וויד ולברון לא התקשו מול הנטס ,  בעוד ההורנטס גברו על מילווקי בחוץ 81:87 .  דנבר ניצחה בדאלאס 92:103 .  W לספרס ולמג'יק

