ברי סחרוף ,  מאיר בנאי ושלומי שבן נגד גלעד ארדן
לוואלה !  תרבות נודע כי בימים אלו מתגלגלת בין המוזיקאים בישראל עצומה נגד תקנות הרעש החדשות של השר להגנת הסביבה .  ברי סחרוף ,  מאיר בנאי ,  שלומי שבן וגבע אלון כבר חתמו
ברי סחרוף ,  יהלי סובול ,  שלומי שבן ,  רם אוריון ומאיר בנאי הם רק חלק מהמוזיקאים החתומים על עצומה המתגלגלת בימים אלו בקרב מוזיקאי ארצנו ומוחה על תקנות הרעש החדשות האמורות להגיע לאישור הכנסת בקרוב .  כך נודע היום  ( שישי )  לוואלה !  תרבות .  העצומה תועבר לשר להגנת הסביבה גלעד ארדן ,  יוזם תקנות הרעש החדשות .
" אנו אמני ישראל החתומים מטה מבקשים למחות כנגד התקנות למניעת מפגעים  ( מניעת רעש )  ( תיקון )  ,  התש"ע - 2010 אשר בכוונתך להביא לאישור הכנסת .  לצד יוזמות חיוביות ומבורכות הכלולות בתקנות החדשות ,  הן כוללות גם פגיעה אנושה ולא מידתית במוזיקאים ,  פגיעה אשר עלולה לשנות את פניה של התרבות הישראלית כולה ",  נכתב בעצומה .
 עוד נכתב בעצומה ,  כי  " כמוזיקאים וכאנשי תרבות ,  ברצוננו לדרוש כי התקנות ייתנו את הדעת לכך שהרעש של האחד הוא המוזיקה של האחר .  על התקנות לאזן בחוכמה בין הזכות לשקט לבין חובתה התרבותית של המדינה לדאוג לתנאי מינימום לקיומה של תרבות יצירה מוזיקלית .  אנו מבקשים להבהיר באופן חד משמעי כי ציבור המוזיקאים ושוחרי התרבות בישראל לא ייתן לתקנות במתכונתן הנוכחית לעבור בשקט ,  תרתי משמע .  אנו קוראים לך לחזור בך מכוונותיך ,  ולשתף את נציגי המוזיקאים בדיונים על אופי התקנות החדשות ".  על העצומה חתמו עד כה עשרות מוזיקאים שונים ,  ובהם כאמור ברי סחרוף ,  יהלי סובול ,  שלומי שבן ,  מאיר בנאי ,  ערן צור ,  רם אוריון חברי הדג נחש ,  גבע אלון ,  דנה ברגר ועוד .
 את העצומה יזמו נדב לזר ,  המפעיל את הבלוג  " אטמי אזניים ",  אמיר פאר ונמרוד פרידברג .  במקביל לעצומה תופסת תאוצה גם המחאה האינטרנטית נגד התקנות .  למעלה מ-23 אלף גולשים כבר הצטרפו לקבוצה המוחה נגדן .
 על פי התקנות החדשות נגד רעש סביבתי שיובאו בקרוב לאישור הכנסת ,  יחול איסור לנגן בכלי נגינה העשוי לעורר רעש שמפריע לשכנים ,  לא רק בין השעות 14:00- 16:00 ,  ובין השעות 23:00  7:00 אלא במשך כל שעות היממה .
 
ברי סחרוף ,  מאיר בנאי ושלומי שבן נגד גלעד ארדן
לוואלה !  תרבות נודע כי בימים אלו מתגלגלת בין המוזיקאים בישראל עצומה נגד תקנות הרעש החדשות של השר להגנת הסביבה .  ברי סחרוף ,  מאיר בנאי ,  שלומי שבן וגבע אלון כבר חתמו

