למרות המשבר בענף תוצאות שיא לנגב קרמיקה :  הרווח התפעולי ברבעון הרביעי עלה ב-23.6% ל- 9.4 מ' ש'
הרווח הנקי זינק ברבעון הרביעי ב-70% ל- 6.3 מיליון שקל ;  החברה תחלק דיווידנד של 20 מיליון שקל
בזמן שאפי פיתוח  ( הפועלת ברוסיה )  ואפריקה נכסים מלקקות את פצעי המשבר בשווקים ומוחקות למעלה ממיליארד שקל משווי נכסיהן ,  פרסמה היום החברה הנכדה  ,  שבשליטת אפריקה תעשיות ,  תוצאות חזקות לרבעון הרביעי של 2009  ,  המהוות המשך לשנת שיא שהציגה וגרמה קצת נחת לבעלים לב לבייב.למרות האטה ניכרת בשוקי הפעילות שלה סיימה נגב קרמיקה את הרבעון הרביעי של 2009 ברווח נקי  ( המיוחס לבעלי המניות )  של 6.3 מיליון שקל - גידול של 70% לעומת הרבעון המקביל ב-2008 .  את שנת 2009 סיימה החברה עם עלייה של 12.3% ברווח נקי ,  לעומת התקופה המקבילה ,  לכ-23.6 מיליון שקל .  בעבקות הרווחים ,  תחלק נגב לבעלי המניות דיווידנד של 20 מיליון שקל.ההון העצמי של נגב הסתכם נכון לסוף 2009 ב-128.6 מיליון שקל ,  המשקף תשואה על ההון של כ-19% וגידול של 23% לעומת סוף 2008 .  מניית נגב זינקה ב-12 חודשים האחרונים ב-111% ,  והחברה נסחרת קרוב לשווי שיא של 177.3 מיליון שקל.ההכנסות של נגב קרמיקה עלו ברבעון הרביעי של 2009 ב-18% ,  לעומת הרבעון המקביל אשתקד ,  לכ-126.6 מיליון שקל .  את 2009 סיימה החברה עם עלייה של 6.3% בהכנסות ל- 480.4 מיליון שקל.הרווח הגולמי של נגב הסתכם ברבעון הרביעי של 2009 בכ-43.3 מיליון שקל - גידול של כ- 10.2% לעומת הרבעון המקביל .  אולם בשל גידול בעלות ההכנסות ,  הרווח הגולמי ברבעון היווה 34.2% מסך ההכנסות ,  לעומת 36.6% ברבעון המקביל ב-2008 .  הסיבות העיקריות שהביאו לגידול ברווח הגולמי הן העלייה בפעילות הקמעונאית וכן שינוי בתמהיל המוצרים .  את 2009 סיימה נגב עם רווח גולמי של170.7 מיליון שקל  ( שהיווה כ- 35.5% מההכנסות )  ,  גידול של כ- 6.6% לעומת 2008.נגב רשמה ברבעון הרביעי עלייה של 16.4% בהוצאות מכירה ,  שיווק ,  הנהלה וכלליות ,  לעומת הרבעון המקביל אשתקד ל- 36.9 מיליון שקל .  העלייה בהוצאות נובעת בעיקר מהמשך הגידול בערוץ השיווק הקמעונאי ,  גידול בהוצאות הפרסום וקידום מכירות .  ההוצאות הללו גדלו ב-2009 ב-7.4% ל-137.6 מיליון שקל.גידול זה קוזז על ידי ירידה בהוצאות מימון ועלייה בהכנסות אחרות ,  כך שנגב סיימה את הרבעון הרביעי של 2009 עם רווח תפעולי של כ- 9.4 מיליון שקל  ( 7.4% מההכנסות )  ,  גידול של 23.6% ,  לעומת הרבעון המקביל ב-2008 .  את 2009 סיימה החברה בעלייה של כ-11.5% ברווח התפעולי ,  לעומת 2008 ,  לכ-9.4 מיליון שקל.נגב קרמיקה יצרה במהלך 2009 תזרים מזומנים של 27.5 מיליון שקל מפעילות שופטת ,  לעומת כ-25.5 מיליון שקל ב-2008.נגב קרמיקה ,  המנוהלת מזה כשנתיים וחצי על ידי אבי מוטולה ,  נחשבת לחברה הגדולה בישראל בתחום האריחים לריצוף וחיפוי והמוצרים הסניטריים .  הפעילויות העיקריות של החברה מתרכזות ביבוא ,  שיווק והפצה של מותגים בינלאומיים ותוצרת מקומית וכן ייצור אריחי פורצלן לריצוף וחיפוי.החברה משווקת מגוון רחב של מוצרי גמר בניה ,  הכולל אריחי פורצלן מזוגג וקרמיקה לריצוף וחיפוי תחת המותג novo ועוד ,  המיוצרים במפעל החברה בירוחם שבו הושקעו בשנים אחרונות כמה עשרות מיליוני שקלים.המנכ"ל מוטולה ציין כי : " תוצאות השיא ברבעון הרביעי שאנו מפרסמים היום הינן המשך ישיר לתוצאות בשנת 2009 כולה ,  שהייתה שנת שיא בפעילות החברה בכל הפרמטרים התפעוליים  ,  ובכך אנו משלימים שנה נוספת של צמיחה והמשך יישום האסטרטגיה שלנו ". "במהלך שלוש השנים האחרונות ,  יישמה החברה אסטרטגיה של האצה בצמיחה ,הגדלת נתח שוק ,  הרחבת תחומי הפעילות ,  הרחבת הפעילות הקמעונאית ויציאה לשווקים בינלאומיים תוך שימת דגש על הגדלת הרווחיות ובמקביל העמקת הטיפול בתחום שירות הלקוחות ,  ייעול ושיפור תפעולי וטיפול רחב בתחום המוצרים הכולל השקת סדרות חדשות מבית נובו ונובו אימג'ן תוך הרחבת היכולת התעשייתית ". 

למרות המשבר בענף תוצאות שיא לנגב קרמיקה :  הרווח התפעולי ברבעון הרביעי עלה ב-23.6% ל- 9.4 מ' ש'
הרווח הנקי זינק ברבעון הרביעי ב-70% ל- 6.3 מיליון שקל ;  החברה תחלק דיווידנד של 20 מיליון שקל

