היילה גברסילאסי הודיע על פרישה
הרץ האגדי בן ה-37 פרש ממרתון ניו יורק והודיע : " הגיע הזמן לתת צ'אנס לצעירים ".  גברמריאם האתיופי ניצח את המרתון
בגיל 37 ,  אחרי שקבע לא פחות מ-27 שיאי עולם ,  הודיע הערב  ( ראשון )  היילה גברסילאסי ,  אחד הרצים הגדולים בהיסטוריה ,  על פרישה .  ההודעה של האייקון האתיופי הגיעה לאחר שפרש ממרתון ניו יורק מעט לאחר מחצית הדרך ,  בעקבות פציעה בברכו הימנית . " אני פורש ",  אמר גברסילאסי במסיבת עיתונאים רשמית . " הגיע הזמן לזוז הצידה ולתת צ'אנס לצעירים ".  האתיופי אף ציין מה בכוונתו לעשות לאחר שיפרוש מריצה ,  כשאמר : " מעולם לא חשבתי על פרישה ,  אבל היום ,  בפעם הראשונה ,  זה הגיע .  אני רוצה להפסיק ולעשות דברים אחרים ,  לעבוד עם צעירים ".  
מי שניצח את המרתון עצמו הוא גברה גברמריאם האתיופי ,  כשעצר את השעונים על 2:08:14 שעות ,  והקדים את הקנייתי מוטאי ,  שניצח את המרתון בשנה שעברה בלונדון . " זה מרגש עבורי רק לסיים את הריצה ",  אמר גברמריאם בסיום . " אני מאושר ,  כל כך מאושר ,  אף אחד לא ציפה ממני לנצח את הריצה הזו ".  את המירוץ של הנשים ניצחה עדנה קיפלאגאט מקנייה כשרשמה תוצאה של 2:28:20 שעות ,  והקדימה את שליין פלנגן האמריקאית .  

היילה גברסילאסי הודיע על פרישה
הרץ האגדי בן ה-37 פרש ממרתון ניו יורק והודיע : " הגיע הזמן לתת צ'אנס לצעירים ".  גברמריאם האתיופי ניצח את המרתון

