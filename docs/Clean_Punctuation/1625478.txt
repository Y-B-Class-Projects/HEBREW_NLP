שנה לעופרת יצוקה :  באמת סליחה שניצחנו
שנה אחרי המלחמה בשדרות לא הכל ורוד .  על הממשלה לחזק את החיבור לתושבי הצפון והדרום בפריפריה .  אבל ראש עיריית שדרות דוד בוסקילה מאמין שאת את תחושת הלכידות שנתן מבצע עופרת יצוקה אף אחד ,  גם לא התקשורת ,  לא יוכל לקחת
התקשורת הישראלית ,  האוהבת ימי זיכרון וימי הולדת ,  שבה עכשיו אל מבצע עופרת יצוקה .  המועד מתאים במלאת שנה למבצע אפשר למדוד מה היה לפני ומה קורה אחרי .  הפיתוי הגדול בסיכומים מעין אלה הוא לתאר את המציאות בצבעים של שחור ולבן .  מהפך .  כמה היה לנו רע והנה ,  עכשיו כמה טוב לנו .  ובאמת ,  העיתונאים שביקרו אצלנו השבוע לא התקשו למצוא את התושבים ,  ובעיקר הילדים שסיפקו את התיאורים האלה בנאמנות .  איך היינו נפחדים לפני ואיך עכשיו אנחנו שלווים ומאושרים .
 ובכן תמונת המצב קצת יותר מורכבת קווי המציאות קצת פחות חדים .  החיים כאן ביישוביי עוטף עזה ,  בשמונה שנות ירי הקסאמים ,  היו אכן מסוייטים .  רק מי שחווה את האימה ואת אי הוודאות יכול להבין לנפשנו .  היום ,  לאחר המבצע שלא היה צודק ממנו ,  הפחד לא נעלם הוא הפך לחשש ,  הסיוט לא נגוז ,  הוא הפך לזיכרונות טריים וכאובים .  אלה לא רק הקסאמים שממשיכים ליפול פה בטפטוף ושבים ומפרים את השקט השברירי .  זאת הידיעה הברורה שלנו ,  תושבי שדרות ומערב הנגב ,  שמעברו השני של הגדר עדיין יש מי שמבקשים לפגוע ולהרוג בנו ושהם מצטיידים בכלי נשק ובמשגרים .  הרצון לפגוע בנו לא נעלם ,  הוא רק ממתין לשעת כושר .
 אנחנו חוזרים אפוא לשגרת החיים המוכרת לתושבי המרכז ,  אבל בחשש ובזהירות .  אנחנו שבים לישון לילות שלמים מחוץ לממ"ד ,  אבל האוזניים עדיין כרויות לשמוע את הצבע האדום .  אבל ההישג הגדול ביותר של מבצע עופרת לא ניתן לערעור :  חזרנו להיות חלק ממדינת ישראל ,  הדרום המוכה והחבול סופח שוב למדינת ישראל הריבונית .  החמלה והצער שבהם עטפו אותנו החברה וההנהגה הישראלית ,  התחלפו בסולידריות ובאחריות ובשותפות גורל .
 מילה אחת על הנוהג הישראלי הנפסד ,  לירות ולבכות .  מבצע עופרת יצוקה היה מוצדק מאין כמוהו הוא אפילו התחיל באיחור רב ,  לאחר שנים של ירי קסאמים ומרגמות אל אזרחים שלווים שום מדינה ריבונית לא צריכה להסכים לאיום כזה על תושביה וממשלת ישראל התמהמהה להכיר בכך .  אבל ,  כדרכינו ,  לאחר שנגמרה הלחימה ולאחר שהטרור ,  גם אם לא מוגר ,  נאלץ לנצור את האש ,  הנה נשמעים אצלנו קולות החרטה וייסורי הנפש .
 אפילו בתוכנו ,  כאן בדרום ,  יש אישים מוערכים שתמכו במבצע אבל אחריו הם יכולים לשוב ולהפגין מצפון מתייסר .  הפעלנו אש מוגזמת ,  הם כותבים ,  פגענו בלי צורך באזרחים ,  כאילו הייתה לנו ברירה ועכשיו הם תובעים להסיר את  " המצור "  כאילו ישראל עודנה שולטת ברצועה .
 איננו שואפי קרבות ואת המלחמה אנחנו ,  תושבי עוטף עזה ,  שונאים .  איננו חדורי נקם ואנחנו כואבים את סבל אחינו האזרחים מעבר לגדר .  אבל גם איננו מוכנים לשוב לסיוטים של שמונה השנים שלפני המבצע .  את האחראים לסבל ולהרג האזרחים ימצאו העזתים בחצר ביתם ובמשרדי החמאס שאותו הם עצמם בחרו .  ידינו פשוטה לשלום ואם אתם רוצים בה ,  הרפו ממשגר הטילים .
 
שנה לעופרת יצוקה :  באמת סליחה שניצחנו
שנה אחרי המלחמה בשדרות לא הכל ורוד .  על הממשלה לחזק את החיבור לתושבי הצפון והדרום בפריפריה .  אבל ראש עיריית שדרות דוד בוסקילה מאמין שאת את תחושת הלכידות שנתן מבצע עופרת יצוקה אף אחד ,  גם לא התקשורת ,  לא יוכל לקחת

