ג'ון גרגורי ,  מורה ומחנך בישראל
מאמן אחי נצרת מרוצה מהתקופה האחרונה בקבוצה : " הנחלתי לשחקנים מקצוענות .  נהיינו מועדון מקצועי יותר מאז שהגעתי "
 בעוד כשבועיים צפוי אנדרסון ווסט לחזור לאימונים מלאים אך במכבי אחי נצרת עדיין לא החליטו האם להחזירו לסגל ולהפקיד מחדש את חוזהו בבקרה .  בכל מקרה ,  בקבוצה לא מתכוונים להביא בלם זר נוסף ,  מה שעשוי להטות את הכף לטובת הבלם הניגרי . " יש לנו עוד זמן להחליט ",  סיפר לוואלה !  ספורט מאמן נצרת ,  ג'ון גרגורי . " חשוב לזכור שיש לנו עוד בלמים מוכשרים פרט אליו כמו יקיר שינה שיחזור בקרוב ורמי דואני ".  המאמן הבריטי מלא מחמאות כלפי בלם הרכש מהפועל ת"א וסיפר כי  " הוא בלם מוכשר מאוד שקצת איבד את דרכו ואני רואה בזה משימה להחזיר אותו להיות אחד מהבלמים המובילים בישראל .  הוא אולי רק בן 23 אבל הוא גבר אמיתי ובלם מוכשר מאוד .  גם אם לא יחזור להפועל ת"א אני בטוח שישחק באחת הקבוצות הגדולות בישראל .  אני מקווה שישאר בנצרת כמה שיותר ".  שחקנים בנצרת משבחים רבות את המאמן הבריטי וגם בהנהלה מרוצים מההתקדמות הרבה שעברה הקבוצה תחתיו . " אני נהנה מאוד פה ואוהב את הילדים בקבוצה .  הם תלמידים טובים וצמאים ללמוד ואני צמא ללמד .  לפני הכל אני חושב שהצלחתי להנחיל להם את ערכי המקצוענות והמועדון כולו נהיה הרבה יותר מקצועני מאז שהגעתי .  גם השחקנים כבר דואגים יותר לעצמם מחוץ למגרש ,  שומרים על אורח חיים ספורטיבי והכושר הגופני שלהם השתפר פלאים ".  גרגורי אמנם נתקל במחסום השפה ,  אבל הוא מספר כי  " לכולם יש אנגלית בסיסית ,  ושלומי חנוכה מדבר אנגלית שוטפת ומשמש כמתרגם מצויין ,  כמו גם יניב לוזון ונג'ואן גרייב ששיחק תחתי באנגליה ככה שאנחנו מסתדרים .  בסופו של דבר לכולנו שפה משותפת - שפת הכדורגל ". 

ג'ון גרגורי ,  מורה ומחנך בישראל
מאמן אחי נצרת מרוצה מהתקופה האחרונה בקבוצה : " הנחלתי לשחקנים מקצוענות .  נהיינו מועדון מקצועי יותר מאז שהגעתי "
 
