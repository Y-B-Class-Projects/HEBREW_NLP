משרד המשפטים בארה"ב :  ג'יי פי מורגן ,  UBS ובנקים נוספים מעורבים בהורדת ריביות על השקעות במוסדות
הבנקים היו מעורבים בפרשה בה CDR פייננשל בחרה מראש זוכים במכרזי נגזרים מוניציפאליים
הבנקים ג'יי פי מורגן צ'ייס ,  ליהמן ברדרס ,  ubs השווייצי ובנקים נוספים צוינו על ידי משרד המשפטים האמריקאי כמעורבים בקנונייה שמטרתה היתה לשלם ריביות נמוכות מהשוק למוסדות ממשלתיים  על השקעותיהם ,  כך דיווחה בלומברג.מסמך משפטי כולל את שמותיהם של למעלה מעשרים בנקאים בחברות כמו בנק אוף אמריקה ,  בר סטרנס ,  סוסייטה ג'נרל ,  שתיים מחטיבות הפיננסים של ג'נרל אלקטריק ואפילו סלמון סמית' ברני במעורבות בפרשה ,  לפי המסמכים שהוגשו לבית המשפט במנהטן ב-24 במארס.את המסמכים ,  המכונים  " רשימת קושרי הקשר ",  הגישו עורכי דין עבור עובד לשעבר בחברת cdr פייננשל פרודאקטס  חברת ייעוץ אשר הואשמה בפרשה באוקטובר .  אף אחד מהחברות המצויינות ברשימה לא הואשמה בפעילות לא חוקית.לפי התביעה ,  חברת cdr פייננשל בחרה מראש זוכים במכרזי נגזרים מוניציפאליים ותיאמה מחירים אשר אפשרו לבנקים לשלם ריביות נמוכות מאלה הנהוגות בשוק למוסדות הממשלתיים .  cdr הואשמה בחלקה בפקרשה בחודש אוקטובר ביחד עם שלושה בכירים לשעבר .  החברה ושלושת הבכירים כפרו בהאשמות .  המסמכים מציירים את התמונה הרחבה ביותר עד כה הנוגעת למזימה הנוגעת לשוק האג"ח המוניציפאליות ,  אשר ממשל ארה"ב טען כי הביאה לרווח לחברות וול סטריט על חשבון משלם המסים . " אם הממשל קורא להם קושרי הקשר ,  הממשל מאמין שיש בידיו מספיק הוכחות כדי להראות שהם היו שותפים בקנונייה ",  אמר ריצ'ארד דונובן מחברת עורכי הדין קלי ,  דריי אנד וורן .
 
משרד המשפטים בארה"ב :  ג'יי פי מורגן ,  UBS ובנקים נוספים מעורבים בהורדת ריביות על השקעות במוסדות
הבנקים היו מעורבים בפרשה בה CDR פייננשל בחרה מראש זוכים במכרזי נגזרים מוניציפאליים

