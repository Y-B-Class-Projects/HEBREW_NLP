מנואל פלגריני חוזר לליגה הספרדית
הצ'יליאני מונה למאמן מלאגה מהתחתית וחתם לשלוש שנים .  רובן דה לה רד הודיע על פרישה וישתלב בצוות של ריאל מדריד
מנואל פלגריני חוזר לליגה הספרדית .  המאמן הצ'יליאני ,  שאימן בהצלחה גדולה את ויאריאל ובהצלחה קצת פחות גדולה את ריאל מדריד ,  מונה לאימון מלאגה ,  אחרי שהקבוצה מתחתית ה"לה ליגה "  פיטרה את ז'וסוואלדו פריירה .
 פלגריני פוטר מריאל מדריד בתום העונה הקודמת והוחלף על ידי ז'וזה מוריניו ,  וזאת אחרי שהבלאנקוס סיימו רק במקום השני את הליגה במרחק של שלוש נקודות מברצלונה ,  על אף שרשמו עונת שיא עם 96 נקודות .  ריאל ,  שצירפה בקיץ הקודם את רונאדלו ,  קאקה ,  בנזמה ,  צ'אבי אלונסו ועוד רבים אחרים ,  הודחה בשמינית גמר ליגת האלופות .
 עתה פלגריני סיכם במלאגה עד ל-2013 ,  בתקווה לשחזר את הצלחותיו מוויאריאל ,  עמה הגיע עד לחצי גמר ליגת האלופות ולמקום השני בליגה הספרדית .  מלאגה רשמה העונה רק שני ניצחונות ,  והיא מתחת לקו האדום ,  עם שבע נקודות בלבד ושישה הפסדים בתשעה משחקים .
 שנתיים אחרי שהתמוטט במהלך משחק גביע של ריאל מדריד ,  הודיע אמש  ( חמישי )  רובן דה לה רד על פרישה מכדורגל .  הקשר הספרדי בן ה-25 שהביע בחודשים האחרונים את רצונו לשוב למגרשים בעתיד ,  ויתר על חלום הקאמבק והוא צפוי לקבל תפקיד בצוות המקצועי של הבלאנקוס .
 דה לה רד ,  שגדל בריאל אך פרץ בתקופתו כמושאל בחטאפה ,  עימה פרח בליגה הספרדית והגיע לרבע גמר גביע אופ"א ,  הספיק לרשום שלוש הופעות במדי נבחרת ספרד ,  ואף נכלל בסגל שזכה ביורו 2008 .
" נלחמתי בחירוף נפש כדי לחזור ",  אמר דה לה רד בהודעה נרגשת . " אבל הרופאים ייעצו לי להפסיק .  תמיד חלמתי להיות כדורגלן ,  והצלחתי לעשות זאת בקבוצה הכי גדולה בעולם ,  אבל עכשיו אני נרגש לקראת הפרק החדש בחיים שלי ,  בו אוכל להמשיך לעבוד במקום שאני מחשיב כבית שלי ". 
עדכון ראשון :  4.11 ,  20:30עדכון אחרון :  5.11 ,  10:00

מנואל פלגריני חוזר לליגה הספרדית
הצ'יליאני מונה למאמן מלאגה מהתחתית וחתם לשלוש שנים .  רובן דה לה רד הודיע על פרישה וישתלב בצוות של ריאל מדריד

