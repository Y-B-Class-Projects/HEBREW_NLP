הפועל עכו - בית"ר ירושלים :  ורד גמר את העונה
הקשר יעבור ניתוח ולא ישוב העונה .  ריקן וטיבי יפתחו .  המארחים עדיין מחפשים ניצחון ראשון באצטדיון גרין  ( ש' ,  16:55 ,  ספורט2 ) 
אחרי שסוף סוף הצליחו לנצח ,  ינסו שחקני בית"ר ירושלים להמשיך את התנופה תחת המאמן החדש דוד אמסלם כשייצאו למשחק מול הפועל עכו  ( שבת ,  16:55 ,  ספורט2 )  ,  שכזכור הצליחה לעצור אותם בטדי בסיבוב הקודם ולסחוט תיקו במשחק מצויין . " אתם חייבים לשמור על המשכיות ולהוכיח שהמשחק בשבוע שעבר לא היה מקרי ",  הסביר דוד אמסלם לשחקניו באסיפה שלפני האימון המסכם .
 אמסלם ייאלץ להסתדר ללא צמד המגנים פאולו דה לה האסה ואלירן דנין המוצהבים ,  וגם ללא עידן ורד .  הבוקר נפגש ורד עם רופא הקבוצה ועם יו"ר המועדון איציק קורנפיין ,  החליט לעבור ניתוח בכתפו בהקדם המיידי ,  ולמעשה סיים את העונה . " זה מבאס לסיים את העונה כבר במרץ ",  הודה הקשר . " כואב לי ,  גם גופנית וגם נפשית ,  אבל אין ברירה ,  זה עדיף מאשר לשחק ולהיפצע כל שבועיים .  אני מאמין שאחזור מהניתוח חזק וטוב יותר ,  ובינתיים אחזיק אצבעות לקבוצה מהיציע ". 
עדיין לא הוחלט איפה או מתי יערך הניתוח של ורד ,  אך הוא אמור להתבצע בשבועות הקרובים .  בסביבתו של הקשר מעדיפים לצאת לרופא מומחה באיטליה או גרמניה ,  אך החלטה ,  כאמור ,  טרם התקבלה ,  כאשר גם אופציית בית החולים איכילוב לא ירדה מהפרק .  חלוץ הפועל תל אביב איתי שכטר עבר פציעה זהה לפני כשנה וחצי וטופל במקביל באיכילוב ובבית חולים בגרמניה והחלים מוקדם מהצפוי ובצורה שהפתיעה אפילו את רופאיו ,  ולכן יתכן ו-ורד יבחר בתמהיל דומה .
 במשחק עצמו עמית בן שושן יתפוס את מקומו של ורד בהרכב ,  בעוד אבי ריקן ואיתן טיבי יפתחו באגפים במקום המגנים המוצהבים .  פרט לכך ימשיך אמסלם עם אותו הרכב שהביס את מכבי נתניה בשבוע שעבר ,  כשאריאל הרוש בין הקורות ,  שמעון גרשון ואריק בנאדו במרכז ההגנה ,  קובי מויאל ועידן טל במרכז הקישור ,  ואבירם ברוכיאן ,  ברק יצחקי וטוטו תמוז בחוד .
 הרכב משוער :  אריאל הרוש ,  איתן טיבי ,  אריק בנאדו ,  שמעון גרשון ,  אבי ריקן ,  קובי מויאל ,  עידן טל ,  עמית בן שושן ,  אבירן ברוכיאן ,  טוטו תמוז ,  ברק יצחקי .
 הפועל עכו ערכה היום את האימון המסכם שלה לקראת המשחק מול בית"ר ירושלים מחר .  בעכו מעודדים מהתיקו בשבוע שעבר מול הפועל חיפה ,  אך יחד עם זאת יודעים כי היכולת מהשבוע שעבר לא תספיק מול הצהובים שחורים מבית וגן ,  שנמצאים במגמת עלייה .  כך או כך ,  עכו משוועת כבר לניצחון ראשון באצטדיון גרין בנצרת עילית ,  שמשמש כביתה העונה .  
מאמן הקבוצה ,  ירון הוכנבוים ,  שם דגש מיוחד על ברק יצחקי . " זה יהיה אתגר גדול עבורכם מחר לשמור על יצחקי .  בשבוע שעבר הוא כבר שלושער והביא את בית"ר לאינספור הזדמנויות ומחר תהיה לכם משימה לא קלה לסגור אותו ".  לאחר האימון הוסיף המאמן : " בית"ר תבוא במומנטום טוב למשחק ואנחנו נצטרך לדעת לשחק חכם בכדי לקחת נקודות מחר ".  
הוכנבוים ,  שלראשונה העונה יהיה מסגל ,  מתכנן שני שינויים לקראת המשחק .  ליעד אלמליח יפתח במקום שחר סימנטוב במרכז הקישור לצידו של בן בנימין .  במרכז ההגנה ,  אמור לשוב גבע ברקאי ,  שנעדר מהמשחק הקודם עקב צהובים ,  ולשתף פעולה עם רון בן נחום על חשבונו של איציק כהן שישוב לספסל .  
הרכב משוער :  דודו גורש ,  ליאור ראובן ,  גבע ברקאי ,  רון בן נחום ,  דודי פדלון ,  בן בנימין ,  ליעד אלמליח ,  עמנואל אמנגואה ,  אברהים עבדול ראזאק ,  רועי דיין ,  אבודו אוקצ'ה .
 
הפועל עכו - בית"ר ירושלים :  ורד גמר את העונה
הקשר יעבור ניתוח ולא ישוב העונה .  ריקן וטיבי יפתחו .  המארחים עדיין מחפשים ניצחון ראשון באצטדיון גרין  ( ש' ,  16:55 ,  ספורט2 ) 

