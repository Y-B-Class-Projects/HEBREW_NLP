 " וול סטריט ג'ורנל ":  מו"ל  " ניו יורק טיימס "  הוא בעל מראה נשי
תמונתו של ארתור סולצברגר פורסמה כחלק מכתבה על גברים בעלי תווי פנים נשיים במוסף סופ"ש של ה"ג'ורנל "
 היריבות בין רופרט מרדוק ,  יו"ר ניוז קורפ ובעליו של העיתון  " וול סטריט ג'ורנל ",  וארתור סולצברגר ,  מו"ל  " ניו יורק טיימס ",  הגיעה בסוף השבוע אל דפי ה"ג'ורנל ".  אתר האינטרנט של המגזין  " ואניטי פייר "  דיווח כי בכתבת השער של מוסף סוף השבוע של ה"ג'ורנל ",  אשר הוקדשה לגברים בעלי מראה עדין ונשי ,  הוצגה תמונתו של סולצברגר כדוגמה לגבר בעל מראה כזה.מרדוק אוהב להשתלח ב"ניו יורק טיימס "  ובסולצברגר עצמו .  ומדור  " פייג' סיקס "  של  " ניו יורק פוסט "  שבבעלותו לעג לא אחת לסולצברגר .  בתחילת החודש הודיע מרדוק ,  שרכש ב-2007 את  " וול סטריט ג'ורנל ",  על כוונתו להשיק בחודש הבא מהדורה מיוחדת של  " ג'ורנל "  בניו יורק .  בנאום שנשא מרדוק בכנס של מועצת הנדל"ן של ניו יורק ,  הוא התייחס ל"ניו יורק טיימס ",  אף כי לא אמר במפורש את שם העיתון הוותיק ,  שכבר שנים רבות נחשב למוביל בניו יורק . " אנחנו מאמינים שבמרדף שלו אחר פרסי עיתונות ותדמית ארצית ,  עיתון יומי ניו יורקי מסוים הפסיק לסקר את העיר הזו כפי שנהג לעשות פעם ",  אמר מרדוק ." הם שגו כשהתעלמו מהעיר המרתקת ביותר בעולם - והשאירו את האינטרסים והבעיות של אנשים כמוכם מאחוריהם ",  אמר מרדוק . " אני מבטיח לכם :  וול סטריט ג'ורנל לא יעשה את אותן הטעויות ".  

" וול סטריט ג'ורנל ":  מו"ל  " ניו יורק טיימס "  הוא בעל מראה נשי
תמונתו של ארתור סולצברגר פורסמה כחלק מכתבה על גברים בעלי תווי פנים נשיים במוסף סופ"ש של ה"ג'ורנל "
 
