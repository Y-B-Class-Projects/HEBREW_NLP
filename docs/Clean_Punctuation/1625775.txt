 " שליט יישאר בשבי עד שישראל תיכנע "
 ועדות ההתנגדות העממית ,  אחד משלושת הארגונים המחזיקים בחייל החטוף גלעד שליט ,  פרסמו הודעה לרגל יום השנה למבצע עופרת יצוקה והבהירו כי  " נמשיך להיות הסיוט של ישראל "
 ועדות ההתנגדות העממית ,  אחד משלושת הארגונים המחזיקים בחייל החטוף גלעד שליט ,  הודיע היום  ( ראשון )  כי החייל החטוף גלעד שליט יישאר בשבי בעזה  " עד שישראל תיכנע לדרישות שוביו ,  ותפסיק לנקוט בסחבת ".  בהודעה שפרסם הארגון לציון שנה למבצע  " עופרת יצוקה "  נמסר עוד כי פלגי ההתנגדות בעזה ובגדה ימשיכו להיות  " הסיוט שהורס את חלומה של ישראל לייהד את ירושלים ולשדוד את אדמותינו ". 
בתוך כך ,  דיווחו הבוקר מקורות פלסטינים ומצרים לעיתון סעודי כי ראש הזרוע הצבאית של חמאס ,  אחמד ג'עברי ,  נמצא בקהיר ,  שם הוא ממתין עד לסיום ההתייעצויות של משלחת חמאס מרצועת עזה עם הנהגת הארגון בדמשק בכל הנוגע לתשובת ישראל למתווה עסקת שליט .  על פי המקורות ,  אם הנהגת הארגון תקבל את ההצעה הישראלית ,  יורה ג'עברי לזרוע הצבאית של חמאס להיערך לביצוע העסקה . " התשובה צפויה להינתן תוך ימים ",  אמרו .
 גם ראש הממשלה בנימין נתניהו התייחס הבוקר למאמצים לשחרור שליט .  בישיבת שרי מפלגתו לפני ישיבת הממשלה השבועית ,  אמר נתניהו : " בשלב זה אין עסקה ולא ברור אם בכלל תהיה עסקה .  אם זה יגיע להצבעה מעשית ,  אביא זאת לממשלה ,  אך אנחנו עדיין לא שם ,  ואינני יודע אם נהיה שם ". 
נתניהו גם הודיע ,  כי ייפגש השבוע עם נשיא מצרים חוסני מובארק .  לדבריו , " ביום שלישי אפגש עם נשיא מצרים לבקשתי .  יש לנו עניין לקדם את תהליך השלום בכל מיני דרכים .  היה כאן שר המודיעין המצרי עומאר סולימאן .  אמשיך בדיאלוג החשוב הזה ".  נתניהו אמר כי הוא ביקש גם משר התמ"ת בנימין בן אליעזר להצטרף אליו לנסיעה .

" שליט יישאר בשבי עד שישראל תיכנע "
 ועדות ההתנגדות העממית ,  אחד משלושת הארגונים המחזיקים בחייל החטוף גלעד שליט ,  פרסמו הודעה לרגל יום השנה למבצע עופרת יצוקה והבהירו כי  " נמשיך להיות הסיוט של ישראל "
 
