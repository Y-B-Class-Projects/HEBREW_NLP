אלפא רומאו תיוצר בארה"ב ? 
קונצרן פיאט יעביר קווי ייצור מאיטליה לצפון אמריקה .  עשוי לייבא משם את המכוניות לשוק האירופי בשל עלויות ייצור נמוכות
האם מותג אלפא רומאו הולך לאבד את נשמתו האיטלקית ?  השבוע נודע כי קונצרן פיאט בהובלת סרג'יו מרצ'יונה מתכנן לבצע קיצוץ של כ-5,000 משרות בארבע השנים הקרובות ,  כצעד נוסף בתהליך ההתייעלות הכולל בין השאר את קונצרן קרייזלר האמריקני הנמצא בחסותו .  אולם ,  כעת מתברר כי יתכן ומשרות אלה לא תקוצצנה לחלוטין ,  אלא פשוט תעבורנה מאיטליה לצפון אמריקה שם זול יותר לייצר מכוניות .
 על פי פרסום של 'אוטומוטיב ניוז' ,  מתכנן הקונצרן האיטלקי להעביר חלק מפסי הייצור של מותגי פיאט ואלפא רומאו לארה"ב ,  קנדה ומקסיקו ומשם לייבאם לאירופה .  כוח העבודה הזול יותר ביבשת הרחוקה וערכו הנמוך של הדולר ,  הופכים את התהליך המורכב והמסורבל מעט למשתלם יותר כלכלית .  
לפני מספר ימים הודיע קונצרן קרייזלר כי יפתח וייצר את הגרסה החשמלית לפיאט 500 ,  אולם נראה כי לא רק היא תקבל גרין קארד .  בשנים הקרובות מתכנן התאגיד המשותף לייצר כ-270 אלף מכוניות לשלושת המותגים האירופים  ( כולל לנצ'יה בחילופי מיתוג עם קרייזלר )  ,  כשאלפא רומאו תזכה גם לגרסת סדאן מקומית לג'ולייטה כמחליפת ה-156 .
 עובדי אלפא רומאו אינם שקטים בשנים האחרונות ,  וכבר נרשמה מחאה גדולה לאחר שפיאט הודיעה כי תעתיק קווי ייצור ממילאנו לטורינו הרחוקה במעט .  מעניין מה יקרה כעת כאשר קווי הייצור יעברו למישיגן או למקסיקו סיטי וכיצד יקבלו מושבעי המותג אם בכלל ,  אלפא שמיוצרת מעבר לים .
 
אלפא רומאו תיוצר בארה"ב ? 
קונצרן פיאט יעביר קווי ייצור מאיטליה לצפון אמריקה .  עשוי לייבא משם את המכוניות לשוק האירופי בשל עלויות ייצור נמוכות

