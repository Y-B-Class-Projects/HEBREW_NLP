מיאמי :  פאר מסתכלת לקלייסטרס בגובה העיניים
הביסה את אלה קודריאבצבה 0:6 ,  1:6 ותפגוש בסיבוב ה-3 את הבלגית .  דג'וקוביץ' הודח לאחר שהופתע על ידי אוליבר רוקוס
הגשם במיאמי גרם לעיכוב משחקה של שחר פאר ,  אבל לא עיכב אותה מלהביס את הרוסיה אלה קודריאבצבה בתוצאה 1:6 ,  0:6 .  המשחק הבא של פאר  ( 20 בעולם )  יהיה הרבה יותר קשה ,  שכן היא תפגוש את קים קלייסטרס הבלגית המדורגת 14 בטורניר .  
קלייסטרס ,  שהביסה את פטרה קביטובה הצ'כית בתוצאה 1:6 ,  1:6 ,  זכתה במיאמי בשנת 2005 ,  ופגשה את הישראלית רק פעם אחת בעבר ,  כשניצחה אותה בטורניר סידני 2007 בשתי מערכות .  המנצחת בין קלייסטרס לפאר תפגוש בהמשך את המנצחת במפגש בין האלופה משנה שעברה ויקטוריה אזרנקה ללוסי ספארובה .
 במשחק המרכזי שנערך הלילה אצל הנשים ניצחה ז'סטין הנין המתקאמבקת 3:6 ,  2:6 את אלנה דמנטייבה .  הבלגית ,  שדורגה בעבר במקום הראשון בעולם ,  עומדת עכשיו על מאזן של 13 ניצחונות ושלושה הפסדים מאז חזרה לסבב .  במשחק הבא תפגוש הנין את דומיניקה צ'יבולקובה הסלובקית ,  שגברה 0:6 ,  2:6 על סופיה ארוידסון השבדית .  
בקרב הגברים התחוללה לפנות בוקר  ( שבת )  הפתעה גדולה כשהמדורג שני בטורניר ,  נובאק דג'וקוביץ' ,  שזכה בטורניר ב-2007 ,  נשלח הביתה במשחק הפתיחה שלו בטורניר .  הסרבי הפסדי לבלגי אוליבר רוקוס ,  שרשם את ניצחונו הגדול ביותר בשמונה השנים האחרונות .  הבלגי ניצח 2:6 ,  7:6 ,  4:6 את דג'וקוביץ' ,  שאמר לאחר שהפסיד : " הייתה לו מוטיבציה לנצח מישהו שמדורג מעליו ,  לא היה לו מה להפסיד ".  דג'וקוביץ' בא מאוד לא מרוכז וביצע 62 טעויות לא מחויבות ,  ורוקוס ניצל זאת עד תום . " לא ציפיתי לנצח ",  אמר רוקוס , " הוא הרי זכה במאסטרס ,  בגראנד סלאם ועשה דברים שלא עשיתי בקריירה שלי ". 

מיאמי :  פאר מסתכלת לקלייסטרס בגובה העיניים
הביסה את אלה קודריאבצבה 0:6 ,  1:6 ותפגוש בסיבוב ה-3 את הבלגית .  דג'וקוביץ' הודח לאחר שהופתע על ידי אוליבר רוקוס

