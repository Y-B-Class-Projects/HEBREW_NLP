דנקנר יחפש גז ונפט מול חופי חדרה
לאחר שהפסידו לליבוביץ' ובן-זקן באשדוד :  נוחי דנקנר וצחי סולטן זכו בהיתר לחיפוש גז ונפט מול חדרה .  ההכרזה על התוצאות הסופיות של חלוקת הזיכיונות - היום
חברת מודיעין אנרגיה ,  שבשליטת נוחי דנקנר וצחי סולטן ,  זכתה בהיתר הקידוח  " ים חדרה "  שמול חופי חדרה .  אתמול הפסידה החברה במרוץ אחר רישיון הקידוח המבוקש ביותר , " מד אשדוד ",  שמול חופיה הדרומיים של המדינה ,  שבו זכתה  " ים חדרה "  הוא שטח חיפושים חדש שממוקם ,  לפי ההערכות ,  בין שטח הרישיונות של חברת אדירה לבין שטח ההיתר  " בנימין "  של חברת פטרומד .  ההחלטה הרשמית של מועצת הנפט בנוגע לחלוקת הזיכיונות הבאים של שטחי חיפוש הנפט והגז ושל רישיונות הקידוח תפורסם היום - לאחר שנדחתה מאתמול מסיבות טכניות .  
כפי שנחשף אתמול באתר TheMarker ,  זכתה קבוצת ACC במפתיע ברישיון  " מד אשדוד ".  החברה נמצאת בשליטת איש העסקים החרדי חיים ליבוביץ' ,  ואליו הצטרפו לפני כשבועיים אנשי העסקים מאשדוד אברהם נניקשווילי וג'קי בן-זקן .  השניים ,  מבעלי החברה הציבורית מנופים פיננסיים ,  הודיעו כי נכנסו אל הקבוצה כמשקיעים פרטיים - מה שלא מנע ממניית מנופים לזנק אתמול ב-11% .  מקבוצת ACC נמסר כי לא קיבלו כל הודעה רשמית בעניין .  
ליבוביץ' הוא בעלי חברת הביוטכנולוגיה בריינסטורם הנסחרת בוול סטריט .  ACC שבשליטתו פועלת בשותפות עם חברת קידוחים אמריקאית בחיפושי נפט וגז בחוף השנהב .
 רישיון  " מד אשדוד "  הוחזק עד לפני שנתיים בידי חברות קבוצת מימון :  ישראמקו ,  חנ"ל ונפט  ( 35.8% )  ,  שותפות גרנית-סונול  ( 38% )  ,  דלק קידוחים  ( 22% )  ופטרוכימיים  ( 3.8% )  .  ב-2000-2003 ביצעו השותפות בשטח הרישיון שני קידוחים  ( ניר 1 ו-2 )  שהסתיימו בכישלון ,  ונערכו לביצוע קידוח שלישי - במים העמוקים שמול חוף פלמחים  ( קידוח  " ים 3 ")  .  
קידוח  " ים 3 "  אמור היה להתבצע כבר ב-2004-2005 בהשקעה שהוערכה אז ב-40 מיליון דולר .  ואולם קשיים שונים גרמו לדחייתו עד שבאוקטובר 2007 הודיע משרד התשתיות על שלילת הרישיון .  השטח הועמד שוב לבקשות רישיונות מצד שחקנים אחרים בשוק .  על שטח זה מתמודדות ,  לצד ישראמקו ,  לפחות ארבע קבוצות .  
בקבוצה מעריכים כי בקידוח  " ים 3 "  קיים פוטנציאל לתגלית נפט מסחרית למרות עומקו הרב יחסית  ( 5,900 מטר )  .  עלות הקידוח מוערכת ב-80-100 מיליון דולר .  
בעקבות הפרסום על זכיית ACC ,  מיהרו המפסידים לרמוז על קשרים פוליטיים לכאורה של ליבוביץ' עם בנימין נתניהו ועם אביגדור ליברמן .  מקורבים לליבוביץ' טענו כי זה שנים אין לו קשרים פוליטיים בישראל .  
על-פי הערכות ,  יבקשו המפסידות במרוץ על הרישיון לערער על החלטת המועצה .  אתמול פורסם כי ישראמקו כבר רמזה כי תעתור לבג"ץ נגד ההחלטה .  
מועצת הנפט ,  בראשות ד"ר יעקב מימרן ,  דנה בימים האחרונים בעשרות בקשות לניוד זכויות ברישיונות ובהיתרים קיימים ,  לצד בקשות חדשות .
 
דנקנר יחפש גז ונפט מול חופי חדרה
לאחר שהפסידו לליבוביץ' ובן-זקן באשדוד :  נוחי דנקנר וצחי סולטן זכו בהיתר לחיפוש גז ונפט מול חדרה .  ההכרזה על התוצאות הסופיות של חלוקת הזיכיונות - היום

