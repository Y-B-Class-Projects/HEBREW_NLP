56% מהחרדים מתחת לקו העוני
ההכנסה החודשית הממוצעת במשק בית חילוני היא 12 אלף שקל ,  ובחרדי - 6,100 שקל בלבד ,  לפי נתוני משרד התמ"ת
 >  >  56% מהחרדים בישראל נמצאים מתחת לקו העוני ,  והחרדים מהווים 20% משיעור כלל העניים בישראל - כך עולה מנתוני מינהל מחקר וכלכלה במשרד התמ"ת על מאפייני התעסוקה במגזר החרדי .  הנתונים החדשים יוצגו על ידי נציגי התמ"ת מחרתיים  ( יום שלישי )  בישיבה של ועדת התעסוקה והרווחה .  מהנתונים עולה כי ההכנסה החודשית הממוצעת במשק בית חילוני היא 12 אלף שקל ברוטו ,  ובמשק בית חרדי 6,100 שקל בלבד .  ממוצע השכר החודשי לגברים חילונים הוא 8,950 שקל ברוטו ,  לעומת 6,100 שקל לגברים חרדים .  ממוצע השכר החודשי לנשים חילוניות הוא 5,700 שקל ברוטו ,  לעומת 3,700 שקל לנשים חרדיות .  בנוסף ,  71.7% מהחילונים עובדים לפחות 35 שעות בשבוע .  לעומתם ,  רק 52.5% מהחרדים משקיעים מספר כזה של שעות בעבודה .  במגזר העסקי בישראל מועסקים 48 אלף עובדים חרדים ,  המהווים 2.3% בלבד מכוח העבודה במגזר .  שיעור גבוה מהנשים החרדיות  ( 66.6% )  ומהגברים החרדים  ( 45.1% )  עובדים במינהל ציבורי ,  בחינוך ,  בבריאות ובשירותים קהילתיים ,  בהשוואה לנשים חילוניות  ( 42% )  ולגברים חילונים  ( 20% )  .  ממוצע שנות הלימוד של החרדים עולה על זה של החילונים :  14.2 שנים לחרדים  ( בעיקר לימודי תורה ,  שאינם ישימים בשוק העבודה )  ,  בהשוואה ל-13.3 שנים לחילונים .  לעומת זאת ,  בעוד 46% מהחילונים יודעים אנגלית היטב ,  רק 26.4% מהחרדים נחשבים כאלה .  71% מהנשים החילוניות ו-76% מהגברים החילונים משתמשים במחשב .  אצל החרדים :  39% מהנשים ו-38% מהגברים .  האוכלוסייה החרדית מהווה כ-10% מהאוכלוסייה בישראל ,  מתוכה 36.6% הם בגילי עבודה  ( 20-64 )  .  תחזיות צופות כי ב-2025 יהיה שיעור החרדים באוכלוסייה 15.5% .  בישיבה תשתתף הרבנית עדינה בר שלום ,  בתו של הרב עובדיה יוסף ,  ראש מועצת חכמי ש"ס ומי שהקימה את המכללה האקדמית החרדית הראשונה בישראל .  ישתתפו בישיבה גם נציגי אכ"א בצה"ל ,  שיספרו על מגמת השתלבות החרדים בצבא לצורכי תעסוקה בעתיד ;  נציגי התאחדות התעשיינים ,  שיציגו נתוני העסקת חרדים ;  ונציגי ארגון קמ"ח  ( קידום מקצועי חרדי )  .
 
56% מהחרדים מתחת לקו העוני
ההכנסה החודשית הממוצעת במשק בית חילוני היא 12 אלף שקל ,  ובחרדי - 6,100 שקל בלבד ,  לפי נתוני משרד התמ"ת

