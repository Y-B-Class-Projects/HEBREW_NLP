גרשון : " לבני השרון יש פה ושם נשק שיכול להציק "
 מאמן מכבי תל אביב הביט קדימה לגמר הגביע ביום חמישי אחרי הטיול מול נתניה .  אלפסי : " לרדוף אחרי מכבי זה קצת קשה "
 צילום ועריכת וידאו :  יותם רונן
ערב חצאי גמר גביע המדינה זימן לנו הערב  ( חמישי )  גמר מבטיח בין מכבי תל אביב לבני השרון ,  אחרי שהאלופה הסתדרה בקלות עם ברק נתניה וניצחה 65:81 בזכות מחצית שנייה דומיננטית ,  אחרי שדן שמיר שמר על מאזנו המושלם במשחקי הגביע כמאמן ראשי כשבני השרון ניצחה 61:69 את עירוני אשקלון בחצי הגמר הראשון .  כעת מחכים הצהובים ליום חמישי במטרה להסתער מחדש על הגביע שחמק מהם בשלוש השנים האחרונות ,  בעוד שבנתניה קיבלו שיעור על הפער האמיתי ביניהם לבין מכבי תל אביב ,  למרות הניצחון המפתיע שהשיגו בליגה .
 מאמן מכבי תל אביב ,  פיני גרשון ,  שלף בסיום המשחק שני כרטיסים מהכיס ,  זרק אותם לכיוון אריק אלפסי ואמר לו : " קח שני כרטיסים לגמר ".  גרשון חייך ,  ואז התייחס למשחק עצמו : " היה 54:98 לטובתנו במדד .  כשרות'בארט הוא השחקן עם המדד הגבוה בנתניה .  החזקנו שלושה שחקנים זרים שביחד קולעים בממוצע 75 נקודות ,  על משהו כמו 25 נקודות כשהיה על מה לשחק .  עשינו עבודה טובה בהגנה ,  ואם היינו משחקים בינוני בהתקפה זה היה נגמר יותר ". 
על התפרקות יריבתו במחצית השניה ,  אמר גרשון : " זה טיבו של משחק גביע ,  לא תמיד מה שאתה מתכנן קורה .  אנחנו עם הפנים לגמר .  בני השרון היא קבוצה טובה ומסוכנת ,  לא פחות מנתניה .  אנחנו נבוא חדורי רוח קרב למשחק ,  יהיה משחק מעניין ביום חמישי ואני מקווה שגם הקהל שלנו יגיע לעודד אותנו ולדחוף כמו במשחקי היורוליג ".  כשנשאל על ההכנות שייאלץ לעשות לקראת המשחק ,  אמר המאמן : " אני מנסה שהחבר'ה לא ירדמו .  יש לבני השרון פה ושם נשק שיכול להציק .  קל לבוא אנדרדוג למשחק ,  גם נתניה באו אנדרדוג והרגישו עד המחצית שהם אולי בעסק .  אנחנו צריכים לבוא מרוכזים למשחק מול בני השרון כדי שזה לא יקרה ,  לא לחלק מתנות ולקחת את הזריקות שאנחנו צריכים לקחת .  אנחנו יכולים לשחק יותר טוב ,  אין לי ספק בכך .  שהקהל שיבוא בגמר ,  יצדיק את היכולת שלנו ". 
דורון פרקינס ,  שהניע מצויין את ההתקפה בצהוב ,  אמר לאחר ההעפלה לגמר : " היה כיף .  היה משחק קשה ,  ושיחקנו משחק טוב במחצית השנייה ".  על המשחק הבא ,  בסיומו יכולה קבוצתו לזכות גביע ,  אמר פרקינס : " זה הולך להיות מאצ' אפ טוב בגמר .  אנחנו יודעים שהם יכולים לשחק טוב .  אני לא יודע אם אנחנו הפייבוריטים ,  יש לנו יתרון ביתיות אבל זה הכל ". 
רביב לימונד ,  שגם הוא קיבל הערב דקות משמעותיות ,  אמר בסיום : " אני חושב שהמשחק לא היה כל כך יפה לצפייה אבל המטרה הייתה לנצח אותו ולהגיע לגמר .  שיחקנו חזק בהגנה ,  בחצי הראשון נתנו להם לשלוט בריבאונד אז הם היו במשחק .  במחצית השנייה העלינו את הרמה והצלחנו לנצח את המשחק ". 
מאמן ברק נתניה ,  אריק אלפסי היה מאוכזב מאוד בסיום : " דיברנו על ההגנה שלהם לפני המשחק .  הם מנסים לגרום לקבוצות לקצר את השעון .  זרקנו 72 זריקות ,  לקחנו 24 ריבאונדים בהתקפה ,  אבל הפסדנו את המשחק בחצי הראשון ,  כי היינו יותר טובים אבל לא הצלחנו לתרגם את זה ליתרון בנקודות .  במחצית השנייה לא שמרנו מספיק טוב ונתנו להם ארבעה חמישה סלים קלים והם התחילו להוביל .  לרדוף אחרי מכבי בבית שלהם זה קצת קשה ". 
כשנשאל האם ינסה לחזק את הקבוצה בהמשך העונה ,  אמר אלפסי : " אני לא רוצה לדבר על שינויים בסגל אחרי משחק של חצי גמר גביע .  השחקנים האלה הובילו אותנו לפה ,  ועצרנו את מכבי על 34 נקודות במחצית .  השחקנים האלה ימשיכו להוביל אותנו קדימה .  אני לא חושב על שינויים עכשיו ,  זה מוקדם מדי .  אנחנו חושבים על הליגה ,  עשינו מסע נפלא בגביע .  הדחנו את ירושלים וגלבוע/גליל שהיו פייבוריטיות .  הגענו לחצי גמר באמונה שאפשר לעשות את זה אבל זה לא היה מספיק היום .
 על המשך העונה ,  אמר מאמן נתניה : " השחקנים שלנו עם רגליים על הקרקע וחושבים קדימה .  אני לא חושב על שום התדרדרות ,  אנחנו לא מגיעים לאף משחק בצורה פייבוריטית .  כל משחק בליגה הזאת קשה .  אנחנו חושבים על עפולה ,  ורוצים להגיע לפה עוד הפעם  ( פיינל פור  א.ש )  ".  רכז ברק נתניה ,  שמוליק ברנר אמר בקול חנוק עם דמעות בעיניים : " זה משחק לא טוב שלי ,  אני באמת מאוכזב .  חשבתי שאנחנו יכולים לנצח ,  אני מרגיש אחראי ,  חבל על הקהל המדהים שהגיע היום ,  ואני אחזיר להם ". 

גרשון : " לבני השרון יש פה ושם נשק שיכול להציק "
 מאמן מכבי תל אביב הביט קדימה לגמר הגביע ביום חמישי אחרי הטיול מול נתניה .  אלפסי : " לרדוף אחרי מכבי זה קצת קשה "
 
