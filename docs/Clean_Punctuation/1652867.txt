התחנה המרכזית :  האוטובוס עצר בחצר הבית
נהגת אוטובוס שסובלת ככל הנראה מבעיה רפואית ,  איבדה את השליטה על הרכב ונכנסה עמו לתוך חצר של בית מגורים בפתח תקווה .  למרבה המזל ,  לא היו נפגעים
אוטובוס זעיר סטה הבוקר  ( ראשון )  מנתיבו ונכנס לתוך חצר בית בעיר פתח תקווה .  נהגת האוטובוס לקתה בהלם ונבדק החשד כי הנהגת סובלת מבעיה רפואית שגרמה לתאונה .  
שוטרי סיור של משטרת פתח תקווה שהגיעו למקום התאונה ,  מצאו אוטובוס של חברת קווים אשר פרץ גדר בית ברחוב רמ"א 2 בעיר .  מחקירה ראשונית במקום עולה כי נהגת האוטובוס איבדה כאמור את השליטה על האוטובוס בזמן הנהיגה כתוצאה מהבעיה הרפואית ובשל כך סטתה מנתיבה לתוך חצר הבית .  
האוטובוס הזעיר היה ריק מנוסעים ובשל כך לא היו נפגעים במקום .  נהגת האוטובוס ,  אשר סבלה מהלם קל לאחר התאונה ,  לא נזקקה לטיפול רפואי והמשך הטיפול הועבר לשלוחת בוחני נהיגה ממרחב השרון .
 גל אילן מחברת  " קווים "  מסר בתגובה כי  " הרכב ,  שהיה בתחילת קו סדיר וריק מנוסעים ,  התנגש בחומת הבניין ,  לא היו נפגעים ונזק קל נגרם לרכוש .  לפי רישומי החברה ,  נהגת האוטובוס הינה עובדת כשירה ובריאה ,  בעלת ותק של חמש שנות עבודה ותיק אישי ללא רבב .  מנכ"ל 'קווים' שהיה בין הראשונים להגיע לזירת האירוע מינה קצין בטיחות לבדיקת התאונה ". 

התחנה המרכזית :  האוטובוס עצר בחצר הבית
נהגת אוטובוס שסובלת ככל הנראה מבעיה רפואית ,  איבדה את השליטה על הרכב ונכנסה עמו לתוך חצר של בית מגורים בפתח תקווה .  למרבה המזל ,  לא היו נפגעים

