רעידת אדמה הורגשה בצפון - אין נפגעים
תושבים רבים באזור שבין צפת לבית שאן דיווחו כי הרגישו רעש אדמה .  המכון הססמולוגי אישר כי אכן אירעה רעידה בעוצמה של 4 בסולם ריכטר .  כתוצאה מהרעידה נגרם נזק לבניין בבית שאן
רעידת אדמה הורגשה לפני זמן קצר  ( שבת )  באזור שבין צפת לבית שאן .  במשטרה התקבלו דיווחים רבים על הרעד מתושבי האזור .  ד"ר רמי הופשטטר ,  מנהל אגף סיסמולוגיה במכון הגיאופיסי ,  אישר כי בשעה 18:31 התרחשה רעידת אדמה בעוצמה 4.0 בסולם ריכטר באיזור בקעת הירדן .  
כתוצאה מרעידת האדמה נגרם נזק לבניין ברחוב אלי כהן בבית שאן .  דובר העירייה עזרא פרי אמר כי  " זה בניין של עמידר והיה בו בעבר סדק .  השכנים טוענים שהסדק התרחב וגורם סכנה למבנה .  המשפחות אמורות להתפנות ,  אבל אנחנו רוצים לבדוק היטב את הנזק לפני שהם יתפנו .  ראש העיר ,  מהנדס העיר ,  מפקד המשטרה ונציג של פיקוד העורף בדרכם לכאן .  הם יעשו בדיקה ויחליטו אם לפנות אותם "   .
 ערן בוחבוט בן 32 ,  המתגורר בשכונת אלי כהן סיפר לוואלה !  חדשות : " נולדתי בבית שאן ומעולם לא הרגשתי דבר כזה .  הייתי בדיוק על המחשב ואז הרגשנו שכל הבית רעד ,  הרגליים שלי רעדו מעצמם .  מיד יצאתי מהבית יחד עם בני משפחתי .  ראיתי את השכנים רצים במדרגות מבוהלים והתכנסו כולנו במגרש שמול הבניין .  זה היה מפחיד .  הייתה היסטריה וצעקות בחדר המדרגות .  אני לא יודע איך אצליח לישון הלילה .  אני מאד מפחד ". 
לפני מספר חודשים התריע מבקר המדינה ,  מיכה לינדנשטראוס ,  כי אם תתרחש בישראל רעידת אדמה בסדר גודל שאירע בהאיטי או בצ'ילה ,  המדינה לא תוכל להתמודד עימה .  לדבריו ,  במדינת ישראל נעשה מעט מאד בכל הנוגע להיערכות לרעידות אדמה ואסונות טבע .  
לינדנשטראוס ציין בדיון מיוחד שקיימה הוועדה לביקורת המדינה כי כבר לפני שש שנים התריע קודמו בתפקיד על חוסר המוכנות ועל כך שלא משפרים את ההיערכות בעקבות הליקויים שהוצגו ,  אולם מאז הדו"ח הקודם בנושא ,  לא השתפר המצב והדברים שנכתבו אז נכונים גם עתה .
 עדכון ראשון :  19:18

רעידת אדמה הורגשה בצפון - אין נפגעים
תושבים רבים באזור שבין צפת לבית שאן דיווחו כי הרגישו רעש אדמה .  המכון הססמולוגי אישר כי אכן אירעה רעידה בעוצמה של 4 בסולם ריכטר .  כתוצאה מהרעידה נגרם נזק לבניין בבית שאן

