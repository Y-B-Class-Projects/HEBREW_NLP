 " ישראל אינה מדינת לאום אלא מדינה מלאימה "
 כך אמר ח"כ אחמד טיבי לאחר שהכנסת דחתה ברוב גדול את הצעת החוק שלו להקצות באופן שיוויוני קרקע לכלל האזרחים - יהודים וערבים .  ח"כ טיבי : " ישראל נרתעת מעקרון השיוויון האזרחי "
 הכנסת דחתה היום  ( רביעי )  ברוב של 59 קולות נגד 14 הצעת חוק של ח"כ אחמד טיבי  ( רע"מ-תע"ל )  להקצאה שוויונית של קרקע לכלל האזרחים ,  יהודים וערבים כאחד .  
בתגובה אמר ח"כ טיבי כי הכנסת תמיד התנגדה לעקרון השוויון , " דבר המנוגד להגדרה דמוקרטית ".  במהלך הדיון הגיב טיבי לדברי שר השיכון אריאל אטיאס לפיהם קיים שוויון בשיכון וקרקע ,  ענה ואמר כי  " ישראל היא לא מדינת לאום אלא מדינה מלאימה ".  
ח"כ יעקב  ( כצל'ה )  כ"ץ  ( האיחוד הלאומי )  אמר לטיבי : " אם לא טוב לך ,  סע לירדן ".  והאחרון ענה : " אני לא תובע לגרש שום אזרח ,  אבל אם כבר מישהו רוצה לגרש מישהו ,  מי שהגיע אחרון עוזב ראשון .  הבנת את זה ?  אני לפחות לא גנבתי אדמה ,  לא הפקעתי בית ולא הרגתי אנשים .  הבאתי חיים לאנשים בניגוד אליך שאתה חי על דיכוי של עם אחר .  זה ההבדל בינינו .  יש אנשים שהערך דמוקרטי מפריע להם .  יש כאלה שאומרים זאת בריש גלי ". 
טיבי התייחס גם להצעת החוק של ח"כ דוד רותם  ( ישראל ביתנו )  לפיה חברי הכנסת יצטרכו להצהיר אמונים למדינת ישראל כמדינה יהודית ,  ציונית ודמוקרטית . " אתה שומע את מה שאתה אומר ?  ",  הוא פנה לרותם , " הרי אנחנו קורבן של הציונות ,  אתה רוצה שנשבע אמונים לתנועה שנישלה אותנו מאדמתנו .  למה להסתפק בחוקים ?  צריך לכתוב על כל המוצרים  " לא יוכל להשתמש במוצר הזה מי שלא מכיר במדינת ישראל כמדינה ציונית ".  מעולם לא הייתה כנסת כל כך בלתי סובלנית .  יש כאן תהליך של לאומיות קיצונית ".  
שלשום ועדת השרים לענייני חקיקה דחתה ברוב קולות את הצעת החוק להקצאת הקרקעות השיוויונית .  השרים דן מרידור ויצחק הרצוג נמנעו בהצבעה .  ח"כ טיבי מסר בתגובה כי ממשלת ישראל  " הוכיחה שוב כי היא נרתעת מעקרון השיוויון האזרחי ".  לדבריו  " הממשלה שאישרה את חוק הסלקציה של הח"כים דוד רותם וישראל חסון ,  מתנכרת לזכויות הערבים ,  הורסת להם בתים ולא מאפשרת בניית ישוב ערבי חדש מאז 48' .  הממשלה נכשלה באתגר שהצבתי בפניה ".  

" ישראל אינה מדינת לאום אלא מדינה מלאימה "
 כך אמר ח"כ אחמד טיבי לאחר שהכנסת דחתה ברוב גדול את הצעת החוק שלו להקצות באופן שיוויוני קרקע לכלל האזרחים - יהודים וערבים .  ח"כ טיבי : " ישראל נרתעת מעקרון השיוויון האזרחי "
 
