הקרע אינו ניתן לאיחוי
כבר זמן רב קיים חשש עמוק כי הח"כים הערבים משתפים פעולה עם הגרועים שבעוכרי ישראל .  החשש הזה מתחזק מאירוע לאירוע .  הפגנתם המאוחדת של הח"כים סמוך לעזה ,  תוך מתן הזדמנות לאיסמעיל הנייה לנאום בפניהם באמצעות הטלפון הנייד של טאלב א ? סאנע ,  היא רק רובד נוסף של עזות המצח המאפיינת אותם .
 אין בתפישת החמאס מרכיב אחד המשרת את האינטרס של ערביי ישראל והווייתם .  אין בטייבה ובאום אל ? פחם קולות המבקשים להחזיר את הצעירה הערבייה למשטר המרות הישן של המשפחה והשבט .  דווקא העדים לעירוב המתקיים בתרבות הבידור בין יהודים לבין ערבים בישראל ,  חרף כל המתיחויות הלאומיות ,  יודע כי הצעיר מג'לג'וליה ,  שצמח בדמוקרטיה המושמצת של ישראל ,  לעולם לא ירצה לחיות תחת שלטונם של אלה המשליכים את יריביהם מהקומה השלישית לרחוב .
 כדאי לזמן את התיכוניסטים הערבים בישראל למחלקת הפיזיותרפיה בבית החולים שיבא ,  שם אני פוגש מדי שבוע עשרות צעירים עזתים .  הם לא היו משתפי פעולה עם ישראל .  להפך ,  הם התאגדו בפתח ,  ואז - בהגיע חמאס לשלטון ברצועה הוא ירה בהם למוות ,  ומשהתרכך ,  קצר את רגליהם בכדורי עופרת .  בדרך כלל שתי רגליים קטועות ,  לא אחת .  אל רוצחי אחיהם קושרים טאלב א ? סאנע ודומיו את הנוער הערבי בישראל .
 בניגוד לשר לביטחון פנים ,  יצחק אהרונוביץ' ,  איני מציע לישראל לפתוח בהליכים משפטיים נגד הח"כים הערבים אף שמדינות דמוקרטיות מכובדות לא היו משלימות עם חברי פרלמנט מטעמן המשתפים פעולה עם אויב מוצהר ,  פעם חמאס ופעם ממשלת סוריה .  זה ישחק לידיהם אף שהם ראויים לכתב אישום .  גם אין להמשיך באפלייתם של ערביי ישראל .  כאזרחים הם ראויים למלוא הזכויות בלי תנאים .  אבל לאזרחי ישראל היהודים מוצע לא לשגות באשליה כי הקרע ניתן עתה לאיחוי .  אין פיוס כזה .  גם לא יהיה .  לפחות לא כל עוד הסכסוך הישראלי ? פלשתיני טרם הגיע לסיומו ,  ומי שמתבונן בהנהגות מהסוג של אבו מאזן ומרואן ברגותי ואיסמעיל הנייה יודע כי הם מעדיפים לפי שעה שהאש הזרה הזאת לא תדעך ולא תכבה .
 
הקרע אינו ניתן לאיחוי
nan
