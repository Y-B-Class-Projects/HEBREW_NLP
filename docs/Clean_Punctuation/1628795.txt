מחקר חדש :  הבנקים שהוציאו הכי הרבה כסף על לוביסטים הם אלה שנטלו הכי הרבה סיכונים
על פי המחקר של קרן המטבע הבינלאומית ,  מניותיהם של בנקים אלה היו בעלות ביצועים טובים פחות
הבנקים הגדולים בארה"ב שהוציאו הרבה כסף על שתדלנות ,  הם גם אלה שעסקו בהלוואות בסיכון גבוה ומניותיהן רשמו ביצועים פחות טובים מאלה של בנקים אחרים ,  כך עולה ממחקר שנערך על ידי קרן המטבע הבינלאומית  ( imf ) .המחקר ,  שנקרא  " שתדלנות והמשבר הכלכלי ",  ופורסם על ידי ה-imf ,  מצא שבנקים שהוציאו יותר כסף על גישה לפוליטיקאים ,  סחרו ביותר ני"ע בסיכון גבוה וחלקן של משכנתאות בתיקי ההשקעות שלהם גדל מהר יותר .  במקביל לכך ,  היו ביצועי המניות של בנקים אלה גרועים יותר מאלה של בנקים אחרים והם סבלו משיעור גבוה יותר של חדלות פירעון .  המחקר צפוי להגדיל את הלחץ על הממשל בארה"ב ולהקשיח את הרגולציה על ענף המשכנתאות .  המחקר מצא כי מאמצי הבנקים להתנגד לחקיקה היו מוצלחים עד כה . " על פי הניתוח שלנו ,  ההשפעה הפוליטית של המגזר הפיננסי עשויה להיות המקור לסיכונים מערכתיים ",  כתבו החוקרים דניז איגן ,  פרצ'י מישרה ותיירי טרסל ,  במסקנותיהם . " זוהי הוכחה מסוימת להשקפה לפיה כדי למנוע משבר עתידי יש להחליש את השפעתם הפוליטית של המוסדות הפיננסיים או לעקוב מקרוב אחר פעילות הלוביסטים כדי להבין טוב יותר את התמריצים מאחוריה ". 

מחקר חדש :  הבנקים שהוציאו הכי הרבה כסף על לוביסטים הם אלה שנטלו הכי הרבה סיכונים
על פי המחקר של קרן המטבע הבינלאומית ,  מניותיהם של בנקים אלה היו בעלות ביצועים טובים פחות

