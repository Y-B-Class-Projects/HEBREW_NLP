טויוטה :  ההשקות תתקיימנה כסדרן
זאת על אף דיווחים קודמים שטענו כי היצרנית היפנית שוקלת לבטל השקות מתוכננות לכלי-רכב בשל המשבר הבטיחותי .  המנכ"ל : " אולי נדחה "
 גם בצל הצרות והמבוכות טויוטה תשיק את כלי-הרכב החדשים שלה באירופה כמתוכנן .  כך מפי ה'אוטומוטיב ניוז אירופה' .  כלי התקשורת בבריטניה דיווחו השבוע כי יצרנית הרכב הגדולה בעולם שקלה אם יש מקום לדחות או לבטל השקות למכוניות חדשות מטעמה ומקרב חטיבת המשנה המפוארת לקסוס ,  וזאת בעקבות המשבר הבטיחותי הפוקד את מכוניותיה .  
על פי גרסת ה'דיילי טלגרף' טויוטה דרוכה לשתק לפרק זמן לא-ידוע השקות לכלי-רכב עממים .  ביניהם נמצא את רכב הפנאי RAV4 ,  האוריס המחודשת וכן את גרסתה ההיברידית .  נשיא טויוטה אירופה טדאשי ארשימה ,  צוטט בעתון ואמר כי הנושא נמצא בבדיקה ,  אך כל ההכנות בעיצומן כך שבמאי 2010 ,  תושק המכונית החשובה ביותר שלה  ( אוריס היברייד )  ללא עיכובים . " זוהי מכונית מפתח עבורנו .  השקתה צפויה להיערך בחודש במאי ואנחנו נעשה הכול כדי שלא יהיו סוגיות שיעיבו על כך "
 בתגובה למאמר שהתפרסם בבריטניה הגיב דובר החברה היפנית באירופה לשאילתא של אוטוניוז אירופה ואמר כי אין שינוי בתכניות ,  ועל כן ההשקות למכוניות חדשות עומדות בלוח הזמנים המוקצב .  עוד המשיך ושלל ידיעה נוספת על קטיעת תהליך ייצור לכלי-רכב שטרם הגיעו לבכורתם הרשמית בגלל התקלות המדוברות ,  בין אם אלו מבית טויוטה או לקסוס .  
טויוטה הוציאה קריאה לתיקון לכ-8.5 מיליון כלי-רכב בכמה מועדים נפרדים ,  וזאת כדי לטפל בתקלות בדוושת התאוצה ובמערכות הבלימה .  בימים האחרונים היא טוענת בתוקף כי אין שחר לדיווחים שהתיקון בדוושת התאוצה כשל ,  אך מתברר כי הנקודה בכל זאת עלתה לבדיקה אצל ארגון ה-NHTSA האמריקני שלידיו הגיעו תלונות של לקוחות שחזרו אחרי התיקון עם דיווחים על התנהגות לא בטיחותית .  
עוד מסוגיות המשבר מפרסמת היום טויוטה לראשונה את המספרים המדויקים לריקול ברחבי העולם ;  בשל התקלה בדוושת התאוצה ה"דביקה "  קראה טויוטה ל-4,437,000 כלי-רכב בעולם ,  מתוכם 1,687,000 באירופה .  53,000 מדגמי הפריוס באירופה נקראו לתיקון מערכת הבלימה מתוך 437,000 בעולם ,  ובעקבות התקלה המערבת את השטיחונים ואת דוושת התאוצה ביחד לכאורה ,  קראה טויוטה ל-5,575,000 כלי-רכב בצפון ארה"ב .
 
טויוטה :  ההשקות תתקיימנה כסדרן
זאת על אף דיווחים קודמים שטענו כי היצרנית היפנית שוקלת לבטל השקות מתוכננות לכלי-רכב בשל המשבר הבטיחותי .  המנכ"ל : " אולי נדחה "
 
