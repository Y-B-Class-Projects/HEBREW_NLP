פו ג'טר : " הדרך עוד ארוכה "
 הגארד של הפועל ירושלים שהיה נהדר מול שאולאי כבר מסתכל קדימה .  גודס : " אנחנו קבוצה טובה יותר ועשינו את הדברים נכון "
 הפועל ירושלים הגיעה לליטא לקראת המשחק הערב  ( שלישי )  מול שאלואי ,  עם לא מעט חששות ,  לאור התבוסה מול זאדאר במשחק החוץ הקודם ביורוקאפ ,  וההפסד מול ברק נתניה בגביע המדינה .  למרות החששות ,  וחיסורו של קווין פינקני החולה ,  קיבלה ירושלים משחק גדול מברנדון האנטר ,  שסופסל בתקופה האחרונה ,  והביסה את היריבה הליטאית 81:96 ,  ניצחון שהעלה את האדומים לשלב הבא במפעל ,  הודות לנצחונה המקביל של אריס סלוניקי על זאדאר .  " עשינו ניצחון חשוב עם מאמץ קבוצתי של כולם ",  אמר בסיום המשחק המאמן גיא גודס , " ברנדון האנטר ופו ג'טר היו מצוינים ושאר השחקנים עשו את העבודה כמו שצריך .  זאת לא הייתה נסיעה קלה והתנאים פה לא פשוטים אבל אנחנו קבוצה טובה יותר ועשינו את הדברים נכון ובצורה טובה ".  הגארד פו ג'טר הוסיף : " השחקנים באו מרוכזים וידענו שאנחנו צריכים לעבוד קשה כדי לנצח .  הליטאים הם קבוצה חזקה בבית והיינו צריכים לשחק טוב לאורך 40 דקות .  עשינו היום צעד חשוב כדי להתקדם באירופה אבל הדרך עוד ארוכה ".  ירושלים חתמה היום על הסכם חסות עם רשת האופטיקה  " עיניים ",  שבבעלות ד"ר לוינגר ,  לקראת העונה הקרובה .  ההסכם כולל את המסגרות בהן משחקת הפועל מגדל ירושלים ,הליגה ישראלית והליגה האירופאית היורוקאפ .  כמו כן תקיים  " עיניים "  פעילויות קד"מ ושיווק משותפים עם שחקני הקבוצה ,  עם הספונסרים הנוספים התומכים במועדון ,  ועם קהל האוהדים .
 
פו ג'טר : " הדרך עוד ארוכה "
 הגארד של הפועל ירושלים שהיה נהדר מול שאולאי כבר מסתכל קדימה .  גודס : " אנחנו קבוצה טובה יותר ועשינו את הדברים נכון "
 
