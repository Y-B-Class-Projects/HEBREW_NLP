כלי השקעה חדשים בסין :  הממשלה אישרה שימוש בשורטים ,  חוזים על מדדים ומסחר במינוף
המטרות :  לבסס את מעמדה של שנחאי כמרכז פיננסי עולמי ולעודד את התושבים להזרים כספים לשוק ההון
סין נקטה צעד ראשון ביום שישי האחרון בכיוון להפיכתו של שוק ההון למתוחכם יותר ואולי אף יותר יציב ,  לאחר שהסכימה לתת למשקיעים כלי השקעה וניהול סיכונים חדשים.הממשלה הסינית אישרה  " באופן עקרוני את יצירתה של בורסת חוזים ,  מסחר בשורט ומסחר במינוף - כלי השקעות המקובלים בבורסות ניו יורק ,  שיקאגו ,  לונדון ושווקים פיננסים עולמיים נוספים "  - כך דיווחה סוכנות הידיעות סינחואה.משמעות ההודעה היא שלראשונה למשקיעים בסין יהיו יותר אפשרויות מאשר רק למכור ולרכוש את המניות החביבות עליהם .  בקרוב יוכלו המשקיעים להשקיע במדדי מניות וללוות כספים כדי לסחור במינוף .  המשקיעים בנוסף יוכלו להמר על כך שהמניות ייפלו - כלומר לסחור בשורט ." זהו צעד גדול עבור שוק ההון הסיני ",  אמר שאנג צ'ון ,  מרצה לפיננסים בבית הספר לעסקים צ'יינה יורופ בשנחאי ,  והוסיף : " הממשלה הסינית בחנה את הנושא תקופה ארוכה ". הרשות לניירות ערך בסין הודיעה באתר האינטרנט שחלה ביום שישי כי ייתכן שההכנסות לקראת כלי ההשקעה החדשים יארכו שלושה חודשים . " כלי ההשקעה ישפרו את היציבות והפיתוח הבריא של שוק ההון ",  לפי הודעת הרשות.על ידי אישור כלי ההשקעה החדשים מקווה הממשלה הסינית להשיג מספר מטרות ,  ביניהן לבסס את מעמדה של שנחאי כמרכז פיננסי עולמי ולעודד את התושבים להזרים כספים לשוק ההון .  משקי בית רבים בסין מעדיפים לשמור את חסכונותיהם בפיקדונות בעלי ריבית נמוכה בבנקים.הכרזת הרשות לניירות ערך בסין לא הגיע בהפתעה למשקיעים .  שמועות בנוגע להכרזה הפעילו את השווקים המקומיים בימים האחרונים .  הם העלו את מחירי מניותיהן של חברות הברוקראז' ,  אשר צפויות להרוויח מהחוקים החדשים באמצעות מתן מינוף למשקיעים ואפשרויות נוספות לגדר את השקעותיהם .
 
כלי השקעה חדשים בסין :  הממשלה אישרה שימוש בשורטים ,  חוזים על מדדים ומסחר במינוף
המטרות :  לבסס את מעמדה של שנחאי כמרכז פיננסי עולמי ולעודד את התושבים להזרים כספים לשוק ההון

