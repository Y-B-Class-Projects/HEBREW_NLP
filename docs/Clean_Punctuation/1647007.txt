מכירות בתים חדשים בארה"ב צנחו במפתיע בינואר לשפל של 50 שנה
המכירות צללו ב-11.2% לקצב שנתי של 309 אלף בתים - הנמוך מאז 1963 ;  כלכלנים צפו עלייה במכירות
מכירות בתים חדשים בארה"ב נפלו במפתיע בינואר ,  זה החודש השלישי ברציפות ,  לשפל של כמעט חמישים שנה .  מכירות בתים חדשים בארה"ב צללו בינואר ב-11.2% לעומת החודש הקודם לקצב שנתי של 309 אלף בתים - הנמוך ביותר מאז שנת 1963 - מסר היום משרד המסחר האמריקאי .  כלכלנים צפו עלייה קלה במכירות לקצב שנתי של 355 אלף בתים .  לעומת חודש ינואר 2009 ירדו המכירות ב-6.1% .  המחיר החציוני של בתים חדשים בארה"ב ירד בינואר ב-2.4% לעומת החודש המקביל ב-2009 ,  ל-203,500 דולרים .  נתוני מכירות הבתים של חודש דצמבר תוקנו כלפי מעלה לקצב שנתי של 348 אלף בתים לעומת קצב של 342 אלף שעליו דווח במקור .
 
מכירות בתים חדשים בארה"ב צנחו במפתיע בינואר לשפל של 50 שנה
המכירות צללו ב-11.2% לקצב שנתי של 309 אלף בתים - הנמוך מאז 1963 ;  כלכלנים צפו עלייה במכירות

