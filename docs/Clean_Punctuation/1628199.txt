8 בני משפחה פונו מביתם בהתנחלות נגוהות
כוחות הביטחון והמנהל האזרחי פינו הלילה שלושה מבני עץ ואוהל בהתנחלות נגוהות שבדרום הר חברון ,  והוציאו מהמקום משפחה בת שמונה נפשות ,  בהם שישה ילדים . " זה מעשה שפל "
 כוחות הביטחון והמנהל האזרחי פינו במהלך הלילה  ( שני )  שלושה מבני עץ ואוהל בהתנחלות נגוהות שבדרום הר חברון ופינו מהמקום משפחה בת 8 נפשות ,  בהם 6 ילדים .  לטענת המנהל ,  מדובר במבנים שנבנו שלא כחוק .  עם זאת ,  המתנחלים זועמים וטוענים כי  " זריקת משפחה עם שישה ילדים באמצע הלילה לרחוב היא מעשה שפל ולא מוסרי ".  האירוע עבר במהלך הלילה ללא עימותים או אירועים חריגים אחרים .
 אסף פריד ,  שתכנן להיכנס לאחד המבנים שנהרסו ,  אמר לוואלה !  חדשות כי  " אנחנו היינו אמורים להיכנס בעוד שבוע לבית שנמצא בתכנון של היישוב .  הבעיה היחידה היא שהוא לא עבר את כל ההליך הפרוצדוראלי .  רק במרחק של 200 מטרים משם יש אלפי בתים שנמצאים באותו מצב כמו הבית שלנו ,  רק שהם של פלסטינים .  בהם לא נוגעים ".  
פריד ציין כי  " שר הביטחון החליט להתנהג בשיטה של הצארים הרוסים וברגע שיש לו בעיות בבית הוא שולח את הצבא לפגוע במתנחלים ,  ובינתיים ראש הממשלה מוחא כפיים מהצד ".  
המתנחלים זועמים על כך שבאמצע הלילה הוצאה משפחה עם שישה ילדים בקור מקפיא .  פריד הזכיר כי  " רק לפני שנה אמר בית המשפט את דברו על הוצאת ילדים באמצע הלילה והריסת ביתם  ( בפסק הדין של נועם פדרמן  י.ב )  וביקר בצורה חריפה את התנהלות מערכת הביטחון ,  אבל שוב ,  כנראה שהחוק לא מעניין את אהוד ברק וכל מה שמעניין אותו זה לפגוע במתנחלים ". 
ח"כ אריה אלדד  ( האיחוד הלאומי )  אמר בתגובה לפינוי כי  " לשר ביטחון המתגורר במרומי מגדלי אקירוב אין כנראה שום בעיה מוסרית להורות לצה"ל לגרש מביתה משפחה עם 6 ילדים בשם החוק .  מי שמעסיק בביתו עובדים זרים לא חוקיים ,  מואשם בקבלת כספים באמצעות חברות הרשומות על שם בנותיו ,  וחי במלונות פאר בפריז ,  לא יהיה לעם ישראל לעולם מי שמוסמך לדבר בשם החוק .  כשנבוא עימו חשבון נזכור גם את מעשי הנבלה שלו בנגוהות ". 

8 בני משפחה פונו מביתם בהתנחלות נגוהות
כוחות הביטחון והמנהל האזרחי פינו הלילה שלושה מבני עץ ואוהל בהתנחלות נגוהות שבדרום הר חברון ,  והוציאו מהמקום משפחה בת שמונה נפשות ,  בהם שישה ילדים . " זה מעשה שפל "
 
