ויוונדי תשלם 89 מיליון דולר ליישוב תביעה מול רשות ני"ע בברזיל בנוגע לרכישת GVT
ויוונדי :  הפשרה אינה מרמזת על הודאה באשמה ;  מניית החברה נחלשת ב-0.3% בפאריס
ענקית המדיה הצרפתית ויוונדי תשלם 89 מיליון דולר ליישוב תביעה מול רשות ני"ע בברזיל ,  שטענה כי החברה הונתה את המשקיעים כאשר רכשה את gvt בכ-4.2 מיליארד דולר מידי שאול שני.הרשויות בברזיל האשימו את ויוונדי כי סיפקה מידע חלקי שהוביל את המשקיעים להאמין כי יש בידה אופציות לרכישת כ-20% ממניות gvt מחברת ההשקעות טיירוס קפיטל ,  אולם מאוחר יותר התברר כי החברה לא החזיקה במניות gvt בהיקף זה ואף לא הורשתה מלכתחילה להחזיק בנתח כה גדול תחת החוק הברזילאי.החברה הצרפתית מסרה כי הפשרה אינה מרמזת על הודאה באשמה .  עוד מסרה החברה כי התשלום ישים קץ לחקירה שהתנהלה מול החברה.gvt הוקמה ב-1997 על ידי היו"ר שני והמנכ"ל עמוס גניס ,  ועוסקת במתן שירותי תקשורת מבוססי רשת בברזיל ,  הכוללים שירותי טלפוניה ,  חיבור מהיר לאינטרנט ,  שירותי מולטימדיה ושירותי תקשורת נתונים לעסקים.בתשעת החודשים הראשונים של השנה ,  זינקו רווחיה של gvt ב-42% .  מניית ויוונדי יורדת כעת בפאריס ב-0.3% ,  לאחר שאיבדה אחוז אחד מערכה מתחילת השנה .
 
ויוונדי תשלם 89 מיליון דולר ליישוב תביעה מול רשות ני"ע בברזיל בנוגע לרכישת GVT
ויוונדי :  הפשרה אינה מרמזת על הודאה באשמה ;  מניית החברה נחלשת ב-0.3% בפאריס

