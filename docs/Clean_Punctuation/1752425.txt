הזהב השחור של בעלות אסדות הקידוח בישראל
בעלות אסדות הקידוח של תמר ולווייתן הפועלות מול חופי ישראל ,  הואשמו בארה"ב כי שיחדו פקידים בניגריה ,  ונצואלה ,  הודו ומקסיקו .  החברת ישלמו קנסות של עשרות מיליוני דולרים  
" אחת מפרשיות השוחד הגדולות שזוהו אי פעם בענף אחד "  - כך צוטט בסוף השבוע ב"ניו יורק טיימס "  גורם ממשלתי אמריקאי בכיר .  זאת לאחר ששבע חברות שירותים לתעשיית חיפושי גז טבעי ונפט הסכימו לשלם קנסות בסך כולל של 236 מיליון דולר בגין תשלומי שוחד שהעבירו לפקידי ממשל בכ-10 מדינות בעולם .  
השוחד שולם במדינות הודו ,  מקסיקו ,  ונצואלה ,  אנגולה ,  אזרבייג'אן ,  ברזיל ,  קזחסטאן ,  ניגריה ,  רוסיה וטורקמניסטאן .  זאת ,  תוך הפרה לכאורה של התקנות האמריקאיות למניעת שחיתות במדינות זרות  ( Foreign Corrupt Practices Act )  .  
מן ההסדר אליו הגיעו החברות עם משרד המשפטים האמריקאי ועם רשות ניירות ערך בארה"ב עולה כי דמי השוחד ששולמו נועדו בין היתר לאפשר את יבוא הציוד של החברות ,  ליישב מחלוקות עם הרגולטורים ,  להשיג פטור מתנאים שבהם חויבו לעמוד בפרויקטי הקידוח ,  להשיג מהקלות מס וכדי לעקוף חוקים מקומיים .  
ישראל אינה נמנית עם המדינות בהן ניתן שוחד לכאורה ,  אך בין החברות המעורבות בפרשה נכללות שלוש הקשורות לענף חיפושי הגז הטבעי בחופי ישראל .  מדובר בחברת טרנסאושן  ( Transocean )  שמבצעת בימים אלה את קידוח  " לווייתן 1 "  באמצעות אסדת הקידוח Sedco Express שבבעלותה .  אסדה זו צפויה להמשיך לאחר מכן לפרויקט הפיתוח של מאגר תמר .  
טרנסאושן הואשמה כי שילמה שוחד לפקידי ממשל בניגריה כדי לייבא את אסדות המים העמוקים שלה למדינה .  החברה צפויה לשלם קנס בסך 20.64 מיליון דולר ,  מהם 13.4 מיליון דולר במסגרת ההליך הפלילי נגדה .  
החברה השנייה היא פרייד  ( Pride )  אינטרנשיונל ,  שאמורה להניע לישראל בחודשים הקרובים את אסדת הקידוח Pride North America .  אסדה זו צפויה לבצע את מבחני ההפקה בקידוח לווייתן ולהעמיק את הקידוחים באתר לשכבות העמוקות יותר שבהן עשוי להימצא נפט .  פרייד הואשמה בתשלום שוחד בסך 800 אלף דולר בשלוש מדינות ,  ותשלם 32.6 מיליון דולר כקנס פלילי ו-23.5 מיליון דולר במסגרת ההסדר האזרחי אליו הגיעה עם רשויות האכיפה האמריקניות .  
השוחד נועד להרחיב את חוזי הקידוח הימיים של פרייד בוונצואלה ,  ליישב מחלוקת בהודו וכדי להימנע מתנאים שבהם חויבו האסדות בקידוח שערכה במקסיקו .  
בנוסף ,  מואשמת במסגרת הפרשה חברת נובל קורפוריישן משווייץ .  מדובר בחברת שירותי קידוח שנוסדה כחברה אחות של מפעילת קידוחי תמר ולווייתן ,  נובל אנרג'י .  ב-1985 פוצלה החברה מהקבוצה האם ,  ומניותיה הופצו בין בעלי המניות .  כיום אין ממשק בין פעילות החברות ,  אך הן חולקות כמחצית מבעלי מניותיהן הגדולים ואף דירקטור משותף .  חברה זו תחויב בתשלום קנס של 8 מיליון דולר בגין שוחד ששילמה בניגריה .  
חברות הקידוחים הנוספות שמואשמות בפרשה הן טיידווטר ,  גלובל סנטה-פה וגם ענקית האנרגיה של  ( Shell )  ,  שתשלם סכום כולל של 48 מיליון דולר .  זאת ,  לאחר שהחברה הבת שלה בניגריה שילמה סכום של כ-2 מיליון דולר לקבלני משנה בידיעה כי ייועד לתשלום שוחד לפקידי ממשל ניגרים .  את הקנס הגבוה ביותר  ( 81.9 מיליון דולר )  תשלם חברת הלוגיסטיקה פנלפינה משווייץ ,  שהואשמה כי שילמה 27 מיליון דולר כדמי שוחד לפקידים זרים עבור קידום עניינם של לקוחותיה בשבע מדינות .  

הזהב השחור של בעלות אסדות הקידוח בישראל
בעלות אסדות הקידוח של תמר ולווייתן הפועלות מול חופי ישראל ,  הואשמו בארה"ב כי שיחדו פקידים בניגריה ,  ונצואלה ,  הודו ומקסיקו .  החברת ישלמו קנסות של עשרות מיליוני דולרים 

