הבנק הפדרלי של ניו יורק הורה ל-AIG להסתיר פרטים בנוגע למיליארדי דולרים שהעבירה לבנקים 
בעיצומו של המשבר העבירה AIG לבנקים ,  בהם גולדמן סאקס ,  62.1 מיליארד דולר בגין חוזי CDS שרכשו ממנה
הבנק הפדרלי של ניו יורק ,  בראשות שר האוצר האמריקאי טימותי גייתנר ,  הורה לענקית הביטוח המולאמת aig להסתיר מהציבור פרטים הנוגעים לתשלומים בסך מיליארדי דולרים שהעבירה לבנקים בעיצומו של המשבר הפיננסי העולמי - כך דיווחה היום סוכנות הידיעות בלומברג ,  שציטטה חילופי אי-מיילים בין החברה לרגולטור.בטיוטת הצהרה שהעבירה לאישור הבנק הפדרלי של ניו יורק ,  אז בראשות גייתנר ,  דיווחה aig כי שילמה לבנקים ,  בהם גולדמן סאקס וסוסייטה ז'נרל הצרפתי ,  100 סנט על הדולר על חוזי ביטוח אג"ח  ( cds )  שרכשו מהחברה .  הבנק הפדרלי של ניו יורק הורה לחברה להסיר את שמות הבנקים מהדיווח ,  שהתפרסם ב-24 בדצמבר 2008 .  חילופי האי-מיילים הגיעו לידיו של חבר הקונגרס דארל איסה ,  החבר בוועדת הפיקוח והרפורמות בממשל של בית הנבחרים.הבנק הפדרלי של ניו יורק השתלט בנובמבר 2008 על המגעים בין aig לבין בנקים להם הייתה חייבת עשרות מיליארדי דולרים בגין חוזי cds שרכשו מהחברה .  ההפסדים הקשורים החוזים איימו להפיל את aig ,  חודשיים בלבד לאחר שחולצה על ידי הממשל .  הבנק הפדרלי החליט כי יותר מתריסר בנקים ,  בהם גולדמן סאקס ,  יקבלו 62.1 מיליארד דולר ש-aig היתה חייבת להם במלואם .  ההחלטה הובילה מחוקקים וכלכלנים להאשים את הממשל בניסיון לספק חילוץ נוסף בעקיפין למוסדות הפיננסיים.איסה ביקש את תחלופת המיילים באוקטובר ממנכ"ל aig ,  רוברט בנמשה ,  לאחר שבלומברג דיווחה כי הבנק הפדרלי של ניו יורק הורה לחברת הביטוח לא לבקש הנחות בפירעון החוזים .  ההחלטה לשלם לבנקים את הסכום המלא עלתה ל-aig ,  ולמשלמי המסים האמריקאים ,  13 מיליארד דולר לפחות ,  לפי ההנחה שהתכוונה aig לבקש ." נראה שהבנק הפדרלי לחץ במכוון על aig להגביל ולעכב את החשיפה של מידע בעל חשיבות .  למשלמי המסים מגיעה חשיפה מלאה ושלמה לפי חוקי ניירות הערך של ארה"ב ,  לא הסתרה של מידע שאינו נוח מבחינה פוליטית ",  אמר איסה ,  חבר קונגרס רפובליקני מקליפורניה .  איסה ,  וחברי קונגרס אחרים ,  קראו לבית הנבחרים לפתוח בחקירה רשמית של חילופי המיילים בין aig לבנק הפדרלי של ניו יורק .  יו"ר ועדת הפיקוח והרפורמות בממשל של בית הנבחרים ,  אדולפוס טאונס הדמוקרטי ,  אמר כי הוא שוקל לזמן את גייתנר להעיד בפני הוועדה בעקבות חשיפת התכתובת.מג ריילי ,  דוברת משרד האוצר האמריקאי ,  אמרה בתגובה להאשמות כי  " שר האוצר גייתנר לא מילא כל תפקיד בקבלת החלטות אלה ,  מאחר שלא יכל לעסוק בסוגיות הנוגעות לחברות ספציפיות ,  כולל aig ,  לאחר ההודעה על מינויו לשר האוצר ב-24 בנובמבר 2008 .  בציפייה למועמדות ,  גייתנר החליט לבודד עצמו שבועות מוקדם יותר ".  גייתנר נכנס לתפקידו כשר האוצר בממשל אובמה בינואר 2009 .  דובר aig סירב להגיב לדיווחים .
 
הבנק הפדרלי של ניו יורק הורה ל-AIG להסתיר פרטים בנוגע למיליארדי דולרים שהעבירה לבנקים 
בעיצומו של המשבר העבירה AIG לבנקים ,  בהם גולדמן סאקס ,  62.1 מיליארד דולר בגין חוזי CDS שרכשו ממנה

