אויב מבית
דווין וייד התעלם מקבלת פנים חמימה בעיר הולדתו שיקגו ,  והוליך את מיאמי ל-74:103 גדול על הבולס .  רוקטס - קליפרס 99:93
זה זמן כסף בליגת הכדורסל הטובה בעולם ,  הלא היה ה-NBA .  בעוד באירופה נאבקים בחירוף נפש על עלייה לפיינל פור של היורוליג ,  בארצות הברית של אמריקה מתגוששים על עלייה יוקרתית לפלייאוף ומי שבינתיים עושות רושם של מי שבעצם לא ממש רוצות להגיע לשם ,  הן שיקגו ויוסטון ,  שהתרחקו הלילה  ( בין חמישי לשישי )  מהמקום השמיני ,  כל אחת באזור שלה .  
תמונת המירוץ לפלייאוף :
 מזרח
1 .  קליבלנד  ( 15:57 ) 2 .  אורלנדו  ( 22:50 ) 3 .  בוסטון  ( 25:46 ) 4 .  אטלנטה  ( 25:46 ) 5 .  מילווקי  ( 31:39 ) 6 .  מיאמי  ( 34:38 ) 7 .  שארלוט  ( 34:37 ) 8 .  טורונטו  ( 35:35 ) ___
9 .  שיקגו  ( 38:33 ) 10 .  ניו יורק  ( 45:26 ) 
מערב
1 .  ל.א לייקרס  ( 18:52 ) 2 .  דאלאס  ( 25:47 ) 3 .  דנבר  ( 25:47 ) 4 .  יוטה  ( 25:47 ) 5 .  פיניקס  ( 26:45 ) 6 .  אוקלהומה סיטי  ( 27:43 ) 7 .  סן אנטוניו  ( 27:42 )  8 .  פורטלנד  ( 29:43 ) ___
9 .  ממפיס  ( 34:38 ) 10 .  יוסטון  ( 35:36 ) 
דווין וויד זכה לקבלת פנים חמימה מהקהל בעיר בה גדל ,  אבל הקבוצה שלו לא הראתה כל סנטימנטים וחבטה בבולס במשחק חד צדדי .  כל כך חד צדדי עד שפלאש עצמו יכול היה לשחק 29 דקות בלבד ,  בהן קלע 12 נקודות ,  חילק 10 אסיסטים והוריד 5 ריבאונדים .  רבע ראשון של פלוס 12 קידם את ההיט לניצחון ,  רבע שני של 14:32 כבר סגר עבורה סיפור בדרך למקום השישי במזרח .  ג'רמיין אוניל נהנה עם 24 נקודות ומייקל ביזלי הוסיף 15 .  הבולס מצידם המשיכו להתרסק עם הפסד 11 מ-13 המשחקים האחרונים והוסיפו להתרחק מתמונת הפלייאוף .  האקים ווריק עם 14 מהספסל ודרק רוז וטאג' גיבסון עם 12 כל אחד ,  ניסו .  אך לשווא .
 אחרי 11 הפסדים רצופים בחוץ ,  הקליפרס נזכרו איך עושים זאת ודווקא נגד קבוצה שאפתנית וטובה מהם על פי הטבלאות .  קרייג סמית קם מהספסל וקלע שיא עונתי של 25 נקודות אליהן הוסיף 10 ריבאונדים ,  והקבוצה מעיר המלאכים מחקה פיגור של 11 ברבע השלישי ,  רצה ל-8:21 ולא הביטה יותר לאחור .  דרו גודן היה פעלתן מתחת לסלים עם 17 נקודות ו-14 ריבאונדים וברון דייויס הוסיף 16 ו-8 אסיסטים .  אצל הטקסנים ארון ברוקס וטרבור אריזה התחלקו שווה בשווה ב-36 נקודות ,  לואיס סקולה קלע 16 ואסף 14 ריבאונדים וצ'ייס בודינגר המעניין קלע 14 .
 למרקוס אלדרידג' קלע 20 והוריד 10 ריבאונדים ,  מרכוס קמבי עזר לו בצבע עם 17 ו-11 באותן קטגוריות והבלייזרס השלימו ניצחון בסדרה העונתית על המאבס בפעם הראשונה מאז עונת 1998/9 .  הקבוצה מאורגון ניצחה משחק שישי משבעת האחרונים ונראית בכושר טוב לקראת הפלייאוף ,  לעומת דאלאס ,  שרשמה הפסד רביעי בחמשת המשחקים האחרונים שלה .  המשחק היה צמוד ברובו ,  אבל ריצת 0:13 ברבע האחרון סימנה למקומיים את הדרך לניצחון .  אנדרה מילר עזר לגבוהים שלו עם 19 נקודות ו-10 אסיסטים וברנדון רוי קלע 16 .  אצל דאלאס קארון באטלר הוליך את הקלעים עם 25 נקודות וגם 9 ריבאונדים ,  דירק נוביצקי  ( 13 זריקות מהשדה בלבד )  ושון מריון קלעו 15 כל אחד .
 
אויב מבית
דווין וייד התעלם מקבלת פנים חמימה בעיר הולדתו שיקגו ,  והוליך את מיאמי ל-74:103 גדול על הבולס .  רוקטס - קליפרס 99:93

