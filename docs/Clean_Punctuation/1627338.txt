רוני לוי מונה למאמן אוניראה
המאמן הישראלי החליף בתפקיד את פטרסקו .  מנכ"ל הקבוצה : " המטרה היא לחזור לליגת האלופות גם בשנה הבאה "
 רוני לוי מונה היום  ( חמישי )  למאמנה של אלופת רומניה אוניראה ,  בה יחתום לשנה וחצי .  לוי ,  שהתפטר לפני מספר שבועות ממכבי פתח תקוה ,  יחליף בתפקידו את דן פטרסקו ,  כוכב צ'לסי לשעבר ,  שהתפטר מאימון הקבוצה לפני מספר ימים ואילץ את הקבוצה לחפש מחליפים אפשריים .  
לוי וסוכנו דודו דהאן סיכמו היום בעל פה עם קברניטי אוניראה את פרטי השכר ותקציב הרכש שיקבל ,  והוא צפוי לחתום רשמית על חוזהו בשבוע הבא ולהיות מוצג כמאמן הקבוצה ביום רביעי .  מנכ"ל הקבוצה ,  מיכאי סטויקה ,  אמר לאחר המינוי : " אני שמח שהצלחנו להגיע לסיכום עם רוני לוי .  הוא מקצוען אמיתי שעשה עבודה טובה במכבי חיפה ,  זכה באליפויות והצליח באירופה .  המטרה שלנו איתו היא לשמור על האליפות ולחזור לליגת האלופות גם בשנה הבאה ". 
אוניראה ,  ששיחקה העונה בליגת האלופות ,  היא אחת הקבוצות הבכירות ברומניה ,  שהצליחה לעשות קמפיין מכובד מאוד במפעל האירופאי הבכיר ,  כשסיימה את בית ז' עם שמונה נקודות ,  כולל נצחונות מרשימים על סביליה וריינג'רס .  בסופו של דבר סיימה הקבוצה במקום השלישי ונשרה לליגה האירופית ,  שם היא תפגוש את ליברפול .
 
רוני לוי מונה למאמן אוניראה
המאמן הישראלי החליף בתפקיד את פטרסקו .  מנכ"ל הקבוצה : " המטרה היא לחזור לליגת האלופות גם בשנה הבאה "
 
