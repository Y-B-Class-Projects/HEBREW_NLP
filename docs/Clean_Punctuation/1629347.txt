שוטר מצרי נורה למוות בעימות עם פלסטינים
עשרות מפגינים פלסטינים נפצעו בעימותים עם כוחות הביטחון המצרים ,  במעבר הגבול לרצועה .  המפגינים מוחים על הבנייה המצרית של גדר שתמנע הברחות אל תוך שטחי הרצועה
 ( צילום :  רויטרס ) 
שוטר מצרי נורה למוות היום  ( רביעי )  במהלך עימותים עם מפגינים פלסטינים בגבול שבין רצועת עזה לסיני .  קודם לכן דווח כי כוחות הביטחון המצרי ירו ופצעו שני מפגינים פלסטינים במהלך העימותים אלימים בגבול .  
הפלסטינים מוחים בין היתר נגד הבנייה המצרית של גדר שתמנע הברחות אל תוך שטחי הרצועה .  במהלך הלילה התפתחו עימותים בין שוטרים מצרים לפעילי הסיוע של ארגון  " ויוה פלסטינה "  בנמל אל-עריש.הפעילים חסמו כניסות ,  יידו אבנים והתבצרו במקום תוך שהם מחזיקים בארבעה שוטרים .  המשטרה ירתה גז מדמיע ,  וכ-55 מהפעילים נפצעו במהלך הלילה ,  כך דיווחו רופאים מקומיים .
 כתב סוכנות רויטרס במצרים דיווח הלילה כי ראה את אנשי הביטחון המצרים מיידים אבנים לעבר קבוצה של 520 מאנשי המשלחת שהתקדמה בשיירה לכיוון הגבול עם הרצועה .  משטרת מצרים עצרה שבעה מהמפגינים והשתמשה בתותחי מים על מנת לפזר את שאר אנשי המשלחת .
 אנשי המשלחת מבקשים להעביר 198 משאיות הנושאות ציוד הומניטרי לתוך הרצועה דרך מעבר רפיח .  הרשויות במצרים סרבו עד כה לאשר את העברת הסחורות ודרשו כי חלק מהמשאיות תועברנה במעברי גבול הנשלטים על ידי ישראל . " אנחנו מסרבים לכך ",  אמר גאלאווי . " כל מה שיגיע לישראל לא ייכנס לעזה  מה שמגיע לישראל לא נכנס אף פעם לעזה ". 

שוטר מצרי נורה למוות בעימות עם פלסטינים
עשרות מפגינים פלסטינים נפצעו בעימותים עם כוחות הביטחון המצרים ,  במעבר הגבול לרצועה .  המפגינים מוחים על הבנייה המצרית של גדר שתמנע הברחות אל תוך שטחי הרצועה

