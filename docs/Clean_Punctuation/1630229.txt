מכבי תל אביב ניצחה 0:1 את הפועל פתח תקוה
הצהובים קצרו ניצחון דחוק בזכות שער עצמי של שגיב כהן  ( 47 )  ,  שהחזיר אותם למסלול הניצחונות .  מאור בוזגלו שיחק חמש דקות
מכבי תל אביב עוד רחוקה משתי הראשונות ביכולת וגם בתוצאות ,  אבל הערב  ( שבת )  היא נתנה הוכחה נוספת מדוע אסור לספור אותה במאבק על האליפות .  הצהובים סיימו אמנם עם ניצחון 0:1 על הפועל פתח תקוה ,  אבל הוא הושג אחרי הרבה דם ,  יזע ודמעות .  התוצאה הזו אמנם מחזירה את מכבי תל אביב למסלול הניצחונות ,  אבל גם נגד המלאבסים התברר שוב שלמכבי תל אביב יש בעיה בהתקפה וחוסר היציבות שממנה היא סובלת מונע ממנה להיצמד למכבי חיפה ולהפועל תל אביב .
 הצהובים הגיעו למשחק אחרי ה-0:0 המאכזב נגד בני סכנין ,  ואחרי שבשבוע שעבר הם החמיצו אינספור הזדמנויות ,  גם הפעם משהו בחלק הקדמי של מכבי תל אביב פשוט לא עבד .  לא מעט החמצות ,  חלקן יפות יותר וחלקן פחות ,  השאירו את אבי נמני עם ניצחון שהושג משער עצמי של שגיב כהן בדקה ה-47 .  פתח תקוה ,  שעמדה במשך רוב שלבי המשחק היטב על המגרש ,  איימה כמה פעמים על השער של לירן שטראובר ,  אבל שום דבר לא יצא מזה ,  לפחות לא מבחינת שערים .
 פתח תקוה אמנם קיוותה לעקוץ בבלומפילד אחרי הניצחון המשכנע בשבוע שעבר 0:3 על מכבי אחי נצרת ,  אבל רק מאז הכניסה של אלנתן סלמי למשחק ,  הכחולים החלו ליזום והיו קרובים להבקיע .  פתח תקוה ספגה הפסד תשיעי העונה ומקווה שלפחות מול הקבוצות מהחלק התחתון של הטבלה היא תוכל לצבור נקודות .  במכבי תל אביב ,  לעומת זאת ,  ביססו לפני הדרבי מול בני יהודה את המקום השלישי ויכולים לשאוב עידוד מחזרתו של מאור בוזגלו לסגל בתקווה שהוא יכניס משהו שלא קיבלנו מהצהובים עוד העונה .  הקשר עלה כמחליף בדקה ה-85 ,  ראה דקות ראשונות של דשא אחרי היעדרות של שמונה חודשים ,  ואולי איתו מכבי תיראה אחרת .  יובל שפונגין ,  שהוחלף במחצית ,  ביקש זאת לאחר שלא חש בטוב .
 דקה 8 - עוסמן בשירו שעט קדימה ושיחרר כדור מ-15 מטר ,  אבל הבעיטה שלו לא הייתה מספיק מדויקת ויצאה החוצה .
 דקה 27 - איביצ'ה אילייב הרים כדור חופשי מצד ימין אל מרכז הרחבה ,  אבל הנגיחה של יובל אבידור לא מצאה את המסגרת והלכה החוצה .
 דקה 31 - שרן ייני מצא את דרכו לכיוון השער אחרי מסירה של ישראלביץ' ושיחרר כדור מסוכן מ-20 מטר החוצה .
 דקה 37 - מכבי תל אביב המשיכה עם ההתקפות המסודרות כששפונגין קיבל כדור שאותו הוא עצר על החזה ובעט מ-17 מטר ,  אבל גם הכדור שלו הלך החוצה .
 דקה 39 - עמנואל מתיאס מצא בכדור עומק מצוין את ארמון בן נעים ,  שהתקדם קדימה ,  אבל בעיטה רשלנית שלו יצאה החוצה .
 דקה 47 - גול !  כדור קרן הורחק בצורה רעה על ידי ההגנה של פתח תקוה כשהכדור פגע במתיאס והמשיך לשגיב כהן מפתח תקוה ,  שהמשיך את הכדור פנימה .  0:1 למכבי תל אביב .
 דקה 52 - שבחון התחיל במהלך ומסר לצד שמאל אל אילייב ,  שהחזיר לו למרכז ,  אבל הבעיטה שלו נהדפה היטב על ידי יוסי שקל .
 דקה 59 - ייני זכה לכדור פז מצד ימין ומארבעה מטר הצליח איכשהו לבעוט החוצה בהחמצה של המשחק .
 דקה 60 - תמיר כחלון הכין מצב אחר לייני ,  שמקצה הרחבה הניף את הרגל והכדור שלו שוב פספס במעט את הקורה .
 דקה 65 - בשירו מסר לעידן סרור כדור טוב ,  והמחליף הלך על פצצה מרחוק שנעצרה היטב על ידי לירן שטראובר .
 דקה 71 - גיא צרפתי שלח כדור ארוך אל אלנתן סלמי ,  שמול ראלדס ושטראובר שיחרר כדור לא מספיק מדויק החוצה .
 מכבי תל אביב :  לירן שטראובר ,  יובל שפונגין  ( דור מלול 46 )  ,  רונאלד ראלדס ,  ליאור ז'אן ,  רוני גפני ,  שרן ייני ,  גיז'רמו ישראלביץ' ,  תמיר כחלון  ( אנדריי קומאץ' 69 )  ,  יוסי שבחון ,  איביצ'ה אילייב  ( מאור בוזגלו 85 )  ,  יובל אבידור .
 הפועל פתח תקוה :  יוסי שקל ;  עמנואל מתיאס ,  אודי חנון  ( אלנתן סלמי 51 )  ,  גל כהן ,  איאד חוטבא ;  שגיב כהן ,  ג'ונתן אסוס ,  גיא צרפתי ,  ארמון בן נעים  ( רפי דהן 73 )  ;  עוסמן בשירו ,  רבאז גוצירידזה  ( עידן סרור 51 )  .
 
מכבי תל אביב ניצחה 0:1 את הפועל פתח תקוה
הצהובים קצרו ניצחון דחוק בזכות שער עצמי של שגיב כהן  ( 47 )  ,  שהחזיר אותם למסלול הניצחונות .  מאור בוזגלו שיחק חמש דקות

