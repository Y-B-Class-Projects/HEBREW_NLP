הבקשה נדחתה :  משפט אולמרט יימשך כמתוכנן
ביהמ"ש דחה את בקשת הפרקליטות לדחות את פתיחת שלב ההוכחות במשפטו של רה"מ לשעבר ,  על רקע יציאתו של עו"ד קורב לחופשה .  עם זאת ,  הוחלט להקל את עומס הדיונים
בית המשפט המחוזי בירושלים דחה היום  ( רביעי )  את בקשת הפרקליטות לדחות בשלושה חודשים את משפטו של ראש הממשלה לשעבר ,  אהוד אולמרט .  הפרקליטות דרשה את הדחייה לאחר שסגן פרקליט מחוז ירושלים ואחד התובעים במשפט ,  עו"ד אורי קורב יצא לחופשה ,  בעקבות השתלחותו במערכת המשפט .  יועץ התקשורת של אולמרט ,  אורי דן ,  אמר בתגובה כי הוא מברך על ההחלטה שלא לדחות את המשפט.השופטים הסכימו לדחות את פתיחת שלב ההוכחות במשפט בשלושה ימים ולקיים בשלושת השבועות הראשונים רק דיון אחד בשבוע בימי חמישי ,  לאחר מכן במשך שבועיים יתקיימו שני דיונים בשבוע .  לאחר מכן המשפט יתנהל כפי שנקבע מראש - שלוש פעמים בשבוע .  
בהחלטה כתבו השופטים כי דחיית מועדים היא אחת הסיבות לעיכובים במשפטים וביטול תאריכים רבים עלול לגרום לפגיעה במשפט .  הם הוסיפו שהמשפט מנוהל על ידי צוות של עורכי דין מכל צד ,  וזאת כדי לאפשר מוכנות לכל מצב .  עם זאת ,  הם הסכימו לדלל את מספר הדיונים בתחילת המשפט בשל המצב שנוצר בעקבות יציאתו של עו"ד אורי קורב לחופש .
 עו"ד קורב הופיע בתיק לצד פרקליט מחוז ירושלים אלי אברבנאל ועו"ד יעל שניידר ,  והרבה להשתתף בשלבי הטיעון המוקדמים שהתנהלו עד כה .  ביום ראשון הודיע קורב לפרקליט המדינה ,  משה לדור ,  על כוונתו לצאת לחופשה .  זאת על רקע הביקורת הקשה שהוטחה בו בעקבות דברים שנשא בהרצאה בפני סטודנטים לפיהם  " חלק גדול מהשופטים בישראל הם חמורים גדולים ".  
" ביטאתי כבר בפניך ובכלי התקשורת צער כן ועמוק על הפגיעה שהסבתי כתוצאה משימוש בסגנון שלא היה לו מקום .  בכוונתי למצוא את הדרך להבהיר את הדברים כבר בימים קרובים ולעשות כמיטב יכולתי לתקן את הרושם הקשה שהתקבל ",  אמר קורב ללדור .
 
הבקשה נדחתה :  משפט אולמרט יימשך כמתוכנן
ביהמ"ש דחה את בקשת הפרקליטות לדחות את פתיחת שלב ההוכחות במשפטו של רה"מ לשעבר ,  על רקע יציאתו של עו"ד קורב לחופשה .  עם זאת ,  הוחלט להקל את עומס הדיונים

