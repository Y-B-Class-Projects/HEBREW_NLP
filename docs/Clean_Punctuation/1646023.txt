אוהד נהרין חוגג 20 שנה בלהקת בת שבע
הכוריאוגרף ולהקת המחול הידועה חוגגים 20 שנות יצירה משותפת ולרגל המאורע מעלים מופע חדש שישלב בין  " קיר ",  יצירתו הראשונה ,  לבין  " זינה ",  שנוצרה חמש שנים מאוחר יותר
 ( צילום :  יח"צ ) 
עשרים שנה עברו מאז נכנס אוהד נהרין לנעליים של המנהל האמנותי של להקת בת שבע ,  ולרגל המאורע החליטו נהרין והאנסמבל של הלהקה לחזור למקורות ולעלות מופע חדש שישלב בין  " קיר ",  יצירתו הראשונה של נהרין ,  לבין  " זינה ",  שנוצרה חמש שנים מאוחר יותר .
" קיר ",  היצירה הראשונה של נהרין ,  נחשבת כפורצת דרך וסימנה את ההתחלה של עידן נהרין בבת שבע ובמחול בישראל . " אני זוכרת את קיר כרעידת אדמה ",  מספרת מנכ"ל בת שבע הנוכחית דינה אלדור .  לדבריה ,  כבר בפעם הראשונה שראתה את  " קיר ",  היא הרגישה שמדובר במשהו יוצא דופן בנוף המחול ,  התחלה של משהו גדול שעתיד לשנות את המחול בישראל . " במהלך השנים ראיתי את זה קורה ",  היא מספרת , " ראיתי כיצד להקת בת שבע הופכת לאחת הלהקות האהובות ביותר בעולם ". 
אמנם חלק מרקדני האנסמבל עדיין לא נולדו כאשר נהרין יצר את  " קיר ",  אולם נהרין ,  שאת רוב זמנו מעביר עם הלהקה הבוגרת ,  החליט במודע שאת היצירה החדשה/ישנה הוא יעשה יחד עם האנסמבל . " המפגש עם האנסמבל הוא בוסרי' ",  כהגדרתו , " כשחזרתי לחומרים הללו הרגשתי כאילו אני מעיר איזה דינוזאור וקצת איבדתי את הביטחון בהחלטה הזו ,  מתוך העבודה בסטודיו עם הרקדנים הביטחון הזה חזר ". 
נהרין מדגיש שוב ושוב את התום והרעננות של יצירת המחול , " הגיל של העבודה אינו חשוב ,  מתי היא נוצרה זה לא משמעותי בכלל .  הרעננות שלנו אינה תלוית גיל וכך גם התהליך .  הרבה דברים השתנו ביצירה ,  נוצרו קטעים חדשים ,  נוספה מוזיקה שלא היתה ,  קטעים מסוימים הוסרו ". 
כשנשאל מדוע החליט ,  מעבר לעובדה הסימבולית שמדובר ביצירתו הראשונה ,  לבחור דווקא את היצירות הללו מתוך  " ארון הספרים "  של רפרטואר היצירות שלו ולחבר אותן יחדיו ליצירה חדשה ,  בחר נהרין להתייחס דווקא למונח ארון הספרים בכל מה שקשור לעולם המחול . " הדימוי של ארון ספרים שניתן לשלוף ממנו ,  נכון לספרים או למוזיקה אך הוא אינו נכון למחול .  יצירת מחול נעלמת לאחר שהיא מבוצעת ,  אין מדף ליצירות האלה .  אין לנו עבודות על המדף ,  יש לנו עבודות בתהליך שכל הזמן עוברות שינוי ". 
יום שלישי 16 במרץ ,  בשעה 21:00יום רביעי 17 במרץ ,  בשעה 21:00יום שישי 12 במרץ ,  בשעה 22:00יום שבת 13 במרץ ,  בשעה 21:00יום שני 15 במרץ ,  בשעה 21:00

אוהד נהרין חוגג 20 שנה בלהקת בת שבע
הכוריאוגרף ולהקת המחול הידועה חוגגים 20 שנות יצירה משותפת ולרגל המאורע מעלים מופע חדש שישלב בין  " קיר ",  יצירתו הראשונה ,  לבין  " זינה ",  שנוצרה חמש שנים מאוחר יותר

