הממשלה שינתה את החוק - מעתה לא תידרש לאשר ייקור הגז המצרי
הסכם הגז החדש בין חברת החשמל ל-EMG נכנס היום לתוקף - ללא צורך בחתימת שרים
24 שעות לפני כינוס אספת בעלי המניות של חברת החשמל  ( נציגי הממשלה )  כדי לדון בפתיחת חוזה הגז הטבעי עם מצרים - התייתרה למעשה האספה .  זאת ,  לאחר שמשרד התשתיות קידם תיקון לחוק החברות אשר מבטל את הצורך בחתימת שרי ממשלה לאישור עסקות בעלי עניין בחברות ממשלתיות .  לפיכך ,  אושר למעשה הסכם הגז החדש בין חברת החשמל לספקית emg.לפני כחודשיים אישר דירקטוריון חברת החשמל את פתיחת הסכם הגז עם מצרים ואת ייקורו ,  אך התנה זאת באישור אסיפת בעלי המניות של החברה - ממשלת ישראל .  ההחלטה נבעה משום שלדעת הנהלת החברה והדירקטוריון ,  פתיחת החוזה כרוכה בשיקולים אסטרטגיים ונוגעת בהסכם  " המטריה המדינית "  שנחתם בין ממשלות ישראל ומצרים בשנת 2005.במשרדי התשתיות והאוצר  " לא אהבו "  את הבאת ההחלטה הרגישה לפתחם ,  והעבירו את הסוגיה לבחינה משפטית .  הטענה היתה כי אסור לממשלה להתערב בסוגיות מסחריות של חברות ממשלתיות .  כפי שפורסם ב-themarker ,  שכר במקביל משרד התשתיות חברת ייעוץ בריטית לבחינת ההסכם החדש - וזו אישרה ככל הנראה את המהלך.לפני כשנה דרשה מצרים לייקר את מחיר הגז אותו היא ממספקת לישראל בטענה כי שינויים בשוק האנרגיה העולמי הפכו את המחיר לבלתי רלוונטי .  בתום משא ומתן ממושך ,  נענתה חברת החשמל לדרישה .  פתיחת החוזה הביאה להתייקרות הגז שיסופק בשיעור של כ-60% למחיר שבין 4-4.5 דולר למיליון btu .  זאת ,  בתמורה לצמצום מנגנון ה-take or pay ,  עדכון מחיר הגז אחת ל-5 שנים ,  הפחתת הערבויות הבנקאיות שהעמידה חברת החשמל ,  הגברת הגמישות באספקה והגדלת הקנסות בגין אי אספקה .
 
הממשלה שינתה את החוק - מעתה לא תידרש לאשר ייקור הגז המצרי
הסכם הגז החדש בין חברת החשמל ל-EMG נכנס היום לתוקף - ללא צורך בחתימת שרים

