הפועל חיפה :  דורה ושירזי יוצאים לדרך משותפת
השניים נפגשו והגיעו ביניהם להבנות על חלוקת העבודה בהפועל חיפה .  שירזי ישמש כמנהל המקצועי ,  אבל לא יישב על הספסל
ניצן שירזי ושלומי דורה נפגשו הבוקר  ( חמישי )  במלון דן קיסריה וסיכמו על שיתוף פעולה במטרה להוציא את הפועל חיפה מהתקופה הקשה שבה היא נמצאת .  שירזי ,  לפחות בינתיים ,  ישמש ,  כסוג של מנהל מקצועי ,  כשסמכויות האימון והעברת המשחקים יישארו בינתיים בידי דורה .  שירזי לא יישב על ספסל הקבוצה במשחקים וגם לא יהיה נוכח על הדשא באימונים עצמם .  
למרות זאת ,  לא מן הנמנע כי שירזי יקבל עוד סמכויות מקצועיות כבר בעתיד הקרוב אם הקבוצה לא תצא מהמשבר שעובר עליה מאז הדרבי החיפאי .  מכיוון שפנייתו הראשונה של הבעלים יואב כץ הייתה למנות את שירזי כמאמן במקומו של דורה .
 כרגע ,  בחיפה מקווים שהמתכונת החדשה תעבוד וששירזי יתרום מניסיונו בליגת העל כדי שהאדומים מהכרמל יסיימו לפחות במרכז הטבלה ולא ייגררו לפלייאוף התחתון .  מחר שירזי אמור כבר להיות באימון ויוצג בפני התקשורת .
 
הפועל חיפה :  דורה ושירזי יוצאים לדרך משותפת
השניים נפגשו והגיעו ביניהם להבנות על חלוקת העבודה בהפועל חיפה .  שירזי ישמש כמנהל המקצועי ,  אבל לא יישב על הספסל

