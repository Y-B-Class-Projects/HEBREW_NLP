ארבייטמן : " השתניתי בצורת המשחק ,  התבגרתי "
 חלוץ מכבי חיפה שלומי ארבייטמן מספר מה הפך אותו לשחקן הבולט של הסיבוב ,  ומבטיח : " אני רוצה יותר ,  עוזר לחברים ,  ויש לי עוד הרבה מה לתת .  הלוואי שתגיע הצעה מאירופה "
 צילום ועריכה :  נועם אשל
מכבי חיפה ערכה הבוקר  ( רביעי )  אימון לקראת המשחק מול הפועל עכו ,  שאתמול גרמה להגדלת הפער בצמרת בעקבות התיקו שעשתה מול הפועל תל אביב .  בחיפה שמחו כמובן בעקבות הגדלת הפער ,  אך אמרו הבוקר כי בעקבות קיזוז הנקודות הצפוי לפני משחקי הפלייאוף ,  לפער אין משמעות .
 החלוץ שלומי ארבייטמן ,  השחקן היחיד שלא ערך היום אימון עם הירוקים בעקבות הפציעה במשחק האחרון מול הפועל חיפה ,  התייחס הבוקר לדרבי הקשוח ,  וגם למשחק הקרוב מול עכו בשבת . " ידענו שהולך להיות משחק אגרסיבי ,  קשה מאוד ,  כי מדובר בדרבי ראשון אחרי הרבה שנים ",  אמר ארבייטמן ,  והבהיר : " לא נפצעתי בגלל כניסה של שחקן יריב ,  אלא מנחיתה לא נכונה על הדשא .  כל דרבי הוא משחק קשה ,  והיה רצון לנצח אחרי שנים .  גם הפועל חיפה באה לשחק ,  אבל הגענו להרבה מצבים ,  ניצחנו ,  ועכשיו אנחנו עם הפנים קדימה ".  
" אין ספק שעשינו סיבוב ראשון יוצא מן הכלל ",  אמר ארבייטמן על 42 הנקודות שהשיגה קבוצתו מתוך 45 אפשריות , " בשבת מצפה לנו משחק קשה מאוד ,  כי עכו לא הפסידה בבלומפילד מול מכבי ,  בטדי מול בית"ר ,  ואתמול גם מול הפועל .  זו קבוצה טובה ,  שבאה לשחק כדורגל ,  ונקווה שנדע להתמודד מולם ". 
ארבייטמן התייחס לשיפור ביכולתו העונה ,  כשכבש כבר 14 שערים ב-15 משחקים . " אני מודה לכל אלה שבחרו בי כשחקן הסיבוב ,  ומקווה להתחיל את הסיבוב השני כפי שסיימתי את הראשון ",  אמר החלוץ , " מה שחשוב זה שהקבוצה תיקח אליפות ,  וזה יהיה שווה את הכל .  השתניתי בצורת המשחק ,  אני רוצה יותר ,  ועוזר לחברים .  יש לי עוד הרבה מה לתת .  יכול להיות שבעבר לא נתתי והראיתי מה אני יודע ,  אבל עשיתי שינוי גדול בעצמי ,  וכולם רואים אותו .  התבגרתי .  התחתנתי ,  וגם האישה עושה טוב ". 
על העובדה שהחוזה שלו עומד להסתיים בעוד שנה ,  אמר : " יש עוד שנה שלמה ,  ואני מקווה שאשאר שחקן של מכבי חיפה .  החלום והשאיפה הם להגיע לאירופה ,  והלוואי שתגיע הצעה ,  אבל בינתיים אני פה ". 
ארבייטמן החל היום את האימון בריצה קלה ,  אך בהמשך עזב אותו והוא בספק למשחק מול עכו .  מי שנוסה היום במקומו בהרכב הפותח במהלך האימון הוא מוחמד גדיר ,  בעוד ולדימיר דבאלישוילי תורגל עם ההרכב השני .  שי מימון נוסה בהרכב על חשבון טשיירה ,  ועלי עותמן במקום אייל משומר .  מי שהחל להתאמן בקבוצה היום הוא הקשר הגאורגי לבאן חמלדזה .  היה זה אימון הבכורה שלו .  בקבוצה הדגישו כי עדיין לא ויתרו על האפשרות לצרף את הקשר היהודי רוני פורוקארה .  הדבר תלוי בהחלטת קבוצתו השבדית ,  שהתבקשה להוזיל את מחירו .  

ארבייטמן : " השתניתי בצורת המשחק ,  התבגרתי "
 חלוץ מכבי חיפה שלומי ארבייטמן מספר מה הפך אותו לשחקן הבולט של הסיבוב ,  ומבטיח : " אני רוצה יותר ,  עוזר לחברים ,  ויש לי עוד הרבה מה לתת .  הלוואי שתגיע הצעה מאירופה "
 
