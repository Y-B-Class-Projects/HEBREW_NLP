מיקי חיימוביץ' מציעה לכם חברות 
מנחי הטלוויזיה יוצאים מהקופסה .  אחרי גיא זהר ,  רביב דרוקר וגיא פינס גם אשת החדשות מיקי חיימוביץ' קופצת למים במדיה החברתית .  חיימוביץ' תפתח חשבון פייסבוק אישי-מקצועי שישרת אותה בתפקידה כמגישת מהדורת החדשות המרכזית של ערוץ 10 . " אני מודה - נשברתי ",  היא אומרת . " רציתי להימנע מזה כי קשה לי עם החשיפה .  גם ככה אני מאוד חשופה בתקשורת ".  חיימוביץ' הולכת בדרכם של חבריה לערוץ שכבר פעילים במדיה החברתית .  זהר ידוע בהודעותיו הקבועות בטוויטר ,  דרוקר עובד על מיזם חדש בתחום ופינס הוא מהבולטים שעושים שימוש במדיה החברתית .  הרקע להחלטתה של חיימוביץ' להיכנס לפעילות בפייסבוק הוא פרויקט עיתונאי שלה בשם  " ישראלים 10 ",  כתבות שבהן תציג ישראלים התורמים לקהילה .  הבעיה העיקרית היא שם המשתמש :  כרגע פעילים בפייסבוק כבר ארבעה משתמשים בשם מיקי חיימוביץ' .
 
מיקי חיימוביץ' מציעה לכם חברות 
nan
