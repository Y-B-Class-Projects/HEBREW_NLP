כך מחביאה נתנאל את החברה הפרטית 
בתשקיף שהגישה לקראת ההנפקה טענה נתנאל גרופ כי היא פונה לפני ביצוע כל עבודה לקבלנים שונים ,  אך בכל המקרים ב-2009 הזוכה היתה החברה הפרטית של בעלי השליטה
 >  >  ההתאוששות בשוקי ההון והתחושה כי המשבר הכלכלי כבר מאחורינו נתנו את אותותיהן בגיוסי ההון .  חברות רבות ,  בעיקר מתחום הנדל"ן ,  שבות לשוק לאחר שהקפיאו את גיוסי ההון שלהן .  הרצון לגייס כסף מהציבור בבורסה הוא נחלתם של אנשי עסקים רבים .  מה שמונע מהם זאת במקרים רבים הוא החשיפה הגבוהה של עסקיהם .  דיווח פומבי של שכר המנהלים וכל פרטיה הפיננסיים של החברה - זה המחיר שנאלצות לשלם חברות בורסאיות על הנגישות לכספי הציבור .  אלא שקיימות חברות ציבוריות הנסחרות בבורסה לניירות ערך בתל אביב שמצאו דרך לעקוף זאת .  נתנאל גרופ היא חברת בנייה בינונית ,  שהשכילה לנהל את ענייניה בזהירות רבה ולשרוד את המשבר .  החברה רכשה באחרונה שני פרויקטים בהיקף של כ-90 מיליון שקל .  לנתנאל יש חברה מבצעת לפרויקטים שלה ,  שתבצע גם את הפרויקטים החדשים - חברה פרטית בבעלות האחים נתנאל בשם ליהקום .  ליהקום זוכה להיות קבלן ביצוע במרב הפרויקטים של נתנאל בשנים האחרונות .  שישה מתוך שמונת הפרויקטים של החברה ב-2006 בוצעו בידי ליהקום ;  ב-2007 100% מהפרויקטים בוצעו על ידיה ;  ב-2008  " רק "  כ-78% ;  ונכון לתשעת החודשים הראשונים של 2009 - 100% .  למרות זאת ,  בתשקיף שהתפרסם בשבוע שעבר לקראת הנפקת אג"ח של החברה נכתב כי  " החברה פונה לקבלנים כדי לקבל מהם הצעות מחיר .  הפנייה מתבצעת במהלך תכנון הבנייה ,  כמה חודשים לפני התחלת הבנייה .  הצעות המחיר מתייחסות לאותו מפרט טכני שלפיו ליהקום ביצעה את הבנייה .  הצעות המחיר מתקבלות בכתב ,  כשהחברה אינה נוהגת לערוך תהליך של התמחרות פומבית ,  אלא מנהלת מו"מ אישי או טלפוני מול כל קבלן בנפרד .  החברה הביאה לאישור אסיפת בעלי מניות שלה את הצעות המחיר של ליהקום ,  שהיו הזולות ביותר שעמדו בפני החברה ".  מה שמדווח אינו מתאר את מה שקורה .  עיקר פעילות הבנייה והמכרזים עם הספקים מתרחשים בחברה הפרטית ,  ללא דיווח וללא פיקוח .  המשכורת שבעלי החברה מושכים הם מהחברה הפרטית ולא מהציבורית .  המעקב של הציבור אחר החברה שבה הוא מושקע - נפגע .  מתקבלת חברה מסוג חדש :  חברה ציבורית שעיקר פעילותה נותר פרטי ,  כלומר חסוי .  יו"ר החברה ,  אריה נתנאל ,  מסר בתגובה : " ליהקום היא חברה ותיקה שמבצעת רק ליזמות של הקבוצה .  הסכם המסגרת קובע כי היא מבצעת פרויקטים לפי הערכת שמאי של הבנק המלווה ". 

כך מחביאה נתנאל את החברה הפרטית 
בתשקיף שהגישה לקראת ההנפקה טענה נתנאל גרופ כי היא פונה לפני ביצוע כל עבודה לקבלנים שונים ,  אך בכל המקרים ב-2009 הזוכה היתה החברה הפרטית של בעלי השליטה

