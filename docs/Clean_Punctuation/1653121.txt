ראגבי :  מעשית ,  צרפת אלופה  
" לה בלו "  הביסו את איטליה 20:46 ,  ורק רעידת אדמה תמנע מהם זכיה בטורניר שש האומות .  יחגגו בשבוע הבא מול אנגליה
צרפת ניצחה היום  ( ראשון )  את איטליה 20:46 במסגרת אליפות שש האומות ,  והבטיחה כמעט בוודאות את הזכיה בטורניר .  בדקה ה-64 היתה כבר התוצאה 6:46 ,  אז החליטו הצרפתים ללכת לישון והאיטלקים ניצלו זאת על מנת להציל מעט מכבודם .
 בדקה החמישית הרים מורגן פארה את הכדור מן הסקראם ,  הטעה ובישל את הטריי לעימנול הארינורדוקי והמיר ל-0:7 .  תשע דקות אחר כך חטף וויליאם סרבה ,  שבאופן כללי עשה עבודה טובה במחצית הראשונה לפני שהוחלף על מנת לנוח ,  את הכדור וגרם למהלך שהוביל לטריי של דויד מארטי ,  שפתח במקום מאתיו בסטארו .  מארטי הניח עוד אחד בדקה ה-24 והתוצאה היתה כבר 0:22 .  הצרפתים שטפו את המגרש ,  וביציעי הסטאד דה פראנס המלא החלו האוהדים אף הם לערוך גלים ,  אך המחצית הסתימה ב-3:22 לאחר בעיטת עונשין של מירקו ברגמאסקו .
 בדקה ה-49 עלה סבסטיאן שאבאל מהספסל לתרועות חצוצרה וקריאות  " אולה !  "  שהמשיכו עד סוף המשחק .  ברבע השעה שאחר כך הניחו טריים מארק אנדרו  ( בהופעת בכורה בנבחרת )  ,  יאניק יאוזיו ואלכסנדר לפאנדרי בן ה-20 .  כולם הושלמו על ידי פארה על מנת להגיע להפרש השיא של הטורניר עד כה .  
את הדקות האחרונות ניצלו אנטוניו דל פאבה ופאבלו קנאבוסיו המחליפים על מנת להניח טריים שהושלמו על ידי ברגמאסקו ,  שסיים את המשחק עם 4 מ-4 בבעיטות .  עשר דקות לסיום נכנס למשחק מאתיו בסטארו ,  שקיבל מנוחה היום ,  והספיק לשעשע את האוהדים במספר מהלכים בהם התחפש לכדור באולינג ,  שאחד מהם אף כמעט הסתיים בטריי נוסף .
 על מנת שצרפת לא תזכה בטורניר בעוד שבוע ,  היא תצטרך להפסיד בפריס לאנגליה ,  שכעת איבדה באופן סופי את הסיכוי לזכות ,  ושאירלנד תנצח את סקוטלנד ,  הנאבקת נגד הזכיה בכפית העץ ,  בהפרש כולל של מעל חמישים נקודות .
 
ראגבי :  מעשית ,  צרפת אלופה  
" לה בלו "  הביסו את איטליה 20:46 ,  ורק רעידת אדמה תמנע מהם זכיה בטורניר שש האומות .  יחגגו בשבוע הבא מול אנגליה

