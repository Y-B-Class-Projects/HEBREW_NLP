מנכ"ל יו טיוב פורש :  צ'אד הרלי ,  מייסד האתר ,  עובר לתפקיד יועץ 
" יחסי העבודה עם גוגל מצוינים ;  אני עובד כבר שניים על רעיון חדש ",  אמר הרלי
צ'אד הרלי ,  מנכ"ל אתר שיתוף סרטוני הוידיאו יו טיוב ואחד ממייסדיו ,  הודיע אמש על פרישתו מתפקיד המנכ"ל לטובת תפקיד ייעוץ בחברה ,  דיווח העיתון הבריטי  " גרדיאן ".  הרלי ,  אשר ייסד את יו טיוב בפברואר 2005 יחד עם סטיב צ'ן וג'אווד קארים ,  הודיע על פרישתו מניהול החברה במהלך כנס טכנולוגי בדבלין ,  והוסיף כי העביר את ניהול החברה לידי סלאר קמנגר ,  לשעבר סגן נשיא יישומי רשת של גוגל . " אני נמצאת כעת בתהליך מעבר לתפקיד יועץ וממשיך להיות מעורב בחברה ,  אך זה מעניק לי הזדמנות לעבוד על פרויקטים חדשים ,  ובכלל זה רעיון חדש שאני עובד עליו כבר שנתיים ",  אמר הרלי ,  אשר לקח הביתה כ-325 מיליון דולר בעקבות רכישת יו טיוב על ידי גוגל ב-1.65 מיליארד דולר בשנת 2006.הרלי ,  בן 31 ,  סיפר עוד כי לפני שאתר יו טיוב נרכש על ידי גוגל ,  הוא העדיף להישאר עצמאי ,  אולם הוסיף כי גוגל איפשרה לאתר להישאר עצמאי וכי יחסי העבודה עם ענקית האינטרנט הם מצוינים .  לפי חוזה הרכישה של יו טיוב ,  הרלי היה מחויב להישאר בגוגל לפרק זמן של 18 חודשים ממועד הרכישה .  הרלי אמר כי הוא מנוע מלהתייחס במפורט למצב הנוכחי של אתר יו טיוב בשל ההגבלות הקיימות לגבי פרסום נתונים של חברות בורסאיות ,  אולם הוסיף כי מספר הסרטונים הנצפים ביום הוא כשני מיליארד ,  וכי גולשים מעלים לאתר מאות אלפי סרטונים מדי יום .
 
מנכ"ל יו טיוב פורש :  צ'אד הרלי ,  מייסד האתר ,  עובר לתפקיד יועץ 
" יחסי העבודה עם גוגל מצוינים ;  אני עובד כבר שניים על רעיון חדש ",  אמר הרלי

