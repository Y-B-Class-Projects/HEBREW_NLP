התחומים הצומחים ב-2010 :  שיווק דיגיטלי ותוכן שיווקי
סקר TheMarker ואיגוד השיווק חושף את תוכניות המפרסמים והמשווקים לשנה הקרובה :  פחות השקעה בפרסומות בטלוויזיה ,  הגדלת נתח הפרסום באינטרנט ותגבור הנוכחות ברשתות חברתיות באמצעות הגדלת פעילות יחסי הציבור
 >  >  אינטרנט ,  תוכן שיווקי בטלוויזיה ושיווק דיגיטלי הם שלושת התחומים שיזכו לגידול בשיעור הגבוה ביותר בהוצאה השיווקית עליהם ב-2010 - כך עולה מסקר בקרב בכירי עולם השיווק שבוצע בעבור themarker ואיגוד השיווק .  בסקר השתתפו כ-70 מנכ"לים ,  סמנכ"לי שיווק ובכירי ענף השיווק מ-166 חברות הרשומות כחברות באיגוד השיווק .  את הסקר ביצע מכון המחקר מידע שיווקי  ( סי .  איי )  בהנהלת נעם רז ומרב שפירא .  מהסקר עולה כי 2010 תהיה השנה החמישית ברציפות של גידול בהשקעות בפרסום באתרי אינטרנט - כמעט מחצית מהמפרסמים  ( 47% )  השיבו כי בכוונתם להגדיל ההוצאה על פרסום באינטרנט השנה .  שיעור מזערי של 2% בלבד מהמשיבים אמרו כי בכוונתם להקטין את ההוצאה על פרסום ברשת .  בסקר דומה שנערך בינואר 2009 הצהירו רק 23% מהמפרסמים כי בכוונתם להגדיל את ההוצאה על פרסום באינטרנט .  בנוגע לפרסום בטלוויזיה ,  דעות המפרסמים חלוקות :  12% אומרים כי יגדילו את ההוצאה ב-2010 ,  לעומת 16% שאומרים כי יקטינו את ההוצאה על פרסום בטלוויזיה .  נתונים דומים התפרסמו גם ב-2009 .  הסכמה בולטת יותר בקרב המפרסמים ניתן למצוא בזירת התוכן השיווקי  ( פרסום סמוי )  בטלוויזיה :  מהסקר עולה כי 16% מהמפרסמים אמרו כי בכוונתם להגדיל את ההוצאה על פרסום בתחום ,  לעומת 2% בלבד שאמרו כי בכוונתם להקטיו אותה .  תוכן שיווקי נתפס בעיני המפרסמים כדרך שיכולה לתת מענה לירידה בשימת הלב של צופים לפרסומות בזמן הפסקת הפרסומות הייעודית .  מסיבה זו ,  ככל הנראה ,  נרשמה בשנתיים האחרונות עלייה עקבית בהוצאה על פרסום סמוי בטלוויזיה ,  בעיקר בתוכניות מציאות - העוגן המרכזי כיום לתוכן שיווקי ,  שמייצר לזכייניות הטלוויזיה הכנסה לא מבוטלת .  בכל הזכייניות פועלות כיום יחידות לשיתופי פעולה מסחריים שתפקידן לייצר את מירב ההכנסות על-ידי שילוב מותגים בתוך התוכן ,  ולא בהפסקת הפרסומות .  ב-2009 ,  לשם השוואה ,  דיברו רק 4% מהמפרסמים על כוונתם להגדיל ההוצאה על תוכן שיווקי ,  כך שנראה כי 2010 תהיה שנה מכניסה לזכייניות בתחום זה .  הנסקרים נשאלו שאלה חדשה ,  שלא נבדקה בשנים קודמות ,  לגבי כוונותיהם להגדיל או להקטין במהלך השנה את פעילויות השיווק חברתי - בעיקר ברשתות חברתיות ,  כמו פייסבוק .  מעדותם של המפרסמים עולה כי חלקם הגדול ביצע פעילות שיווק דיגיטלי כבר ב-2009 ,  בין היתר בפורומים ובאמצעות פניות לבלוגרים ,  אך נראה כי 2010 תהיה השנה שבה התחום יתמסד :  87% מהמפרסמים אמרו כי בכוונתם לבצע מהלכי שיווק דיגיטלי בשנה הקרובה .  83% מהמפרסמים שאמרו כי ביצעו פעילות שיווק דיגיטלית במדיה החברתית ב-2009 ,  אמרו כי בכוונתם לשוב לבצע פעילות כזו גם ב-2010 .  יותר מ-70% מהמפרסמים שהעידו שלא ערכו פעילות שיווק חברתי ב-2009 ,  אמרו כי בכוונתם להתחיל לפעול בתחום ב-2010 .  קשה להשוות את ההוצאה על שיווק דיגיטלי להוצאה על פרסום במדיות אחרות ,  או לשלב אותה בתוך עוגת הפרסום ,  משום שבשיווק דיגיטלי לא נדרשת רכישת מדיה  ( רכישת שטחי פרסום )  ,  אלא בעיקר פעילות שיווק יצירתית ובולטת שתגרום לגולשים לרצות להתחבר למהלכים הפרסומיים שעורך המותג .  לכן ,  מהסקר ניתן ללמוד כי המפרסמים מתכוונים להקדיש תשומת לב ניכרת לשאלה כיצד לבלוט במדיה החברתית ,  אך לא מתכוונים בהכרח להפנות לנושא תקציבים משמעותיים .  ייתכן כי ההוצאה על שיווק דיגיטלי באה לידי ביטוי בגידול שצופים המפרסמים לתחום יחסי הציבור ,  על רקע התחזקות המדיה החברתית .  חלק ניכר מהמפרסמים תופשים את המדיה החברתית - רשתות חברתיות דוגמת פייסבוק או טוויטר ,  פורומים ובלוגים - כחלק בלתי נפרד מפעילות יחסי הציבור של החברה .  16% מהמפרסמים אמרו כי יגדילו ב-2010 את ההשקעה ביחסי ציבור .  לעומתם ,  2% דיווחו על הקטנה צפויה של ההוצאה בתחום .  בתוך כך ,  ההשקעות בפרסום בעיתונות צפויות לרשום ב-2010 ירידות נוספות .  כ-20%  ( נטו )  מהמפרסמים אמרו כי בכוונתם להקטין גם השנה את ההוצאה על פרסום בתחום .  בבחינת עוגת הפרסום והשיווק המלאה ,  נראה כי על-אף הצפי לשיפור במצב הכלכלי ,  רק 38% מהמפרסמים צופים גידול בתקציב השיווק שלהם ב-2010 ,  בעוד ש-62% אינם צופים גידול כזה .  מתוכם ,  כחצי צופים שלא יערכו שינויים בתקציב ו-13% צופים קיטון .
 
התחומים הצומחים ב-2010 :  שיווק דיגיטלי ותוכן שיווקי
סקר TheMarker ואיגוד השיווק חושף את תוכניות המפרסמים והמשווקים לשנה הקרובה :  פחות השקעה בפרסומות בטלוויזיה ,  הגדלת נתח הפרסום באינטרנט ותגבור הנוכחות ברשתות חברתיות באמצעות הגדלת פעילות יחסי הציבור

