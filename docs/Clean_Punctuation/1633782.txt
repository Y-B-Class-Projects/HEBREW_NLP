גלובל פייננס 5 מציעה לבעלי האג"ח  " תספורת "  מרצון של 57% 
המחיר המוצע נמוך מהערך המתואם של האיגרת ,  אך גבוה ב-30% ממחירה בבורסה
 >  >  בפעם השנייה בתוך שנתיים וחצי מפרסמת גלובל פייננס 5 הצעת רכש לבעלי איגרות החוב :  החברה מציעה כעת לבעלי האג"ח לרכוש את האיגרות במחיר של 49.4 אגורות לאיגרת .  מחיר הצעת הרכש נמוך ב-57% מהערך המתואם של האיגרת ,  אך גבוה ב-30% ממחיר האיגרת בבורסה .  משך החיים הממוצע של גלובל פייננס 5 הוא 2.3 שנים ומחירה 47.4 אגורות ,  המבטא תשואה של 56.6% .  גלובל פייננס תשקיע 57 מיליון שקל במקרה של היענות מלאה .  ההצעה מותנית בהיענות של בעלי 10 מיליון איגרות ,  8.7% מהסדרה .  גלובל פייננס 5 היא חברה פרטית שבבעלות רמי ירדן  ( 50% )  ,  ד"ר דוד כהן  ( 16.7% )  וגדעון תדמור  ( 33.3% )  ,  שהוא מנכ"ל חברת דלק אנרגיה .  גלובל פייננס 5 גייסה 133 מיליון שקל בהנפקת אג"ח ביולי 2005 .  היתרה הנוכחית של האיגרות היא 159 מיליון שקל .  הקרן של איגרות החוב עומדת לפירעון בתשלום אחד בספטמבר 2012 ,  למעט במקרה של אירוע אשראי למדינת ישראל ,  או הפחתה מלאה או חלקית של קרן איגרות החוב כתוצאה מאירוע אשראי לחברות הייחוס .  תשלום הקרן והריבית בגין הפיקדון תלוי בסיכוני האשראי של 100 החברות שכלולות בתיק הנכסים שהפיקדון של ubs הושקע בהם ,  כלומר לאו דווקא באיגרות החוב שלהן .
 
גלובל פייננס 5 מציעה לבעלי האג"ח  " תספורת "  מרצון של 57% 
המחיר המוצע נמוך מהערך המתואם של האיגרת ,  אך גבוה ב-30% ממחירה בבורסה

