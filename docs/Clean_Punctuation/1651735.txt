ויסה ודה לה האסה נקנסו ב-3,000 שקלים
הפרואנים של בית"ר ירושלים ,  שלא יכולים היו לשחק נגד הפועל עכו ,  נענשו מאחר ולא הגיעו למגרש .  הכסף יועבר לנזקקים
לאחר שלא הופיעו על דעת עצמם למשחק הליגה מול הפועל עכו ,  עמדו הבוקר  ( רביעי )  צמד הפרואנים של בית"ר ירושלים ג'וניור ויסה ופאולו דה לה האסה לועדת משמעת ונקנסו ב-3,000 שקלים כל אחד .  בנוסף ,  השניים ספגט קנס על תנאי בסך 6,000 שקלים על כל הפרת משמעת נוספת .  דה לה האסה המוצהב ו-ויסה הפצוע היו מחוץ לסגל והחליטו שלא לצאת לנצרת עילית הרחוקה .  השניים ניסו להשיג אישור למהלך ,  אך הובהר להם יום לפני המשחק כי על פי תקנון הקבוצה כל שחקן סגל חייב להופיע לכל משחקי הקבוצה ,  אלא אם כן הוא אינו יכול לעשות זאת מסיבות בריאותיות או אישיות .  אגב ,  השניים טענו להגנתם כי לא ידעו את הדרך לנצרת עילית ,  אך הטענה לא התקבלה .  
לפני מספר שבועות היה זה דן איינבינדר הצעיר שנעדר מאחד המשחקים ונקנס בסכום דומה .  6,000 השקלים שנגבו מהשניים יועברו כתרומה לנזקקים לקראת חג הפסח .
 כ-3,500 אוהדים כבר הבטיחו את מקומם למשחק הגביע מול מכבי ת"א שייערך בעוד שבועיים ובבית"ר מעריכים כי האיצטדיון יהיה מלא .  על אף שהורידו את מחירי הכרטיסים לליגה ל-60 שקלים למבוגר ו-30 לנערחייל ,  במועדון זיהו את הפוטנציאל של משחק הגביע ומוכרים את הכרטיסים אליו במחירים המקוריים של 45 שקלים לנער ו-90 שקלים למבוגר ליציע המערבי ו-80 ו-40 שקלים בהתאמה ליציע המזרחי .  כזכור ,  גם מנויי הקבוצה מחוייבים לקנות כרטיס למשחק שלא כלול במנוי העונתי .
 
ויסה ודה לה האסה נקנסו ב-3,000 שקלים
הפרואנים של בית"ר ירושלים ,  שלא יכולים היו לשחק נגד הפועל עכו ,  נענשו מאחר ולא הגיעו למגרש .  הכסף יועבר לנזקקים

