חברת הנמלים של דובאי וורלד מעוניינת לבצע הנפקה בבורסת לונדון ב-2010
DP וורלד ,  חברת הנמלים הרביעית בגודלה בעולם ,  נסחרת כיום בבורסת דובאי בשווי של 7.34 מיליארד דולר
dp וורלד ,  מפעילת הנמלים שהחברה האם שלה ,  דובאי וורלד ,  נמצאת בתהליך ארגון מחדש של חובותיה ,  הודיעה היום כי היא מעוניינת לבצע הנפקה בבורסת המניות של לונדון ברבעון השני של 2010 .  החברה ,  שהיא מפעילת הנמלים הגדולה במזרח התיכון ,  והרביעית בגודלה בעולם ,  אמרה במארס כי היא בוחנת אפשרויות שונות להעריך מחדש את שווייה ,  לאור  " האכזבה המתמשכת "  שלה מערכה בבורסת דובאי .  היום עלתה מניית dp וורלד ב-4.3% בדובאי ונסגרה במחיר של 44 סנט ,  מה שמעריך אותה בשווי של 7.34 מיליארד דולר .  בשנה שעברה עלתה המניה ב-10% לאחר שנפלה ב-68% ב-2008 . " החברה נסחרת בהנחה גדולה לעומת מתחרותיה בעולם ",  אמר רמי סידאני ,  ראש חטיבת המזה"ת ואפריקה בחברת שרודר אינווסטמנט מנג'מנט בדובאי . " הצעד הזה נועד להעניק לחברה יותר נוכחות ,  כמו גם אמינות כשחקנית בינלאומית ",  הוסיף .
 
חברת הנמלים של דובאי וורלד מעוניינת לבצע הנפקה בבורסת לונדון ב-2010
DP וורלד ,  חברת הנמלים הרביעית בגודלה בעולם ,  נסחרת כיום בבורסת דובאי בשווי של 7.34 מיליארד דולר

