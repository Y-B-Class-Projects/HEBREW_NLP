אבי כהן נבחר שוב ליו"ר ארגון השחקנים 
ימשיך בתפקידו 4 שנים נוספות אחרי הבחירות שנערכו בקרב כל הכדורגלנים המקצוענים .  כהן מקווה לשיתוף פעולה עם השחקנים
 במהלך האסיפה הכללית של ארגון השחקנים אתמול  ( חמישי )  הודיע מנכ"ל הארגון ,  אריה אלטר ,  כי היו"ר אבי כהן נבחר לכהונה נוספת וימשיך בתפקידו 4 שנים נוספות .  בבחירות שנערכו בקרב כל שחקני הליגות המקצועניות נבחרו גם לועד המנהל של הארגון נאור גלילי ,  כפיר אדרי ,  שוקי נגר ,  סתיו אלימלך ,  אורי אוזן ,  אדם האדיה ועידן טל .
" השנה אנחנו כארגון השחקנים ,  נלחמנו בקבוצות שסירבו לשלם משכורות לשחקנים שלהם ",  סיפר אלטר לקפטנים של כל קבוצות שתי הליגות הבכירות שהגיעו לארוחה חגיגית . " התעמתנו עם הכח עמידר רמת גן ,  מכבי פתח תקוה ,  אחי נצרת ,  הפועל נצרת עלית ,  מכבי באר שבע ובסופו של דבר השגנו לשחקנים את המשכורות המגיעות להם .  אם יש בעיות של שכר ,  אני מבקש ,  תפנו אלינו ".  
למרות זאת ,  הלין אלטר על כך שהשחקנים ממעטים לשתף פעולה עם הארגון . " אנחנו מבצעים עשרות פרויקטים עבור השחקנים אבל לצערנו לא מקבלים שיתוף פעולה מספיק מכיוונכם .  עבדנו חודשים על גבי חודשים על אירוע סוף השנה ,  ובסופו של דבר המון מהם לא הגיע .  אני שואל את עצמי למה ?  אנחנו הולכים באופן קבוע לאירועי ארגון השחקנים העולמי ולשם מגיעים מהודרים בחליפות שחקנים כמו ווין רוני ,  כריסטיאנו רונלדו ,  קאקה ,  מסי .  לשחקנים בארץ צריך להתחנן בשביל שיגיעו .  אתם צריכים להבין ששיתוף פעולה מצידכם יעשה אתכם יותר חזקים "
" לצערי ב 4 השנים שאני נמצא בארגון לא נראה שאנחנו מקבלים דחיפה מספקת מהשחקנים כדי שלנו יהיה את הכוח לעזור לשחקנים שזקוקים לעזרה ",  סיפר אבי כהן בנאום הזכיה שלו . " אני יכול להגיד שלהרבה מאוד שחקנים יש בעיות ,  ואנחנו מנסים לפתור את כולן .  יש לנו אמנם צוות מאוד קטן אבל הוא נותן תשובה מצוינת לשחקנים שנתקלים בבעיות .  כשנכנסתי לתפקיד לא האמנתי שיש כל כך הרבה בעיות לשחקנים .  אני ,  ששיחקתי בקבוצה גדולה ובחו"ל במהלך הקריירה שלי לא הכרתי כל כך הרבה בעיות בכדורגל אבל כשנכנסתי לתפקיד וראיתי עם מה אריה מתמודד אמרתי שכל הכבוד ,  והבנתי שאם שחקנים מובילים בליגה יתנו לנו את התמיכה שלהם ,  כתף ,  הכח שלנו בארגון יהיה הרבה יותר גדול ".  

אבי כהן נבחר שוב ליו"ר ארגון השחקנים 
ימשיך בתפקידו 4 שנים נוספות אחרי הבחירות שנערכו בקרב כל הכדורגלנים המקצוענים .  כהן מקווה לשיתוף פעולה עם השחקנים

