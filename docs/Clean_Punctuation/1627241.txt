הטליבן הרג 8 סוכני CIA באפגניסטן
ארגון הטליבן נטל אחריות לפיגוע ההתאבדות בבסיס סמוך לפקיסטן ,  שבו נהרגו ככל הנראה שמונה עובדים של סוכנות הביון האמריקאית .  בפיגוע נפרד נהרגו חמישה קנדים ממטען צד
ארגון הטליבן נטל היום  ( חמישי )  אחריות לפיגוע ההתאבדות בבסיס צבא ארצות הברית באפגניסטן ,  שבו נהרגו שמונה עובדי CIA ,  סוכנות הביון האמריקאית .  באירוע נפרד אתמול באפגניסטן נהרגו ארבעה חיילים קנדים ועיתונאית ,  מפיצוץ מטען צד מתחת לרכבם המשוריין .  
לדברי הטליבן ,  חייל אפגני הוא שביצע אתמול את הפיגוע בבסיס הצבאי במחוז קוסט ,  מעוז טליבן סמוך לפקיסטן .  האירוע היה ההתקפה הקטלנית ביותר נגד כוחות המודיעין האמריקאים מאז הפלישה למדינה ב-2001 .  דובר הארגון מסר ל-BBC שהמחבל לבש מדי צבא ומתחת להם חגורת נפץ .  הוא הצליח לחדור לבסיס והתפוצץ באולם הספורט .  
לפי מקור אנונימי ,  ההרוגים היו סוכני CIA אך לא ניתן לכך אישור אמריקאי רשמי .  לדברי כתב ה-BBC באפגניסטן ,  הבסיס הוגדר כ"לא רגיל ",  ביטוי הרומז על כך שהוא מרכז לפעילות CIA . 
" אנחנו אבלים על אובדן החיים בהתקפה הזאת ,  ולא מפרסמים מידע נוסף עד שנודיע לקרובי משפחה ",  מסר דובר משרד המדינה האמריקאי איאן קלי .  דובר נאט"ו מסר שבהתקפה לא נהרגו חיילים אמריקאים או של נאט"ו .  
בחודש האחרון הוכפל מספר האזרחים האמריקאים שעובדים באפגניסטן כחלק מצוות הבנייה מחדש במדינה .  ארצות הברית אמרה שהיעד שלה הוא כ-1,000 אזרחים בשנה הבאה ,  עם שינוי המדיניות מביטחון לסיוע ושיקום .
 
הטליבן הרג 8 סוכני CIA באפגניסטן
ארגון הטליבן נטל אחריות לפיגוע ההתאבדות בבסיס סמוך לפקיסטן ,  שבו נהרגו ככל הנראה שמונה עובדים של סוכנות הביון האמריקאית .  בפיגוע נפרד נהרגו חמישה קנדים ממטען צד

