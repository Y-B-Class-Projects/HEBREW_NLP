גם לחיות מחמד מגיע לייזר
מכשיר ה-DART מספק לחיות המחמד שלכם קרן לייזר ממונעת ,  אחריה הן תוכלה לרדוף בשמחה בלי התערבותכם
אוהבים לייזרים ?  ברור שכן ,  אי אפשר לא לאהוב את כלי הנשק האולטימטיבי של רשעים מסרטי אקשן גרועים .  אך למרות שההתלהבות שלנו מצעצועי לייזר כבר מזמן אינה בשיאה ,  חיות המחמד שלנו עוד לא התעדכנו בכך שיש כיום גאדג'טים יותר מגניבים ,  והן מוכנות לרדוף אחרי הנקודה האדומה במשך שעות בלי שום סיבה נראית לעין .
 עבורן ,  בדיוק ,  הומצא DART .  צעצוע לחיות מחמד שהינו ,  בעצם ,  לייזר ממונע שיכול להסתובב 360 מעלות על ציר אנכי .  יש לו ,  לצעצוע הזה 16 מצבי משחק שונים לחיות מחמד ,  מספר מהירויות  ( כדי שהצב שלכם לא ירגיש מקופח )  ,  וטיימר שיכול לאפשר לכם להסיח את דעתו של הכלב בדיוק ב-20 הדקות שנדרשות לכם כדי לאכול ארוחת ערב .
 מחירו של DART עומד על כ-30 דולרים .  ונכון ,  זה מחיר גבוה הרבה יותר מזה של לייזר פשוט ,  אבל כאן אתם מקבלים גם יד מכנית שמזיזה את הלייזר ,  ובניגוד לשלכם לא מתעייפת אחרי שתי דקות .  

גם לחיות מחמד מגיע לייזר
מכשיר ה-DART מספק לחיות המחמד שלכם קרן לייזר ממונעת ,  אחריה הן תוכלה לרדוף בשמחה בלי התערבותכם

