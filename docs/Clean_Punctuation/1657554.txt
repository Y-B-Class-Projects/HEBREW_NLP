סואץ קרני - השחקנית הישראלית של העונה
בעוד סדרת גמר הפלייאוף עדיין נערכת ,  חילקו באיגוד את פרסי עונת 2009/10 .  השחקנית הזרה :  אשלי ווקר ,  המאמן :  בועז טייב
בעוד סדרת גמר הפלייאוף של ליגת העל לנשים בין אלקטרה רמת השרון למכבי אשדוד נמצאת רק בשלביה הראשונים כשרמת השרון מוליכה 0:1 ,  הערב  ( שבת )  נערך טקס סיום העונה של הליגה ,  אותו ארגנה חברת  " נס מור ".  הטקס עצמו נערך באולם רסיטל בתל אביב בהנחיית מורן ברק ,  ובנוכחות ראשי איגוד הכדורסל ,  שאף העניקו את הפרסים ,  שחקניות ומאמנות הליגה והספונסרים השונים של הליגה .
 מי שזכתה בתואר השחקנית הישראלית המצטיינת של ליגת העל היא ליעד סואץ קרני מאליצור מכבי נתניה ,  לאחר עונה נפלאה של 14 נקודות ו-6 ריבאונדים .  סואץ קרני גברה על מיכל אפשטיין ,  מירב דורי ,  נועה גנור ולייני סלווין בתחרות על התואר .  בתואר השחקנית הזרה זכתה אשלי ווקר ממכבי אשדוד ,  שגברה על חברתה לקבוצה נטאשה לייסי ,  קייה ווהן ,  מוניק קוקר וכריסטי טוליבר .  בתואר תגלית העונה זכתה רויטל כרמן מאליצור חולון ואילו בתואר המאמן העונה זכה בועז טייב ,  מאמן אס"א ירושלים העולה החדשה והמפתיעה .  חמישיית העונה של ליגת העל נשים :  אשלי ווקר ונטאשה לייסי  ( מכבי אשדוד )  ,  לייני סלווין  ( אלקטרה רמת השרון )  ,  ליעד סואץ קרני  ( אליצור מכבי נתניה )  ונואל קווין  ( אליצור רמלה )  .  

סואץ קרני - השחקנית הישראלית של העונה
בעוד סדרת גמר הפלייאוף עדיין נערכת ,  חילקו באיגוד את פרסי עונת 2009/10 .  השחקנית הזרה :  אשלי ווקר ,  המאמן :  בועז טייב

