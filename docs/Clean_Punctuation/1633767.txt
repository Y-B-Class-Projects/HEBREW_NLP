הסנגורית של חברת החשמל 
חמש שנים חלפו מאז עזבה עו"ד דבורה חן את תפקידה הבכיר כמנהלת המחלקה לעניינים ביטחוניים בפרקליטות המדינה ,  וחתמה קריירה בת 28 שנים בפקליטות .  מאז הספיקה לפתוח בקריירת סנגוריה עצמאית וצבעונית  ( בעיקר בקרב עברייני צווארון לבן )  ,  ייצגה את זאב רוזנשטיין ואת משפחת נמרודי ,  כיהנה שנתיים במליאת רשות ניירות ערך ,  פתחה משרד עצמאי הנושא את שמה ואף הנחתה תוכנית טלוויזיה  ( בערוץ הכנסת )  .  בשבועות הקרובים צפויה חן לפנות לכיוון נוסף בין עיסוקיה השונים :  ככל הנראה היא תמונה לדירקטורית בחברת החשמל .  ל-themarker נודע כי לפני כמה שבועות הציע שר התשתיות ,  ד"ר עוזי לנדאו ,  לחן להתמנות לתפקיד דירקטורית בחברה ,  והיא הסכימה להיענות לאתגר .  חן פרשה לפני כשלושה שבועות מתפקידה ברשות ניירות ערך ובמקביל הגישה את מועמדותה לתפקיד ,  אשר נבחנת בימים אלה בוועדת שפניץ  ( ועדת המינויים במגזר הציבורי )  .  את דירקטוריון חברת החשמל יש לציין ,  עזבה אשתקד עורכת דין ידועה אחרת ,  עו"ד פנינה דבורין ,  שאף היא בעלת רקע עשיר בפרקליטות המדינה ,  וכנראה שיש מי שמאמין בחשיבות כהונת סניגוריות בדירקטוריון החברה .  חן עתידה לפיכך להצטרף לשלושה דירקטורים חדשים העושים בימים אלה את צעדיהם הראשונים בתפקיד הרגיש :  יו"ר הוועדה לאנרגיה אטומית בישראל גדעון פרנק ,  מנכ"ל אימג'סאט לשעבר שמעון אקהאוז ,  ודקאן ביה"ס לביטוח במכללת נתניה ד"ר זיו רייך .
 
הסנגורית של חברת החשמל 
nan
