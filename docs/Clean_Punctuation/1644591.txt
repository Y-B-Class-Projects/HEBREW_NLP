בית המשפט נתן אור ירוק למשה בובליל לרכוש את קזינו אוסטריה
 >  >  בית המשפט המחוזי בתל אביב דחה שלשום את בקשתו של איש העסקים ניסן חקשורי למנוע ממשה בובליל ,  שותפו באחזקות בקלאב הוטל ,  לקדם עסקה לרכישת מניות חברת קזינו אוסטריה אינטרנשיונל תמורת יותר מ-200 מיליון יורו .  הסכסוך המשפטי והעסקי בין חקשורי ובובליל מעסיק את מערכת המשפט כבר שנים רבות .  בעקבות תביעה שהגיש חקשורי ב-2004 קבע בית המשפט מנגנון השקעה בקבוצת קלאב הוטל ובחברות הבנות של החברה ,  שלפיו בכל מקרה שתובא בפני הדירקטוריון הצעה להשקעה בסכום של יותר מ-5 מיליון דולר ,  יועברו לידי נציגו של חקשורי ,  לפחות עשרה ימים לפני הדיון בדירקטוריון ,  כל פרטי ההצעה ופירוט הבדיקות לבחינת כדאיות ההצעה ואמצעי המימון .  על החלטה זו והחלטות נוספות הגישו הצדדים ערעורים שנידונים כיום בבית המשפט העליון .  חקשורי פנה לבובליל ודרש לקבל מידע אודות ההשקעה בקזינו אוסטריה ,  אך בובליל דחה את דרישתו בטענה כי ההשקעה לא נעשית דרך קלאב הוטל .  בעקבות זאת פנה חקשורי לבית המשפט בבקשה שיוציא צו למניעת העסקה .  השופט יהודה זפט קיבל את טענתו של בובליל ,  שלפיה אין להחיל את מנגנון ההשקעה על ההחלטות המתקבלות בדירקטוריון חברת קלאב הוטל לוטראקי יוון ,  שבובליל הוא בעל מניות בה .  בנוסף קבע השופט כי אין לאפשר לחקשורי - שאינו נושא משרה בחברת קלאב הוטל לוטראקי יוון - לקבל לידיו מסמכים הקשורים בעסקת הרכישה ,  מאחר שהמנגנון חל על חברות אחרות אך לא על לוטראקי .  על חקשורי הוטלו הוצאות משפט בסך 50 אלף שקל .
 
בית המשפט נתן אור ירוק למשה בובליל לרכוש את קזינו אוסטריה
nan
