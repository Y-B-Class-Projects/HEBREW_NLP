אירן מכחישה את לחיצת היד : " שקר ציוני "
 למרות התמונות בהן נראים נציגי ישראל מבקרים בביתן האירני ביריד התיירות במדריד ,  בטהרן מכחישים את הדיווח על לחיצת היד בין שרי התיירות של ישראל ואירן . " שמועה המבוססת על דימיון חולה "
 אירן הכחישה היום  ( חמישי )  את הדיווחים לפיהם שר התיירות האירני חמיד בקאי לחץ אתמול את ידו של עמיתו הישראלי ,  סטס מיסז'ניקוב ,  במסגרת פתיחת יריד התיירות הגדול בעולם לשוק הלטיני  FITUR המתקיים במדריד .
 בניגוד לדיווחים בישראל ובתקשורת העולמית ,  לפיהם המשלחת הישראלית ביקרה בביתן האירני ,  הכחישה אירן את הדיווח והגדירה אותו כ"שקרים ציוניים ".  בסוכנות הידיעות האירנית איסנ"א דווח כי משרד המורשת התרבותית והתיירות האירני טען כי לא היה כל מפגש בין נציגי אירן לבין נציגי ישראל . " השמועה הזו ,  שמאחוריה יש כוונות מסוימות ,  לגבי פגישה בין גורמים רשמיים מאירן ומהמשטר הכובש  ( ישראל )  היא פשוט שמועה חסרת בסיס ,  המבוססת על דימיון של מוחות חולים בתקשורת הבריטית ",  נאמר בהודעת משרד התיירות האירני , " אנו רוצים להדגיש שוב ,  כי האומה האיסלמית של אירן לעולם לא תכיר במדינה שנקראת ישראל וחושבת שעימות מתמיד עם המשטר הזה הוא חובה ". 
גורמים במשרד התיירות הישראלי דיווחו אתמול כי כאשר הגיעה המשלחת לביתן האירני היא התקבלה על ידי מנהל הביתן ,  אשר הציג בפניהם את פעילות תעשיית התיירות האירנית והזמין את מיסז'ניקוב עצמו לבוא לבקר במדינה .  בנוסף הם טענו כי בביתן האירני פגש מיסז'ניקוב בעמיתו האירני ולחץ את ידו .  בעת המפגש אמר השר הישראלי לבקאי כי  " ישראל ואירן נמצאות באותו אזור והתיירות יכולה להוות גשר בין העמים  אך על נשיא אירן לחדול מהסתה פרועה כנגד העם היהודי ומדינת ישראל ולהחזיר את אירן למשפחת העמים ".  מיסז'ניקוב הוסיף ואמר כי הוא מקווה שיבוא יום ובו יוכל כל אזרח ישראלי לבקר באירן ובכך להחזיר את היחסים שהיו בין שני העמים לפני המהפיכה החומניסטית .  לפי הדיווח מאתמול נציג אירן עצמו לא הגיב לדבריו של מיסז'ניקוב .
 
אירן מכחישה את לחיצת היד : " שקר ציוני "
 למרות התמונות בהן נראים נציגי ישראל מבקרים בביתן האירני ביריד התיירות במדריד ,  בטהרן מכחישים את הדיווח על לחיצת היד בין שרי התיירות של ישראל ואירן . " שמועה המבוססת על דימיון חולה "
 
