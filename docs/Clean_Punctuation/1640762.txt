אלי יונס מצטרף לשכונת הבנקאים
מנכ"ל בנק לאומי גליה מאור ,  ודליה טל ,  מבעלי משרד קנטור-אלחנני-טל ,  קנו זה מכבר דירות בפרויקט המוקם במתחם אסותא .  בקרוב עתיד להצטרף אליהן שכן חדש - מנכ"ל המזרחי אלי יונס
מנכ"ל בנק לאומי גליה מאור ,  ודליה טל ,  מבעלי משרד קנטור-אלחנני-טל ,  קנו זה מכבר דירות בפרויקט המוקם במתחם אסותא .  בקרוב עתיד להצטרף אליהן שכן חדש ,  גם הוא מתחום הבנקאות .  לפני כמה שבועות פירסמנו במדור כי מנכ"ל בנק מזרחי-טפחות ,  אלי יונס ,  שוקל רכישת דירה במתחם - השבועות חלפו ובאחרונה נחתמה העסקה .  
 בשונה ממאור וטל ,  יונס לא רכש דירה בבניין המרכזי בן 26 הקומות במתחם ,  אלא באחד מבנייני הבאוהאוס שישומרו בו .  יונס הצטרף לקבוצת הרכישה של העיר החדשה ,  בהובלת רביב צולר ודרור הלוי .  לפי הערכות ,  תמורת הדירה שילם יונס 6-8 מיליון שקל .  מחיר הרכישה הממוצע בבניין הוא כ-26 אלף שקל למטר .  
בחצי השנה האחרונה מימש יונס מניות של בנק המזרחי-טפחות בהיקף של יותר מ-30 מיליון שקל .  הוא נשאר עם אחזקה של 0.65% ממניות המזרחי-טפחות אך הוא מחזיק גם באופציות ,  שאם ימומשו יניבו לו אחזקה של כ-1.96% ממניות הבנק ,  הנסחר כיום לפי שווי של 7.5 מיליארד שקל .  עלות שכרו של יונס ב-2008 הסתכמה בכ-9.8 מיליון שקל - כ-3.8 מיליון שקל בשכר והיתר באופציות .  

אלי יונס מצטרף לשכונת הבנקאים
מנכ"ל בנק לאומי גליה מאור ,  ודליה טל ,  מבעלי משרד קנטור-אלחנני-טל ,  קנו זה מכבר דירות בפרויקט המוקם במתחם אסותא .  בקרוב עתיד להצטרף אליהן שכן חדש - מנכ"ל המזרחי אלי יונס

