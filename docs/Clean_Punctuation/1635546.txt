ייצוגית נגד הביטוח הלאומי
ההסתדרות הגישה תביעה נגד המוסד לביטוח לאומי בסך של 111 מיליון שקלים בטענה כי המוסד גובה ממעסיקים דמי ביטוח אך העובדים אינם נהנים מהכספים
ההסתדרות במרחב חיפה והעומד בראשה ,  ברוך זלץ ,  הגישו אתמול לבית המשפט המחוזי בתל אביב תביעה נגד המוסד לביטוח לאומי בסך 111.2 מיליון שקל .  הטוענים מבקשים שבית המשפט יכיר בתביעה כייצוגית .
 הטענות שמעלים ההסתדרות וזלץ בתביעה נדונו בחודש שעבר בוועדה לביקורת המדינה והפרטים הועברו גם לבדיקתו של משרד מבקר המדינה .  בתביעה ,  שהוגשה באמצעות עו"ד ליאורה ביין-אלון ,  חגי טל ויפית מנגל ,  טוענים ההסתדרות וזלץ כי מזה שנים רבות הביטוח הלאומי גובה ממעסיקים דמי ביטוח בגין הטבות שונות שמקבלים העובדים ,  בהיקף מצטבר של מיליארדי שקלים ,  מבלי שהמוסד משלם כנגד גבייה זו ולו שקל אחד במסגרת הקצבאות השונות המגיעות לעובדים או לדורשי העבודה  ( כגון מענק לידה ,  דמי אבטלה ודמי פגיעה עקב תאונה )  .
" הביטוח הלאומי אינו משלם למבוטחים בהתאם לשכר המשולם לעובד או לדמי הביטוח שמעביר המעסיק בגין העובד ",  טוענים ההסתדרות וזלץ .  לטענתם ,  הם מגישים את התביעה ליצוגית בשם עשרות אלפי עובדים ויותר ,  הזכאים לפי הדין להשבת דמי הביטוח ולחלוקתם לקבוצת העובדים בהתאם לקצבה שלא שלא שולמה לכל אחד מהם .
" התנהגות המוסד לביטוח לאומי מגלה כשל חמור ,  עיוות מתמשך ואוזלת יד של המוסד שאמור לפעול כנאמן של הציבור ",  נטען בתביעה .  לטענת ההסתדרות וזלץ ,  על פי החוק ,  המוסד חייב להחזיק ברשותו מידע מלא ומדוייק לגבי ההכנסה שהמעסיק משלם לכל עובד ועובד בנפרד ,  ושבעדה משולמים דמי ביטוח לאומי . " בפועל המוסד גובה את דמי הביטוח באופן גלובלי באופן שיוצר פערים בין ההכנסה המשמשת לצורך גביית דמי ביטוח בעד העובד לבין זו המשמשת לצורך תשלום קיצבה ".  
" כפועל יוצא ",  טוענים התובעים , " המוסד אינו מחזיק במאגרי המידע שברשותו נתונים אודות ההכנסה שבעדה שילם המעביד דמי ביטוח לאומי עבור כל עובד בנפרד - מידע שהיה מאפשר לעובד לקבל קצבאות בקרות אירוע המזכה בקצבה ,  על בסיס מלוא ההכנסה שבגינה שילם המעסיק דמי ביטוח .  הנתונים היו מאפשרים לעובד לבסס ללא קושי את זכותו לקבל הפרשי קיצבה בגין שכר נוסף שאינו מופיע בתלוש ,  כגון מענקי מחקר ,  ארוחות ,  עיתונים ,  והנחות לעובדים הרוכשים תוצרת של החברה בה הם עובדים ". 
לטענת ההסתדרות וזלץ ,  המוסד לביטוח לאומי מבצע את הגבייה באופן גלובלי ,  בלי לקחת בחשבון את ההטבות השונות שבעובד מקבל ,  שאינן מקבלות ביטוי בתלוש השכר שלו . " כך נוצר עיוות ,  הגורם להתעשרות שלא כדין של המוסד על חשבון זכויות העובדים ",  הם טוענים . " הנצחת המצב הזה על ידי המוסד היא בגדר הפעלת סמכות הגבייה בחוסר סבירות ,  תוך הפרה של חובת הנאמנות וההגינות של המוסד כלפי מבוטחיו .  לכן יש להורות למוסד לתקן את העיוות ולהשיב את הכספים לכל אחד מחברי הקבוצה ,  עד גובה הפרשי הקצבה שלא שולמו ". 
תגובת דובר הביטוח הלאומי : " טרם הגיעה לידינו התביעה .  נתייחס אליה כאשר נקבלה ". 

ייצוגית נגד הביטוח הלאומי
ההסתדרות הגישה תביעה נגד המוסד לביטוח לאומי בסך של 111 מיליון שקלים בטענה כי המוסד גובה ממעסיקים דמי ביטוח אך העובדים אינם נהנים מהכספים

