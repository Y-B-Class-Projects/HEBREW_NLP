חשש מהתלקחות מלחמת אזרחים בסודן
ארגוני סיוע בינלאומיים מזהירים מהתלקחות מלחמת האזרחים בסודן ,  לאחר ש-140 בני אדם נהרגו בסוף השבוע בדרום המדינה במהומות אתניות
לפחות 140 בני אדם נהרגו במהומות אתניות בדרום סודן ,  כך מסרו היום  ( חמישי )  גורמים במדינה .  הידיעות באות על רקע אזהרות של ארגוני סיוע כי המדינה עומדת על סף מלחמת אזרחים נוספת .  סגן מושל בדרום סודן אמר שחברי ארגון הנואר תקפו רועי בקר משבט הדינקה והחרימו אלפי חיות .  לדבריו רוב האירועים האלימים התרחשו במהלך סוף השבוע בעיר טונג' .
 על פי דו"ח של ארגוני סיוע ,  יותר מ-2,000 בני אדם נהרגו וכ-350,000 נאלצו לברוח מבתיהם עקב אלימות על רקע אתני בשנה האחרונה .  מנהיגים פוליטיים מהדרום האשימו את תומכיו של הנשיא הסודני עומר אל באשיר בחימוש יריביהם כדי לערער את המצב בדרום .  יחד עם זאת ,  ישנם הטוענים שמנהיגים בדרום מחמשים שבטים מקומיים כדי לזכות בתמיכה לקראת הבחירות באפריל .
 כעת עולה החשש כי האלימות עשויה להסלים ולערער את הסכם השלום הרעוע שנחתם ב-2005 לאחר יותר מ-20 שנה של מלחמת אזרחים בין הצפון לדרום במהלכה נהרגו כמיליון וחצי בני אדם . " קוקטייל קטלני של עלייה באלימות ,  עוני כרוני ומתיחות פוליטית ,  מביאים את הסכם השלום לסף התמוטטות ",  נכתב בדו"ח .
 
חשש מהתלקחות מלחמת אזרחים בסודן
ארגוני סיוע בינלאומיים מזהירים מהתלקחות מלחמת האזרחים בסודן ,  לאחר ש-140 בני אדם נהרגו בסוף השבוע בדרום המדינה במהומות אתניות

