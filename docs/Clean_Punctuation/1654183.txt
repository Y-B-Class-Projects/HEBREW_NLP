שטייניץ : " קרן המטבע הבינלאומית ו-OECD ממליצים למדינות אחרות לעבור לתקציב דו שנתי בעקבות ישראל "
 על חוק בנק ישראל : " היה צריך רגל מסיימת של הנגיד ;  החוק הוא טוב ומודרני "
 שר האוצר ,  יובל שטייניץ ,  סירב להכחיש או לאשר את דבר מינוי של סטנלי פישר לכהונה נוספת . " קצת סבלנות ,  בחודשים האחרונים היו שיחות לא פורמליות ,  אך בשביל זה יש מסיבת עיתונאים ",  אמר השר בראיון לרזי ברקאי בגלי צה"ל.ברקאי שאל בנוסף את שטייניץ אם ישנה הבטחה מפישר לכהונה של 5 שנים ,  אך הוא סרב לאשר או להכחיש את הפרסומים .  כמו כן ,  נשאל השר לגבי חוק בנק ישראל ועל כך השיב : " חוק מצוין .  הוא מגדיר את העצמאות של בנק ישראל ,  קובע את תפקידיו ,  את יחסיו עם האוצר ותחומי האחריות של כל אחד מהם .  הוא חוק מודרני וחוק טוב שהתעכב 12 שנה .  היה צריך רגל מסיימת - הנחרצות של הנגיד ".  שטייניץ לא שכח להודות גם ליו"ר ועדת הכספים ,  ח"כ משה גפני על תמיכתו בחוק.ברקאי המשיך בנושא היחסים עם בנק ישראל ושאל האם הבנק צריך לקנות דולרים ?  שטייניץ עמה כי הוא תומך במדיניות של הבנק וסומך על שיקוליו של פישר : " הבנק מתערב בשוק המטבע ועושה זאת במינון ובמתודה נכונה .  הוא קונה כשצריך להתערב - גם מבחינת האוצר זה לגיטימי במצב הגיאופוליטי של מדינת ישראל ". נושא נוסף שמקדם שטייניץ לאחרונה הוא העברת התקציב הדו שנתי .  ברקאי שאל הם שרי העבודה מאמצים את הפורמט הדו שנתי ?  על כך ענה שר האוצר כי בהצבעת הממשלה לא היו מתנגדים ,  ולמיטב ידיעתו כל השרים יתמכו בכך.ישראל היא כרגע המדינה היחידה בעולם שמתכוונת לעבור לשיטת תקציב דו שנתית .  ברקאי תהה מדוע אין אך מדינה אחרת בעולם שעושה כך ואיפה ההיגיון הכלכלי במהלך.שטייניץ טען כי הדבר  " נכון בתכלית הנכונות .  לפעמים אתה חלוץ ומותר לחדש ומדינות רבות מתעניינות בזה .  אתמול נחת על שולחני מכתב של קרן המטבע הבינלאומית ובו מובעת תמיכה נלהבת בתקציב הדו שנתי .  הם אומרים שזה חיוני להמשך החוסן והצמיחה של כלכלת ישראל ובמחינה כלכלית טהורה זהו מהלך נכון ואפילו קריטי .  קרן המטבע אין לה דבר עם הפוליטיקה הישראלית .  גם ה-oecd שוקל לאמץ אץ המודל הישראלי וקרן המבטע מכינה המלצה למדינות אחרות ". לגבי חוסר היציבות הכללי באיזור והסכנה בחוסר הגמישות שבתקציב כזה השיב שטייניץ : " לא היה תקציב חד שנתי בשנים האחרונות שהממשלה לא עשתה בו שינויים .  לממשלה תמיד ישנה הזכות לערוך שינויים ". 

שטייניץ : " קרן המטבע הבינלאומית ו-OECD ממליצים למדינות אחרות לעבור לתקציב דו שנתי בעקבות ישראל "
 על חוק בנק ישראל : " היה צריך רגל מסיימת של הנגיד ;  החוק הוא טוב ומודרני "
 
