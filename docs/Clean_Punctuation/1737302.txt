השכנים סיפרו :  הילדים היו על הדשא וזעקו מכאב
שכני האישה שהשליכה את שני ילדיה מחלון ביתה בדרום תל אביב ,  שחזרו את הטרגדיה .  אחד השכנים : " שמעתי צעקות של ילד שצועק לאמא .  הסתכלתי מהחלון ,  ואז ראיתי את האם וילדיה שרועים על הדשא כשהם צועקים מכאבים "
  ( צילום :  עוז מרון ,  עריכה :  גדי וינסטוק )  
" שמעתי צעקות של ילד שצועק לאמא .  הסתכלתי מהחלון ,  ואז ראיתי את האם וילדיה שרועים על הדשא כשהם צועקים מכאבים ".  כך סיפרה הבוקר  ( שלישי )  שכנה של האם שהשליכה את שני ילדיה מהקומה הרביעית בבניין דירות בדרום תל אביב .  לדברי השכנה ,  האם וילדיה  " עברו לגור פה בערך לפני כחצי שנה ,  והם תמיד נראו לי כמו משפחה מאוד נחמדה .  זה פשוט טרגדיה ".  
שכן נוסף סיפר כי בערב חג הסוכות הוא היה עד למקרה בו הושארו שני הילדים מחוץ לביתם . " הם בכו וקראו לאמא שלהם ,  אז ניגשתי אליהם ושאלתי אותם מה קרה ,  והם אמרו לי שהם לא יכולים להיכנס הביתה ",  סיפר .  דובר תחנת כיבוי אש תל אביב ,  רס"ר שרון ביתן ,  מסר לוואלה !  חדשות כי  " הגענו למקום ,  המראה היה קשה מאוד .  לראות שני ילדים ואימא מוטלים בחצר הבית .  הגענו למקום בכדי לשלול אפשרות אם מישהו זרק אותם ,  לראות היכן נמצא אביהם ובמקרה הצורך לאתר אותו ".  חוקרי תחנת משטרת שכונות ,  בראשות סגן-ניצב יגאל סנקר ,  שהגיעו למקום סיפרו כי האם אמרה להם : " רציתי להרוג את ילדיי ולהתאבד ".  
האם ,  תושבת תל אביב בת 38 זרקה את בנה בן הארבע ובתה בת החמש מחלון ביתם ברחוב מעפילי אגוז בתל אביב - וקפצה אחריהם .  הילדים נפצעו באורח בינוני עד קשה ,  ואילו האם נפצעה באורח קשה .  שכן שראה את הילדים ואת האישה שרועים על הדשא הזעיק את צוותי מגן דוד אדום ,  שפינו את הילדים והאם לבית החולים איכילוב בעיר .  
האם פונתה כאשר היא סובלת משברים בגפיים ונמצאת בהכרה מלאה .  בנה בן הארבע פונה במצב קשה כשהוא סובל מפגיעת ראש ומורדם ,  ואילו הילדה בת החמש פונתה במצב בינוני כשהיא סובלת משברים בגפיים .  מחקירה ראשונית עולה עוד ,  כי לפני האירוע לא נשמעו ריבים או צעקות מהדירה .  ככל הנראה ,  בן זוגה של האם ואביו של הילד מתגורר בדירה ,  אך הוא טרם אותר .  אביה של הילדה ,  עזב את הארץ בשנת 2007 והיגר לרוסיה .
 עדכון ראשון :  09:00

השכנים סיפרו :  הילדים היו על הדשא וזעקו מכאב
שכני האישה שהשליכה את שני ילדיה מחלון ביתה בדרום תל אביב ,  שחזרו את הטרגדיה .  אחד השכנים : " שמעתי צעקות של ילד שצועק לאמא .  הסתכלתי מהחלון ,  ואז ראיתי את האם וילדיה שרועים על הדשא כשהם צועקים מכאבים "
 
