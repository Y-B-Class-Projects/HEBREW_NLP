ח"כ רוני בר-און לנתניהו : " אתה הופך לנטל על מדינת ישראל "
" גם יו"ר ועדת הכספים שכינה אותך סמרטוט יצביע בעד התקציב - הכל צפוי "
 שר האוצר לשעבר ,  ח"כ רוני בר-און  ( קדימה )  ,  העדיף לנצל את נאומו בעניין תקציב המדינה לשיחה מלב אל לב עם רה"מ בנימין נתניהו שלא נכח באותה עת באולם . " במקום עוד נאום תקציב ,  מכיוון שאני יוצא מתוך הנחה שממילא הכול נאמר ,  רציתי לדבר עם ראש הממשלה .  באמת שיחה אישית ,  שקטה מלב אל לב .  שיחה נוקבת .  אבל מלב אל לב .  ראש הממשלה איננו .  שר העל לענייני כלכלה ,  הכנסת מטריחה את עצמה 3 ימים ,  יום ולילה ועוד יום ועוד לילה ועוד יום ואין רה"מ .  אני אומר לך ,  אדוני היו"ר .. .לא ,  לא ,  אני פניתי אל שר האוצר ואני עוד אפנה אליו .  ואני מעולם לא אמרתי על שר האוצר אלא הדברים שאני חושב שמגיע ,  שראוי שאני יאמר אותם . " אדוני היו"ר ,  אני אומר לך ביושר ,  אם היה פה ראש הממשלה מבקש ממך לכבות את הזרקורים ולכבות את הטלוויזיה .  אני רוצה שהשיחה תהיה ביני ובינו ,  בלי טלוויזיה .  אבל מכיוון שכפי שאני מכיר אותו הוא יושב עכשיו ומסתכל בטלוויזיה ,  אז אני אדבר אליו גם כך . " תראה ,  הכול צפוי והרשות נתונה ,  ואנחנו יודעים כמעט כל מה שיהיה פה .  עוד מעט יעלה לפה יו"ר ועדת הכספים ,  זה שקרא לך אדוני ראש הממשלה ,  אתמול ,  סמרטוט ,  ויספר את הסיפורים ובסוף יצביע בעד התקציב .  עוד מעט יעלה לכאן שר האוצר ויפליג בשבחי התקציב והסיסמאות יהיו כולם ברמה שאין אדם נורמלי כמעט לא שוזפת אותם :  בינלאומי ,  ותקדימי ,  וראשוני ,  ונפלא ,  ומקסים ומושלם והכי טוב שהיה אי פעם בכל מקום על פני הפלטנה הזאת .  אם הוא מאמין בזה שיבושם לו . " אני רציתי להגיד לך ,  אדוני ראש הממשלה ,  הבוקר הזה ,  גם הנפח של התקציב וגם המיקום שלו בסדר היום הציבורי הוא סוג של חשבון נפש .  זה נכון שזה לפני ראש השנה של אחינו ,  בני הדת הנוצרים ,  שצריך לברך אותם בשנה טובה ובחג שמח .  אבל זה סוג של סיכום ,  חשבון נפש ,  ולהגיד לך ,  אדוני ראש הממשלה - די .  מספיק .  אתה לא צריך את אלוף בן שיגיד לך שזה נגמר ,  אתה יודע לבד שזה נגמר .  אתה באמת מספיק חכם ונבון לדעת לבד ,  אתה יודע מה ?  נעשה לך הנחה .  שמעכשיו ,  מהרגע הזה ,  לא קודם .  רק מעכשיו אתה הופך לנטל .  אתה הופך לנטל על הדבר שאני אישית וגם חבריי אלה שתוקפים אותך ,  מאמינים ,  אתה הופך לנטל על הדבר שבאמת אכפת לך .  באמת יקר ללבך .  אתה הופך לנטל על מדינת ישראל ". 

ח"כ רוני בר-און לנתניהו : " אתה הופך לנטל על מדינת ישראל "
" גם יו"ר ועדת הכספים שכינה אותך סמרטוט יצביע בעד התקציב - הכל צפוי "
 
