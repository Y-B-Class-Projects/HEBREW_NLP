אמדוקס חתמה על הסכם לחידוש מערכות עם קלארו ;  העסקה מוערכת במספר מיליוני דולרים
אמדוקס תפרסם את דו"חות הרבעון ביום רביעי הבא
אמדוקס ,  ספקית מערכות לענף הטלקום ,  חתמה עם קלארו  ( claro )  ברזיל הסכם להטמעת מערכות לתמיכה בהזמנות ,  אוטומציה של תהליכים התומכים בכוח המכירות ,  מסחר אלקטרוני ושירות עצמי באינטרנט .  קלארו היא מפעילה סלולרית מובילה בברזיל וחברה בת בבעלות מלאה של אמריקה מוביל .  שווי העסקה הוערך על פי גורמים בשוק במספר מיליוני דולרים ." בשוק הברזילאי הרווי חשוב לחדש את המערכות כדי לשמור על יתרון תחרותי ולמלא את הצרכים הגדלים של קהל לקוחות מתוחכם וטכנולוגי ביותר ,"  אמר ריקרדו סנטורו ,  מנהל המידע הראשי של קלארו ברזיל . " הפתרונות של אמדוקס מספקים תמונה שלמה של המכירות ,  ההזמנות והשירות לאחר המכירה בכל הערוצים ,  מה שיאפשר לקלארו ברזיל לספק ביעילות את השירותים החדשים והמתקדמים .  לקוחותינו יהנו מנוחות ובקרה משופרת הודות ליכולות המסחר האלקטרוני והשירות העצמי באינטרנט שיתאפשרו עם המערכת של אמדוקס ". קלארו ברזיל תטמיע מספר מוצרים מסדרת מוצרי ces של אמדוקס כדי לחדש וליצור סטנדרטיזציה של תהליכי ניהול הזמנות ,  ניהול לקוחות ,  מסחר אלקטרוני וניהול קטלוג המוצרים .  המוצרים של אמדוקס יתמכו בכל ערוצי המכירות הקיימים של קלארו ברזיל ,  לרבות מרכזי פניות ,  מפיצים וקיוסקים וגם ישפרו ערוץ חדש - האינטרנט .  לאחר הטמעת מוצרי השירות העצמי של אמדוקס תשיק קלארו ברזיל את המסחר האלקטרוני כשירות חדש ובכך תרחיב את אפשרויות וכיסוי המכירה שלה ואת ההזדמנויות להכנסות .  קלארו ברזיל גם תיהנה מהיעילות המשופרת הנובעת ממערכת אחת ריכוזית שיש לנהל ולעדכן ,  ומפחות שגיאות ועלויות תפעוליות .
 
אמדוקס חתמה על הסכם לחידוש מערכות עם קלארו ;  העסקה מוערכת במספר מיליוני דולרים
אמדוקס תפרסם את דו"חות הרבעון ביום רביעי הבא

