מה משתנה ?  
לבנקים מנגנונים שונים לקביעת שיעור הריבית בהלוואה בריבית משתנה - המבוססים על  " עוגן "  בתוספת מרווח אישי הנקבע ביום לקיחת ההלוואה .  מהו בעצם העוגן הזה ? 
 >  >  הבנקים בישראל מאפשרים לקבל הלוואת משכנתא בשלל מסלולים ואפשרויות :  הלוואות צמודות מדד בריבית קבועה או משתנה ,  הלוואות במטבע חוץ ,  פריים ועוד .  להלוואות הצמודות יתרונות וחסרונות .  נכון להיום ,  בתקופה שבה האינפלציה השנתית נמדדת באחוזים בודדים ,  משתנה ההחזר החודשי בשיעורים מתונים ,  המאפשרים לנו לנהל את התזרים המשפחתי על מי מנוחות .  עם זאת ,  היות שמדד המחירים השנתי לרוב עולה ,  נוצר מצב שההחזר המצרפי  ( הכולל )  של סך ההלוואה גדל ומייקר את עלותה .  נוסף על ההלוואה צמודת המדד בריבית קבועה ,  מציעים לנו הבנקים את ההלוואה בריבית המשתנה .  הלוואה זו נלקחת לתקופות של 4-30 שנה עם  " תחנות יציאה ".  כיום ניתנות הלוואות בריבית המשתנה בכל שנה ,  שנתיים ,  שלוש ,  חמש ואפילו כל 10 שנים .  בכל אחת מהתחנות נקבעת הריבית לתקופת ההלוואה הבאה באמצעות מנגנון חיצוני שנקרא  " עוגן ",  בתוספת  ( או הפחתה )  של מרווח אישי הנקבע ביום לקיחת ההלוואה .  מהו עוגן זה ?  לבנקים מנגנונים שונים לקביעת שיעור הריבית .  העוגן הנפוץ ביותר נקרא  " עוגן שימושים "  או בשמו השגור יותר  " עוגן בנק ישראל ".  עוגן זה מתייחס לריבית הממוצעת על משכנתאות שמפרסם בנק ישראל ב-12 לכל לחודש .  ביום כתיבת שורות אלה עוגן בנק ישראל על הלוואות לתקופות של עד חמש שנים הוא 2.11% .  דוגמה :  אדם שנטל הלוואה לתקופה של 20 שנה עם תחנות יציאה כל שנתיים ,  על פי עוגן בנק ישראל בתוספת מרווח של 0.2% ,  יידרש לשלם ריבית של 2.31% לשנה בכל אחת מהשנתיים הבאות .  לאחר מכן ייקבע שיעור הריבית באופן דומה לשנתיים שלאחר מכן ,  וחוזר חלילה .  עוגן זה מוצע על ידי הבנקים דיסקונט ,  לאומי למשכנתאות ,  משכן ,  בינלאומי ועוד .  עוגן נוסף ,  שמציע רק בנק טפחות ,  הוא עוגן גיוסים .  על פי מנגנון זה שיעור הריבית בכל נקודה ייקבע על פי עלות הגיוס של הבנק לתקופה הרלוונטית בתוספת מרווח שייקבע ביום לקיחת ההלוואה .  מרווח זה משתנה מלווה ללווה ומעת לעת .  כאשר הבנק מזהה שעלות הגיוסים נמוכה מאוד  ( פחות מ-0.5% כיום )  הוא מגדיל את המרווח שהוא דורש מהלווים .  עוגן שלישי שנסקור במאמר זה מוצע על ידי בנק משכן  ( הפועלים )   - " עוגן אג"ח ".  שיעור הריבית על ההלוואה נקבע על פי תשואות אג"ח מדינה מסוג גליל בתוספת מרווח אישי .  ביום כתיבת שורות אלה עוגן זה הוא 0%  ( נדיר מאוד )  ,  ולכן הריבית שישלם לווה שמקבל כיום הלוואה תהיה גובה המרווח בלבד .  גם כאן מגדיל הבנק את המרווח בכל עת שהעוגן נמוך .  לעמוד על המקח איזה עוגן הוא הטוב ביותר ?  קשה להעריך היות שמדובר בהתנהגות עתידית של שיעורי הריבית .  עם זאת ,  דבר אחד לבטח מומלץ לעשות :  לעמוד על המקח בקביעת המרווח הפיננסי מהעוגן .  עוגן בנק ישראל ניתן לחלק מהלווים במרווח שלילי  ( כלומר ,  עוגן פחות המרווח )  .  המרווחים מעוגני האג"ח והגיוסים יסתכמו לרוב ב-1% עד 2.5% .  מהו ,  אם כן ,  המרווח שאנו נקבל ?  בנוסף ,  תדירות השתנות העוגן קובעת תנאים שונים להלוואה .  הלוואות בריבית משתנה כל שנה אינן גוררות קנסות  ( עמלות פירעון )  ,  גם אם נדרוש לפרוע אותן באמצע התקופה .  יש להביא בחשבון שיקול זה בבניית תמהיל ההלוואה האישי .  לסיכום ,  שיעור הריבית על הלוואות בריבית משתנה צמודת מדד לרוב נמוך יותר מזה של הלוואות קבועות הנלקחות לתקופה דומה .  מצד שני ,  חסרונן טמון בכך ששיעור הריבית אינו קבוע ויכול לעלות .  הבנקים מציעים מוצרים שונים והבלבול רב .  לפני לקיחת הלוואת משכנתא ,  לימדו היטב את העניין ,  בנו תמהיל הלוואה נכון ,  בצעו סקר שוק מקיף - ורק אז החליטו על הבנק המתאים .  בהצלחה .  - הכותב הוא מומחה בהשקעות בנדל"ן מניב ,  יועץ ,  מרצה ומחבר הספר  " נדל"ן בג'ינס ".  שאלות ותגובות באתר :  www.rej.co.il

מה משתנה ?  
לבנקים מנגנונים שונים לקביעת שיעור הריבית בהלוואה בריבית משתנה - המבוססים על  " עוגן "  בתוספת מרווח אישי הנקבע ביום לקיחת ההלוואה .  מהו בעצם העוגן הזה ? 

