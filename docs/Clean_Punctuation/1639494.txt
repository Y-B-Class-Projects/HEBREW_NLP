פולהאם ניצחה את פורטסמות 0:1
בצל שלל הבעיות ,  הפגינה פומפי רוח לחימה אך ירדה מנוצחת 1:0 ,  והיא ממשיכה להתקרב לירידה .  90 דקות טובות לבן חיים
לא קל להיות אברהם גרנט בימים אלה .  המאמן הישראלי מנסה לשמור על שפיות במועדון הכי מבולגן באירופה ועל הדרך ,  להדריך את הקבוצה שלו להישרדות .  הערב ,  אחרי עוד שבוע סוער ,  גרנט הדריך את פומפי שהפסידה 1:0 בקרייבן קוטג' של פולהאם ,  שעצרה רצף של חמישה משחקים ללא ניצחון .  פומפי ממשיכה להיות רחוקה מחוף המבטחים ,  אבל צריך להסיר את הכובע בפני השחקנים בכחול .  אחרי ששוב לא קיבלו משכורות ,  למרות שהסגל המשיך להיחלש ובצל האנדרלמוסיה הניהולית ,  החבורה של גרנט הפגינה שוב רוח לחימה ראויה לציון .  זה לא הספיק לנקודות וכנראה גם לא להישארות ,  אבל יפה לראות מישהו שעוד אכפת לו בפראטון פארק .
 פורטסמות פתחה את המשחק בסערה והיממה את המארחים .  גרנט העלה קישור מעובה ושחקניו הסתערו על כל כדור והשתלטו על מרכז השדה .  קווין פרינס בואטנג וג'יימי אוהרה ניהלו את ההתקפות והראשון היה קרוב מאוד לכיבוש ,  בעיקר בעזרת סדרת בעיטות ממרחק .  העניינים החלו להירגע והמשחק התאזן לאחר 20 דקות .  סטפנו אוקקה צ'וקה ערך בכורה בפולהאם לאחר שהגיע מרומא והספיק להחמיץ ממצב של שער בטוח לפני ההפסקה .  
הסדלי הרמות באו לידי ביטוי במחצית השניה .  לפומפי נגמר האוויר ,  ואילו כניסתם של קגישו דיקגצ'וי הדרום אפריקאי ואריק נבלנד הנורבגי עזרה לקוטג'רס להגביר את הלחץ .  טל בן חיים ומארק וילסון רשמו הופעה מצוינת במרכז ההגנה ,  אבל טעות חמורה של נאדיר בלחאג' סידרה לפולהאם שער קל בדקה ה-74 ,  אותו כבש ג'ונתן גרינינג .  הקוטג'רס משיגים ניצחון בכורה לאחר ארבעה הפסדים רצופים ,  פורטסמות ממשיכה להתקרב לצ'מפיונשיפ .  
בשבת תגיע פורטסמות לאולד טראפורד ותקווה לא להתפרק .  בכלל ,  המשימה של גרנט עד תום העונה תהיה להחזיק את השחקנים שלו ולמנוע מהם להישבר .  גרנט עצמו עבר שבוע לא קל כשגילה שמאחורי גבו נמכרו אסמיר בגוביץ' ויונאס קאבול ובמקומם לא הוחתם שום שחקן ראוי .  הישראלי אולי יהיה חתום בסופו של דבר על הירידה ,  אבל גם אותו צריך להעריך .  הוא עובד בתנאים שלא היו מביישים קבוצה בליגת העל .  
 *  טוטנהאם העפילה הערב  ( רביעי )  לסיבוב החמישי של הגביע האנגלי לאחר שניצחה במשחק החוזר 1:3 את לידס באלנד רואד .  ג'רמיין דפו כבש שלושער  ( 37 ,  73 ,  90 )  כשלוסיאנו בקיו רק איזן זמנית עבור המארחת  ( 45 )  .  טוטנהאם תפגוש בסיבוב הבא את בולטון .
 דקה 4 :  בואטנג ניסה לכבוש בבעיטת יעף מזווית קשה ,  שוורצר ירד מצוין וקלט .  
דקה 12 :  אוהרה השאיר את פיקיון לבדו מול שוורצר ,  שהדף לקרן את הבעיטה של הצרפתי .  
דקה 25 :  כדור קרן של פולהאם מצא את ראשו של יוז שנגח וסחט הדיפה גדולה מג'יימס .  
דקה 30 :  בואנטג השתלט על כדור שנהדף מהגנת פולהאם ,  שעט לעבר הרחבה תוך שהוא מתעלם משחקני ההגנה ,  אך בעט חלש ושטוח ושוורצר קלט .  
דקה 33 :  זאמורה הגביה מימין ,  גרינינג יישר בראש ואוקקה הצליח לנגוח החוצה ממרכז תיבת החמש .  החמצה איומה של פולהאם .  
דקה 42 :  קרן של בסינאס הגיעה לרגלי בן חיים ,  שהסיט אחורה לפיקיון .  הגנת פולהאם הדפה את הבעיטה של הצרפתי ובעיטה נוספת של אוהרה טסה מעל השער .  
דקה 54 :  כדור קרן של בסינאס ננגח על ידי דינדאן ,  אבל שוורצר הצליח להציל עם יד אחת .  
דקה 67 :  דאף הגביה מימין היישר לראשו של זאמורה שנגח סנטימטרים ליד הקורה של ג'יימס .  
דקה 74 :  גול !  דאף חטף כדור מבלחאג' בתוך הרחבה והעביר כדור רוחב אותו המשיך גרינינג לרשת .  0:1 לפולהאם .  
הרכב פולהאם :  מארק שוורצר ,  סטיבן קלי  ( קגישו דיקגצ'וי ,  55 )  ,  ארון יוז ,  ברדה הנגלנד ,  ניקי שורי ,  דמיאן דאף ,  דני מרפי ,  כריס בירד ,  ג'ונתן גרינינג ,  סטפנו אוקקה צ'וקה  ( אריק נבלנד ,  70 )  ,  בובי זאמורה  ( דייויד אלם ,  78 )  .  
הרכב פורטסמות :  דייויד ג'יימס ,  סטיב פינאן ,  מארק וילסון ,  טל בן חיים ,  נאדיר בלחאג' ,  חסן יבדה ,  אנג'לוס בסינאס  ( קווינסי אווסו אבי ,  82 )  ,  קווין פרינס בואטנג ,  ג'יימי אוהרה ,  ארונה דינדאן ,  פרדריק פיקיון  ( דני וובר ,  62 )  .
 
פולהאם ניצחה את פורטסמות 0:1
בצל שלל הבעיות ,  הפגינה פומפי רוח לחימה אך ירדה מנוצחת 1:0 ,  והיא ממשיכה להתקרב לירידה .  90 דקות טובות לבן חיים

