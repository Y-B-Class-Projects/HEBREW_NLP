איראן מפילה את האופוזיציה ברשת
הממשל האיראני פרץ ל-29 אתרי אינטרנט אופוזיציוניים ,  בעילה שהם משתפים פעולה עם ארה"ב למען ערעור השלטון
איראן ממשיכה לנקוט במדיניות צנזוריאלית ואלימה כלפיי אלו מאזרחיה המשתמשים באינטרנט כדי למחות כנגד הממשלה .  משמרות המהפכה האיסלמית פרצו השבוע ל-29 אתרים איראניים אופוזיציוניים ,  שלטענת השלטון מחזיקים בזיקה לארצות הברית .  לטענת השלטונות ,  האתרים פעלו כדי לערער את הביטחון האיראני תחת כסות של אתרים למען זכויות אדם .
 בין האתרים שנפרצו נמצא hra-iran.org ,  שתופעל על ידי קבוצת HRAI ,  הפועלת למען זכויות אדם ופרסם דיווחים על התנגשויות בין השלטון למתנגדיו ומידע על מעצרים שבוצעו .  כעת מופיעה באתר הודעה כי הוא  " אינו זמין זמנית ".  למרות שסוכנות החדשות האיראנית קיטלגה את האתרים כ"משתפי פעולה ומרגלים עבור ארצות הברית ",  היא לא נקבה בשמן של רשויות אמריקאיות ספציפיות עמן התקיים כביכול שיתוף פעולה . " רשת האתרים מומנה ב-400 מיליון דולר על ידי ארצות הברית על מנת לערער את יציבותה של איראן ",  נטען על ידי סוכנות הידיעות הממשלתית .
 עקב המהומות שהתרחשו באיראן ביוני 2009 בעקבות טענות האופוזיציה לזיוף הבחירות ,  מקפיד השלטון לדכא ביד קשה כל מחאה נגדו ,  באינטרנט ומחוצה לה .  השבוע נגזר גזר דין מוות על שישה מפגינים ממהומות יוני ,  באשמת  " קשירת קשר נגד הממסד ופעולות נגד האלוהים ". 

איראן מפילה את האופוזיציה ברשת
הממשל האיראני פרץ ל-29 אתרי אינטרנט אופוזיציוניים ,  בעילה שהם משתפים פעולה עם ארה"ב למען ערעור השלטון

