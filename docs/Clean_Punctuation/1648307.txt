אפריקה במגעים למכירת מלונות אפריקה ישראל לרנה אמסלם
נציגות מחזיקי האג"ח של אפריקה תיפגש היום עם איזי כהן כדי לשמוע הבהרות ולסכם על פיצוי נוסף בעקבות הפחתות בשווי הנכסים .  אפי פיתוח קיבלה מימון של 286 מיליון דולר מסברבנק
 >  >  אפריקה ישראל מנהלת בימים אלה מגעים עם איש העסקים היהודי-צרפתי רנה אמסלם ,  הפעיל בעיקר בתחום המזון והקמעונות ,  למכירת מחצית מאחזקותיה בחברה הבת מלונות אפריקה ישראל .  אפריקה ישראל לא ציינה לפי איזה שווי מתנהלים המגעים ,  והוסיפה כי אין כל ודאות כי המגעים יבשילו לכדי הסכם מחייב .  היקף התחייבויותיה של אפריקה מלונות לבנקים ולבעלי האג"ח מוערך ב-750 מיליון שקל ,  והיקף נכסיה של החברה מוערך במיליארד שקל .  המשמעות היא שלחברה הון עצמי של 250-300 מיליון שקל ,  אך ייתכן אפריקה תדרוש פרמיה מסוימת על ההון עצמי של אפריקה מלונות .  אפריקה מלונות מחזיקה בבעלותה ובהפעלתה כ-20 בתי מלון בישראל  ( תחת המותג קראון פלאזה )  ,  רוסיה ,  רומניה וגרמניה .  כפי שפורסם לפני כמה חודשים ב-themarker ,  גם חברת אינוונטק שבשליטת יולי עופר ונמרוד רינות ניהלה עם אפריקה מגעים לרכישת המלונות .  היום בשעה 16:00 ,  במשרד עורכי הדין ליפא מאיר ושות' ברחוב איתמר בן אבי בתל אביב ,  ייפגשו - בפעם המי יודע כמה - חברי הנציגויות של 13 סדרות האג"ח של חברת אפריקה ישראל עם מנכ"ל החברה איזי כהן וסמנכ"ל הכספים רון פאינרו .  בפגישה תספק ההנהלה הסברים לגבי ההתפתחויות האחרונות באפריקה ,  הכוללות בעיקר הפחתות בשווי הנכסים של החברות הבנות - אפי פיתוח הפועלת ברוסיה תבצע הפחתה בהיקף של כ-850 מיליון שקל ,  ואילו אפריקה נכסים צפויה להפחית את שווי נכסיה באירופה בכ-250 מיליון שקל .  בעקבות כך ובהתאם להסכמות בין הצדדים תצטרך אפריקה לפצות את מחזיקי האג"ח בכ-100 מיליון שקל בעקבות הפחתת שווי הנכסים ,  ככל הנראה באמצעות הקצאה של 5%-6% נוספים ממניות אפריקה נכסים ,  כך שמחזיקי האג"ח יקבלו כ-17.7% ממניות אפי פיתוח וכ-17% מאפריקה נכסים .  אתמול לא התקיים מסחר בבורסה בשל חופשת חג הפורים ,  כך שלמשקיעים היה די זמן לעכל את ההודעות של אפריקה .  בסוף השבוע האחרון נשמעו מחזיקי האג"ח של אפריקה מודאגים בעקבות הפחתות השווי ,  אך נראה כי המחזיקים אינם מתכוונים לפוצץ את ההסדר .  נציגות מחזיקי האג"ח מיוצגת על ידי נציגים מפסגות ,  מנורה מבטחים ,  כלל ,  הראל ומגדל .  עורכי דין ליפא מאיר ואמיר טוב משמשים כיועצים המשפטיים של הנציגות .  בתוך כך ,  ביום חמישי האחרון חתמו ראשי אפי פיתוח עם סברבנק  ( sberbank )  הרוסי על הסכם להעמדת המימון לאפי פיתוח בהיקף של 286 מיליון דולר לצורך הקמה ,  שיפוץ והשבחה של שלושה פרויקטי סנטוריום  ( מעין בתי הבראה )  :  פארק פלאזה ,  סטארויה אוזרו  ( האגם הישן )  וורסאל בעיר קיסלובודסק ,  בצפון הקווקאז שברוסיה .  ההסכם בין הצדדים נחתם במהלך סמינר של בתי נופש בשם  " קווקאזסקאיה זדרבניצה "  שנערך בסוף שבוע האחרון בקיסלובודסק - כך עולה מן הפרסומים בתקשורת הרוסית .  סברבנק הרוסי ,  הנמצא בשליטת הבנק המרכזי של רוסיה ,  נחשב לבנק הגדול ביותר ברוסיה וכן במרכז אירופה ומזרחה ,  החולש על נתח שוק של כ-30% ממערכת הבנקאות הרוסית .
 
אפריקה במגעים למכירת מלונות אפריקה ישראל לרנה אמסלם
נציגות מחזיקי האג"ח של אפריקה תיפגש היום עם איזי כהן כדי לשמוע הבהרות ולסכם על פיצוי נוסף בעקבות הפחתות בשווי הנכסים .  אפי פיתוח קיבלה מימון של 286 מיליון דולר מסברבנק

