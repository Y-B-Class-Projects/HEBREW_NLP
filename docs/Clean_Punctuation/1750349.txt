תחזית UBS :  הכלכלה העולמית תצמח ב-4.1% השנה אך בשנתיים הבאות קצב הצמיחה יתמתן
על פי התחזית ,  צפויה התאוששות הדרגתית בכלכלה העולמית ,  בהובלת הכלכלות המתעוררות
קצב הצמיחה של הכלכלה העולמית צפוי להתמתן בשנתיים הבאות ,  בעוד שהקטנת המינוף נמשכת ,  כך צופה בנק ubs בתחזיתו לכלכלה העולמית.על פי תחזית ubs ,  התמ"ג העולמי צפוי לצמוח ב-4.1% השנה ,  אך לאחר מכן קצב הצמיחה יואט ל-3.7% בשנה הבאה ,  ול-3.8% ב-2012 .  בקרב הכלכלות המפותחות ,  יפן צפויה לרשום את הצמיחה המתונה ביותר ,  אשר תואט מ-3.1% השנה ל-1.5% בשנה הבאה.ב-ubs צופים התאוששות הדרגתית בכלכלה העולמית ,  שתלווה בהקטנת המינוף בכלכלות המפותחות .  הכלכלות המתעוררות ימשיכו להוביל את הצמיחה ,  אך גם בהן צפויה האטה בקצב הצמיחה ,  על פי התחזית .  הצמיחה בכלכלות המתעוררות צפויה להתמתן מ-6.1% השנה ל-5.6% בשנה הבאה וב-2012 תירשם התייצבות ל-5.7%.חלק מהכלכלות המתעוררות יעמדו בפני לחצים של התחממות יתר ,  בשל זרימת הון חזקה לתוך כלכלות אלה ,  לחצים על הייצור והשפעות של העלייה במחירי הסחורות .  הקטנת החובות תימשך במשקי הבית של הכלכלות המפותחות ובמגזרים הציבוריים בהן.בטווח הארוך יותר ,  במהלך חמש השנים הבאות ,  הצמיחה העולמית צפויה להאיץ ,  ופערי התפוקה ייסגרו .  בעשור הקרוב ,  עם זאת ,  צפויה האטה בצמיחת כוח העבודה בכלכלות המובילות - כולל ארה"ב ,  אירופה ,  יפן וסין - שתרסן את הפוטנציאל היצרני העולמי .
 
תחזית UBS :  הכלכלה העולמית תצמח ב-4.1% השנה אך בשנתיים הבאות קצב הצמיחה יתמתן
על פי התחזית ,  צפויה התאוששות הדרגתית בכלכלה העולמית ,  בהובלת הכלכלות המתעוררות

