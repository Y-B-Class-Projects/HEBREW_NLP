ואלה שכן יודעים לשאול
הפלייאוף מתקרב בצעדי ענק .  לנו לא נותר אלא לכנס את צוות ה-NBA של וואלה !  כדי לדון בכמה קושיות שעשויות להיות מכריעות
עומר דיקמן :
 מבט חטוף על הסגל של אוקלהומה סיטי עשוי ליצור את הרושם שהחור המשמעותי ביותר בסגל הוא מתחת לסלים ,  אלא שבפועל המצב הנו שונה בתכלית .  למרות שהיא מרוצפת כשרונות התקפיים כמו דוראנט ,  ווסטברוק ,  גרין והארדן ,  החלק החזק של הת'אנדר הוא דווקא ,  תאמינו או לא ,  בהגנה .  אז איפה בכל זאת נקודות התורפה ?  כפי שמתבקש מקבוצה צעירה ופרועה ,  האלמנט שטעון שיפור הוא בעיקר סדר וקבוצתיות במשחק ההתקפה .  מחזיקי הכדור העיקריים - ווסטברוק ודוראנט - נמצאים שניהם בצמרת הגבוהה של המאבדים המצטיינים בליגה ,  והקבוצה כולה מאבדת כדור על 1.4 אסיסטים - היחס השלישי בעליבותו בליגה .  המסקנה  אוקלהומה סיטי צריכה קודם כל קומבו גארד ותיק ומנוסה שישפר את קבלת ההחלטות במאני טיים ,  וירווח את משחק ההתקפה באמצעות הוספת איום ממשי מחוץ לקשת ,או במילים אחרות - מאנו ג'ינובילי מסיים חוזה ,  אתם מוזמנים להרים אליו טלפון .
 מתי ברסקי :
 חוץ מהתנסות במעמד הפלייאוף ,  שהם אוטוטו יחלו לחוות על בסיס עונתי ,  הת'אנדר כידוע זקוקים לגבוהים .  ניק קוליסון וסרג' איבאקה הם מחליפים טובים ,  בעוד שג'ף גרין משלים היטב את דוראנט כדי ליצור מיס-מאצ'ים בהתקפה ולמנוע אותם בהגנה  אבל הצורך בסנטר שיוכל לספק מטריה הגנתית בצבע ,  ורצוי גם אופציית קליעה בלואו-פוסט ,  הוא קריטי .  למרות הצלחתו של ווסטברוק והרצון להימנע מחוכמה בדיעבד ,  אפשר רק לדמיין איך אוקלהומה יכלה להיראות כבר עתה ,  עם בחירה בברוק לופז שהיה פותר את בעיית הסנטר .  בדראפט האחרון ניתן היה לצרף את ריקי רוביו או סטפן קרי ,  ולהשלים חמישייה חלומית עוד בטרם ניצול הקאפ ספייס לקיץ הקרוב .  בחזרה למציאות ?  מרצ'ין גורטאט מאורלנדו הוא המטרה הכי ריאלית וטובה בעיני .
 עירו מוניץ :
 הרבה פחות ממה שחושבים .  מקבוצה שניצחה בעונה שעברה 23 משחקים בלבד ,  הת'אנדר ביצעו העונה קפיצת מדרגה נדירה ונכון לכתיבת שורות אלה ,  הם רחוקים ,  תיאורטית ,  שלושה משחקים בלבד מהמקום השני  (  !  )  במערב .  באופנה היום לחבב את הקבוצה הזו ,  הקבוצה הצעירה ב-NBA ששופעת אנרגיה ושמחת נעורים ומציגה את הקלע המוביל בליגה ,  קווין דוראנט ,  אולם סם פרסטי ,  בוגר האקדמיה ע"ש ר.ס ביופורד לניהול נכון ב-NBA ,  מכוון גבוה ,  והקבוצה שלו עושה את זה בדיוק עם מה שמנצח שם ,  למעלה  הגנה וריבאונד .  הת'אנדר מאלצת את יריבותיה ל-44.2% מהשדה  ( מקום ראשון במערב )  ,  מדורגת שניה בליגה בחסימות וחמישית ביחס ריבאונדים במשחק .  בנוסף ,  ויש לה את אחד המפתחות לניצחון בפלייאוף  חבורת שומרים אישיים משובחים ,  שמסוגלים להתמודד בעמדות הסווינגמן והביג-מן ללא עזרה ומורידים למינימום את התלות ברוטציות הגנתיות .  סקוט ברוקס אמנם חסר נסיון פלייאוף ,  אבל אם ג'יימס הארדן  שחקן המפתח לטעמי - יהיה מסוגל לספק את הפאנץ' ההתקפי כבר השנה ,  הת'אנדר הם הימור טוב ככל הימור אחר להפוך להפתעה של הפלייאוף .
 עומר דיקמן :
 בניגוד לשנה שעברה ,  מתקבל אצלי הרושם שמעמד הקבוצה שמנצחת בכל פעם שבאמת מתחשק לה ,  נדד העונה מהאלופה מלוס אנג'לס לחיקה של אליצור לברון .  הלייקרס של 2009/2010 היא עדיין הקבוצה הטובה במערב ,  אבל בהשוואה לעונה הקודמת נראה שהיא חזקה פחות ,  דורסנית פחות ,  ובעיקר  מאיימת פחות .  עד כה רשמה הלייקרס לפחות הפסד אחד לכל קבוצה בטופ 8 המערבי ,  כששתי המתחרות העיקריות שלה  דאלאס ודנבר - ניצחו אותה פעמיים .  אבל סטטיסטיקות בצד ,  הלייקרס היא עדיין האלופה ,  הקבוצה עם החמישייה הטובה ביותר במערב והמאמן הטוב ביותר בליגה ,  ויש לה את קובי בעונה שבה הוא מעמיד רף חדש של ווינריות וכמות בלתי נתפסת של סלי נצחון ,  כך שבסדרה של הטוב מ-7 היא פייבוריטית ברורה מול 6 קבוצות ,  להוציא אחת  דנבר .  דנבר היא היריבה היחידה בקונפרנס שלא נושאת עמה מטען של לוזריות  ( דאלאס ,  יוטה ,  פיניקס )  ,  צעירות  ( אוקלהומה ,  פורטלנד )  ,  או גוויות  ( הספרס )  .  היא מחזיקה 2 ווינרים מוכחים בתפקיד המוציאים לפועל ,  סגל עמוק ומנוסה ,  ואפילו יתרון 1:2 במאזן העונתי .  הלייקרס לא תפגוש את דנבר לפני הגמר ,  וממש לא בטוח שדנבר תחכה לה שם ,  אבל במידה וכן ,  אני ממש לא בטוח איפה הכסף שלי יונח .
 אסף רביץ :
 כן .  הלייקרס פייבוריטים ברורים להגיע לגמר מספר שלוש ברציפות ,  אבל מי שחושב שהמערב סגור טועה .  המועמדת העיקרית לעשות צרות ללייקרס היא דנבר .  החבורה מקולורדו מרגישה השנה כמו קונטנדרית לכל דבר והיא יודעת בדיוק מי הקבוצה שהיא צריכה לנצח כדי להוכיח זאת .  הנאגטס ניצחו שניים משלושת המשחקים מול האלופה השנה ,  כולל אחד בסטייפלס סנטר בלי כרמלו אנתוני שצ'ונסי בילאפס עשה בו ככל העולה על רוחו .  בסדרה בינהן בשנה שעברה התחושה הייתה שההבדל היחידי היה הנסיון ,  השנה הקילומטראז' של הנאגטס גדל וקשה להאמין שהם יפסידו סדרה על הוצאות חוץ .
 עוד קבוצה שאולי תצליח להטריד את קובי היא דאלאס ,  בעיקר כי היא בנויה טוב להתמודדות עם הלייקרס :  יש לה סטופר שעושה עבודה טובה על קובי  ( שון מריון )  ושני סקוררים מהסוג שהלייקרס מתקשים באופן מסורתי לשמור עליהם  ( נוביצקי וטרי )  .  וכמובן ,  אם טים דאנקן שומר כרגע כוחות סן אנטוניו תהיה יותר מסוכנת מהנדמה .
 עירו מוניץ :
 אם כולם יהיו בריאים ,  לא .  לכאורה ,  דנבר נראתה כל העונה כמועמדת הרצינית ביותר לאיים על התואר האיזורי .  הנאגטס ,  שהוציאו ללייקרס את המיץ בפלייאוף האחרון והיו קרובים יותר משרובנו זוכרים לגנוב את אותה סידרה ,  שמרו על השלד הקיים ,  התחזקו בקובי-סטופר ראוי  ( אפללו )  והוסיפו אלוף מכללות טרי  ( לאוסון )  ,  שהוא במקרה גם שחקן מהסוג שללייקרס תמיד קשה מולו .  ואם מישהו היה צריך עוד הוכחה ,  הוא קיבל אותה עם השליטה של הנאגטס בסידרה בין השתיים בעונה הסדירה .  
אז למה רק 'לכאורה' ?  כי גם הלייקרס היא קבוצה שונה  מנוסה וחסונה יותר משהיתה בעונה שעברה ,  הן פיזית והן מנטלית .  רון ארטסט מוסיף לחבורה אלמנט שלא היה לה קודם ,  וברגע האמת - מעטים יידעו להכין את הקבוצה שלהם טוב יותר מפיל ג'קסון .  חוץ מזה ,  אני לא מכיר אדם שפוי שיהיה מוכן להמר נגד קובי בריאנט בסידרת פלייאוף העונה .  בטח לא במערב .
 עומר דיקמן :
 אז כמו שהזכרנו בסעיף הקודם ,  דנבר היא הקבוצה היחידה בליגה למעט בוסטון שיש לה לא אחד ,  כי אם שני שחקנים עם רקורד מוכח של תפקוד במאני טיים .  כרמלו אנתוני ,  למרות התדמית המעט לוזרית ,  הוביל את הליגה בסלי נצחון לפני 2 עונות ,  וחתום על אחת מאליפויות המכללות היותר מרשימות של העשור .  ולגבי צ'ונסי ,  הכינוי  " מיסטר ביג שוט "  לא דבק אליו לחינם .  הגו טו גאי של דנבר צריך להיות פשוט השחקן החם מבין שניהם וזה שיש לו את מצב הזריקה הנוח יותר .  עם זאת ,  הרקורד של בילאפס בפלייאופי העבר ,  העובדה שהוא מוביל הכדור ,  ויכולתו הפנומנאלית מקו העונשין ,  מצביעים על כך שברגע האמת ,  כשהשעון יתקתק והבאזר יתחיל לאיים ,  לא יהיה זה מופרך להמר שהאחריות תוטל על כתפיו של הרכז המקשיש ולא על אלו  ( הראויות לחלוטין )  של כרמלו .  ועוד פחות מופרך יהיה להמר על זה שמיסטר ביג שוט יכה פעם נוספת בדרך אל התואר .
 מתי ברסקי :
 אני מערער על עצם קיומה של השאלה  הנה קבוצה עם שני מתנקשים בקלאץ'  ( וגם לג'יי אר סמית לא חסר )  ,  אז למה לבודד אחד מהם בשיטת הכוכבים המאוסה שאנו רואים מרוב קבוצות הליגה ,  ברגעי ההכרעה ?  הגו-טו-גאי של דנבר בקלאץ' ,  מן הסתם בילאפס או אנתוני ,  יהיה זה עם היד החמה ,  עם המאץ'-אפ הנוח יותר ובעיקר  מי שיתפנה לזריקה נוחה .  אם להיכנס לפרטים ,  רצוי שבילאפס יחזיק בכדור וינהל את התקפת הנאגטס ברגעי הקלאץ' ,  שבהם אנתוני וסמית כן נוטים לאבד את הראש  ואת הכדור כמובן  כאשר הם מנסים לייצר מצב קליעה בכוחות עצמם .  במקרה בילאפס הוא גם רכז הקבוצה ,  כך שהכול מסתדר כפי שד"ר נייסמית תכנן .
 אסף רביץ :
 כאילו בהזמנה לשאלה הזאת הגיע המשחק של דנבר בטורונטו ,  שהסתיים בבאזר ביטר של כרמלו ורק חיזק את התחושה שהגו-טו-גאי האמיתי של דנבר הוא בילאפס .  זה הלך ככה :  בפיגור שלוש צ'ונסי קלע שלשה אדירה מהפינה ישר מהוצאת חוץ .  בפיגור נקודה בהתקפה האחרונה הלכו על בידוד למלו שלקח זריקה קשה והחטיא ,  ננה נלחם על הריבאונד והסיט אותו לצ'ונסי שמול שני שחקנים מצא את מלו לזריקה נוחה עם הבאזר .  זו הייתה החלטה אדירה של אחד משחקני הקלאץ' הטובים בליגה שהביאה את הנצחון שהיה מאוד חשוב עבור הנאגטס .
 ואם רוצים להסיק מיותר ממשחק אחד ,  מלו עשה לעצמו שם של שחקן קלאץ' נפלא בעונה הרגילה ,  בילאפס עשה לעצמו שם של שחקן קלאץ' אדיר שמשתפר ככל שהפלייאוף מתקדם .  יכולת הקלאץ' שלו עזרה להביא לדטרויט אליפות וגמר .  צ'ונסי הוא גם אחד ממקבלי ההחלטות הטובים בליגה ,  גם באופן כללי וגם במאני טיים .  אצל מי משניהם הייתי רוצה לראות את הכדור בהתקפה האחרונה במשחק 7 ?  שאלה קלה .
 מתי ברסקי :
 נשאר מספיק דלק במיכל ,  אבל דגם 2008 המשומן אינו מה שהיה .  הגנת הברזל של גארנט החלידה וחורקת באזור הברכיים ;  ריי אלן הפך לקלעי סטריקי עוד בפלייאוף 2008 ,  רק שכעת התעוררות בשלבי הגמר תהיה מאוחרת מדי ;  פרקינס ורונדו השתפרו בהרבה מאז ,  אבל האחרון טרם פיתח קליעה יציבה שתמנע מהיריבות לצופף את הצבע ,  ונייט רובינסון לא מספיק אחראי כדי להחליף אותו בקלאץ' .  מה שמביא אותי לספסל המשופר כביכול :  הייתי בוחר באדי האוס ,  ג'יימס פוזי ,  ליאון פו ופי ג'יי בראון  מודל 2008  לפני רובינסון ,  מרקיז דניאלס ,  ביג בייבי וראשיד וואלאס כיום .  במיוחד בכל הנוגע לפוזי ,  שעם כל ההערכה להגנה של דניאלס בפרט ושל בוסטון בכלל ,  הוא סטופר לסקוררים שחסר מאוד העונה .
 אסף רביץ :
 פתאום השאלה הזאת נהיית לא פשוטה .  שלישיית הזקנים חזרה לעצמה ויחד עם רונדו ופרקינס משלימה שוב חמישייה אימתנית שלא נופלת מאף קבוצה בליגה .  ובכל זאת ,  תחושת הבטן שלי היא שזה כמעט בלתי אפשרי .  הסיבה הראשונה לכך היא שגארנט לא מסוגל להנהיג כמו בעונה הראשונה שלו בבוסטון ,  הוא לא שומר כמו פעם וקשה לו מול שחקנים שמושכים אותו החוצה כמו רשארד לואיס ואנטואן ג'יימיסון .  הסיבה השנייה היא שהספסל זקן ומאוד לא אמין .  ראשיד וואלאס נראה גמור לאחרונה ,  נייט רובינסון יכול להפריע באותה מידה שהוא יכול לתרום ושחקני הכנף  ( מה קשור פינלי ?  )  נראים כמו עציצים .  אורלנדו וקליבלנד העמוקות יוכלו בקלות להתיש את בוסטון ולהגיע רעננות יותר לרגעים החשובים .
 עירו מוניץ :
 לא .  המחשבה שקבוצה יכולה לקרטע במשך חודשים ,  כביכול לשמור כוחות לשלבים המכריעים ,  ואז פשוט ללחוץ על כפתור ה-ON בפלייאוף היא תמימה וכמעט לעולם לא מתממשת .  בוסטון היא קבוצה של קצת יותר מ-50% בשלושת החודשים האחרונים ,  והיא הפסידה בכל שבעת משחקיה האחרונים מול אריות המזרח - קליבלנד ,  אורלנדו ואטלנטה .  הסלטיקס סובלים מסימפטומים שמאפיינים קבוצה עייפה ,  כגון חוסר יציבות ,  קריסת מערכות במהלך משחקים ,  נחיתות בריבאונד וחוסר יכולת להגיב למאץ'-אפים אתלטיים .  אילו הבעיה היתה שחקנים פצועים ,  שאמורים היו לחזור לשחק ,  ניחא ,  אבל הבעיה היא אלה שכן משחקים ,  שפשוט נמצאים בשלב בו אין הם מסוגלים עוד להוביל קבוצה לאורך זמן .  אמונה עצמית ,  גאווה ,  אלה מרכיבים חשובים ,  אבל גם אם לסלטיקס נשארו כמה טיפות דלק במיכל ,  לכמה זמן הן יספיקו  שני משחקים רצופים ?  שלושה ?  סידרה אחת ?  אולי .  לא יותר .
 
ואלה שכן יודעים לשאול
הפלייאוף מתקרב בצעדי ענק .  לנו לא נותר אלא לכנס את צוות ה-NBA של וואלה !  כדי לדון בכמה קושיות שעשויות להיות מכריעות

