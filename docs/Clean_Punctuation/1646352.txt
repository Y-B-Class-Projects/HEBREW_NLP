 " חוק הנכבה "  אושר לקריאה ראשונה בכנסת
לפי הנוסח המעודכן של החוק שיזם ח"כ אלכס מילר - ארגון שמקבל מימון מישראל ופועל לשלילת צביונה היהודי או מציין את יום העצמאות כיום אבל ,  יספוג קנס כספי כבד 
" חוק הנכבה "  שהוצע על ידי ח"כ אלכס מילר  ( ישראל ביתנו )  יועבר לקריאה ראשונה בכנסת לאחר שאושר בוועדת החוקה .  הנוסח המעודכן של הצעת החוק הושג לאחר משא ומתן בין מילר לנציגי משרד המשפטים .  
לפי הנוסח החדש ,  כל אדם או ארגון שמקבל מימון מישראל ופועל לשלילת קיומה של מדינת ישראל כמדינה יהודית ודמוקרטית ,  יענש וייפגע המימון שהוא מקבל .  לפי החוק כל מי שיציין את יום העצמאות כיום אבל ,  יתמוך במאבק מזויין או בטרור נגד ישראל ,  יסיתו לגזענות או יפגעו בכבוד דגל המדינה ובכבוד סמל המדינה - ייקנס בסכום של עד פי עשרה מעלות הנזק המשוערכת שהמדינה תספוג מפעילותו .
 החוק מבהיר כי לא מדובר בקנס כספי ישיר ,  אלא בשלילת זכויותיו התקציביות של העובר על החוק במשרד האוצר .  יתר על כן ,  מי שישוב ויפר את החוק בתוך שלוש שנים ,  יוטל עליו קנס כפול .  עם זאת ,  בהצעת החוק נקבע כי הקנס לא יחול על מפלגות .
 לדברי מילר , " הדיונים על הצעת החוק רק מוכיחים את נחיצותה וחשיבותה של הצעת החוק ,  אין ספק בליבי כי הנוסח הנוכחי מתמודד היטב עם האיומים השונים המנצלים את עקרונות ומשאבי הדמוקרטיה במטרה לערער את יסודותיה .  אין שום סיבה שמדינת ישראל תממן מקופתה תעמולה אנטישמית או פעילויות שלעיתים גובלות בשיתוף פעולה עם גורמי טרור ". 
ח"כ מילר ניסה להעביר בחודש מאי בשנה שעברה נוסח תקיף עוד יותר ,  שעל פיו ייגזר מאסר בפועל של עד שלוש שנים על מי שיציין את הקמתה של מדינת ישראל כיום אבל .  באוקטובר תוקנה ההצעה ,  וגובש הנוסח הסופי של הצעת החוק .  החוק הקים סערה גדולה במערכת הפוליטית ,  וחברי כנסת רבים מהשמאל ומהסיעות הערביות מתחו עליו ביקורת חריפה .  ח"כ טיבי  ( רע"מ-תע"ל )  טען בזמנו במהלך הויכוחים כי  " המדיניות המובילה את שרי הממשלה וחברי הכנסת שיזמו ואישרו את הצעת החוק היא 'הכה את הערבי' ".  

" חוק הנכבה "  אושר לקריאה ראשונה בכנסת
לפי הנוסח המעודכן של החוק שיזם ח"כ אלכס מילר - ארגון שמקבל מימון מישראל ופועל לשלילת צביונה היהודי או מציין את יום העצמאות כיום אבל ,  יספוג קנס כספי כבד

