כלכלה ישראלית :  כן ,  לאשר תקציב דו-שנתי
תקציב דו ? שנתי וגימוד חוק ההסדרים יאפשרו יציבות כלכלית ,  צמיחה ורגיעה .  כמובן ,  על מנת ליצור יציבות נדרשים תנאים נוספים ,  אבל תקציב דו ? שנתי הוא כמעט הכרח עתה .
 אנשי העסקים ,  מחו"ל ומישראל ,  שמשקיעים בישראל ,  מבקשים לראות בה בראש ובראשונה יציבות .  יש מדינות שאנשי עסקים ידירו מהן את רגליהם בגלל חוסר יציבות כלכלית ושלטונית .  במדינות אלה תהיינה השקעות רק כאשר הסיכוי לרווח הוא עצום .  דוגמה להשקעה במדינות מסוכנות הן ההשקעות הגדולות באוקראינה ,  בגאורגיה ובוונצואלה .  חרף הרווחים שמניבות השקעות במדינות אלה ,  עדיין החלק העיקרי של אנשי העסקים בעולם ישקיעו במדינות יציבות .
 ישראל היתה מדינה לא יציבה בשנים האחרונות .  שרי האוצר התחלפו כמעט מדי שנה ומחצה וכן גם שרי התעשייה  ( עתה זו הפעם הראשונה ,  זה זמן רב ,  ששרי האוצר והתעשייה מכהנים יותר משנתיים )  .  מדוע התחלופה בעייתית ?  משום שכל שר חדש רוצה להשפיע ,  ומובן שהדרך לעשות זאת היא על ידי יצירת שינויים חקיקתיים ותקציביים .  שינוי הוא דבר טוב אך לא ב"טירוף ",  כפי שהדברים נעשים במחוזותינו .  
בנוסף ,  תקציב חד ? שנתי מצד אחד וחוק ההסדרים מצד שני תורמים תרומה גדולה לחוסר היציבות .
 חוק ההסדרים הוא תולדה ,  כביכול ,  של היעדר זמן לדיונים בכל הנושאים שעל הפרק בתקציב .  לכן הוא נבחר כקיצור דרך .  התקציב החד ? שנתי לא מאפשר דיון רציני בכל סעיפי התקציב ,  כי שנת התקציב מתחילה ומסתיימת ,  בדרך כלל ,  בלחץ זמנים .  התקציב מפורסם בדרך כלל בתחילת השנה הקלנדרית ,  והדיונים על התקציב שאחריו מתחילים באמצע השנה הקלנדרית ,  כך שלמעשה נוצר  " טירוף "  מתמשך של דיונים על התקציב לאורך כל השנה ,  וללא הפסקה .  
והרי לרוב לא חלים שינויים מרחיקי לכת בהתפתחות הכלכלית בין ינואר ליולי באותה השנה ,  אלא אם מתחלף שר כלכלי או מתחלפת ממשלה .  אשר על כן ,  חוק ההסדרים שנחקק בהליך מזורז מאפשר להתגבר על ה"טירוף "  הזה על ידי קיום דיונים רדודים יותר על סעיפי התקציב .  
התקציב הדו ? שנתי מאפשר דיון מעמיק על מרבית סעיפיו ולכן אמור לגמד את חוק ההסדרים .  כמו כן ,  התקציב הדו ? שנתי ישדר יציבות למשק ולמשקיעים .  כאמור ,  זה כמובן לא מספיק כדי שתהיה יציבות אמיתית .  חשוב שיציבות כזו תשרור לאורך שנים רבות ,  שאם לא כן תרד רמת ההשקעה בישראל .  שהרי כאשר אדם משקיע בהשקעה מאושרת ,  הוא בונה על התרחבות מתמדת .  אם בכל שנה יהיו שינויים שעלולים לפגוע בהתרחבות ,  האכזבה העסקית תוביל להפחתת ההשקעות .
 על כן ,  אני תומך בתקציב דו ? שנתי אשר יגמד את חוק ההסדרים לכדי מינימום נדרש .  כך נוכל לקיים דיון מעמיק יותר על כל סעיף בתקציב ונשדר יציבות למשקיעים .
 נראה לי כי בשנתיים האחרונות ,  בתקופתם של יובל שטייניץ ובנימין בן ? אליעזר ,  חל שיפור בתחום הזה .  
הכותב הוא נשיא התאחדות התעשיינים לשעבר

כלכלה ישראלית :  כן ,  לאשר תקציב דו-שנתי
nan
