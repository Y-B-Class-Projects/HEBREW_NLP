גיוס ענק למובייל איי :  גייסה 37 מ' ד' לפי שווי של 740 מ' ד'
מנכ"ל החברה :  70% מיצרני הרכב בעולם עושים שימוש בטכנולוגיה שלנו למניעת תאונות דרכים
חברת הסטארט אפ הישראלית מובייל איי  ( mobileye )  משלימה סבב גיוס ענק של 37 מיליון דולר לפי שווי של 740 מיליון דולר לאחר הכסף .  בגיוס השתתפו גולדמן זאקס ,  לאומי פרטנרס ,  מנורה מבטחים וחברת ביטוח נוספת ששמה לא הותר לפרסם.עד היום החברה גייסה סכום של כ-200 מיליון דולר ,  כאשר הגיוס הקודם עמד על סכום עצום של 130 מיליון דולר.זיו אבירם ,  מנכ"ל החברה ,  אמר ל-themarker כי  " שנת 2009 היתה שנה מיוחדת מאוד .  הכפלנו את העסקים שלנו .  רוב הספקים שעובדים איתנו החליטו לאמץ את הטכנולוגיה של מובייל איי .  הגיוס הנוכחי נועד על מנת לעמוד בביקוש למוצר שלנו שכמעט הכפיל את עצמו בשנה שעברה .  בנוסף ,  הגיוס נועד כדי לגייס יותר מהנדסים בכדי לתמוך בכל הפרויקטים שנטלנו לעצמנו .  נכון להיום אנו מעסיקים כ-200 מהנדסים .  אם בשנת 2006 אימצו את המוצר שלנו רק יצרני רכב מובילים ומכוניות יוקרה ,  הרי שבשנה שעברה התהפכה המגמה וגם יצרני רכבים משפחתיים אימצו את מובייל איי .  זה אומד שהטרנד של מערכת טכנולוגית למניעת תאונות דרכים הופכת לסטנדרט ". לדברי אבירם ,  מובייל איי קרובה לרווחיות ,  אך טרם הגיעה לכך .  בכל הקשור ליציאה להנפקה לנאסד"ק ,  גם כאן אבירם מסרב להתבטא .  הלקוחות של החברה ששמם מותר לפרסום הם bmw ,  וולבו ו-gm .  לטענת אבירם 70% מיצרני הרכב בעולם עושים שימוש בטכנולוגיה של מובייל איי.מובייל איי מפתחת ומשווקת מערכת שמיועדת למניעת תאונות דרכים הנובעות מסטייה מנתיב הנסיעה או מאי שמירת מרחק באמצעות מתן התרעה לנהג בעת סכנה .  המערכת של מוביל איי מבוססת על מצלמה המוצמדת לשמשה הקדמית של הרכב ו"מסתכלת "  קדימה .  היא כוללת שני רמקולים וצג חיווי.מוביל איי הצליחה לפתח שבב מיוחד  ( שמותקן במצלמה )  שמסוגל לעבד תמונה באופן מתקדם ולהעביר את החיוויים לצג הדיגיטלי והקולות לרמקולים .  המערכת מאתרת כלי רכב שנעים מלפניו ומחשבת את המרחק מהם .  למעשה היא מחשבת את המרחק מכלי הרכב בנתיב הנסיעה של הנהג ובנתיבים מקבילים  ( ככל שהמצלמה קולטת )  .  בנוסף ,  המערכת מסוגלת לאתר סימני כביש וקצה דרך ,  כך שהיא יכולה לדעת מתי הכביש מתיישר ,  מתעקל או מתפתל.הצג הדיגיטלי והרמקולים מספקים שלושה סוגי התרעות :  התרעה על סטייה לא מבוקרת מנתיב הנסיעה ,  שמירת מרחק מרכב שלפנים תוך ציון המרחק בשניות והתרעה על התנגשות ברכב שנוסע מלפנים .  הפיתוח של החברה נולד בשנת 98' במוחו של פרופ' אמנון שעשוע מהאוניברסיטה העברית בירושלים.אבירם אומר כי לחברה יש עשרות רבות של משקיעים .  מלבד המשקיעים שציינו ,  לפי חברת המחקר ivc-online ,  שאר המשקיעים הקיימים בחברה הם :  פיבי ,  גלנרוק ,  gm ,  מוטורולה ונצ'ס ,  ערי סטימצקי ,  ישראל קז ,  לני רקנאטי ,  יעקב שחר ,  כלמוביל ,  דלק מוטורס ,  אלדן ,  לב לבייב ומשקיעים נוספים .
 
גיוס ענק למובייל איי :  גייסה 37 מ' ד' לפי שווי של 740 מ' ד'
מנכ"ל החברה :  70% מיצרני הרכב בעולם עושים שימוש בטכנולוגיה שלנו למניעת תאונות דרכים

