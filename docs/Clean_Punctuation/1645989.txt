שדדו נהגי מוניות - ונשלחו למאסרים כבדים
בית המשפט המחוזי בחיפה גזר שמונה וארבע שנות מאסר על שני צעירים מהצפון בגין מעשי שוד מזוין של נהגי מוניות . " מי שיחשוב כי שוד נהגי מוניות טובתו - ידע כי מאסר ממושך אחריתו "
 בית המשפט המחוזי בחיפה גזר היום  ( שני )  עונשי מאסר בפועל ותשלום פיצויים על שני צעירים שהורשעו במעשי שוד מזוין של נהגי מוניות בצפון .  על זיאד ביומי בן ה-25 נגזרו שמונה שנות מאסר ותשלום של 11,000 שקלים כפיצוי למתלוננים לאחר שהורשע בארבע מעשי שוד מזוין והחזקת רכוש גנוב .  על חברו ,  כאיד בדרה בן ה-22 שהורשע בשני מעשי שוד מזוין ,  נגזרו שלוש וחצי שנות מאסר ותשלום פיצויים בסך 4,000 שקלים .
 השופט משה גלעד ציין בגזר הדין כי  " האדם הסביר מתמלא חיל ורעדה למחשבה ששני צעירים  אפילו באים הם מרקע קשה ביותר - מעיזים ,  פעם אחר פעם לאיים בסכין ולגנוב באיומים מנהגי מוניות מבוגרים את מעט המעות שהרוויחו בזיעתם ,  למען יאכילו ויפרנסו משפחתם ".  
עוד הבהיר השופט כי  " אינו יכול להתעלם מסבלם של נהגי המוניות ומאימתם בעת שסכין הוצמדה לגופם או בעת שגז מדמיע הותז בעינם ובעת שמכות שהוכו בגופם ".  בגזר הדין מצוין כי העונש הקשה באופן יחסי על השניים הוטל במטרה להרתיע שודדי נהגי מוניות בעתיד . " מי אשר יחשוב כי שוד נהגי מוניות טובתו ,  יידעו  ובכך יירתעו  כי מאסר ממושך אחריתו ",  נכתב .
 
שדדו נהגי מוניות - ונשלחו למאסרים כבדים
בית המשפט המחוזי בחיפה גזר שמונה וארבע שנות מאסר על שני צעירים מהצפון בגין מעשי שוד מזוין של נהגי מוניות . " מי שיחשוב כי שוד נהגי מוניות טובתו - ידע כי מאסר ממושך אחריתו "
 
