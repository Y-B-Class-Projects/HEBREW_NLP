הפיתוח המתוחכם של טבע :  גלולות הרעל בתקנון
מבנה דירקטוריון החברה וגלולות הרעל בתקנון הופכים את ההשתלטות על טבע למשימה כמעט בלתי אפשרית .  החברה עדיין לא דיווחה על מועד חזרתו של אלי הורביץ לתפקיד היו"ר
 >  >  שלושה שבועות לאחר שיצא לחופשת מחלה ,  טרם ברור מה טיב מחלתו של אלי הורביץ יו"ר חברת טבע ומתי ישוב לעבודתו .  טבע לא הגיבה לדיווח באתר האינטרנט  " מחלקה ראשונה "  של יואב יצחק ,  שלפיו מחלתו של הורביץ חשוכת מרפא ועל כן הוא עומד לסיים בקרוב את תפקידו לצמיתות .  האתר העריך שמשקיעים אמריקאיים של החברה חותרים להשתלט על החברה ולמנות את פיליפ פרוסט ,  סגן יו"ר החברה ,  כיו"ר ולהעביר את המטה הניהולי של טבע לארה"ב .  טבע מינתה במחצית פברואר 2010 את חבר הדירקטוריון פרופ' משה מני ,  81 ,  כממלא מקום זמני עד לחזרתו של הורביץ .  עיכוב משמעותי נוסף במועד חזרתו לתפקיד של הורביץ ,  77 ,  עלול להצריך את דירקטוריון החברה בישיבתו הקרובה למנות יו"ר חדש לחברה .  גם אם טבע מצפה שהורביץ יחזור לתפקד כיו"ר החברה בתוך כמה ימים או שבועות ,  הרי שהמקרה הנוכחי העלה על השולחן את השאלה מי יירש אותו כיו"ר טבע .  שאלה זו היא השאלה המהותית שאמורה להטריד את בעלי המניות ואת דירקטוריון החברה .  ייתכן שהדיווח על מאבק שליטה שמטרתו הסופית להעביר את המטה הניהולי של טבע לארה"ב ,  היה יריית הפתיחה במועמדותו של פרוסט לתפקיד היו"ר .  פרוסט ,  73 ,  הוא הדירקטור בעל הניסיון הרב ביותר בתעשייה הפרמצבטית והיחיד שמתקרב לשיעור קומתו של הורביץ ,  בנוסף להיותו בעל המניות הפרטי הגדול בטבע  ( 1.6% )  ,  שקיבל את מניותיו בתמורה לרכישת השליטה באיווקס בינואר 2006 על ידי טבע .  ואולם ,  ניסיון לגבש קבוצה שתשתלט על טבע ,  כרוך בהתמודדות עם משוכות תקנוניות מהותיות .  התקנון של טבע כולל גלולות רעל בפני השתלטות עוינת והעברת החברה מחוץ לגבולות ישראל .  גלולות אלה הוטמנו על ידי החברה ,  כשאת תפקיד המנכ"ל מילא עדיין הורביץ - האיש שהפך את ההשתלטות העוינת לאמנות בשנות ה-60 וה-70 ,  וחדל מכך בשנות ה-90 ובעשור החולף .  מעבר לשאלות המינהליות ,  עומדת העובדה הפשוטה שכל אדם שירצה להשתלט על החברה יצטרך לשכנע את בעלי המניות שביכולתו לעשות עבודה טובה יותר ממי שהביא את המניה למחיר שיא ואת שוויה ל-55 מיליארד דולר .  שאלת תפקודה של החברה תהיה רלוונטית לגיוס תמיכתם של משקיעים זרים גדולים מסוגה של capital research ,  שמחזיקה ב-4.8% ממניותיה של טבע .  סעיף 3 לתקנונה של טבע קובע כי המרכז הניהולי של החברה יהיה בישראל ,  אלא אם דירקטוריון החברה יחליט על העברתו מישראל ברוב של לפחות 75% מהמשתתפים בהצבעה .  דירקטוריון טבע כולל 17 חברים ,  שניים מהם דירקטורים מקרב הציבור .  13 מ-17 הדיררקטורים הם ישראלים ,  וחלק מהזרים הם ידידיו של הורביץ .  הסבירות שהרכב כזה של דירקטוריון יאשר את העברת היהלום בכתרה של התעשייה הישראלית לחו"ל ,  נראית לא גבוהה במיוחד .  סעיף 59 לתקנונה של טבע קובע כי מרבית חברי הדירקטוריון יהיו תושבי ישראל ,  אלא אם המרכז הניהולי של החברה יהיה מחוץ לישראל .  מנכ"ל החברה חייב ,  על פי סעיף 84c ,  להיות תושב ישראל בכל תקופת כהונתו .  ישיבות מועצת המנהלים של החברה יתקיימו בישראל על פי סעיף 75 לתקנון .  חשוב מכך למשתלט הפוטנציאלי הוא מנגנון ההגנה מפני השתלטות ,  שמבוסס על מינוי מדורג של חברי הדיררקטוריון  ( staggered board )  ,  כך שכל שלוש שנים מתמנה קבוצה של חמישה חברי דירקטוריון .  מנגנון זה מונע ממשתלט להחליף את הדירקטוריון מיידית ,  ומנטרל חלק משמעותי ממטרת ההשתלטות .  כדאי לשים לב גם לעובדה שדן זיסקינד ,  המנהל הפיננסי של החברה במשך 25 שנים ,  מונה לדירקטור ב-5 בינואר 2010 - כנראה בפער זמן לא גדול מהמועד שבו היו"ר הורביץ עבר טיפולים כנגד מחלתו - במהלך שנראה כאקט מובהק של ביצור שליטה ,  וחודשיים בלבד לאחר מינוי חמישה דירקטורים לתקופה של שלוש שנים .  נוסף על כך ,  העובדה שהורביץ ,  המנהלים והדירקטורים ,  למעט פרוסט ,  מחזיקים ב-2.4% ממניותיה של החברה ,  עשויה להכביד על השתלטות ועל העברת המרכז הניהולי של החברה מחוץ לישראל .
 
הפיתוח המתוחכם של טבע :  גלולות הרעל בתקנון
מבנה דירקטוריון החברה וגלולות הרעל בתקנון הופכים את ההשתלטות על טבע למשימה כמעט בלתי אפשרית .  החברה עדיין לא דיווחה על מועד חזרתו של אלי הורביץ לתפקיד היו"ר

