הסנאט בארה"ב צפוי להצביע הלילה על מינוי ברננקי לכהונה נוספת כיו"ר הבנק הפדרלי
מספר המתנגדים למינוי צפוי להיות הגבוה ביותר מאז אישור מינוי פול וולקר לתפקיד לפני 27 שנים
הסאנט בארה"ב צפוי להצביע הלילה על מינוי בן ברננקי לכהונה נוספת של ארבע שנים כיו"ר הבנק הפדרלי ,  אמר היום מנהיג הרוב הדמוקרטי בסנאט ,  הארי ריד .  בשעה 22:20 לפי שעון ישראל ,  יקיים הסנאט הצבעה שנועדה להתגבר על מכשולים נוהליים שהציבו מתנגדי המינוי של ברננקי ,  ובמידה שיושגו 60 הקולות הנדרשים לכך מתוך 100 חברי הסנאט ,  תתקיים מיד ההצבעה על אישור מינויו ,  אמר ריד .  בהצבעה זו ,  יידרש רב רוב רגיל של 51 חברי הסנאט כדי לאשר את המינוי.כהונתו הנוכחית של ברננקי ,  בן 56 ,  מסתיימת ביום ראשון הקרוב .  במקרה שמינוי ברננקי לא יאושר עד סוף הכהונה ,  יתכן כי סגן יו"ר הבנק הפדרלי ,  דונלד קוהן ,  יתפוס את מקומו באופן זמני .  בשבוע שעבר גברה חוסר הוודאות לגבי מינוי ברננקי לאחר ששורה של סנאטורים משני צידי המתרס הפוליטי בארה"ב הודיעו כי בכוונתם להתנגד למינוי .  המתנגדים למינוי במפלגה הדמוקרטית טוענים כי ברננקי נכשל בתפקידו כרגולטור של הבנקים ובכך שלא הצליח למנוע את המשבר הפיננסי החמור ביותר מאז תקופת השפל הכלכלי הגדול בשנות ה-30 של המאה הקודמת .  ביקורת נוספת נגדו נוגעת לסיוע שהעניק הבנק הפדרלי למערכת הפיננסית ,  אשר היה לדבריהם מוגזם ,  ובא על חשבון טובתם של משלמי המסים.מתנגדי מינויו של ברננקי במפלגה הרפובליקאית זועמים על כך שהבנק המרכזי לא הצליח למנוע את המשבר הפיננסי ,  ועל כך שחרג מתפקידו המסורתי כקובע המדיניות המוניטרית ,  בכך שסייע בחילוץ חברת הביטוח aig וביצע רכישות רחבות היקף של נכסים בעייתיים .  בעקבות רכישות אלו ,  גדל היקף הנכסים במאזני הבנק המרכזי ל-2.24 טריליון דולר בסוף שנת 2009 לעומת נכסים בשווי 879 מיליארד דולר בתחילת שנת 2007.בעקבות התגברות הקולות המתנגדים למינוי ברננקי ,  נחלץ השבוע הבית הלבן להגנת יו"ר הבנק הפדרלי .  נשיא ארה"ב ,  ברק אובמה ,  חלק ביום שני שבחים לברננקי . " הוא היה מקור התמיכה העיקרי שלי .  אני חושה שהוא עשה עבודה נהדרת .  אנחנו צריכים בבנק הפדרלי מישהו שיכול להבטיח שתהליך ייצוב הכלכלה שאנחנו בעיצומו יימשך .  אני סבור שברננקי הוא האדם המתאים ביותר לתפקיד ",  אמר אובמה .  יום קודם לכן ,  העריך יועצו של אובמה ,  דייוויד אקסלרוד ,  כי הסנאט עתיד לאשר את מינויו של ברננקי לכהונה נוספת .  ברננקי ,  אשר הוכתר על ידי השבועון  " טיים "  בתור  " איש השנה "  של 2009 ,  מונה בראשונה לתפקיד יו"ר הבנק הפדרלי על ידי הנשיא ג'ורג וו .  בוש בשנת 2006 .  מספר הסנאטורים הצפויים להצביע נגד מינוי ברננקי לכהונה נוספת צפוי להיות הגבוה ביותר מאשר אישר כהונתו השנייה של פול וולקר כיו"ר הבנק הפדרלי בשנת 1983 ,  ברוב של 84 תומכים מול 16 מתנגדים .
 
הסנאט בארה"ב צפוי להצביע הלילה על מינוי ברננקי לכהונה נוספת כיו"ר הבנק הפדרלי
מספר המתנגדים למינוי צפוי להיות הגבוה ביותר מאז אישור מינוי פול וולקר לתפקיד לפני 27 שנים

