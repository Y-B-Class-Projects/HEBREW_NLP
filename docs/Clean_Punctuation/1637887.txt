שמלצר ינסה לשלוט בבולדוזר
איליק רוז'נסקי רכש 20% מגאון נכסים ,  השלד הבורסאי שאמור לשמש בסיס לפעילות הנדל"ן של שלמה שמלצר .  כיצד יסתדרו המנהל חובב הרכישות הממונפות ואיש העסקים המחושב ? 
 >  >  שלמה שמלצר הוא איש עסקים מחושב עם השקעות מעטות בנדל"ן .  השקעותיו בתחום עד כה ,  ככל הידוע ,  נעשו באמצעות חברת שלמה נדל"ן שבבעלותו ,  המחזיקה בשמונה נכסים מניבים בישראל המושכרים כולם לחברות שבשליטתו .  כמו כן מחזיק שמלצר בכמה נכסים ברומניה ,  צ'כיה וגיאורגיה .  באחרונה מחפש שמלצר דרך להרחיב את השקעתו בענף .  הוא נסוג ברגע האחרון מההשקעה בחברות נדל"ן כמו רמט ואזורים ,  לאחר שלא השתכנע בכדאיות הכלכלית של העסקות .  ביום חמישי הוא הכריע ורכש מידי משפחת גאון שלד בורסאי ,  גאון נכסים ,  תמורת 35 מיליון שקל .  השותף שבו בחר לצורך הכניסה לענף הוא איליק רוז'נסקי .  בינתיים רכש רוז'נסקי 20% מגאון נכסים ,  וייתכן כי הוא ימונה למנכ"ל החברה בקרוב .  רקורד בעייתי בעוד שמלצר הוא סגפן מבחינה תקשורתית ונחשב לשמרן מבחינה עסקית ,  הרי שרוז'נסקי הוא אדם שאינו מתחמק מאור הזרקורים ויודע גם לקחת סיכונים .  בהתאם לאישיותם השונה ,  עבר כל אחד מהם את השנים האחרונות בצורה שונה לגמרי :  שמלצר עבר את המשבר של סוף 2008 כמעט מבלי להינזק .  מבין החברות שבשליטתו ,  חברת השכרת הרכב שלו היתה הניזוקה העיקרית בשיא המשבר ,  אך כיום נראה כי היא מתאוששת .  רוז'נסקי ,  לעומתו ,  סיים את המשבר של סוף 2008 על הברכיים .  לא ידוע אם שמלצר הרים טלפון ליצחק תשובה וביקש לשמוע את דעתו לגבי צירופו של איליק רוז'נסקי ,  ששימש בעבר מנכ"ל דלק נדל"ן ,  אבל תשובה יתקשה לסכם את השנים עם רוז'נסקי בשורה תחתונה חיובית .  דלק נדל"ן הונפקה במאי 2005 ,  ורוז'נסקי הוביל אותה עוד קודם לכן - ועד סוף הרבעון השלישי של 2009 .  בתקופה זו הציגה החברה הפסד נקי מצטבר של 867 מיליון שקל .  בשנים האחרונות חילקה דלק נדל"ן דיווידנדים בסך כ-280 מיליון שקל ,  והנהנית העיקרית היתה קבוצת דלק שהחזיקה בה כ-70% .  קבוצת דלק העמידה לדלק נדל"ן הלוואות בעלים של כ-330 מיליון שקל לצורך פירעון ההלוואה למריל לינץ' ,  בגין תחנות דלק ומלונות לצד הדרך בבריטניה תחת המותג רואדשף ,  ולא ברור כיצד תחזיר דלק נדל"ן את הסכומים האלה .  דלק נדל"ן חייבת עשרות מיליוני שקלים גם לחברה האחות הפניקס .  מניית דלק נדל"ן רשמה תשואה שלילית של 73%  ( לא כולל דיווידנדים )  מאז שהחלה להיסחר בבורסה ועד לאמצע יולי 2009 ,  כשנודע על פרישתו הצפויה של רוז'נסקי .  הונה העצמי  ( המיוחס לבעלי המניות )  נשחק מכמה מיליארדי שקלים לגירעון של 17 מיליון שקל ,  קופת המזומנים דוללה לעשרות מיליוני שקלים בודדים והחברה הנכדה dgre נמחקה מהמסחר בלונדון לאחר שהסבה למשקיעים הפסד של יותר מ-70% מההשקעה בתוך שנתיים .  רוז'נסקי פעל במשך השנים על פי מודל של רכישות אגרסיביות ממונפות ופער לתשובה בור ענק בדלק נדל"ן .  דלק נדל"ן אף מצויה בימים אלה תחת חקירה מקיפה של רשות ניירות ערך ,  הבוחנת את הטיפול החשבונאי בנכסי החברה בחו"ל בשנים האחרונות .  הרשים את אלוביץ'רוז'נסקי הצליח להרשים לא רק את תשובה ושמלצר ,  אלא גם אנשי עסקים נוספים כמו שאול אלוביץ'  ( בעליה של קבוצת יורוקום )  ומשפחת וייל  ( ממייסדי אסם )  ,  שכמעט רכשו יחד אתו את חברת הנדל"ן רבד מידי יגאל אהובי .  אפילו בדלק נדל"ן הוא ממשיך לכהן כיועץ מקצועי תמורת שכר  " צנוע "  של 150 אלף שקל בחודש .  העבודה הצדדית של רוזנסקי בדלק נדל"ן נראית תמוהה נוכח מעורבותו החדשה בגאון נכסים ,  שמתכננת להיכנס לאותם אזורים בהם פועלת דלק נדל"ו ולמעשה להיתחרות בה .  עם זאת ,  נראה שהפעילים בשוק ההון הישראלי שכחו את הבעיות של רוז'נסקי ,  וביום שבו הוא חזר לפעילות זינקה מניית גאון נכסים בכ-54% .  את כוח המשיכה של רוזנסקי ניתן להסביר בכך שהוא אכן מביא עמו ערך מוסף מסוים :  אם יש דבר שהוכיח ,  זוהי עובדת היותו בולדוזר שיודע לייצר עסקות .  נוסף לכך ,  לשמלצר אין ניסיון בפעילות נדל"ן במערב אירופה ובצפון אמריקה .  2010 מסתמנת כשנת ההתאוששות בשוקי הנדל"ן ברחבי העולם ורוז'נסקי ,  שצבר קילומטראז' ניכר של פעילות בתחום ,  מריח זאת ,  רוצה להיות שם ומנסה כעת לעשות את הקאמבק יחד עם שמלצר .  למשקיעים בגאון נותר רק לקוות כי שמלצר יפקח בשבע עיניים על הרכישות של גאון - וכי רוז'נסקי התבגר ויפעל בזהירות - לפני שנראה את השלד החדש מתמלא במיליארדי שקלים שיגיעו מבעלי האג"ח והבנקים ,  שעשויים לעמוד בעוד כמה שנים בפני תספורת .
 
שמלצר ינסה לשלוט בבולדוזר
איליק רוז'נסקי רכש 20% מגאון נכסים ,  השלד הבורסאי שאמור לשמש בסיס לפעילות הנדל"ן של שלמה שמלצר .  כיצד יסתדרו המנהל חובב הרכישות הממונפות ואיש העסקים המחושב ? 

