סכנין תבחן את השאריות של נתניה
הקשר הניגרי פרינס אולומו ,  שלא הרשים את מתיאוס אשתקד ,  ינחת למבחנים בסכנין שמחכה לרוברטו פלאסיוס וז'וזה דוארטה
הקשר ההתקפי הניגרי ,  פרינס אולומו ,  ינחת בימים הקרובים וייבחן בבני סכנין .  אולומו בן ה-23 נבחן בתחילת העונה שעברה במכבי נתניה ,  אך לא הרשים את לותר מתיאוס ושוחרר לאחר שבוע .  עוד קודם לכן ,  הוא כשל בבדיקות הרפואיות הראשונות לאחר שהתגלה מום בליבו ,  אך מאוחר יותר קיבל היתר רפואי להיבחן .  הקשר ,  שמשחק מאז קיץ 2006 בליגה הראשונה בדרום אפריקה ,  כבש עד כה העונה 12 שערים במדי בלומפונטין סלטיק המקומית .  
בנוסף לאולומו ,  בסכנין מקווים להתפתחויות בכל הנוגע לקשר נבחרת פרו ,  רוברטו פלאסיוס בן ה-37 ,  שקבוצתו ספורטינג קריסטל מסרבת לשחררו למבחנים .  השחקן עצמו התבטא במהלך היום בתקשורת הפרואנית על רצונו להגיע לישראל ולחתום בסכנין . " ההחלטה התקבלה .  זו תהיה התנסות נחמדה לשחק באירופה וחלומות לא שמים בצד ".  פלאסיוס ציין כי דיבר עם ראשי קבוצתו שהבטיחו לשחררו .   בנוסף ,  בסכנין עושים מאמצים להוציא ויזה גם לחלוץ הברזילאי ז'וזה דוארטה  ( 29 )  ,  ששיחק במספר קבוצות בישראל וכיום בליגה הסינית .
 
סכנין תבחן את השאריות של נתניה
הקשר הניגרי פרינס אולומו ,  שלא הרשים את מתיאוס אשתקד ,  ינחת למבחנים בסכנין שמחכה לרוברטו פלאסיוס וז'וזה דוארטה

