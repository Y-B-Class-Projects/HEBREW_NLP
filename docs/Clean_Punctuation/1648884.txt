מביעים תמיכה :  ענקית המדיה הגרמנית שפרינגר תקיים ישיבת הנהלה מיוחדת בישראל
מאז היווסדה נוקטת ההוצאה בקו פרו-ישראלי ומפרסמת סיקור אוהד לישראל באמצעי התקשורת שהיא מפעילה
ענקית התקשורת הגרמנית אקסל שפרינגר ,  תקיים בקרוב ישיבת הנהלה מיוחדת בישראל .  בישיבה ישתתפו המנהלים והעורכים הבכירים ביותר בקבוצה ,  אשר מוציאה לאור עשרות עיתונים ומגזינים ברחבי אירופה ,  בהם היומון הנפוץ ביותר ביבשת  " בילד "  והעיתון הגרמני החשוב  " די ולט ". הסיבה להחלטה לקיים את הישיבה בישראל לא נמסרה ,  אך ככל הנראה מדובר במחווה ובהבעת תמיכה וסולידריות עם ישראל מצד הנהלת החברה היושבת בברלין .  דוברת החברה מסרה כי ההנהלה תקיים בקרוב  " אירוע "  בישראל ,  אך סירבה למסור פרטים נוספים : " אנו לא נוהגים לפרסם או להגיב על המועד או המיקום של ישיבות ההנהלה שלנו ". הוצאת אקסל שפרינגר ,  שנוסדה ב-1964 ,  היא כיום אחת ההוצאות הגדולות ,  החשובות והמשפיעות ביותר בעולם התקשורת .  לצד זאת ,  היא בין המו"לים הבודדים שהצליחו לרשום רווחים מתחום העיתונות בשנה האחרונה ,  חרף המשבר הכלכלי הגדול .  ההוצאה פעילה בכ-35 מדינות באירופה בהן היא מוציאה לאור כ-200 עיתונים ומגזינים כמו גם ,  מפעילה כ-60 אתרי אינטרנט ושותפה בבעלות על כמה תחנות טלוויזיה ורדיו .  למעלה מעשרת אלפים עובדים מועסקים בהוצאה ,  אשר ב-2008 רשמה הכנסות שיא של למעלה מ-2.7 מיליארד יורו.ההוצאה נוקטת מאז היווסדה בקו פרו-ישראלי ,  אשר בא לידי ביטוי בסיקור אוהד יחסית לישראל באמצעי התקשורת שהיא מפעילה .  במסמך העקרונות של החברה ,  אשר כל עובדיה מחויבים לחתום עליו ,  נכתב בין היתר כי היא  " פועלת לפיוס בין היהודים וגרמניה ותומכת בזכויות העם בישראל ". קאי דיקמן ,  העורך הראשי של  " בילד ",  ספינת הדגל של אקסל שפרינגר ,  הסביר לאחרונה מדוע היחסים עם ישראל כה חשובים להוצאה :" יש לנו אחריות כלפי ישראל בגלל ההיסטוריה שלנו .  כשביטחונה של ישראל בסכנה - מחובתנו להיות שם לצדה .  אירופים קל למתוח ביקורת על ישראל ,  כי מאז מלחמת העולם השנייה שורר באירופה שלום .  אבל מבחינתי ,  ישראל נתונה במלחמה של טרוריסטים נגד אזרחים .  מלחמה לא סימטרית ,  שבגללה הרשויות והצבא בישראל צריכים לפעול ".  לדבריו , " זו לא רק שאלה של היסטוריה .  זו שאלה של העתיד .  ישראל היא הדמוקרטיה היחידה באזור ,  כך שבעצם היא מגינה גם על הערכים שבהם אנחנו עצמנו מאמינים .  זו מלחמה על הערכים האלה - שיהיו בה מנצחים ויהיו בה מפסידים .  זו שאלה של הישרדות לא רק של ישראל ,  אלא גם שלנו ". 

מביעים תמיכה :  ענקית המדיה הגרמנית שפרינגר תקיים ישיבת הנהלה מיוחדת בישראל
מאז היווסדה נוקטת ההוצאה בקו פרו-ישראלי ומפרסמת סיקור אוהד לישראל באמצעי התקשורת שהיא מפעילה

