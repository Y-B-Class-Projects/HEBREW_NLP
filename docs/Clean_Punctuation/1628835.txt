תחזית קרן המטבע הבינלאומית :  מחירי הסחורות ימשיכו לעלות ב-2010
מחיר החוזים על הנפט הגולמי מתקרב ל-82 דולר לחבית בניו יורק על רקע גל הקור בארה"ב
ביקוש חזק והמשך צמיחתה של הכלכלה העולמית יביאו לעליה במחירי הסחורות ב-2010 ,  כך צופה קרן המטבע הבינלאומית  ( imf )  .  בתחזית לשנה הבאה מסרה ה-imf כי מחיריהן של סחורות רבות צפויים להמשיך ולעלות ,  במקביל להאצת קצב התאוששותה של הכלכלה העולמית . " השפעות המשבר גרמו לירידת המחירים מתחת לשיא שנרשם ב-2008 ,  אך הביקוש צפוי להמשיך ולעלות בקצב קבוע כשהתיעוש יימשך בשווקים מתעוררים ומתפתחים ",  אמר תומס הלבלינג ממחלקת המחקר של הקרן .  מדד הסחורות של ה-imf עלה ביותר מ-40% מאז שהתפוקה התעשייתית בעולם הגיעה לשפל בפברואר 2009 .  לאחר תקופות מיתון קודמות ,  עלה המדד רק ב-5% בפרק זמן דומה.החוזים על הנפט הגולמי למסירה בפברואר נסחרים כעת במחיר של 81.87 דולר לחבית ,  עלייה של 0.4% במסחר האלקטרוני בניו יורק .  באחרונה עלה מחיר הנפט על רקע גל הקור שתקף את צפון מזרח ארה"ב והביא לעלייה בביקוש לנפט להסקה .  מחיר החוזים על הזהב למסירה בפברואר עולה ב-0.8% והם נסחרים במחיר של 1,126.9 דולר לאונקיה במסחר האלקטרוני בניו יורק .
 
תחזית קרן המטבע הבינלאומית :  מחירי הסחורות ימשיכו לעלות ב-2010
מחיר החוזים על הנפט הגולמי מתקרב ל-82 דולר לחבית בניו יורק על רקע גל הקור בארה"ב

