נבחרת הסופרים של ישראל בכדורגל תשחק מול אנגליה
לאחר הנצחון של ישראל במפגש הקודם ,  יתמודדו ביום ראשון הקרוב בלונדון נבחרות הסופרים בכדורגל של ישראל ואנגליה
נבחרת הסופרים של ישראל בכדורגל יוצאת ללונדון לקראת משחקה ביום ראשון נגד נבחרת הסופרים של אנגליה .  המשחק יתקיים ב-28 בפברואר במסגרת פסטיבל שבוע הספר היהודי שמתקיים בלונדון מדי שנה .  המשחק הקודם בין הנבחרות שהתקיים בפברואר 2008 באצטדיון בכפר סבא ,  ניצחו הסופרים הישראלים 2:3 משערים של אודי שרבני וניר ברעם .  
את נבחרת הסופרים של ישראל הקים בסוף שנת 2007 הסופר אסף גברון  ( "הידרומניה ")  ,  ובשורותיה משחקים בין השאר אבי שילון  ( "בגין ")  ועמיחי שלו  ( "ימי הפופ ")  .  
נבחרות הסופרים הלאומיות מורכבות מסופרים ,  משוררים ,  כותבי עיון ,  עורכים ומו"לים .  באירופה מקיימות נבחרות הסופרים טורנירים מאז שנת 2005 .  בין השאר ,  הוקמו נבחרות סופרים בגרמניה ,  הונגריה ,  שבדיה ,  נורווגיה ,  אנגליה ,  ואיטליה .  
בשורות הנבחרת האנגלית משחקים בין היתר מחבר רב המכר העולמי  " המוזיקה של המספרים הראשוניים ",  מרכוס דה-סוטוי ,  ומחבר  " כדורגל נגד האויב ",  סימון קופר .  אחרי המשחק ביום ראשון ייערך דיון במסגרת הפסטיבל בהשתתפות שחקנים משתי הנבחרות ,  ומאוחר יותר באותו הלילה ייערך מפגש נוסף בין הנבחרות שבו יוקראו קטעים מספרים .
 
נבחרת הסופרים של ישראל בכדורגל תשחק מול אנגליה
לאחר הנצחון של ישראל במפגש הקודם ,  יתמודדו ביום ראשון הקרוב בלונדון נבחרות הסופרים בכדורגל של ישראל ואנגליה

