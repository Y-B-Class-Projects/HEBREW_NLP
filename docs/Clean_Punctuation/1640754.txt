אירן תבנה 10 מתקנים נוספים להעשרת אורניום
אירן ממשיכה להתריס מול מעצמות המערב .  לאחר שהכריזה שבכוונתה להעשיר אורניום לרמה של 20% ,  מודיעה אירן כי עשרה מתקנים להעשרת אורניום יוקמו בשנה הקרובה
 ( צילום :  רויטרס ,  עריכה :  גדי וינסטוק ) 
יממה לאחר שהודיע נשיא אירן כי ארצו תחל להעשיר אורניום לרמה של 20% .  מגיעה הודעה מתריסה נוספת מכיוון אירן לעבר מעצמות המערב.10מתקנים נוספים להעשרת אורניום יוקמו בשנה האירנית הקרובה ,  שמתחילה ב-21 במרץ ,  כך אמר היום  ( שני )  ראש הסוכנות לאנרגיה אטומית באירן .  
תאריך היעד להעשרת האורניום נקבע - מחר יחלו הצנטריפוגות להעשיר את האורניום שברשות אירן .  ראש סוכנות הגרעין האירנית צוטט אמש בטלוויזיה הרשמית שאמר כי הודעה על כך תימסר היום לסוכנות הבינלאומית לאנרגיה אטומית .
 אתמול הורה נשיא אירן מחמוד אחמדינג'ד לסוכנות האירנית לאנרגיה אטומית להתחיל בהעשרת אורניום לרמה של 20% ,  לצורך הפעלת כור המחקר שלה בטהרן והערב מסתבר שתאריך היעד הוא יום שלישי .  ההוראה מטילה ספק באשר לכוונת אירן להגיע להסכם עם המערב .  בתוך כך אמר אתמול בערב המנהיג הרוחני של אירן ,  האייתוללה עלי חמינאי כי החורבן של מדינת ישראל  " יתרחש בקרוב ".  במהלך פגישה שקיים עם מזכ"ל הג'יהאד האיסלמי רמדאן עבדאללה שלח ,  אמר חמינאי כי  " אני מאוד אופטימי לגבי העתיד של פלסטין ומאמין כי ישראל נמצאת במדרון של דעיכה והידרדרות .  אינשאללה ,  החורבן שלה יתרחש בקרוב .  במהלך 60 שנות קיומו ,  הפך המשטר הציוני לסמל של רוע ,  דיכוי וחוסר צדק ". 
הוראתו של אחמדינג'ד להעשיר את האורניום עומדת בניגוד להסכם הפשרה ,  שגובש בין סבא"א ושש המעצמות והוצע לאירן ,  לפיו רוב מאגר האורניום האירני יישלח להעשרה במדינה אחרת ויוחזר לה בצורת של מוטות דלק לשימוש בכור למטרות רפואיות .
 בתוך כך ,  מפקד בחיל האוויר האירני מסר היום כי ארצו תחשוף בקרוב מערכת הגנת טילים מתוצרתה בעלת יכולות הדומות ,  ואולי אף חזקות יותר ,  ממערכת ההגנה הרוסית נגד מטוסים ה S-300 .  רוסיה אמורה לספק לאירן מערכת S-300 ,  אך עד כה העסקה לא בוצעה ולא ידוע מתי ,  אם בכלל ,  היא תתקיים .
 
אירן תבנה 10 מתקנים נוספים להעשרת אורניום
אירן ממשיכה להתריס מול מעצמות המערב .  לאחר שהכריזה שבכוונתה להעשיר אורניום לרמה של 20% ,  מודיעה אירן כי עשרה מתקנים להעשרת אורניום יוקמו בשנה הקרובה

