גרנט : " באתי לפה לעבוד כמאמן ולא נתנו לי "
 גרנט תוקף את ראשי פורטסמות : " לא קוימו הבטחות ,  יכלו להיות לנו עוד 10 נקודות ".  הערב בליגה :  ברמינגהאם  ( ספורט2 ,  21:40 ) 
אחרי שתקף את בית הדין האנגלי על החלטתו לפרק את פורטסמות ולהפחית נקודות ממאזנה ,  אברהם גרנט סוגר חשבון עם הנהלת הקבוצה ,  שלטענתו שיקרה לו ולא עמדה בהטחות שהבטיחה לו בטרם מונה למאמן .  גרנט הקפיד לומר בשבועות האחרונים כי שקל לעזוב בחודש ינואר את פומפי ,  אך נשאר בזכות האוהדים והשחקנים .
" לא צריך דמיון מפותח כדי לראות שהיו לנו לפחות עוד 10 נקודות אם ההנהלה הייתה מקיימת לפחות חצי ממה שהבטיחה לי ",  צוטט גרנט על ידי  " הסאן ".   " כשבאתי לקבוצה אמרתי שחסרים לנו שניים-שלושה דברים ,  אבל אז קרו עוד דברים ,  ולא בוצע מה שהוסכם עליו ".  
" אמרתי שצריך להחתים שלושה או ארבעה שחקנים נוספים בינואר ,  אבל אז התברר שהמועדון לא רוצה לחזק את הסגל אלא למכור ארבעה שחקנים .  אולי זאת בדיחה שלא הבנתי .  באתי לכאן לעבוד כמאמן כדורגל ולא נתנו לי לעבוד .  קל היה לעזוב באותה תקופה בינואר ונשארתי רק בזכות האוהדים והשחקנים .  לפעמים לוקחים החלטות מהלב ,  והלב שלי אמר לי להישאר ". 
בינתיים פומפי תפגוש הערב בפראטון פארק את ברמינגהאם  ( ספורט2 ,  21:40 )  במסגרת הליגה ,  ועל אף שנדמה שלפומפי אין סיכוי ממשי לשרוד  ( לאחר שהורדו לה תשע נקודות היא במרחק 14 נקודות מהקו האדום )  ,  בקבוצה זוכרים את הניצחון על אותה ברמינגהאם בגביע . " עוד לא נגמרה לנו העונה ,  יש לנו עוד הרבה מטרות ",  אמר גרנט .
 המנג'רים בפרמיירליג לא מתכוונים להשלים עם החלטת פיפ"א ,  שפסלה את האפשרות לשימוש באמצעים טכנולוגיים במשחק הכדורגל .  ריצ'רד ביוון ,  יו"ר איגוד המנג'רים בפרמיירליג ,  הצהיר כי חברי האיגוד לא מוכנים להשלים עם ההחלטה .  גם ההתאחדות האנגלית הביעה זעם על ההחלטה ,  והתגובה לא איחרה לבוא .
" אנחנו נמשיך לדון עם מקבלי ההחלטות לגבי השימוש העתידי בטכנולוגיה ",  אמר ביוון , " ויש לזה עתיד ,  אין ספק ".  התחושה היא שלנשיא פיפ"א ספ בלאטר יש יותר מדי כוח ,  ולכן הם ינסו להשפיע על הוועדה המחוקקת .
 
גרנט : " באתי לפה לעבוד כמאמן ולא נתנו לי "
 גרנט תוקף את ראשי פורטסמות : " לא קוימו הבטחות ,  יכלו להיות לנו עוד 10 נקודות ".  הערב בליגה :  ברמינגהאם  ( ספורט2 ,  21:40 ) 

