הנפקות אג"ח הזבל בעולם הגיעו לשיא במארס של 38.3 מיליארד דולר
השיא הקודם נרשם בנובמבר 2006 ועמד על 36 מיליארד דולר ;  סך הנפקות אג"ח החברות היה 273 מיליארד דולר
הנפקות אג"ח הזבל בעולם הגיעו לשיא כל הזמנים במארס ,  והסתכמו ב-38.3 מיליארד דולר .  השיא הקודם נרשם בנובמבר 2006 ועמד על 36 מיליארד דולר לפי נתוני בלומברג .  הנפקות אג"ח הזבל התגברו לאור שיעורי הריבית הנמוכים ברחבי העולם ובייחוד בארה"ב ,  ורווחי החברות המתאוששים ,  שהובילו את המשקיעים לחפש תשואות גבוהות יותר מאשר באג"ח הנחשבות בטוחות יחסית .  אג"ח זבל מוגדרות כאג"ח בעלות דירוג הנמוך מ-bbb מינוס בסטנדרד אנד פור'ס  ( s & p )  ומדירוג baa3 במודי'ס.התשואות הממוצעות על אג"ח זבל ירדו במארס ב-0.95% ,  וגבוהות כיום ב-5.96% מאג"ח ממשלתיות בעלות משך דומה .  מדובר בפער התשואות הקטן ביותר מאז ינואר 2008.הגידול בהנפקות משקף שיפור לעומת פברואר ,  אז ביטלו חברות רבות הנפקות אג"ח מתוכננות בשל החששות ממשבר החובות באירופה .  אך בפברואר ובמארס נרשמו הנפקות ממונפות בסיכון גבוה בסך 20 מיליארד דולר ,  לעומת 38 מיליארד דולר ב-2009 כולה.סך הנפקות אג"ח החברות בעולם עלה ל-273 מיליארד דולר ,  לעומת 162 מיליארד דולר בפברואר .  ב-2009 הסתכמו ההנפקות החודשיות ב-265 מיליארד דולר בממוצע .  ברבעון הראשון הסתמכו הנפקות אג"ח החברות ב-722 מיליארד דולר ,  לעומת הנפקות בסך טריליון דולר ברבעון הראשון של 2009 .
 
הנפקות אג"ח הזבל בעולם הגיעו לשיא במארס של 38.3 מיליארד דולר
השיא הקודם נרשם בנובמבר 2006 ועמד על 36 מיליארד דולר ;  סך הנפקות אג"ח החברות היה 273 מיליארד דולר

