קוף מוזיקלי
שירים בלי תוכן ,  קליפים בלי עלילה וזמרים בלי עתיד- כך נראית המוזיקה שלנו .  תמיר זוהר פואנטה
זמן החופשות מביא עימו שירים רבים להנעמת שעות הפנאי שלנו .  לא בכדי אמרה לי אישיות מוכרת ומוערכת השבוע - " מוזיקה שמשמיעים עכשיו ברדיו זה קקה !  ".  ואם כך סבתא שלי חושבת ,  אני בספק אם מישהו יכול לטעון אחר .  הרדיו וערוצי המוזיקה מלאים בזבל .  מציאות המזכה אמנים רבים בתהילה רבה ,  שלא היו זוכים לה בעריכה מוזיקלית נורמאלית ורצינית .  לקופים שלנו ממש אין רחמים ,  והם קבעו מה אסור לשמוע ,  מה אסור לראות ועל מה אסור לדבר .  
לפיל הכחול יש את כל מה שנחוץ לאמן שרוצה לפרוץ - סיפור כואב ומרגש .  לירון אטיה ,  אחד מחברי הלהקה ,  מרותק לכיסא גלגלים לאחר תאונה ,  אך הוא ממשיך להיות חלק מההרכב .  עורכי המוזיקה חייבים להבין ,  שגם אם עומד מול עיניהם סיפור מרגש ומלא מוטיבציה ,  הוא צריך להוליד תוצר טוב .  השיר האחרון של הפיל , " יהיה שמח ",  הוא לא טוב .  עם כל ההערכה כלפי הלהקה ולירון בפרט ,  מוזיקה צריכה להיות נטו טובה ,  גם בלי כל סחיטת הרגש של יחסי הציבור .  הפיל הכחול יכולים להוציא מעצמם הרבה יותר .  חבל שאנחנו מתפשרים בשבילם ,  רק כדי שלא ירגישו לא נעים .
 מיסטר קינגסטון מפנק לכם את הצב עם להיט מסיבות נוסף .  שאפו לבחור שמצליח להוציא להיט אחר להיט .  מדובר בשיר מצוין ,  ועל כן אין לי מילה רעה אחת להגיד עליו .  אבל אם אתם מתעקשים ,  אפשר להעיר טיפה על הקליפ .  מה זה הדבר הזה ?  !  ?  !  !  ?  כמה צריך לעשן כדי להבין מה הולך בו ?  !  להלן עלילת הקליפ לעצלנים .  קינגסטון מנסה לנשק בפה/בלחי/איפשהו בחורה ,  אלא שהשנייה דווקא רואה בכך אקט מעצבן ,  מסרבת ונוזפת בקינגסטון .  קינגסטון המאוכזב הופך לדמות צבעונית ,  מדביק את כל העיר בטרנד והולך לרקוד על בריכות .  מכל העניין הזה אמור לצאת המסר :  תהיה מי שאתה .  או משהו כזה .  אחרי שתצפו בקליפ ,  לכו לצפות ב"ברני ",  גם שם יש מסרים חינוכיים לא מובנים .
 ישב לו סאבלימינל בבית וחשב מה מתחרז עם סאבלימינל .  עד כאן ,  עבודה מוזיקלית משובחת לכל הדעות .  והנה ,  אחרי שעות של מאמץ ,  מחשבה מעמיקה ודיונים אל תוך הלילה עם עצמו ,  הוא הגיע למסקנה המבריקה .  אינטרנשנל .  זה מתחרז .  לא חייב להיות תוכן לשיר ,  בטח לא כזה שקשור למילה הנבחרת .  צריך שפעם אחת המילה תופיע בשיר ,  וזה כבר פעם אחת יותר מדי .  למען הסר ספק ,  אין בכוונתי לצאת בעליהום כלפי סאבלימינל ,  גם אם זה נראה כך .  להפך ,  אני מייחל ליום שבו אוכל לכתוב עליו ביקורת טובה .  חבל שזה יקרה רק מתי שסאב יתחיל להתייחס למוזיקה ברצינות .  וואו ,  יש עוד זמן .
 
קוף מוזיקלי
שירים בלי תוכן ,  קליפים בלי עלילה וזמרים בלי עתיד- כך נראית המוזיקה שלנו .  תמיר זוהר פואנטה

