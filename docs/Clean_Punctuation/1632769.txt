שמות תואר
בלי שהרגשנו ,  חולפת עוברת לה מחצית מעונת ה-NBA .  אסף רביץ ניצל זאת על מנת לחלק כמה פרסים - רובם טובים ,  אחד פחות
כמעט נכנסו :  טים דאנקן ,  סטיב נאש ,  ברנדון רוי וממש בלחש - קווין דוראנט .
 מקום שלישי :  לברון ג'יימס  ( קליבלנד )  :  ה-MVP המכהן ממשיך לספק מספרים לא הגיוניים ,  אבל לא מצליח לשחזר את ההצלחה הקבוצתית של העונה הרגילה שעברה ,  למרות שיש לו קבוצה טובה יותר השנה .
 מקום שני :  דירק נוביצקי  ( דאלאס )  :  עד לפני חודש הוא הוביל את המירוץ עם פתיחת עונה פנטסטית ,  מאז הפציעה המשונה במרפק הוא נחלש ויחד איתו גם דאלאס .  
מקום ראשון :  קובי בריאנט  ( לוס אנג'לס לייקרס ) 
לשם שינוי ,  הסיפור פשוט מאוד :  קובי משחק את הכדורסל הטוב בעולם בחודשיים וחצי האחרונים בלי תחרות ממשית .  שתי המילים הנפוצות ביותר בהקשר שלו השנה הן  " לא פייר "  ושומעים אותן מאוהדי היריבות המיואשים .  הוא פשוט טוב מדי .  הוא מייצר נקודות איך ומתי שבא לו ,  משתלט על משחקים ומוביל את הלייקרס למאזן הטוב בליגה למרות שפאו גאסול פצוע חצי מהזמן והאחרים מתפקדים רק מדי פעם .  קובי הוא הסיבה לכך שהיריבות לא מרגישות בטוחות גם ביתרון 15 ,  ויודעות שהפסידו כשהן מובילות בשתי נקודות בשניות האחרונות ,  כי בין היתר העונה הזו תיזכר כעונת הבאזר ביטרים של קובי .  שלושה כאלה כבר היו לו ,  יחד עם עוד כמה סלי קלאץ' גדולים ,  והיד עוד נטויה .  ככה זה כשאתה MVP .
 כמעט נכנסו :  מייק וודסון ,  פול ווסטפאל ,  לארי בראון וסקוט ברוקס .
 מקום שלישי :  ליונל הולינס  ( ממפיס )  :  מנהיג את הפתעת העונה בזכות היכולת שלו להפוך שחקנים בעייתיים מכל סוג אפשרי לקבוצת כדורסל ראויה .
 מקום שני :  ריק אדלמן  ( יוסטון )  :  ממשיך לעשות ניסים עם אוסף של שחקנים משלימים שרוב האנשים לא נתנו להם סיכוי להיות בפלייאוף בפתיחת העונה .  כרגע הם במקום השביעי במערב התחרותי .
 מקום ראשון :  נייט מקמילן  ( פורטלנד ) 
החולשה היחסית של הגדולות מאפשרת לנו להפנות זרקור אל המאמנים שמוציאים מים מסלעים ברחבי הליגה  ( ובעיקר ברחבי המערב )  .  מכל הסיפורים הנפלאים ,  זה של מקמילן בפורטלנד הוא המדהים מכולם .  אחד אחרי השני נפלו לו השחקנים ועד כה הוא איבד לא פחות מחמישה שחקני רוטציה לפציעות חמורות .  כבר תקופה ארוכה שהרוטציה של הבלייזרס כוללת שישה וחצי שחקנים ראויים - שלושה מהם פוינט גארדים  כאשר שמות כמו ג'ף פנדנגרף ודנטה קנינגהאם מקבלים דקות משמעותיות .  למרות זאת ,  פורטלנד ממשיכה לנצח ותוקעת יתד בפלייאוף ,  ומה אתם יודעים - עם אותו הרכב חסר היא כבר ניצחה את הלייקרס ,  ובסן אנטוניו ודאלאס .  אולי העונה הנוכחית היא ההוכחה החיה מכולן שנייט מקמילן הוא מאמן מושלם לקבוצות מוגבלות .  מה שבטוח זה שכרגע הוא עושה עבודה גדולה בפורטלנד .
 כמעט נכנסו :  ג'וש סמית' ,  רייג'ון רונדו ,  אנדרסון ורז'או וקובי בריאנט .  מקום שלישי :  רון ארטסט  ( לוס אנג'לס לייקרס )  :  אחראי על שיפור משמעותי בהגנת החוץ של הלייקרס ,  שהופך אותה לאחת משלוש קבוצות ההגנה הטובות בליגה .
 מקום שני :  דוויט הווארד  ( אורלנדו )  :  גם בעונה מאכזבת הוא מניה בטוחה בצד הזה של המגרש ,  אבל מי שציפה ממנו להשתלט על הקטגוריה לשנים ארוכות התבדה .
 מקום ראשון :  ג'ראלד וואלאס  ( שארלוט ) 
לא בוסטון ,  לא סן אנטוניו ,  לא קליבלנד ,  לא יוסטון ולא אורלנדו .  הקבוצה שסופגת הכי מעט בליגה כרגע היא שארלוט .  וזו אותה הגנה שעוזרת לה להיות קבוצת פלייאוף לעת עתה ,  אפילו אם לוקחים בחשבון את ההתקפה הזוועתית .  האחראי העיקרי לכוח ההגנתי החדש ב-NBA הוא ג'ראלד וואלאס .  האתלט הנהדר הוא מהריבאונדרים המובילים בליגה למרות שהוא סמול פורוורד ,  אבל רגע :  הוא גם חוטף ,  חוסם ,  עוזר ,  מרתיע ושומר אישי .  בקיצור ,  החבילה ההגנתית המושלמת ולשם שינוי ,  השנה כבר אי אפשר להתעלם ממנו .
 כמעט נכנסו :  ג'ייסון טרי ,  אל הרינגטון ,  ג'יי אר סמית' ומאנו ג'ינובילי .
 מקום שלישי :  אנדרסון ורז'או  ( קליבלנד )  :  שחקן שעושה הרבה יותר מהמספרים שלו .  מספר שכן עוזר להבין מה הוא נותן :  לפי נתוני ה +/- ,  קליבלנד הכי טובה כשהוא על הפרקט .  כן ,  יותר מלברון ,  ולמרות שהוא משחק בכל הדקות בהן מספר 23 נח .
 מקום שני :  ג'מאל קרופורד  ( אטלנטה )  :  הרכש החדש של ההוקס הפך לשחקן השישי הקלאסי  קם מהספסל ,  מייצר נקודות ,  לא מפחד לזרוק וגם לקלוע זריקות קריטיות בקלאץ' .  
מקום ראשון :  קארל לנדרי  ( יוסטון ) 
על אף שלל המועמדים ,  הפעם מדובר בבחירה קלה למדי .  על שפותח את כל המשחקים מהספסל ,  הפורוורד של יוסטון הוא הגו-טו-גאי שלה ברבעים אחרונים ובמשחקים רבים גם השחקן הכי חשוב שלה .  הוא עושה נקודות בקלות וביעילות לא הגיונית :  16.6 נקודות למשחק ב-56.5 אחוזים מהשדה ו-84.5 אחוזים מהעונשין .  וכל זה מגיע ב-27 דקות בלבד .  בנתונים ביחס לדקות המשחק הוא מדורג 13 בין הקלעים הראושנים בליגה ,  וכמובן ראשון בין המחליפים .  על אף שקשה לציין שחקן או אדם אחד שאחראי יותר מכולם להצלחה הנפלאה של יוסטון ,  קארל לאנדרי הוא בהחלט אחד המועמדים הבולטים .
 כמעט נכנסו :  ג'וני פלין ,  טיי לאוסון ,  דוואן בלייר וסטפן קרי .
 מקום שלישי :  עמרי כספי  ( סקרמנטו )  :  לא פרובינציאליות ולא פרוטקציות ,  כספי הרוויח את המקום הזה בכבוד ויתמקם בו גם בדירוגים הפחות ציוניים .  הפתעת העונה בין הרוקיס עד כה .
 מקום שני :  ברנדון ג'נינגס  ( מילווקי )  :  התחיל מדהים ,  כולל משחק של 55 נקודות ,  נחלש מאוד בהמשך כאשר למדו לסגור לו את השמאל .  עדיין שחקן ששווה לעקוב אחריו .
 מקום ראשון :  טייריק אוואנס  ( סקרמנטו ) 
הקינגס יכולים להרגיש מרוצים מהדראפט האחרון .  עם כל הכבוד לכספי  ( וכאמור ,  יש המון כבוד )  ,  השיחוק האמיתי הוא אוואנס ,  שנבחר רביעי .  הוא קיבל את המפתחות לקבוצה מהרגע הראשון והוביל אותה לפתיחת עונה מפתיעה מאוד .  יש לו צעד ראשון קטלני ,  גוף חזק שהוא משתמש בו בחדירות ,  קליעה נהדרת מחצי מרחק וראיית משחק טובה ;  החבילה השלמה של סופרסטאר בהתהוות .  אז נכון ,  אוואנס עדיין מתקשה בקבלת החלטות ,  בעיקר במאני טיים ,  אבל עם כל טעות מגיעה צבירת נסיון יקרה מפז .  טייריק הוא בהחלט פרנצ'ייז פלייר פוטנציאלי ומזכיר קצת את דווין וויד .  בזכות כספי חובבי ה-NBA בארץ מקבלים ויקבלו צ'אנס לראות בזמן אמת את השם החם של מחזור 09'  ( לפחות עד שבלייק גריפין יוכיח אחרת ,  וזה ייקח זמן )  .
  (  * שחקני שנה שניה לא נכללים בקטגוריה זו )  
כמעט נכנסו :  רייג'ון רונדו ,  צ'אנינג פריי ,  ארון ברוקס וזאק רנדולף .
 מקום שלישי :  אל הורפורד  ( אטלנטה )  :  אחרי שנתיים באותה רמה הוא מתחיל להיראות כמו שחקן פנים משמעותי בליגה .  הגיע הזמן .
 מקום שני :  קארל לנדרי  ( יוסטון )  :  כמעט לקח תואר כפול .  בשנה שעברה היה עוד מחליף נחמד ,  השנה הוא כבר שחקן מפתח .
 מקום ראשון :  קווין דוראנט  ( אוקלהומה סיטי ) 
למרות שמבחינת מספרים הוא בסך הכל ממשיך את קו העלייה הקבוע שלו ,  קפיצת המדרגה של דוראנט השנה היא המשמעותית ביותר שיש :  מעוד סקורר של קבוצה קטנה ,  לפרנצ'ייז פלייר של קבוצה טובה שנמצאת בדרך הבטוחה להיות טובה מאוד .  הוא יותר מנהיג ,  פחות חור בהגנה ,  יותר בלתי ניתן לעצירה וסוחב את הקבוצה לנצחונות למרות שהשחקנים סביבו רחוקים מלממש את הפוטנציאל שלהם .  הוא במגמת שיפור מתמדת גם ככל שהעונה מתקדמת ,  ותיכף ישתלט גם על תואר מלך הסלים .  לעשור הקרוב .
 כמעט נכנסו :  דווין האריס ,  רשארד לואיס ,  הידו טורקוגלו ודיוויד ווסט .
 מקום שלישי :  מאנו ג'ינובילי  ( סן אנטוניו )  :  הספרס הרכיבו סגל נוצץ וקיוו רק לדבר אחד - שלמאנו עדיין נשאר משהו .  חצי עונה עברה ,  והם עדיין מקווים .
 מקום שני :  דוויט הווארד  ( אורלנדו )  :  עדיין הסנטר הטוב בליגה ,  אבל אחרי הפלייאוף האחרון ציפינו שהוא יהפוך למפלצת אמיתית השנה .  במקום ,  קיבלנו שחקן לא מרוכז שמתקשה לייצר מצבי זריקה ושובר שיאים דווקא באיבודים ועבירות .
 מקום ראשון :  וינס קרטר  ( אורלנדו ) 
הכנסתי קטגוריה נוספת בעיקר בשביל אורלנדו .  למזלו של סטן ואן גנדי הקבוצה שלו עמוקה ועמוסה בשחקני משנה נהדרים ,  כי הכוכבים פשוט לא באו לעונה הזאת .  מכולם ,  הבולט ביותר לרעה הוא קרטר .  זו הייתה אמורה להיות שנת ההזדמנות הגדולה של וינסנטי ,  השנה בה הוא מקבל צ'אנס להוביל קונטנדרית .  בינתיים ,  התגובה שלו היא עונת שפל בנקודות ,  אחוזים  ( פחות מ-40 )  ויעילות .  הוא קצת פצוע ,  אבל זה רק עוד תירוץ משחקן שכל הקריירה ידע רק לתרץ .  יש לו חצי עונה ובעיקר פלייאוף כדי לתקן את הרושם .  אם אני אורלנדו ,  אני לא בונה על זה .
 
שמות תואר
בלי שהרגשנו ,  חולפת עוברת לה מחצית מעונת ה-NBA .  אסף רביץ ניצל זאת על מנת לחלק כמה פרסים - רובם טובים ,  אחד פחות

