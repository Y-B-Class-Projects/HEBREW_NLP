שטיינמץ נתן ערבות של 30 מיליון דולר וההסדר בסקורפיו נסלל 
מחיר האג"ח של סקורפיו נדל"ן עלה אתמול ב-4.3% ,  והאג"ח נסחרות כעת לפי תשואה לפדיון של 58%
 >  >  מחיר האג"ח של חברת סקורפיו נדל"ן שבשליטת בני שטיינמץ עלה אתמול ב-4.3% ,  והאג"ח נסחרות כעת לפי תשואה לפדיון של 58% .  הזינוק במחיר האג"ח נבע מכך שביום חמישי האחרון היתה התקדמות משמעותית במגעים בין נציגות מחזיקי האג"ח לבין ראשי החברה .  בפגישה השתתף בראשונה מאז פתיחת המגעים שטיינמץ עצמו .  היקף החוב של סקורפיו נדל"ן ,  המנוהלת בידי שמעון מנחם ,  נאמד ב-580 מיליון שקל  ( כולל קרן וריבית )  .  בנוסף ,  חייבת סקורפיו כ-400 מיליון שקל לבנק הפועלים .  נציגות מחזיקי האג"ח של סקורפיו מורכבת מהנציגים של פסגות ,  מנורה מבטחים ,  כלל ביטוח ,  מגדל והפניקס .  אבן הנגף המהותית האחרונה שהוסרה ואיפשרה את ההסכמות לגבי ההסדר היא הסכמתו של שטיינמץ לתת למחזיקי האג"ח ערבות אישית בשווי של 30 מיליון דולר לרכוש את הנכסים של סקורפיו ,  אם החברה לא תוכל לפרוע את התחייבויותיה לבעלי האג"ח .  בנוסף ,  העניק שטיינמץ ערבות אישית לבנק הפועלים בהיקף של 100 מיליון דולר תמורת ההסכמה של הבנק לכך שהחוב שלו יהיה נחות לעומת החוב למחזיקי האג"ח .  תשלומי הקרן של סקורפיו יידחו ב-4 שנים ויחלו להיפרע בארבעה תשלומים שנתיים החל בדצמבר 2013 .  גם תשלומי הריבית החצי-שנתיים יידחו .  כך ,  שני תשלומי הריבית הראשונים ישולמו בסוף דצמבר 2011 ובסוף יוני 2012 ,  ויתר ארבעת התשלומים של הקרן ישולמו מדי שלושה חודשים בספטמבר 2012 ויוני 2013 .  עוד נקבע כי שיעור הריבית יועלה ב-0.2% ל-6.45% .  סקורפיו פועלת בשוק הנדל"ן המניב ובנייה למגורים במרכז ומזרח אירופה .  בדומה לחברות רבות אחרות הפועלות באזור בתחום דומה ,  החברה נקלעה למשבר נזילות בשל סגירת ברזי האשראי ועצירה של התקדמות בפרויקטים שלה .
 
שטיינמץ נתן ערבות של 30 מיליון דולר וההסדר בסקורפיו נסלל 
מחיר האג"ח של סקורפיו נדל"ן עלה אתמול ב-4.3% ,  והאג"ח נסחרות כעת לפי תשואה לפדיון של 58%

