המסחר בוול סטריט נחתם במגמה חיובית
נאום הנגיד ברננקי שלח את המדדים המובילים לעליות של כאחוז אחד בערכם - זאת על אף צלילה בנתוני מכירת בתים חדשים בארה"ב
יום המסחר השלישי השבוע בוול סטריט נחתם בעליות ,  בעקבות נאומו של ברננקי בסנאט ,  בו הכריז כי הריבית תישאר ברמה אפסית ,  ולמרות נתוני מכירות הבתים שהגיעו לשפל של כ-50 שנה .  דאו גונס התחזק ב-0.9% ל-10,373 נקודות ,  נאסד"ק עלה ב-1% ל-2,236 נקודות ו-S & P 500 הוסיף גם הוא 1% ל-1,105 נקודות .  
יו"ר הבנק הפדרלי ,  בן ברננקי ,  אמר היום כי התאוששות כלכלת ארה"ב עדיין איננה בת קיימא ,  וכי מצב הכלכלה עדיין מחייב להשאיר את הריבית בארה"ב ברמה אפסית . " הצמיחה החזקה שנרשמה במחצית השנייה של שנת 2009 נבעה מגורמים זמניים ",  אמר ברננקי במסגרת היום הראשון של עדותו החצי שנתית בפני הקונגרס .  ברננקי חזר גם על הערכתו כי הריבית בארה"ב תישאר נמוכה במשך פרק זמן ממושך .  עוד אמר כי ישנם מספר סימני התייצבות ראשוניים בשוק העבודה - בהם ירידה בקצב אובדן המשרות ,  עלייה בתעסוקה במגזר הייצור וביקוש מוגבר לעובדים זמניים - אולם מצבו של שוק זה עודנו חלש למדי .  
מכירות בתים חדשים בארה"ב צללו במפתיע בינואר ,  זה החודש השלישי ברציפות ,  לשפל של כמעט חמישים שנה ,  בניגוד לתחזיות האנליסטים שצפו עלייה .  המכירות צנחו בינואר ב-11.2% לעומת החודש הקודם לקצב שנתי של 309 אלף בתים - הנמוך ביותר מאז שנת 1963 .  כלכלנים צפו עלייה קלה במכירות לקצב שנתי של 355 אלף בתים .  
נתון מקרו נוסף שצפוי להתפרסם הוא מלאי הנפט הגולמי השבועי .  נתון זה יסייע לקבוע את רמת המחירים לנפט ,  בארה"ב ומחוצה לה ,  מכיון ומחירי הנפט נקבעים על ידי היצע וביקוש .
 
המסחר בוול סטריט נחתם במגמה חיובית
נאום הנגיד ברננקי שלח את המדדים המובילים לעליות של כאחוז אחד בערכם - זאת על אף צלילה בנתוני מכירת בתים חדשים בארה"ב

