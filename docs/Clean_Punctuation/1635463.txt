דיווח באיטליה :  פרארה יפוטר עד יום שלישי
ב"לה סטאמפה "  היוצא לאור בטורינו מספרים שזמנו של מאמן יובה תם אחרי ההפסד לרומא .  אלסנדרו דל פיירו : " המצב רציני "
 במשך דקות ארוכות אמש  ( שבת )  נראה היה שיובנטוס נמצאת בדרך החוצה מהמשבר .  הגברת הזקנה פגשה את רומא והוליכה עליה 0:1 משער הליגה הראשון של אלסנדרו דל פיירו העונה ,  אבל במחצית השנייה הסדר העכשווי שב על כנו .  רומא ביצעה מהפך ,  כולל שער בדקה ה-93 של ג'ון ארנה ריסה ,  והנחילה ליובה את הפסד הליגה השלישי שלה ברציפות .
 בעיתון  " לה סטאמפה ",  היוצא לאור בטורינו ,  כבר דווח הבוקר שהנהלת הקבוצה קיבלה החלטה לפטר את המאמן צ'ירו פרארה ב-48 השעות הקרובות ,  למרות שהנשיא ז'אן קלוד בלאן עדיין מנסה להשאירו .
 פרארה אמר אתמול אחרי המשחק : " אם מסתכלים על המאמץ שהשחקנים השקיעו היום במונחים של אגרסיביות ,  ברור שהגיע לנו יותר .  אבל במקום זה אנחנו עומדים כאן ומגיבים אחרי הפסד .  זה כואב ,  במיוחד בתקופה שלילית כמו זו שאנחנו עוברים ". 
פרארה הוסיף : " ניסיתי לומר לשחקנים כמה מילים אחרי המשחק ,  אבל אחרי זה נשארתי לבד כדי לחשוב לעומק על המצב .  אני חושב שלסגל שלנו יש כוח ואופי מספיקים כדי להוציא את הקבוצה מהמצב .  בתקופות כאלו אתה צריך להיות גבר חזק .  הייתי שחקן יובנטוס במשך שנים ארוכות ,  אחר כך הייתי דירקטור במועדון והיום אני המאמן .  אם יש משהו אחד בליבי זו התשוקה לפתור את הבעיות ". 
גם דל פיירו ,  שפתח אתמול בפעם השלישית העונה בליגה ,  דיבר על מצבה של הקבוצה : " אנחנו חייבים לשקול את המטרות שלנו לעונה הנוכחית כי המצב רציני .  מאוד קשה לנו .  נוכל לצאת מהמצב הזה רק ביחד .  היו לנו כמה רגעים טובים במשחק ,  אבל התקריות השונות השפיעו על הביטחון שלנו .  לא יכולתי ליהנות מהשער שלי .  שיחקנו טוב במחצית הראשונה ,  אבל אחרי שעה הורדנו את הקצב והפסדנו ". 

דיווח באיטליה :  פרארה יפוטר עד יום שלישי
ב"לה סטאמפה "  היוצא לאור בטורינו מספרים שזמנו של מאמן יובה תם אחרי ההפסד לרומא .  אלסנדרו דל פיירו : " המצב רציני "
 
