אוסטרליה :  זיוף הדרכונים - אקט לא ידידותי
שגריר ישראל באוסטרליה זומן לבירור עם שר החוץ ,  שאמר כי נושא זיוף הדרכונים מעורר  " דאגה עמוקה "  באוסטרליה  .  בחמאס חושדים כי מדינות נוספות השתתפו בתכנון החיסול בדובאי
 ( צילום :  רויטרס ,  עריכת וידאו :  גדי וינסטוק ) 
פרשת חיסול בכיר החמאס מחמוד אל-מבחוח בדובאי ממשיכה להכות גלים ברחבי העולם :  שגריר ישראל באוסטרליה זומן הלילה  ( חמישי )  לשיחת הבהרה על ידי שר החוץ האוסטרלי סטיבן סמית' .  זאת בעקבות הודעת משטרת דובאי לפיה שלושה בעלי דרכונים אוסטרליים השתתפו בפעולת החיסול של בכיר החמאס מחמוד אל-מבחוח במדינה . 
" לא נהיה שקטים בנושא זה - מדובר בעניין המעורר אצלנו דאגה עמוקה .  מדובר בעניין של אמינות ובסיטואציה שבמרכזה שימוש במסמכים רשמיים לצרכים אחרים ",  אמר ראש הממשלה קווין ראד בתחנת רדיו מקומית .  במשרד החוץ בירושלים סירבו להגיב לפרסומים .
 בתוך כך ,  שר החוץ האוסטרלי סטיבן סמית' שלח מסר תקיף לישראל בנאומו בפרלמנט .  סמית' הזהיר כי אם יתברר שישראל היתה מעורבת בזיוף דרכונים אוסטרליים או בשימוש בהם במהלך החיסול ,  אוסטרליה תפרש זאת כ - " פעולה לא ידידותית ".  סמית' אמר בנוסף כי אוסטרליה מצפה מישראל לשיתוף פעולה מלא עם חקירת זיוף הדרכונים ,  לאור מערכת היחסים הידידותית ששררה עד כה בין שתי המדינות .
 התבטאות ראש ממשלת אוסטרליה מצטרפת לשורת התבטאויות בשבועות האחרונים מצד מנהיגים נוספים ברחבי העולם ,  בעיקר מקרב מדינות אירופה ,  ובראשם ראש ממשלת בריטניה ושר החוץ בממשלתו וכן נשיא צרפת ניקולא סרקוזי .
 בתוך כך ,  בכיר חמאס ונציג הארגון בלבנון ,  אוסמה חמדאן ,  אמר אתמול כי קיים חשד לפיו מספר מדינות אירופאיות היו מעורבות בחיסול בכיר הארגון מחמוד אל-מבחוח לפני חודש בדובאי ,  ביחד עם המוסד הישראלי .  בראיון לאתר  " אל-ג'זירה "  אמר חמדאן כי לאור החשדות ש-26 אנשים פעלו במסגרת חולית החיסול  " מתגבר החשד כלפי המדינות שבדרכוניהן נעשה שימוש בחיסול .  ייתכן והן שיתפו פעולה עם המוסד וייתכן שחלה אצלן פרצה ביטחונית חמורה ",  
עוד במסגרת הראיון ,  חמדאן לעג למוסד הישראלי אשר  " תכנן פעולת חיסול מתוחכמת אולם תכניותיו השתנו וחרפתו התגלתה ".  הוא אמר עוד שנוכח האירוע ,  יש לפתוח בחקירה מקיפה תוך הבעת התנצלות כלפי העם הפלסטיני .  בנוסף הודה למשטרת דובאי על כך שפעלה לחשוף את כל מרגלי המוסד .
 אתמול כזכור טענה המשטרה במדינה כי זיהתה 15 חשודים נוספים בהתנקשות בנוסף לאלו שחשפה לפני כשבועיים .  על פי המשטרה ,  מתוך 15 החשודים החדשים זוהו חמש נשים .  בנוסף ,  שלושה מתוכם היו בעלי אזרחות אוסטרלית ,  שלושה היו בעלי אזרחות אירית ,  שלושה בעלי אזרחות צרפתית ושישה היו בעלי אזרחות בריטית .
 המשטרה בדובאי מסרה עוד כי חברי חוליית החיסול הגיעו משש ערים אירופאיות שונות ומהונג קונג .  עוד נמסר כי פעולת החיסול נמשכה 20 דקות בלבד ולאחריה עזבו חברי חוליית החיסול את דובאי למספר ערים שונות .  בנוסף נמסר כי ארבעה מתוך חברי החוליה ביקרו בדובאי כבר בעבר .  בנוסף דיווחה המשטרה המקומית כי 14 מתוך 15 החשודים השתמשו בכרטיסי אשראי שהונפקו בבנק האמריקאי MetaBank .
 אתמול דיווחה משטרת דובאי כי היא זיהתה ארבעה חשודים נוספים בהתנקשות של בכיר החמאס מחמוד אל-מבחוח .  על פי מקורות בדובאי ,  שניים מהחשודים נשאו דרכונים בריטיים ושניים איריים .  בסך הכל ישנם 26 חשודים במעורבות בחיסולו של אל-מבחוח .
 עדכון ראשון :  20:50

אוסטרליה :  זיוף הדרכונים - אקט לא ידידותי
שגריר ישראל באוסטרליה זומן לבירור עם שר החוץ ,  שאמר כי נושא זיוף הדרכונים מעורר  " דאגה עמוקה "  באוסטרליה  .  בחמאס חושדים כי מדינות נוספות השתתפו בתכנון החיסול בדובאי

