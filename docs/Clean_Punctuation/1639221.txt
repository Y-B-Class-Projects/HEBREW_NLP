שחקן נוסף מקבוצת אמריקה נורה
תשעה ימים לאחר שקבניאס נפגע קשה ,  נפצע חואן סילבה באורח קל מכדור בעכוז .  קבניאס עצמו כבר חושב על המונדיאל
תשעה ימים לאחר שחלוצה הפרגוואי של קבוצת אמריקה ממקסיקו ,  סלבדור קבניאס ,  נורה בראשו ,  שחקן אחר של המועדון ,  חואן קרלוס סילבה ,  גם ספג קליע .  בניגוד לקבניאס ,  סילבה נפצע באורח קל .  המנהל המקצועי של הקבוצה ,  חיימה אורדילס ,  אישר את הידיעה ,  שסילבה נורה בעכוזו ,  כנראה במהלך ניסיון לשוד .  למזלו ,  הכדור לא פגע בעצם או מקום חיוני ,  אבל השחקן יעבור כמובן בדיקות כדי לאשש את האבחנה ולהפריך אבחנות אחרות .
 כזכור ,  ביום ראשון שעבר נורה החלוץ קבניאס בראשו ונפצע באורח קשה מאוד .  קבניאס ,  שהספיק להתאושש מאז ,  התעמת מילולית עם שני אנשים שהקניטו אותו כנראה לגבי מיעוט השערים שכבש לאחרונה .
 בימים האחרונים מצבו של החלוץ השתפר מאוד ,  והוא כבר חושב אפילו לשחק במונדיאל בקיץ .  קבניאס הוביל את פרגוואי במניין הכיבושים בטורניר המוקדמות של דרום אמריקה ממנו העפילה לדרום אפריקה . " הוא דיבר עם הרופא על האפשרות הזו .  זה טוב כי זה יכול לתת לו הרבה מוטיבציה להחלים ",  אמר נשיא קבוצת מקסיקו מישל באואר . " הוא כבר רוצה לחזור לאימונים ,  והוא אף העלה את הנושא של הגעה למונדיאל ". 
 *  ליברטאד הפרגוואית הייתה לקבוצה הראשונה שמעפילה מהשלב המוקדם לשלב הבתים של גביע הליברטדורס 2010 ,  לאחר שגברה במשחק הגומלין 1:3 על דפורטיבו טאקירה מוונצואלה ,  לאחר שזו ניצחה 0:1 במשחק הראשון בביתה .
 
שחקן נוסף מקבוצת אמריקה נורה
תשעה ימים לאחר שקבניאס נפגע קשה ,  נפצע חואן סילבה באורח קל מכדור בעכוז .  קבניאס עצמו כבר חושב על המונדיאל

