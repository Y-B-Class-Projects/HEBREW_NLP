שוויה של אבן קיסר גדל פי ארבעה בתוך שלוש שנים וחצי
טנא - המשקיעה בחברות תעשייתיות של קיבוצים - השקיעה באבן קיסר לפי שווי של 43 מ' ד' אחרי ההשקעה
 >  >  שוויה של אבן קיסר שוערך על ידי קרן טנא ב-622 מיליון שקל - כך עולה מהדו"חות הכספיים של קרן טנא שהגיעו לידי themarker .  קרן טנא 1 היא שותפות מוגבלת המתפקדת כקרן פרטית שמשקיעה בחברות תעשייתיות של הקיבוצים .  הקרן קיבלה התחייבות השקעה של 110 מיליון שקל מהשותפים ,  ומהם השקיעה עד כה 92 מיליון שקל .  שוויין הנאות של השקעותיה הסתכם ב-87 מיליון שקל בסוף ספטמבר 2009 .  קרן טנא מנוהלת על ידי שותפות כללית - שבעליה הם טנרם ,  הפניקס ,  לאומי ושות' ולידר השקעות - המחזיקה ב-1% מהקרן .  טנא 1 השקיעה עד כה בחמש חברות :  קוטלב  ( 18.75% )  המייצרת סרטי הדבקה על חלונות ,  נטפים  ( 1.41% )  ,  אמן  ( 17.88% )  המייצרת תבניות פליז ואלומיניום לתעשיית הרכב ,  בלו איי טכנולוגיות  ( 22.0% )  ואבן קיסר  ( 2.17% )  .  טנא השקיעה באבן קיסר ביולי 2006 לפי שווי חברה של 43 מיליון דולר אחרי ההשקעה ,  ועתה משוערכת החברה לפי שווי של 164 מיליון דולר .  אבן קיסר ,  הנמצאת בשליטת קיבוץ שדות ים ,  מייצרת משטחי עבודה למטבחים ,  חדרי אמבטיה שעשויים מקוורץ  ( 93% )  ומשרף פוליאסטר  ( 7% )  .  החברה ,  המייצאת 85% ממחזורה ,  רשמה מכירות של 540 מיליון שקל ב-2008 .  קרן טנא אמורה לסיים את פעילותה בדצמבר 2012 ,  כך שסביר להניח כי הקרן תנסה להנפיק את אבן קיסר עד אז .  מהדו"חות הכספיים של קרן טנא עולה כי הקרן שיערכה את שוויה של נטפים ,  המפתחת מוצרים ופרויקטים בתחום ההשקיה בטפטוף ,  ב-1.2 מיליארד שקל ,  כלומר ,  311 מיליון דולר .  בקרן מרקסטון ,  בעלת מניות אחרת בנטפים ,  העריכו את שוויה של נטפים ב-677 מיליון דולר ,  כלומר ,  בשווי יותר מכפול מהשווי שלפיו הוערכה על ידי טנא ,  לפי מודל של היוון תזרים המזומנים .  בקרן מציינים כי במאי 2009 הצטרפה הקרן לסבב גיוס פנימי שביצעה נטפים ,  ואשר בו קיבלה אופציה לתקופה של ארבע שנים מנטפים לקבלת מניות בשווי של 3.1 מיליון שקל במחיר מימוש שייגזר מתוצאותיה הכספיות של נטפים ב-2009 .  כחלק מסבב הגיוס העמידו בעלי המניות של נטפים הלוואת בעלים בסכום של 52 מיליון דולר לשלוש שנים בריבית שנתית של 10% לשנה .  הריבית תשולם אחת לשנה ,  וקרן ההלוואה תיפרע במלואה בסוף התקופה .  נטפים חתמה על הסכם עם קיבוץ מגל ,  מבעלי מניותיה של נטפים ,  שלפיו הסכים הקיבוץ לוותר על אופציית מכר שקיבל מטנא כחלק מהסכם ההשקעה המקורי של טנא בנטפים ב-2006 .  בתמורה לוויתור של מגל על אופציית המכר ,  התחייבה טנא להעמיד לנטפים את חלקו של מגל בהלוואת הבעלים ולהעביר לו 20% מהאופציה שקיבלה מנטפים לרכוש מניות .
 
שוויה של אבן קיסר גדל פי ארבעה בתוך שלוש שנים וחצי
טנא - המשקיעה בחברות תעשייתיות של קיבוצים - השקיעה באבן קיסר לפי שווי של 43 מ' ד' אחרי ההשקעה

