הצעת רכש בשווי 10 מיליארד דולר הוגשה למפעילת הקניונים האמריקאית ג'נרל גרואת'
ג'נרל גרואת' מנסה בימים אלה לצאת מהליכי פשיטת רגל ;  הצעה מצד סיימון פרופרטיז הייתה צפויה
חברת הנדל"ן האמריקאית סיימון פרופרטי גרופ הגישה הצעת השתלטות בשווי 10 מיליארד דולר עבור מפעילת קניונים מתחרה ,  ג'נרל גרואת' פרופרטיז  ( general growth properties )  ,  המנסה לצאת כעת מהליכי פשיטת רגל .  לפי ההצהרה שפירסמה סיימון ,  ההצעה ,  שהוגשה לפני למעלה משבוע ,  תאיץ את תהליך יציאתה של ג'נרל גרואת' מפשיטת רגל ,  ותציע לנושי החברה החזר מלא לאחזקותיהם.ועדת הנושים הבלתי מבוטחים של ג'נרל גרואת' פירסמה הצהרה לפיה היא מעודדת את המגעים בין שתי החברות .  ההצעה כוללת כ-6 דולר במזומן למניית ג'נרל גרואת' ,  וכ-3 דולר למניות בתיק הנדל"ן של סיימון .  בעלת המניות הגדולה ביותר בג'נרל גרואת ,  חברת האחזקות פרשינג סקוור קפיטל מנג'מנט של המשקיע ויליאם אקמן ,  טרם מסרה תגובתה להצעת הרכש .  בדצמבר טען אקמן כי לדעתו מניית ג'נרל גרואת' שווה לפחות 24 דולר למניה.הצעת הרכש אינה בלתי צפויה ,  שכן רבים העריכו שסיימון פרופרטי מעוניינת להרחיב את תיק ההשקעות שלה .  שתי החברות נפגשו מוקדם יותר החודש ,  ולאחר מכן הגישה סיימון הצעת רכש לג'נרל גרואת' .  עם זאת ,  ג'נרל גרואת' לא השיבה על הצעת הרכש ,  ולכן החליטה סיימון לפרסם את הצעתה ,  לפי מכתב שכתב מנכ"ל סיימון ,  דיוויד סיימון ,  לדירקטוריון ג'נרל גרואת' .
 
הצעת רכש בשווי 10 מיליארד דולר הוגשה למפעילת הקניונים האמריקאית ג'נרל גרואת'
ג'נרל גרואת' מנסה בימים אלה לצאת מהליכי פשיטת רגל ;  הצעה מצד סיימון פרופרטיז הייתה צפויה

