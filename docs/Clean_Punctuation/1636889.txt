הסוף ל-AL4 ? 
פיג'ו מכניסה לשימוש תיבת שישה הילוכים אוטומטית חדשה אשר תחליף את התיבה הקודמת לה ארבעה בלבד
פיג'ו מציגה תיבת הילוכים אוטומטית חדשה לה שישה יחסי העברה .  התיבה תוצע בשתי גרסאות  AM6 לבנזין ו-AT6 לטורבו דיזל HDI ,  והיא פרי פיתוחה של חברת 'Aisin AW' בשיתוף בית ההנדסה העצמאי של הקונצרן הצרפתי .  סנונית ראשונה תופיע בז'נבה תחת מעטפת ה-308CC ,  משודכת למנוע הטורבו בנזין  ( THP )  המשותף לב.מ.וו שיפיק 156 כ"ס .  התיבה האוטומטית תסייע לה להאיץ מהר יותר ,  לחסוך בדלק וכן לעמוד בתנאי תקן 'יורו 5' .  
ה-AM6 תחובר למנועי הבנזין כאמור .  היא מעט כבדה יותר מ-AT6 המיועדת ללוגמי הסולר ,  אך תהיה לא פחות יעילה ממנה בהיבט הביצועים .  אולם ,  ההבדל הגדול ביותר בין שני הדגמים גלום ביכולת עדיפה בטורבו-דיזל לתרגם מומנט מרבי לכביש ;  בעוד ה-AM6 מוגבלת ל-31 קג"מ ,  מקבילתה תוכל לספוג לתוכה מעל ל-46 קג"מ .
 שתי התיבות תוצענה עם מצב טיפטרוניק  ( תפעול ידני )  וכן אפשרות לבחור בין ניהול רגיל או מצב ספורטיבי מחודד בו ההילוכים נמשכים אל גבולות הסל"ד .  נוסף על אלה ,  מערכת בקרה חכמה של התיבה האוטומטית מאפשרת נסיעה בהילוך הגבוה ביותר תוך שמירה על צריכת דלק מינימאלית .
 הצגתה של תיבה זו מאותת כי פיג'ו משנסת מותניים להחליף את התמסורת הקודמת AL4 ,  שהייתה סלע מחלוקת מביך לנוכח רמת אמינותה ויעילותה כתיבה חכמה הלומדת את סגנונו של הנהג .  סביר שאחרי הקבריולה ,  כל דגמי ה-308 יזכו לטעום מהתיבה החדשה וכן שאר מכוניות פיג'ו ושותפתה לקונצרן סיטרואן .  
מתי בישראל ?  מהיבואנית חברת דוד לובינסקי נמסר לוואלה !  רכב כי תיבה השישה הילוכים האוטומטית תגיע אלינו במרץ או אפריל ,  עם תחילת שיווק ה-3008 .
 
הסוף ל-AL4 ? 
פיג'ו מכניסה לשימוש תיבת שישה הילוכים אוטומטית חדשה אשר תחליף את התיבה הקודמת לה ארבעה בלבד

