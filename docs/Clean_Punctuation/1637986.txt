לידר שוקי הון :  ככל הנראה מחירי הדיור כבר הגיעו לנקודת השיא
סעיף מחירי הדירות עלה בשלוש השנים האחרונות בשיעור מצטבר של 25% ;  צפויה התמתנות במחירים ב-2010 
" מדד המחירים לצרכן עלה ב - 2009 בשיעור גבוה של 3.9% ,  למרות שהייתה זו שנת מיתון .  התרומה לעליית המדד בשיעור זה נבעה משלושה גורמים עיקריים :  עלייה בסעיף הדיור ,  עלייה במחירי האנרגיה והעלאת מיסים .  תרומה בולטת לעליית המדד התקבלה מסעיף הדיור ,  שעלה בשיעור של 5.6% ותרם 1.25% לעליית המדד .  לאחר רצף עליות ממושך מאז חודש פברואר השנה בשיעור מצטבר של כ-7.5% ,  נרשמה בדצמבר ירידה של 0.8% במחירי הדירות בבעלות .  כמובן שעל בסיס מדד אחד לא ניתן לקבוע כי המגמה השתנתה אך להערכתנו אנו קרובים מאוד לנקודת השיא במחירי השכירות ולא נופתע אם היא כבר מאחורינו "  כך מעריך הבוקר הכלכלן רפי גוזלן מלידר שוקי הון .  סעיף מחירי הדירות בבעלות עלה בשלוש השנים האחרונות בשיעור מצטבר של כ-25%.עם זאת ,  גוזלן מעריך כי הגורמים שהובילו לעלייה גבוהה במדד בשנת 2009 צפויים להתמתן בשנת 2010 .  אחת הסיבות העיקריות להערכה בדבר עלייה מתונה באינפלציה בשנת 2010 טמונה בהערכה להתמתנות ניכרת ואולי אף ירידה במחירי השכירות בשנת 2010 .  מיצוי התאמת המעבר מחוזים דולריים לשקליים  ( הגיע בדצמבר ל-86% )  ,  העלייה בהיקף רכישת הדירות להשקעה ,  שפועלת להגדלת היצע הדירות להשכרה ,  ושחיקת השכר הריאלי.מדד דצמבר האחרון ,  שנותר ללא שינוי ,  הפתיע את הערכת הקונצנזוס שציפה לעלייה בשיעור של 0.3%-0.4%  .  התפתחות זו ,  ובפרט הסיבה העיקרית להפתעה שהייתה הירידה במחירי הדיור ,  הביאה את גוזלן לבחון תקופות שבהם נרשמת הפתעה במדד ביחס לקונצנזוס והשפעתה על ריבית בנק ישראל ועל שוק האג"ח הממשלתיות .  הבדיקה מעלה כי סעיף הדיור מהווה גורם עיקרי לסטייה ממושכת של המדד מהקונצנזוס .  לפיכך ,  פוטנציאל ההפתעה הגבוה ביותר נמצא בסעיף זה ,  כך שבמידה ותתממש הערכת לידר לכך שמגמת העלייה במחירי הדיור נבלמה ,  צפויה ירידת מדרגה נוספת בציפיות לאינפלציה במקביל להערכה מחודשת  ( נוספת )  של תוואי העלאת הריבית .
 
לידר שוקי הון :  ככל הנראה מחירי הדיור כבר הגיעו לנקודת השיא
סעיף מחירי הדירות עלה בשלוש השנים האחרונות בשיעור מצטבר של 25% ;  צפויה התמתנות במחירים ב-2010

