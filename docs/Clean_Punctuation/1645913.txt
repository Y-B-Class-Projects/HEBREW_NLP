אאוטלנדר המחודש בישראל
יבואנית מיצובישי משיקה את האאוטלנדר לאחר שעבר מתיחת פנים ,  לצד דגם בסיס בעל הנעה קדמית .  החל מ-179 אלף שקלים
יבואנית מיצובישי לישראל חברת 'כלמוביל' משיקה את הגרסה המחודשת לרכב הפנאי אאוטלנדר ,  לאחר שעבר מקצה מתיחת פנים .  יחד עימו ישווק דגם נוסף במקביל לדור הנוכחי ,  בעל הנעה קדמית בלבד חמוש בחבילת אבזור בסיסית ומותאמת לתג מחיר תחרותי .  
לאחר הניתוח הקוסמטי ההבדלים החיצוניים אינם גדולים פרט כמובן לחזית .  זו מקבלת את הלוע הספורטיבי בסגנון  " מטוס הקרב "  של האלנסר איבו וחרטום כעוס .  כל הדגמים החדשים לאאוטלנדר כוללים שימוש בסטים מאבזרים מעודכנים בשש כריות אוויר כסטנדרט ,  בקרות יציבות ובלימה ,  מערכת יציבות MATC ,  תאורת בלימת חירום ומנגנון סיוע לזינוק בעלייה ,  בלעדי בכפולי ההנעה .  תא הנוסעים מציג אף הוא שיפור נרחב בעיצוב ומרווח הפנים ,  ומוסיף תפעול לתמסורת מגלגל ההגה ,  צג LCD ,  לוח שעונים חדש ועוד .  
סדרת האאוטלנדר 2010 בדגמי ה-4x4 עושה שימוש במנוע הבנזין בנפח 2.4 ל' בהספק של 170 כ"ס ב-6,000 סל"ד .  מומנט של כ-23.7 קג"מ מושג החל מ-4,100 סל"ד ועוד נאמר כי תצרוכת הדלק השתפרה לכדי 11.3 ק"מ לליטר במשולב .  שיעור מדד זיהום האוויר עומד על 208 גק"מ ,  או רמת זיהום 13 בברומטר הפליטה המקומי .  
גרסת הבסיס החדשה מצויידת בהנעה קדמית ובחזית מנוע 2.0 ל' בעל 147 כ"ס ב-6,000 סל"ד ושיא המומנט נאמד בכ-20.3 קג"מ .  השידוך הוא לתיבה רציפה  ( CVT )  עם שישה הילוכים קבועים מראש ואפשרות בין בחירה במצב ספורטיבי לרגיל .  צריכת הדלק במנוע זה מניבה כ-10 ק"מ לליטר בתחום העירוני ועד כ-15 ק"מ לליטר בכבישים בינעירוניים .  מחירה של גרסה זו הוא 179 אלף שקלים ,  בעוד כפול ההנעה יחל ב-199 אלף שקלים לרמת מפרט 'קומפורט' חמישה מושבים ועד 229 אלף שקלים לשבעה מושבים בחבילת הספורט .
 
אאוטלנדר המחודש בישראל
יבואנית מיצובישי משיקה את האאוטלנדר לאחר שעבר מתיחת פנים ,  לצד דגם בסיס בעל הנעה קדמית .  החל מ-179 אלף שקלים

