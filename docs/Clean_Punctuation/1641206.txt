זינוק של14.5%במחירי הדירות ב-2009 
מחיר דירה ממוצעת בישראל הוא כ-1.1 מיליון שקל ,  נכון לסוף 2009 .  העיר היקרה ביותר היא תל אביב ,  שבה עלו מחירי הדירות השנה ב-31%
 >  >  היצע הדירות הנמוך ,  המשבר שלא היה והריבית הנמוכה גרמו לעליית מחירי הדירות ב-2009 ב-14.5% .  כך עולה מסקירת מחירי הדירות ברבעון האחרון של השנה שיפרסם השמאי הממשלתי ,  אייל יצחקי ,  במשרד המשפטים .  ברבעון האחרון של 2009 עלו המחירים ב-4.3% לעומת הרבעון השלישי .  במסגרת הסקירה נבדקו מחיריהן של כ-5,000 דירות ארבעה חדרים  ( דירות מקבלנים ודירות יד שנייה )  ב-14 יישובים בארץ .  העיר שהובילה את העליות היא תל אביב  ( עלייה של כ-31% בשנה וכ-10% ברבעון )  .  בסוף 2008 מחיר דירה ממוצעת בעיר היה כ-1.63 מיליון שקל לעומת 2.14 מיליון שקל בסוף 2009 .  העיר השנייה היקרה לרכישת דירה בישראל היא הרצליה ,  שבה מחיר ממוצע לדירה הוא כ-1.6 מיליון שקל .  בסוף 2008 לעומת זאת ,  מחיר דירה היה כ-1.4 מיליון שקל  ( עלייה של 16% בשנה )  .  יש לציין כי הערים רמת השרון ,  גבעתיים ,  רמת גן ורעננה אינן נכללות בסקר של השמאי הממשלתי ואפשר להעריך כי חלקן יקרות יותר למחייה .  העיר היחידה שבה מחירי הדירות ירדו השנה היא אילת - ירידה בשיעור של כ-4% .  מחיר ממוצע לדירה בעיר בסוף 2009 היה כ-740 אלף שקל ,  פחות מהממוצע הארצי שהיה כ-1.1 מיליון שקל .  עיר נוספת שבה נרשם דשדוש במחירים היא נהריה :  מחירי הדירות בה עלו ב-2009 בשיעור נמוך של 5% וברבעון האחרון נרשמה עלייה שולית של 1% בלבד .  את ההסבר העיקרי לעליית המחירים מוצא השמאי הממשלתי בצד ההיצע .  מלאי הדירות החדשות הלא מכורות ירד ברבעון הרביעי מתחת ל-13 אלף דירות .  גורם נוסף שתורם למגמת העלייה הוא הריבית הנמוכה המעודדת את המשקיעים ואת רוכשי הדירות לקנות דירות בתנאים נוחים מאוד .  סיבה נוספת היא המשבר שלא היה .  אם בסוף 2008 היתה ציפייה לירידה משמעותית במחירי הדירות ,  אפילו בשיעורים של 10%-20% נוכח המשבר הכלכלי ,  התבדו התחזיות כשהאבטלה לא החריפה בהתאם לציפיות והמשק שמר על יציבות - תהליכים שהחזירו את הרוכשים לשוק .  אף שיש מספר גורמים שממתנים את העליות ,  השפעתם קטנה לעומת היצע הדירות הקטן .  גם הציפייה לעליית הריבית וירידת מחירים בעקבות צעדים שנוקטת הממשלה ,  לא הצליחו לעצור את קצב מכירת הדירות ",  מסביר יצחקי .
 
זינוק של14.5%במחירי הדירות ב-2009 
מחיר דירה ממוצעת בישראל הוא כ-1.1 מיליון שקל ,  נכון לסוף 2009 .  העיר היקרה ביותר היא תל אביב ,  שבה עלו מחירי הדירות השנה ב-31%

