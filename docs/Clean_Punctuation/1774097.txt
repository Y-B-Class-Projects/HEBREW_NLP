מה יש לחגוג פה ? 
ה-ZONE חוגג סילבסטר ,  ואביה תוהה :  למה לחגוג חג של אנטישמי ?  אבל מצד שני :  למה לא ?  כולה מסיבה !  אבל למה להתלבט ,  תחליטו אתם
 ( צילומי אילוסטרציה :  shutterstock ) 
החג נקרא כך מכיוון שה-31 בדצמבר הוא גם יום חגו של האפיפיור סילבסטר הראשון ,  ומאז שקיבל מעמד קדושה הפך התאריך ליום הזיכרון המוקדש לו בכנסייה הקתולית .  אבל אין קשר בין יום סילבסטר הקדוש לליל השנה החדשה ,  חוץ מהתאריך !  
חלק מהאנשים הכניסו לעצמם לראש שבגלל שסילבסטר היה נוצרי ,  אסור לנו לחגוג את החג הזה .  נו באמת !  אם תשאלו מישהו ברחוב מה התאריך היום ,  אתם מדמיינים אותו עונה לכם : " כ"ב בטבת "?  !  כמובן שלא .  אנחנו חיים על פי הלוח הלועזי ולכן אין סיבה שלא נחגוג את תחילתה של השנה החדשה .  כשאתם חוגגים יום הולדת ,  אתם חוגגים לפי הלוח העברי ?  כמובן שלא .  אז מה הטעם לנפץ האווירה החגיגית ?  
בנוסף ,  ידוע שאנחנו רק מחפשים סיבות לחגוג ,  והפעם יש לנו את ההזדמנות לעשות את זה בתוספת נשיקה בחצות .  הטוב משני העולמות .  סילבסטר או לא סילבסטר ,  זה בכלל לא מה שאנחנו חוגגים .  לכן גם ברוב מדינות העולם בכלל לא נהוג לקרוא לאירוע  " סילבסטר "  אלא  " ערב השנה החדשה ".  בארץ מתעקשים לקרוא לזה  " סילבסטר ",  אולי כי זה קליט יותר .
 הרבנים והמתחסדים למיניהם אשר מתנגדים לחגיגות הסילבסטר שואלים אם היו קוראים ליום הזה  " היטלר "  במקום  " סילבסטר ",  האם עדיין היינו חוגגים ?  התשובה היא פשוטה .  הם ניסו להוכיח כי אכפת להם כל כך מהיסטוריית העם היהודי וממניעת הפגיעה בה ,  אך עשו בפועל בדיוק הפוך .  השוואה בין סילבסטר להיטלר ,  יימח שמו ,  היא נוראית ויש בה מן הזילות בשואה .
 החג הזה ממילא אינו מסמל דבר אצל התפוסים שבינינו ,  אשר יכולים להתנשק עם אהוביהם בכל שעה ובכל יום שירצו בכך .  אלו שבדרך כלל מוטרדים הכי הרבה מהתאריך הקרב ובא הם כמובן הרווקים למיניהם שעושים הכול בשביל לא להיות לבד .  אפשר לחשוב שזה איזה חג יהודי או משהו .
 מה ההתלהבות סביב חגיגה של חג הנושא שם של אנטישמי שונא יהודים ?  חג ה´´סילבסטר´´ הוא לזכרו של ´´האפיפיור סילבסטר הראשון´´ .  האפיפיור סילבסטר נחשב לגדול רודפי היהדות בדורו .  הוא הפיץ את הנצרות באכזריות ,  בחרב ובהרג רב של יהודים בכל רחבי האימפריה הרומית .  הסיפורים מספרים כי לאורך ההיסטוריה היו משתתפי חגיגות סילבסטר יוצאים לאחר החגיגה לפוגרום קטן בגטו היהודי .  בשנת 1941 בפולין החגיגות הסילבסטר חיילים גרמנים חוגגים ברצח של יותר מ-600 יהודים .  ואנחנו אמורים לצאת ולבלות ?  לחגוג את המאורע ? 
נכון ,  אנו משתמשים בלוח השנה הלועזי .  אך מכאן ועד השתתפות בחגים נוצריים המרחק גדול .  הבורות מסוכנת יותר מכל !  אל תתפתו לצאת ולחגוג מבלי לדעת מה אתם חוגגים .  יש מספיק מועדים יהודיים לשמחה .
 האם אירחתם בראש השנה את האפיפיור ?  והאם אתם חוגגים יחד עם המוסלמים את סיום הרמאדן ?  אני מניחה שלא .  במה זה שונה הפעם ? 
הישארו בבית ואל תחגגו ,  יש לכם מספיק ימים אחרים בשנה לחגוג ! 

מה יש לחגוג פה ? 
ה-ZONE חוגג סילבסטר ,  ואביה תוהה :  למה לחגוג חג של אנטישמי ?  אבל מצד שני :  למה לא ?  כולה מסיבה !  אבל למה להתלבט ,  תחליטו אתם

