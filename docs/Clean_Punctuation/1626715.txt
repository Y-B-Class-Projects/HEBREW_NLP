העונש וחטאו
מאמן טקסס טק מייק ליץ' התעלל בשחקן שהוא במקרה בנו של סלב פוטבול .  ואם זה קורה לבן של ,  תארו לכם מה קורה לאחרים
ביממה האחרונה נחשף סיפור סופר מעניין על מייק ליץ' ,  מאמן נבחרת הפוטבול של טקסס טק ,  שהושעה מאימון הקבוצה ב"אלאמו בול "  נגד מישיגן סטייט .  ההחלטה של האוניברסיטה התקבלה לאחר דליפה על התעמרות של ליץ' באחד משחקניו .  ליץ' החליט שאחד מהשחקנים שלו מביים זעזוע מוח במהלך אימון ,  ובאימון למחרת הוא דן אותו לעמידה בחדר הכי חשוך שהעוזרים שלו יכלו למצוא ,  גאראז' חשוך ומקורר ,  במשך שלוש שעות .  ליץ' גם שלח מרגלים לראות שהשחקן באמת עומד ,  ואחרי שנתפס יושב ,  הוציאו המרגלים את כל הרהיטים מהחדר עם אזהרה ברורה מליץ' :  אם הוא מתיישב או נשען על הקיר ,  הוא עף מהקבוצה .  יומיים לאחר מכן ,  ליץ' שלח את השחקן שוב לעמידה של שלוש שעות במהלך האימון ,  הפעם בארון החשמל של האצטדיון ,  כשהוא שוב שולח עוזר כדי לערוך מעקב אחרי השחקן  ( השחקן נפצע ב-16 בדצמבר ,  ויום לאחר מכן רופאי הקבוצה נתנו לו דיאגנוזה של זעזוע מוח .  העונשים של ליץ' קרו ב-17 וב-19 בדצמבר )  .  
בדרך כלל הייתי כותב את הפסקה האחרונה עם ייחוס - לפי הדיווח של סוכנות הידיעות ,  או לפי דיווח בעיתון המקומי ,  אבל אני נמנע מכך פה בגלל שליץ' מודה בהאשמות המיוחסות לו  (  !  )  .  זאת אומרת שליץ' ,  שהחליט להילחם בהחלטה של האוניברסיטה ,  חושב שחלק מהסמכויות שהוא קיבל בחוזה שלו מהאוניברסיטה כוללות ענישה כראות עיניו .  יותר מכך :  ליץ' בכלל לא חושב שמדובר בענישה  ( עוד  !  )  .  הוא שלח את השחקן להתקרר בחדר מוצל וממוזג ולא לשרוף את הראש שלו בשמש הטקסנית הקודחת .  למזלנו ,  ליץ' ,  דרך עורך דינו הממולח ,  לא נימק את התועלת הרפואית שבלעמוד שלוש שעות  ( אבל לטענתם ,  רופא כן בדק את השחקן ולא גילה שנגרם לו נזק כתוצאה מ"הענישה "  של ליץ' .  
ליץ' הוא גאון פוטבול ,  אחד מהממציאים היותר גדולים של רנסנס ההתקפה ששוטף את הפוטבול האמריקאי בשנים האחרונות .  הוא לקח קולג' מינורי והפך אותו לאחד מהשלושים הכי טובים באמריקה  ( בשנה שעברה ,  עם מייקל קראבטרי ,  הם היו בשישייה הראשונה )  עם הצהרת כוונות מאוד ברורה :  טקסס טק של ליץ' עמדה על כך שאין הגנה שיש לה מספיק תשובות אם ההתקפה שואלת מספיק שאלות .  מחוץ למגרש ,  ליץ' התנהל כגאון מצוי ,  אחד עם מחסור עצום באינטליגנציה רגשית .  הוא רב עם ראשי האוניברסיטה ,  התנפל על השחקנים שלו  " ששמעו לחברות השמנות שלהם ",  אחרי הפסד של טקסס טק השנה ,  אסר על שחקניו להשתמש בטוויטר לאחד שאחד השחקנים העלה פוסט לפיו  " אני לא מבין למה אני צריך עדיין לשבת באסיפה הזאת אם אפילו המאמן מאחר ". 
שני דברים מאוד מטרידים אותי בפרשה הזאת .  הראשון הוא האיגנורנטיות של ליץ' .  הוא החליט להעניש שחקן שאיבד את הכרתו בתקופה שבה פגיעות ראש ואיבוד הכרה בפוטבול הם תפוח האדמה הכי לוהט בשיח האמריקאי על ספורט .  הקונגרס מדבר על זה ,  הקומישינר של הפוטבול מחפש דרכים להילחם בזה ,  שחקנים מסרבים לעלות למשחק ולליץ' זה בכלל לא מזיז .  אני חושב שהעובדה הזו והתגובה השחצנית של ליץ' מראים טפח מהמעמד של מאמני ספורט באמריקה ,  במיוחד בספורט החובבני שבו לשחקנים אין שום מנוף נגד המאמן והוא שולט לחלוטין בעתיד הספורטיבי שלהם .
 מה שמוליך אותי לנקודה השניה .  בהודעה הראשונה של האוניברסיטה היא נמנעה מלנקוב בשמו של השחקן .  אבל השחקן ומשפחתו מיהרו לשחרר את שמו למדיה .  מתברר שמדובר באדם ג'יימס ,  בנו של שחקן העבר קרייג ג'יימס ,  אגדת עבר בפוטבול המכללות של טקסס  ( היה שחקן בסאות'רן מתודיסט )  ופרשן בכיר של פוטבול מכללות ב-ESPN .  מקורבים של ליץ' טענו שג'יימס היא מתקשר כמעט מדי יום לקבוצה ודורש לדעת למה בנו לא מקבל יותר דקות משחק  ( הם גם טוענים שהבן עצלן וחי על התהילה של אביו )  .  יכול להיות ,  אבל מה שיותר חשוב בעיניי הוא שג'יימס החליט לקחת את המעמד שלו ואת העובדה שלבן שלו יש לאיפה ליפול כלכלית ולא לתת לדברים כאלו לעבור בשתיקה .
 היו השנה כבר פרסומים על מארק מנג'ינו ,  מאמן נבחרת הפוטובול של קנזס שפוטר בדצמבר ממשרתו  ( מנג'ינו ,  מאמן השנה ב-2007 ,  הגיע להסכמה כספית עם האוניברסיטה על עזיבה שקטה לאחר מספר תקריות ,  שכללו איום שלו לשלוח שחקן בחזרה לגטו שלו כדי ש"ההומיס "  שלו יוכלו לירות ,  מספר ימים לאחר שאחיו של השחקן נורה בידו )  ועל מאמן דרום פלורידה ,  ג'ים ליוויט ,  שלפת בגרונו של שחקן בקבוצה והכה פעמיים בפרצופו במהלך מחצית המשחק של דרום פלורידה נגד לואיוויל בנובמבר  ( תקריות שזכו להד תקשורתי די גדול ומדגישים את האיגנורנטיות של ליץ' )  .  אבל המקרה של ג'יימס הוא גדול הרבה יותר - מדובר באחד מהמאמנים המובילים במקצוע ומולו באחד האנשים ביותר מפורסמים בתקשורת שעוסקת בפוטבול מכללות וסלבריטי בפני עצמו בטקסס .  אם זה קורה לבן של קרייג ג'יימס ,  אלוהים יודע מה המאמנים-גנרלים הללו עושים לשחקנים עם ייחוס אבות שולי ,  אם בכלל .
 אם אני מבין משהו במערכת המשפטית באמריקה ,  מצפה לנו פה משפט ארוך ועסיסי .  טקסס טק חייבת לליץ' 2.5 מיליון דולר לשנה והיא נמצאת בעימות חמור עם המאמן על רקע הארכת החוזה  ( מה שמסביר ,  יחד עם המעמד של ג'יימס ,  את ההשעיה המהירה )  .  ליץ' הולך להילחם על השם שלו ,  וכבר מהצהרות הראשונות של עורך דינו ברור שעומד להישפך כאן דם .  יבדקו אם זה עונש או לא ,  אם החדר היה קר יותר ,  אם המגרש היה חם יותר ,  אם היה יכול להישען .  כל פרט קטן שווה כאן מיליונים ושם טוב .  אבל יכול להיווצר מצב שבו כל הנושא הזה של יחסי מאמן-שחקנים ומעמד המאמן במוסד חינוכי ,  יעמדו גם הם למשפט .  אם זה יקרה ,  ואם יתחיל מסע של שחקני עבר שיתחילו לספר מה קורה שם באמת ,  לא אתפלא אם אוניברסיטאות אחרות יבקשו מטקסס טק להתנצל ולשלם מיליוני דולרים כפיצויים  ( זה לא יהיה כל כך קל ,  גם השם הטוב של קרייג ג'יימס נבחן במקרה הזה .  ESPN ,  מהחברות היותר צמוד של פוטבול המכללות ,  השעתה את ג'יימס מסיקור המשחק בשבת )  .  
אם פוטבול הוא מלחמה ,  ומאמנים הם גנרלים ,  יש לראשי המכללות ,  כמו לראשי הצבא ,  מספיק אינטרסים כדי שכל העניין הזה לא יזלוג החוצה .
 
העונש וחטאו
מאמן טקסס טק מייק ליץ' התעלל בשחקן שהוא במקרה בנו של סלב פוטבול .  ואם זה קורה לבן של ,  תארו לכם מה קורה לאחרים

