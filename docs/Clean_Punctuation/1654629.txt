גרגר זהב
לא צריך להיות מחונן קולינרית כדי להצליח עם בורגול ,  ולמרבה הכיף הוא מקבל בשמחה כמעט כל שידוך .  שני מתכונים קלילים לגרגרנים 
" בורגול אתה אוכל ?  "  שאל אותי אייל , " לא ",  עניתי בבושת פנים . " למה ?  זה ממש טעים ,  וזה יותר טוב מאורז ",  הרעים עלי בקולו ,  ומיד הודיע שהוא שולח לי מתכון במייל ושאני חייב לנסות .  אז ניסיתי ,  ובאמת יצא טעים .  מדובר במתכון מאד פשוט ובסיסי ,  שמאז שוכלל ועבר כמה וכמה שינויים ,  ומעולם לא אכזב .
 היתרון הגדול של הבורגול הוא שקשה מאד להרוס אותו .  בניגוד לאורז ,  שהוא מאד מפונק ,  ואם לא מכינים אותו כמו שצריך אז הוא יוצא עיסתי או קשה ויבש ,  גם אם נוסיף קצת יותר מדי מים לבורגול ,  לא יקרה אסון .  מקסימום נסנן אותו מהמים העודפים .  מאחר שהבורגול הוא חיטה שעברה בישול ,  אין צורך בבישול נוסף .  ניתן להשרות אותו במים רותחים ,  לסנן ,  ולהכין סלטים טעימים עם פירות יבשים ,  אגוזים ,  עשבי תיבול ,  טחינה ,  ירקות טריים או קלויים ,  קטניות ועוד .  יתרון זה הופך את הבורגול לארוחה שאפשר להכין בשטח במהירות ובקלות .  
המתכונים שהבאתי הפעם חוגגים את השפע הים תיכוני שיש מסביבנו .  הראשון הוא תבשיל שמאגד בתוכו את כל מה שאני אוהב :  חומוס ,  מטבוחה ,  חציל קלוי והמון בצל מטוגן .  יופי של מנה להגיש בארוחה חגיגית .  השני הוא סלט בורגול מזרח תיכוני ,  חמוץ-מתוק ,  עם תמרים ופיסטוקים שמוסיפים פריכות ,  ופטרוזיליה .  שתי מנות שלמרות עושרן הן לא כבדות ומתאימות לכל עונה .
 חומרים:2 כפות שמן זית3 כפות מטבוחה ,  תוצרת בית או קנויה1כוס בורגול שטוף ומסונן1/2 כוס חומוס מבושל  ( אפשר של סנפרוסט ) 2 כוסות מיםמלחפלפלצרור פטרוזיליה קצוץ
לחציל קלוי:1 חציל פרוס לפרוסות בעובי 1 ס"משמן זיתמלח גס
לבצל מטוגן:2 בצלים קצוציםשמן זיתסומאק
אופן ההכנה:1 .  מכינים את הבורגול :  מטגנים בסיר את הבורגול ,  המטבוחה והחומוס .  מוסיפים מים רותחים ומביאים לרתיחה נוספת .  מנמיכים את האש ומבשלים במשך 20 דקות .  מורידים מהאש ,  מתבלים במלח ופלפל ומשאירים מכוסה כ-10 דקות .  
2 .  מכינים את החציל :  מברישים את פרוסות החציל בשמן זית ,  מפזרים מלח גס וקולים בתנור בחום של 200 מעלות עד שהחצילים רכים וזהובים.3 .  מכינים את הבצל :  מטגנים את הבצלים בשמן זית ,  מוסיפים סומאק ומטגנים עד להזהבה .
 4 .  מגישים את הבורגול עם החציל ,  הבצל והפטרוזיליה קצוצה מעל .  אפשר להוסיף כף טחינה גולמית .
 חומרים:1 כוס בורגולמים רותחים3-4 תמרים מגולענים וקצוציםחופן פיסטוקים קצוציםמיץ מחצי לימוןשמן זיתמלחפלפלחופן פטרוזיליה קצוצהמעט עלי נענע  ( לא חובה ) 
אופן ההכנה:1 .  משרים את הבורגול במים רותחים עד לגובה הבורגול ועוד קצת .  שוטפים ,  מסננים ומעבירים לקערה .
 2 .  מערבבים את כל החומרים ,  מוסיפים מיץ מחצי לימון ,  שמן זית ,  מלח ופלפל ,  ומגישים .
 
גרגר זהב
לא צריך להיות מחונן קולינרית כדי להצליח עם בורגול ,  ולמרבה הכיף הוא מקבל בשמחה כמעט כל שידוך .  שני מתכונים קלילים לגרגרנים

