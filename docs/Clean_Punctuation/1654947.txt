מובארק התאושש :  צפוי לחזור בקרוב למצרים
לדברי השר המצרי מופיד שיהאב ,  בריאותו של הנשיא המצרי ,  שעבר לפני כשבועיים ניתוח בגרמניה להסרת כיס המרה , " הולכת ומשתפרת מדי יום "
" נשיא מצרים חוסני מובארק צפוי לשוב תוך ימים ספורים למצרים "   כך אמר  ( שישי )  השר המצרי מופיד שיהאב לעיתון הלבנוני 'אל-אחבאר' .  לדבריו ,  בריאותו של הנשיא המצרי ,  שעבר לפני כשבועיים ניתוח בגרמניה להסרת כיס המרה , " הולכת ומשתפרת מדי יום ".  
שיהאב הוסיף ואמר כי כל הנהגת המדינה גילו אחריות גדולה בהיעדרות הנשיא וכי מובארק עקב אחר המתרחש . " ראש הממשלה אחמד נזיף בקשר הדוק עם מובארק והוא מעדכן אותו בכל העניינים החיוניים למדינה ",  אמר .
 כזכור ,  אחרי גל השמועות סביב מצבו הבריאותי ,  הציגה השבוע הטלוויזיה המצרית קטע וידאו קצר של מובארק בבית החולים שבו הוא מאושפז בגרמניה .  לפי הקטע נראה כי מובארק השיל ממשקלו מספר קילוגרמים .  הוא נראה כשהוא לבוש בחלוק שחור ומשוחח עם שניים מרופאיו .  הוא נראה גם מעט עייף וקולו לא נשמע .  
התמונות שודרו לאחר שעיתוני האופוזיציה במצרים דרשו מאנשיו של מובארק להציג תמונות של הנשיא בן ה-81 הנמצא בכס השלטון כבר 29 שנים ברציפות .  זאת משום שמאז שעבר את הניתוח בגרמניה ,  תמונתו לא הוצגה וקולו לא נשמע ,  והחלו לצוץ שמועות על מצבו הבריאותי .
 
מובארק התאושש :  צפוי לחזור בקרוב למצרים
לדברי השר המצרי מופיד שיהאב ,  בריאותו של הנשיא המצרי ,  שעבר לפני כשבועיים ניתוח בגרמניה להסרת כיס המרה , " הולכת ומשתפרת מדי יום "
 
