חברת הביטוח ליברטי מיוצ'ואל אייג'נסי תנסה לגייס 1.3 מיליארד דולר בהנפקה ראשונה לציבור
תהיה זו ההנפקה הגדולה ביותר עד כה השנה בארה"ב ;  3 חברות נוספות צפויות לצאת היום להנפקה
חברת הביטוח ליברטי מיוצ'ואל אייג'נסי תנסה היום לגייס 1.3 מיליארד דולר בהנפקה ראשונה לציבור - הגדולה ביותר עד כה השנה בארה"ב .  החברה מציעה 64.3 מיליון מניות בטווח יעד של 20-18 דולר למניה ,  לפי מסמכים שהוגשו לרשות לני"ע .  היום צפוי להיות היום העמוס ביותר בשוק ההנפקות הראשונות האמריקאי בחודשיים האחרונים ,  עם הנפקה צפוייה של 3 חברות נוספות בהיקף כולל של 426 מיליון דולר.החתמיות המובילות בהנפקת ליברטי מיוצ'ואל אייג'נסי הן סיטי ובנק אוף אמריקה .  החברה היא חברה בת של חברת הביטוח ליברטי מיוצ'ואל ,  ונחשבת למבטחת הרכוש וצד ג' השנייה בגודלה בארה"ב .  הכנסות ההנפקה ישמשו להחזר חובות לחברה האם ,  שתחזיק בנתח שליטה בחברה .  מכירות הפוליסות במגזר רשמו ברבעון השני עלייה ראשונה זה 13 רבעונים ,  והסתכמו ב-107.6 מיליארד דולר - עלייה של 1.3% לעומת הרבעון המקביל בשנה שעברה.אמצע טווח היעד מעניק למניות ליברטי מיוצ'ואל אייג'נסי מחיר הגבוה פי 1.3 מהערך המאזני של החברה ,  לפי נתוני ipodesktop.com .  מדובר במכפיל גבוה לעומת טראוולרס וחברות נוספות הנחשבות למתחרות של ליברטי.ההנפקה הגדולה ביותר עד כה השנה היא של חברת האנרגיה אואזיס פטרוליאום ,  שגייסה 676 מיליון דולר .  יצרנית המכוניות ג'נרל מוטורס צפויה לנסות לגייס 10-8 מיליארד דולר בנובמבר ,  לאחר יציאתה מתהליך פשיטת הרגל ,  על מנת להשיב את כספי החילוץ שקיבלה מממשלת ארה"ב .
 
חברת הביטוח ליברטי מיוצ'ואל אייג'נסי תנסה לגייס 1.3 מיליארד דולר בהנפקה ראשונה לציבור
תהיה זו ההנפקה הגדולה ביותר עד כה השנה בארה"ב ;  3 חברות נוספות צפויות לצאת היום להנפקה

