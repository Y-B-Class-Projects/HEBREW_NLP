תביעה :  מפיץ זייף מסמכים של אל על - והונה את העיתון  " משפחה "
  >  >  העיתון החרדי  " משפחה "  תובע 6.5 מיליון שקל מחברת התעופה אל על ומבנימין זילברשטרום ,  שהיה אחראי על שיגור העיתונים מישראל לאירופה ולארה"ב .  העיתון טוען כי זילברשטרום יצר שטרי מטען כפולים ומזויפים וגבה מהעיתון תשלומים מופרזים עבור משלוחים לחו"ל .  טענות העיתון כלפי אל על הן שהחברה סייעה לזילברשטרום בכך שהתעלמה מפעולתו והתרשלה בכך שאיפשרה לו לזייף את שטרי המטען שלה .  העיתון מוסיף שגם לאחר שנודע לאל על על דבר ההונאה ,  היא סירבה לסייע בחשיפת הנתונים שיאפשרו לעיתון לגלות את היקף הזיוף ובכך למזער נזקים .  העיתון מציין כי מאז שגילה את התרמית והעביר את משלוח העיתונים לחברה אחרת ,  הוא משלם בעבור אותו השירות סכום הנמוך במאות אלפי דולרים בשנה מהסכום ששילם לאל על .  לפי כתב התביעה ,  מ-2004 עד 2008 נשלחו גיליונות של  " משפחה "  לארה"ב ,  אירופה ודרום אפריקה באמצעות אל על ,  שהנפיקה שטרי מטען עבור כל משלוח .  העיתון מסביר כי לפי עם זילברשטרום ,  היה האחרון רוכש עבור העיתון את שילוח המטענים מאל על והיה אמור לחייב את העיתון ,  מול הצגת חשבונית ,  בסכומים שחויב לכאורה על ידי אל על .  כראיה לנכונות החיובים ,  הוא הציג בפני העיתון את שטרי המטען המזויפים .  לטענת העיתון ,  בדיעבד התברר כי רומה בנוגע לסכומים ששילם עבור המשלוחים . " אל על היתה שותפה עם הנתבע לפעולות הפסולות והחמורות ,  שכן המרמה בוצעה באמצעות שטרי מטען מזויפים של אל על "  - נטען בתביעה .  העיתון טוען כי  " יד נעלמה "  העלתה את משקלי המשלוחים כך שהחיוב היה גבוה באופן משמעותי ,  ושטרי המטען הכילו נתונים פיקטיביים ששימשו להונאת העיתון .  לגבי זילברשטרום ,  העיתון טוען כי הוא הונה אותו בהפצת עיתונים באירופה ושילשל לכיסו כספים עבור עיתונים שנמכרו באירופה ,  אף שזילברשטרום דיווח עליהם ככאלה שלא נמכרו .  מאל על נמסר כי כתב התביעה עדיין לא התקבל בחברה ולכן אינה יכולה להגיב .  אי אפשר היה להשיג את תגובתו של זילברשטרום .
 
תביעה :  מפיץ זייף מסמכים של אל על - והונה את העיתון  " משפחה "
 nan
