דה סילבה :  דחיקת אירן לפינה מסוכנת
נשיא ברזיל טען בפגישה עם ראשי יוזמת ז'נבה כי ארצו נמצאת בקשרים עם אירן מתוך דאגה למצב . " דחיקתה של טהרן לפינה עלולה להביא לתסריט הגרוע ביותר "
 נשיא ברזיל לולה דה סילבה המבקר בישראל ,  נפגש היום  ( שלישי )  עם ראשי יוזמת ז'נבה .  בפגישה נכח גם שר החוץ הברזילאי .  הנשיא ,  שאמור להיפגש עם יו"ר הרשות אבו מאזן בקרוב ,  הביע הערכה רבה ליוזמה וקרא להמשיך בפעילות החשובה הזו .
 דה סילבה הציג עצמו כאדם אופטימי מטבעו וטען שאם יהיה משא ומתן רציני עם אנשים שנחושים להשיג פתרון ,  יהיה הסכם .  בנוסף טען כי לאו"ם ולמדינות נוספות כמו ברזיל יש תפקיד משמעותי במשא ומתן .  לדבריו , " ישראל לא צריכה להתבסס רק על ארה"ב ".  לנשיא הוצגו נספחי יוזמת ז'נבה בספרדית .
 בתגובה להסתייגותו של יוסי ביילין מיחסיו של דה סילבה עם נשיא אירן מחמוד אחמדינג'ד ,  אמר הנשיא כי הוא מקיים את הקשר  " מתוך דאגה למצב ".  לדעתו ,  התעלמות מאירן או דחיקתה לפינה עלולה להביא לתסריט הגרוע ביותר ,  בעוד שסנקציות או אמברגו לא יזיזו אותה מעיסוקיה ,  ולכן אסור לקהילה הבינלאומית לדחוק את אירן לפינה אלא לקיים עימה דיאלוג .  
בתוך כך ,  הביעו אתמול גורמים בסביבת ליברמן אי נוחות מהקשר בין ברזיל לאירן ,  אך אמרו כי הסיבה לרצונו של שר החוץ שלא להשתתף במפגש עם הנשיא היא סירובו של דה סילבה לבקר בקבר הרצל ,  בעוד שהוא מתכוון לבקר בקברו של יאסר ערפאת בנוסף ,  ראש הממשלה נתניהו קרא בנאומו בכנסת למעצמה הדרום אמריקאית לסייע במניעת התחמשותה הגרעינית של טהרן

דה סילבה :  דחיקת אירן לפינה מסוכנת
נשיא ברזיל טען בפגישה עם ראשי יוזמת ז'נבה כי ארצו נמצאת בקשרים עם אירן מתוך דאגה למצב . " דחיקתה של טהרן לפינה עלולה להביא לתסריט הגרוע ביותר "
 
