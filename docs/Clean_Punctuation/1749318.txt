המועצה לצרכנות נגד חברות הביטוח :  תנו למבוטחים לבחור את השמאים
המועצה הגישה בג"צ יחד עם איגודי המוסכים והשמאים כנגד איגוד חברות הביטוח
ב-1 בנובמבר ידון בג"ץ בעתירה שתשפיע על כל נהג שרכבו נפגע בתאונה .  המועצה לצרכנות הצטרפה לאיגודי השמאים והמוסכים ומבקשת צו על תנאי ,  שיורה למפקח על הביטוח לשנות את הסדר השמאים .  כיום ,  השמאים ,  המעריכים את עלות הנזק אחרי תאונה ,  נבחרים מתוך רשימת שמאים הקבועה מראש.הבעייתיות במצב זה ,  טוענים העותרים ,  שאם השמאי לא משרת האינטרסים של חברות הביטוח  ( ומחליט על פיצויים נמוכים ותיקון המכונית בחלקי חילוף שאינם מקוריים )  ,  הוא עלול להיות מוצא מן הרשימה ולאבד את פרנסתו.העותרים מבקשים כי כל מבוטח יוכל לבחור שמאי מתוך רשימה הכוללת את כל בעלי הרישיון לשמאות בישראל .  בעמדה זו ,  טוענים העותרים ,  יש תמיכה של הרשות להגבלים עסקיים ושל משרד התחבורה.השמאים ברשימות חברות הביטוח פועלים מתוך חשש ואיום על פרנסתם ,  כיוון שהם נמדדים ביחס לממוצע כלשהו של חברת הביטוח המפנה אליהם לקוחות ,  כך נטען .  מי שמאשר פיצויים בהיקפים גבוהים מהממוצע ,  מוזהר על ידי הממונה עליו .  כך נוצר מעגל אימה :  השמאים לוחצים על המוסך להקטין את עלויות התיקונים כדי לא לאבד את פרנסתם ,  המוסכים נאלצים להיכנע לשמאים ,  כי הם מצידם פוחדים שלא תהיה להם עבודה .  במצב זה תיקונים של רכב לאחר תאונות דרכים עלולים להתבצע מתחת לרמה המקצועית הנדרשת ,  ולעיתים להוות סיכון בטיחותי של ממש.כל זאת ,  לפי הטענות שמביעים העותרים בבקשה לצו מניעה.מנכ"ל המועצה הישראלית לצרכנות ,  עו"ד אהוד פלג ,  אומר כי המצב הקיים פוגע בצרכנים בשני אופנים :  לא בטוח כי הצרכן יקבל את רכבו לאחר התאונה במצב בו היה לפניה ,  כתוצאה מהערכת שמאי בלתי שלמה חמור מכך ,  למצב זה עלולות להיות השלכות בטיחותיות המסכנות את הנוסעים ,  הנוהגים ואת משתמש הדרך האחרים .  חבל כי המפקח על הביטוח מסרב לתקן מצב זה ומאלץ אותנו לפנות זו הפעם השנייה ולבקש את התערבות בג"צ .
 
המועצה לצרכנות נגד חברות הביטוח :  תנו למבוטחים לבחור את השמאים
המועצה הגישה בג"צ יחד עם איגודי המוסכים והשמאים כנגד איגוד חברות הביטוח

