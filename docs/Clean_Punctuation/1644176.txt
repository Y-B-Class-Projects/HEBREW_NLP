העליון :  ישנם טעמים רבי עוצמה המצדיקים את השימוש בהליכי גבייה מינהליים 
שופטי בית המשפט העליון ביטלו את פסק דינו התקדימי של שופט המחוזי בחיפה גדעון גינת ,  שקבע כי העיקולים השגרתיים שנוקטות רשויות עירוניות אינם תקפים
 >  >  בית המשפט העליון יוצא להגנת הרשויות המקומיות :  בפסק דין שניתן אתמול פה אחד ביטלו השופטים אשר גרוניס ,  עוזי פוגלמן ויצחק עמית את פסק דינו של בית המשפט המחוזי בחיפה בו קבע סגן הנשיא ,  השופט גדעון גינת ,  כי הליכי הגבייה המינהליים שבהם נוקטות העיריות  " אינם מוצדקים ,  אינם סבירים ,  ואינם מידתיים ".  גבייה מינהלתית היא הליך שבו חוב לרשות המקומית ,  כמו חוב ארנונה ,  או מים נגבה ישירות מהחייב ללא הגשת תביעה בבית המשפט .  ההחלטה ניתנה במסגרת עירעורה של עיריית חדרה על פסק הדין של גינת מאוקטובר 2007 ,  בו נדונה עתירה שהגישה רכבת ישראל נגד העירייה .  בפסק דין זה קבע גינת כי הרשות המקומית אינה רשאית לפנות להליכי גבייה מינהליים לפני שמיצתה את האפשרות לנקוט הליכים משפטיים .  במקום זאת ,  עליה לפנות בתביעה כספית לבית המשפט ,  ולאחר מכן לנקוט בהליכי גבייה דרך ההוצאה לפועל .  גינת קבע כי  " גבייה מינהלית של חוב ארנונה בידי רשות מקומית עוקפת את המסננת השיפוטית ..  .  הרשות היא שמחליטה שלפלוני יש חוב כלפיה .  היא מחליטה באילו צעדים תנקוט כדי לגבות חובות.המצב שבו רשות מקומית הופכת להיות רשות מחוקקת ,  שופטת ומבצעת הוא מצב שיש לחשוש מפניו ".  בעקבות פסק הדין התייצב היועץ המשפטי לממשלה בערעור והודיע כי לדעתו רשות מקומית רשאית לנקוט בהליכי גבייה מינהלית כדבר שבשגרה ,  ולא רק במקרים חריגים .  הוא ציין כי הקביעות שבפסק הדין הן שגויות ובטלות ,  שכן  " כל מהותה של הגבייה המינהלית נעוץ בכך שבנסיבות המוגדרות בחוק ,  מוסמכת הרשות המינהלית לנקוט בהליכי גבייה לגביית תשלומי חובה הקבועים בחוק ,  ללא צורך בפנייה לבית משפט ".  העליון קבע בערעור כי לא היה מקום לדון כלל בסוגיה של תוקף הליכי גבייה מינהליים ,  משום שזו לא עלתה בעתירה שהובאה בפני בית המשפט המחוזי ,  ולא היה מקום להעלותה מיוזמת בית המשפט .  השופטים ציינו עוד כי  " הסוגיה בדבר תוקפם של הליכי גבייה מינהליים הינה סוגיה חשובה .  קיימות בדין הוראות שונות המאפשרות לרשויות המינהל לנקוט הליכי גבייה מינהליים בלא שיש לבססם על פסק דין שניתן בהליך רגיל .  במסגרת הערעור התייצב היועץ המשפטי לממשלה ,  נוכח העובדה שמדובר בסוגיה נכבדה .  היועץ הצביע על טעמים שונים המצדיקים שימוש בהליכי גבייה כאמור .  מדובר בטעמים רבי משקל ועוצמה ,  שבית משפט קמא התעלם מחלקם ". 

העליון :  ישנם טעמים רבי עוצמה המצדיקים את השימוש בהליכי גבייה מינהליים 
שופטי בית המשפט העליון ביטלו את פסק דינו התקדימי של שופט המחוזי בחיפה גדעון גינת ,  שקבע כי העיקולים השגרתיים שנוקטות רשויות עירוניות אינם תקפים

