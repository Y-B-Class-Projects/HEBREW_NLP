מופת בבקבוק
בטורו החדש ,  בודק אבי אפרתי את סדרת  " אדום "  החדשה של יקב ססלוב וחוזר עם מחיאות כפיים סוערות
תשואות רמות לאיש היין הוותיק ברי ססלוב וליקב הבוטיק שלו .  שלושת היינות החדשים בסדרת  " אדום "  שלו  קברנה סוביניון ,  מרלו ושיראז-קברנה סוביניון ,  כולם מבציר 2006 - הם מופת ש לאיכות ומקצועיות .  המבריק מבין השלושה הוא השיראז-קברנה סוביניון .  בלנד של 60% שיראז ו-40% קברנה סוביניון ,  מכרמים בגליל העליון ,  שהתיישן 20 חודשים בחמישה  (  !  )  סוגי חביות עץ אלון .  התוצאה :  יין רב רושם ,  מלא גוף ,  שמספק מורכבות ,  עושר ,  אופי והנאת לגימה אמיתית .  התמורה שהוא מספק ל-110 הנגבים בעבורו היא לא פחות ממדהימה .  5000 בקבוקים בלבד בוקבקו מהיין הזה ,  ויותר משווה לשים יד על אחד ,  או יותר מהם .  
גם יין הקברנה סוביניון מצוין .  הוא אולי מכוון מעט פחות גבוה מקודמו ,  אך מעטים היינות מקטגוריית המחיר שלו  ( 95 שקלים )  המסוגלים להתמודד עימו בפרמטרים של אלגנטיות ולא פחות מזה  מורכבות .  לא הייתי מקל ראש גם בשלישי שבחבורה  המרלו ,  מהכרם האורגני שבקדיתא .  מדובר ביין מהנה בכל קנה מידה .  אלא שליד ההצטיינות הגורפת של שני קודמיו ,  כל אחד בתחומו ,  הוא נוצץ קצת פחות .  תמחורו  110 שקלים ,  מעט גבוה ביחס לאיכויותיו .
 
מופת בבקבוק
בטורו החדש ,  בודק אבי אפרתי את סדרת  " אדום "  החדשה של יקב ססלוב וחוזר עם מחיאות כפיים סוערות

