יורוליג :  חימקי מתקרבת לשלב הבא
שחקניו של סקאריולו הביסו 58:87 באוקראינה את קייב ועשו צעד לעבר הסיבוב השלישי במוקדמות .  ורסאץ' הפסידה לאלבה
הפועל גלבוע/גליל עליון אמנם לא תשחק העונה ביורוליג ,  אבל הערב  ( שלישי )  נערכו ארבעה משחקים בסיבוב המוקדמות השני ,  שלב אחד לפני הכניסה לשלב הבתים ,  כשמי שנראית הכי קרובה לעבור היא חימקי .  הקבוצה הרוסית ,  אותה מאמן סרחיו סקאריולו ,  חזרה מאוקראינה עם ניצחון גדול 58:87 על בודיולינק קייב ,  אלופת אוקראינה ,  ותנסה להשלים את העבודה ללא יותר מדי טעויות ביום שישי הקרוב .
 כבר אחרי הרבע הראשון ברור היה שחימקי הגיעה נחושה יותר ,  כשסיימה ביתרון 10:21 את עשר הדקות הראשונות .  השליטה של חימקי באה לידי ביטוי גם ברבע השלישי ,  שהסתיים ביתרון 43:63 ,  כשההמשך כולו היה גארבג' טיים .  קית' לנגפורד סיים עם 16 נקודות ,  תומאס קלאטי וקרשמיר לונצ'אר קלעו 11 נקודות כל אחד ,  זוראן פלאניניץ' הסתפק בעשר לחימקי .  דווריק ספנסר הוביל את קלעי קייב עם 14 נקודות .
 גם לה מאן עשתה צעד חשוב בדרך לשלב הבא ,  אבל תהיה חייבת להיות מרוכזת בגומלין ,  אחרי שניצחה בצרפת 75:85 את וילרבאן בדרבי הצרפתי .  ז'ואאו באטיסטה הוביל את לה מאן עם 18 נקודות ,  בעוד 29 נקודות של אנחל דניאל וסאלו לא הספיקו הערב .  המופארם ורסאץ' ,  שהדיחה את גלבוע/גליל ,  נוצחה בגרמניה 73:67 על ידי אלבה ברלין .  הפעם מילאן מצ'באן ,  ששיחק 40 דקות ,  היה פחות מורגש ממה שהתרגל נגד שחקניו של ליאור ליובין ,  וקלע 16 נקודות .  הקלעי המוביל של אלבה היה מרקו מרינוביץ' ,  שסיים עם 15 נקודות .
 שרלרואה גברה לעיני 3,500 צופים בבלגיה 69:75 על קאזאן .  ברינדליי רייט הוביל את שרלרואה עם 19 נקודות ,  אצל קאזאן בלטו מאצ'יי לאמפה  ( 19 )  ומרקו פופוביץ'  ( 18 )  .
 
יורוליג :  חימקי מתקרבת לשלב הבא
שחקניו של סקאריולו הביסו 58:87 באוקראינה את קייב ועשו צעד לעבר הסיבוב השלישי במוקדמות .  ורסאץ' הפסידה לאלבה

