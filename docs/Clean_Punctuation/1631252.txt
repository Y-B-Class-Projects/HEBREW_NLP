המתחרה של אדלסון מפסיד בגירושין 
המתחרה של שלדון אלדסון בתחום ההימורים בלאס וגאס ,  המיליארדר ואיל ההימורים סטיב וין ,  יעביר לאשתו מניות בשווי 741 מיליון דולר - כמחצית מאחזקותיו בוין ריזורטס ,  ענקית ההימורים שבבעלותו .  וין ,  בעליהם של כמה מהמלונות ובתי הקזינו הפופולריים ביותר בלאס וגאס ,  היה נשוי לרעייתו איליין מ-1963 .  הגירושים ,  שעליהם הכריזו בני הזוג במארס ,  אינם הראשונים - הם כבר התגרשו ב-1986 ונישאו מחדש חמש שנים לאחר מכן .  ברשות השניים היו 11 מיליון מניות של וין ריזורטס ,  ענקית ההימורים שייסד וין ,  שכעת יחולקו שווה בשווה ויותירו לכל אחד מהם 18% ממניות החברה.איליין וין ,  מלכת יופי לשעבר שכונתה על ידי המגזין  " ווג " " המלכה הלא רשמית של לאס וגאס ",  היא חברה ותיקה בדירקטוריון החברה ונבחרה מחדש במאי האחרון לכהונה של 3 שנים .  אף כי תמשיך לכהן בדירקטוריון החברה ,  הודיעה וין כי בכוונתה להתמקד בעתיד בפעילויות צדקה במקום בניהול החברה .
 
המתחרה של אדלסון מפסיד בגירושין 
nan
