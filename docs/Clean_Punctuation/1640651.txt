טכנאי רשות השידור פתחו בעיצומים
מאז השעה 16:00 הטכנאים מסרבים לאפשר שידור או הקלטה של ראיונות או דיווחים שמועברים באמצעות טלפון סלולרי .  מנהל הרדיו אריה שקד : " תם עידן הפיקציות "
 עובדי ההנדסה בקול ישראל החלו היום בעיצומים במסגרת סכסוך העבודה עליו הכריזו לפני כשלושה שבועות .  מאז השעה 16:00 הטכנאים מסרבים לאפשר שידור או הקלטה של ראיונות או דיווחים שמועברים באמצעות טלפון סלולרי ,  מהארץ או מחו"ל .  עם זאת ,  דיווחים באמצעות ניידות שידור או טכנאי צמוד לא ייפגעו בשלב הזה .  ועד עובדי ההנדסה הכריז על העיצומים בעקבות צעדי החירום של הנהלת הרשות ,  שלטענתם פוגעים במיוחד ברדיו ובתוך הרדיו בעיקר בעובדי ההנדסה .  הטכנאים הכריזו על סכסוך העבודה ב-17 בינואר בגיבוי ההסתדרות .
 לדברי גורם בוועד ההנדסה : " עד היום לא עשינו כלום אבל היות שאנחנו רואים שהתהליך ממשיך ואפילו מתכננים להחריף אותו התחלנו בעיצומים והם רק ילכו ויחריפו .  הצעד היום הוא ראשון בשורה של צעדים והעיצומים הם בגלל ההתנהלות של ההנהלה .  אחרי הדוח שפורסם עליהם אין להם שום זכות מוסרית להשאר בתפקיד .  בכל מקום אחר מנהל היה לוקח את הרגליים .  הועד המנהל אמר להם לצמצם אבל בלי לפגוע בהסכמים וכל מה שהם עשו זו פגיעה בהסכמים ואנחנו יכולים להוכיח את זה ".  לדברי הגורם ,  הנהלת הרשות טרם פנתה אליהם אף שהעיצומים החלו כבר בשעה 16:00 ,  אך פנתה להסתדרות בניסיון לפתור את המשבר .
 אריה שקד ,  מנהל קול ישראל בפועל ,  אמר היום לוואלה !  ברנז'ה : " הנהלת הרשות מביעה תמיהה נוכח ההחרפה בעיצומי שנוקטים טכנאי הרדיו ואשר פוגעים בראש ובראשונה בציבור .  הנהלת הרשות נענתה בשבוע שיעבר לפניית ההסתדרות ודחתה לפי שעה את השלב השני בקיצוצים .  למרבה ההפתעה טכנאי הרדיו הגיבו בצורה הפוכה .  התמיהה בהנהלת הרשות מתגברת נוכח הדרישה המחוצפת שהנהלת הרשות תתחייב לשלם לטכנאים גם עבור שעות נוספות שלא ביצעו בפועל בחודש ינואר .  בהנהלה מדגישים כי תם עידן הפיקציות והעובדים יקבלו שכר על פי העבודה המבוצעת בפועל ועל פי סידור העבודה שקובעת הנהלת הרשות ". 

טכנאי רשות השידור פתחו בעיצומים
מאז השעה 16:00 הטכנאים מסרבים לאפשר שידור או הקלטה של ראיונות או דיווחים שמועברים באמצעות טלפון סלולרי .  מנהל הרדיו אריה שקד : " תם עידן הפיקציות "
 
