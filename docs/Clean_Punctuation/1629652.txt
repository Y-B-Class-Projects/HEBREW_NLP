דקאר SS5 :  נצחון הסבלנות
פולקסווגן מתחילה לסמן כי כוחה טמון בסבלנות .  מילר מנצח את הסטייג' החמישי ,  סיינז תופס את ההובלה הכללית בעוד ב.מ.וו מתדרדרת לאחור
את הסטייג' הראשון של הדקאר ניצח נהג ב.מ.וו נאני רומא .  יומיים לאחר מכן הוא נשר לאחור בשל ניווט שגוי שהכניס אותו היישר לתוך בור .  את הסטייג' השלישי ניצח נהג אחר של ב.מ.וו ,  סטפן פטרהאנסל ,  וגם במקרה שלו לקח לו יומיים להתדרדר מהובלת המירוץ למקום העשירי הפעם בשל תקלה טכנית במערכת ההנעה .  וכשהחזקים נשברים ,  הסבלניים מתחילים לטפס למעלה .
 בעוד שב.מ.וו סימנה פתיחה חזקה לדקאר ,  פולקסווגן הסתפקה עד כה בלתפוס את המקומות 2 ומעלה להוציא נצחון בודד של נאסר אל-עטייה בסטייג' השני .  בסטייג' החמישי היא רושמת נצחון נוסף בזכות מארק מילר .  האמריקני עוצר את השעון על 5:06.15 שעות לאחר 483 ק"מ מתישים המדודים בזמן ,  אשר מציבים אותו במקום השלישי בדרוג הכללי .  שתי דקות אחריו מגיע לקו הסיום קרלוס סיינז שתופס כעת את ההובלה בדקאר על חשבונו של פטרהאנסל .  אל-עטייה מסיים את הסטייג' במקום השלישי ומנצח הסטייג' הקודם רובי גורדון  ( האמר )  רביעי .
 פרנסיסקו לופז קונטאדור הצ'יליאני  ( אפריליה )  מנצח בקטגוריית האופנועים בשטח שהוא לבטח מכיר היטב ,  מקדים בדקה וחצי את סיריל דספרה .  אלוף 2009 מארק קומה מסיים במקום ה-19 בעקבות תקר בגלגל והוא שוב מתרחק ממוביל הקטגוריה דספרה שפותח פער של יותר משעה ורבע ממנו .
 הסטייג' השישי שיוזנק היום מאנטופגסטה ,  יביא את המתחרים לנקודה הצפונית ביותר למירוץ הנמצאת באיקיקה שכמו נקודת המוצא אף היא שוכנת לחופו של האוקינוס הפסיפי .  אורכו של הסטייג' 598 ק"מ מהם 418 מדודים בזמן .  תנאי השטח יהיו מגוונים אמנם אך לעומת היומיים האחרונים שדרשו טיפוס לגובה של מעל ל-3,000 מטרים דלי חמצן ,  היום ינוע המתחרים סביב גובה נורמלי של קצת יותר מ-1,000 מטרים .
  .
 
דקאר SS5 :  נצחון הסבלנות
פולקסווגן מתחילה לסמן כי כוחה טמון בסבלנות .  מילר מנצח את הסטייג' החמישי ,  סיינז תופס את ההובלה הכללית בעוד ב.מ.וו מתדרדרת לאחור

