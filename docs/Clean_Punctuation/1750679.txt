משרד הבריאות למכבי ולאומית :  הפחתת תשלומים לספקים באופן חד-צדדי  - " פריקת עול "
 בלעדי ארגוני הגג של ספקי התרופות והציוד הרפואי פנו אתמול בזעם לקופות ולמשרד הבריאות בדרישה לבטל את החלטת הקופות .  מכבי :  זה צעד חריג שנקטנו מחוסר ברירה
 >  >  מחריפה המתיחות בין חברות התרופות והציוד הרפואי לבין קופות החולים על רקע הודעתן החד-צדדית של קופות החולים מכבי ולאומית על הפחתת מחירים לספקים שלהן מהתקופה האחרונה .  במכתב חריף ששיגר סמנכ"ל משרד הבריאות עו"ד יואל ליפשיץ למנכ"לי הקופות ,  הוא כותב כי  " פריקת עול של קופת חולים יש בה בטווח ארוך בכדי לפגוע באמינותה העסקית ,  להרתיע ספקים ולפגוע בסופו של דבר גם במבוטחי הקופה .  מעבר לכך יש בה להשריש נורמות של אי קיום מחויבויות העלולות לחלחל מהמישור המסחרי למישור החוקי וזכויות המבוטחים ".  ליפשיץ מוסיף כי  " הנהלת קופת חולים חייבת לפעול כמתחייב ממנהלים של גוף בסדר גודל זה ולכלכל ענייניה במסגרת התקציב והוראות החוק תוך תכנון תקציבי מתאים ,  ובוודאי שאין מקום להשתמש לרעה בכוחה ,  לא מול ספקים ולא בהקשרים אחרים ".  כל ראשי ארגוני הגג של חברות התרופות והציוד הרפואי שיגרו אתמול מכתבים נזעמים לקופות החולים ולמשרד הבריאות בטענה כי הדרישה החד-צדדית של שתי הקופות מהספקים להפחתת מחירים אינה חוקית ויש לבטל אותה .  הסכסוך החל לאחר שבאחרונה הודיעו מכבי ולאומית במכתבים לספקים שלהן על הפחתת תשלומים של 12%  ( מכבי )  ו-10%  ( לאומית )  ברבעון האחרון של 2010 .  קופות החולים רוכשות תרופות בשווי של 6.5 מיליארד שקל בשנה ,  כך שמדובר בסכומים המגיעים למיליונים רבים של שקלים .  לטענת הקופות ,  הן נאלצות לנקוט צעד זה לאחר שנקלעו לגירעון חמור הנובע מסיבות חיצוניות שאינן תלויות בהן ,  כגון הסכמי שכר חדשים עם הרופאים ואי תקצוב מספק בהתאם להזדקנות וגידול האוכלוסייה .  נשיא התאחדות התעשיינים ,  שרגא ברוש ,  פנה אתמול לסגן שר הבריאות ליצמן בקריאה  " להתערב למניעת מהלכים בריוניים אלה של קופות החולים ".  גם אוריאל לין ,  נשיא איגוד לשכות המסחר ,  פנה בתלונה למנכ"לי הקופות מכבי ולאומית .  מנכ"ל פארמה ישראל ,  גיא גורצקי ,  שהפנה את מכתבו למנכ"ל משרד הבריאות ד"ר רוני גמזו ,  מתייחס למכבי בלבד ,  מאחר שלטענתו חברות התרופות טרם קיבלו פנייה רשמית מלאומית ,  בניגוד לספקי הציוד הרפואי .  לדבריו , " הפעולה החד-צדדית ,  לוח הזמנים הקצר ,  האופי הרטרואקטיבי והיקף הסטייה מחוזים כתובים מעלים חשש כבד שהסיבה שהביאה את הקופה לפעול כך היא האמונה המוטעית כי גודלה כלקוח ומעמדה בשוק הבריאות ,  בייחוד כלפי חברות התרופות ,  תגרום להן לא להתנגד למהלך זה ".  במכתב ששיגר שלשום מנכ"ל טבע ישראל ,  רון מירון ,  למכבי שירותי בריאות ,  הוא מכנה את הודעת הקופה  " מהלך בלתי ראוי ,  חד-צדדי המנוגד להוראות החוק ולהסכמים שנכרתו בינינו ",  ומבהיר כי טבע שומרת לעצמה את הזכות לפנות לערכאות .  מלאומית נמסר בתגובה : " ב-2010 נוצרה שחיקה גדולה ומצטברת במקורות התקציביים במערכת הבריאות :  בשל אי עדכון הדמוגרפיה ,  הסכמי שכר לרופאים שעלו ב-24% ,  פערי מדד מחיר יום האשפוז לעומת מדד יוקר הבריאות ועוד .  לאור שחיקה קשה זו ואי סיוע מצד גורמי הרגולציה ,  החליטה הנהלת לאומית על תוכנית כוללת שתוודא התמדה באיזון כלכלי רב-שנתי ,  בה התקבלו מספר רב של החלטות וביניהן הפחתת מחיר לספקים ".  ממכבי נמסר בתגובה : " המדינה שוחקת את תקציב הבריאות כבר 15 שנה ולמרות התהליך הפוגעני ,  מכבי הצליחה לשמור על איזון בעשור האחרון .  מכבי פועלת מול ספקיה בצורה הוגנת ,  מעבירה אליהם את התשלומים מוקדם מהמקובל וכן פועלת רבות בתוך הארגון ומול הממשלה והכנסת להפסיק את שחיקת התקציב .  הפנייה לספקים היא צעד חריג וחד-פעמי ואנו נוקטים בו מחוסר ברירה .  בימים אלה מקיימת מכבי פגישות עם ספקיה כדי לבחון יחד דרכים ליישום המהלך ,  תוך שיתוף פעולה .  מצופה ממשרד הבריאות להוביל את המערכת ולהבטיח את ייצובה ". 

משרד הבריאות למכבי ולאומית :  הפחתת תשלומים לספקים באופן חד-צדדי  - " פריקת עול "
 בלעדי ארגוני הגג של ספקי התרופות והציוד הרפואי פנו אתמול בזעם לקופות ולמשרד הבריאות בדרישה לבטל את החלטת הקופות .  מכבי :  זה צעד חריג שנקטנו מחוסר ברירה

