אובמה זקוק לתוצאות עד נובמבר 
" שיחות הקירבה "  בין ישראל לבין הפלשתינים ,  שעליהן הודיעה אתמול ארצות הברית ,  אינן דיון או בירור משותף אלא מסגרת הדומה יותר לבית המשפט או לבוררות כפויה .  הצדדים אינם מאמינים ביכולתם להגיע להסכם בסוגיית  " שתי המדינות לשני העמים ",  שמעוררת התנגדות חריפה באגפים הממוקמים היטב בתוך הממשלים של ישראל והפלשתינים .
 הם יבקשו לשכנע את השופט הראשי - המתווך האמריקני - ועמיתיו באירופה כי הצדק עימם ,  ולא עם היריב .  מן השיחות בקמפ דיוויד ב ? 2000 יצאו הפלשתינים וידם על התחתונה .  אהוד ברק הסכים לדון בחלוקת ירושלים והם נמלטו מהמשא ומתן .
 ב ? 2009 הציע להם אהוד אולמרט למוסס אפילו את העיקרון השולל את  " זכות השיבה "  ושוב הם נמלטו ,  אם כי בעולם סירבו להצביע עליהם כאחראים לקיפאון המדיני .  לסיבוב הנוכחי מתייצבת ישראל מעמדה סבוכה יותר .  בנימין נתניהו אינו יכול להציע לאבו מאזן את מה שעלה בתוכניתו של אהוד אולמרט ,  ואם רמאללה דחתה את המהלך הקודם ,  מה תקבל עתה ?  
יותר מכך ,  נראה כי לראשונה עומדים הפלשתינים להעלות הצעה משלהם ,  שמבוססת על נסיגה לקווי 1967 עם חילופי שטחים בהיקפים זעירים בלבד  ( עד שני אחוזים )  ,  ואילו ישראל תגיע לשיחות ללא מפה .  הפלשתינים מקווים כי הימנעות ישראלית מלהתייחס להצעתם תביא לראשונה את ארה"ב לתמוך בהם ולהצביע על נתניהו כעל מי שאחראי לעצירת התהליך .  
האם יכול ראש הממשלה להעלות הצעה נגדית לזו שיביא אבו מאזן ? 
בנתונים הקואליציוניים הנוכחיים המירב האפשרי הוא מה שנחשב לצמיחת המדינה הפלשתינית מלמטה למעלה - רעיון שהועלה תחילה על ידי משה  ( בוגי )  יעלון ואפשר כי מתבצע בהדרגה על ידי סלאם פיאד .  רק שעד מימושו יבקשו הצדדים לכבוש את לב אמריקה ואירופה .  
היציאה לדרך אינה מתנהלת בתנאים שווים ,  וכבר אתמול נמצא סנאטור חשוב שאיים בצמצום הסיוע האמריקני אם שני הצדדים לא יגמישו את עמדותיהם .  המערכה תהיה יותר קשה מאשר ארוכה .  רק שהצדדים אינם באים עם מפות אלא עם שעוני עצר .  ברק אובאמה זקוק למשא ומתן עד לבחירות בארצו בנובמבר .  נתניהו ואבו מאזן ידברו כשעינם צופה לתאריך סיום הקפאת הבנייה .
 
אובמה זקוק לתוצאות עד נובמבר
nan
