יעקב כ"ץ יו"ר וועדת עובדים זרים בכנסת :  נפעל לעצירת הקיטון בפועלים הזרים בחקלאות 
יו"ר ועדת החקלאות :  החלטת הממשלה להקטין מספר העובדים הזרים ב-1,500 מדי שנה תפגע אנושות ביצוא החקלאי
יו"ר האיחוד הלאומי ויו"ר הוועדה לעובדים זרים בכנסת יעקב כ"ץ  ( כצ'לה )  ,  הכריז בביקור שערך בשבוע שעבר עם משלחת של חברי כנסת במושבים החקלאיים בערבה ,  כי הוועדה בראשותו תפעל לעצירת הקיטון בעובדים זרים בחקלאות.לפי החלטת הממשלה ,  שאישרה את המלצת הוועדה בראשות המשנה לנגיד בנק ישראל פרופ' צבי אקשטיין ,  תקטן בהדרגה מכסת העובדים הזרים המועסקים בחקלאות מ-26,000 כיום ,  ב-1,500 מדי שנה עד שמספרם ירד ל-18,500 בעוד 5 שנים .  לדברי יו"ר ועדת החקלאות ,  היצוא מישובי הערבה לא יוכל להמשיך להתקיים לאחר קיצוץ כה חד במספר עובדים הזרים ,  והתוצאה תהייה פגיעה אנושה בענף היצוא החקלאי ובפרנסת תושבי הערבה .  זאת ,  בעוד שלא נראה סיכוי ריאלי להחלפתם של העובדים הזרים בעובדים ישראליים.ח"כ ראובן ריבלין  ( ליכוד )  שעמד בראש משלחת חברי הכנסת ,  אמר כי הוא מתחייב עם חברי כנסת רבים אחרים ,  לעשות ככול הנדרש כדי שהחקלאות בישראל בכלל ובערבה בפרט לא יסבלו ממחסור בעובדים .  במקביל הודיע שר החקלאות שלום שמחון ,  כי לא ישונה מספר העובדים הזרים בישובי הערבה עד שיתברר למשרד החקלאות האם ניתן לסייע לישובים בדרכים אחרות .  יצויין כי בחודשים האחרונים מספר העובדים הזרים בחקלאות נמוך מהמספר המתחייב מהחלטת הממשלה  ( 26,000 )  ומההסכם שחתמה עם ההתאחדות חקלאי ישראל .  על פי נתוני ההתאחדות חסרים בפועל 3,000 עובדים להשלמת המכסה .  9 מושבי הערבה מיצאים תוצרת חקלאית טרייה ב-1.3 מיליארד שקל ,  פלפלים בשווי 950 מיליון שקל ,  תמרים בשווי 125 מיליון שקל ותבלינים בשווי 115 מיליון שקל .  סך היצוא החקלאי הטרי של ישראל מסתכם בכ-4 מיליארד שקל .
 
יעקב כ"ץ יו"ר וועדת עובדים זרים בכנסת :  נפעל לעצירת הקיטון בפועלים הזרים בחקלאות 
יו"ר ועדת החקלאות :  החלטת הממשלה להקטין מספר העובדים הזרים ב-1,500 מדי שנה תפגע אנושות ביצוא החקלאי

