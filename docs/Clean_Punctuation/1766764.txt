מובארק :  חבל שהאופוזיציה לא הצליחה יותר
נשיא מצרים התייחס לראשונה לבחירות לפרלמנט ,  בהן זכתה מפלגתו לניצחון מוחץ ,  ודחה את ההאשמות לגבי הטיית התוצאות . " כנשיא ",  אמר  " הייתי שמח אם יתר המפלגות היו מצליחות יותר "
 על רקע הטענות בדבר זיוף והטיה של תוצאות הבחירות לפרלמנט שנערכו בשבוע שעבר במצרים ,  התייחס היום  ( ראשון )  לראשונה נשיא מצרים חוסני מובארק לנושא . " כיושב ראש המפלגה ,  שמחתי על ההצלחה של מועמדינו ,  אולם כנשיא מצרים ,  הייתי שמח אם יתר המפלגות היו מצליחות יותר ",  אמר מובארק ,  העומד בראש המפלגה הלאומית הדמוקרטית שזכתה ברוב מוחץ בבחירות ,  בנאום בפני חברי מפלגתו .
" הייתי שמח אם יתר המפלגות לא היו מבזבזות את האנרגיות שלהן על דיונים האם להחרים את הבחירות או לא ,  ואז להתמודד בבחירות ובסופו של דבר להודיע על פרישה בגלל הטלת ספק בתוצאות ",  הוסיף הנשיא .  עוד אמר כי הרוב הגדול בו זכו מועמדי מפלגתו  " מטיל עליהם אחריות ענקית ",  והציע לכל המפלגות במדינה לבחון היטב את הלקחים החיוביים והשליליים מהבחירות .
 מובארק דחה בתוקף את טענות האופוזיציה ,  לפיהן נצחונה הסוחף של מפלגתו הושג באמצעים לא כשרים . " ברוב המקומות ,  הבחירות נערכו בהתאם לחוק ,  ללא אלימות או אי סדרים ",  הבהיר .  בתום ספירת הקולות לאחר שני סיבובי הבחירות ,  התברר כי מפלגת השלטון זכתה ברוב מוחלט של 83% מהמושבים בפרלמנט .  בצירוף מועמדים עצמאים שנבחרו המזוהים עמה ,  עשויה שליטתה להגיע עד 96% מהפרלמנט .  
תנועת  " האחים המוסלמים ",  שלא הצליחה להכניס אף מועמד מטעמה בסיבוב הראשון ,  החרימה בתגובה את הסיבוב השני ,  במחאה על מה שכונה  " אי-סדרים בספירת הקולות והטיה של התוצאות לטובת מפלגת השלטון ".  תנועת האופוזיציה ,  ששלטה ב-20% מהפרלמנט עד הבחירות ,  לא תהיה מיוצגת בו כלל ,  כמו גם מפלגת האופוזיציה השנייה בגודלה , " אל-וופד ",  שהחרימה גם היא את הבחירות .
 
מובארק :  חבל שהאופוזיציה לא הצליחה יותר
נשיא מצרים התייחס לראשונה לבחירות לפרלמנט ,  בהן זכתה מפלגתו לניצחון מוחץ ,  ודחה את ההאשמות לגבי הטיית התוצאות . " כנשיא ",  אמר  " הייתי שמח אם יתר המפלגות היו מצליחות יותר "
 
