 " ניו יורק טיימס ":  הכשלים בדוושת הגז עלולים להיות גם בדגמי טויוטה קאמרי שלא הוחזרו למוסכים 
המנהל לבטיחות בדרכים בארה"ב קיבל 175 תלונות בנוגע לדגמי קאמרי מ-2002
ה"ניו יורק טיימס "  מדווח כי יתכן שלא כל רכבי טויוטה הפגומים ,  נקראו לחזור למוסכים .  טויוטה יצרנית המכוניות היפנית ,  אמנם החזירה למוסכים בארה"ב למעלה מ-6 מיליון מכוניות בשל בעיות האצה פתאומית של דוושת הגז במספר דגמים .  אך ,  מניתוח המסמכים שהועברו לממשל ארה"ב עולה כי דגמי טויוטה קאמרי ,  שיוצרו לפני שנת 2007 ,  ואשר לא נכללו בהחזרות למוסכים ,  קשורים גם הן לבעיות ההאצה הפתאומית.לפי הניתוח ,  המנהל לבטיחות בדרכים בארה"ב קיבל 175 תלונות הנוגעות לדגמי קאמרי משנת 2002 .  מחצית מהתלונות הגיעו בעקבות תאונות .  לשם השוואה ,  מספר התלונות לטויוטה קאמרי משנת 2007 עמד על 200.טויוטה ,  אשר עוסקת בימים אלה בפעילות מזעור נזקים ,  לאחר שהחזרות המכוניות פגעו במוניטין החברה ,  התנצלה בפני לקוחותיה באירופה בתערוכת המכוניות בג'נבה .  התנצלות סגן יו"ר החברה ,  קסואו אוקמוטו ,  הוקראה לעיתונאים יום לפני שהחברה חשפה את המכונית ההיברידית הקומפקטית אאוריס hsd ואת מכונית הלקסוס ct200h .  ההתנצלות באירופה הגיעה לאחר התנצלותו של אקיו טויודה ,  נשיא החברה ונכדו של המייסד ,  בסין ובארה"ב .  אוקמוטו אמר כי יצרנית המכוניות  " בוחנת מחדש כל הליך בחברה ,  כולל עיצוב ,  ייצור ,  מכירות ושירותים ".  

" ניו יורק טיימס ":  הכשלים בדוושת הגז עלולים להיות גם בדגמי טויוטה קאמרי שלא הוחזרו למוסכים 
המנהל לבטיחות בדרכים בארה"ב קיבל 175 תלונות בנוגע לדגמי קאמרי מ-2002

