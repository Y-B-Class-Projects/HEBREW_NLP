בני סכנין גברה 0:1 על הפועל חיפה
החיפנים המסובכים ממשיכים להידרדר ,  אחמד קאסום  ( 36 )  כבש בנגיחה עבור האורחת .  הקהל קרא לדורה להתפטר וקילל את כץ
הפועל חיפה המשיכה גם היום  ( שבת )  את התקופה הרעה שלה ,  כשהפסידה בבית 1:0 לבני סכנין במסגרת המחזור ה-20 ורשמה משחק שישי ברציפות ללא ניצחון  ( מתוכם ארבעה הפסדים )  .  החיפאים הפכו היום רשמית לקבוצת תחתית לכל דבר ,  וכשאוהדי הקבוצה מתעקשים להתרכז במחאות גסות נגד הבעלים יואב כץ ,  דורשים מהמאמן שלומי דורה להתפטר ונוזפים בשחקנים במהלך המשחק ש"אין לכם כבוד ",  ככה יהיה קשה לקבוצה לצאת ממצבה הקשה .  שער נגיחה של אמד קאסום בדקה ה-36 העניק לבני סכנין את שלוש הנקודות החשובות ,  וסכנין ,  שהייתה רחוקה נקודה אחת מהמקום האחרון לפני פתיחת המחזור ,  השיגה ניצחון שני ברציפות ונושמת מעט לרווחה .
 לפני המשחק אמר כץ ש"כרגע ,  דורה יכול להציל את הקבוצה ",  ורמז על עתידו המעורפל של המאמן ,  אך גם אם האדומים יחליפו מאמן ,  ספק אם המהלך יביא שקט לקרית חיים .  שחקני המארחת אומנם החזיקו בכדור ועל פניו שלטו במשחק ,  אך נראו חסרי אמונה לאורך כל המשחק והתקשו להניע את הכדור או לבצע מהלכי כדורגל ראויים ,  והלחץ מהקהל רק הגביר את חוסר השקט .  מנגד ,  סכנין צברה ביטחון ככל שהדקות נקפו ,  הגנו בהצלחה על השער ,  והציגו את המלחמה הנדרשת מקבוצת תחתית במצבה .  שחקני חיפה צריכים להביט היטב ,  וללמוד .
 דקה 20 - עדן בן בסט קיבל כדור באגף השמאלי ,  פרץ לרחבה ,  ושבעה מטרים אלכסונית לשער בעט ,  אך הכדור הלך גבוה מעל המשקוף .
 דקה 24 - ערן לוי הגביה כדור קרן מצד ימין ,  שכמעט הכניע את מאיר כהן .
 דקה 25 - יוסי דורה נגח כדור לכיוון רחבתו ,  אחמד קאסום השתלט על הכדור ,  אך כשהוא לבד ברחבה בעט לידי השוער .
 דקה 36 - גול !  כדור חופשי של חאמד גנאים מצא חופשי את אחמד קאסום ,  שנגח בנגיחה והכניע את אוהד כהן .
 דקה 65 - בעיטה ראשונה לשער במחצית השנייה .  ירו בלו הוריד כדור בחזה לערן לוי ,  שמהאוויר בעט חלש למרכז השער .
 דקה 67 - עבאס סואן בעט טיל מחוץ לרחבה ,  הכדור חלף סנטימטרים מהקורה .  
דקה 87 - חנן ממן בעט מהאוויר מחוץ לרחבה ,  הכדור פגע באחד משחקני סכנין ושיפשף את המשקוף של מאיר כהן .
 הרכב הפועל חיפה :  אוהד כהן ,  חי בן לולו ,  סביטי ליפנייה ,  אושרי רואש ,  אייל טרטצקי ,  יוסי דורה ,  לבאן חמלדזה  ( הישאם כיוואן ,  46 )  ,  רן אבוקרט  ( חנן ממן ,  73 )  ,  אמיר אבו ניל ,  ערן לוי ,  עדן בן בסט  ( ירו בלו ,  64 )  .
 הרכב בני סכנין :  מאיר כהן ,  עלא אבו סלאח ,  יא יא פטי ,  טל חן ,  מהראן אבו ריא ,  עבאס סואן ,  חיים בנון ,  באסם גנאים ,  חאמד גנאים ,  קאדו ,  אחמד קאסום  ( ג'קו ערפאת ,  76 )  .
 
בני סכנין גברה 0:1 על הפועל חיפה
החיפנים המסובכים ממשיכים להידרדר ,  אחמד קאסום  ( 36 )  כבש בנגיחה עבור האורחת .  הקהל קרא לדורה להתפטר וקילל את כץ

