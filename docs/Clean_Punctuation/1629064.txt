תוכנית הגריטה מתחילה :  150 מכוניות נגרטו ומאות בקשות הוגשו למשרד התחבורה
במסגרת התוכנית החדשה יכול כל בעל רכב ישן משנת יצור 1990 ומעלה למסור את רכבו ולקבל פיצוי בסך 3000 שקל
התוכנית לגריטה  ( הפיכה לגרוטאה )  של מכוניות ישנות יצאה לדרך ביום שישי ועד כה נגרטו 150 מכוניות ,  זאת לפי דיווחי משרד התחבורה .  עוד דווח כי מאות אזרחים פנו וביקשו לגרוט את מכוניתם .  במסגרת התוכנית החדשה יכול כל בעל רכב ישן משנת יצור 1990 ומעלה למסור את רכבו למגרש גריטה מיוחד ולקבל פיצוי בסך 3000 שקל ממשרד התחבורה .  בנוסף לכך יקבל בעל הרכב החזר של החלק היחסי של אגרת הרכב שנותר עד למועד פקיעת הרישיון.לאחרונה החליט שר התחבורה ,  ישראל כץ ,  להרחיב את תוכנית הגריטה ולכלול בה גם כלי רכב בני 15 שנה ומעלה שהורדו מהכביש על ידי ניידות הבטיחות של משרד התחבורה ובעליהן הביעו רצונם לגרוט את הרכב.תוכנית הגריטה יצאה לדרך בצורה מגומגמת ,  אחרי שמכרז לששה אתרי גריטה שפירסם המשרד להגנת הסביבה נכשל ורק אתר אחד נמצא כמתאים .  הסיבה לכישלון היא הכדאיות הנמוכה במכירת חומרי הגלם שיופקו מן הגרוטאות .  עם זאת ,  במשרד התחבורה טוענים כי אתרי גריטה נוספים יחלו לפעול כבר בפברואר .  התקציב לגריטה עומד על 100 מיליון שקל ל-5 שנים .  כלומר ,  כ-6700 מכוניות בשנה בלבד .  מנתוני הגריטה של מתברר כי 20% מהמכוניות שנגרטו הם מתוצרת סובארו ,  13% מתוצרת מיצובישי ;  11% מתוצרת סוזוקי ודייהטסו ,  8% של סיטרואן ו-4% מתוצרת פולקסווגן ואופל .  כ-45% מכלי הרכב שנגרטו הם בני 22-24 שנה והשאר בני 25 שנה ויותר .
 
תוכנית הגריטה מתחילה :  150 מכוניות נגרטו ומאות בקשות הוגשו למשרד התחבורה
במסגרת התוכנית החדשה יכול כל בעל רכב ישן משנת יצור 1990 ומעלה למסור את רכבו ולקבל פיצוי בסך 3000 שקל

