אישום :  דקר את אשתו ותקף ילדיו
תושב חיפה בן 44 נאשם כי דקר את אשתו בבטנה ותקף שניים מילדיו .  בנו בן ה-14 ניסה להגן על האם ,  ובתגובה נגח בו אביו ואיים לדקור גם אותו
לבית המשפט המחוזי בחיפה הוגש הבוקר  ( שני )  כתב אישום נגד תושב חיפה בן 44 ,  בגין דקירת אשתו ותקיפתה וכן בשל תקיפת שניים מתוך חמשת ילדיהם .  
התובע ,  עורך הדין ענאן ג'אנם מפרקליטות מחוז חיפה ,  טען בכתב האישום כי לפני למעלה משבועיים תקף הנאשם את בתו בת ה-18 ואת בנו בן ה-14 .  אשתו ביקשה לברר עימו את פשר התקיפה ,  ובתגובה איים הנאשם לרצוח אותה ,  נטל סכין מכיסו ודקר את אותה בבטנה .  
בנו בן ה-14 שהבחין במעשה זינק על אביו כדי להגן על אימו ונשרט מהסכין .  בנוסף ,  האב נגח בראשו של הבן ואיים לדקור גם אותו .  לאחר מכן ,  נטען ,  הנאשם ניגב את הסכין מהדם ,  השליך אותה ועזב את המקום .  
סעיפי האישום המיוחסים לו הם חבלה חמורה בנסיבות מחמירות ,  תקיפה בנסיבות מחמירות ,  תקיפה סתם ,  איומים ושיבוש הליכי משפט .
 
אישום :  דקר את אשתו ותקף ילדיו
תושב חיפה בן 44 נאשם כי דקר את אשתו בבטנה ותקף שניים מילדיו .  בנו בן ה-14 ניסה להגן על האם ,  ובתגובה נגח בו אביו ואיים לדקור גם אותו

