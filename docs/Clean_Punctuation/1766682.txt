אירן :  כינה את אחמדינג'ד  " מגלומן "  - ונאסר
שנת מאסר נגזרה על משאללה שמסולוואזין ,  ראש איגוד העיתונאים באירן ,  בגין ראיונות לתקשורת הזרה ש"חתרו תחת השלטון ".  עוד 4 חודשים נוספו לעונש בגלל ראיון בו כינה את הנשיא  " מגלומן "
 בית משפט באירן גזר 16 חודשי מאסר על עיתונאי רפורמיסט לאחר שהרשיעו בהעלבת הנשיא ,  מחמוד אחמדינג'ד ,  וחתירה תחת יסודות הרפובליקה האיסלמית .  כך מפרסמת היום  ( ראשון )  סוכנות הידיעות הצרפתית ,  המביאה ראיון עם העיתונאי ,  משאללה שמסולוואזין .
" נגזרה עליי שנת מאסר בגין הרשעתי בחתירה תחת השלטון ,  בגלל ראיונות שנתתי לכלי תקשורת זרים ",  סיפר שמסולוואסין . " עוד ארבעה חודשים נגזרו עליי בגלל שכיניתי את אחמדינג'ד 'מגלומן' בראיון ל'אל-ערבייה' .  התובעים פירשו את זה כ'משוגע' ,  והסיקו שהעלבתי את הנשיא ". 
עוד הוסיף ,  כי אחד מסעיפי האישום נגדו נגעו למאמר שכתב להגנתו של נזאק אפשאר ,  עובד השגרירות הצרפתית בטהרן שנכלא לאחר המהומות הרפורמיסטיות בעקבות הבחירות ב-2009 .
 שמסולוואזין ,  העומד בראש איגוד העיתונאים באירן ,  היה בעבר עורך של כמה עיתונים רפורמיסטיים ,  שכולם נסגרו על ידי השלטונות בין 1998 ל-2000 .  בשנה שעברה נעצר לחודשיים במסגרת גל המעצרים שנערך בקרב חוגים רפורמיסטיים .  לפני חודשיים נפתח נגדו התיק הנוכחי ,  וכעת הורשע בו .  הוקצבו לו 20 יום לערער על גזר הדין .
 אירן מתמידה בפעולתה התקיפה נגד עיתונאים המעודדים עמדות רפורמיסטיות ,  שהציבה אותה בשנה האחרונה  ( בצוותא עם סין )  בראש רשימת המדינות שבהן עיתונאים כלואים .  רק בשבוע שעבר עצרו השלטונות במדינה את אחמד גולאמי ,  עורך  " שרק ",  העיתון הרפורמיסטי המוביל במדינה ,  באשמת  " עבירות בטחוניות ". 
יחד עם גולאמי נעצרו ארבעה חברים נוספים במערכת העיתון ,  שרק לפני כמה חודשים החל לצאת לאור מחדש ,  אחרי שהיה סגור במשך שלוש שנים בהוראת הרשויות .  הפעם המשיך העיתון להתפרסם אחרי מעצר עורכו - אך המעצר לא הוזכר בו במילה .
 
אירן :  כינה את אחמדינג'ד  " מגלומן "  - ונאסר
שנת מאסר נגזרה על משאללה שמסולוואזין ,  ראש איגוד העיתונאים באירן ,  בגין ראיונות לתקשורת הזרה ש"חתרו תחת השלטון ".  עוד 4 חודשים נוספו לעונש בגלל ראיון בו כינה את הנשיא  " מגלומן "
 
