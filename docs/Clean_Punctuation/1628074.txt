מחירוני 2010 :  עלייה במחירי המכוניות
יבואני הרכב המובילים פירסמו את מחירוניהם לשנה הקרובה המצביעים על עליות קלות במחיריהם של הדגמים הפופולאריים ,  אך גם על טווח מחירים רחב יותר בדגמים השונים
יבואני הרכב ממשיכים לפרסם מחירונים מעודכנים ל-2010 ,  המשקללים את הירידה במע"מ ולא צמודים עוד לקבוצות שווי השימוש - שבוטלו .  המחירים החדשים משקפים מגמה של עלייה קלה ,  אך גם יש שונות רבה יותר מבעבר של המחירונים .
 יבואנית ניסאן ,  קרסו ,  לדוגמא ,  ייקרה את מחיר הטידה המשפחתית ב-1500 שקל בגרסת הבסיס  ( ביזנס )  ,  עם זאת ,  הגרסה המאובזרת יותר ,  המכונה ויזיה ,  נותרה במחיר של 120 אלף שקל וכעת היא אטרקטיבית יותר לציי רכב .  הפער ביניהן בשווי השימוש עומד על 72 שקל בלבד .  קרסו גם ייקרה את מחיר המיקרה ב-1000 שקל לכדי 105 אלף שקל ,  אך לא שינתה את המחיר של הקשקאי ,  שנותר 159 אלף שקל .  קרסו לא שינתה גם את מחירי רנו ,  אולם הפלואנס המשפחתית החדשה תעלה 120 אלף - 1500 שקל יותר ממאזדה 3 .
 גם בדגמי סוזוקי לא חלו שינויים במחיר .  ה-sx4 ,  משפחתית קטנה ,  תיוותר במחיר של 113 אלף שקל ,  דבר היכול לתת לה יתרון קל בחישוב שווי השימוש .  דוד לובינסקי העלתה את מחיר פיז'ו 308 ל-120 אלף שקל  ( עלייה של 3000 שקל )  ואת סיטרואן c4 המיושנת יותר ב-1000 שקל ,  לכדי 118 אלף שקל .  ההבדל במחיר יתבטא ,  כאמור ,  גם בשווי השימוש .
 אלפא רומיאו פירסמה אף היא מחירונים חדשים ,  ללא הבדלים משמעותיים במחירים .  בשבוע שעבר הודיעו יבואני מאזדה וטויוטה על ייקור הדגמים המשפחתיים .  מאזדה 3 תעלה 118,500 שקל והקורולה 117,500 שקל .
 
מחירוני 2010 :  עלייה במחירי המכוניות
יבואני הרכב המובילים פירסמו את מחירוניהם לשנה הקרובה המצביעים על עליות קלות במחיריהם של הדגמים הפופולאריים ,  אך גם על טווח מחירים רחב יותר בדגמים השונים

