רוסיה :  עימותים אלימים בין אוהדי כדורגל לשוטרים
אלפי אוהדי כדורגל הגיעו לרחבת הקרמלין במוסקבה לעצרת לזכרו של אוהד ספרטק מוסקבה שנהרג לפני כשבוע .  במקום פרצו עימותים עם כוחות השיטור ,  ולמעלה מ-20 בני אדם נפצעו
עימותים אלימים פרצו הערב  ( שבת )  בין אוהדי כדורגל וכוחות שיטור בעצרת המונים שנערכה במוסקבה ,  בירת רוסיה .  העצרת נערכה ברחבת הקרמלין לזכרו של אוהד קבוצת הכדורגל ספרטק מוסקבה ,  שנורה למוות לפני כשבוע ,  ובעימותים נפצעו למעלה מ-20 בני אדם .  החשש כעת הוא שהתקרית האלימה תפגע בתדמית רוסיה ,  פחות משבועיים לאחר שנפלה ברשותה הזכות לארח את משחקי גביע העולם בכדורגל בשנת 2018 .
 בסוכנויות הידיעות דווח כי מספר עוברי אורח ,  שהיו בעלי חזות לא-סלבית ,  הותקפו על ידי ממשתפי העצרת ,  וכאשר כוחות שיטור ניסו לעצור את ההמון פרצו במקום עימותים אלימים ,  שכללו שימוש בחזיזים ונשק מאולתר .
 במהלך העימותים נעצרו מספר בני אדם ,  ולפי הדיווחים ההמון קרא קריאות גזעניות כגון  " רוסיה לרוסים ".  יצוין ,  כי עימותים על רקע גזעי הינם שכיחים יחסית במוסקבה ,  אולם מדובר באירוע חריג בגלל היקף העצרת וקרבתה למוקדי הכוח בבירה הרוסית .
 
רוסיה :  עימותים אלימים בין אוהדי כדורגל לשוטרים
אלפי אוהדי כדורגל הגיעו לרחבת הקרמלין במוסקבה לעצרת לזכרו של אוהד ספרטק מוסקבה שנהרג לפני כשבוע .  במקום פרצו עימותים עם כוחות השיטור ,  ולמעלה מ-20 בני אדם נפצעו

