ארה"ב מתכננת סנקציות נגד משמרות המהפכה
בכירים בממשל האמריקאי הודיעו שהם מתכננים שורה של סנקציות נגד משמרות המהפכה באירן .  אמש הודיעה ארה"ב כי תהיה מוכנה לסייע לאירן בפיתוח גרעין למטרות רפואיות
 ( צילום :  רויטרס ;  עריכת וידאו :  גדי וינסטוק ;  קריינות :  אילן שניג ) 
משרד האוצר האמריקאי הודיע היום  ( רביעי )  כי יפעיל סנקציות נגד חברות בת בבעלות משמרות המהפכה וכנגד מפקד הזרוע המבצעת של משמרות המהפכה באירן .  הסנקציות יכללו איסור על מסחר בין גורמים אמריקאים לחברות הבת .  מטרת הסנקציות היא להקפיא נכסים של משמרות המהפכה הנמצאים בבעלות אמריקאית .  משרד האוצר אמר כי הזרוע המבצעת של משמרות המהפכה מעורבת בבניית רחובות ,  כבישים ,  מנהרות ,  ופרוייקטים נוספים ,  והרווחים עוזרים לממן את תכניתה הגרעינית של אירן .
 מוקדם יותר היום דיווח העיתון  " ניו יורק טיימס "  כי הממשל האמריקאי מכין שורה של סנקציות שיכוונו נגד משמרות המהפכה באירן .  בכירים בבית הלבן מכנים את התכנית כמאמץ  " סיסטמטי "  לשים חוצץ בין משמרות המהפכה והאוכלוסייה האזרחית באירן .  לדברי ארה"ב ,  משמרות המהפכה אחראיות על תכנית הגרעין האירנית וכן תומכות בארגונים איסלמיים מיליטנטים ואף פוגעות במתנגדי המשטר .
 ארה"ב תפעיל את הסנקציות הכלכליות על פי החלטת מועצת הביטחון של האו"ם שמונה מספר חברות וכן מגוון רחב של נכסים הנמצאים בבעלותן של משמרות המהפכה ,  ביניהם גם שדה התעופה בטהרן .  על ידי כך מקווה הממשל האמריקאי להגביר את הלחץ על הארגון באופן משמעותי . " עשינו מאמצים רבים על מנת לומר לאירן שאנחנו מוכנים לנהל שיחות בונות לגבי איך היא יכולה להתאים עצמה לנורמות ולחוקים הבינלאומיים ,  ועל ידי כך לחזור ולהיות חברה בקהילה הבינלאומית ",  אמר אמש נשיא ארה"ב ברק אובמה . " הם עשו את ההחלטות שלהם עד כה ",  הוסיף .
 אמש הודיעה ארה"ב כי הקהילה הבינלאומית מוכנה לסייע לאירן לייצר איזוטופים לשימוש רפואי מחוץ לשטח המדינה .  לדברי מזכירת המדינה האמריקאית הילרי קלינטון ,  צעד זה נועד לתרום ליצירת אמון בין אירן למערב .
 במקביל ,  הבהירה ארה"ב כי היא נערכת להטלת סנקציות על אירן באם זו תעמוד בסירובה לשתף פעולה עם המערב ותמשיך במאמציה להעשיר אורניום בשטחה .  הנשיא אובמה אמר כי ההכנות להטלת הסנקציות מתקדמות בקצב מהיר .  לדברי אובמה ,  ניסיונותיה של אירן לייצר נשק גרעיני אינם מקובלים על העולם . " הקהילה הבינלאומית מאוחדת בנושא התנהגותה הפראית של אירן ,  והיא בוחנת מגוון אפשרויות להפעלת לחץ על אירן ".  אובמה הדגיש כי עמדתה של סין בנושא עדיין איננה ברורה .  עם זאת שיבח הנשיא את רוסיה ואמר כי הוא מרוצה מהתנהלותה בנושא .
 אתמול העריך דובר הפנטגון כי ההחלטה על סנקציות חדשות על אירן צפויה להתקבל בשבועות הקרובים .  הדובר מסר כי ארצות הברית תקדם הנושא במועצת הביטחון של האו"ם בהקדם .  הבוקר דיווחה הטלוויזיה הממלכתית באירן כי החל תהליך העשרת האורניום ברמה גבוהה במתקן הגרעיני בנתאנז . " היום החלנו לייצר דלק גרעיני מועשר ,  ברמה של 20% ,  בנוכחותם של פקחי הסוכנות הבינלאומית לאנרגיה אטומית ",  נמסר בהודעה רשמית מטעם הממשל .  אך דובר משרד החוץ מסר כי ארצו עדיין מוכנה לבצע החלפת דלק אם דרישותיה ייענו .
 עדכון ראשון :  21:11

ארה"ב מתכננת סנקציות נגד משמרות המהפכה
בכירים בממשל האמריקאי הודיעו שהם מתכננים שורה של סנקציות נגד משמרות המהפכה באירן .  אמש הודיעה ארה"ב כי תהיה מוכנה לסייע לאירן בפיתוח גרעין למטרות רפואיות

