דוקטור דוליטל
מתלבטים איזו חיה לצרף הביתה ?  נדב גל יודע מה טוב בשבילכם
רבים מאיתנו רוצים לאמץ חיית מחמד .  לא תמיד זה מתאפשר :  עקב האלרגיה החמורה של הקטן או הקפדנות של אמא לניקיון שהייתה גורמת לרס"ר שלכם להתמוגג .  אך גם אם התמזל מזלכם ועלה בידכם לבחור חיית מחמד ,  איך תדעו שהחיה שבחרתם מתאימה לאופי ולאורח החיים שלכם ?  במיוחד לשם כך החלטנו ב"וואלה !  בעלי חיים "  לכתוב את השילובים המושלמים בין בעלי חיים לבני אדם ,  ולהלן התוצאות .
 אין אחד מאיתנו שכשהיה ילד הוא לא רצה לגדל ארנב .  הארנבים לעולם יהיו בצד של הטובים- חיה צמחונית ,  שאינה פוגעת באף אחד ,  פחדנית וחמודה להפליא .  היא מתאימה בדיוק לתפיסה הילדותית של טוב רע המאפיינת מוחות צעירים .  הארנב הוא חיה שאופיינית לאנשים חולמים .  אנשים תמימים עם טיפה נאיביות ,  שבטוחים שהכל יסתדר ושהטוב ינצח .  בקיצור ,  אנשים שהם ילדים בני שנתיים בנפשם .
 בואו נודה בזה ,  חוקי הטבע או לא ,  כשבנאדם מחליט במודע שהכיף שלו בלגדל חית מחמד זה לראות עכברים נבלעים ללוע של חיה משולחת רסן על בסיס יומי- זה אומר עליו משהו .  מדובר באדם עם רגליים על הקרקע שכבר ראה ושמע הכל .  שום דבר כבר לא יפתיע אותו .  הוא בעל עין חדה וביקורתית ולעולם לא מנסה ליפות את המציאות .  אם אתם עונים על ההגדרות הללו ,  כנראה שנחש היא החיה בשבילכם .
 אין חיה כנה ,  חברותית ונאמנה כמו כלבים .  לכן היא כל כך מושלמת למילוי חלל ריק .  הרי איזו עוד חיה תכשכש בזנבה מהתרגשות בכל פעם שתגיעו הביתה כאילו מדובר באירוע מיוחד ?  מי עוד יביא לכם את נעלי הבית בחורף ?  ינשך את הילד המעצבן של השכנים ?  לא סתם אומרים שהכלב הוא החבר הטוב ביותר שלכם ,  וחיה שנותנת כל כך הרבה אהבה ,  מתאימה הכי הרבה לאנשים שזה בדיוק מה שחסר להם .  לא פלא שהכלב היא חיה כל כך פופולארית .  אף אחד לא רוצה להיות לבד .
" הדג הוא איש שיחה מצוין "  אמרה לי פעם ידידה ,  והיא צדקה .  כמובן שהיא לא תמצתה את הפואנטה לחמשת המילים הללו אלא הרחיבה ,  הדגימה וחפרה על כך במשך שעות מרובות .  אין מנוס מלהודות ,  נשים מדברות המון .  לכן ביום הרביעי נתן לנו אלוהים את הדגים- שיהיה משהו שמוכן להקשיב לכל זה .  הדג יקשיב לכל מכאוביך ,  אף פעם לא יתפרץ ותמיד ידע להגיד מה שמתאים באותו רגע  ( בלו בלו בלו )  .  רק אל תאמינו לכל הבולשיט עם דג הזהב ושלושת המשאלות ,  זה הדג הכי פושטי .
 החתול היא חיה מדהימה .  זה מתחיל בהליכת הטאי צ'י עם הטפרים שנדמה שלעולם לא פוגשים בקרקע ,  ממשיך בשיווי המשקל המפליא וכלה בתשע נשמות .  החתול הוא המלך האמיתי של הרחוב ,  וגם של הבית שלכם אם תכניסו אותו לשם .  הוא דוגל במניפולציה הכי ישנה בספר - " אני לא רוצה אתכם ,  ולכן אתם רוצים אותי ",  ולכן מתאים בעיקר לאנשים שלא אוהבים שמחזירים להם אהבה .  בדיוק מהסוג שעוזבים בחורות שאומרות להם כן ,  ודולקים אחרי אלה שאומרות להם לא .  הם יהיו בעלים מפנקים במיוחד ויתנו לחתול את כל התענוגות שהוא צריך .  אכן ,  כל אחד רוצה להיות חתול .
 סנאי ,  קרפדה ,  שד טזמני ,  קיפודים ודומיהם שייכים לקטגורית החיות המוזרות .  אלה חיות שמתאימות לאנשים שמאסו בכלב ובחתול השגרתיים ונואשים למשהו חדש .  אותם אנשים מאופיינים בתסרוקת מוזרה ,  שמיעת מוסיקה אקספרימנטאלית של מלחין עלום שם המנגן באמצעות בית השחי ,  ושיטוט חוזר ונשנה ב"וואלה !  סלבס ".  שקנאי למשל זו חיה נהדרת לכל מי שמשעמם לו בחיים ,  והוא מחפש להוסיף להם איזה טוויסט .  ואם קראתם עד לפה ,  אולי כדאי לכם לשקול את זה ברצינות .
 
דוקטור דוליטל
מתלבטים איזו חיה לצרף הביתה ?  נדב גל יודע מה טוב בשבילכם

