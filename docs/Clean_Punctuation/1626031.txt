מי לימד אותך לחנות ? 
מחקר שנערך בגרמניה פסק באופן חד משמעי כי גברים מחנים טוב יותר מנשים .  החוקרת : " ניצחון במערכה ,  לא בקרב "
 קרב המינים על תואר הנהג המצטיין ממשיך .  מחקר שנערך באוניברסיטת רוהר  ( Ruhr )  שבגרמניה ,  מצא כי גברים מחנים את כלי-הרכב טוב ומהר יותר מנשים .  על פניו ,  זה נשמע כמו עוד כר מזדמן להתכתשות בין שני המינים כשגם הפעם ,  המין הגברי יוצא כשידו על העליונה .  במילים אחרות ,  הפסד נוסף לחובת הנשים על כתר  " מי פה הנהג הטוב ביותר ".  האמנם ? 
את המחקר ערכה ד"ר קלאודיה וולף ובמסגרתו השתתפו 65 נבדקים ,  גברים ונשים מכל קשת הגילאים הבוגרת .  לשם המבחן הושאלה מכונית סלון גדולה - אודי A6 ,  כדי שהמבחן לא יהיה קל מידי לביצוע .  הנחקרים נשלחו לעמוד במגוון מטלות שכללו תמרון לחנייה במקביל ,  חנייה לאחור וכניסה ישירה  ( עם הפרונט )  אל תוך הקווים המסומנים על הכביש תוך בקשה לדיוק מרבי .
 בכל סבב המבחנים החנו הגברים את המכונית הגדולה בזמן ממוצע של 20 שניות מהר יותר מהנשים .  עוד עולה כי הם לא סטו החוצה מהסימון הקבוע והצליחו להעמיד את המכונית ממש במרכז בין שני הקווים החיצוניים .  לפי רשמיה של ד"ר וולף ,  הממצאים מצביעים על קשר ישיר בין התמצאות מרחבית וקורדינציה טובה יותר אצל גברים מאשר אצל נשים ,  מסקנה שלמעשה ידועה כבר מזה זמן בכמה מישורים מחקריים .  
על אף ש-65 משתתפים הינם מדגם יחסית קטן למחקרי נהיגה ,  להערכתה של וולף אפשר להסיק שמדובר בהוכחה שאכן קיים הבדל ביכולת הנהיגה ולא רק בתאוריה . " צריך להבחין בין המסקנות לבין הפער האמיתי ",  אומרת החוקרת .  אלא שוולף כפי שמובן מהדברים ,  שייכת למין שהפסיד במבחן כך שניתן להבין מדוע היא מסכמת במשפט הבא  - " זה לא אומר שהגברים כל כך טובים בזה .  הפער לא היה עצום ,  זה רק 20 שניות ונראה שהנשים ביצעו את המטלות בצורה יעילה ".  עוד היא מוסיפה כי  " זהו ניצחון רק במערכה על החנייה ,  לא על המלחמה כולה שהיבטיה רבים מאוד ". 

מי לימד אותך לחנות ? 
מחקר שנערך בגרמניה פסק באופן חד משמעי כי גברים מחנים טוב יותר מנשים .  החוקרת : " ניצחון במערכה ,  לא בקרב "
 
