מרקסטון מחפשת דרך לצמצם את הפסדיה ביצרנית הרכב תומקאר 
בלעדי מרקסטון מנסה להכניס שותף לחברת ייצור רכב השטח תומקאר ,  לאחר שמחקה כמחצית מהשקעתה בחברה .  המגעים מתנהלים עם גיא פורן ומשקיעים זרים
 >  >  קרן ההשקעות הפרטית מרקסטון ,  המנוהלת בידי אמיר קס ורון לובש ,  מחפשת דרך לצמצם את הנזקים של ההשקעה הלא המוצלחת עד כה ביצרנית רכבי השטח תומקאר .  ל-themarker נודע כי מרקסטון מנהלת מגעים עם הבעלים הקודמים של החברה ,  גיא פורן ,  כדי שישתלב חזרה כשותף בחברה ,  כנראה ללא תמורה כספית אלא תמורת התחייבות לסיוע כספי לחברה בעתיד .  בנוסף ,  ככל הידוע מרקסטון מנהלת גם מגעים להכנסת שותף אסטרטגי שיסייע לה להוציא את תומקאר מהמשבר .  בעבר ניהלה מרקסטון מגעים עם קבוצה הודית להשקעה בתומקאר ,  וכן עם משקיעים נוספים .  עדיין לא ברור מה יהיה המתווה הסופי של העסקה ,  וגם לא אם הצטרפותו של פורן תהיה תנאי הכרחי לצרוף של משקיע נוסף .  פורן ,  טייס לשעבר ,  עוסק כיום בהשקעות פרטיות בישראל ובחו"ל .  תומקאר נוסדה ב-91' בידי יורם זרחי ,  ששימש כמנכ"ל החברה בעת רכישתה בידי מרקסטון ,  כאשר לאחר מכן הוא הוחלף בידי רונן הראל .  ככל הידוע מחזיק עם אורי אשכול בכ-25% מתומקאר .  המפעל הראשי של החברה מוקם בקיבוץ גבעת השלושה ,  כשכלי הרכב של תומקאר נהנים מיכולת תעבורה ייחודית ,  ומיועדים בעיקר לשימושים צבאיים ומשטרתיים .  מרקסטון נכנסה להשקעה בתומקאר תקופה קצרה לפני פרוץ המשבר בשווקים ברבעון השני של 2008 כשרכשה מידי הבעלים הקודמים 75% מהון המניות של תומקאר ,  והשקיעה בחברה נכון לסוף יוני 2010 כ-27.5 מיליון דולר  ( כולל הלוואות בעלים )  .  חלק ממשקיעי מרקסטון לא הבינו את ההיגיון העומד מאחורי ההשקעה בתומקאר וראו בה סוג של הימור .  ואולם מנהלי מרקסטון האמינו כי בחברה זאת קיים פוטנציאל רב לגידול במכירות בארה"ב ,  סין ובמדינות מתפתחות נוספות .  ואולם התוכניות האלו לא עמדו במבחן המציאות ,  כשלכל אלה היתוסף המשבר הכבד שפקד את השווקים בכלל ואת תעשיית הרכב בפרט .  בעקבות כל אלו ,  נכון לסוף יוני 2010 מחקה מרקסטון כ-50% משווי השקעתה בתומקאר ,  שהיתה רשומה בספריה בשווי של כ-14 מיליון דולר .  פחות מ-6 שנים לאחר שהוקמה וגייסה כ-800 מיליון דולר מהמשקיעים ,  החליטה מרקסטון עם פרסום התוצאות לרבעון השני של 2010 להפסיק לבצע השקעות נוספות בישראל .  עד כה הקרן ביצעה השקעות בהיקף של 573 מיליון דולר ,  כ-70% מהכסף שגויס .  ההשקעות האלו משוערכות בדו"חותיה לפי שווי של 686 מיליון דולר .  כעת תנסה הקרן להשביח ולממש עד ההשקעות האלו עד 2014 .  אז תפורק הקרן .  למשקיעי הקרן יש אופציה להאריך את קיומה עד 2016 .  כדי לשפר את התשואות למשקיעים העמידה מרקסטון באחרונה למכירה את אחזקותיה  ( 14% ואופציה לרכישת 5% נוספים לפי שווי חברה של 500 מיליון דולר )  ביצרנית מוצרי ההשקיה נטפים .  ככל הידוע ,  קרנות ההשקעה הפרטיות kkr ,  ג'נרל אטלנטיק ,  פרמירה ואיפקס הגישו הצעות לרכישת נטפים לפי שווי מינימלי של 875 מיליון דולר .  בנוסף ,  מנסה מרקסטון למכור את אחזקתה בבית ההשקעות פסגות  ( 23.2% )  לבעלת השליטה החדשה בה ,  קרן איפקס .  איפקס רכשה את השליטה  ( 76.8% )  בפסגות מקרנות יורק ,  פליינפילד וסנקה תמורת כ-2.1 מיליארד שקל לפי שווי חברה של כ-2.7 מיליארד שקל ,  מחיר המשקף לאחזקה של מרקסטון שווי של כ-630 מיליון שקל .  במרקסטון לא מוכנים להסתפק בסכום זה ודורשים מאיפקס להכניס גם מנגנון של קבלת אופציה לפיצוי עתידי אם פסגות תימכר בעתיד לפי שווי גבוה יותר .  נכון להיום באיפקס לא מוכנים לשלם למרקסטון מעבר למחיר שבו רכשה את החברה .  מרקסטון זקוקה למזומנים כדי להחזיר חובות לבנקים של כ-700-800 מיליון שקל ,  שישמשו אותה לרכישת קרנות נאמנות וקופות גמל מהבנקים .  כספים אלה שימשו בסיס להקמת בית ההשקעות פריזמה שפורק .  אם מרקסטון לא תממש אחזקה זאת ,  היא תיאלץ לחפש מקורות נזילים אחרים כדי לשרת הלוואות בנקאיות .  דובר מרקסטון ציין בתגובה : " איננו מתייחסים למהלכים עסקיים שאותם מבצעת הקרן ". 

מרקסטון מחפשת דרך לצמצם את הפסדיה ביצרנית הרכב תומקאר 
בלעדי מרקסטון מנסה להכניס שותף לחברת ייצור רכב השטח תומקאר ,  לאחר שמחקה כמחצית מהשקעתה בחברה .  המגעים מתנהלים עם גיא פורן ומשקיעים זרים

