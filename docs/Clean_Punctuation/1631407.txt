בדצמבר 2009 ביקרו בישראל 225 אלף תיירים - שיא של חודש זה וגידול של 11% לעומת 2008
מיסז'ניקוב :  בשבועות הקרובים יושלם ביטול חובת הוויזה לתיירים מאוקראינה
בחודש דצמבר 2009 נמשכה מגמת הגידול בתיירות הנכנסת ,  עם ביקורם של 225 אלף תיירים ,  גידול של 11% לעומת דצמבר אשתקד וכמות שיא בחודש זה .  מתוך כניסות אלו ,  194 אלף היו של תיירים ששהו לפחות לילה אחד בישראל ,  31 אלף הגיעו לביקור חד יומי בישראל .  כך עולה מנתוני הלשכה המרכזית לסטטיסטיקה ומשרד התיירות.בשנת 2009 כולה ביקרו בישראל 2.7 מיליון מבקרים - 10% פחות משנת 2008 ,  אך גבוה יותר מכל שנה אחרת ,  כולל שנת 2000 .  2.3 מיליון היו כניסות תיירים ששהו בישראל לילה אחד לפחות ,  417 אלף הגיעו לישראל לביקור חד יומי.שר התיירות ,  סטס מיסז'ניקוב ,  ציין כי שנת 2010 תיפתח בפעילות נמרצת ואינטנסיבית של משרד התיירות להסרת חסמים ,  כמו הסרבול הבירוקרטי ,  המונעים את מימוש הפוטנציאל התיירותי של ישראל .  מיסז'ניקוב הוסיף : " אנו נבצע קפיצת מדרגה בשירות לתייר ,  עוד טרם ביקורו בישראל .  החל בשימוש מוגבר ברשת האינטרנט ,  הגעה לקהלים חדשים ,  מתן מידע רב יותר והנגשתו.מיסז'ניקוב ציין כי בשבועות הקרובים יושלם ביטול חובת הוויזה לתיירים מאוקראינה ולאחריה ,  ביטול חובת הוויזה מכל מדינה לה פוטנציאל תיירותי לישראל . " חסם הוויזה מקשה על הפנייה לקהלי יעד חדשים ועל התחרות על לב התייר ומבטל ,  במקרים רבים ,  את ישראל כיעד לביקור ",  ציין שר התיירות .
 
בדצמבר 2009 ביקרו בישראל 225 אלף תיירים - שיא של חודש זה וגידול של 11% לעומת 2008
מיסז'ניקוב :  בשבועות הקרובים יושלם ביטול חובת הוויזה לתיירים מאוקראינה

