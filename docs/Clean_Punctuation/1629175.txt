שוטרים ברוסיה התנגשו במחבל מתאבד ונהרגו
מחבל מתאבד התקרב עם מכונית ממולכדת לתחנת משטרה בבירת הרפובליקה .  שוטרים שהבחינו בו התנגשו ברכבו עם ניידת משטרה ושבעה מהם נהרגו בפיצוץ
 ( צילום :  רויטרס .  עריכה :  רן צימט ) 
לפחות שבעה שוטרים נהרגו ו-20 בני אדם נפצעו הבוקר  ( רביעי )  בפיצוץ של מכונית ממולכדת שהופעלה על ידי מחבל מתאבד סמוך לתחנת משטרה בעיר מחצ'לקה ,  בירת רפובליקת דאגסטן שבדרום רוסיה .
 מפקד משטרת העיר ,  שמיל גוסיינוב ,  אמר כי המחבל התפוצץ בכניסה לתחנה ,  וציין כי כל הנפגעים היו בשערי הכניסה .  דובר המשטרה המקומית ציין ,  כי מספר שוטרים הצליחו לעצור את המכונית הממולכדת ,  כאשר התנגשו בה מחוץ לתחנה . " השוטרים ראו את המכונית החשודה והתנגשו בה בצד ,  ומיד לאחר מכן התרחש הפיצוץ ",  אמר .  
פיגוע דומה ,  שהתרחש בחודש אוגוסט ברפובליקה השכנה ,  אינגושטיה ,  הביא למותם של 24 בני אדם ולפציעתם של כ-200 נוספים .  בפיגוע הקודם הצליח המחבל לפרוץ עם המכונית דרך שערי תחנת המשטרה בנזארן ,  והתחנה קרסה לגמרי .  
ברפובליקות המוסלמיות בצפון הקווקז נרשמה עלייה במספר מקרי האלימות בשנה האחרונה ,  כאשר המורדים פועלים בעיקר נגד כוחות המשטרה ונציגים של הממשל .  נשיא רוסיה דמיטרי מדבדב הזהיר בעבר כי השחיתות והייאוש באזורים הללו מסייעים לקיצונים האיסלמים לגייס פעילים לפעולות טרור .
 
שוטרים ברוסיה התנגשו במחבל מתאבד ונהרגו
מחבל מתאבד התקרב עם מכונית ממולכדת לתחנת משטרה בבירת הרפובליקה .  שוטרים שהבחינו בו התנגשו ברכבו עם ניידת משטרה ושבעה מהם נהרגו בפיצוץ

