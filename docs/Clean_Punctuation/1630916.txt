אנגולה :  נעצרו חשודים בירי על נבחרת טוגו
הרשויות בלואנדה מסרו כי נעצרו שני חשודים בירי על נבחרת טוגו בסוף השבוע ,  במהלכו נהרגו שלושה בני אדם .  הארגון שלקח אחריות הודה כי לא התכוון לפגוע בנבחרת אלא במלווים
רשויות אנגולה עצרו שני בני אדם שנטלו חלק בהתקפת הירי על אוטובוס נבחרת טוגו ,  כך דיווחו היום  ( שני )  כלי התקשורת במדינה .  החשודים נעצרו במחוז הצפוני קבינדה ,  היכן שהתרחשה ההתקפה ביום שישי .  
התובע באנגולה אנטוניו ניטו אמר בהודעה כי העצורים שייכים לארגון הבדלני  " החזית לשחרור מובלעת קבינדה "   ( FLEC )   ,  המנהל במשך 30 השנים האחרונות מלחמה נגד המשטר במדינה .
 בתוך כך ,  מזכ"ל החזית לשחרור קבינדה אמר היום שההתקפה כוונה לעבר שיירת הביטחון המלווה ולא כלפי אנשי הנבחרת . " זה היה מקרי לחלוטין שהאש פגעה בשחקנים .  אין לנו שום קשר לטולוגזים ואנו מביעים את תנחומינו למשפחות האפריקאיות ולממשלת טוגו .  אנחנו נלחמים לשחרור המלא של קבינדה ",  אמר רודריגס מינגאס ,  לרשת פראנס 24 .
 במהלף הפיגוע נהרגו ,  בין היתר ,  עוזר מאמן הנבחרת ונהג האוטובוס שהוביל את הנבחרת למשחקים במסגרת אליפות אפריקה .  מצבו של השוער קוג'ובי אוביללה ,  שנפצע בתקרית הירי ,  נותר יציב ,  והוא מאושפז בדרום אפריקה .  אתמול הודיע קפטן נבחרת טוגו ,  עמנואל אדבאיור ,  כי הנבחרת מקבלת את החלטת הממשלה שלא לשחק באליפות .
 אחרי ההתקפה הועלו ספקות האם לאפשר לקבינדה לארח משחקים באליפות .  היום אמור להתקיים שם המשחק בין חוף השנהב לבורקינה פאסו .  המשחק בין טוגו לגאנה בוטל .  אולם ,  על פי ה-BBC ,  ישנן הערכות כי נבחרת טוגו תשוב לטורניר לאחר שלושת ימי האבל שהוכרזו במדינה .
  ( עדכון ראשון :  11:37 ) 

אנגולה :  נעצרו חשודים בירי על נבחרת טוגו
הרשויות בלואנדה מסרו כי נעצרו שני חשודים בירי על נבחרת טוגו בסוף השבוע ,  במהלכו נהרגו שלושה בני אדם .  הארגון שלקח אחריות הודה כי לא התכוון לפגוע בנבחרת אלא במלווים

