שנת 2009 בדרום :  עלייה במצוקת היזמים עקב המצב הביטחוני - ואכזבה מסיוע מהמדינה
מנהלי המרכזים לטיפול יזמות עסקית בדרום מספרים על גידול במספר הפונים ,  בעיקר עקב בעיות תזרים ואשראי
לקראת סיום השנה בדקנו עם המרכזים לטיפוח יזמות עסקית בדרום איך עברה 2009 על העסקים הקטנים ,  שספגו בשנה שעברה פגיעה קשה בעקבות הלחימה בעזה וירי הרקטות .  מ.ט.י אשקלון - הרגיעה הביאה שיפורמוטי הראל ,  המנכ"ל : " השנה קיבלנו 600 פניות חדשות ,  גידול של כ-25% לעומת השנה הקודמת .  השיפור החל לאחר שהמצב הביטחוני והכלכלי נרגע .  פנו אלינו בעלי עסקים בעיקר מענפי מסחר והשירותים ברקע בעיות תזרים מזומנים ,  צ'קים חוזרים ואשראי .  בעקבות המלחמה במשך כמה חודשים עסקים היו סגורים ,  ספקים לא רצו להגיע לאזור ומפעלים נתקעו עם מחסור בחלקי חילוף וחומרי גלם ".   " למרות ההוראה של בנק ישראל לא להגביל עסקים בקשיים ,  הבנקים המשיכו להתנהל כאילו עסקים כרגיל .  גם היה נסיון להעלות את סכום הביטוח ,  דבר שמאוד כאב לעסקים שממילא היו בתקופה חלשה ביותר ",  אמר.לדבריו ,  אושרו באשקלון 265 הלוואות בסכום כולל של 9.4 מיליון שקל - כמעט פי שניים מהשנה הקודמת . " המדינה לא עזרה במיוחד במתן ההלוואות ,  לא שינתה את התנאים ותיפקדה כאילו לא היתה מלחמה .  מי שעזרה מאוד היא האגודה הישראלית להלוואות ללא ריבית  ( ifla )  ,  שסיפקה הלוואות בסכומים ממוצעים של 45-50 אלף שקל במסלול מקוצר עם מספר מופחת של ערבים ופריסה של חמש שנים ",  אמר הראל.מ.ט.י קריית גת-לכיש-שפיר - מפוטרים פותחים עסקנעמי ראם ,  המנכ"ל : " השנה היו לנו 420 פניות חדשות ,  גידול של 70% לעומת השנה הקודמת .  הפניות היו בעיקר בנושאי מימון .  באזור הדרום יש ממילא חסם גדול בנושא אשראי והשנה הבנקים נהיו עוד יותר קמצנים .  עסקים מצאו את עצמם במצב של אשראי שנסגר בבת אחת ובלי יכולת למצוא מקורות מימון חלופיים ,  ונכנסו לסחרור ".   " אושרו אצלנו כ-33 הלוואות ,  בסכום כולל של 2.6 מיליון שקל .  הדבר הכואב הוא שבדיוק במצבים של מצוקה עסקים נתקלים בסירוב מצד קרנות המימון .  היו שתי קרנות שכן עזרו ,  האגודה הישראלית להלוואות ללא ריבית  ( ifla )  וקרן נתן ". "השנה פגשנו יותר מפוטרים או מחפשי עבודה שנואשו ופתחו עסק .  היו פניות רבות מקוסמטיקאיות ,  ומנשים שמייצרות עוגיות בריאות .  דווקא אלו עסקים שקשה יותר להרוויח מהם .  ניסינו לעבוד על פיתוח עסקים לבישול אותנטי אצל נשים ,  לקחת כישורים טבעיים ולמנף אותם .  הפעלנו תכנית ענפה עם אמנים ,  עם מרפאים אלטרנטיביים .  יש גם התעוררות מצד מושבים לפיתוח עסקי תיירות קטנים ". "דוגמא לסיפור הצלחה מהשנה הוא של היזמית לילי שירזי ,  שפתחה בינואר 2009 עסק לממכר סנדוויצ'ים באזור התעשייה .  כשהתחיל מבצע עופרת יצוקה כל עבודתה ירדה לטמיון .  היא הגיעה אלינו בפברואר במצוקה ,  עבדנו רבות לקבל מימון ,  עברנו תהליך ארוך ובחודש יוני העסק כבר הציג מכירות יומיות יפות ואף רווח .  בספטמבר עקב שמועה על בעיות תעבורה סגרו לה את העסק ,  ומאז היא הצליחה שוב להתרומם ,  להשיג מימון ורישיון לפתיחת מטבח ופתחה מקום עוד יותר גדול ומצליח ,  מסעדה עם אוכל פרסי ". מ.ט.י באר שבע - שבחים לקרנות הקטנות ,  התעוררות במגזר הבדואיציון ביטון ,  המנכ"ל : " השנה טיפלנו ב-1,600 פונים חדשים ,  גידול של 55% לעומת השנה שעברה .  התחלנו את השנה עם מלחמה ומשבר עולמי וכתוצאה משני האירועים בסוף המלחמה היתה התנפלות על המ.ט.י ,  בעיקר בנושא הפיצויים ועזרה בקבלת מימון .  פנו בעיקר מענפי מסחר והשירותים ". "אושרו אצלנו כ-152 הלוואות ,  בסכום כולל של כ-11.9 מילון שקלים .  ההלוואות הגיעו מהקרנות הקטנות ,  במיוחד האגודה הישראלית להלוואות ללא ריבית  ( ifla )  ,  להם מגיע ציון לשבח .  הם האריכו את תקופת ההחזר והורידו את מספר הערבים .  קרן קורת גם היא נתנה מסלול חדש לעסקים בדרום ".   " השנה ראינו מעורבות רבה של ארגונים שנכנסו לתחום היזמות העסקית כמו עמותת אור וארגונים נוספים שעוסקים בקהילות והבינו שעל מנת ליישב את הדרום צריך לעודד יזמות ולא רק לטפל בהיבטים החברתיים .  קיימת לנו שלוחה במגזר הבדואי שהוקמה בסוף 2007 שטיפלה השנה ב-352 יזמים חדשים ,  עלייה של כ-180% משנת 2008 .  יש שינוי מהותי במגזר .  בתחילת פעילותנו עם האוכלוסיה הבדואית רוב הקרנות לא אישור להם הלוואות וכיום הפתיחות והרצון לסייע גבוהים יותר ,  במיוחד בקרן נס של הסוכנות היהודית ".  יש יזם שהקים ליד רהט רפת לגידול עגלים לבשר ,  יזמית שהקימה בכסייפה חנות לצעצועים ,  יזם שמביא את הקדמה באצמעות עסק קולטני אנרגיה סולארית .  פאדי אל גבריה שהקים בית ללימוד פסיכומטרי בהתרחבות ." דוגמא לסיפור הצלחה מהשנה הוא של רויה רול ,  עסק בתחום המזון שהקים עמיחי אוחיון .  העסק ,  לממכר טורטיות ,  נפתח במתחם ואן-פלזמה בבאר שבע ,  תוך שנתיים הוא הפך לעסק שמוכר זכיינות ובקרוב תפתח הראשונה בקריית גת ".  מ.ט.י אילת - כוונת התפתחות סעסקיםיניב מס ,  המנכ"ל : " השנה היו לנו 350 פונים חדשים ,  גידול של כ-15% משנה קודמת .  הקשיים השתנו במהלך השנה .  בתחילת השנה לאור המיתון בעלי עסקים פנו עם מצוקת אשראי ,  חלקם עקב מצוקת תזרים אמיתית וחלקם כהיערכות לשנה קשה עקב תחזיות קודרות .  בחלק השני של השנה פנו עסקים בשלבי פיתוח שונים ,  עם כוונה להתפתחות עתידית ". "אושרו אצלנו 64 הלוואות ,  בסכום כולל של 5.2 מילון שקל .  70% מהעסקים בעיר בתחום התיירות ,  ככה שבאופן טבעי רוב הפניות הן בנושא זה ".   " דוגמא לסיפור הצלחה מהשנה הוא של יזמית חדשה שעסקה שנים בשחייה וספורט מים והפכה את זה לעסק .  היא פתחה בריכה פרטית שכולה מוקדשת לחוגים ,  לתינוקות או לילדים ,  לאירובי מים לנשים ולטיפולים שונים .  העסק הצליח מאוד ובזמן האחרון היא אפילו רוצה להוריד קצת את העומס כדי לנשום ". 

שנת 2009 בדרום :  עלייה במצוקת היזמים עקב המצב הביטחוני - ואכזבה מסיוע מהמדינה
מנהלי המרכזים לטיפול יזמות עסקית בדרום מספרים על גידול במספר הפונים ,  בעיקר עקב בעיות תזרים ואשראי

