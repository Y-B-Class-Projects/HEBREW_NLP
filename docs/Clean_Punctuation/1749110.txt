כוח חלוץ
דויד וייה ולואיס פביאנו בקרב לטיני בקאמפ נואו .  דבאלישווילי המאכזב ואזולאי הלוהט מול פ"ת ,  וגם בוזגלו מול קולאוטי .  על מי לשים את הכסף ?  התשובות בפנים
פינת  " על הסכין ",  שמחפשת את החלוץ הפורה של סוף השבוע ,  מציגה הפעם מאבקים מרתקים במיוחד .  בקאמפ נואו ייפגשו בשבת שניים שהרעידו רשתות וחיממו לנו את הלב במונדיאל ,  דויד וייה מברצלונה ולואיס פביאנו מסביליה .  בראשון ,  עוברים לדו קרב ישיר בין חלוצי מכבי חיפה :  ולדימיר דבאלישווילי מול הסנסציה הטבריאנית שלומי אזולאי ומקנחים בשני את דו קרב ,  כשמאור בוזגלו ורוברטו קולאוטי יתחרו ביניהם על הזכות להכניס מזומנים לכיס שלכם .
 החלוץ הספרדי האימתני עדיין מתקשה למצוא את מקומו בהתקפה הפנטסטית של הבלאוגרנה .  וייה כבש רק שני שערים בליגה העונה ,  האחרון ב-0:1 על חיחון ב-22 בספטמבר ,  ובינתיים הוא נראה רחוק מהמספרים הרגילים שלו .  
מול וייה ניצב פביאנו .  הברזילאי שבמשך כל הקיץ נלחם כדי לעזוב לאנגליה או איטליה ,  הגיע סופסוף לליגה עם צמד ב-3:4 על בילבאו במחזור האחרון .  בחמש שנותיו בספרד ,  פביאנו כבש רק פעם אחת מול ברצלונה .  זה קרה במשחק הליגה האחרון בין הקבוצות בעונה שעברה .  אנחנו מריחים המשכיות מפתיעה .  
ההימור :  2
חמש פעמים נפגשו בעונה שעברה הפועל פתח תקוה ומכבי חיפה .  המאזן :  ארבעה ניצחונות ירוקים ,  תיקו אחד  ( בגביע הטוטו )  ומאזן שערים 3:13 .  ולדימיר דבאלישווילי דווקא לא ידע הצלחות גדולות מול הקבוצה ממלאבס והסתפק בשער אחד מולה ,  שהובקע ברבע גמר גביע הטוטו .  גם את העונה הנוכחית פתח הגאורגי בצליעה ולא מצא את הרשת במהלך כל חודש אוקטובר .  
מולו עומד ילד הפלא מטבריה ,  שכבש בסערה את המקום בהרכב עם שלושה שערים בשבועות האחרונים .  אזולאי הוא ללא ספק הדבר הבא בכרמל ,  אבל מול ההגנה הכי חלשה בליגת העל ,  אנחנו מהמרים שדווקא דבאלישווילי הוא זה שייצא מהמשבר ,  ינעץ יותר כדורים ברשת ויעשיר את הכיס שלכם .  
ההימור :  1
מכבי תל אביב רחוקה רק שתי נקודות מהפסגה והיא מגיעה למשחק רעבה למקום הראשון ולקמה על ההפסד המביך לאדומים בעונה שעברה  ( 3:1 )  .  אלא שהקבוצה הלוחמנית של ניצן שירזי ,  שמגלה סימני שיפור בשבוע האחרון ,  לא תהיה יריב קל כמו הפועל רמת גן .  
מאור בוזגלו הוא האיש החם של הצהובים בשבועות האחרונים .  בשבת הוא כבש ובישל  ( לקולאוטי )  בניצחון על הפועל רמת גן ,  אבל ההערכה היא שבמידה והאריס מדוניאנין ישוב להרכב ,  בוזגלו יחזור לשחק באגף ויקבל פחות חופש פעולה .  קולאוטי ,  למרות השער ,  לא מזכיר בינתיים את החלוץ שהטיל אימים על הליגה במדי מכבי חיפה .  אנחנו מהמרים ששניהם ישבתו מהבקעה .  
ההימור :  X

כוח חלוץ
דויד וייה ולואיס פביאנו בקרב לטיני בקאמפ נואו .  דבאלישווילי המאכזב ואזולאי הלוהט מול פ"ת ,  וגם בוזגלו מול קולאוטי .  על מי לשים את הכסף ?  התשובות בפנים

