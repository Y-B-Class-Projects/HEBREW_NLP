שר התיירות : " אפעל להכללתו של הגולן בתוכנית אזורי עדיפות לאומית בתיירות "  
משרד התיירות אישר מענק של 30 מיליון שקל לכפר הנופש של האחים נקש בחוף כורסי בכנרת 
" אפעל להכללתו לראשונה של הגולן בתוכנית אזורי עדיפות לאומית בתיירות ",  אמר היום  ( ה' )  שר התיירות ,  סטס מיסז'ניקוב בעת ביקור ברמת הגולן .  השר ביקר במועצה האזורית ברמת הגולן ובעיר קצרין ובחן את הפרויקטים התיירותיים באזור .  לדבריו ,  רמת הגולן הינו אזור מטויל ,  עשיר בערכי הטבע ,  מורשת ,  נוף והיסטוריה . " הגולן מהווה עוגן תיירותי מרכזי של מדינת ישראל וחלק אינטגראלי ממנה .  משרד התיירות ,  ביחד עם משרדי הממשלה הנוספים ,  יהפוך את הגולן לפארק תיירות אחד גדול ,  שיהווה גם מקפצה לאזור הגליל ולאתרים הקדושים ליהודים ולנוצרים .  המשרד השקיע בשנים האחרונות עשרות מיליוני שקלים בפיתוח התיירותי של הרמה ובעידוד היזמות ובשנים הקרובים ימשיך במדיניות פיתוח האזור "  .עוד הוסיף השר כי בשנתיים הקרובות ישקיע משרד התיירות למעלה מ-10 מיליון שקל בפרויקטים תיירותיים ברמת הגולן ,  זאת לצד התוכניות המשותפות עם משרדי הממשלה הנוספים בהיקף של עשרות מיליוני שקלים.לדבריו ,  מינהלת ההשקעות של משרד התיירות אישרה בימים אלה את פרויקט המלונאות בחוף כורסי בצפון מזרח רמת הגולן .  חברת אורכידיאה שבבעלותם של האחים ג'ו ,  רפי ואבי נקש מתכוונת להקים כפר נופש יוקרתי שיכלול 400 יחידות מלונאיות עם דגש על פרויקט ירוק וידידותי לסביבה .  מכיוון שבינתיים הגולן אינו מוגדר כאזור עדיפות לאומית בתיירות ,  עומד המענק על 19% ולא על 24% .  מתוך סכום השקעה מתוכנן של 160 מיליון שקל ,  יעמוד המענק על 30 מיליון שקל .
 
שר התיירות : " אפעל להכללתו של הגולן בתוכנית אזורי עדיפות לאומית בתיירות "  
משרד התיירות אישר מענק של 30 מיליון שקל לכפר הנופש של האחים נקש בחוף כורסי בכנרת

