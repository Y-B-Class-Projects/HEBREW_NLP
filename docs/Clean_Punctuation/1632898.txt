אל תקשיבו לבנקאים 
הכוכבים של ניו יורק טיימס
 >  >  ועדת החקירה הרשמית של המשבר הפיננסי ,  גירסתה המודרנית של ועדת פקורה משנות ה-30' שמסקנותיה הולידו את הרגולציה הבנקאית של עידן הניו דיל ,  פתחה את דיוניה בחקירה צולבת של ארבעת המנכ"לים של הבנקים הגדולים בוול סטריט .  מה למדנו מהפאנל הראשון הזה ?  אם קיוויתם לרגע נוסח פרי מייסון שבו העדים מתוודים על חטאיהם ואומרים : " כן !  אני עשיתי את זה !  ואני שמח !  "  - צפויה לכם אכזבה .  מה שקיבלנו היה : " כן !  אני מודה באשמה !  לא היה לי מושג מה אני עושה !  "  טוב ,  לא במלים האלה .  אבל עדות הבנקאים הציגה כישלון מוחץ בהבנת טבעו והיקפו של המשבר .  וזה חשוב ,  מכיוון שזה מראה לנו שהקונגרס והממשל ,  בבואם לערוך רפורמה במערכת הפיננסית ,  צריכים להתעלם מעצות שמגיעות מצדם של  " האנשים החכמים של וול סטריט "  - שאין להם שום חוכמה עבורנו .  הכלכלה האמריקאית עדיין נאבקת עם השלכות המשבר הפיננסי החמור ביותר מאז השפל הגדול ;  טריליוני דולרים אבדו ;  חייהם של מיליונים נפגעו ,  חלקם ללא תיקון .  והאסון הזה הוא מעשה ידינו .  שלא כמו הסטגפלציה של שנות ה-70' ,  שהחלה בזינוק במחירי הנפט במזרח התיכון .  הפעם הצרות הן מעשי ידי המערכת הפיננסית הפגומה שלנו .  כולם יודעים זאת ,  מלבד הבנקאים .  היו שני רגעים שבלטו בשימוע .  באחד הצהיר ג'יימי דיימון מג'יי.פי מורגן צ'ייס כי המשבר הפיננסי  " הוא משהו שקורה פעם בחמש עד שבע שנים .  ואל לנו להיות מופתעים ".  אולם האמת היא שארה"ב הצליחה להימנע ממשבר פיננסי גדול במשך 50 שנה לאחר ועדת פקורה והרפורמה שבעקבותיה .  אלא שלאחר ששכחנו את הלקח הזה ,  ופירקנו את הרגולציה האפקטיבית ,  חזרה המערכת הפיננסית לחוסר יציבות מסוכן .  מבהיל היה לשמוע את דיימון מודה שהבנק שלו מעולם לא שקל את האפשרות שמחירי הבתים עשויים לרדת ,  למרות אינספור אזהרות בועה .  חוסר ההבנה של דיימון מחוויר לעומת זה של לויד בלנקפיין מגולדמן סאקס ,  שהשווה את המשבר הפיננסי להוריקן שאף אחד לא יכול היה לחזות .  את פיל אנגלידס ,  יו"ר הוועדה ,  זה לא הצחיק . " המשבר הפיננסי ",  הוא הכריז , " לא היה מעשה שמים ,  אלא מעשה ידיהם של גברים ונשים ".  לא היתה שום תאונה במשבר .  משנות ה-70' המאוחרות ,  המערכת הפיננסית האמריקאית שוחררה מרגולציה באקלים פוליטי שבו חמדנות נחשבה לדבר טוב ,  ויצאה משליטה .  הדרך לייצר רווחים קצרי מועד היתה באמצעות חובות ועוד חובות .  במוקדם או במאוחר ,  הרכבת היתה עתידה לרדת מהפסים .  ללא שינוי מהותי ,  זה יקרה שוב .  האם הבנקאים באמת לא הבינו מה שקרה ,  או שהם רק מדברים מתוך עניין עצמי ?  אין לזה חשיבות .  הדבר החשוב הוא להפסיק להקשיב לפיננסיירים המדברים על רפורמה .  בכירי וול סטריט יאמרו לנו שחוק הרפורמה הפיננסית שעבר בבית הנבחרים בחודש שעבר יתקע מקל ברגלי הכלכלה בשל רגולציה מופרזת .  הם יתעקשו שהמס על הבנקים ,  שהציע אובמה ,  הוא כניעה מטופשת לפופוליזם .  הם יזהירו כי מיסוי או ריסון של שכר הבכירים הוא הרסני ולא מוצדק .  מה הם יודעים ?  התשובה ,  לדעתי ,  היא לא הרבה .
 
אל תקשיבו לבנקאים 
הכוכבים של ניו יורק טיימס

