משפחת קדאפי :  הסתבכות הבן הובילה למשבר דיפלומטי עם שווייץ
 >  >  למועמר קדאפי שבעה בנים .  אחדים ,  כמו סאיף אל קדאפי ,  הבן הבכור של קדאפי מאשתו השנייה ,  ממלאים שורה של תפקידים ציבוריים ומסבים לאביהם גאווה .  חניבעל קדאפי הנהנתן ,  לעומת זאת ,  ממלא את משבצת הכבשה השחורה של המשפחה .   בעוד שסאיף אל-איסלאם אל-קדאפי נחשב ליורש המיועד של אביו ,  מחזיק בדוקטורט מבית הספר לכלכלה של לונדון ומנסה כיום לשנות את פניה של ארצו ולכוונה למסלול פרו-מערבי ,  בנוסף לארגוני צדקה ותוכניות חינוכיות שהוא מוביל ,  אחיו הצעיר חניבעל ידוע בעיקר בשל מספר הפעמים הרב שנעצר באירופה בעקבות שורה של תקריות אלימות וסגנון חייו הנהנתני .  חניבעל ,  שבעבר עבד עבור חברה לובית העוסקת ביצוא בנפט ,  נעצר ב-2001 לאחר שתקף שלושה שוטרים איטלקים עם מטף כיבוי .  ב-2004 נעצר חניבעל קדאפי למספר שעות בפאריס ,  לאחר שנתפס כשהוא נוהג במהירות של 144 קמ"ש במסלול הנגדי בשאנז אליזה ,  כשהוא שיכור ולא עוצר ברמזור אדום .  שומרי הראש שלו ,  שהתקיפו את השוטרים ,  נעצרו גם הם .  ב-2005 הוא נעצר שוב בפאריס ,  לאחר שכביכול היכה את חברתו דאז ואשתו הנוכחית ,  הדוגמנית אלין סקאף שהיתה באותה תקופה בהריון ,  ונידון לארבע חודשי מאסר על תנאי וקנס כספי על אחזקת כלי נשק .  בדצמבר האחרון הוזעקה המשטרה למלון קלרידג'ס בלונדון ,  לאחר שצוות המלון שמע צעקות בוקעות מחדרם של קדאפי ורעייתו .  היא נמצאה כשחבורות על פניה ואפה שבור ,  אך טענה כי פציעותיה נגרמו כתוצאה מנפילה וסירבה להגיש תלונה .  ביולי 2008 היה אחראי חניבעל לתקרית שהובילה למלחמה דיפלומטית בין לוב לשווייץ ,  שעדיין לא נפתרה .  ב-15 ביולי ,  בשעה שהתארח במלון יוקרתי בז'נבה ,  נעצר חניבעל קדאפי יחד עם רעייתו לאחר שתקף שני אנשי צוות .  קדאפי שוחרר זמן קצר לאחר מכן ,  אך התצלומים המשטרתיים שלו הודלפו לעיתונות .  אביו הכריז על  " מלחמה "  נגד שווייץ ,  קרא לאזרחי לוב להחרים את המדינה והאשים את שווייץ כי היא  " מדינת מאפיה "  ויש לפרקה .  שווייץ ,  בתגובה ,  אסרה את כניסתם של 188 בכירים לובים ,  כולל קדאפי עצמו ,  ולוב חדלה להעניק אשרות שהייה לאזרחים שווייצים .  בסך הכל ,  משכה לוב יותר מ-5 מיליארד דולר מחשבונות בנק בשווייץ ,  חתכה את אספקת הנפט למדינה ועצרה שני אנשי עסקים שווייצים שעבדו בלוב .  אחד מהם שוחרר והורשה לעזוב את שווייץ רק בשבוע שעבר ,  בעוד שהשני מרצה כיום ארבעה חודשי מאסר על הפרה של חוקי ההגירה בלוב .  עד היום לוב סירבה לתקן את היחסים הדיפלומטיים בינה לבין שווייץ .  בערב ראש השנה האזרחית האחרון ,  עלה חניבעל קדאפי לכותרות לאחר שהזמרת ביונסה הופיעה במסיבת ראש השנה שלו בסנט בארט .  ילדיו האחרים של קדאפי ,  לעומת זאת ,  הקפידו להתרחק מהשערוריות שליוו את אחיהם .  הבן הבכור של קדאפי מאשתו הראשונה ,  מוחמד אל-קדאפי ,  מנהל כיום את הוועד האולימפי הלובי .  סעדי קדאפי נשוי לרעייתו של מפקד בכיר בצבא לוב ומנהל את התאחדות הכדורגל הלובית .  בנו האחר של קדאפי ,  מותאסים-בילה קדאפי ,  משמש כיום יועץ הביטחון הלאומי של לובי ומפקח על מועצת הביטחון של המדינה ,  לאחר קריירה ארוכה בצבא .  גם הוא ,  כמו סאיף אל-איסלאם ,  נחשב ליורש פוטנציאלי לאביו .  בתו של רדאפי ,  עאישה על קדאפי ,  היא עורכת דין שהתפרסמה לאחר שהצטרפה במהלך משפטו של סדאם חוסיין לצוות ההגנה של הרודן העיראקי .
 
משפחת קדאפי :  הסתבכות הבן הובילה למשבר דיפלומטי עם שווייץ
nan
