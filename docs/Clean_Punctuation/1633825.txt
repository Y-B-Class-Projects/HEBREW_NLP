העברות בעולם - 19.1
חלון ההעברות של ינואר נפתח :  וואלה !  ספורט עושה סדר ומביאה לפניכם את השמועות וההעברות בשוק השחקנים העולמי
 *  פיורנטינה הודיעה כי סגרה את העברתו של קשר פורטו מריו בולאטי .  הארגנטינאי בן ה-25 יחתום לאחר שיעבור בדיקות רפואיות .  
 *  המגן האוסטרלי לוקאס ניל חתם לשנה וחצי בגלאטסראיי והוצג רשמית במועדון .  ניל בן ה-31 עזב את אברטון אליה הגיע רק בקיץ .  
 *  האנובר הגרמנית פיטרה את מאמנה אנדראס ברגמן לאחר שלושה הפסדים רצופים .  ברגמן עצמו הגיע לקבוצה לאחר המחזור השלישי והחליף את דיטר הקינג .  
 *  חלוץ נבחרת רוסיה אלכסנדר קרז'אקוב עזב את דינמו מוסקבה וחתם לארבע שנים בזניט סנט פטרסבורג .  
 *  עמאר זאקי ,  חלוץ נבחרת מצרים ,  חוזר לפרמיירליג .  המצרי שסירב לעבור לפורטסמות בגלל אברהם גרנט וטל בן חיים ,  הושאל עד סוף העונה מזמאלק להאל סיטי .
  *  על פי דיווחים באיטליה ,  אינטר ירדה מז'וליו באפטיסטה בשל דרישות גבוהות מצד רומא .  מי שמתקרב לנראזורי הוא קשר לאציו כריסטיאן לדסמה ,  שישוחרר מחוזהו על ידי בית המשפט ,  בדומה למקרה גוראן פאנדב .  
 *   " הדיילי מייל "  מדווח שטוטנהאם היא המועמדת המובילה להחתים את רוד ואן ניסטלרוי לאחר שהחלוץ דחה הצעות מטורקיה .  
 *  ריאל מדריד הולכת בכל הכוח על ילד הפלא סרחיו קנאלס מסנטאנדר והמנהל הספורטיבי חורחה ולדאנו כבר פתח במגעים .  
 *  ל'אקיפ הצרפתי מדווח סביליה וטוטנהאם מעוניינות במגן הימני של בורדו ,  מתיו שאלמה בן ה-29 .  
 *  אספניול ממשיכה לחפש חיזוק והשם החם שעומד על הפרק הוא קשר דינמו בוקרשט ,  אדריאן קרישטאה .
 
העברות בעולם - 19.1
חלון ההעברות של ינואר נפתח :  וואלה !  ספורט עושה סדר ומביאה לפניכם את השמועות וההעברות בשוק השחקנים העולמי

