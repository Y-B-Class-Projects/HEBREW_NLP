המסחר בתל אביב ננעל בירידות שערים
יום המסחר החורפי באחד העם ננעל בירידות שערים לאחר יום הפכפך שהתחיל בעליות .  המדדים ת"א 25 ות"א 100 איבדו 0.4% מערכם ומדד מניות הבנקים ירד ב-1.2%
יום המסחר הראשון לשבוע בבורסת תל אביב נפתח הבוקר בעליות שערים על רקע המגמה החיובית בוול סטריט בסוף השבוע ,  אולם העליות התמתנו בשעות האחרונות והמסחר נחתם לבסוף בירידות בהובלת סקטור הבנקים .  מדד ת"א 25 ומדד ת"א 100 איבדו 0.4% מערכם וננעלו ברמת 1,293 ו-1,194 בהתאמה .  מדד מניות הבנקים ירד ב-1.2% ומשך את המדדים המובילים כלפי מטה .  מדד מניות הנדל"ן ירד ב-0.3% .  מחזורי המסחר הסתכמו בכ-1.2 מיליארד שקל ,  בהתאם לממוצע האופייני ליום ראשון .  
מניית טבע  ( 1.42%  ,  19270.0 ) ריכזת היום את מחזור מסחר הגדול באחד העם והוסיפה לערכה כ-1.4% ,  בהמשך להודעתה מיום חמישי האחרון על תוצאות מוצלחות בניסוי השלישי והמכריע בקופקסן אוראלי .  לאחר עליות של כ-7% בת"א ובנאסד"ק ביום חמישי ,  הוסיפה המניה במסחר בוול סטריט ביום שבת עוד כ-2.2% נוספים .  
כלכלני בנק הפועלים  ( -1.1%  ,  1799.0 )  צופים המשך עליות בבורסת תל אביב ,  ומציינים כי מאז שנת 1993 ,  מדד תל אביב 25 רשם ירידות בחודש דצמבר רק שלוש פעמים .  עם זאת מציינים בבנק כי למרות תוכנית הסיוע לכלכלה האירית , " המשבר התורן "  באיחוד ,  רמת החששות בעולם עודנה גבוהה .  
גם כלכלני בנק לאומי מעריכים כי בטווח הקצר הסנטימנט החיובי עשוי להימשך . " האיתנות היחסית של הכלכלה הישראלית והמחסור באלטרנטיבות השקעה תומכים בראלי סוף שנה ",  כותבים בבנק .  
המסחר בוול סטריט נסגר ביום שישי האחרון בעליות שערים .  מדד הדאו ג'ונס עלה ב-0.3% לרמה של 11,407 נקודות ;  מדד 500 S & P נסגר ברמתו הגבוהה ביותר מאז ספטמבר 2008 לאחר שעלה ב-0.6% לרמה של 1,239 נקודות ;  נאסד"ק הוסיף 0.8% לרמה של 2,637 נקודות .  שוק האג"ח הממשלתיות האמריקאיות המשיך לרדת ,  והתשואה על האג"ח ל-10 שנים עלתה ב-0.08% לרמה של 3.3% .  בסיכום שבועי ,  זינקה התשואה על אג"ח אלו ב-0.29% - הקפיצה השבועית החדה ביותר השנה .
 מזירת המקרו המקומית ,  יבוא הסחורות בחודש נובמבר 2010 הסתכם ב-4.9 מיליארד דולר ,  יצוא הסחורות ב-4.2 מיליארד דולר - מה שגרם לגירעון מסחרי חודשי של 0.7 מיליארד דולר .  מתחילת השנה הסתכם הגירעון המסחרי ב-610 מיליון דולר בממוצע לחודש ,  ובכ-7.3 מיליארד במונחים שנתיים ,  בהשוואה ל-4.9 מיליארד בשנת 2009 ,  כך נמסר היום מהלמ"ס .  
שותפות ישראמקו  ( 1.38%  ,  44.0 )  מנהלת משא ומתן מתקדם עם חברת הקידוחים פרייד אינטרנשיונל  ( Pride International )  האמריקאית עבור ביצוע הקידוח הימי שמשון .  לפי הערכות ,  נע המשא ומתן סביב עלות קידוח של 275 אלף דולר ליום .  ישראמקו החליטה עקרונית לצאת לקידוח בשטח הרישיון הסמוך לגבול הימי עם רצועת עזה .  
הקידוח היבשתי אשדוד A3 שברישיון  " שרית "  לחיפוש נפט אינו מסחרי והוחלט לנטוש את העבודות - כך מדווחת היום לפידות חלץ ,  מפעילת הקידוח ,  לבורסה .  לפידות מודיעה כי במבחני ההפקה שבוצעו במקום נשאבו רק מי שכבה מלוחים ולא גז ,  כפי שקיוותה .  מההודעה היום לומדים המשקיעים כי במהלך הקדיחה התגלו בעומקים 2,655-2680 מטר בתצורת ה"זהר "  סימני גז והוחלט על ביצוע שאיבת ניסיון ,  שהסתיימה כאמור במים מלוחים בלבד .  
מבני תעשיה  ( -1.17%  ,  760.4 )  מקבוצת פישמן צפויה למכור את הנכס  " קיפלינג "  בטורונטו קנדה ,  ולהכניס לקופתה מזומנים בסך 17 מיליון דולר קנדי  ( 62 מיליון שקל )  וזאת לאחר סגירת מסגרת אשראי אשר שימש לרכישת הנכס .  הנכס כולל כ-729 דירות להכשרה ויימכר על ידי החברה בכ-45 מיליון דולר קנדי  ( 163 מיליון שקל )  .  הנכס מוערך על ידי השמאים ,  נכון לסוף רבעון השלישי ,  בכ-46.9 מיליון דולר קנדי  ( 170 מיליון שקל )  ,  כך שמבני תעשיה צפויה לרשום הפסד חשבונאי של כ-2 מיליון דולר קנדי  ( 7 מיליון שקל )  .  
האתגרים הפיננסיים בפניהם ניצבת תכוף  ( -10.31%  ,  70.5 )  ,  יצרנית רכבים ממוגנים ,  ארגזי הובלה וכבאיות ,  הוחמרו כאשר לתמונה נכנסו הבנקים המקומיים והגבילו את חשבונותיה .  אגוד  ( -0.68%  ,  1895.0 )  ,  דיסקונט  ( -0.75%  ,  799.0 )  והפועלים הגדירו את חשבונות החברה כ"מוגבלים בנסיבות חמורות "  כך שהחברה אינה רשאית לפתוח חשבון שיקים בבעלותה ,  אינה יכולה למשוך שיקים על חשבונה והאחרים אינם יכולים למשוך שיקים על חשבון שהחברה הינה בעליו ,  וזאת למשך תקופה של שנתיים .  
חברת אמות השקעות  ( -0.28%  ,  1067.0 )  ,  הפועלת בתחום הנדל"ן ,  ונמצאת בשליטת אלוני חץ  ( 0.0%  ,  2019.0 )   ( 58% )  של נתן חץ ,  הודיעה לבורסה כי דירקטוריון החברה אישר לחברה הבת בבעלות מלאה של אמות ,  אמות אנרג'י ,  העוסקת בהקמת מערכות להפקת חשמל באמצעות אנרגיות מתחדשות בישראל ,  לגייס הון בדרך של הנפקת מניות בבורסה .  אמות אנרג'י מתכננת להציע לציבור 85%-90% מהון מניותיה במהלך הרבעון הראשון של 2011 ולגייס בתמורה כ-140 מיליון שקל .  
מניית ביונדווקס  ( 12.67%  ,  294.3 )  מזנקת היום בכ-16% בבורסת תל אביב ,  במחזור חריג של 5.4 מיליון שקל - גבוה פי 6 מהממוצע היומי  ( 940 אלף שקל )  .  גורמים בשוק יחסו את העלייה החדה לכך שהחברה מפתחת חיסון אוניברסלי לשפעת ,  וזאת לאחר שהחורף חזר ביתר שאת ולאחר מותו של בן 33 מירושלים בסוף השבוע כתוצאה משפעת החזירים .
 
המסחר בתל אביב ננעל בירידות שערים
יום המסחר החורפי באחד העם ננעל בירידות שערים לאחר יום הפכפך שהתחיל בעליות .  המדדים ת"א 25 ות"א 100 איבדו 0.4% מערכם ומדד מניות הבנקים ירד ב-1.2%

