נושי טריביון תובעים את הבנקים שמימנו את רכישתה הממונפת ב-2007
התביעה נגד ג'יי.פי מורגן צ'ייס ,  בנק אוף אמריקה וסיטי ,  טוענת כי הבנקים אחראים לפשיטת הרגל של החברה
קבוצה של נושי מו"לית העיתונים טריביון הגישה ביום שישי תביעה נגד הבנקים ג'יי .  פי מורגן צ'ייס ,  בנק אוף אמריקה ,  מריל לינץ'  ( הנמצא כיום אף הוא בבעלות בנק אוף אמריקה )  וסיטי .  לטענת התובעים ,  ניתן היה להימנע מפשיטת הרגל של טריביון ,  אילולא הבנקים הגדולים ,  שהעמיסו על החברה חובות גדולים מכפי שהיא הייתה מסוגלת להתמודד עימם.התביעה ,  שהוגשה בבית משפט מדינתי בניו יורק ,  מבקשת להטיל אחריות על הבנקים בגין הרכישה הממונפת בהיקף 8.2 מיליארד דולר של טריביון על ידי איל הנדל"ן סם זל ב-2007 ,  שלטענת הנושים הייתה אחראית לחובות הענק בהם נותרה החברה .  הבנקים המואשמים בתביעה סיפקו שני שלבי מימון שאיפשרו לזל להשתלט על החברה ,  המחזיקה בין היתר בעיתונים  " שיקאגו טריביון "  ו"לוס אנג'לס טיימס ". הנושים התובעים הם מגוון חברות השקעה שרכשו אג"ח של טריביון בשלב המימון הראשון של העסקה .  טענתם היא כי בשלב המימון השני ,  שכלל הנפקת אג"ח בשווי 3.7 מיליארד דולר ואיפשר את השלמת העסקה ,  הייתה כרוכה הונאה ופעולות בלתי ראויות אחרות .  כאשר שלב המימון השני החל לקרום עור וגידים ,  הנושים העיקריים כבר היו מודעים לבעיות בטריביון .  אך הבנקים דחפו את העסקה קדימה בכל מקרה ,  על מנת לזכות בעמלות בסך למעלה מ-120 מיליון דולר ,  לפי התביעה .  חלק גדול מטענות התובעים מזכירות את ממצאי חקירה עצמאית שהתבצעה על ידי בית המשפט המפקח על פשיטת הרגל של טריביון במדינת דלאוור .  חקירה זו הגיעה למסקנה כי חלק מהיבטי העסקה גובלים בהונאה .  ממצאי החקירה הובילו לביטול תכנית הארגון מחדש המקורית שהגישה טריביון ,  בניסיון לצאת מהגנה מפני נושים ולסיים הליכי פשיטת רגל שארכו שנתיים .  החברה הגישה בשבוע שעבר תכנית חדשה ,  שזכתה לתמיכת כמה מהנושים העיקריים ,  בהם ג'יי.פי מורגן צ'ייס .
 
נושי טריביון תובעים את הבנקים שמימנו את רכישתה הממונפת ב-2007
התביעה נגד ג'יי.פי מורגן צ'ייס ,  בנק אוף אמריקה וסיטי ,  טוענת כי הבנקים אחראים לפשיטת הרגל של החברה

