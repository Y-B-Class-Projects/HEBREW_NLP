יואב כץ : " פשוט נמאס לי מקרית חיים "
 הפועל חיפה התאמנה ללא מים והבעלים מאס במצב : " אני אוציא את הקבוצה מכאן ".  נשקלת אפשרות לעבור למתקן אחר
פרשיית המים בהפועל חיפה שוב התחדשה לאחר שביומיים האחרונים נותק נזרם המים למתחם האימונים בקרית חיים .  כבר שבע שנים ישנו ויכוח שמתחדש מדי קיץ בין ועד קרית חיים לבין יואב כץ הבעלים של הקבוצה על תשלומי המים במועדון .  הוויכוח הנוכחי הוא על גובה התשלום לחודשי יוני ויולי האחרונים .
 לטענת כץ הוא קיבל חוב בגובה 130 אלף שקל על אותם חודשים ,  אך בשל העובדה שלטענתו הקבוצה הבוגרת וקבוצות הנוער של המועדון לא התאמנו באותם חודשים ,  מדובר בסכום מופרך . " לא יכול שבחודשים שאף אחד לא התאמן פה אנחנו מקבלים סכומים כאלה ",  אמר כץ . " ביקשתי שיבדקו את השימוש שוב .  במקום זאת הם סגרו לנו את המים .  כנראה שבוועד קרית חיים לא מבינים שהם פוגעים בילדים שמגיעים מכל האיזור .  לי פשוט נמאס מהמקום ומדרך ההתנהלות שלהם ואני אוציא את הפועל חיפה מקרית חיים ". 
כץ למעשה נתן אולטימטום כי אם החוב לא יישקל בשנית הוא יחפש מתחם אימונים אחר עבור חיפה כשהאופציות הן אצטדיון האתלטיקה בנווה שאנן והאצטדיון בנשר .  בכל אופן ,  למרות החום הכבד והעובדה שאין להם מים ,  שחקני הקבוצה יגיעו גם מחר למתחם קרית חיים ויתאמנו כרגיל לקראת המשחק מול מכבי תל אביב .
 
יואב כץ : " פשוט נמאס לי מקרית חיים "
 הפועל חיפה התאמנה ללא מים והבעלים מאס במצב : " אני אוציא את הקבוצה מכאן ".  נשקלת אפשרות לעבור למתקן אחר

