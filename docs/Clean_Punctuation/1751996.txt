זינוק של יותר מ-80% במחירי הכותנה מאז יולי מאלץ את יצרניות הבגדים להעלות מחירים
בנוסף יצרניות הבגדים מנסות למצוא דרכים להוזיל את הייצור :  בדים סינטתיים יותר ,  כפתורים קטנים יותר
מחירי כותנה גבוהים לרוב גורמים ליצרניות הבגדים לקצץ בעלויות ,  אך כעת החלה מגמה חדשה :  בגדים מכותנה פשוט יהיו יקרים יותר . " זה לא שיש לנו בחירה ",  אמר וזלי קארד ,  נשיא ומנכ"ל ג'ונס גרופ ,  החברה המחזיקה במודגים כמו אן קליין וניין ווסט . " המחירים חייבים לעלות ",  הוסיף.רשת בון-טון תעלה את מחירי המותג הפרטי בכדולר לפריט באביב ,  ופעם נוספת בסתיו .  בד בבד ,  היא גם עוברת משימוש ב-100% כותנה בפריטים כמו סוודרים ,  לתערובות סינטתיות .  ליווי'ס הודיעה כי כבר העלתה מחירים ,  והיא צפויה להעלותם פעם נוספת בשנה הבאה .  היינסברנדס ,  יצרנית מותגי היינס ,  פלייטקס וצ'מפיון ,  הודיעה על העלאת מחירים צפויה עד פברואר ,  והעלאה אפשרית נוספת אם מחיר הכותנה לא יירד.יצרנית בגדים אחרות אמרו כי עד כה לא העלו מחירים ,  אך כי הדבר צפוי להשתנות בשנה הבאה .  חברת vf קורפ ,  יצרנית מותגי נורת פייס ו-7 for all mankind אמרה כבר כי מותגיה יהיו יקרים יותר ככל הנראה בשנה הבאה ,  בייחוד מוצרי הג'ינס עתירי הכותנה .  ג'ונס גרופ הודיעה כי העלאת המחירי שלה עשויה להיות בסביבות 10%.הבעיה היא בעיה קלאסית של חוסר איזון בין ההיצע לביקוש .  מחיר הכותנה זינק בכמעט 80% מאז יולי ,  וצפוי להיוותר גבוה . " תפוקת הכותנה העולמית אינה צפויה לעמוד בביקוש בשנתיים הקרובות ",  אומרת שרון ג'ונסון ,  אנליסטית כותנה בחברת פירסט קפיטל גרופ.מלאי הכותנה נמוכים בעקבות ירידה חדה בביקוש בתקופת המיתון .  בנוסף יבולי כותנה רבים נפגעו בקיץ האחרון בגלל הצפות בפקיסטן ומזג אוויר גרוע בהודו ובסין - 3 יצרניות כותנה מרכזיות .  אך עיקר הבעיה היא גידול בביקוש בסין ,  אליו הצטרפה עלייה בביקוש גם בארה"ב עם התאוששותה .  ועם עליית המחירים ,  נכנסו לשוק גם הספקולנטים ,  שהביאו לעליות מחירים נוספות ." גם הסוחרים הותיקים ביותר בהלם מהזינוק ",  אמר מייק סטיוונס ,  אנליסט כותנה עצמאי . " זה התבטא בבהלת קניות של מפעלי טוויה ברחבי העולם ,  המעוניינים להבטיח כי יוכלו להמשיך לייצר ",  הסביר.עליות המחירים הובילו כמה חברות הלבשה להעביר את הייצור שלהן למדינות בהן כוח עבודה זול יותר או מכס נמוך יותר .  יצרנית בגדי הספורט לולומלון ,  מעבירה חלק מהייצור שלה מסין לוייטנאם ,  קמבודיה ובנגלדש .  בון-טון נהנית ממכסים נמוכים במצרים ובניקרגואה .  היצרנית מנסות לצמצם עלויות גם בצורות נוספות :  למשל ,  האם ניתן להחליף כפתור או חוט תפירה במוצר זול יותר ,  או אם אפשר להשתמש בתערובת המכילה פחות כותנה .
 
זינוק של יותר מ-80% במחירי הכותנה מאז יולי מאלץ את יצרניות הבגדים להעלות מחירים
בנוסף יצרניות הבגדים מנסות למצוא דרכים להוזיל את הייצור :  בדים סינטתיים יותר ,  כפתורים קטנים יותר

