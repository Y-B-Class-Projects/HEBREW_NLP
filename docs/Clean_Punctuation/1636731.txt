אנטישמיות המאבק למיגור הרוע נמשך
אחת התובנות העולמיות החשובות של זמננו נולדה בשנת 1948 בדמות  " אמנת האו"ם בדבר מניעת וענישת פשע של רצח עם ".  כמו ההכרה בצורך במציאת פתרון לאומי לעם היהודי ,  גם אמנה זו היא תולדה של השואה .  הזוועות שנחשפו בטריבונל הבינלאומי בנירנברג חייבו תגובה מוסרית אוניברסלית .  כזו שתביע מצד אחד את הזעזוע מביצוע רצח עם ,  ומצד שני תציב מחסום חוקתי בפני מעשה דומה בעתיד .  אמנה זו הובילה לחקיקה המחייבת התערבות מיידית מצד כל מדינה שעדה לרצח עם ,  כדי לעוצרו .
 בפועל ,  המציאות שונה .  גם אם זה מריח ,  נראה ומתנהג כמו רצח עם ,  מדינות העולם נזהרות מאוד מלהכריז עליו ככזה משום שהכרזה פירושה התחייבות להתערבות .  ומדינות אינן ששות להתערב בענייני מדינות אחרות ,  במיוחד אם המדובר הוא בחצר האחורית של העולם המערבי .
 יום הזיכרון הבינלאומי לשואה הוא בהחלט המשך של מגמה זו .  היוזמה הברוכה של שר החוץ בשעתו ,  סילבן שלום ,  לקבוע יום שכולו התייחדות עולמית עם זכר השואה ההיסטורית וקורבנותיה היהודים היתה הישג בלתי מבוטל המשפיע רבות על הנצחת השואה בעולם ,  שכן הוא מאפשר פלטפורמה חובקת עולם של הזדהות בקרב מדינות רבות עם הטרגדיה האנושית הנוראה ביותר בהיסטוריה .
 אלא שכדאי לזכור כי האנטישמיות לא נעלמה מן העולם באותו יום של 27 בינואר 1945 ,  שעה שחיילים סובייטים פתחו לרווחה את שערי מחנה המוות אושוויץ ? בירקנאו ,  אלא רק שינתה צורות .  חלקן נותרו בעלות אותם מאפיינים של אנטישמיות ישנה ,  כמו זו שנראתה בחנוכה בדמות חנוכיות מנותצות ,  וחלקן מתגלות בצורת דברי בלע המזהים את היהודים כאחראים למשבר הכלכלי ולצרות אחרות ,  כל מדינה על פי ראותה .
 חלק מגילויי האנטישמיות ידועים כיום גם כ"אנטי ? ציונות ".  כאילו לא מדובר עוד בהתנגדות ספציפית ליהודים כעם ,  אלא  " רק "  בהתנגדות לשאיפותיהם הטריטוריאליות .  זו הקרקע העכורה שעליה מוצאים עצמם דיקטטור מרקסיסטי כמו הוגו צ'אבס ועריץ פונדמנטליסטי כמו אחמדינג'אד .  הם צועדים שלובי זרוע במאבק באימפריאליזם הציוני ,  כשמקהלה של פסבדו ?  אינטלקטואלים מחזקת אותם בשירה צעקנית הקוראת כל העת לחיסולה של מדינת ישראל .
 בעולם של ראשית 2010 אנטישמיות היא סחורה חמה .  בון טון של מהפכנים וצדקנים .  המילים אולי עטויות באיצטלה אקדמית וביקורתית ,  אך המסר הזועק מבין השורות אינו משתמע לשתי פנים :  חיסולה של מדינת ישראל הוא גם חיסולו הפיזי של חלק ניכר מהעם היהודי .
 65 שנים לאחר שנתגלתה הזוועה ואומות העולם המתקראות נאורות קיבלו על עצמן למנוע את הישנות רצח העם באשר הוא - רובץ לפתחן אתגר חדש .  כאז כן היום ,  בלשון בוטה וברורה ,  מצהיר מנהיג מדינה החברה באו"ם על שאיפתו לחסל מדינה אחרת .  על כן טוב יעשו אותם מנהיגים אם ייטלו חלק בעצרות הזיכרון ויפנו את עיניהם לא רק אל העבר המדמם ,  אלא גם לימינו אנו .
 
אנטישמיות המאבק למיגור הרוע נמשך
nan
