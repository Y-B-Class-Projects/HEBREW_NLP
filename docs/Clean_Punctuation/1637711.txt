למרות האופטימיות :  וול סטריט הוסיפה לרדת
על אף נתוני הצמיחה המפתיעים לטובה ,  עליות השערים המרשימות שאפיינו את השעות הראשונות למסחר נמחקו בלחץ של מניות הטכנולוגיה
וול סטריט בדרך לסיים את חודש ינואר 2010 בסימן שלילי עם ירידה משמעותית במדדים המובילים בעיקר בלחץ מניות הטכנולוגיה שרושמות בשבוע האחרון ירידות חדות וגוררות אחריהן גם את יתר המניות הגדולות בניו יורק .
 נתוני התוצר המקומי הגולמי שפורסמו מוקדם יותר עם פתיחת המסחר אמנם הצביעו על שיפור משמעותי במצבו של המשק האמריקאי והעידו על צמיחה מוגברת במשק ,  מעבר לתחזיות האנליסטים ,  אך עליות השערים שגררו נתוני המאקרו האלה החזיקו מספר מועט בלבד של שעות ועם המשך המסחר חזרו המסכים בניו יורק להיצבע באדום .
 בסיכומו של יום ירד מדד הנאסד"ק ב-1.5% נוספים כשהוא נקבע על רמה של 2,147 נקודות .  הדאו ג'ונס איבד גם הוא 0.6% מערכו ונחתם על 10,065 נקודות .  מדד 500 החברות המובילות ירד באחוז אחד בדיוק .
 המניה הבולטת במיוחד היום בבורסה שאחראית במידה מסויימת גם להיפוך המגמה היא מניית ענקית התכנית מיקרוסופט של בית גייטס שאיבדה 3.4% במהלך המסחר היום - זאת על אף שהתוצאות הכספיות עליהן דיווחה היום ,  במרכזן רווח נקי רבעוני של 6.66 מיליארד דולר ,  עלו באופן ניכר על תחזיות האנליסטים .  מניית אינטל ,  גם היא מתחום הטכנולוגיה ,  רשמה ירידה משמעותית של 2.6% במחזור גדול .  גם חברת הטלפונים הסלולריים מוטורולה לא נהנתה מיום מוצלח והיא נפלה בכ-5% תוך יום אחד .  מנגד ,  איזנו במעט את התמונה מניות הבנקים שברובן הגדול דווקא רשמו היום עלייה בשיעור מתון יחסית .
 
למרות האופטימיות :  וול סטריט הוסיפה לרדת
על אף נתוני הצמיחה המפתיעים לטובה ,  עליות השערים המרשימות שאפיינו את השעות הראשונות למסחר נמחקו בלחץ של מניות הטכנולוגיה

