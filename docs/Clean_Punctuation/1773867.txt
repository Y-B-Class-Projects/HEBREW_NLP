התקדמות משמעותית במו"מ בין האוצר לפרקליטים
בסוף יום דיונים בבג"ץ ,  הצעת הפשרה המסתמנת :  כתנאי התחלתי ייתן האוצר לפרקליטים תוספת שכר של 12%
שופטי בית המשפט העליון ,  דורית ביניש ,  אשר גרוניס ואסתר חיות ,  היו להוטים מאוד להביא את שביתת הפרקליטים לקראת סיום או לפחות לקרב בין הצדדים הנצים כך שיתחילו במשא ומתן רציני ביניהם .  היה זה במסגרת דיון בשתי עתירות שהוגשו נגד שר המשפטים ,  שר האוצר ,  ראש הממשלה והיועץ המשפטי לממשלה בעניין שביתת הפרקליטים .  עד כדי כך היו השופטים להוטים ,  שאחרי כשעתיים וחצי של שמיעת הצדדים בסבלנות רבה ,  הם הורו למנכ"ל משרד ראש הממשלה ,  אייל גבאי ,  שלא נכח בדיון ,  להתייצב בבית המשפט ,  כדי להבין ממנו מהי עמדת הממשלה הרשמית ביחס להצעות לניהול המשא ומתן .  עדיין לא התקבלה שום הכרעה בנושא .  בשעות הערב התבקש גבאי לקבל את הסכמתו של ראש הממשלה למתווה לפיו הצדדים יגיעו לבוררות אצל נשיא בית הדין הארצי לעבודה לשעבר ,  סטיב אדלר ,  תחת ההסכמה שכתנאי מוקדם להליכה לבוררות והפסקת השביתה ,  האוצר יסכים לתוספת שכר לפרקליטים של 12% - מתוכם 8% שקיבל כל המגזר הציבורי ,  ובנוסף 4% תוספת שכר מלאה שאינה כוללת את מרכיב הוצאות הרכב והטלפון .  כיום הצעת המדינה ,  שגובשה על ידי גבאי ,  היא תוספת של 12% ,  שכוללת 8% לשכר ו4% להוצאות רכב וטלפון.במהלך הדיונים אמרה ביניש לגבאי כי , " מה שקרה בעמדת האוצר מאוד מאכזב ,  לי לא זכורים 43 ימי שביתה שלא מדברים בהם עם השובים .  האוצר לא נהג בדרך הרגילה שבה נוהגים בציבור שובת .  לא ישבו אתם שבע שעות ברציפות כמו שעשו עם עובדי רשות שדות התעופה אפילו פעם אחת ,  זה דבר שאי אפשר לקבל .  האוצר לא קיים משא ומתן בתום לב עם הפרקליטים ,  זו חובה חוקית ולא גחמה .  זה החטא הקדמון בסיפור הזה .  אי אפשר להיות סרבן טוטלי .  האדישות שלכם מדאיגה אותי ",  הוסיפה.ביניש הציעה לגבאי אחת משתי אפשרויות : " או שהולכים לבוררות אבל האוצר הולך לקראת הפרקליטים כדי שיוכלו לחזור לעבודה במקביל לבוררות ,  או שאנחנו ניתן צווים במקום בית הדין לעבודה ". 

התקדמות משמעותית במו"מ בין האוצר לפרקליטים
בסוף יום דיונים בבג"ץ ,  הצעת הפשרה המסתמנת :  כתנאי התחלתי ייתן האוצר לפרקליטים תוספת שכר של 12%

