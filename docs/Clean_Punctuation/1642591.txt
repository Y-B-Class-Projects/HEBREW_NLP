אריקסון התפטר מנוטס קאונטי
השבדי בן ה-62 עזב את תפקידו כמנהל המקצועי של המועדון הוותיק בעולם אחרי תוהו ובוהו ניהולי שנמשך כמה חודשים
סוון גוראן אריקסון התפטר מתפקידו כמנהלה המקצועי של נוטס קאונטי ,  מהליגה הרביעית באנגליה וזאת אחרי רכישת המועדון על ידי יו"ר לינקולן סיטי לשעבר ,  ריי טרו ,  שקנה את קבוצת הכדורגל הוותיקה בעולם בפאונד אחד .
 מנכ"ל המועדון ,  ג'ים רודוול ,  סיפר ל-BBC ש"סוון הסכים להישאר נשיא כבוד של המועדון ,  שזה תפקיד עם פחות פעילות ,  אבל כזה שמראה כמה מעריכים ומכבדים אותו כאן ".  רודוול המשיך והחמיא לאריקסון ,  אבל אמר שלפחות לעת עתה ,  תפקידו הקודם לא ימולא על ידי אדם אחר .
 השבדי שאימן בעבר בין היתר את לאציו ,  רומא ,  בנפיקה ,  נבחרת אנגליה ומנצ'סטר סיטי ,  הגיע לנוטס קאונטי אחרי קדנציה כושלת למדי בנבחרת מקסיקו והנחתתו במדו ליין הייתה חלק מהתכנית של הבעלים הקודמים להצעיד את נוטס קאונטי בחזרה לפרמיירליג .  אלא שהתכנית הזו ספגה מהלומה כבר בשנתה הראשונה בגלל בעיות כספיות וגם סול קמפבל שהוחתם ,  עזב אחרי משחק אחד בלבד בקבוצה .  
פיטר טרמבלינג ,  שבעצמו קנה את המועדון במחיר סמלי של פאונד אחד בדצמבר ,  התייאש די מהר וכאמור מכר את המועדון באותו מחיר .  כרגע מדורגת נוטס קאונטי במקום השביעי בליגה עם שלושה משחקים חסרים .  אריקסון בן ה-62 לא פירט על תכניותיו הבאות .  

אריקסון התפטר מנוטס קאונטי
השבדי בן ה-62 עזב את תפקידו כמנהל המקצועי של המועדון הוותיק בעולם אחרי תוהו ובוהו ניהולי שנמשך כמה חודשים

