CES 2009 :  רק  ( לא )  בישראל
דניס ויטצ'בסקי נמצא בתערוכת הטכנולוגיה הגדולה בעולם ,  ולמרות זאת ,  משוטט בין הדוכנים בתסכול ובעצב ? 
בשבוע האחרון אני מסתובב מתוסכל .  על פניו ,  אין לי הרבה סיבות  אני ב-CES ,  תערוכת הטכנולוגיה הגדולה בעולם ,  ואחד המקומות המגניבים ביותר על פני כדור הארץ בתחילת ינואר  ( על תערוכת הפורנו שמתקיימת במקביל שמעתם ?  )  .  הבעיה היא שבשיטוטי ב-CES ,  רבים הם המקרים בהם אני מבין שזו לא החגיגה שלי .  
הסיבה לכך היא המגמה המרשימה והמעניינת ביותר שראיתי בתערוכה  ( לא ,  לא 3D ,  מדובר בגימיק מעצבן )  ,  שהחלה לתפוס תאוצה לפני שנתיים ומגיעה כעת להבשלה :  חיבור של כל מסך שיש בבית לרשת האינטרנט .  
כל חברות המסכים הציגו השנה ב-CES מוצרים שמתחברים לאינטרנט מתוך הבנה שהתוכן של ערוצי הכבלים ,  הלוויין או האנטנה כבר לא מספיק לנו .  אנחנו לא רוצים שאנשים אחרים יקבעו עבורנו את לו"ז הצפיה ,  ואם למחשב המהפכה הזו הגיעה כבר מזמן ,  אל מסך הטלוויזיה היא מגיעה כמשהו מובנה רק בזמן האחרון .
 ואלה לא רק מסכי הטלוויזיה עצמם .  גם נגני בלו-ריי ,  קונסולות משחק ,  מסכי רשת ייעודיים כמו Dash של סוני  כולם מאפשרים או יאפשרו בקרוב הזרמת תוכן אינטרנטי .  אבל אנחנו ,  שם בישראל ,  לא נזכה לראות חלק גדול מזה .
 הסיבה לכך היא שהאינטרנט הפכה את כדור הארץ למקום אחד קטן תוך מספר מועט של שנים ,  ותעשיות שהתבססו במשך עשורים לאו דווקא התכוננו לצמצום המרחקים הזה ולא מוכנות לתת לו לפגוע בעסקיהן .  קחו ,  למשל ,  חברות מוזיקה מקומיות :  אחד מערוצי הרווח שלהן הוא ביצירת הסכמים עם יצרניות תוכן מחו"ל ,  קניית דיסקים ומכירתם בארץ .  בעידן האינטרנט זה נראה מטופש  למה לקנות תוכן מהיבואן ולא מהיצרן עצמו באמצעות האינטרנט ?  הרי אין כאן עניין של אחריות או שירות ,  אתם לא קונים מוצר אלא תוכן .  או ,  יותר נכון ,  רישיון להשמעת תוכן ,  או רישיון לצפיה בתוכן ,  או רישיון לקריאת תוכן .
 אבל אפילו שזה נראה טיפשי וארכאי ,  ההסכמים ההם ,  שנחתמו לפני שנים ,  עדיין בתוקף ,  והיצרניות לא יכולות להפר אותן .  אפל לא יכולה למכור בארץ דרך אייטיונז מוזיקה של סוני ויוניברסל פשוט כי אין לה את הזכויות למכירת המוזיקה הזו בארץ ,  נטפליקס לא יכולים להזרים סרטים לאקס-בוקס 360 שלכם כי אין להם זכויות על הסרטים האלה ,  וגם חנות הספרים הוירטואלית של מכשיר הקינדל לא תאפשר לכם לקנות חלק מספריה כשאתם נמצאים בארץ .
 והתוצאה :  עצב ,  למשל כי המוצר המרשים שהינו פרי שיתוף הפעולה בין Boxee הישראלית לבין D-link  קופסת מולטימדיה שמזרימה תוכן מאתרים ושירותים שונים שמרביתם לא עובדים בישראל ,  כמעט ולא רלוונטית כאן .  כך גם שירותי האינטרנט של מסכים מבית חברות כמו LG ,  פנסוניק ,  סוני ועוד .  לסמסונג ,  לפחות ,  יש שירותי אינטרנט במסכים שלהם בישראל ,  אבל אלה מוגבלים מאוד נכון לעכשיו .  ואגב ,  גם Dash של סוני מושק בינתיים רק בארה"ב ,  בגלל אותם הסכמי התוכן עבור שירותים בהם הוא משתמש .
 אבל מה שבאמת מדכא בכל הסיפור ,  הוא שהמצב כנראה לא הולך להשתנות בקרוב .  שאלתי את מנכ"ל חברת נטפליקס ,  שהחלה כשירות השכרת סרטי DVD דרך הדואר וכעת גם מזרימה תוכן ללקוחותיה  ( הכל תוך הפיכת לשירות פופולרי להפליא בארה"ב )  ,  מתי הוא חושב שהחברה שלו תוכל לעבוד בכל רחבי העולם .  בתשובה ,  הזכיר ריד האסטינגס את עניין הסכמי התוכן ,  ואמר שלדעתו יידרשו עוד כמה עשורים עד אשר מרבית התוכן החדש יקבל רישוי כלל-עולמי .
 
CES 2009 :  רק  ( לא )  בישראל
דניס ויטצ'בסקי נמצא בתערוכת הטכנולוגיה הגדולה בעולם ,  ולמרות זאת ,  משוטט בין הדוכנים בתסכול ובעצב ? 

