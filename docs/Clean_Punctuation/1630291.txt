בעלי המניות אישרו את מיזוג חברת מכירות הכרטיסים טיקטמאסטר וחברת קידום ההופעות לייב ניישן
המיזוג בין שתי החברות יצור ענקית בינלאומית למכירת כרטיסים ,  קידום הופעות וייצוג אמנים
חברת קידום ההופעות לייב ניישן וחברת מכירות הכרטיסים טיקטמאסטר הודיעו ביום שישי כי בעלי המניות אישרו את המיזוג בין שתי החברות .  עם זאת ,  העסקה עדיין תלויה באישור רשויות ההגבלים העסקיים בארה"ב .  בחודש שעבר העניק נציב ההגבלים העסקיים בבריטניה את ברכתו לעסקה ,  בניגוד להחלטה הקודמת.לייב ניישן הודיעה כי מצביעים המייצגים יותר מ-99% מכלל מניותיה אישרו את העסקה .  טיקטמאסטר מסרה כי יותר מ-98% מבעלי המניות שלה אישרו את העסקה.לאחר המיזוג ,  יהפכו השתיים לחברה אחת המקדמת הופעות ,  מוכרת כרטיסים ,  מוציאה אלבומים ,  מחזיקה באולמות הופעות ומייצגת שורה של אמנים ,  ביניהם :  u2 ,  מדונה ,  ג'יי זי והאיגלס .  החברה תפעל ביותר מ-30 מדינות ברחבי העולם.לייב ניישן ,  הפועלת מלוס אנג'לס ,  וטיקטמאסטר ,  מווסט הוליווד ,  טענו כי המיזוג ישפר את פעילותיהן ,  ויוודא את הישרדותן .  אוהדי המוסיקה יזכו בהוזלת הכרטיסים להופעות משום שהחברה הממוזגת תוכל להרוויח כסף בדרכים חדשות ,  טענו החברות .  העסקה תלויה באישור הרגולטורים בארה"ב ובקנדה .
 
בעלי המניות אישרו את מיזוג חברת מכירות הכרטיסים טיקטמאסטר וחברת קידום ההופעות לייב ניישן
המיזוג בין שתי החברות יצור ענקית בינלאומית למכירת כרטיסים ,  קידום הופעות וייצוג אמנים

