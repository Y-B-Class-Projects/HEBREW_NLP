משרד רון גזית רוטנברג ושות' סיים את גיוס השותפים במקום אלו שפרשו - עו"ד יונגר יצטרף
עו"ד אריאל יונגר מכהן כיועץ משפטי של ועדות מקומיות ,  מייצג בעלי קרקעות ,  קבלנים ,  יזמי בניה וקבוצות רכישה
עו"ד רון גזית מסיים את גיוס השותפים החדשים למשרדו ,  בעקבות פרישתם של 6 שותפים ממשרדו לפני כחודש :  בסוף השבוע האחרון ,  הצטרף עו"ד אריאל יונגר כשותף מקרקעין ,  למשרד רון גזית ,  רוטנברג ושות'.עו"ד יונגר ,  בן 39 ,  עבד שמונה שנים במשרד סוכובולסקי-הרטבי ומאז שנת 2005 הוא הבעלים של משרד בוטיק מקרקעין .  עו"ד יונגר מכהן כיועץ משפטי של ועדות מקומיות ,  מייצג בעלי קרקעות ,  קבלנים ,  יזמי בניה וקבוצות רכישה ומתמחה בתכנון ובנייה.לפני כחודש הודיעו על פרישתם 25 מתוך 30 עורכי הדין שעבדו במשרדו של גזית ,  מתוכם שישה שותפים .  השותפים הודיעו על עזיבתם בפתאומיות והותירו את גזית המום ,  שנותר עם שלושה שותפים ושני שכירים בלבד .  לאחר שבוע שבמהלכו ניהלו גזית ושותפו הבכיר ,  עו"ד בני רוטנברג ,  מגעים למיזוג עם משרד גורניצקי ושות' שבראשות עו"ד פיני רובין ,  הודיע גזית כי המגעים נכשלו וכי בכוונתו לגייס עורכי דין שיצטרפו למשרדו.עם הצטרפותו של עו"ד אריאל יונגר מונה כעת משרד רון גזית ,  רוטנברג ושות' תשעה שותפים :  המייסדים רון גזית ובני רוטנברג וכן עורכי הדין שירין הרצוג  ( מסחרי )  ,  נילי פלג  ( מסחרי )  ,  מוטי ארד  ( ליטיגציה )  ,  יגאל קווה  ( ליטיגציה )  ,  אמיר ונג  ( תקשורת והגבלים עסקיים )  וניבה ברג  ( הגבלים עסקיים )  .  לפני כשבועיים גייס גזית שלושה שותפים למשרד :  עו"ד ארד ,  שפרש ממשרד מיתר ליוורניק לשם גבע ברנדווין ושות' ,  עו"ד קווה שעבד במשרד יובל לוי ושות' ועו"ד פלג ,  שהיתה יועצת משפטית בחברת היי-טק.עו"ד רון גזית מסר כי בכוונתו להרחיב את המשרד גם בתחומי המימון והמיסוי והוא מנהל משא ומתן עם שותפים פוטנציאלים בתחומים אלו .  המשרד ,  שהוקם בשנת 1986 ,  מתמחה בתחומי המשפט המסחרי והאזרחי ונחשב לאחד המובילים בישראל בתחום התקשורת ,  המחשוב והטכנולוגיה .
 
משרד רון גזית רוטנברג ושות' סיים את גיוס השותפים במקום אלו שפרשו - עו"ד יונגר יצטרף
עו"ד אריאל יונגר מכהן כיועץ משפטי של ועדות מקומיות ,  מייצג בעלי קרקעות ,  קבלנים ,  יזמי בניה וקבוצות רכישה

