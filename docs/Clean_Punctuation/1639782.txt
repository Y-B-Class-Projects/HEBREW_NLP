כלל פיננסים ברוקרא'ז על טבע :  יש מקום לרציופארם
רביבו : " רציופארם משתלבת היטב באסטרטגיה של טבע ,  אך רכישתה מציבה אתגרים כבדי משקל ,  אפילו לטבע "
 על פי הפרסום אתמול ב-themarker עולה כי טבע מצויה במרחק נגיעה מזכייה במכרז לרכישת רציופארם לאחר שנותרה אחת משתי המתמודדות היחידות על החברה .  בכלל פיננסים מנסים לעמוד על הנקודות המרכזיות בנוגע לעסקה זו:רציופארם מעניקה נתח שוק מהותי בשוק מרכזי .  סימנה את גרמניה כשוק בעל פוטנציאל צמיחה מהותי בתוכניתה האסטרטגית לשנים הקרובות .  רציופארם נחשבת לחברת הגנריקה השנייה בגודלה בגרמניה עם מכירות של 850 מיליון יורו ב-2008 .  לחברה פעילות עניפה בשאר מדינות אירופה ,  ומכירותיה מחוץ למדינה עלו על מיליארד יורו ב-2008.ורכישתה משתלבת היטב בתוכנית האסטרטגית .  טבע הגדירה את אירופה כשוק בו היא מכוונת לתוספת מכירות של קרוב לשישה מיליארד דולר בחמש השנים הקרובות .  הגדלת הפיזור הגיאוגרפי והפחתת התלות בשוק האמריקאי היוו אף הם חלק מאבני היסוד של האסטרטגיה קדימה .  במובנים אלו ,  רציופארם משתלבת היטב בתוכניתה האסטרטגית של החברה .  רציופארם מחזיקה בפעילות ביו-גנרית כבר משנת 2000 ,  והדבר צפוי לתרום למאמצי ההתקדמות של טבע בשוק מרכזי זה.האקלים הגנרי משתנה לטובה בגרמניה .  לאחר הבחירות בגרמניה בספטמבר שעבר נרשם שיפור משמעותי ביחס הממשלה הגרמנית לשוק התרופות .  הממשלה החדשה אישרה תקציב של 3.5 מיליארד דולר להגדלת הוצאות הבריאות והסכמי הקואליציה כללו צורך לבחינה מחודשת של מערכת מכרזי הדיסקאונט לתרופות במדינה .  החברות הגנריות במדינה סבלו מלחץ מחירים חריף בשנים האחרונות ,  וישנה ציפייה לחקיקה חדשה שתמתן מגמה זו במחצית השנייה של 2010.ותמחור רציופארם נשמע סביר .  ההערכות סביב סגירת המכרז מדברות על תג מחיר של 4.1 מיליארד דולר לרציופארם  ,  מכפיל 10-12 לערך על ה-ebitda של 2009 .  שימו לב כי סטאדה ,  המחזיקה במקום השלישי בשוק הגרמני ,  נסחרת כיום בשווי של 1.5 מיליארד יורו המשקף לה מכפיל ebitda של 6.0 בלבד על 2008 .  אך התמחור עדיין נשמע סביר ,  בייחוד בהשוואה לרכישות האחרונות של טבע.וטבע שוב תידרש להפגין כישורי m & a .  טבע ידועה ביכולותיה הגבוהות בתחום המיזוגים ,  אך עמידה ביעד החברה לאקרטיביות של הרכישה בתוך שנה נשמעת כאתגר קשה במקרה של רציופארם שרווחיותה נמוכה משמעותית מזו של טבע .  אמנם דומה כי במרווח ebitda של 15% יש כר נרחב להתייעלות ברציופארם ,  אולם פשוט זה לא יהיה.תוך התמודדות מורכבת בשוק בשל ותחרותי .  טבע מעריכה כי בשנים הקרובות ירשום שוק הגנריקה הגרמני צמיחה שנתית שלילית של 3% בחמש השנים הקרובות .  הסגמנט הצומח בגרמניה מצוי מחוץ למכרזים ,  ורציופארם התקשתה להתמודד עד כה במגרש הזה .  פוטנציאל פקיעת הפטנטים בגרמניה עומד על כ-3.9 מיליארד דולר עד 2013 ,  וטבע תצטרך להתמודד בשוק תחרותי ביותר על חלקה בעוגה.אך עדיין נותרו סימני שאלה סביב העסקה .  במידה ואכן תירכש רציופארם ,  לצד קבלת השפעת הרכישה על מספריה של טבע קדימה ,  נרצה לקבל מטבע פירוט של צעדי ההתייעלות ברציופארם ,  עלותם ואופן מימושם לאור הגמישות הנמוכה בתחום זה בגרמניה .  כן נחפש מידע על פוטנציאל הצמיחה בגרמניה מחוץ למכרזי הביטוח כמו גם על האפשרויות שמעניקה רציופארם לטבע מחוץ לאירופה ." רציופארם משתלבת היטב באסטרטגיה של טבע ,  אך רכישתה מציבה אתגרים כבדי משקל ,  אפילו לטבע ",  מסכם אבירן רביבו ,  אנליסט כלל פיננסים ברוקראז' .
 
כלל פיננסים ברוקרא'ז על טבע :  יש מקום לרציופארם
רביבו : " רציופארם משתלבת היטב באסטרטגיה של טבע ,  אך רכישתה מציבה אתגרים כבדי משקל ,  אפילו לטבע "
 
