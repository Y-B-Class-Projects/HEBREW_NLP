ח"כ ברכה נפגע בחברון : " נתניהו מבעיר אש "
 על רקע הכרזת הממשלה להכליל את מערת המכפלה כאתר מורשת יהודית ,  מתעמתים פלסטינים בחברון עם כוחות הביטחון .  יו"ר חד"ש נפגע משאיפת גז במהלך העימותים : " נתניהו דוחף לפיצוץ "
  ( צילום :  רויטרס ,  עריכת וידאו :  עידן גוראל ,  קריינות :  רועי כ"ץ ) 
ארבעה ימים לאחר הכרזת הממשלה על מערת המכפלה כאתר מורשת לאומי ,  הרוחות בחברון לא נרגעות .  במהלך היום  ( חמישי )  מתעמתים פלסטינים עם כוחות הביטחון בעיר .  בנוסף מצויין היום בחברון יום השנה ה-16 לטבח מערת המכפלה שבוצע על ידי ברוך גולדשטיין .  בחברון מתקיים היום מספר תהלוכות זיכרון .
 יו"ר חד"ש חבר הכנסת מוחמד ברכה נפגע משאיפת גז ,  שלטענתו חיילי צה"ל זרקו לעברו בהפגנה בחברון .  הוא טופל במקום ע"י צוותים רפואיים ולא נזקק לטיפול נוסף .  ברכה אמר בתגובה למעשה : " נתניהו מתמחה בהבערת אש ומחזיר את הגלגל לאחור .  הוא חוזר על כל מה שעשה בקדנציה הראשונה שלו .  ממשלת נתניהו-ברק דוחפת לפיצוץ כדי להכשיל כל סיכוי לפתרון באזור ". 
בצהריים יידו פלסטינים אבנים לעבר עמדות של צה"ל ומג"ב בעיר .  עד כה לא דווח על נפגעים בקרב כוחות הביטחון הישראלים .  בנוסף ,  הפלסטינים הבעירו צמיגים והשליכו אבנים לעבר כוחות הביטחון שהשיבו בירי גז מדמיע .  הפלסטינים דיווחו כי מספר מפגינים נפצעו באורח קל .  כמו כן חסמו פלסטינים את כביש הגישה מחברון לקריית ארבע ויידו אבנים על רכב ישראלי שהגיע למקום .  איש מיושבי הרכב לא נבחר .
 מנגד ,  מתכוונים המתנחלים לקיים היום תפילה נגד הקפאת הבנייה ביישוביהם .  המתנחלים מוחים נגד מה שהם מגדירים  " ההשתוללות הערבית "  ברחבת המערה .
 עדכון ראשון :  15:07

ח"כ ברכה נפגע בחברון : " נתניהו מבעיר אש "
 על רקע הכרזת הממשלה להכליל את מערת המכפלה כאתר מורשת יהודית ,  מתעמתים פלסטינים בחברון עם כוחות הביטחון .  יו"ר חד"ש נפגע משאיפת גז במהלך העימותים : " נתניהו דוחף לפיצוץ "
 
