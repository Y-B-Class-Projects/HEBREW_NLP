המשבר עלה לביל גייטס 40 מיליארד דולר
גם טד טרנר ,  מייסד CNN איבד 80% מהונו ב-10 השנים האחרונות .  חושבים שאתם נפגעתם מהמשבר הכלכלי ?  בואו לראות מיהם באמת המפסידים הגדולים של העשור
מייסדי ענקית התוכנה מיקרוסופט  ,  אילי המדיה טד טרנר וסאמנר רדסטון ,  וכן פיליפ אנשוץ - האיש שסייע לסגירת עסקת רכישת כרומטיס הישראלית על ידי לוסנט - הם בין המיליארדרים שהונם האישי התכווץ בשיעור החד ביותר במהלך העשור החולף ,  לפי רשימה שערך אתר  " ביזנס אינסיידר "  ואשר מבוססת על רשימות המיליארדרים של המגזין  " פורבס ". 
הונו האישי של פיליפ אנשוץ ,  מייסד חברת התקשורת קווסט ,  אשר סייע לסגירת עסקת לוסנט-כרומטיס בשנת 2001 ,  נחתך במהלך העשור ב-10.5 מיליארד דולר ל-6 מיליארד דולר .  עיקר הנפילה בשוויו נרשמה בשנת 2002 ,  בעקבות נפילת מניית חברת קווסט .
 בכירי מיקרוסופט היו בין המפסידים הגדולים בעשור החולף בעקבות התפוצצות בועת הטכנולוגיה ותביעות בגין הפרת חוקי ההגבלים העסקיים שהוגשו נגד חברת התוכנה הגדולה בעולם .
 מייסד מיקרוסופט החל את העשור עם הון אישי מוערך של 90 מיליארד דולר וסיים אותו עם הון אישי של 50 מיליארד דולר - נפילה של 40 מיליארד דולר .  
פול אלן ,  מייסד שותף מיקרוסופט ,  החל את העשור בתוך האדם השלישי בעושרו בעולם עם הון מוערך של 30 מיליארד דולר ,  אולם מאז התכווץ הונו ב-18.5 מיליארד דולר ל-11.5 מיליארד דולר כיום ,  בין השאר גם בעקבות השקעות כושלות במספר חברות .  הונו האישי של מנכ"ל מיקרוסופט ,  סטיב באלמר ,  הסתכם ב-19.5 מיליארד דולר בתחילת העשור ,  ומאז נפל ל-13.3 מיליארד דולר - ירידה של 6.2 מיליארד דולר .
 הונו האישי של סאמנר רדסטון נחתך במהלך העשור ב-6.7 מיליארד דולר ל-2 מיליארד דולר כיום .  תחילה נפל שווי גרעין השליטה שלו בענקית המדיה בעקבות הפיצול מחטיבת CBS .  בהמשך ,  בעקבות המשבר הכלכלי העולמי ,  המשיך ונפל השווי של ויאקום ו-CBS כאחד .
 איל המדיה טד טרנר החל את העשור עם הון אישי מוערך של 7.8 מיליארד דולר ,  לאחר שמכר את רשת הטלוויזיה CNN שייסד ,  לחברת טיים וורנר .  עם זאת ,  מיזוג AOL-טיים וורנר ,  וצניחת מניית החברה הממוזגת ,  חתכו את הון האישי ב-7 מיליארד דולר בתוך שנתיים .  הונו האישי מוערך כעת ב-1.8 מיליארד דולר - נפילה של 6 מיליארד דולר תוך עשור .
 הונו האישי של המשקיע המיליארדר קירק קרקוראין צומצם ב-4.3 מיליארד דולר במהלך העשור ,  ומסתכם כעת ב-3 מיליארד דולר ,  בעקבות השקעות נרחבות שביצע בבתי הימורים בלאס וגאס ,  ובכלל זה פרויקט משותף עם חברת דובאי וורלד .
 צ'רלס שוואב ,  מייסד הברוקר המקוון הנושא את שמו ,  הפסיד כמחצית מהונו האישי בעקבות התפוצצות בועת האינטרנט בתחילת העשור .  הונו האישי בתחילת העשור הסתכם ב-8.7 מיליארד דולר ,  ואילו כעת הוא מוערך ב-4.7 מיליארד דולר .
 
המשבר עלה לביל גייטס 40 מיליארד דולר
גם טד טרנר ,  מייסד CNN איבד 80% מהונו ב-10 השנים האחרונות .  חושבים שאתם נפגעתם מהמשבר הכלכלי ?  בואו לראות מיהם באמת המפסידים הגדולים של העשור

