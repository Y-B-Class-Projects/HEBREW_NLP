כיצד השיגו הסינים את התוצאות הטובות ביותר במבחני פיז"ה ? 
סין דיווחה על תוצאותיהם של תלמידי שנחאי בלבד ,  ומומחים טוענים כי הן לא משקפות את המצב בסין כולה
על רקע תוצאותיהם המאכזבות של תלמידי ישראל במבחני פיז"ה של ה-oecd ,  בלטה הצלחתם של התלמידים האסיאתיים ,  ובראשם תלמידי סין .  התוצאות המעולות של התלמידים הסיניים הפתיעו מומחים רבים ,  אשר ניסו להסבירן.התלמידים הסינים ,  אשר תוצאותיהם נמדדו לפי מדגם של תלמידים מהעיר שנחאי בלבד ,  היו במקום הראשון במתמטיקה ,  עם 600 נקודות ,  כשאחריהם תלמידי סינגפור ,  הונג קונג קוריאה וטייוואן .  גם בקריאה היו התלמידים הסינים במקום הראשון עם 556 נקודות ,  כשאחריהם הקוריאנים עם 539 נקודות .  במדעים כבשו גם כן הסינים את המקום הראשון עם 575 נקודות ,  כשאחריהם תלמידי פינלנד.תלמידי ישראל ,  לעומת זאת ,  דורגו במקום ה-36 בקריאה ,  עם ציון של 474 נקודות ,  ובמקום ה-41 במתמטיקה ובמדעים  ( 447 נקודות במתמטיקה ו-455 נקודות במדעים ) .ב-oecd מייחסים את התוצאות הטובות של תלמידי שנחאי לרפורמות בבתי הספר הסיניים .  המורים מראים יוזמה גדולה יותר ,  היות והשכר שהם מרוויחים גבוה יותר ,  ההכשרה שלהם טובה יותר והם נחושים להטביע את חותמם על תוכניות הלימודים .  מערכת החינוך הסינית מתגמלת מורים טובים ומחליפה במהירות את אלה שאינם טובים .  סין גם הרחיבה בשנים האחרונות את הגישה לבתי הספר ,  ושינתה שיטות לימוד מיושנות כגון שינון ולמידה בעל פה.ואולם ,  מומחים בארה"ב ובאירופה שהיו מעורבים בניהול המבחן הודו כי התוצאות בשנחאי - המרכז התעשייתי והעסקי הגדול בסין אשר מושך אליו את התלמידים הטובים ביותר בשל האוניברסיטאות המודרניות והיוקרתיות בו - אינן משקפות את המצב בסין כולה .  במדינות אחרות נבחרו תלמידים מרחבי המדינה ." וואו ,  אני נדהם ,  זה מזכיר לי את ספוטניק ",  אמר ל"ניו יורק טיימס "  צ'סטר פין ,  אשר כיהן במשרד החינוך האמריקאי בממשל רייגן ,  כשהוא מתייחס לשיגורה פורץ הדרך של החללית הסובייטית לחלל . " ראיתי עד כמה הסינים דבקים בהשגת מטרות ,  ואם הם עשו זאת בשנחאי ב-2009 ,  הם יכולים לעשות זאת גם ב-10 ערים ב-2019 ,  וב-50 ערים ב-2029 ",  אמר פין ,  אשר ביקר בבתי ספר ברחבי סין .  מארק שניידר ,  בכיר במחלקת המחקר של משרד החינוך האמריקאי בממשל ג'ורג' וו .  בוש ,  אשר ביקר לאחרונה בסין ,  הביע ספקות בנוגע לרמת הדיוק בתוצאות של התלמידים הסיניים ,  ואמר כי ישנם גורמים שהשפיעו עליהן ככל הנראה.שניידר ציין כי בשנחאי ,  הנחשבת למעוז מהגרים גדול בסין ,  התלמידים אמורים לחזור לעיירות מולדתם על מנת ללמוד בבית הספר התיכון ,  אך הרשויות בשנחאי יכולות לאפשר לתלמידים טובים במיוחד להישאר בעיר .  כמו כן ,  אמר שניידר כי בפני התלמידים בשנחאי הודגשה חשיבות המבחנים לתדמיתה של סין ,  והם קיבלו עידוד להצליח בהם .  עם זאת ,  ציין שניידר כי  " סין לוקחת את נושא החינוך ברצינות רבה .  מוסר העבודה שם הוא חזק מאוד ". 

כיצד השיגו הסינים את התוצאות הטובות ביותר במבחני פיז"ה ? 
סין דיווחה על תוצאותיהם של תלמידי שנחאי בלבד ,  ומומחים טוענים כי הן לא משקפות את המצב בסין כולה

