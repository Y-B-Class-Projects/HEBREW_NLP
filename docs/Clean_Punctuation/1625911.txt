יאיר לפידות : " ביצועי השוק יהיו קרובים לממוצע הרב-שנתי "
 מנכ"ל ילין לפידות : " השווקים לא באופוריה .  המחירים נראים סבירים בראייה ארוכת טווח "
  >  >   " 2010 לא תהיה כמו 2009 ",  אומר יאיר לפידות ,  מייסד ומנכ"ל משותף בבית ההשקעות ילין לפידות . " סביר להניח שהביצועים של הבורסה בשנה הקרובה יהיו קרובים לביצועים הממוצעים של שוקי המניות והאג"ח בשנים האחרונות . " שוק המניות הישראלי הניב ב-20 השנים האחרונות תשואה ממוצעת של 8%-9% מעל מדד המחירים לצרכן לשנה - וזה מה שאני צופה שיקרה בשנה הקרובה . " בשוק האג"ח תהיה עלייה של 3% בשנה הקרובה מעל למדד המחירים לצרכן - הממוצע השנתי מאז 1990 .  לפידות לא מסכים עם ההנחה שהשוק באופוריה : " העליות בשווקים הן תיקון של המשבר הקולוסאלי שנגזר מהחשש שהעולם עוד רגע מתפרק - להערכתי אנחנו לא נמצאים במצב שבו המחירים בשוק המניות מופקעים .  המחירים נראים סבירים בראייה ארוכת טווח . " בשוק האג"ח ,  אם מסתכלים שלוש שנים קדימה ,  בהסתברות מאוד גבוהה - הריביות הקצרות והתשואות לפידיון יהיו גבוהות יותר .  עם זאת התזמון של עליית הריבית יהיה פונקציה של מידת ההתאוששות בכלכלה המערבית ובראשן ארה"ב ואירופה .  ככל שההתאוששות המקרו-כלכלית תהיה מהירה יותר ,  והאינפלציה מהירה יותר ,  יש סיכוי טוב שהבנקים המרכזיים יעברו למלחמה באינפלציה .  התחושה היא שב-2010 לא יהיו הקפצות ניכרות בריבית ,  אבל צריך גם להיערך גם לתרחישים של זירוז העלאות הריבית .  לכן אנחנו משקיעים נמצאים במח"מים לא ארוכים ומעדיפים הצמדה או ריביות משתנות ".  לטענתו של לפידות לאחר קריסת ליהמן ברדרס ,  הומחש שהשוק הישראל לא בוגר ביחס לשווקים אחרים . " בעולם גייסו אג"ח קונצרני כל הזמן .  נכון שהמרווחים עלו ולפעמים גייסו רק הטובים ,  אבל בשום מקום האג"ח קונצרניות לא נהפכו למלה גסה .  זה מדגים כמה התפישה בישראל מתנהלת בצורה לא בוגרת ומוקצנת בלי קשר למצב הריאלי ".  לפידות לא מתלהב מאג"ח מדינה  " אג"ח מדינה הן הכרחיות בחשבונות סולידים במינון מסוים ,  אבל זו לא ההמלצה הראשונה שלי ללקוח ".  הוא גם לא ממליץ להשקיע בחו"ל . " היכולת שלנו מישראל לעשות את הבחינה של תתי-חלקים במדדים במדינות רחוקות היא מוגבלת .  אני לא חושב שקופת גמל של ישראלים צריכה לרוץ למטבעות שונים בחו"ל ". 

יאיר לפידות : " ביצועי השוק יהיו קרובים לממוצע הרב-שנתי "
 מנכ"ל ילין לפידות : " השווקים לא באופוריה .  המחירים נראים סבירים בראייה ארוכת טווח "
 
