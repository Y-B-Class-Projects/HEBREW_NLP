צחי תייר פוטר מהפועל חדרה ,  פייגנבוים יחליפו
חרף ההצלחה המקצועית פוטר המאמן ,  בקרבתו נטען שזה קרה כי לא אפשר לאחיו של ראש העיר להיכנס לחדר ההלבשה
ראשי הפועל חדרה הודיעו הבוקר  ( שני )  למאמן הקבוצה צחי תייר על פיטוריו .  הודעת הפיטורים נעשתה בצורה לא הכי שגרתית ומחמיאה ,  בשיחה טלפונית ממיאמי .  חרף העובדה שהקבוצה הובילה את טבלת ליגה א' במחוז דרום עד יום שישי האחרון וממוקמת כעת במקום השני ,  הודיע לו יו"ר הקבוצה איציק בן תורה כי ראש העיר חיים אביטן ,  ששוהה במיאמי עם ראשי הקבוצה ועם קבוצת כדורגל החופים של העיר ,  לא מעוניין שימשיך על אף ההצלחה המקצועית .
 לתייר ,  שנחשב לאחד מהמאמנים המוערכים ביותר בליגות הנמוכות ,  חוזה לעונה נוספת בקבוצה ורק כשישובו ארצה יסכמו ראשי חדרה עם המאמן את פרטי עזיבתו .  על פי מקורבים למאמן ,  הסיבה לפיטורים אינה נעוצה בשני ההפסדים ברצף ,  אלא בכך שלא נתן לאחיו של ראש העיר אלי אביטן להיכנס לחדר ההלבשה במשחק מול נחלת יהודה ביום שישי כדי לדבר עם השחקנים .
 מי שצפוי להחליף את תייר הוא שייע פייגנבוים ,  שסיכם את תנאיו כבר בסוף השבוע ואמור להתמנות בימים הקרובים .  פייגנבוים צפוי להדריך את הקבוצה ביום שישי במשחק גביע המדינה מול קביליו יפו בחדרה ,  במסגרת סיבוב ז' .
 
צחי תייר פוטר מהפועל חדרה ,  פייגנבוים יחליפו
חרף ההצלחה המקצועית פוטר המאמן ,  בקרבתו נטען שזה קרה כי לא אפשר לאחיו של ראש העיר להיכנס לחדר ההלבשה

