לאפורטה : " פגע בנו שריאל השתמשה במסי "
 נשיא ברצלונה לא אהב את השימוש שעשתה היריבה מהבירה בווידאו של הכוכב הארגנטינאי בערעור העונש של רונאלדו
נשיא ברצלונה ז'ואן לאפורטה לא אהב את השימוש שעשתה היריבה המושבעת ,  ריאל מדריד ,  בווידאו של לאונל מסי כדי לנסות ולהוכיח את חפותו של כריסטיאנו רונאלדו .
 כזכור ,  תחילת הפרשה ביום ראשון ,  אז הורחק הכוכב הפורטוגלי בכרטיס אדום ,  לאחר ששלח מרפק ושבר את אפו של שחקן מלאגה ,  פטריק מיטיליגה ,  כשניסה להשתחרר ממנו .  השופט הרחיק את רונאלדו ,  כשבית הדין קבע אחר כך שהוא לא ישחק בשני המשחקים הבאים של הבלאנקוס .
 בריאל ,  כמובן ,  סלדו מההחלטה ,  והחליטו להראות לבית המשפט וידאו של כוכבה הצנום של ברצלונה ,  שעשה לטענתם דבר דומה לשחקנה של סביליה ,  מארק ואליינטה ,  במשחקן של הקבוצות בשבוע שעבר .
 מי שלא נהנה בלשון המעטה מהניסיון של ריאל להיעזר בווידאו של מסי הוא ז'ואן לאפורטה . " זה פגע בנו שריאל השתמשה במסי ",  אמר נשיא הקבוצה הקטלאנית . " לא אהבנו זאת .  אנחנו חושבים שזו טעות לערב את מסי בנושא זה ,  בגלל שהוא כן ואוהב כדורגל .  הוא לא שחקן שערורייתי ",  שלח לאפורטה אולי רמז ועקיצה , " והוא צנוע .  יש לו את כל התכונות כדי להיות השחקן הטוב ביותר בעולם ". 

לאפורטה : " פגע בנו שריאל השתמשה במסי "
 נשיא ברצלונה לא אהב את השימוש שעשתה היריבה מהבירה בווידאו של הכוכב הארגנטינאי בערעור העונש של רונאלדו

