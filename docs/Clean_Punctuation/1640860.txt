איך תעזרו לחולל שינוי בארגון
כך תגדילו את הסיכוי שהצעותיכם לשיפור הארגון יתקבלו ■ היו אחראים ■ הפעילו את הדימיון ■ היו רלוונטים ומפורשים ■ עליכם להיות פעילים ומעורבים בתהליך
 >  >  מה תעשו כדי לחולל שינוי במקום עבודתכם ?  שאלה זאת רלוונטית למנהלים בכל דרג ,  בייחוד בכניסה לעשור החדש .  שעה שהפרטים הספציפיים של הצעותיכם תלויים במשרתכם וברמת האחריות שהיא נושאת ,  יש כמה דברים שתוכלו לעשות כדי להגדיל את הסיכוי שהצעותיכם יתקבלו .  1 .  היו אחראים .  אין די בכך שתציעו לאחרים כיצד להשתנות - אתם חייבים להיות מוכנים להשתנות בעצמכם .  המחויבות האישית שלכם להצעותיכם תוסיף להן אמינות .  כשהכפיפים חשים שהמנהיגים מוכנים להשתנות ,  יש סיכוי גדול יותר שהשינוי ייצא לפועל .  2 .  הפעילו את הדמיון .  חלק מתפקידם של מנהיגים הוא לעודד את עמיתיהם לחשוב בגדול .  האתגר הוא לעודד את העובדים לחשוב באופן יצירתי כך שיוכלו להטמיע רעיונות שראויים לתשומת לב .  3 .  היו רלוונטיים .  מנהלים יכולים ליצור רלוונטיות בשלוש דרכים :  ראשית ,  ודאו כי כולם יודעים כיצד המשרה שלהם תורמת למטרות הארגון ;  שנית ,  עודדו את העובדים שלכם למצוא דרכים לעשות את תפקידם ביעילות רבה יותר ;  שלישית ,  הכירו בתרומות החיוביות שלהם .  4 .  היו מפורשים .  אמנם יש צורך לחשוב בגדול ,  אבל יש גם צורך לפרק את הרעיונות הגדולים למקטעים מנוהלים .  למשל ,  מנהל משאבי אנוש שהאתגר שניצב מולו הוא למלא את שאיפת הארגון להפוך למעסיק מבוקש ,  עשוי לבחון את האופן שבו החברה שלו מגייסת עובדים ,  מאיישת משרות חדשות ודואגת להתפתחותם של עובדי החברה .  5 .  היו פעילים .  הפעילו אנשים במימוש הרעיונות שלכם .  ספקו להם משאבים ולוחות זמנים ,  אבל ודאו כי גם לכם נשאר חלק במטלה .  אתם צריכים להמשיך להיות מעורבים בתהליך .  הכותב הוא יועץ מנהיגות ,  מאמן ,  מרצה ומחבר הספר  " lead your boss :  the subtle art of managing up "  הסוגיה :  איך אפשר לסייע לעובדים לחולל שינוי בארגון ?  הפתרון :  הוכיחו שאתם מוכנים להשתנות בעצמכם ,  היו רלוונטיים ומפורשים הדרך :  ודאו כי כולם יודעים מה תורמת משרתם לארגון ופרקו רעיונות גדולים למקטעים harvard business monday morning מפרסומי בית הספר למינהל עסקים של אוניברסיטת הרווארד

איך תעזרו לחולל שינוי בארגון
כך תגדילו את הסיכוי שהצעותיכם לשיפור הארגון יתקבלו ■ היו אחראים ■ הפעילו את הדימיון ■ היו רלוונטים ומפורשים ■ עליכם להיות פעילים ומעורבים בתהליך

