אבנר הופשטיין מצטרף לחדשות 10
בחברת החדשות של ערוץ 10 החלו בגיוס כתבים למהדורת שישי המתחדשת ,  אותה יגיש מיקי רוזנטל וצירפו לשורותיהם את הכתב הוותיק של ידיעות אחרונות
עיתונאי ידיעות אחרונות אבנר הופשטיין עוזב את העיתון ומצטרף למהדורת שישי החדשה של ערוץ 10 .  הופשטיין שימש כתב בידיעות אחרונות במשך 12 שנה ,  מתוכן היה שליח העיתון ללוס אנג'לס במשך שבע שנים .  הופשטיין זכה בפרס בני ברית בעקבות כתבה שהכין על קהילות נכחדות בברזיל .  
מהדורת שישי של ערוץ 10 בהגשת מיקי רוזנטל צפויה לעלות לאוויר בשבועות שלאחר חג הפסח .  את המהדורה תערוך רותי יובל ,  לשעבר עורכת העיתון מעריב ועורכת  " אולפן שישי "  של חדשות 2 .  
אבנר הופשטיין מסר בתגובה : " אחרי 12 שנים נפלאות בידיעות אחרונות ,  המקום שהיה לי בית אישי ומקצועי ,  הגיע הזמן להמשיך הלאה לדרך חדשה ".  מערוץ 10 נמסר : " אנחנו לא מגיבים לתכניות בפיתוח ". 

אבנר הופשטיין מצטרף לחדשות 10
בחברת החדשות של ערוץ 10 החלו בגיוס כתבים למהדורת שישי המתחדשת ,  אותה יגיש מיקי רוזנטל וצירפו לשורותיהם את הכתב הוותיק של ידיעות אחרונות

