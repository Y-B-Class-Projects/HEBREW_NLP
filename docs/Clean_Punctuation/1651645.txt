שביתה ברשויות :  אין פקחים ולא מפנים אשפה
הרשויות המקומיות משביתות היום את השירותים העירוניים בכל הארץ .  בשל השביתה לא תיאסף אשפה ולא יירשמו דו"חות חנייה .
 העובדים חוסמים את צומת כברי בגליל וינסו לחסום צמתים נוספים
 ( צילום :  שי מכלוף ועוז מרון ,  עריכת וידיאו :  גדי וינסטוק ,  קריינות :  אילן שניג ) 
הרשויות המקומיות פתחו היום  ( רביעי )  בשביתת אזהרה בת יום במחאה על הקיצוץ בתקציביהן .  במסגרת השביתה לא יפעלו המחלקות העירוניות ,  אגף הפיקוח העירוני ומחלקות התברואה והגינון .  כמו כן ,  לא תיאסף אשפה ,  פעילות הכבאים תעבור למתכונת חירום בלבד ,  הווטרינרים העירוניים לא ייתנו שירותים ולא יפעלו שירותי המצילים בחופי הים .  עם זאת ,  מערכת החינוך ומוקדי 106 יפעלו כסדרם .  
בנוסף לשביתה ,  מתכוונים עובדי הרשויות המקומיות זו לחסום 53 צמתים מרכזיים בארץ במחאה על הקיצוץ בתקציבי האיזון ברשויות המקומיות .  בין הצמתים אשר ייחסמו יהיו צומת שוקת ,  צומת קסטינה ,  צומת ביל"ו ,  צומת בית עובד ,  צומת קוממיות ,  צומת אל על ,  צומת דרור וצומת שער הנגב .  
בשעה זו כבר חוסמים כמאתיים מעובדי המועצה האזורית מטה אשר את צומת כברי שבגליל המערבי .  המתקהלים נושאים שלטים עליהם נכתב בין השאר : " אם אין תקציב משלמים יותר ארנונה "  ו"אם פוגעים בחינוך שומרים על הבית ".  כוח משטרה נמצא במקום ומנסה לשכנעם לפנות את הצומת .  עקב ההתקהלות נוצרו במקום עומסי תנועה כבדים .
 השלטון המקומי דורש מהאוצר להעלות את מענקי האיזון הממשלתיים ב-2010 ל-2.6 מיליארד שקלים .  בנוסף ,  בשלטון המקומי דורשים תוספת תקציב של 900 מיליון שקלים .  במסיבת עיתונאים שקיים אתמול יו"ר השלטון המקומי שלמה בוחבוט ,  בהשתתפות פורום 15 הערים הגדולות ופורום המועצות האזוריות ,  אמר בוחבוט כי  " אם האוצר יסכים להעביר לנו תקציב של 2.6 מיליארד שקלים ,  לא מגזירות שיטיל על הערים הגדולות ,  אלא מכספי המדינה ,  הרשויות המקומיות יקבלו את הדבר בהסכמה והשביתה תבוטל ". 
יו"ר מרכז המועצות האזוריות ,  שמוליק ריפמן ,  האשים את ראש הממשלה בנימין נתניהו ואת ממשלתו בפגיעה ברשויות המקומיות . " אם מחר בבוקר יהיה משבר קואליציוני ,  ביבי ימצא את הכסף לממן אותו ובסכומים הרבה יותר גבוהים ,  אשר צריכים להיות מועברים לחינוך ,  רווחה וכו' ",  הכריז אמש ריפמן .
 יו"ר פורום 15 הערים וראש עיריית ת"א ,  רון חולדאי ,  אמר כי  " אלה כספים שצריכים להגיע אל האזרחים באמצעות הרשויות המקומיות ,  ומציגים את זה כאילו יש מאבק בין השלטון המרכזי בין השלטון המקומי .  ולכן המאבק הזה הוא משותף ". 
במשרד האוצר הגיבו אמש לשביתה הצפויה ברשויות המקומיות .  מהמשרד נמסר כי  " בשבועות האחרונים קיימו משרדי האוצר והפנים משא ומתן אינטנסיבי עם נציגי מרכז השלטון המקומי ".  לדברי האוצר בעוד בשלטון המקומי דורשים כי תקציב מענקי האיזון יעמוד על 2.6 מיליארד שקלים  באוצר הסכימו לשלם עד 2.4 מיליארד שקלים . " לאור הדברים הללו ובהתאם לפערים הקטנים במו"מ בין הצדדים השביתה המתוכננת תמוהה בעינינו  אנו קוראים להנהגת השלטון המקומי לגלות אחריות ולמנוע פגיעה מיותרת בתושבי ועובדי העיריות ",  לשון התגובה .
 
שביתה ברשויות :  אין פקחים ולא מפנים אשפה
הרשויות המקומיות משביתות היום את השירותים העירוניים בכל הארץ .  בשל השביתה לא תיאסף אשפה ולא יירשמו דו"חות חנייה .
 העובדים חוסמים את צומת כברי בגליל וינסו לחסום צמתים נוספים

