ישראל הצעירה סיימה ב-1:1 מול רומניה
הנבחרת האולימפית של ישראל סיימה בתיקו 1:1 מול נבחרת רומניה ,  שהובילה משער של ג'ינג'יבואנו  ( 6 )  ,  רואש איזן  ( 9 ) 
הנבחרת עברה את המבחן ,  אבל למוטי איוניר ,  או למי שיחליף אותו במידה שיעזוב ,  יש עוד הרבה עבודה לקראת המשך קמפיין מוקדמות אליפות אירופה .  אומנם הנבחרת האולימפית של ישראל נפרדה הערב  ( רביעי )  בתיקו 1:1 מול רומניה החזקה באצטדיון בנס ציונה במשחק ידידות ,  אבל היכולת אותה גילתה החבורה בכחול ,  במיוחד במחצית השנייה ,  לא תספיק להמשך קמפיין מוקדמות אליפות אירופה .  
ישראל נאבקת בקמפיין עם שבדיה ומונטנגרו ,  כשלכל שלוש הנבחרות יש עשר נקודות בשלב הזה ,  לעומת רומניה שנמצאת במקום השני בבית א' עם 18 נקודות ,  כמו לרוסיה שמוליכה את הבית שלה .
 המחצית הראשונה נפתחה בסערה ,  כשהרומנים עולים ליתרון כבר אחרי שש דקות משער של ג'ינג'יבואנו ,  אחרי טעות קשה של אריאל הרוש .  שלוש דקות בלבד חלפו וישראל הצליחה להשוות מבעיטה של אושרי רואש מקרוב ,  שהגיעה אחרי ערבובייה ברחבה הרומנית .  
המשך המחצית הייתה שייכת בעיקר לנבחרת האורחת ששלטה והגיעה ליותר הזדמנויות ,  אבל דווקא לישראל הייתה הזדמנות גדולה כשבן סהר ספק הוכשל ברחבה .  המחצית השנייה הייתה חלשה בהרבה מהראשונה ושתי הנבחרות לא הגיעו למצבים .  אחת הסיבות לנחמה אחרי המשחק היא שהנבחרת הצליחה להסתדר ללא טוטו תמוז הפצוע ,  ביברס נאתכו ודין מורי שזומנו לסגל של הבוגרת .
 דקה 6 :  גול !  קונסטנטין ג'ינג'יבואנו עבר בקלות את אבי ריקן והרים כדור שעלה מעל אריאל הרוש ופנימה .  0:1 לרומניה .
 דקה 9 :  גול !  מאור בוזגלו הגביה קרן ,  בן סהר נגח ואושרי רואש בעט מתוך הערבובייה פנימה .  1:1 .
 דקה 23 :  ג'ינג'יבואנו בעט כדור חזק ושטוח ,  הרוש הדף לקרן .
 דקה 27 :  סברין סרולאה בעט בנגיעה אחת כדור שהלך לרשת החיצונית .
 דקה 44 :  סהר עבר את השומר שלו בתוך הרחבה והוכשל ,  איתן שמואלביץ' לא שרק לפנדל .
 דקה 56 :  הרחקה גרועה של הרוש הגיעה לשחקן רומני ,  אוראל דגני ביצע עבירה שהצילה את ישראל מספיגה .
 דקה 61 :  אסולין בעט כדור חזק ,  השוער הרומני קלט .
 נבחרת ישראל :  אריאל הרוש ,  אבי ריקן ,  אוראל דגני ,  אושרי רואש ,  רמי גרשון ,  רחמים צ'קול ,  אלמוג כהן ,  גיא אסולין  ( נס זמיר ,  72 )  ,  מאור בוזגלו  ( מוחמד גדיר ,  46 )  ,  עומר דמארי  ( עידן שדה ,  46 )  ,  בן סהר  ( אלרואי כהן ,  78 )  .
 נבחרת רומניה :  לונג סילביו ,  רפא קורנל ,  פפ פול ,  סטפן ברבויאנו ,  גורדוס לורין ,  סברין סרולאה ,  אנדריי יונסקו ,  ליביו גנאה ,  גבריאל חורחה ,  קונסטנטין ג'ינג'יבואנו ,  ראול רוססו .
 
ישראל הצעירה סיימה ב-1:1 מול רומניה
הנבחרת האולימפית של ישראל סיימה בתיקו 1:1 מול נבחרת רומניה ,  שהובילה משער של ג'ינג'יבואנו  ( 6 )  ,  רואש איזן  ( 9 ) 

