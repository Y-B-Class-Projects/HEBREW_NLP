הפועל ר"ג - מכבי פ"ת :  בוער בתחתית
העולה החדשה תארח את האורחים שנמצאים מתחת לקו האדום .  גנון חוזר להרכב .  נעים : " משחקים נגד קבוצה מהליגה שלנו "
 שוער מכבי פתח תקוה ,  אוהד כהן ,  לא הגיע לאימון הקבוצה אתמול  ( שישי )  ,  זאת בעקבות השיחה שלו אתמול עם היו"ר שינו זוארץ ,  בסיומה הוחלט שהוא רשאי לנהל משא ומתן עם קבוצות אחרות .  האופציה המועדפת על כהן היא הפועל חיפה ,  ובשלב זה השוער לא יגיע לאימונים עד אשר ימצא קבוצה אחרת .  
בינתיים ,  נראה כי המאמן פרדי דוד החליט לדלג על פרשת קובי גנון ,  שהושעה מהסגל בשבוע שעבר בטענה שהוא פצוע .  כזכור ,  בשבוע שעבר הוחלט כי המגן לא ייכלל בסגל הקבוצה בעקבות עימות עם דוד .  בקבוצה התייחסו לעובדה שגנון יחזור להרכב הקבוצה ביום ראשון מול הפועל רמת גן ואמרו : " מדובר בשחקן משמעותי ,  בניגוד לפרסומים אין כוונה לשחררו ".  
גנון יעלה כמגן שמאלי ,  כאשר המאמן מתכוון לחזק את ההגנה ,  כשיפתח עם שלושה בלמים - אבי יחיאל ,  ניצן דאמרי ומוראד מגמאדוב ,  כשאורי אוזן יערוך את הופעת הבכורה שלו בעמדת המגן הימני .  בקישור האחורי יפתחו אסי משיח וונצ'ו טריאנוב יחד עם דן רומן ,  בעוד טומיסלאב בוסיץ' ועומר דמארי יפתחו בחוד ההתקפה .  
כפי שפורסם אמש ,  הבלם/קשר הצרפתי סבסטיאן סנסוני אמור לעבור את הבדיקות הרפואיות ביום ראשון ולאחר מכן לחתום על חוזה במועדון .  השחקן יצפה באותו יום במשחק הקבוצה .
 הקבוצה קיימה היום את האימון המסכם שלה למשחק ,  שגם בו לא נכח אוהד כהן ,  שכזכור עד שלא ימצא קבוצה אחרת לא יגיע לאימונים .  פרדי דוד תרגל הרכב זהה לזה שתירגל אתמול ,  ויעלה עם שלושה בלמים למשחק .  הרכב משוער :  דרגוסלאב יבריץ' ;  אורי אוזן ,  מורד מגמאדוב ,  אבי יחיאל ,  ניצן דמארי ,  קובי גנון ;  דן רומן ,  אסי משיח ,  ונצ'ו טריאנוב ,  עומר דמארי ;  טומיסלאב בוסיץ' .
 הפועל רמת גן סיימה הערב  ( שבת )  את הכנותיה לקראת המשחק בו תארח מחר הקבוצה את מכבי פתח תקווה בוינטר .  הרמת גנים מגיעים להתמודדות אחרי שני הפסדים רצופים לבית"ר ירושלים והפועל תל אביב בשבועיים האחרונים וינסו לחזור למסלול הניצחונות נגד קבוצה אותה מגדיר המאמן יובל נעים  " מהליגה שלנו ". 
הקשר עומר בוקסנבוים שהגיע השבוע ממכבי פתח תקווה לא יהיה בסגל בשל הסכם ג'נטלמני בין המועדונים בו הוחלט שלא ייטול חלק במשחק הזה .  גם שי חדד המוצהב ומור גולן שסובל ממתיחה ברצועת הברך לא יהיו בסגל של רמת גן למשחק מחר .  המאמן נעים מתכנן מספר שינויים בהרכב הקבוצה כאשר הבולט שבהם הוא החזרתו של השוער רפי כהן אל בין הקורות .  
כהן סופסל בארבעת המשחקים האחרונים בשל מחלוקות עם גורמים בהנהלת המועדון כאשר איתי ארקין הצעיר קיבל את חולצת ההרכב במקומו .  לאחרונה הוסרו כל המחלוקות בין כהן וראשי המועדון ומחר הוא כאמור חוזר להרכב .  שני שינויים נוספים בחוליית ההגנה הם חזרתם של גולן חרמון שהחלים מפציעה לעמדת הבלם ,  ובני חדד שסיים לרצות עונש הרחקה בגין צבירת כרטיסים צהובים ויפתח במקומו של תמיר בן עמי בעמדת המגן השמאלי .  ויליאם סוארז ששיחק כבלם בתבוסה להפועל תל אביב בשבוע שעבר ,  יחזור לעמדתו המקורית בקישור האחורי ויפתח לצידם של תומר תייר והרוויה קובצ'ביץ' .  בחלק הקדמי צפוי ג'ורג' דאטורו לשוב להרכב וייפתח יחד עם סרג' איילי בחוד ההתקפה .
" חשוב לנו לפתוח ברגל ימין את הסיבוב השני ",  אמר הערב יובל נעים לוואלה !  ספורט . " אנחנו משחקים נגד קבוצה מהליגה שלנו ונעשה כל מאמץ בכדי לנצח .  בסך הכל אני חושב שכל הקבוצות בחלק התחתון של הטבלה הן ברמה שווה ואני חושב שבמשחק נתון כל קבוצה שתשקיע יותר מהקבוצה השנייה היא גם זו שתנצח .  אני מקווה שהשחקנים שלי יבינו מחר באיזה משחק מדובר ויתנו הכל ואני מקווה שזה יספיק לנצחון ",  אמר המאמן .  נעים יודע שנצחון מחר יוכל לתת לקבוצה טווח בטחון מהתחתית והוסיף : " אני חושב שהמשחקים האלה יותר חשובים מאשר אלו שאתה לוקח נקודות נגד הגדולות ואני מקווה שנעשה את זה ." 
הרכב משוער :  רפי כהן ,  קובי מוסא ,  גולן חרמון ,  אסי דומב ,  בני חדד ,  וויליאם סוארז ,  הרוויה קובצ'ביץ' ,  תומר תייר ,  קובי חסן ,  סרג' איילי ,  ג'ורג' דאטורו

הפועל ר"ג - מכבי פ"ת :  בוער בתחתית
העולה החדשה תארח את האורחים שנמצאים מתחת לקו האדום .  גנון חוזר להרכב .  נעים : " משחקים נגד קבוצה מהליגה שלנו "
 
