מייסד רשת ההלבשה הגדולה ביפן טדשי ינאי הוא האיש העשיר במדינה ;  הונו מוערך ב 9.2 מיליארד ד'
הונו של ינאי גדל ב-3.1 מיליארד דולר בשנה החולפת - בזכות הפופולריות של הבגדים הזולים בזמן מיתון
טדשי ינאי ,  מייסד רשת קמעונות האופנה יוניקלו ביפן הוכתר כאדם העשיר ביפן זו השנה השנייה ברציפות ,  עם הון המוערך ב-9.2 מיליארד דולר ,  לפי דירוג שביצע מגזין  " פורבס אסיה ".  ינאי הצליח לא רק לשמור על דירוגו למרות החולשה במגזר הקמעונות היפני ,  אלא גם להגדיל את הונו ב-3.1 מיליארד דולר בשנה האחרונה.פאסט ריטיילינג ,  חברת האחזקות של ינאי ,  נהנתה ממכירות חזקות במיוחד ביוניקלו ,  המציעה מגוון בגדים זולים ,  שהביקוש להם גדל בזמן מיתון .  החברה דיווחה על גידול של 57.2% ברווח הנקי שלה ברבעון השלישי ,  לסך של 34.9 מיליארד ין  ( 384 מיליון דולר )  ,  הודות לגידול במכירות מעילים דמויי עור ,  סוודרים מפליס וקו מוצרי ביגוד תרמי .  חנויות יוניקלו ביפן רשמו גידול של 20.8% בהכנסותיהן ברבעון השלישי .  מניות החברה עלו ב-36% בשנה האחרונה.אימפריית יוניקלו של ינאי כוללת 790 סניפים ביפן ו-120 סניפים נוספים מחוצה לה ,  בשווקים בהם היא מתחרה ברשתות הענק דוגמת זארה ,  h & m וגאפ .  ינאי מתכוון להגדיל את מספר סניפי החברה בארה"ב ,  באירופה בהודו ובסין . " תוך עשור בכוונתנו להגיע למצב בו הכנסותינו מחוץ ליפן יהיו גדולות פי 4 לעומת הכנסותינו ביפן ",  אמר לעיתונאים בעת ביקור בניו יורק ,  לאחר שזכה בפרס  " קמעונאי השנה ".  כיום מהווים סניפי החברה ביפן המקור ל-80% מהכנסותיה.לפי מגזין  " פורבס ",  עליית הין ב-2009 תרמה לעשירי המדינה - 40 האנשים העשירים ביפאן נהנו מעלייה של 25% בהונם ,  לסך של 87 מיליארד דולר .  4 המדורגים ראשונים אחראים ליותר מ-60% מהעלייה .
 
מייסד רשת ההלבשה הגדולה ביפן טדשי ינאי הוא האיש העשיר במדינה ;  הונו מוערך ב 9.2 מיליארד ד'
הונו של ינאי גדל ב-3.1 מיליארד דולר בשנה החולפת - בזכות הפופולריות של הבגדים הזולים בזמן מיתון

