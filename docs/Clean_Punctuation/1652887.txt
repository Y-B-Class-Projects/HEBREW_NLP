האם המתעללת ואליאור חן בהליכי גירושים
אמם של הילדים שבהם התעלל לפי החשד אליאור חן ,  הגיע לדיון בבית הדין בירושלים ,  כחלק מהליך הגירושים שעוברים השניים .  האישה מרצה עונש של חמש שנות מאסר
אם הילדים שבהם אליאור חן מואשם כי התעלל בהם ,  הגיעה היום  ( ראשון )  לבית הדין הרבני בירושלים ,  על מנת להמשיך בהליכי הגירושים מהרב המתעלל .  בדיון הכחיש חן באמצעות עורך דינו אריאל עטרי כי הוא נשוי לאם ואמר כי אין מקום להליך מכיוון שהם כלל אינם נשואים .  האם ,  שזכתה לכינוי  " האם המתעללת ",  חתמה לפני כשנה על הסדר טיעון במסגרתו הפכה לעדת מדינה והוטלו עליה חמש שנות מאסר .  
שלב ההוכחות במשפטו של  " הרב המתעלל "  החל בפברואר השנה .  הוא מואשם בשמונה סעיפים של התעללות בקטין או בחסר ישע ותקיפת קטין או חסר ישע הגורמת חבלה חמורה .  כתב האישום נגדו מגולל סדרה של מעשי התעללות חמורים שביצע לכאורה חן יחד עם חברי קבוצתו .  לפי החשד הם נהגו להכות ילד קטן ,  בנה של האישה שהתחתן איתה  ,  בין השאר באמצעות פטיש מעץ ,  ולקשור אותו באמצעות אזיקונים מפלסטיק וחבלים למשך שעות ארוכות לכסא פלסטיק .  הם גם מנעו ממנו מזון ,  הטביעו את ראשו בכיור ,  זרקו אותו למקווה ונעלו אותו מחוץ לבית .  חן הכריח את הילד לבלוע כדורי ריטלין ,  וחברי הקבוצה גרמו לו לכוויות בגב ,  שברו את ידו ומנעו ממנו לקבל טיפול רפואי .  לילד נגרם נזק מוחי בלתי הפיך והוא מאושפז במצב של צמח .
 מסכת ההתעללות לא הסתיימה בכך ,  חן וחברי הקבוצה חשודים עוד שהצמידו תנור חימום חשמלי לרגליו של הפעוט והזיזו אותו רק לאחר שעורו נחרך והתקלף .  לאחר מכן שפכו אלכוהול על פצעיו ופיזרו עליהם מלח .  בנוסף ,  הם שרפו את אצבעותיו באמצעות מצית וגרמו לכוויות בחלקים שונים של גופו .  במקרה אחד הם אף הכניסו לעיניו פלפל חריף ופפריקה חריפה.אח נוסף ,  בן 12 ,  הוכה מכיוון שחן אמר לחברי הקבוצה שיש לו  " מחשבות רעות "  לאחר שביקש ממנו סוכריות .  הם הכריחו אותו כמה פעמים לצום ולשתות ערק ,  והוא אולץ בנוסף להאכיל את אחיו בצואה .
 פרשת החשדות החמורים נגד אליאור חן נחשפה במרץ 2008 .  עם חשיפת הפרשה הוא נמלט לקנדה ומשם עבר לברזיל .  באפריל 2008 הוציאה המשטרה צו מעצר בינלאומי נגד חן אשר הוסגר לישראל .
 
האם המתעללת ואליאור חן בהליכי גירושים
אמם של הילדים שבהם התעלל לפי החשד אליאור חן ,  הגיע לדיון בבית הדין בירושלים ,  כחלק מהליך הגירושים שעוברים השניים .  האישה מרצה עונש של חמש שנות מאסר

