אשת טורס והשטיח המעופף זכו במכרז הנופש לאנשי צבא הקבע בהיקף של כ-800 מיליון שקל
בעקבות הזכייה אשת טורס צופה החברה להגיע למחזור מכירות כולל של כ- 700 מיליון שקל ב- 2010
סיטוניות התיירות אשת טורס והשטיח המעופף זכו במכרז הנופש לאנשי צבא הקבע של משרד הבטחון .  היקפו של המכרז נאמד ב-800-750 מיליון שקל לחמש שנים .  בעקבות החלטת משרד הביטחון לפתוח את המכרז לתחרות גבוהה יותר ,  פוצל המכרז לשני אשכולות :  אשכול א' ,  בו זכתה אשת טורס ,  כולל 60% מבתי המלון ומוערך בכ- 80 מיליון שקלים לשנה לתקופה של 5 שנים ,  ובסה"כ 400 מיליון שקלים לכל תקופת המכרז .  באשכול ב' ,  הכולל 40% מבתי המלון ומוערך בכ- 50 מיליון שקל לשנה זכתה השטיח המעופף.המכרז ,  שייכנס לתוקפו בחודש מארס ,  היווה מקור למאבק בשנתיים האחרונות .  בדצמבר 2007 הגישה אשת טורס עתירה מנהלית לבית המשפט בתל אביב כנגד זוכת המכרז - מועדון הנופש של השקם ,  אז בבעלות אלקטרה מוצרי צריכה ,  בטענה שהמכרז היה לקוי ומוטה .  לאחר מאבק משפטי בן למעלה משנה בערכאות השונות ,  הכריע בית המשפט העליון לטובת חברת אשת טורס ,  וקבע כי חוזה השקם יסתיים קדם זמנו וכי משרד הביטחון יוציא מכרז חדש לקראת סוף 2009 .  על המכרז החדש שפרסם משרד הביטחון בהתאם להוראות בית המשפט התמודדו 7 חברות תיירות - צבר ,  הדקה ה- 90 ,  ארקיע ,  השטיח המעופף ,  קל נופש ,  אופיר טורס ואשת טורס ,  אשר התמודדה על המכרז במסגרת מועדון הנופש של השקם אותו רכשה בינתיים מחברת אלקטרה מוצרי צריכה תמורת כ- 3.3 מיליון שקל .  בעקבות זכיית אשת טורס באשכול א' של המכרז ,  צופה החברה להגיע למחזור מכירות כולל  ( תיירות פנים ,  חוץ ונכנסת )  של כ- 700 מיליון שקל ב- 2010 ,  כאשר כשליש מהפעילות הכוללת יבוצע ממרכז השירות הטלפוני "  החדש והמשוכלל שבנתה אשת טורס באשקלון ב- 2009 ,  ואשר יספק עבודה לכ- 120 עובדים תושבי אשקלון והדרום.לדברי מנכ"ל אשת טורס ,  אפרים קרמר ,  מדובר במהלך משמעותי שיחזק את כוח הקניה של אשת טורס . " גם לקוחות מערכת הביטחון ייצאו נשכרים מהחיבור לסיטונאית תיירות עם כוח קנייה והיקף עבודה כמו זה של אשת טורס ". מנכ"ל השטיח המעופף ,  אייל קשדן ,  אמר כי החברה רואה במכרז זה אתגר גדול .  כמו כן אמר כי  " אין ספק שהשטיח המעופף משנה את פעילותה ליעדים חדשים כמו בולגריה ואיי יוון בחו"ל ולתיירות הפנים ,  על חשבון חולשתה של טורקיה ". 

אשת טורס והשטיח המעופף זכו במכרז הנופש לאנשי צבא הקבע בהיקף של כ-800 מיליון שקל
בעקבות הזכייה אשת טורס צופה החברה להגיע למחזור מכירות כולל של כ- 700 מיליון שקל ב- 2010

