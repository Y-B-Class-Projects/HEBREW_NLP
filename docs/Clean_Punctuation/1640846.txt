יו"ר הוועדה לתנאי הח"כים גרונאו ,  זועם :  ההחלטה לשדרג טיסות הח"כים אינה בסמכות הכנסת אלא בסמכותי
לדברי גרונאו ,  ההחלטה לאישור מחלקת עסקים רק בטיסות ארוכות התקבלה בוועדה פה אחד
יו"ר הועדה הציבורית לקביעת שכרם ותנאיהם של חברי הכנסת פרופ' ראובן גרונאו מותח ביקורת על החלטת מנכ"ל הכנסת לשדרג את טיסות הח"כים לחו"ל במחלקת עסקים.גרונאו אמר הבוקר ל-themarker : " אני מצר על ההחלטה .  שדרוג הטיסות של חברי הכנסת אינו נמצא בסמכותו של מינהל הכנסת אלא בסמכותה של הוועדה הציבורית .  מן הדין היה לשאול אותנו תחילה בעניין ". גרונאו הוסיף כי באחרונה נדרשה הוועדה הציבורית לעניין והחליטה שחברי הכנסת יושוו בטיסותיהם לחו"ל למנכ"לים במשרדי הממשלה .  המשמעות היא שרק בטיסות מעל 6 שעות יטוסו במחלקת העסקים .  ההחלטה הועברה במכתב ליו"ר ועדת הכנסת ח"כ יריב לוין .  בנוסף אמר גרונאו כי  " יו"ר ועדת הכנסת העביר את ההחלטה הזו מאחר שעסקה בנסיעותיו של יו"ר הכנסת .  הופתעתי לשמוע שבלשכת היו"ר הוחלט בסופו של דבר לאפשר לח"כים לטוס במחלקת עסקים בכל הטיסות ". החלטתה של הוועדה בעניין נסיעותיהם לחו"ל של חברי הנכסת התקבלה פה אחד גם על ידי יתר חברי הוועדה יוסי גלאור ודניאל דורון .
 
יו"ר הוועדה לתנאי הח"כים גרונאו ,  זועם :  ההחלטה לשדרג טיסות הח"כים אינה בסמכות הכנסת אלא בסמכותי
לדברי גרונאו ,  ההחלטה לאישור מחלקת עסקים רק בטיסות ארוכות התקבלה בוועדה פה אחד

