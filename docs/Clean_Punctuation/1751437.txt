ממשלת רוסיה מעודדת חברות דשנים מקומיות להגיש הצעת רכש לפוטאש
OAO אקרון סירבה להצעה : " אם לרוסיה היו 40 מיליארד דולר מיותרים - עדיף לו היתה משקיעה אותם בכלכלתה "
 ממשלת רוסיה ביקשה מיצרניות הדשנים במדינה לשקול הצעת רכש משותפת לפוטאש הקנדית ,  נגד הצעת הרכש העוינת שהגישה bhp ביליטון ,  כך דיווחה בלומברג לפי יצרנית הדשנים הרוסית oao אקרון.אקרון אמרה לממשלה כי אין בכוונתה להצטרף לתוכנית ,  לאחר שקיבלה ב-1 בנובמבר מכתב ממשרד המסחר והתעשייה המבקש ממנה להצטרף להצעה ,  כך אמר יו"ר החברה ,  אלכסנדר פופוב .  דובר מטעם משרד המסחר והתעשייה הרוסי לא היה זמין לבקשת תגובה מבלומברג ." לגמרי לא הגיוני שרוסיה תוציא 40 מיליארד דולר על רכישת פוטאש ",  אמר פופוב בראיון . " אם למדינה היו 40 מיליארד דולר מיותרים ,  היה הרבה יותר יעיל אם היתה משקיעה אותם בכלכלה הרוסית ".  חברות הדשנים הגדולות ברוסיה בחנו אפשרות של מיזוג פעילותן ,  על מנת להגביר את התפוקה ,  לנוכח הירידה בשטחים הראויים לעיבוד ועלייה בביקוש העולמי למזון ,  אשר הגבירו את הביקוש למוצריהן .  oao סילווינט ,  יצרנית האשלג הגדולה ברוסיה ,  ומתחרתה oao אורלקלי ,  נמצאות שתיהן בשליטת המיליארדר סולימן קרימוב ושותפיו ,  המתכננים למזג אותן .  oao פוסאגרו ,  היצרנית הגדולה ביותר ברוסיה של דשני פוספט ,  ביקשה מהממשלה לסייע לה לממן את רכישת פוטאש ,  דיווח העיתון  " ודומוסטי ". ממשלת קנדה אמורה להודיע היום לאחר נעילת המסחר בניו יורק האם היא תאפשר את השתלטות bhp ביליטון בסך 39 מיליארד דולר על פוטאש .  הממשלה המקומית של מחוז ססקצ'ואן ,  שבו נמצא מטה פוטאש ,  מתנגדת להצעת הרכש של bhp ,  חברת הכרייה הגדולה בעולם .
 
ממשלת רוסיה מעודדת חברות דשנים מקומיות להגיש הצעת רכש לפוטאש
OAO אקרון סירבה להצעה : " אם לרוסיה היו 40 מיליארד דולר מיותרים - עדיף לו היתה משקיעה אותם בכלכלתה "
 
