האהבה הישנה
אורן גולדפינגר מת על טארטלטים אבל לא נותן לטבעונות שבו לקלקל את התשוקה למאפים הקטנים והממולאים
מבין כל העוגות ,  האהובה עלי היא עוגת פאי .  מבחינתי ,  בצק פריך הוא רק תירוץ לעטוף כל מיני דברים שאני ממש אוהב ,  כמו תפוחים ,  פרג ,  פירות יער ואפילו קרם שוקולד עשיר .  זו גם העוגה הקבועה אותה אני מבקש ליום ההולדת שלי ,  ובזמן האחרון התחלתי אף למצוא תירוצים שונים ומשונים כדי להוציא בעורמה עוגת פאי במתנה ,  ואותה אני מסוגל לחסל לבד בלי בעיה .  אין צורך אפילו במזלג ,  פשוט להרים חתיכה ולאכול ,  כמו פיצה .  
אבל החולשה האמיתית שלי היא טארטלטים ,  שהן בעצם גרסה מיניאטורית לטארט - עוגת פאי ללא כיסוי .  הם קטנים ,  חמודים ,  תמיד נראים ומצטלמים נפלא ,  ואי אפשר לסרב להם .  זהו הקסם של הקינוחים האישים :  ניכר בהם שמישהו השקיע אקסטרה מאמץ והכין אחד כזה במיוחד בשבילך .  
ועם כל אהבתי לאותן עוגות ,  אם יש משהו שמוציא לי את החשק להכין פאי ,  זה הבצק .  בצק פריך הוא נודניק רציני .  הוא לא מתמסר בקלות ,  מתחמם מהר מדי ,  ובאופן כללי הוא לא אוהב שנוגעים בו .  סנוב כזה .  ואני ,  תנו לי בצקים שצריכים מסז' טוב ,  כמו בצק שמרים .  לכן ,  אני משתדל לגרום לאחרים להכין לי את העוגה .  והנה ,  השבוע קיבלתי חשק עז לאותו בצק פריך ,  רצוי כזה שיאכלס בתוכו אגוזי מלך ופירות יער .  ומכיוון שלא היה לי הרבה זמן ,  החלטתי לקצר תהליכים ובמקום להשקיע המון עבודה בבצק פריך ,  הכנתי בצק עוגיות שיבולת שועל זריז ,  ומאחר ואין לי תבניות פאי אישיות ,  הכנתי את הטארטלטים בתבניות מאפינס .  הם יצאו זהובים ופריכים ,  ואלו שנשארו ריקים התמלאו מיד במילוי טעים ומושחת :  קרם שוקולד קוקוס עשיר ותותים .  העוגות יצאו בדיוק כמו שאני אוהב ,  מינוס ההתעסקות עם בצק פריך .  וכך ,  עם קינוח יפה וטעים ,  נפרגן השבוע מתנה נפלאה למישהו שאנחנו באמת אוהבים ,  ובעיקר לעצמנו .
 אגוזי המלך מוסיפים עוד פריכות לעוגה ופירות היער המיובשים מוסיפים את החמיצות שנותנת קונטרה למתוק .  קוביית שוקולד מלמטה וכל הטעמים מתאזנים .  
חומרים ל-10 טראטלטים :
 לבצק:3/4 1 כוסות שיבולת שועל1 כוס קמח מלא1/4 כוס נבט חיטה1/2 כפית אבקת אפיה1/4 כפית מלח
1/3 כוס שמן חמניות1/3 כוס סוכר חום2 כפות פשתן טחון מעורבב ב-1/3 כוס מים  ( במקום ביצים ) 
למילוי:200 גר' אגוזי מלך קצוצים גס1/2 כוס חמוציות מיובשות1/4 כוס אוכמניות מיובשות1/4 כוס סירופ מייפל10 קוביות שוקולד מריר  ( רצוי כמה שיותר אחוזי קקאו ) 
אופן ההכנה:1 .  מנפים קמח לקערה ,  מוסיפים שיבולת שועל ,  נבט חיטה ,  אבקת אפיה ומלח .
 2 .  מערבבים בכוס פשתן טחון ומים ומניחים בצד ,  לתת למים לספוח את הפשתן ולהפוך לעיסה צמיגית .
 3 .  מוזגים לקערה נפרדת את תערובת הפשתן ומוסיפים שמן וסוכר ,  מערבבים עד לקבלת תערובת אחידה .
 4 .  מוזגים את החומרים הרטובים ליבשים ומערבבים עד שהקמח נבלע בתערובת .
 5 .  קוצצים את האגוזים ,  מוסיפים את החמוציות והאוכמניות ,  מוזגים סירופ מייפל ומערבבים .
 6 .  מחממים תנור ל-180 מעלות .
 7 .  מרפדים תבניות אישיות של פאי או תבניות מאפינס בבצק ,  מניחים קוביית שוקולד על כל תחתית בצק ,  ומעליה את תערובת האגוזים והפירות .
 8 .  אופים 20 דקות ,  עד שהטארטלטים זהובים ,  מניחים בצד לצינון .
 הטארטלטים האלה מקבלים שדרוג רציני עם שוקולד ותותים  השילוב המנצח .  מי שאמר שאוכל טבעוני הוא לא סקסי טעה בגדול .  כיוון שהתותים בשלב זה של העונה יקרים ,  אפשר להחליף אותם בעוד שוקולד ,  מריר או לבן  ( יש שוקולד לבן לא חלבי )  ,  או להוסיף אלכוהול ,  כדי להגביר את השמחה .  
חומרים ל-10 טארטלטים:לבצק:אותם חומרים כמו במתכון הקודםלמילוי:200 גר' שוקולד מריר  ( רצוי כמה שיותר אחוזי קקאו ) 300 מ"ל קרם קוקוס10 תותים יפים ומוצקיםאופציות נוספות :  קוניאק או ויסקי 
אופן ההכנה:מכינים את הטראטלטים בדיוק כמו במתכון הקודם
למילוי:1 .  ממיסים בסיר כפול את הקרם קוקוס והשוקולד ,  מניחים בצד לקירור ומעבירים למקרר ללילה .
 2 .  למחרת ממלאים כל טראטלט בקרם שוקולד ,  פורסים תותים ומניחים מעל בצורת מניפה .  שולחים למקרר .
 
האהבה הישנה
אורן גולדפינגר מת על טארטלטים אבל לא נותן לטבעונות שבו לקלקל את התשוקה למאפים הקטנים והממולאים

