בית"ר ירושלים ניצחה את מכבי באר שבע 1:4
בית"ר ירושלים נהנתה מצמד של ברק יצחקי וארבעה בישולים של אלירן דנין  ( לתמוז וברוכיאן בנוסף )  בדרך לניצחון 1:4 על מכבי באר שבע והעפלה לשמינית גמר הגביע .  מצד שני ,  היא התקשתה בוסרמיל עד לדקה ה-65
עם שתי זכיות רצופות בגביע המדינה ,  בית"ר ירושלים פתחה הערב  ( רביעי )  את המסע לתואר נוסף ואולי להצלת העונה ,  כשהביסה את מכבי באר שבע 1:4 ועלתה לשמינית גמר גביע המדינה .
 עד לדקה ה-65 נראה היה שברק יצחקי הוא הגיבור של המשחק בזכות צמד שכבש בדקות 18 ו-65 ,  אלא שבסופו של דבר הגיבור האמיתי היה אלירן דנין ,  שסיים את המשחק עם ארבעה בישולים .  בית"ר ירושלים נהנתה מחופש פעולה בזמן המת של המשחק ,  כששחקני באר שבע כבר לא עמדו על הרגליים ,  מה שאפשר לטוטו תמוז ולאבירם ברוכיאן להכפיל את התוצאה בדקות ה-78 וה-80 .
 אחת הקלישאות היותר פופולאריות בכדורגל היא  " התוצאה משקרת ",  וכדאי מאוד לשחקני ואנשי בית"ר ירושלים לזכור את זה כבר באוטובוס שהחזיר אותם לבירה .  לאלירן דנין יהיה קל מאוד לזכור ארבעה בישולים ,  ולברק יצחקי יהיה נחמד להיזכר בצמד יפה מאוד ,  אבל יצחק שום יצטרך לקחת איתו בעיקר את העובדה שמכבי באר שבע ,  קבוצת ליגה לאומית עם תקציב דל ,  נעה בחופשיות על המגרש במשך 65 דקות לפחות ,  ולא הפסיקה לתקוף לאורך כל המחצית הראשונה .  בסופו של דבר בית"ר עשתה את מה שכל כך התקשתה לעשות בשבועות האחרונים וזה להבקיע שערים ,  אבל צריך לזכור מי הייתה היריבה ומה היה הכושר של שחקניה .  
שרון אביטן ,  מאמנה של מכבי באר שבע ,  בהחלט הרשים בניהול המשחק שלו ,  אבל לא יכול היה לחפות על החוליה החלשה ביותר שלו במשחק שהייתה עמדת המגן הימני ,  מה שאיפשר לאלירן דנין לפרוץ שוב ושוב ולבשל מאגף שמאל .  מצד שני ,  בשבוע שבו נחשפנו כמעט לכל קבוצות הליגה הלאומית ,  אין ספק שמכבי באר שבע נראית כמו קבוצת צמרת לגיטימית בליגה השניה ,  למרות שיש לה את התקציב הנמוך ביותר שם .
 דקה 5 - ההזדמנות הראשונה במשחק הייתה שייכת למארחים ,  כאשר התקפה יפה ומסודרת הסתיימה במסירה של תומר חליבה לג'וזף טאצ'י ,  כאשר השני בעט מ-18 מטרים החוצה .  
דקה 18 - שער !  אלירן דנין הגביה כדור מימין ,  ברק יצחקי קיבל אותו עם הגב לשער בצד השמאלי של הרחבה ,  הסתובב ובעט נהדר לחיבורים .  0:1 לבית"ר ירושלים .  
דקה 25 - עוד הזדמנות מסוכנת לבאר שבע ,  כשערן זגר נהנה מחופש פעולה בצד שמאל ושיחרר בעיטה מקו ה-16 החוצה .  
דקה 26 - תומר חליבה פרץ מצד ימין ושיחרר טיל מזווית קשה למסגרת ,  אריאל הרוש הדף .  
דקה 42 - עוד הזדמנות מצויינת לבאר שבע ,  כשינון ברדה שלח מסירת רוחב קצרה ליוסי אלקיים ,  שהגיע למצב בעיטה נוח מ-16 מטרים ,  אבל הכדור היה רחוק מהמסגרת .  
דקה 56 - שער !  יוסי אלקיים הרים כדור מצד ימין ,  ומיקי עטיה התמקם במרכז הרחבה כדי להקשית מעל אריאל הרוש ולכבוש את שער השוויון .  
דקה 65 - שער !  אלירן דנין פרץ מצד שמאל והגביה כדור מדוייק לברק יצחקי ,  שניתר מתוך תיבת החמש ונגח פנימה .  1:2 לבית"ר ירושלים .  
דקה 78 - שער !  אלירן דנין שוב פרץ מצד שמאל וספק מסר קדימה ספק איבד שליטה .  בכל מקרה ,  טוטו תמוז השתלט על הכדור בתוך הרחבה וכבש .  1:3 לבית"ר ירושלים .  
דקה 80 - שער !  הצד הימני של הגנת באר זבע שוב היה פרוץ לגמרי ,  ושוב אלירן דנין פרץ בחופשיות כדי להגביה .  הפעם הכדור הגיע לצד השני של הרחבה ,  שם המתין אבירם ברוכיאן כדי לנגוח פנימה .  1:4 לבית"ר ירושלים .  
הרכב מכבי באר שבע :  טל חיון ,  רן מלכה ,  תומר חליבה ,  סטיבן אופיי ,  מיקי עטיה ,  אבי מלכה ,  אורן חזן ,  יוסי אלקיים ,  ג'וזף טאצ'י ,  ינון ברדה  ( אוהד סעדון ,  73 )  ,  ערן זגר  ( רפי עמוס ,  62 )  .
 הרכב בית"ר ירושלים :  אריאל הרוש ,  אבי ריקן ,  תומר בן יוסף ,  שמעון גרשון ,  אלירן דנין ,  קובי מויאל ,  סבסטיאן ואסקז  ( עידן טל ,  62 )  ,  אבירם ברוכיאן ,  עידן ורד ,  ברק יצחקי ,  עמית בן שושן  ( טוטו תמוז ,  62 ) 

בית"ר ירושלים ניצחה את מכבי באר שבע 1:4
בית"ר ירושלים נהנתה מצמד של ברק יצחקי וארבעה בישולים של אלירן דנין  ( לתמוז וברוכיאן בנוסף )  בדרך לניצחון 1:4 על מכבי באר שבע והעפלה לשמינית גמר הגביע .  מצד שני ,  היא התקשתה בוסרמיל עד לדקה ה-65

