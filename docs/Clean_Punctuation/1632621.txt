פורסמה הגרלת המשחקים של אליפות אוסטרליה
פדרר יפגוש בסיבוב הראשון את אנדרייב ,  נדאל יחכה ללושאק .  נשים :  סרינה נגד רדוואנסקה ,  הנין ודמנטייבה ייפגשו בסיבוב השני
הגרלת אליפות אוסטרליה הפתוחה פורסמה היום  ( שישי )  ,  ואפשר לכבר להרגיש את האוויר במלבורן מתחמם לקראת טורניר הגראנד סלאם הראשון של השנה .  דודי סלע ,  המחבט הבכיר של ישראל ,  עלה אוטומטית לסיבוב הראשון ויתמודד נגד שחקן שיעלה מהמוקדמות .  אם ינצח סלע ,  הוא יפגוש בסיבוב השני את המנצח בין המדורג תשיעי פרננדו ורדאסקו הספרדי לקארסטן בל האוסטרלי .  הטניסאי מספר 1 בעולם והמדורג ראשון בטורניר ,  רוג'ר פדרר ,  ישחק בסיבוב הראשון נגד יריב לא קל בדמותו של איגור אנדרייב הרוסי .  אלוף 2009 ,  הספרדי רפאל נדאל ,  יפגוש בפתיחת הטורניר את האוסטרלי פיטר לושאק .  נובאק דג'וקוביץ'  ( מדורג 3 )  יתעמת עם הספרדי דניאל ג'ימנו-טראבר .  אלוף ארצות הברית ,  חואן מרטין דל פוטרו ,  דורג רביעי בטורניר ויקווה לא למעוד מול האמריקאי מייקל ראסל .  הבריטי אנדי מארי  ( מדורג 5 )  יפגוש שחקן שיעלה מהמוקדמות .  ניקולאי דוידנקו ,  שפתח מצוין את השנה ,  אחרי שזכה בסוף 2009 בטורניר המאסטרס ,  דורג שישי בטורניר ,  ויתעמת בסיבוב הראשון עם אחד השחקנים שיעפילו מהמקודמות .  אנדי רודיק ,  פינאליסט ווימבלדון ומדורג שביעי בטורניר ,  ינסה לחלוף על פני ההולנדי תיאמו דה בקר .  
שחר פאר ,  הטניסאית הבכירה של ישראל ,  דורגה 29 בקרב הנשים ,  ותפתח את הופעותיה נגד לוסי הרדקה הצ'כית ,  המדורגת 65 בעולם .  השתיים נפגשו בעבר רק פעם אחת ,  באפריל 2009 ,  בשמינית גמר טורניר קזבלנקה ,  אז ניצחה הצ'כית את פאר על משטח החימר בתוצאה 4:6 ,  1:6 .  אם תנצח פאר את הצ'כית ,  בסיבוב השני היא תפגוש את המנצחת בין גלינה בוסקבואבה הקזחית  ( 103 בעולם )  לבין טסבנטבה פירונקובה הבולגרייה  ( 100 בעולם )  .  בסיבוב השלישי עשויה פאר להיתקל כבר במשוכה מאתגרת יותר ,  בדמותה של קרולין ווז'ניאקי הדנית  ( מדורגת 4 )  ,  שתשחק בסיבוב הראשון נגד הקנדית אלכסנדרה ווז'ניאק .
 המדורגת ראשונה בעולם ואלופת הטורניר בשנת 2009 ,  סרינה וויליאמס ,  תפתח את דרכה להגנה על התואר נגד הפולניה אורסולה רדוואנסקה .  המדורגת שנייה ,  דינארה סאפינה ,  תשחק נגד הסלובקית מגדלנה ריבריקובה .  הבלגית המתקמבקת ז'סטין הנין ,  תפגוש את בת ארצה קירסטן פליפקנס ,  ואם תנצח - היא צפויה כבר בסיבוב השני לפגוש את אלופת סידני הטרייה אלנה דמנטייבה ,  המדורגת חמישית ,  שתשחק בסיבוב הראשון נגד בת ארצה הרוסיה ורה דושבינה .  
קים קלייסטרס דורגה 15 בטורניר ,  ותתמודד בסיבוב הראשון נגד שחקנית שתעלה משלב המוקדמות .  סבטלנה קוזניצובה דורגה שלישית ,  והיא תתמודד נגד האוסטרלית אנסטסיה רודיונובה .  מריה שראפובה דורגה 14 בטורניר ,  והיא תפתח את הופעותיה נגד בת ארצה ,  מריה נאווה אחרת ,  מריה קירילנקו .
 
פורסמה הגרלת המשחקים של אליפות אוסטרליה
פדרר יפגוש בסיבוב הראשון את אנדרייב ,  נדאל יחכה ללושאק .  נשים :  סרינה נגד רדוואנסקה ,  הנין ודמנטייבה ייפגשו בסיבוב השני

