הרב מלמד : " השידורים על השריפה - השחתת הדעת "
 רב ההתנחלות הר ברכה תוקף בטורו השבועי את השידורים המרתוניים של האסון בכרמל .  לדבריו ,  בשידורים הללו  " העיקר הופך לטפל והטפל לעיקר ".  הוא גם תוקף את רה"מ על  " האטת הבנייה בי-ם "
 ההקשבה לשידורים מהשריפה בכרמל משחיתה את הדעת  כך קובע ראש ישיבת הר ברכה ,  הרב אליעזר מלמד .  בטורו  " רביבים "  הצפוי להתפרסם היום  ( חמישי )  בשבועון  " בשבע "  אשר הגיע לידי וואלה !  חדשות ,  תקף הרב מלמד את התקשורת וכתב כי , " על ידי השידורים הללו כל הפרופורציות משתבשות ,  עיקר הופך לטפל וטפל לעיקר ,  ושוב חוזרים על אותם הדברים ".  
הרב מלמד מבקר את השידורים המרתוניים בערוצים השונים וכותב כי  " פתאום ,  בטון מלא חשיבות ,  מודיעים :  זוהתה עוד גופה .  הם מתנצלים כביכול שלא נעים לדבר על כך ,  אבל מתוקף השליחות הלאומית שהוטלה עליהם הם מוכרחים לספר שהזיהוי נעשה הפעם על ידי צורת השיניים .  כאילו הדיווח הזה על כל פרטיו ודקדוקיו עשוי להחזיר את המתים לתחייה .  ושוב משמיעים דיבורים חסרי ערך של פוליטיקאים שונים ופרשנים למיניהם ". 
מלמד מקשר בין ההחמרה ,  לדבריו ,  בהוראות הפתיחה באש - לאסון צוערי השב"ס . " לא ישאלו בשידורים כאלה מדוע היו צריכים להסיע לשם סוהרים ,  האם זה מפני שבית המשפט העליון החמיר בהוראות הפתיחה באש ,  ולכן נצרכו לעוד כוחות כדי לפנות את כלא דמון ",  תהה . " לאחר שידורים דמגוגיים כאלה אפשר בקלות לטעון שהעיקר זה להחזיר את גלעד שליט הביתה ,  וגם אם בעקבות זאת ימותו מאות יהודים מפיגועים ",  כתב רבה של ההתנחלות הסמוכה לשכם וסייג כי  " צריך לעשות הכל כדי להחזיר את גלעד הביתה ".   
" בסופו של דבר ,  שידורים אלו גם לא יעזרו להתכונן יותר לאסונות מסוכנים יותר ,  כדוגמת רעידת אדמה .  כי התקשורת הזולה כבר עסוקה בחיפוש אחר האשם במחדל ,  כדי לקיים בו את טקס התלייה בכיכר העיר .  ואם חס וחלילה תבוא רעידת אדמה ,  אז יהיו לשדרנים ימים גדולים ,  עמוסים בעבודה מבוקר עד ערב ,  והם כמובן ישובו למלא את תפקידם ,  עבורנו ",  הוסיף .
 הרב מלמד עורר סערה לפני חודשים ספורים ,  לאחר ששר הביטחון אהוד ברק החליט להוציא את הישיבה שהוא עומד בראשה מההסדר עם צה"ל בעקבות ריבוי מקרי סירוב פקודה לפנות ישובים יהודים בקרב תלמידיו המשרתים בצה"ל .  הפעם ,  הוא תוקף בטורו את הממשלה על רקע  " האטת הבנייה בירושלים ".   
"  ( ראש הממשלה ושר השיכון )  ,  עם כל שאר השרים ,  מתבטלים מבניין ירושלים ",  כתב , " חובה על כל אחד ואחד מאתנו להתריע על אוזלת היד של הממשלה בבניין ירושלים .  כל מי שאינו מוחה כיום נגד חברי הממשלה שמתרשלים בבניין ירושלים ,  אינו יכול להיחשב יותר כמי שמתאבל על חורבנה ",  כתב , " כל הרואה את ראש הממשלה או שר השיכון או שאר שרי הממשלה ושותק מלדבר על בניין ירושלים - מבטל את מצוות הנביא ישעיה ".  
מלמד כתב עוד כי  " לו היו חברי הממשלה וראשה חדורים באמונה ותודעת שליחות לאומית לבנות את ירושלים ,  גם אומות העולם היו מכבדים אותם ,  והיו באים לשמוח עמנו בבניין ירושלים .  גם בהיותנו בגלות נתבע מאתנו להזכיר תמיד את ירושלים עד אשר תיבנה .  ועתה שיש לנו ממשלה ,  האם נוכל לשקוט ולדום כשהיא מתרשלת מבניין ירושלים ?  !  ". 

הרב מלמד : " השידורים על השריפה - השחתת הדעת "
 רב ההתנחלות הר ברכה תוקף בטורו השבועי את השידורים המרתוניים של האסון בכרמל .  לדבריו ,  בשידורים הללו  " העיקר הופך לטפל והטפל לעיקר ".  הוא גם תוקף את רה"מ על  " האטת הבנייה בי-ם "
 
