האירועים המומלצים לחג המצות
מפסטיבל אהבה בים המלח דרך ימי זמר בחולון ועד תערוכת אמנות בשפד"ן- ריכזנו עבורכם את האירועים השווים ביותר שיתקיימו בפסח הקרוב .  חג שמח לכולם ! 
פסטיבל ימי זמר בעין גב יתקיים השנה בימים רביעי וחמישי ,  31.3-1.4 ,  בעין גב .  במסגרת החגיגות יתקיימו הופעות של שרהל'ה שרון ,  הגבעטרון ,  ששי קשת ,  דורית ראובני ,  מיקה קרני ,  חמי רודנר ,  איה כורם ,  איתי פרל ,  דין דין אביב ,  דנה ברגר ועוד .
 פסטיבל זיכרון יעקב לאמני רחוב יתקיים בחול המועד פסח זו השנה השנייה .  הפסטיבל הוא יוזמה של אלון גל ,  הקואצ'ר המפורסם ,  איש הטלוויזיה ותושב המקום ,  העיתונאי גיא מרוז ,  שהוא גם בן לאב תושב המקום ,  ומועצת זכרון יעקב .  במהלך הפסטיבל ייערכו מאות הופעות רחוב של אמנים ,  נגנים ,  להקות וזמרים .  כמו כן ,  יתקיימו הופעות של אמנים שהם לא אמני רחוב ,  וכן אזור מיוחד לאודישנים של העונה השמינית של  " כוכב נולד "  שתעלה לשידור בהמשך השנה בערוץ 2 .
 31.3-1.4 ,  החל מהשעה :  10:00
חופשת הפסח היא הזדמנות כמעט אחרונה לבקר בביאנלה הים תיכונית הראשונה של חיפה .  הביאנלה ,  שנפתחה באמצע חודש פברואר בהשתתפות 41 אמנים בינלאומיים תינעל בסוף חודש אפריל ואין ספק שחופשת הפסח היא הזדמנות פז לבקר בה .  בין האמנים המובילים שמציגים את עבודותיהם בביאנלה ניתן למצוא את קיוטו אבאטה  ( יפן )  ,  קריסטיאן בולטנסקי  ( צרפת )  ,  שנטל אקרמן  ( צרפת )  ,  הלה טנגר  ( טורקיה )  ,  אלכסנדרה קרויטורו  ( רומניה )  ,  דן פרז'ובסקי  ( רומניה )  ,  אנה אנדרס  ( גרמניה )  האמנים הפלסטינים ראאד בוואיה וג'ומאנה מנאע והאמנים הישראלים דני קרוון ,  מיכה אולמן ,  עמוס גיתאי ,  בוקי שוורץ ז"ל ,  מירב הימן ובותינה אבו מלחם .
 בחופשת הפסח תתקיים פעילות גם בתיאטרון הקרון בירושלים .  תחת הכותרת  " אביב קלאסי "  התיאטרון מציע למבקרים חגיגה של מבחר הצגות ומופעים המבוססים על מוסיקה קלאסית לצד מופעי תיאטרון רב-תחומיים ופעילויות אמנותיות לכל המשפחה .  בין שלל ההצגות והאירועים ניתן למצוא את ההצגות  " פטרושקה - מסע הרפתקאות של בובה ",   " שלוש משאלות ",   " פטר והזאב "  ו"מוצרט הקטן ". 
השפד"ן ,  מכון טיהור שפכי גוש דן ,  יהפוך בחול המועד פסח לאכסניה לתערוכה מסקרנת הנושאת את השם  " גאולה דרך הביבים ".  בתערוכה ,  אותה אוצרת גליה יהב ,  ישתתפו בין היתר סיגלית לנדאו ,  קרן רוסו ,  עדי נחשון ,  אסי משולם ,  שחר יהלום וזמיר שץ .  התערוכה תתקיים ב-25.3- 10.4 כולל שישי ומוצאי חג .
 נמל יפו מארח ב-1-3 באפריל ,  זו השנה השנייה ,  את פסטיבל התיאטרונטו לילדים .  השנה מוקדש התיאטרונטו לפליטים ולילדי עובדים זרים והוא פועל בשיתוף עם שבט צופי איתן המורכב מ-150 ילדי עובדים זרים .  במרכז האירועים מופעים של להקות מחול והרכבים מוזיקליים אתניים של פליטים ועובדים זרים ממדינות שונות - מופעי ריקוד הודי ותיפוף גנאי ,  מחול אתיופי ,  הרכב גוספל פיליפיני והופעה של ההרכב הסודני נובה מאונטיין .
 בנוסף ,  תוצג בפסטיבל תערוכת הצילום של הצלמת קרין מרגונינסקי שיצרה פרויקט תיעודי מצולם של פליטים מאפריקה ,  אשר שוהים בתל אביב והגיעו לישראל בשל מלחמות אזרחים אלימות ורדיפה .
 1-3.4 ,  בין השעות 10:00 בבוקר עד 18:00 בערב .  כניסה חופשית
חברת תנובה מארגנת פסטיבל משלה ומזמינה את הקהל לחגוג את חול המועד פסח בפסטיבל בתים ביער .  הפסטיבל יתקיים בין התאריכים 31.3  2.4 בנאות קדומים ,  יער בן שמן ,  ובמסגרתו מיצגי ענק של בתים ישראלים .  כל בית ובית בפסטיבל מעוצב לפי נושאים המדגימים חוויות ישראליות עם הפעלות המתאימות לכל המשפחה .
 פסטיבל חיפה הבינלאומי להצגות ילדים יתקיים בפעם ה-20 בתיאטרון חיפה ובאולמות הסמוכים לו בין התאריכים 31.3-2.4 .  הצגות התחרות השנה כוללות מחזה על פי ספרו של גלעד שליט , " כשהכריש והדג נפגשו לראשונה ". 
המחזות הנוספים שמתמודדים הם  " יום הולדת לזזה "  של שירלי דשא ,  שחקנית ובתו של המפיק האגדי פשנל ,  המבוסס על הספר  " מילות קסמים "  שכתבה רונית חכם ;   " אגדת השמש הנעלמת ",  הצגתה הראשונה של כוכבת הילדים דנה דבורין כבמאית ;   " העולם על פי אלון "  של אורלי ישועה ;   " הכוכב דניאל וגנבי הזמן "  של רותי רוזן ;  ויצירת מחול נטולת שם של גליה פרידקין .
 רקדני המחול ניר בן-גל וליאת דרור מזמינים אתכם לחגיגה של תנועה מוזיקה ואהבה במדבר .  בנוסף להופעה של להקת המחול של השניים יכלול הפסטיבל שלל פעילויות :  סדנאות בתנועה וכיתות אמן עם עידו תדמור ואונה הולברוק  ( "נולד לרקוד ")  ,  שיעורי מחול ,  יוגה ,  קונטקט ,  פלמנקו ,  סדנאות אבנים במדבר ,  אקרובאטיקה אווירית ,  אייקידו ,  ריקודי בטן ,  רישום ,  ומבחר טיפולים אלטרנטיביים שונים .
 31.3 - 3.4 ,  החל מהשעה 10:00
גבע אלון ,  מרסדס בנד ,  נערות ריינס ,  ליבי רן ,  התבלינים ,  התקווה 6 ,  הילי ילון ואמנים נוספים יופיעו בפסטיבל בומבמלה שייערך השנה בפעם ה-12 בחול המועד פסח ,  1-3 באפריל .  במופעים השונים יתקיימו כמה וכמה שיתופי פעולה מסקרנים ,  למשל התקווה 6 יארחו את מיכאל גריילסאמר ומרסדס בנד יארחו את הקרטל .
 פסטיבל שירת הים יתקיים השנה בפעם השלישית בתאריכים 31.3-2.4 .  בין ההופעות השנה תוכלו למצוא את קובי אוז במופע  " מזמורי נבוכים ";  מיכה שטרית במופע שהופק במיוחד לפסטיבל יחד עם המוזיקאים דניאל זמיר ועדי רנרט ,  אתי אנקרי במופע משירי רבי יהודה הלוי ועוד .
 הפסטיבל ,  שיתקיים השנה החל בין התאריכים 31.3 - 3.4 בתיאטרון חולון ,  יקבץ על במה אחת כמה מהיוצרים והמבצעים הבכירים בישראל .  בין האירועים המרכזיים יתקיים מופע מחווה ליוצרת שמרית אור ,  מחווה לבועז שרעבי ,  מחווה לסשה ארגוב במלאת 15 שנה למותו ,  מופע מוזיקלי משיריו של חנוך לוין ועוד .
 הפסטיבל ,  שכבר הפך למסורת בשנים האחרונות ,  יארח השנה את ברי סחרוף שיבצע את המופע החדש שלו , " חשמלי ".  בנוסף יכלול הפסטיבל מופע משותף של אסף אמדורסקי ועברי לידר ,  מופע איחוד של החברים של נטאשה בעקבות חגיגות 20 השנים ללהקה ,  מופע של שלום חנוך ועוד .
 1.4 ,  3.4 ,  החל מהשעה 20:00
פסטיבל לכל המשפחה שיכלול דוכני אוכל ואמנות ,  בימת ילדים ,  סדנאות יצירה ,  תיאטרון רחוב ,  תחרויות ספורט ,  סיורי גמלים ,  שוק בדואי ,  מופע פירוטכניקה ,  תערוכת מכוניות עתיקות והופעות מוזיקה של מוש בן ארי ,  ליאור נרקיס ושלומי שבת .
 31.3 - 1.4 ,  החל משעה :  10:00
ההרכב האנגלי-גרמני Art Brut ,  הנחשב לאחד ההרכבים הטובים ביותר של סצנת האינדי-רוק בעשור האחרון מגיעים להופעה אחת בישראל ב-2 באפריל במועדון הבארבי .  
ואיך אפשר בלי המימונה ?  ערב המימונה ,  5 לאפריל ,  ילבש קניון  " פרץ סנטר "  בדימונה ארשת פנים מרוקאית ויקיים אירוע מימונה ענק בהשתתפות נגני התזמורת האנדלוסית ,  שלישיית מה קשור ,  סמי לזמי ולהקת שפתיים ,  רמי ורד ועוד .  לא לפספס .
 
האירועים המומלצים לחג המצות
מפסטיבל אהבה בים המלח דרך ימי זמר בחולון ועד תערוכת אמנות בשפד"ן- ריכזנו עבורכם את האירועים השווים ביותר שיתקיימו בפסח הקרוב .  חג שמח לכולם ! 

