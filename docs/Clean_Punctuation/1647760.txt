דובאי למאיר דגן : " תהיה גבר ותודה שחיסלתם "
 מפקד משטרת דובאי אמר כי דגן וראש הממשלה נתניהו יוצבו  " יחדיו "  בראש רשימת המבוקשים  " אם יוכח באופן ברור שהמוסד ביצע את החיסול ".  לדבריו ,  ההוכחה לכך שהחיסול הוא פעולה של המוסד היא שמרבית החשודים בחברות בחולית החיסול נמצאים בישראל
מפקד משטרת דובאי דאחי חלפאן פנה היום  ( שבת )  לראש המוסד מאיר דגן במסגרת ראיון לעיתון  " אל-חליג' "  היוצא לאור באיחוד האמירויות ואמר לו : " תהיה גבר ותודה שהמוסד ביצע את חיסולו של בכיר חמאס מחמוד אל-מבחוח בדובאי לפני כחודש ".  לדבריו ,  ההוכחה לכך היא שמרבית החשודים בחברות בחולית החיסול נמצאים בישראל . " האם בעבר רצחנו מישהו בישראל שהם באים ורוצחים אדם על אדמתנו ?  !  ",  תהה חלפאן .
 חלפאן הוסיף כי דגן וראש הממשלה בנימין נתניהו יוצבו  " יחדיו "  בראש רשימת המבוקשים  " בפשע זה ,  אם יוכח באופן ברור שהמוסד הוא זה שביצע את החיסול .  זה יקרה ברגע שדגן יפסיק לפחד ויכריז בצורה כנה שהוא אחראי על תכנון החיסול וביצועו ".  הוא אמר כי בימים אלו נערכות מספר בדיקות במעבדות מאירופה ותוצאותיהן צפויות להגיע תוך מספר ימים . " מה שברור לנו הוא שאל-מבחוח מת מחנק ",  אמר .
 הוא הבהיר עוד כי החיסול לא פגע ולא יפגע במוניטין הטוב של דובאי הידוע ,  לדבריו ,  בכל העולם : " כל אדם שמגיע לכאן ,  בין אם הוא אזרח או תושב או מבקר  יהיו אשר יהיו הדת שלו ,  הצבע שלו ,  המין שלו או המדינה שממנה הוא בא  מבחינה מוסרית אנחנו נדרשים להגן עליו ומחויבים לרדוף כל מי שמבצע פשע נגדו ". 
אתמול אמר חלפאן כי בידי משטרת דובאי נמצאת דגימת די.אן.איי של אחד ממחסליו של מחמוד אל-מבחוח . " כמו כן יש בידינו טביעות אצבע של חברים נוספים בחולית החיסול ",  אמר חלפאן בראיון לרשת הטלוויזיה  " אל-ערביה ".  בראיון תיאר חלפאן את חברי חולית החיסול כ"פחדנים ". הוא סיפר כי לכל אחד מחברי החוליה היה תפקיד במסגרת מבצע חיסול אל-מבחוח  " אולם הם נכשלו בניסיון להטעות את משטרת דובאי ,  שכן המצלמות גילו את חרפתם בפני כל ". 

דובאי למאיר דגן : " תהיה גבר ותודה שחיסלתם "
 מפקד משטרת דובאי אמר כי דגן וראש הממשלה נתניהו יוצבו  " יחדיו "  בראש רשימת המבוקשים  " אם יוכח באופן ברור שהמוסד ביצע את החיסול ".  לדבריו ,  ההוכחה לכך שהחיסול הוא פעולה של המוסד היא שמרבית החשודים בחברות בחולית החיסול נמצאים בישראל

