המשטרה נמנעה ממסירת מידע בשל חשד כי לחיאני קשור למשפחות פשע
בידי המשטרה שמות של כמה גורמים ממשפחות פשע עימם התרועע ראש עיריית בת ים ,  בנסיבות חשודות
המשטרה נמנעה בפרשת שלמה לחיאני ממסירת מידע במסגרת הבקשה שהגישה לבית המשפט להארכת מעצר .  על-פי החשד  " סידר "  לחיאני לגורמי פשע הטבות בנדל"ן בעיר בת ים.צוות החקירה החוקר בימים אלה את ראש עיריית בת ים ,  שלומי לחיאני ,  חושד כי לחיאני קשור והופעל על-ידי משפחות פשע .  בידי המשטרה שמות של כמה גורמים ממשפחות פשע עימם הוא התרועע ועימם עשה עסקים ,  בנסיבות חשודות.בחקירתו וגם בעת הצגת הבקשה בבית המשפט להאריך את מעצרו של לחיאני ,  נמנע צוות החקירה מחשיפת מידע זה .  עד עתה חשפה המשטרה ברבים חשדות בדבר עבירות מס ,  הלבנת הון וגניבה ושוחד בהיקף כספי כולל של מאות אלפי ש"ח בלבד.לטענת המשטרה ,  לחיאני שילם מקופת העירייה דוח תנועה אישי ,  וכן העלים את דבר שותפותו בשיעור של 5% בעיתון מקומי .  ואולם נודע ,  כי המידע בדבר החשד לקשר עם משפחות פשע הוא אחד מכיווני החקירה המטרידים ביותר הנחקרים עתה בחשאיות על-ידי המשטרה.על פי החשד , " סידר "  לחיאני הטבות ניכרות לשורה של עסקים ו/או יזמים בעיר בת ים .  המדובר בעיקר במתן אישורי בנייה חריגים .  משמעות הדבר :  הטבות בהיקף כספי כולל של עשרות מיליוני ש"ח .  תמורת ההטבות קיבלו בני משפחתו לכאורה שוחד בהיקף כספי של מיליוני ש"ח ,  כספים שסייעו לו לכסות חובותיו בבנקים .
 
המשטרה נמנעה ממסירת מידע בשל חשד כי לחיאני קשור למשפחות פשע
בידי המשטרה שמות של כמה גורמים ממשפחות פשע עימם התרועע ראש עיריית בת ים ,  בנסיבות חשודות

