דובאי :  נחשפו שני חשודים נוספים בחיסול
בכיר במשטרה המקומית טען כי התגלתה זהותם של שני חשודים נוספים במעורבות בפעילות החיסול .  בכך עולה מספר חברי חוליית המחסלים ל-28 בני אדם .  לא דווח באילו דרכונים זרים השתמשו החשודים הנוספים
צילום :  רויטרס ,  עריכה :  גדי וינסטוק ,  קריינות :  אילן שניג
הרשימה ממשיכה להתארך :  משטרת דובאי חשפה היום  ( חמישי )  את זהותם של שני חשודים נוספים שנשאו דרכונים זרים והיו מעורבים בחיסול בכיר חמאס מחמוד אל-מבחוח לפני כחודש בדובאי  כך דיווח הבוקר גורם בכיר במשטרת דובאי לעיתון  " אל-איתיחאד "  הרואה אור באיחוד האמירויות .  בכך עולה מספר חברי חוליית המחסלים ל-28 בני אדם .  לא דווח באילו דרכונים זרים השתמשו שני החשודים הנוספים .
 העיתון דיווח כי משטרת דובאי בחרה בינתיים שלא לפרסם דיווח על אותם שני חשודים חדשים משום שהיא רוצה לבדוק זאת היטב לפני שתחליט לפרסם את דבר מעורבותם בכלי התקשורת : " ברגע שלמשטרת דובאי יתברר שהם אכן מעורבים בחיסול אל-מבחוח ,  יתברר מספרם הסופי של חברי צוות החיסול ",  אמר .  הגורם הבכיר במשטרת דובאי גילה עוד לעיתון כי בנוסף לשני הפלסטינים שנעצרו בחשד למעורבות בחיסול אל-מבחוח , " ישנו פלסטיני נוסף החשוד בפרשה ".  הגורם סירב לפרט אם הפלסטיני השלישי נעצר או הוסגר לידי משטרת דובאי .
 אתמול טענה המשטר בדובאי כי זיהתה 15 חשודים נוספים בהתנקשות בנוסף לאלו שחשפה לפני כשבועיים .  על פי המשטרה ,  מתוך 15 החשודים החדשים זוהו חמש נשים .  בנוסף ,  שלושה מתוכם היו בעלי אזרחות אוסטרלית ,  שלושה היו בעלי אזרחות אירית ,  שלושה בעלי אזרחות צרפתית ושישה היו בעלי אזרחות בריטית .
 המשטרה בדובאי מסרה עוד כי חברי חוליית החיסול הגיעו משש ערים אירופאיות שונות ומהונג קונג .  עוד נמסר כי פעולת החיסול נמשכה 20 דקות בלבד ולאחריה עזבו חברי חוליית החיסול את דובאי למספר ערים שונות .  בנוסף נמסר כי ארבעה מתוך חברי החוליה ביקרו בדובאי כבר בעבר .  בנוסף דיווחה המשטרה המקומית כי 14 מתוך 15 החשודים השתמשו בכרטיסי אשראי שהונפקו בבנק האמריקאי MetaBank .
 בעקבות חשיפת רשימת החשודים זומן הלילה שגריר ישראל באוסטרליה לשיחת הבהרה בשל השימוש שנעשה ב-3 דרכונים אוסטרליים ע"י החשודים .  כמו כן הגיבו לממצאים בארגון החמאס שם טענו כי  " הרשימה המתארכת מעלה את החשד כי מדינות אירופאיות היו מעורבות בתכנון וביצוע פעולת החיסול של אל-מבחוח ". 

דובאי :  נחשפו שני חשודים נוספים בחיסול
בכיר במשטרה המקומית טען כי התגלתה זהותם של שני חשודים נוספים במעורבות בפעילות החיסול .  בכך עולה מספר חברי חוליית המחסלים ל-28 בני אדם .  לא דווח באילו דרכונים זרים השתמשו החשודים הנוספים

