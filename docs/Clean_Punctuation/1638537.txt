נמני : " צריך קודם כל לשמור על המקום השלישי "
 מאמן מכבי תל אביב התייחס לעלייה בציפיות מהקבוצה בעקבות רצף הניצחונות : " צריך להישאר צנועים "
 מנג'ר מכבי תל אביב ,  אבי נמני ,  התייחס היום  ( שני )  לתקופה הטובה בה נמצאת הקבוצה ,  שניצחה בארבעת משחקיה האחרונים ולא נוצחה כבר שמונה מחזורים ,  והתקרבה עד למרחק של שתי נקודות בלבד מהפועל תל אביב שבמקום השני .  שלושה שבועות לפני הדרבי מול האדומים ,  מחכים לנמני ושחקנים מפגשים מול הפועל רעננה והפועל רמת גן ,  מולן הן יקוו להאריך את רצף הניצחונות .
" הרצף חשוב ,  אבל תמיד צריך לדאוג למשחק שלאחר מכן ",  אמר נמני . " כל משחק הוא קשה ,  לא רק לנו .  יש הרבה קבוצות במצב קשה בתחתית שנלחמות על החיים שלהן ,  וברור לנו שכל מפגש עד סוף העונה יהיה קשה מאוד .  על השאיפות של הצהובים לאור ההצלחות האחרונות אמר נמני : " המטרות שלנו הן קודם כל להמשיך לנצח .  המקום השני אומנם בהישג יד ,  אבל צריך קודם כל לשמור על המקום השלישי שיביא אותנו לאירופה .  צריך להישאר צנועים ולשמור קודם כל על המקום הבטוח ". 

נמני : " צריך קודם כל לשמור על המקום השלישי "
 מאמן מכבי תל אביב התייחס לעלייה בציפיות מהקבוצה בעקבות רצף הניצחונות : " צריך להישאר צנועים "
 
