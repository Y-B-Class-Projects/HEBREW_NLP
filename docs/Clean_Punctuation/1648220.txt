שנה בינונית לישראכרט - שנה טובה לבכירים ;  עלות שכרה של יו"ר החברה הסתכמה בכ-6 מיליון שקל
רווחי ישראכרט ירדו ב-11% ב-2009 ל-154 מיליון שקל ;  עלות שכר הבכירים :  16 מיליון שקל
אחת האחזקות הרווחיות של בנק הפועלים ,  חברת כרטיסי האשראי ישראכרט ,  סיכמה אתמול את 2009 כשהיא מציגה שנה מעט פחות רווחית לעומת 2008 .  הכנסותיה של החברה נותרו ללא שינוי ברמה של 1.27 מיליארד שקל והרווח הנקי פחת ב-11% ל-154 מיליון שקל .  ברקע ,  מציגה ישראכרט עלייה של יותר מפי שניים ל-29 מיליון שקל בהפרשה לחובות מסופקים ,  כלומר בעבור חובות שישראכרט מטילה ספק ביכולתה לגבות.מי שסיכמו שנה מוצלחת היו מנהלי החברה .  עלות שכרם של ששת בכירי ישראכרט הסתכמה ב-15.9 מיליון שקל ב-2009 .  עלות שכרה של יו"ר ישראכרט ,  אירית איזקסון ,  הסתכמה ב-5.99 מיליון שקל ב-2009 ,  מתוך כך - 4.15 מיליון שקל באמצעות מניות ואופציות .  עלות שכרו של המנכ"ל ,  דב קוטלר ,  הסתכמה ב-5.34 מיליון שקל ,  מתוך כך - 3.84 מיליון שקל באמצעות תשלום מבוסס מניות ואופציות.תשלובת ישרכארט כוללת את החברות ישרכארט ,  אמריקן אקספרס ,  יורוקארד ופועלים אקספרס .  עיקר הפעילות של חברות כרטיסי האשראי בישראל היא בעסקות בכרטיסי אשראי  ( כלומר גביית עמלות )  ופחות במתן אשראי צרכני .  אחת הסיבות לכך היא שכל חברות האשראי מוחזקות בידי הבנקים ואינן יכולות להתחרות בחברות האם על מתן אשראי.ב-2009 החלו חברות האשראי לשנות מגמה ולצמוח גם בתחום האשראי הצרכני .  הפעילות של ישראכרט נחלקת לכמה מגזרים עיקריים .  בתחום הראשון - עמלות מעסקות בכרטיס אשראי - גבתה ישראכרט 1.47 מיליארד שקל ,  שהם 94% מכל הכנסותיה .  תשלומים אלה מגיעים מעמלות שמשלמים בתי העסק לישראכרט תמורת הזכות לקבל תשלומים באמצעות כרטיס אשראי.המגזר השני הוא פעילות מימון ,  שבה מעניקה חברת כרטיסי האשראי אשראי חוץ-בנקאי לצרכנים .  תיק האשראי החוץ-בנקאי של ישרכארט למחזיקי כרטיס אשראי הסתכם ב-630 מיליון שקל בסוף 2009 ,  וסך תיק ההלוואות שהעניקה החברה הסתכם ב-1.4 מיליארד שקל ב-2009 - צמיחה של 87% לעומת סוף 2008.נכון לתום 2009 ,  לישרכארט יש 3 מיליון כרטיסי אשראי ,  מתוכם 2.4 מיליון כרטיסים בנקאיים ו-580 אלף כרטיסים חוץ-בנקאיים .  הצמיחה של ישרכארט ב-2009 היתה רק בתחום הכרטיסים החוץ-בנקאיים ,  כשמספרם צמח ב-54.3%.מחזור העסקות בכרטיסי אשראי הסתכם ב-81 מיליארד שקל ב-2009 - צמיחה של 4.8% לעומת 2008 .  מרבית הצמיחה היתה במחזור העסקות בכרטיסים החוץ-בנקאיים ,  שצמח ב-40% ב-2009 והסתכם ב-7.4 מיליארד שקל.עוד שני גורמים השפיעו על הרווח הנקי ועל הצמיחה של ישרכארט ב-2009 .  הראשון הוא רווח חד-פעמי שרשמה החברה ב-2008 בסך 57 מיליון שקל ממכירת מניות מאסטרקארד .  השני הוא תשלומי ההעברה שמשלמת החברה לבנק הפועלים בעבור הפצת כרטיסיה בידי הבנק .  תשלומים אלו הסתכמו ב-428 מיליון שקל ב-2009 - ירידה של 7.6% לעומת 2008 .
 
שנה בינונית לישראכרט - שנה טובה לבכירים ;  עלות שכרה של יו"ר החברה הסתכמה בכ-6 מיליון שקל
רווחי ישראכרט ירדו ב-11% ב-2009 ל-154 מיליון שקל ;  עלות שכר הבכירים :  16 מיליון שקל

