 " סוריה הבהירה לאירן :  לא נילחם לצדכם נגד ישראל "
 מסמך ויקיליקס שפורסם הלילה חושף כי סוריה סירבה לבקשת אירן להבטיח כי תצטרף אליה במלחמה נגד ישראל ,  במידה ומתקניה הגרעיניים יותקפו . " שלא יצפו מאיתנו להילחם במלחמתם "
 סוריה סירבה לבקשת אירן להצטרף אליה במלחמה נגד ישראל במקרה וזו תתקיף את מתקני הגרעין האירניים ,  כך נחשף במסמך ויקיליקס שפורסם הלילה  ( רביעי )  .  על פי המסמך ,  שנכתב בדצמבר 2009 ,  מספר בכירים אירנים שהגיעו לביקור בסוריה ביקשו ממארחיהם להתחייב כי סוריה תצטרף למלחמה במקרה שתחל בכזו בין אירן או חיזבאללה לישראל .
 מקור של ארצות הברית ,  שככל הנראה נכח בפגישות ,  סיפר כי הבכירים האירנים הגיעו לסוריה על מנת לקבץ בני ברית לקראת מתקפה ישראלית על מתקני הגרעין באירן .  על פי המקור ,  האירנים סיפרו כי המתקפה הישראלית  " איננה שאלה של 'אם' ,  אלא שאלה של 'מתי' ".  התגובה הסורית לבקשה ,  סיפר המקור ,  הייתה לומר לאירנים  " לא לצפות מסוריה ,  מחיזבאללה או מחמאס להילחם את המלחמה שלהם ".   
" אמרנו להם שאירן חזקה מספיק על מנת לפתח תוכנית גרעין משלה וגם על מנת להילחם בישראל .  אנחנו חלשים מידי ",  סיפר המקור הסורי . " האירנים יודעים שסוריה גינתה את האיומים הישראלים ושהיא תוקיע מבצע ישראלי נגד אירן ,  אולם הם לא היו מרוצה מהתשובה של אסד .  הם היו צריכים לשמוע את האמת ",  הוא הוסיף .

" סוריה הבהירה לאירן :  לא נילחם לצדכם נגד ישראל "
 מסמך ויקיליקס שפורסם הלילה חושף כי סוריה סירבה לבקשת אירן להבטיח כי תצטרף אליה במלחמה נגד ישראל ,  במידה ומתקניה הגרעיניים יותקפו . " שלא יצפו מאיתנו להילחם במלחמתם "
 
