חברת ההלבשה היינסברנדס ביטלה חוזה פרסום עם צ'רלי שין בעקבות האשמות על אלימות במשפחה
צ'רלי שין נעצר בחג המולד ;  אשתו ,  ברוק שין ,  אמרה למשטרה כי הוא איים להרוג אותה
היינסברנדס ,  חברת ההלבשה האמריקאית ,  סיימה את חוזה הפרסום שלה עם השחקן צ'רלי שין בעקבות האשמות אלימות במשפחה שתלויות נגדו - כך דיווח דובר החברה מאט הול .  הול אמר כי חומרת ההאשמות נגד השחקן בן ה-44 הפכה את ההחלטה של חברת ההלבשה לנחוצה . " זה די סטנדרטי כאשר מישהו מופיע בפרסומות של החברה נעצר בחשד למשהו בסדר גודל כזה ",  אמר הול ,  עוד הוסיף : " החלטנו שלא לשדר את הפרסומות בכיכובו גם לטובת החברה וגם לטובת שין ומשפחתו ". פרסומות הטלוויזיה בכיכובו של שין הופסקו באופן רשמי ב-28 בדצמבר ,  יום העסקים הראשון לאחר היעצרו של שין .  הול אמר כי כמה פרסומות הנושאות את תמונתו יופיעו בעיתונים באביב  - " לדאבוננו ,  לוח הזמנים להפקת הפרסומות המודפסות לא מאפשר לנו להחליף אותן ".  הול אמר כי היינסברנדס לא היתה מחדשת את החוזה עם שין ,  אשר אמור היה להסתיים באמצע השנה הנוכחית .  שין כיכב בפרסומות החברה זה שנתיים.מנהל יחסי הציבור של שין אמר כי לשין אין מה להגיב על סיום החוזה עם היינסברנדס .  שין נעצר באספן שבמדינת קולורדו בחג המולד ,  בחשד לגילויי אלימות במשפחה .  אשתו ,  ברוק שין ,  אמרה למשטרה כי הוא החזיק סכין אל צווארה ואיים להרוג אותה .  שין הכחיש את ההאשמות .  שין אינו הכוכב היחיד שחברות נטשו את הסכמי הפרסום שלהן איתו בעקבות שערוריות משפחתיות .  המפרסמים והספונסרים של כוכב הגולף טייגר וודס סיימו את חוזיהם איתו על רקע שערוריית הבגידות באשתו .  ענקית הטלקום at & t הודיעה בסוף דצמבר על ביטול החוזה עם וודס והצטרפה לשורה ארוכה של חברות ,  בהן ג'ילט ,  אקסנצ'ר ,  ea ,  גייטורייד ו-tag heuer .
 
חברת ההלבשה היינסברנדס ביטלה חוזה פרסום עם צ'רלי שין בעקבות האשמות על אלימות במשפחה
צ'רלי שין נעצר בחג המולד ;  אשתו ,  ברוק שין ,  אמרה למשטרה כי הוא איים להרוג אותה

