סרט מלחמה :  על  " המדריך למהפכה "  של דורון צברי ואורי ענבר
יש הרבה דברים טובים ב"המדריך למהפכה ",  סרטם של דורון צברי ואורי ענבר ,  אבל החשוב מכל הוא שהוא יוציא מכם את  " האזרח הקטן "  שבתוככם - ויהרוג אותו
אדם יוצא מביתו בכל יום ,  עוקף את פחי הזבל הגולשים על גדותיהם וזורק חצי שקל להומלסית הקשישה או מעמיד פנים שלא ראה אותה .  אדם נכנס למכונית ,  עולה על הכבישים המסוכנים ,  מפקיר את עצמו לזעם הנהגים ולתשתיות המתפוררות .  אדם לוקח את הילדים שלו לבית הספר ,  למקום בו המורה מרוויחה מעט מדי ,  הכיתות גדולות מדי והחומר שנלמד בהן לא יצליח להכין את ילדיו לחיים .  השעה עוד לא שבע וחצי בבוקר ,  ואותו כל-אדם כבר נחשף לזוהמה ,  לשחיתות ,  לחוסר צדק ,  לעוני ,  לאלימות ולבינוניות מחשבתית .
" המדריך למהפכה ",  סרטם של דורון צברי ואורי ענבר שעלה בסוף השבוע לאקרנים ,  הוא בעצם סרט על שני אנשים ,  כמו כל אחד מאיתנו ,  שהחליטו לעשות מעשה .  יום אחד ,  ממש ככל שאר הימים ,  התבקש צברי לשלם את אגרת הטלוויזיה .  אלא שלא כמו שאר הימים ,  הוא החליט לחתוך הפעם דרך האוטומט שמביא אותנו לשלם חשבונות שנוחתים בפתח ביתנו וביקש להבין על מה הוא משלם ,  מי משלשל את הכסף לכיסו ומה נעשה עם הכסף הזה .  
החיפוש אחר התשובות לשאלות אלו מוביל אותו למסע מצחיק ,  הזוי ,  מטריד וקפקאי .  צברי מחבר אליו למסע אנשים טובים באמצע הדרך  את אורי ענבר ,  חברו מהלימודים ,  את עורך הדין מיכאל ספרד ,  חברו לקפה ,  את אמו המצחיקה והישירה ,  ואת חבר הכנסת איתן כבל  ( העבודה )  .  וכל אלו מתאחדים בצורה כזו או אחרת כדי לשחרר את רשות השידור והערוץ הראשון שלו אנחנו משלמים אגרה מציפורני הממשלה .
 דוקו אקטיביזם הוא כבר ז'אנר מכובד בפני עצמו ,  שמפלרטט עם ז'אנרים אחרים ועם אמצעי ביטוי יצירתיים .  אלא שצברי וענבר בחרו לערבב בסרטם את הדוקומנטרי ה"טהור "   ( כאילו שיש דבר כזה )  עם קולנוע עלילתי .  לצד הקטעים התיעודיים  ( במובן המחמיר של המילה )  ,  חלקים מ"המדריך למהפכה "  מתוסרטים וחלקים אחרים ממש בדיוניים ,  אם כי נשענים על יסודות אוטוביוגרפיים .  ובכל זאת ,  למרות העירוב כביכול של מין בשאינו מינו ,  התחושה היא שהכל מתגבש לכדי תוצר עצמאי אחיד שלא רק מצליח לעמוד על רגליו אלא גם ממש לרוץ .
" המדריך למהפכה "  לא פונה רק למי שמגדירים עצמם אקטיביסטים ,  או פוליטיים ,  ואפילו לא לברנז'ת הקולנוע והטלוויזיה  למרות שאלו כמו אלו ימצאו בסרט נקודות הזדהות ורגעים מלהיבים ומרגשים במיוחד .  המהלך האינטליגנטי שעורכים צברי את ענבר הוא בפנייה ללב העניין שמאחד את נהג המונית עם עורך הדין עם הגננת עם הח"כ  כל אלו רוצים להיטיב את החיים שלהם ,  לכל אלו נמאס להרגיש חסרי אונים ,  קטנים ולא חשובים .  
אלא כמו שכל מי שמשלם אגרה ודאי שם לב ,  המהפכה שבה עוסק הסרט לא סיימה את המהלך שלה .  לכאורה דיסוננס ,  ואפילו כזה שחשוב לשים לב אליו ,  ולו כדי לא לשקוע בשאננות .  העבודה המלוכלכת שצברי את ענבר התחילו עבורנו לא נגמרה ויכול מאוד להיות ש"המדריך למהפכה "  יעניק להם בדיוק את הרוח הגבית שלה הם זקוקים כדי לסיימה .  יחד עם זאת ,  חשוב לזכור שסרט אינו תרגיל טריגונומטריה והוא לא צריך שבסופו יופיע  " מ.ש.ל ."  כדי לעשות את העבודה .    כי ,בעצם ,  העיקרון המהפכני הוא היסוד החשוב ב"המדריך למהפכה "  ולא המהפכה המסוימת שניסו צברי וענבר לחולל  עובדה ששם הסרט מרמז עליה ומכוון אליה .  לא חשוב אם מדובר בהגנה על שוכרי דירות ,  גירוש ילדי העובדים הזרים או מאבק על תנאי העסקה הוגנים  מהפכה היא מהפכה היא מהפכה ויש לה קווי יסוד די זהים .  בתקופה שבה המדינה ,  אם לא העולם כולו ,  נגזלים בידי בוני מגדלים ,  גוזרי קופונים ,  פאנאטים ובעלי כיסים עמוקים ,  יכול האדם הממוצע לצאת מ"המדריך למהפכה "  ולהרגיש שיש ביכולתו לעשות משהו כדי שלא להישאר  " האזרח הקטן ",  זה שלכוד בכפותיהם של האזרחים הגדולים .
 אך מלבד היותו של  " המדריך למהפכה "  דוקו-השראה ,  הוא גם סרט מבדר ועשוי היטב ,  וזה לא פחות חשוב .  יש בו מתח ,  דרמה ,  מגע אישי ,  משברים ותחושת קתרזיס .  כשהמדיום הוא הדרך  זו הדרך הנכונה ,  והאינטליגנטית ביותר לחולל שינוי .  
אמנם תפקידו של מבקר קולנוע אינו לומר  " לכו לסרט ",  אבל  " המדריך למהפכה "  הוא לא בדיוק סרט .  הוא יותר כמו מסמך שיש להגיש ביד לכל איש או אישה צעירים ,  כצידה לדרך .  רק כדי שיראו שאפשר ורצוי .  לפיכך ,  אין כל טעם לפגם בלומר  לכו ל"המדריך למהפכה ".  בלי קידום מכירות ,  בלי תוכן שיווקי ,  בלי עסקאות מלוכלכות מאחורי גבכם .  פשוט לכו .
 
סרט מלחמה :  על  " המדריך למהפכה "  של דורון צברי ואורי ענבר
יש הרבה דברים טובים ב"המדריך למהפכה ",  סרטם של דורון צברי ואורי ענבר ,  אבל החשוב מכל הוא שהוא יוציא מכם את  " האזרח הקטן "  שבתוככם - ויהרוג אותו

