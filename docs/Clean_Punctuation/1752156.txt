איברהימוביץ' אומר כן לפיפו ,  לא לברזילאים
השבדי סיפר שהוא מעדיף לשחק עם האיטלקי ולא עם רונאלדיניו ופאטו .  גאטוסו : " שחקנים צריכים לקחת דוגמה מאינזאגי "
 זלאטן איברהימוביץ' כנראה מרגיש מספיק חופשי לדבר גלוי על התחושות שלו ,  ואחרי שיתוף הפעולה המוצלח באמצע השבוע עם פיליפו אינזאגי ,  שהניב צמד נגד ריאל מדריד ,  הוא סיפר בראיון ב'לה גאזטה דלו ספורט' שהוא מעדיף לשחק ליד השחקן הוותיק מאשר עם שחקניה הברזילאים של מילאן ,  רונאלדיניו ופאטו .
" פיפו הוא לא ייאמן ",  החמיא החלוץ השבדי ונתן רמזים למסימיליאנו אלגרי . " מגיע לו לשחק יותר מכיוון שהוא עושה עבודה טובה ,  וכשאתה עושה עבודה טובה ,  אתה צריך לפתוח בהכב .  מעבר לכך ,  אני מרגיש יותר חופשי כשאני משחק איתו ,  בעוד כשאני משחק עם הברזילאים אני נאלץ לשחק יותר בתוך הרחבה ". 
ובינתיים ג'נארו גאטוסו דורש יותר שיתופיות מצד החברים שלו לקבוצה . " אנחנו צריכים לקחת דוגמה מאינזאגי ",  אמר לטוטוספורט הקשר שכבר ערך למעלה מ-300 הופעות במילאן מאז 1999 . " אנחנו לא נותנים את המקסימום ואנחנו חייבים לתת מאה אחוז .  אנחנו חייבים לתת יותר מעצמנו ". 
גאטוטו הוסיף והחמיר בדרישות שלו ,  כשאמר : " אנחנו לא יכולים להגיע למצב ששחקנים לא נותנים את הנשמה שלהם .  אם אנחנו רוצים להמשיך לשחק כמו ששיחקנו נגד ריאל ,  אנחנו צריכים שיהיה לנו איזון מצד כולם .  אנחנו מילאן ואנחנו חייבים לנצח מכיוון שנבנינו לעשות את זה ".  מילאן ,  אגב ,  תצא למשחק חוץ ביום ראשון הקרוב אצל בארי במטרה לשפר את המיקום שלה בטבלה ולעלות ל-20 נקודות אחרי עשרה מחזורים .
 
איברהימוביץ' אומר כן לפיפו ,  לא לברזילאים
השבדי סיפר שהוא מעדיף לשחק עם האיטלקי ולא עם רונאלדיניו ופאטו .  גאטוסו : " שחקנים צריכים לקחת דוגמה מאינזאגי "
 
