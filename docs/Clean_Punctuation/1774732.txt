אופרה ווינפרי :  בעלת השכר הגבוה ביותר בהוליווד ב-2010 עם 315 מיליון דולר
הבמאי ג'יימס קמרון המדורג במקום השני הרוויח 105 מיליון דולר פחות מווינפרי ■ ליידי גאגא עקפה את מדונה עם 62 מיליון דולר ■ וטייגר וודס עדיין בחמישייה הראשונה
אופרה ווינפרי ,  מלכת תוכניות האירוח שהשיקה אתמול את ערוץ הטלוויזיה שלה ,  היתה הידוענית בעלת השכר הגבוה ביותר ב-2010 ,  כך על פי דירוג המגזין  " פורבס ". אחרי ווינפרי ,  שהרוויחה השנה 315 מיליון דולר ,  נמצא במקום השני ברשימה הבמאי ג'יימס קמרון ,  שסרטו  " אווטאר "  שבר שיאים בקופות הקולנוע .  קמרון הרוויח 210 מיליון דולר בשנה שהסתיימה אתמול ,  לפי  " פורבס ".  הקומיקאי-שחקן-במאי טיילר פרי כבש באופן מפתיע את המקום השלישי ברשימה עם 125 מיליון דולר .  הבמאי והמפיק מייקל ביי  ( סדרת הסרטים  " רובוטריקים ")  במקום הרביעי לאחר שהרוויח 120 מיליון דולר בשנה שעברה .  את החמישיה הראשונה בדירוג סוגר שחקן הגולף טייגר וודס ,  שעל אף הפסדים ואובדן חסויות בעקבות שערוריית הבגידות שלו הרוויח 105 מיליון דולר .  עוד ב-20 הגדולים :  הבמאים סטיבן ספילברג  ( 100 מיליון דולר )  וג'ורג' לוקאס  ( 95 מיליון דולר )  ,  כוכבות הפופ ביונסה  ( 87 מיליון דולר )  ,  בריטני ספירס  ( 64 מיליון דולר )  ,  ליידי גאגא  ( 62 מיליון דולר )  ,  מדונה  ( 58 מיליון דולר )  ,  השחקנית סנדרה בולוק  ( 56 מיליון דולר )  והזמרות הצעירות מיילי סיירוס  ( 48 מיליון דולר )  וטילור סוויפט  ( 45 מיליון דולר )  .
 
אופרה ווינפרי :  בעלת השכר הגבוה ביותר בהוליווד ב-2010 עם 315 מיליון דולר
הבמאי ג'יימס קמרון המדורג במקום השני הרוויח 105 מיליון דולר פחות מווינפרי ■ ליידי גאגא עקפה את מדונה עם 62 מיליון דולר ■ וטייגר וודס עדיין בחמישייה הראשונה

