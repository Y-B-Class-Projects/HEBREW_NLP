כבר אין הבדל :  בקרוב נראה טלוויזיה באינטרנט ולא דרך הכבלים
דיון חם מתנהל בעולם השידורים על ה-OTT - היכולת להעביר תוכן טלוויזיוני באמצעות רשת האינטרנט הפתוחה
דיון חם מתנהל היום בעולם השידורים על מה שמכונה over the top  ( ott ) - היכולת להעביר תוכן טלוויזיוני באמצעות רשת האינטרנט הפתוחה ולא דרך הכבלים והלווין.ל-ott יש פוטנציאל לשנות מודלים עסקיים בעולם הטלוויזיה ,  כאשר בעלי תוכן יוכלו לשדר ישירות לצרכן ולא דרך הכבלים והלווין כפי שהיה נהוג עד כה .  דבר דומה קורה עכשיו עם חנות האפליקציות של אפל שהופכת את פעילות התוכן של מפעילות הסלולר ללא רלוונטית .  הנושא עלה לדיון בכנס איגוד האינטרנט .  מנחה המושב היה גדי תירוש מקרן jvp ,  אשר הציג נתונים על העלייה במספר מיזמי ה-ott ותחזיות הצמיחה בנושא.מי שייצג את הדור החדש של הצופים בפאנל הוא איל הרצוג ,  המייסד של אתר הוידאו מטה-קפה . " לי כמעט אף פעם לא יוצא לראות תוכנית מתי שהיא משודרת ,  אלא עם כן היא ברקע בזמן שאני במחשב .  יש לי מדיה-סנטר בסלון ,  ומקלדת אלחוטית וזה מאפשר לראות בטלוויזיה תוכן מכל מקור און-ליין .  בעקבות כך עם השנים פיתחתי סבלנות מאד נמוכה לפרסומות .  המעבר לטלוויזיה רב ערוצית העביר אותנו מערוץ 1 ל-200 ערוצים - כלומר 'כל מה שאני רוצה' .  עם ה-vod זה נהיה כבר 'מתי שאני רוצה' .  במודל כזה יש רלוונטיות גם לקטעים של דקה או שתי דקות .  הקטעים הכי ויראליים שאתה רואה באינטרנט הם קטעים של דקה .  בסדר גודל כזה יש מעט משמעות להתגודדות המשפחתית .  ההבדל בין מחשב לטלוויזיה הופך ללא רלוונטי.מי שעוד דיבר בשבחי ה-ott הוא חגי בראל מחברת אורקה ,  שנרכשה על ידי פראנס טלקום : " ללא ספק ה-ott הוא איום אבל גם הזדמנות .  פראנס טלקום רואה איומים מכל כיוון - נוקיה ,  גוגל - כולם מתחרים בכולם .  הנכסים של החברה זה מותג ,  תשתיות וקרוב ל-200 מיליון משתמשים עם יחסי חיוב .  לאחרונה החברה מתחילה לנצל את יכולות ה-ott .  יש לה קרוב ל-2.5 מיליון לקוחות iptv ,  אבל יש הרבה לקוחות שלא היו יכולים להתחבר בגלל מרחק של ה-adsl .  לכן החברה יצאה עם פתרון היברידי שבו הלווין מעביר טלוויזיה רב ערוצית דרך האוויר וה-vod הוא ב-ott .  ככה החברה גייסה מיליון מינויים חדשים בשנה לשירות.יוני השקס ,  בכיר מ-nds ,  נכח גם הוא בדיון וטען שכמו פראנס טלקום\ הרבה ספקיות טלוויזיה מסורתיות מגלות כעת את ה-ott : " השנה הקרובה היא שנת ה-ott .  בבת אחת נראה שהמפעילים הגדולים בעולם מתחילים לאפשר ott ללקוחות בזכות קופסאות חדשות .  אני מאמין שמפעילות יתנו מענה לא רק לטלוויזיות אלא גם ללאפטופים .  המפעילים הקיימים יאפשרו תגמול הולם לכל הגורמים בשרשרת הפצת התוכן ". מי שנשמעו פחות נלהבים הם נציגי הטלוויזיה הרב ערוצית .  יורם מוקדי מ-hot אמר : " ה-ott הוא בסך הכל ערוץ הפצה חדש במקום הכבלים והלווין ,  אבל עדיין הספק צריך לרכוש תוכן ,  לארוז אותו ולהוציא כסף על הפקות מקור בישראל .  בזה אנחנו עדיין מומחים ". יונה ויזנטל ,  סמנכ"ל התוכן של yes אמר :  אתמול ישבו בארה"ב 60 מיליון איש וראו בשידור חי או את אולמפיידת החורף או את אמריקן איידול ,  ככה שגם בעידן של טיים-שיפט עדיין יש כוח אדיר לשידור החי ". 

כבר אין הבדל :  בקרוב נראה טלוויזיה באינטרנט ולא דרך הכבלים
דיון חם מתנהל בעולם השידורים על ה-OTT - היכולת להעביר תוכן טלוויזיוני באמצעות רשת האינטרנט הפתוחה

