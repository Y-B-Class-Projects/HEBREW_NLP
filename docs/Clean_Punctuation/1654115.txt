סדר חברתי חדש
מארז יין יוקרתי ,  ספר מתכונים או חפצי אמנות - גם למתנות השגרתיות ביותר יכולה להיות תרומה חברתית .  עמותות וארגונים שמעסיקים אנשים בעלי צרכים מיוחדים מוכרים מגוון מתנות לחג הפסח .  הנה כמה הצעות שמארחי הסדר ישמחו לקבל
 >  >  תמיד זה מתחיל במלחמה על מקום החנייה בקניון כמה ימים לפני החג ,  ממשיך בהסתובבות בחנות עמוסת אנשים תוך כדי בהייה באותם אגרטלים וקערות שהיו שם גם בשנה שעברה ובעמידה בתורים ארוכים ,  ונגמר בחיוך מנומס של מארחת הסדר שחושבת בלבה מה תעשה עם עוד בלנדר ידני .  ואפשר גם אחרת :  השנה יש לכם הזדמנות להפתיע עם מתנה מסוג קצת אחר - ולקבל גם משהו בתמורה .  בשנים האחרונות פורחת תופעה של עמותות וארגונים - חלקם חברות וחלקם מלכ"רים - שמציעים למכירה מגוון מוצרים המיוצרים על ידי החברים בהם .  התשלום עבור מוצרים אלה מסייע בקיומו של הארגון .  לרוב ,  הארגון תומך באוכלוסיות חלשות - אנשים בעלי מוגבלויות או צרכים מיוחדים ,  נפגעי נפש ,  נוער בסיכון ועוד .  העמותות הללו אינן מתוקצבות בצורה מספקת על ידי המדינה ,  וכדי להמשיך לשרוד הן פונות לציבור בבקשת תרומה בדרך חדשה . " אנחנו משקיעים במכירת ההגדות לפסח מטעם העמותה כי אנחנו זקוקים לתרומות האלה ",  אומרת רותי סיוון ,  דוברת עמותת אלו"ט . " כיום פחות סקסי לבקש תרומה ,  אבל כשנותנים מוצר בתמורה ,  לציבור נוח יותר לתת תרומה .  אנחנו מנסים לייצר כל הזמן רעיונות חדשים ומעניינים שהציבור יאהב וישמח לתרום בשבילם .  הרעיון הוא שהאדם יקנה מוצר שהוא בלאו הכי צריך ,  אבל במקום לקנות אותו בסתם חנות הוא יקנה אותו בעמותה ,  וכך גם יתרום לה ".  רו"ח ארנה גרדמן ,  מומחית בתחום המלכ"רים במשרד bdo זיו האפט ,  אומרת כי מדובר בתופעה רחבה . " כמעט בכל העמותות יש כיום פעילות עצמאית ,  שהיא הכרחית לנוכח הירידה בהיקף התרומות של הציבור והקושי לקבל הקצבות מכספי מדינה ",  היא אומרת .  לצד העמותות פועלים גם מגוון עסקים המעסיקים עובדים בעלי צרכים מיוחדים או מוגבלויות ,  שבמפעלים נורמטיביים העסקתם לא מתאפשרת .  אבל לא ראוי לרכוש מוצרים מכל מפעל השוכר עובדים בעלי מוגבלויות .  בקשו לוודא שהמפעל מעסיק את עובדיו בתנאי שכר הולמים - זאת אומרת שהתגמול לא יהיה לפי תפוקה אלא לפי תגמול שעתי ,  ושבהתאם משולם לעובד שכר מינימום או שכר מינימום מותאם  ( שכר הנקבע על ידי משרד התמ"ת בצורה אינדיבידואלית לאותו עובד בהתאם לתפוקתו וליכולותיו )  .  כדי שתוכלו לבחור מתנות למארחי החג ,  אספנו מגוון פריטים אטרקטיביים שמוצעים על-ידי ארגונים ,  עמותות ועסקים המייצרים תעסוקה לאנשים בעלי צרכים מיוחדים .  מארז יין ושוקולד הארגון :  סטודיו אנד ג'וי מרלו של תבור ושוקולד של מקס ברנר הם מסוג המתנות שאמנם אין בהן הרבה מקוריות אבל תמיד נחמד לקבל .  הפעם תוכלו לרכוש מארז מתנה וגם להרגיש שתרמתם .  בסטודיו אנד ג'וי יוצרים מתנות לפסח שהוכנו על ידי עובדים עם מוגבלויות .  פעילות היצירה עוזרת להם לרכוש מקצוע ולהרוויח שכר הוגן .  מוצרים נוספים :  עץ זית ננסי בכלי קרמיקה ,  109 שקל ;  מארז מקס ברנר הכולל 6 פריטים בסלסלת אורגנזה ,  165 שקל.איך משיגים :  www.andjoy.co.il 159 שקל צלחת דקורטיבית הארגון :  אנוש הצלחת אמנם יפה וכך גם שאר הפריטים שבקטלוג ,  אבל זו לא הסיבה היחידה לבחור דווקא בה .  העבודה על הפריטים מעניקה לחברי העמותה את האפשרות להשתקם .  כך שלא מדובר רק בתרומה להמשך קיומה של העמותה אלא גם עזרה טיפולית בנפגעי הנפש ושיפור איכות החיים שלהם .  מוצרים נוספים :  גרבי תינוקות ,  25 שקל ;  לוח לפתקי ,memo 25 שקל ;  קופסה דקורטיבית עם נר ריחני וקטורת ,  30 שקל ;  זוג כוסות זכוכית לנרות ,  25 שקל איך משיגים :  www.enosh.org.il 25 שקל הגדה של פסח הארגון :  אלו"ט הגדה לפסח היא מוצר שלמרביתנו יש כבר בבית ובטח אין זה הרעיון הראשון שעלה במוחכם כמתנה למארחת .  אבל הפעם מדובר בהגדה קצת שונה ,  המיוצרת על ידי ילדים אוטיסטים ,  שהציור הוא לעתים האמצעי היחידי לביטוי עצמי עבורם .  הציורים והתמונות אינם דומים להגדה המסורתית .  איך משיגים :  www.alut.org.il 25 שקל אלבום מתכונים ומעשיות משולחן השבת הארגון :  בית השאנטי מתכונים מפורסמים של ארז קומורובסקי ,  שגב משה ממסעדת שגב ,  ישראל אהרוני ,  שאול בן אדרת ממסעדת קימל ,  מאיר אדוני ממסעדת כתית ושפים מובילים נוספים מצויים בספר ,  שזכה לעריכה בבית השאנטי .  לצד המתכונים ,  משולבים סיפורים ומשלים שמטרתם ללמד את ילדי המקום כי על אף ההיסטוריה האישית שלהם ,  טמונים בהם הכוח ,  התבונה והרצון להיות אנשים טובים יותר .  איך משיגים :  בחנויות הספרים ובבית השנטי 92 שקל כיס אפיקומן של מנשה קדישמן הארגון :  ויצ"ו כמה פעמים רציתם להשוויץ בפני האורחים שיש לכם בבית יצירת אמנות של אמן נודע ?  ויצ"ו נותן לכם את האפשרות לעשות זאת .  מעבר לעיטור כיס האפיקומן תרם חתן פרס ישראל מנשה קדישמן מיצירותיו לעיטור הגדה של פסח למען ילדים ונשים בסיכון ,  המטופלים בויצ"ו ישראל .  מוצרים נוספים :  צמיד לב הזהב ,  29 שקל ;  מארז תחתיות לספלים ,  12 שקל איך משיגים :  www.wizo.org.il 20 שקל שעון מעוצב הארגון :  ציפור הנפש זאת האפשרות שלכם לקנות מתנה מעוצבת ומקורית לחג מבלי להוציא הרבה כסף .  באתר העמותה תמצאו מוצרים מעוצבים בטווחי מחיר של 5-80 שקל .  העמותה הוקמה במטרה לספק עבודה לנפגעי נפש בתחום האמנות ,  אשר אינם מסוגלים להיקלט בשוק העבודה החופשי ובמסגרות השיקום הרגילות .  מוצרים נוספים :  מתקן לשלטים ,  כ-40 שקל ;  מגש למצות ,  כ-70 שקל ;  מגש ,  כ-50 שקל ;  מתלה מפתחות ,  כ-20 שקל איך משיגים :  www.ziporhanefesh.co.il 80 שקל צלחת הגשה הארגון :  הבית של סוזן כלי דקורטיבי למטבח שיכול להתקבל אצל המארחת בברכה - במיוחד אם היא תדע שבקנייתו עזרתם לבני נוער מאוכלוסיות סיכון להשתלב בעולם העבודה .  מוצרים נוספים :  קערית זכוכית קטנה ,  15 שקל ;  צלחת הגשה מרובעת ,  24 שקל ;  צלחת זכוכית מאורכת ,  65 שקל .  איך משיגים :  www.kys.org.il 80 שקל עגלת בובה מעץ הארגון :  מפעל צעצוע בכפר כישורית אולי תופתעו לגלות שגם צעצועי עץ בעבודת יד עם ניחוח נוסטלגי יכולים לשמח את ילדי שנות ה-2000 .  במפעל צעצועץ שבכפר כישורית מייצרים צעצועים כאלה .  בכפר מתגוררים אנשים בעלי צרכים מיוחדים ,  כאשר המפעל מספק להם עבודות ברמות קושי שונות .  את המוצרים משווק המפעל למאה נקודות מכירה שונות בארץ וכל ההכנסות הם לטובת הכפר .  מוצרים נוספים :  פיל על גלגלים ,  70 שקל ;  משאית עם קוביות ,  180 שקל ;  סוס נדנדה ,  390 שקל איך משיגים :  pasteltoys.org 300 שקל

סדר חברתי חדש
מארז יין יוקרתי ,  ספר מתכונים או חפצי אמנות - גם למתנות השגרתיות ביותר יכולה להיות תרומה חברתית .  עמותות וארגונים שמעסיקים אנשים בעלי צרכים מיוחדים מוכרים מגוון מתנות לחג הפסח .  הנה כמה הצעות שמארחי הסדר ישמחו לקבל

