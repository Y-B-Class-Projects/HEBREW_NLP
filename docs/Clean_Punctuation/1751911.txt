יש פלאש באייפון .  בערך
שעות ספורות לאחר שהושק דפדפן SkyFire שתומך בפלאש באייפון ,  נעצרה מכירתו עקב עומס משתמשים
דפדפן ה-SkyFire ,  שהושק אתמול בלילה בחנות האפליקציות של אפל , " אזל מן המדפים "   ( sold out )  כך הודיעה חברת SkyFire ,  המפתחת את הדפדפן בעל השם הזהה .  לא ברור כיצד תוכנה יכולה לאזול מן המדפים הוירטואלים של iTunes ,  אך בחברה הסבירו כי מספר המשתמשים הרב שעשה שימוש באפליקציה ,  הוביל לירידה באיכות השירות הניתן .  ב-Skyfire החליטו לעצור את אפשרות ההורדה 5 שעות לאחר שהושקה האפליקציה ,  כדי לפקח על התעבורה שעוברת בשרתי החברה .  
SkyFire מציעה למשתמשי האייפון והאייפד את האפשרות לצפות בסרטוני פלאש ,  פורמט אותו מחרימה אפל בעקבות מאבק עם מפתחת הפלאש ,  חברת אדובי .  הטכנולוגיה של SkyFire מציגה את הסרטונים בדרך עקיפה - באמצעות המרת הסרטון ל-HTML5 .
 ההמרה ,  שנעשית על שרתי החברה ,  היא תהליך תובעני מבחינה טכנית ועם זאת צריכה להתבצע במהירות ,  כך שהתוכן לא יתעכב בדרכו למשתמש .  בחברה ככל הנראה לא צפו את התעבורה הרבה שיצרו המשתמשים שקנו את הדפדפן ,  שהעמיסה על השרתים ,  ועל כן הוחלט בחברה להגביל זמנית את מספר המשתמשים באפליקציה .  כעת פועלים בחברה לתגבר את מערך השרתים שלהם כך שיוכלו להתמודד עם העומסים הצפויים ,  אך אין עדיין הערכות לגבי הזמן שיקח לדפדפן לחזור למדפים .
 
יש פלאש באייפון .  בערך
שעות ספורות לאחר שהושק דפדפן SkyFire שתומך בפלאש באייפון ,  נעצרה מכירתו עקב עומס משתמשים

