 " אביב גפן בגל"צ - כמו נעמי חזן באו"ם "
 הזמר שלא שירת בצה"ל יגיש תכנית מיוחדת לכבוד חג הפורים בתחנת הרדיו הצבאית גלי צה"ל .  תנועת אם תרצו : " כנראה מישהו בצה"ל הקדים את פורים בשבוע ושתה עד לא ידע "
 ראש אכ"א אמנם קרא לציבור להחרים מוצרים המפורסמים על ידי סלבריטאים שלא שירתו בצה"ל ,  אך מסתבר שהקריאה לא הגיעה לצבא עצמו .  תחנת הרדיו גלי צה"ל תקיים בחג פורים הקרוב משדר מיוחד בהנחייתו של הזמר אביב גפן ,  וזאת למרות שכידוע ,  הזמר לא שירת בצה"ל .  גפן ,  שהתבטא בעבר לא אחת כנגד מדיניות צה"ל בשטחי יהודה ושומרון ,  קיבל פטור משירות צבאי בשל בעיות בריאותיות .  אולם בשיריו ,  לא הסתיר את דעתו על הצבא  ( "פרופיל 97 ",   " אמא תראי ")  .  במסגרת השידור המיוחד של גפן בתחנת הרדיו הצבאית ,  הוא צפוי להגיש תכנית שירים בת שעה בהנחייתו בתחנת הבת גלגלצ .
 באוגוסט 2007 גל"צ חזרו בהם מכוונתם לשבץ את גפן כמנחה התוכנית הפופולרית  " ציפורי לילה ",  יחד עם גיא מרוז . " מדיניות גלי צה"ל ,  שלפיה מי שלא שירת בצבא ,  לא יוכל להוביל תוכנית אישית ברדיו ,  ובגינה הוחלט לא להעלות בשלב זה את אביב גפן לצדו של גיא מרוז ב'ציפורי לילה ",  נמסר אז לעיתון  " מעריב "  כתגובה מדובר צה"ל .
 לאחרונה התבטא ראש אכ"א האלוף אבי זמיר כנגד סלבריטאים שנמנעו משירות צבאי מסיבות שונות ,  ואמר כי הוא עצמו אינו יכול לעשות דבר כנגדם ,  אך קרא לציבור שלא לקנות מוצרים אותם מפרסמים .
" אנו מביעים תמיהה על השיבוץ ,  בטח בתחנה כמו גלי צה"ל ,  שלפחות חלק מאנשיה מובילים ומסייעים במאבק נגד ההשתמטות ",  אמרו בפורום לשוויון בנטל . " יש לקוות שמפקד גלי צה"ל יחשוב על העניין בשנית ואנו מניחים שראש אכ"א ,  אשר קורא להחרמת מוצרי משתמטים ,  אינו מודע לסיפור .  חשוב להבהיר שאין לנו עניין ברדיפת סלבריטאים ,  אך אנו מצפים שכל אדם יתרום את חלקו בשירות צבאי או אזרחי ".  גם בתנועת  " אם תרצו "  הביעו פליאה על בחירת גלי צה"ל בגפן , " מצער מאוד לראות כי בשעה שיד אחת של צה"ל עמלה על העלאת שיעור הגיוס ,  ידו השנייה מגבה ומקדמת משתמטים שתוקפים את צה"ל וישראל מזה שנים .  לבחור את אביב גפן להנחיית תכנית בגלי צה"ל זה כמו לשלוח את נעמי חזן לייצג את ישראל באו''ם .  כנראה שבסוף השבוע מישהו בצה"ל הקדים את פורים בשבוע ושתה עד לא ידע ". 
בגלי צה"ל אמרו בתגובה כי הדיון בעניין מיותר , " אביב גפן הסדיר את כל ענייניו מול צה"ל כבר לפני מספר שנים .  הוא ממשיך להופיע ולהתנדב בפני חיילים ".  מאיר קוטלר ,  מנהלו האישי של אביב גפן ,  מסר : " אין תגובה ".  

" אביב גפן בגל"צ - כמו נעמי חזן באו"ם "
 הזמר שלא שירת בצה"ל יגיש תכנית מיוחדת לכבוד חג הפורים בתחנת הרדיו הצבאית גלי צה"ל .  תנועת אם תרצו : " כנראה מישהו בצה"ל הקדים את פורים בשבוע ושתה עד לא ידע "
 
