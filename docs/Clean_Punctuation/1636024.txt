מזכ"ל התאחדות חקלאי ישראל בתגובה לנתניהו : " אין עובדים זרים לא חוקיים בחקלאות "
 שיעור המועסקים הזרים מכלל המועסקים בחקלאות בישראל 35% - זהה לשיעורם במדינות האיחוד האירופאי 
" 26 אלף העובדים הזרים בחקלאות הם חוקיים ובידיהם ובידי מעסיקיהם היתרים כדין ",  כך אמר אתמול מזכ"ל התאחדות חקלאי ישראל אבשלום וילן ,  בתגובה להחלטת הממשלה על גירוש 50 אלף עובדים זרים והטלת קנסות דרקוניים על מעסיקיהם : " בישובים החקלאים בהם מתגוררים העובדים הזרים נערכות בדיקות פתע תכופות של פקחי רשות ההגירה ,  ואין לחקלאים כל אפשרות להעלימם .  יש עשרות בודדות של  " ברחנים ",  שעזבו את מעסיקיהם אך הם אינם יכולים למצוא תעסוקה אחרת בחקלאית בשל הפיקוח ההדוק המוטל על עובדים זרים בחקלאות ". מנתוני  " המרכז לכלכלה חקלאית ומינהל בפקולטה לחקלאות באוניברסיטה העברית "  עולה ,  כי רק 47% מהעובדים הזרים בישראל הם בעלי אשרות שהייה ועבודה כחוק ,  מהם 13% מעוסקים בחקלאות ,  24% בסיעוד ,  5% בבנייה ו- 4% בתעסוקות אחרות בעוד ש- 53% מהשוהים הם שוהים בלתי חוקיים .  רובם של אלה מועסקים בבניין ,  בסיעוד ,  בהסעדה ובעבודות מזדמנות .  בניגוד לדעה הרווחת ,  שיעור הזרים המועסקים בחקלאות בישראל דומה מאוד לשיעורם מדינות האיחוד האירופאי ,  כך עולה מנתוני הלשכות המרכזיות לסטטיסטיקה במדינות אלה .  בישראל שיעור הזרים מכלל 74 אלף המועסקים בחקלאות הוא 34.5% ,  בגרמניה 35% ,  בדנמרק 48% ,  באוסטריה 35% ובספרד 30% .  בהולנד ,  המדינה בעלת החקלאות המתועשת והממוכנת ביותר בעולם ,  התקבלו נתונים חלקיים בלבד .  עם זאת עולה מהם כי מספרם של מהגרי העבודה בארץ זו עלה במאות אחוזים ב-5 השנים האחרונות והסתכם ב-2008 ב-110 אלף.מרבית העובדים הזרים במדינות האיחוד האירופאי אינם מוגדרים  " זרים "  מפני שמרביתם מגיעים ממדינות במזרח אירופה שהצטרפו בשנים האחרונות לאיחוד האירופאי ,  בהן פולין ,  סלובקיה ,  המדינות הבלטיות ועוד .  עובדים אלה אינם נדרשים לבקש ולקבל אשרות כניסה והיתרי עבודה ולכן אינם רשומים כ"עובדים זרים ",  אלא  " מהגרי עבודה ".  חלק ניכר של מהגרי העבודה הללו זוכים לקבל לאחר מספר שנים  " תושבות קבע "  במדינות בהן הם עובדים אך לא בישראל.חלק קטן מהעובדים הזרים בישראל ניסה לזכות בתושבות קבע באמצעות הגשת בקשות להכרה בהם כפליטים .  יצוין כי בין המבקשים הללו אין אף עובד תאילנדי ועל פי כל הדיווחים של חברות כוח האדם ,  החקלאים ומשרד הפנים כולם חזרו לארצם לאחר 5 שנות עבודה בישראל .
 
מזכ"ל התאחדות חקלאי ישראל בתגובה לנתניהו : " אין עובדים זרים לא חוקיים בחקלאות "
 שיעור המועסקים הזרים מכלל המועסקים בחקלאות בישראל 35% - זהה לשיעורם במדינות האיחוד האירופאי

