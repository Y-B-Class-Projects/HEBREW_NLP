העובד מספר אחת במטריקס 
עלות שכרו של מוטי גוטמן הסתכמה ב-5.6 מיליון שקל ב-2009 .  מניית מטריקס הציגה תשואה עודפת של 20% מול ת"א 100 בחמש שנים - אבל רק בזכות ביצועיה בשנה החולפת
 >  >  חברת מטריקס היא מעסיק דומיננטי במשק הישראלי .  החברה פועלת בתחום האינטגרציה ושירותי טכנולוגיית המידע ,  ומעסיקה כ-4,200 אנשי תוכנה ,  חומרה ,  אינטגרציה והדרכה ,  המספקים שירותים מתקדמים ליותר מ-500 לקוחות בישראל .  מדו"חות החברה שפורסמו אתמול ניתן היה לשלוף את שכרם של כמה מבעלי התלושים הגדולים בחברה - אם לא הגדולים שבהם .  מנכ"ל מטריקס ,  מוטי גוטמן ,  נהנה מחוזה העסקה שמבטיח לו שכר חודשי ברוטו של כ-110 אלף שקל - מדובר בעלות שכר שנתית כוללת של כ-1.9 מיליון שקל .  אבל כאן לא טמון הכסף הגדול .  הוא נמצא במענקים .  במקרה של גוטמן ,  הוא זכאי לבונוס בשיעור 3.25% מהרווח הנקי השנתי ולעוד 1.75% מרווח ההון השנתי של החברה .  נכון ל-2009 ,  תגמול זה הסתכם בכ-3.8 מיליון שקל ,  כולל מניות בשווי כ-466 אלף שקל .  גוטמן אינו המאושר היחיד במטריקס .  סגן היו"ר והנשיא אליעזר אורן נהנה מעלות שכר ובונוסים של כ-2.6 מיליון שקל .  בסך הכל ,  התמורה לחמשת הבכירים - בשכר ,  בונוסים ומניות - היתה כ-14.7 מיליון שקל .  מי שרד ומי לא מטריקס עוסקת בשיווק והטמעה של מוצרי תוכנה וחומרה של מגוון יצרנים בישראל ובעולם וגם מספקת פתרונות אינטגרציה ותשתיות מחשוב .  החברה הציגה הכנסות של 1.4 מיליארד שקל ב-2009 - בדומה להכנסותיה ב-2008 .  הרווח הנקי שלה ב-2009 ,  כ-87 מיליון שקל ,  היה גבוה ב-31.5% מהרווח שרשמה ב-2008 .  המקור לגידול ברווח הנקי נעוץ בירידה של כ-16 מיליון שקל בהוצאות המימון ,  ומעלייה של כ-17 מיליון שקל בהכנסות המימון .  אבל הדבר המעניין בחברה הוא מחיר המניה - אחד הפרמטרים המאפשרים לבחון אם מנהלים שווים את התגמול שהם מקבלים הוא בתשואה שהם הניבו למשקיעים שלהם במניות .  מי שהשקיע במניה בחמש השנים האחרונות נהנה מתשואה מצטברת של 87.5% - לעומת תשואה של 67.7% במדד ת"א 100 .  מנכ"ל מטריקס ,  גוטמן ,  הצליח להניב תשואה עודפת למשקיעים במניה .  אבל התשואה העודפת לא היתה מתחילת כהונתו - גוטמן מוביל את מטריקס כבר שמונה שנים ,  אבל התשואה העודפת הגיעה בעיקר ב-2009 .  כדי לזכות בעודף התשואה על פני מדד ת"א 100 המשקיעים היו צריכים להמתין בסבלנות חמש שנים ,  לפתח עמידות על גבול האדישות לתנודות החדות במחיר המניה - ורק אחרי כל זה ליהנות מעודף התשואה שהמניה הניבה .  השאלה היא כמה משקיעים שרדו בדרך .
 
העובד מספר אחת במטריקס 
עלות שכרו של מוטי גוטמן הסתכמה ב-5.6 מיליון שקל ב-2009 .  מניית מטריקס הציגה תשואה עודפת של 20% מול ת"א 100 בחמש שנים - אבל רק בזכות ביצועיה בשנה החולפת

