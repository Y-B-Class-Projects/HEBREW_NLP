קורנפיין : " חיפה הציעה מיליון דולר על ורד ,  וסירבנו "
 למרות שאופציית הפירוק קרובה מתמיד ,  יו"ר בית"ר וההנהלה לא קיבלו את ההצעה ודורשים 2 מיליון יורו עבור השחקן 
" מכבי חיפה הציעה לנו מיליון דולר על עידן ורד ,  אבל סירבנו .  זאת הייתה יריית הפתיחה במשא ומתן ",  כך הודה היום  ( שישי )  יו"ר בית"ר ירושלים איציק קורנפיין בראיון לתחנת רדיו הבירה .  בבית"ר ,  לאור מצבו של הספונסר גומא אגייאר ,  מבינים כעת כי אופציית הפירוק יכולה להיות קרובה מתמיד ,  מה שייתן לחיפה אפשרות לרכוש את ורד בסכום נמוך במיוחד בסוף העונה מהמפרק שימונה לקבוצה ,  אולם כרגע בבית וגן לא מתכוונים לקבל את ההצעה ,  ודורשים תמורת השחקן כ-2 מיליון יורו .  
בבית"ר מאמינים שאם ורד יימכר בסכום זה ,  הדבר ימנע את פירוק הקבוצה בעונה הבאה .  מדובר בסכום אותו חיפה לא מוכנה לשלם ,  אך עם זאת הירוקים מודעים למצב הרגיש בו נמצאת בית"ר ,  ויתכן שיפעילו לחצים כדי להעביר את ורד לשורותיהם עוד בחלון ההעברות הנוכחי ,  או לסכם על רכישתו בסוף העונה .  
קורנפיין התייחס גם למשא ומתן להחזרת כריסטיאן אלברז . " הדרישות של נציגי המגן גבוהות מדי ,  וכרגע לא נוכל לעמוד בהן ",  אמר קורנפיין .  על פי החוזה המקורי של אלברז ,  שהושאל לקבוצה במקסיקו בה אינו מוצא את מקומו ,  הוא היה אמור להשתכר כ-400 אלף דולר בעונה ,  או כ-200 אלף דולר לחצי עונה .  בבית"ר הבהירו לו כי ייאלץ לקצץ למעלה ממחצית שכרו ולהשתכר עד תום העונה בין 80 ל-100 אלף דולר .  נכון לעכשיו ,  טרם הושגו הבנות בין הצדדים ,  אבל מכירתו של דייויד גומז ושחרורו של מאייבי ,  כמו גם ההעפלה לגמר גביע הטוטו ,  פינו בקופתה של בית"ר כספים ,  ולכן ייתכן שהצ'יליאני יחזור לקבוצה עמה זכה בשתי אליפויות ושני גביעים .  
לאור הערפל סביב עתידו הכלכלי של המועדון ,  לא מן הנמנע שבית"ר תעדיף לנצל את הכספים שקוצצו מהתקציב הנוכחי על מנת לעמוד בהתחייבויותיה הכלכליות לעונה הבאה .  קורנפיין התייחס לנקודה זו כשאמר  " לא בטוח שנביא שחקנים חדשים ".  
כזכור ,  לפני אשפוזו אגייאר תכנן להמריא לברזיל ולהיפגש שם עם מאמן נבחרת טנזניה ,  מרסיו מקסימו .  קורנפיין התייחס בראיון לרדיו גם לשאלת זהות המאמן בעונה הבאה ,  וכן לשמועות כאילו מאמן הנבחרת דרור קשטן מועמד לקבוצה : " לא התחלנו לדון בנושא זה כלל ".  חשוב לציין כי אגייאר עצמו אמר לוואלה !  ספורט בתחילת השבוע : " יש לי תוכניות מעניינות לעונה הבאה וזה נכון שאפגש עם מאמן בברזיל ".  עקב מצבו של הפסונסר ,  התוכניות לעת עתה הוקפאו .
 
קורנפיין : " חיפה הציעה מיליון דולר על ורד ,  וסירבנו "
 למרות שאופציית הפירוק קרובה מתמיד ,  יו"ר בית"ר וההנהלה לא קיבלו את ההצעה ודורשים 2 מיליון יורו עבור השחקן

