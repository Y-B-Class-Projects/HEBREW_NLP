גדעון סער בישיבת הממשלה :  עלות הקמת בית הספר החדש לרפואה בגליל תהיה 750 מיליון שקל
שר החינוך הוסיף כי יש להאיץ את הליכי ההקמה של ביה"ס לרפואה כדי להתחיל את הלימודים בו בספטמבר 2011
עלות הקמתו של בית הספר החדש לרפואה בגליל והפעלתו בחמש השנים הראשונות מוערכת בכ-750 מיליון שקל ,  כך הודיע היום שר החינוך גדעון סער בישיבת הממשלה .  סער הציג את החלטת המועצה להשכלה גבוהה ,  שהוא עומד בראשותה ,  להקים באמצעות אוניברסיטת בר אילן את בית הספר החדש.סער אמר כי יש להאיץ את הליכי ההקמה של בית הספר לרפואה על מנת לאפשר את תחילת שנת הלימודים בו כבר בספטמבר 2011 ,  וביקש להכריז על הקמתו כפרויקט לאומי ,  על מנת לעמוד ביעד זה .  בהמשך ישיבת הממשלה אושר כי ראש הממשלה ,  בנימין נתניהו ,  יעמוד בראש צוות שרים מיוחד שילווה את התקדמות הפרויקט .  בצוות יהיו חברים גם השר לפיתוח הנגב והגליל ,  סילבן שלום ,  שישמש כממלא מקומו של נתניהו בצוות ,  שר האוצר יובל שטייניץ ,  סגן שר הבריאות יעקב ליצמן והשר לענייני מיעוטים אבישי ברוורמן .  הצוות ילווה את הצוות הבינמשרדי העוקב אחרי הפרויקט ,  בראשות מנכ"לי המשרדים.לדברי סער הקמת בית הספר החדש היא  " בשורה לגליל ולעתיד מקצוע הרפואה בישראל ".  הוא ציין כי הקמת בית הספר תתרום לפיתוח מקצוע הרפואה ופיתוח הגליל וכי על הממשלה להקצות משאבים לתשתיות ,  לפיתוח ולשדרוג בתי החולים והמעבדות באזור לצורך מחקר.בחודש שעבר אישרה המל"ג כי בית הספר החדש יוקם על ידי בר אילן .  זאת ,  בהמשך להחלטת הממשלה ממארס 2009 .  הבחירה בבר אילן לוותה בהתנגדות מצד המועמדים האחרים שנבחנו על ידי המל"ג כמו הטכניון בשיתוף אוניברסיטת חיפה - שכינו את ההחלטה כ"תמוהה ". בר אילן מתכננת להקים בגליל פקולטה שתשתף פעולה עם בתי החולים והמרפאות באזור הצפון ,  וכן להקים בו מכון מחקר לפתרון סוגיות רפואיות .
 
גדעון סער בישיבת הממשלה :  עלות הקמת בית הספר החדש לרפואה בגליל תהיה 750 מיליון שקל
שר החינוך הוסיף כי יש להאיץ את הליכי ההקמה של ביה"ס לרפואה כדי להתחיל את הלימודים בו בספטמבר 2011

