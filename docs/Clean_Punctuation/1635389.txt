הצ'יליאנים מובילים על ישראל - בבורסה ובמרוץ ל-OECD
גרף על גרף
 >  >  בעוד בישראל מקווים כי לקראת מאי 2010 תצורף המדינה לארגון ה-oecd ,  התברר כי צ'ילה ,  שהיתה מועמדת לחברות בארגון כבר זמן מה ,  תצורף כבר בשבועות הקרובים .  הסיבה להקדמת צירופה של צ'ילה היא אישור ארבעה חוקים הנוגעים להצטרפות על ידי הפרלמנט הצ'יליאני .  כלכלת צ'ילה היא מהמובילות בדרום אמריקה .  היא עשירה בעיקר במרבצי נחושת ובדגה .  המדינה מייצאת לכלל העולם נחושת ,  יין ,  דגי סלמון ושמן דגים .  שותפת היצוא הגדולה ביותר של צ'ילה היא סין - כ-15% מהיצוא הצ'יליאני מופנים אליה .  התמ"ג לנפש בצ'ילה נמוך מהתמ"ג לנפש הישראלי - 14,300 דולר לעומת 27,400 דולר .  ואולם האקלים העסקי בצ'ילה נהנה מסביבה משפטית יציבה ,  מהיעדר קשיים ביורוקרטיים ומסביבה רגולטורית שקופה .  ישראל ,  אינה נהנית מאוצרות טבע ,  אך היא הצליחה להקים תעשיית היי-טק מתקדמת ומקיימת קשרי שיתוף פעולה פוריים עם צ'ילה בתחומי החקלאות והביטחון .  צירופה של ישראל לארגון תלוי ביכולת השכנוע של קברניטי המדינה במחויבותה למלחמה בשחיתות ולהגנה על זכויות יוצרים .  בחינת ביצועי הכלכלות כפי שהם משתקפים במדדי המניות ב-2008-2009  ( כך ניתן לראות את המשבר ותיקונו )  מראה כי המדד הצ'יליאני עלה בעוד מדד ת"א 25 ירד במעט  ( כששניהם במונחים דולריים )  .  נראה כי למרות פערי התוצר ,  יש לנו מה ללמוד מהצ'יליאנים .  - oecd ארגון המדינות המפותחות .  ארגון של מדינות המקבלות את העקרונות הכלכליים של דמוקרטיה ושוק חופשי .  הארגון הוקם ב-1948 כדי לתכנן את שיקום אירופה לאחר מלחמת העולם השנייה

הצ'יליאנים מובילים על ישראל - בבורסה ובמרוץ ל-OECD
גרף על גרף

