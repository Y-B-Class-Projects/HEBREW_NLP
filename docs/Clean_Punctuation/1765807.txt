ויקיליקס : " 'חברים' יעילה יותר מהתעמולה האמריקאית בערב הסעודית "
 מסמך שנחשף באתר מגלה כי סדרות אמריקאיות ,  בהן  " חברים ",   " עקרות בית נואשות "  ותוכנית הלילה של דיוויד לטרמן ,  יעילות יותר מהערוצי התעמולה שמפעילה ארה"ב במדינה
מסמכי וויקיליקס חשפו עד עתה את הקרביים של מדיניות החוץ של ארצות הברית בנושאים בוערים יותר ופחות ,  ועתה הם גם חודרים לענייני התרבות :  מסמך שנחשף בהדלפת הענק מגלה את הדברים שאמר פקיד סעודי רשמי לשגרירות ארה"ב בממלכה בנוגע לתוכניות הטלוויזיה של המעצמה .  לדבריו ,  תוכניות הבידור האמריקאיות משפיעות יותר מערוצים רשמיים של ארה"ב המשודרים במדינה ומצליחים להביא לעלייה במעמדה של ארה"ב בדעת הקהל .  
על פי אותו בכיר ,  התוכניות האהובות על הקהל הסעודי הן  " חברים ",   " עקרות בית נואשות ",  החדשות עם דיאן סוייר ותוכנית הלילה של דיוויד לטרמן .  בנוסף ,  סרטים ששודרו ברצועת סרטי FOX במדינה כמו  " מייקל קלייטון "  ו"אינסומניה "  זכו לפופולריות נרחבת .  תכנים אלו ,  המשודרים ברשת MBC ו-Rotana הפועלות במדינה ,  חזקות מערוץ Al-Hura אותו מפעילה ארה"ב כחלק מהתעמולה שהיא מפעילה לחיזוק מעמדה . 
" אם הסעודים אומרים שתרבות פופולרית גורמת לציבור לחבב את אמריקה יותר מאשר דיפלומטיה רשמית ,  זה בוודאי נכון ",  אמר ג'יימס זוגבי ,  נשיא המכון הערבי-אמריקאי . " אני לא יודע אם זה גורם להם לא להיות קיצוניים ,  אבל זוהי כן תרבות שהם רוצים להיות מקושרים עמה ". 

ויקיליקס : " 'חברים' יעילה יותר מהתעמולה האמריקאית בערב הסעודית "
 מסמך שנחשף באתר מגלה כי סדרות אמריקאיות ,  בהן  " חברים ",   " עקרות בית נואשות "  ותוכנית הלילה של דיוויד לטרמן ,  יעילות יותר מהערוצי התעמולה שמפעילה ארה"ב במדינה

