שי לחג
לרגל חג המולד מצאנו את רשימת הבקשות של חלק משחקני ,  מנהלי וקבוצות ה-NBA מסנטה קלאוס .  וגם ממקורות אחרים
ביקשתי ממך לא להיבחר ע"י הקליפרס .  זה לא עזר .  ברחתי לאיטליה ,  עד שהזכויות עלי נמכרו לקאבס .  מאושר לפתוח בקריירת NBA ,  ביקשתי ממך להישאר בריא .  לא עזר .  אני נחשב עד היום לאחת מאכזבות הדראפט הגדולות בהיסטוריה ,  אבל מילא ,  נניח לעבר  כעת אני עוד עלול להיחשב לאחד המנג'רים המאכזבים בליגה ובתולדות העיר קליבלנד ,  אם לא תסייע לי להשאיר אותו ,  את המלך ההוא .  אז כל מה שאני מבקש זו אליפות אחת ,  קטנה ,  פעוטה ,  אף אחד לא ישים לב .  באמת .  תחסוך מאיתנו מפגש מול המג'יק - אנחנו עדיין לא ערוכים להתמודד מול המיס-מאצ'ים שלהם - ומול בוסטון והלייקרס ,  אני בונה על הברגים הרופפים של ראשיד וארטסט .  רגע ,  אם ניקח אליפות אז לברון עשוי להרגיש נוח ולעזוב ,  לא ? 
יודע מה ,  חכה רגע .  אחזור אליך לקראת חג הפסחא,דני פרי
כן ,  כן ,  אני יודע שבגלל הקיצוצים במיאמי היט מאז המשבר הכלכלי לקחת על עצמך לגלם את סנטה בחגיגות הכריסמס של הקבוצה .  הזקן המזויף שמרוח בג'ל הסגיר אותך .  שמע ,  שאק היה אחלה מתנה ,  אם כי קצרת מועד .  להחליף אותו בשון מריון ואח"כ במותג אונילי אחר שפג תוקפו ,  זה כבר לא ממש עבד .  הבנתי שאתה מתכנן לצ'פר אותי בקיץ עם איזה כריס בוש ואולי אפילו לברון ,  רק אל תתפלא לגלות עד אז שהבולס הגיעו אלי קודם  בכל זאת ,  אני גר בשיקגו .  למקרה שפספסת ,  אנחנו במאזן שלילי ,  ובינתיים אתה לוטש עיניים אל מייק ג'יימס וטי-מאק .  בחייאת ,
 דווין וויד
נו ,  מה יהיה ?  ביקשתי כבר בכריסמס שעבר להשתחרר מצלו הרחב של סופרמן .  דווקא קיבלתי הצעה יפה מדאלאס - 34 מיליון לחמש שנים - אבל בטרם חלף שבוע ,  בזמן שחיפשתי לעצמי חווה נחמדה בטקסס ,  המג'יק החליטו שאני נשאר באורלנדו !  והנה ,  שוב אני על הספסל ,  מגרד 13 דקות למשחק ,  ומספר הקסם שלי הוא 3.5  ממוצע הנקודות וגם ממוצע הריבאונדים שאני תורם עד כה .  קבוצת מיידי השלשות שאני משחק בה לא משחקת אפילו על שחקן הפרנצ'ייז שלה ,  שממתין בצבע  אז שעלי יבנו משהו בהתקפה ?  פלא שרואים בי רק נכס הגנתי ,  בלי לשים לב לקומבינציית הגובה ,  כוח ,  אתלטיות ,  מהלכי לואו-פוסט ויכולת לחתוך לכיוון הצבע שיש בי ?  אנא ,  סדר לי טרייד בחודשיים הקרובים ,
 מרצ'ין גורטאט
חוזה חדש כבר קיבלתי  55 מיליון לחמש שנים  כך שאני משחק בראש שקט ,  כפי שהתבטאתי בתקשורת לאחרונה .  אני העתיד של בוסטון ,  ובהווה אקס-פקטור חשוב בדרך לאליפות נוספת של הסלטיקס .  כאן מגיעה בקשתי ,  סנטה :  שיפרתי בקיץ את קבלת ההחלטות וכעת אני בין המוסרים הטובים בליגה .  החשש שפריצתי אשתקד תעלה לי לראש התבדתה ,  ואני משחק בסגנון אנטי אנוכי כמו שאר חברי לקבוצה .  אבל טרם פיתחתי קליעה אמינה מבחוץ ,  הגנות יריבות מצופפות נגדנו את הצבע ,  ובפלייאוף זה יהיה קריטי במיוחד ,  כך שאם המתנה של 47.6% מחוץ לקשת תגיע אז ,  כמו שקרה לטרבור אריזה אשתקד - אהיה אסיר תודה במיוחד .  אולי אפילו אחגוג את זה ואוכל שלושה אפונים לארוחת הערב .  
שלך ,  רייג'ון רונדו
אתה חושב שלא עלינו עליך מאז המתנה שחילקת ללייקרס לפני שנתיים ?  ברור שתפקיד הג'נרל מנג'ר של הגריזליס זה הכיסוי המושלם עבור סנטה .  האמת שבדיעבד אין על מה להתלונן ,  גם בנו טיפלת יפה :  מארק גאסול התגלה כיופי של תמורה עבור אחיו הגדול ;  להשיג את או ג'יי מאיו מהבחירה החמישית גם כן היה צעד מוצלח ;  וזאק ראנדולף במקום דארקו מיליצ'יץ' ?  הברקה ,  באמת .  עכשיו הכול מתחבר ,  הודות לטריק הפשוט של הבאת אייברסון וסילוקו  ( פילדלפיה ודנבר יעידו לטובת השיטה )  ,  ופתאום נזכרנו בתחושה הזאת ,  של תקווה  ( ככה כותבים ,  כן ?  )  .  אז אנא ,  רק תדאג שבקיץ לא נאבד את רודי גיי בתמורה לכלום ,  ובאמת שהכל יהיה בסדר .  כאילו ,  אלא אם יש לו אח קטן ,  ואז זה סיפור אחר .
 בתודה ," פורום השביעייה "   מועדון אוהדי ממפיס גריזליס ברחבי המזרח והמערב התיכון
את צירוף המילים  " אאו ,  אאו ,  אאו "  שמענו יותר פעמים העונה מאת צליל הקרש ,  שעה שאנדרה מילר מנסה לקלוע שלשה .  יש לנו יותר פצועים מחדר מיון בסורוקה .  בחיאת ,  לא מספיק שלקחנו על עצמנו תיק רפואי מהלך העונה לשם גרג אודן ?  זה התחיל עם הכתף של ניקולה באטום והירך של הרוקי ג'ף פנדרגראף ,  שניתחנו לפני תחילת העונה .  אח"כ טראוויס אאוטלו והרוקי פטריק מילס החליטו לחקות את מארטל וובסטר ,  שניתחנו בכף הרגל אשתקד .  אודן עצמו ,  לעומת זאת ,  בחר לגוון ושבר את הפיקה בברך שמאל ,  כי את ברך ימין כבר ניתחנו .  רודי פרננדז וג'ואל פריזבילה קמו על רגל שמאל כי רגל ימין שלהם מושבתת ,  והכתף של ברנדון רוי ממשיכה לעשות צרות .  בחיאת רבעק ,  יש לנו איזה שלושה ורבע שחקנים נכון לעכשיו ,  וגם זה אם כוללים את ג'וואן הווארד ,  שצריך הליכון כדי להגיע בחזרה להגנה .  אנחנו לא מתלוננים רק ,  באמת ,  בואו נעצור את זה כאן ,  לפני שנחפש את הטלפון של דריוס מיילס .  
וזה לא איום ,
 הצוות הרפואי של פורטלנד טרייל בלייזרס

שי לחג
לרגל חג המולד מצאנו את רשימת הבקשות של חלק משחקני ,  מנהלי וקבוצות ה-NBA מסנטה קלאוס .  וגם ממקורות אחרים

