אושרו התיקונים לחוק ביטוח הבריאות בארה"ב
על רקע האיומים שקיבלו חברי המפלגה הדמוקרטית בעקבות אישור חוק ביטוח הבריאות הממלכתי העביר הקונגרס את התיקונים האחרונים לחוק ואישר אותו סיפית
הקונגרס האמריקאי אישר הלילה  ( שישי )  חבילת שינויים לחוק ביטוח הבריאות הממלכתי .  בכך אושרה הרפורמה במערכת הבריאות האמריקאית באופן סופי . " העם האמריקאי חיכה לרגע זה מאה שנים ",  אמר מנהיג הרוב בסנאט הארי ריד . " זהו חוק ביטוח הבריאות אבל זה גם חוק שיספק עבודות ,  ישקם את הכלכלה ויקטין את הגרעון ",  סיכם .
 העברתו הסופית של החוק בוצעה על רקע איומים ופעולות ונדליזם שכוונו כנגד חברי המפלגה הדמוקרטית .  בימים האחרונים דיווחו לפחות עשרה חברי מפלגה על איומים כנגדם הנוגעים לחוק ביטוח הבריאות .  האיומים גרמו לוויכוחים קשים בין חברי שתי המפלגות כאשר הדמוקרטים האשימו את הרטוריקה הקשה בה השתמשו חברי המפלגה הרפובליקנית בהתנגדותם לחוק כגורם שדירבן לאלימות .  הרפובליקנים טענו כי הדמוקרטים מנסים לגרוף הון פוליטי באמצעות האשמות אלו .
 בטקס שנערך בערב שלישי בבית הלבן חתם נשיא ארה"ב ברק אובמה על חוק הרפורמה במערכת הבריאות .  סגן הנשיא ג'ו ביידן אמר כי  " מדובר בצעד היסטורי ".  הנשיא אובמה אמר : " זה עתה קידשנו את העיקרון לפיו כל אחד צריך ביטחון בסיסי של בריאותו .  זהו הישג מדהים שקרה בזכות כולכם ובזכות כל התומכים במדינה ". 
לפנות בוקר יום שלישי אישר בית הנבחרים האמריקאי את הרפורמה ברוב דחוק של 219 קולות בעד לעומת 212 קולות נגד .  החוק נותן כיסוי ביטוח בריאות ל-95% מאזרחי ארצות הברית ,  מטיל מיסים חדשים על בעלי הכנסה גבוהה ,  ואוסר על חברות ביטוח רפואי לדחות מבוטחים בשל מחלות קודמות .
 
אושרו התיקונים לחוק ביטוח הבריאות בארה"ב
על רקע האיומים שקיבלו חברי המפלגה הדמוקרטית בעקבות אישור חוק ביטוח הבריאות הממלכתי העביר הקונגרס את התיקונים האחרונים לחוק ואישר אותו סיפית

