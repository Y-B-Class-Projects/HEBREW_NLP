אין לאן לברוח
אתם חייבים לפתוח את העיניים ולהתמודד עם המציאות ,  אחרת היא תחזור אליכם כמו בומרנג .  סיפורו של בית אטריאוס - 2
כשיונג בנה את מודל הנפש שלו הוא הציג מודל שדרכו ניתן להציג את מערכת היחסים הקיימת בין יסוד האוויר לשאר היסודות .  הוא ייצג את הנפש על-ידי מעגל ובמרכזו הציב את ה"אני ".  אולם בשונה ממה שהיינו מצפים ,  את ה"אני "  הוא הציב מתחת לקו לו הוא קרא סף המודעות ,  והשאיר אותו בתוך איזור הנקרא  " לא מודע ".  מעל סף זה ,  באיזור הנקרא  " מודע ",  הוא הציב את החלק המרכזי בתפקוד המודעות שלנו לו הוא קרא  " אגו ". 
לאלו שאינם מכירים את מודל הנפש של יונג ,  או מתקשים להבין אותו מתיאור קצר זה ,  אני ממליץ לקרוא את המאמר  " אני עומד במעגל "  שהעליתי כאן לפני כמה חודשים .
 אם אנסה להתאים מודל זה למושגים של יסודות ,  אפשר להגיד ששלושת היסודות הבסיסיים בחיינו ממוקמים באיזור ה"לא מודע ",  איזור הנקרא כך כיוון ששם אנו לא נמצאים בשליטה ,  ויש בזה משהו :  אין לנו שליטה על רגשות או פחדים  ( יסוד המים )  ,  על תשוקות  ( יסוד האדמה )  או על צורך למימוש  ( יסוד האדמה )  .  כל אלו כאילו עולים מאתנו ברגעים מסוימים בחיינו ,  ואז נכנס לפעולה יסוד האוויר ,  ה"אגו ",  המתפקד כמו המפקד העליון היודע מה צריך ,  מה נכון ,  מה משרת אותנו ומה פסול עבורנו .  הוא בוחן את האימפולסים הבאים מלמטה ושוקל מה מהם צריך לעלות אל המודע ומה צריך להישאר חבוי .
 אך לא תמיד המחשבה נמצאת בשליטה ומנהלת את העניינים ולא פעם עולים צרכים ורצונות ממקום אחר ,  נמוך יותר .  יום אחד אנו יכולים להימצא בסיטואציה ,  כמו למשל התאהבות או כעס עצום ,  ואז נוכל לגלות עד כמה ה"אגו ",  או יסוד האוויר ,  כבר לא מנהל את העניינים .  החלק ההגיוני שבנו ינסה להחזיר את השליטה ,  אולם זהו קרב אבוד מראש כיוון שהאני האמיתי נמצא בגוף ,  בחלק הלא מודע .
 האגו צריך לתת לנו את הכלים דרכם נוכל לחיות בשלום ולמצוא את העמק השווה בין הצרכים החייתיים שלנו ,  הקשורים פעמים רבות לחיה-האנושית שממנה צמחנו ,  ולבין מה שנכון לנו .  פעמים רבות במהלך היום אנו נמצאים בקונפליקטים בין שני החלקים האלו ו"יסוד האוויר "  הוא זה שצריך למצוא את הפתרון או הפשרה .
 האימפולסים שלנו באים מהלא מודע והם קיימים בתיאום עם הטבע :  התינוק יודע היטב כיצד לקרוא לאמא כשצריך ,  גבר ואשה מגלים מהר מאד מה צריך לעשות במיטה .  החיה האנושית יודעת כיצד לשרוד .  תרבות לעומת זאת היא תוצאה של שיתוף פעולה בין ה"אני "  לבין  " יסוד האוויר ".  ומיתולוגיה וסימבולים הם השפה בה משתמש ה"אני "  והחלקים הנמוכים שלנו כדי לדבר עם  " יסוד האוויר "  ויסוד זה צריך ללמוד לדבר בשפה זו .
 הסיפור מתחיל כשגיבורנו אורסטס בן שנתיים ,  אך בשלב זה הסיפור לא קשור בו כי אם בסבו אטריאוס  המלך של אתונה אשר ויתר בפתאומיות על הכתר שלו .  אף אחד לא יודע מדוע ,  אבל לאחר שיום אחד הופיעה לצדו של המלך בדרמטיות מן האוויר ,  אתנה ,  אלת הצדק ולחשה במשך כדקה ארוכה דבר מה באוזנו של המלך  ( ונעלמה )  ,  הכריז המלך : " מרגע זה אני לא המלך ואני מוריש את הממלכה באופן מיידי לבני אגממנון .  לא אוכל להתעכב עוד ולחכות לחזרתו של בני ממסע הצייד .  אני עובר לטרויה  ( ולא להעביר לי שיחות !  )  ". 
כך עזב אטריאוס את הכל וכשאגממנון חזר ,  הוא הופתע לגלות שהוא המלך חדש .  חמש שנים טובות עברו על הממלכה ואגממנון שלט בה ביד רמה ,  אך לאחר חמש שנים עשה משגה אחד שעליו ישלם בחייו .  הלנה ,  היפה מכל הנשים ,  הובטחה לאחיו ,  אך לבה היה שייך לאחר ,  לפריס ,  נסיך טרויה ,  וממש בסמוך למועד החתונה ברחה הלנה היפה מאתונה ,  נפגשה עם פאריס בטרויה ושם התחתנו בחשאי .  אלא שהדבר נודע לאגממנון ,  חמתו בערה בו והוא הציב אולטימטום בפני פאריס וטרויה :  ביטול החתונה וחזרתה של הלנה לאתונה ,  או מלחמה ! 
התשובה לא איחרה להגיע ובה הודיעו הטרויאנים ,  כי הם לא מוותרים ומסרבים להחזיר את הלנה .  בטוחים ביכולתם הצבאית של טרויה קראו תגר על צבא אתונה ועל המלך הצעיר .  תגובתו של אגממנון הייתה חד משמעית : " יוצאים למלחמה !  ".  הוא גייס את כל הממלכות האחרות ביוון ,  קרא לכל המלכים ושרי הצבא לצאת למלחמה מהוללת וכך 1,000 ספינות עם מיטב הלוחמים היו מוכנות לעמוד לשירותו .  
הלוחמים התאספו כולם מממלכות יוון הקרובות יותר לטרויה ,  ויום לפני צאתם למלחמה הכינו את הפרטים האחרונים .  באותו לילה ,  כאשר כבר הכול היה מוכן ,  נפגשו כל שרי הצבא והמלכים וסיפרו כמנהג הגברים על מעשי גבורתם הרבים .  אגממנון ,  שהיה חסר ניסיון ,  לא סיפר על מעשי גבורתו ,  כי אם על יכולות הציד שלו והתרברב בפני כולם כמה הוא צד טוב יותר מארטמיס ,  אלת הציד .  
בבוקר למחרת נשבה רוח אימים ואף ספינה לא יכלה לצאת מהנמל .  חלפו השעות והרוח לא שקטה .  כשהלכו לבדוק היוונים אצל האוראקל מה הבעיה ,  אמר הכוהן שהרוח היא תוצאה של יהירותו של אגממנון .  אלת הרוחות ,  שהיא גם אלת הציד ,  כועסת ודורשת כקורבן את בתו של אגממנון .
" אם זהו הקורבן שנדרש ",  אמר אגממנון , " זה מה שאעשה !  ".  וכך שלח מיד מכתב לאשתו ,  קליטמנסטרה ,  ובו כתב שעומדים לחתן את בתם אפיגניה בחתונה סודית עם אכילס  ( בראד פיט בסרט  " טרויה ")  ולכן עליה להביא אותה במהירות לבדה .  המלכה הגיעה עם פמליה של אנשים והבינה שלא תיערך אף חתונה ,  בתה נלקחה ממנה בכוח ומוקרבת כקורבן .  
המעשה נעשה ועכשיו באוהל המלוכה נמצאים המלכה ,  קליטמנסטרה ,  המלך אגממנון והנסיך בן השבע - הגיבור שלנו ,  אורסטס .  מריבה גדולה פורצת באוהל הממלכה :  המלכה צורחת ,  כועסת ומאיימת על הבעל כי תרצח אותו כנקמה על מות בתם .  והמלך מצידו עונה באכזריות שאינו מבין כיצד יכולה המלכה להמרות את פיו . " אני הוא ראש המשפחה וראש המדינה ",  הוא אומר , " אני הוא המחליט ואם זו ההקרבה שהיה עלינו לעשות ,  הרי שעלייך לקבל את זה ".  כך המשיכו ההורים של אורסטס לריב ,  אבל הוא לא יכול לשאת זאת .  הוא נכנס לחדר שלו ,  עצם את העיניים ,  סגר את האוזניים והתנתק .
 הארכיטיפ של הקלף
פירוש הקלף עוסק בהתעלמות מהמציאות בשל חוסר יכולת של השואל להתמודד .  הארכיטיפ של הקלף משלים פירוש זה ומסביר ,  כי בכולנו יש צד שאינו רוצה לראות את המציאות כפי שהיא באמת .  כשקלף זה עולה בקריאה ,  זהו סימן שארכיטיפ זה מתעורר אצל השואל והשאלה היא האם השואל ייכנע לייצר הזה ,  יתעלם וייסגר ,  או יתגבר עליו ובכך יוכל להתמודד עם המציאות ולהתקדם למקום טוב יותר .
 בקריאה
אנו תקועים כי איננו מוכנים לראות את המציאות כפי שהיא .  עלינו לרשום את כל הבעיות הצפויות ולהתמודד איתן .  גם כאן ,  כמו בכל קלפי השניים ,  אנו  " תקועים ".  איננו מתקדמים לשלב הבא בגלל שאנו לא מסוגלים להתמודד עם המציאות כפי שהיא .  אנו עוצמים עיניים ,  אוטמים אוזניים ומתנתקים מהמציאות תוך התעלמות מהבעיות שעומדות בפנינו .
 דווקא כאן אנו זקוקים לחשיבה  " קרה "  והגיונית אשר תציל אותנו מהמצב בו אנו נמצאים :  אנו חייבים לפקוח את העיניים ,  להודות במציאות ולהתמודד עם הפחד שלנו מפני השלכותיה .  הדרך להשלים עם מציאות שיכולה להיות לא נעימה היא להכין רשימה של הבעיות האפשריות .  לאחר שהכנו את הרשימה ,  ולמרות שאנו לא רוצים לראות את הבעיות ,  לא נוכל להתכחש להן ונהיה חייבים להתמודד איתן .  אם לא נתמודד איתן לא רק נישאר תקועים ,  אלא שהדברים אף יחמירו .
 המסר בקלף זה נועד יותר לקורא מאשר לשואל .  הקלף מעיד על כך שלשואל יש קושי להתמודד עם המציאות ולראות את הבעיות ולכן הוא עוצם את העיניים .  תפקידו של הקורא הוא לפקוח לשואל את העיניים ,  להנחות אותו כיצד להתמודד מול הפחד הקבור בו .  
הדרך היחידה להגיע אל ליבו של השואל היא לשאול את השאלה הקשה : " מה לדעתך יכול להיכשל ?  ",  ולנסות לשקף לו את המציאות איתה הוא לא רוצה להתמודד ולהראות לו שהיא מכשול אמיתי .  השואל לא רוצה לראות את הבעיות ואולי אף אין לו את האמצעים להתמודד מולן ,  אך אם לא יתמודד מול פחדיו ,  לא יהיה שינוי ,  הוא יישאר תקוע והדברים רק יחמירו .
 
אין לאן לברוח
אתם חייבים לפתוח את העיניים ולהתמודד עם המציאות ,  אחרת היא תחזור אליכם כמו בומרנג .  סיפורו של בית אטריאוס - 2

