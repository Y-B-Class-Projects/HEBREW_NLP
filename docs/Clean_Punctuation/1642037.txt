דודי סלע הודח מטורניר סן חוזה
הטניסאי הישראלי הבכיר הפסיד לפיליפ קולשרייבר הגרמני 6:2 ,  6:0 בסיבוב השני בקליפורניה .  ניצחונות לרם וגם לארליך 
הטניסאי הישראלי דודי סלע  ( 45 בעולם )  הודח הערב  ( רביעי )  מטורניר סן חוזה בארצות הברית  ( על סך פרסים של 531 אלף דולר )  .  סלע הפסיד בסיבוב השני לפיליפ קולשרייבר הגרמני  ( 29 בעולם )  6:2 ,  6:0 .  זה היה משחק חד-צדדי כבר מהפתיחה ,  כאשר קולשרייבר השיג שבירה ראשונה במשחקון הרביעי כדי לעלות ל-1:3 .  סלע התקשה להתמודד מול ההגשות של הגרמני ,  שרשם כמעט 90 אחוזי הצלחה בסרבים הראשונים שלו .  במערכה השניה ,  כבר נראה היה שהישראלי ויתר על המשחק ,  כאשר הוא לא הצליח לנצח אף משחקון .  סלע ימשיך להתחרות בטורניר הזוגות בסן חוזה ,  אחרי שעבר את הסיבוב הראשון יחד עם דניס איסטומין מאוזבקיסטן .  השניים יתמודדו ברבע הגמר נגד טומי האס הגרמני וראדק סטפאנק הצ'כי .  
בטורניר רוטרדאם בהולנד  ( על סך פרסים של 1.15 מיליון יורו )  עלו אנדי רם ומיכאל לודרה הצרפתי לסיבוב השני בזוגות .  הצמד גבר על ג'וליאן בנטו וארנו קלמון הצרפתים 7:6 ,  4:6 ,  4:10 ,  ובסיבוב הבא הם יתמודדו מול המדורגים 2 בטורניר ,  פרנטישק צ'רמאק הצ'כי ומיכאל מרטינק הסלובקי .  
בטורניר הצ'לנג'ר בברגמו שבאיטליה  ( על סך פרסים של 42.5 אלף יורו )  עלו יוני ארליך ודניאלה ברצ'יאלי האיטלקי לחצי הגמר .  השניים גברו ברבע הגמר על ברנדן אוואנס האמריקאי ופרקש אמריטראג' ההודי 0:6 ,  6:7 ,  ובשלב הבא הם ייפגשו את קרול בק הסלובקי ויירי קרקושקה הצ'כי .
 
דודי סלע הודח מטורניר סן חוזה
הטניסאי הישראלי הבכיר הפסיד לפיליפ קולשרייבר הגרמני 6:2 ,  6:0 בסיבוב השני בקליפורניה .  ניצחונות לרם וגם לארליך 

