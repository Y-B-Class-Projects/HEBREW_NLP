 " ב-2020 לא תישאר חקלאות בישראל "
 התאחדות האיכרים מזהירה ממצבה העגום של החקלאות בישראל ,  שחוותה ירידה של 65% במספר המועסקים בשני העשורים האחרונים . " אם לא תהיה פה חקלאות ,  לא תהיה פה התיישבות .  חד וחלק "
" משנת 1988 עד 2009 חלה ירידה תלולה של 65% במספר המועסקים העצמאיים בחקלאות .  מ-48.4 אלף מועסקים עצמאיים בשנת 1988 ל-17 אלף בשנת 2009 "   כך הודיעה היום  ( רביעי )  התאחדות האיכרים לקראת הכנס השנתי שתערוך מחר ברמת גן .  
לפי נשיא התאחדות האיכרים ,  דובי אמיתי ,  נתונים אלו בשילוב עם ויחס המדינה לחקלאות הישראלית ,  יובילו לכך שב-10 השנים הבאות לא תישאר חקלאות במדינת ישראל .  אמיתי מספר כי הסיבות להיעלמות ענף החקלאות מהמשק הישראלי - המחסור במים והיעדר ידיים עובדות - ידועות לכולם ,  אולם לצערו ,  הממשלה לא מציעה להם פתרונות .
" הגיע הזמן שממשלת ישראל תבין שלענף החקלאות ישנו תפקיד ציוני וערכי בקיומנו פה במדינת ישראל ",  אמר אמיתי , " בכל העולם מבינים שיש לתמוך בחקלאות .  פעם בישראל גם הבינו זאת ,  אולם כיום זה נגמר ואנו רק הולכים ונעלמים .  לצערי יהיו לכך השפעות הרסניות על עתידנו פה במדינה .  מדינת ישראל זה לא רק בורסה ,  אלא גם אדמה .  אם לא תהיה פה חקלאות ,  לא תהיה פה התיישבות .  חד וחלק ". 
בהתייחסו למחסור בידיים עובדות ,  אמיתי מציין כי ממשלת ישראל לא מכבדת את ההסכם שנחתם עם החקלאים ,  וכיום ישנו מחסור של 4,000 עובדים .  לדבריו ,  בכל ביקור ונאום נוהגים קברניטי המדינה להתפאר בהישגי החקלאות הישראלית ,  בפיתוחים הטכנולוגיים ובכושר הייצור ,  אולם למרות זאת ,  החקלאים בישראל נמצאים בנחיתות ברמת ההכנסה והתמיכה של הממשלה לעומת החקלאים באיחוד האירופי ובמדינות ה-OECD .
 לשם השוואה הציגה ההתאחדות את הנתונים שפרסם ארגון ה-OECD ,  לאחרונה על מצב הענף ,  לאחר הצטרפות ישראל לארגון .  מהנתונים עולה כי בשוק האירופי המאוחד ובמדינות ה-OECD אחוז החזר ההכנסות לענף החקלאות מגיע לכדי 26% ,  בעוד בישראל ההחזר עומד על 17% בלבד .  כמו כן ,  40% מההכנסה של חקלאים באיחוד האירופי מגיעה מתמיכת המדינות ,  ואילו בישראל התמיכה עומדת רק על 12% .  
בנושא המחסור במים ציין אמיתי כי המדינה יכלה לעשות יותר בתחום תפיסת מי השטפונות על ידי הקמת מאגרי מים ,  אולם דבר זה לא נעשה ,  וכך כמות מי השטפונות המנוצלת לחקלאות נשארה ב-12 השנים האחרונות סביב ה-45 מלמ"ק .  
לדבריו ,  בעשור האחרון צמצם ענף החקלאות בישראל את כמות המים לחקלאות ב-12% :  בעוד ב-1996 הוקצו לחקלאות 1284.3 מלמ"ק ,  בשנת 2008 הוקצו 1121.4 מלמ"ק בלבד ולמרות זאת ,  התוצרת החקלאית עלתה ב-26% בשנים אלה ,  מה שמשקף קצב ייעול ממוצע של 4% לשנה ,  ביחס שבין כמות תפוקה לכמות מים .  
יש לציין כי כמות המים השפירים המוקצית לחקלאות הצטמצמה בכ-50% בשנים אלה  ( מ-892.3 מלמ"ק ל490.7 מלמ"ק )  ,  וכיום רק אזורים נעדרי חלופה ,  שאינם יכולים להשתמש במי קולחין ,  נאלצים להשקות במים שפירים .

" ב-2020 לא תישאר חקלאות בישראל "
 התאחדות האיכרים מזהירה ממצבה העגום של החקלאות בישראל ,  שחוותה ירידה של 65% במספר המועסקים בשני העשורים האחרונים . " אם לא תהיה פה חקלאות ,  לא תהיה פה התיישבות .  חד וחלק "
 
