למרות הערכות להאטה :  בחודש אוקטובר נמסרו 20,259 כלי רכב - עלייה של 38% לעומת אשתקד
מאזדה מנצחת בפוטו-פיניש ;  יונדאי במקום השני בפער של 900 יחידות
למרות הערכות על האטה במכירות סוף השנה ,  הגאות בשוק הרכב ממשיכה .  בחודש אוקטובר נמסרו 20,259 - עלייה של 38% לעומת אוקטובר 2010 .  בסיכום של עשרת החודשים הראשונים של 2010 ,  שיעור העלייה הוא 27.6%.מאזדה נותרה בראשות הטבלה עם 25,808 מסירות ,  אך יונדאי ,  שבמקום השני ,  נמצאת בפער של כ-900 יחידות בלבד .  לפי מקורות בענף ,  בדלק מוטורס עוקבים מקרוב אחרי המכירות של יונדאי ומשקיעים מאמצים רבים כדי להישאר במקום הראשון .  ליונדאי היצע דגמים גדול יותר ממאזדה ושער הדולר נוח עבורה מהיין המאמיר .  לכן יונדאי מציגה גידול של 56% לעומת השנה שעברה ,  ומאזדה עלתה ב-2% בלבד .  במקום השלישית נמצאת טויוטה ,  שהגדילה את המכירות ב-18% ומסרה 18,320 מכוניות .  סוזוקי ,  במקום הרביעי ,  הציגה גידול מרשים של 105% ומכרה 10,700 מכוניות השנה.גם פולקסווגן  ( עלייה של 52% )  ,  קיה  ( 137% )  ורנו  ( 83% )  הגדילו במידה ניכרת את נתח השוק שלהן.יש גם מותגים שירדו במכירות ,  למרות העלייה הכלכלית בשוק ,  ובראשם פורד  ( ירידה של 12% )  ,  שברולט  ( 10% )  וניסאן  ( 10% )  .  מותגים אחרים הציגו עלייה במכירות ,  אך איבדו נתח שוק.בין מותגי היוקרה ,  שומרת אאודי על ההובלה עם 1,313 מסירות - עלייה של 12.7% .  במקום השני ביואיק ,  שמסרה 998 מכוניות וזינקה ב-164% ובשלישי ב.מ.וו ,  שדווקא יורדת במכירות  ( 1% )  ומסרה 865 מכוניות .
 
למרות הערכות להאטה :  בחודש אוקטובר נמסרו 20,259 כלי רכב - עלייה של 38% לעומת אשתקד
מאזדה מנצחת בפוטו-פיניש ;  יונדאי במקום השני בפער של 900 יחידות

