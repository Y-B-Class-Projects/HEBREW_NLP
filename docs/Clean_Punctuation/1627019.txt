רומן אברמוביץ' מחק את חובות צ'לסי - 340 מיליון ליש"ט
השנה הפסיד מועדון הכדורגל שבבעלות אברמוביץ' 44.4 מיליון ליש"ט
המיליארדר רומן אברמוביץ' העניק השבוע מתנת חג מולד למועדון הכדורגל צ'לסי שבבעלותו ,  ופרע את יתרת החובות של המועדון ,  בסך 340 מיליון ליש"ט  ( 540 מיליון דולר )  ,  כך דיווח היום העיתון הבריטי  " דיילי מייל ". מטרת פרעון החובות של צ'לסי הינה להביא ליציבותו של מועדון הכדורגל ולאפשר לו להתנהל בכוחות עצמו ,  לאחר שבשנים האחרונות סבל מהפסדים קשים .  ב-2009 הפסיד המועדון 44.4 מיליון ליש"ט ,  לעומת הפסד של 65.7 מיליון ליש"ט בשנה שעברה .  בשנה שעברה מחק אברמוביץ' ,  אשר רכש את צ'לסי ב-2003 ,  סכום דומה של חוב .  צ'לסי צמצם באחרונה את הוצאותיו כדי לעמוד בדרישות התאחדות הכדורגל האירופית ,  אופ"א .  באופ"א עדיין סבורים כי מועדוני הכדורגל צריכים להגביל את הוצאותיהם לאחוז מסוים מההכנסות ,  ועל כן היה חשש לסנקציות מצד ההתאחדות ,  מכיוון שהוצאותיו של צ'לסי עלו ההכנסות .  כעת ,  לאחר שנמחקו חובות המועדון ,  החשש הזה ככל הנראה הוסר .
 
רומן אברמוביץ' מחק את חובות צ'לסי - 340 מיליון ליש"ט
השנה הפסיד מועדון הכדורגל שבבעלות אברמוביץ' 44.4 מיליון ליש"ט

