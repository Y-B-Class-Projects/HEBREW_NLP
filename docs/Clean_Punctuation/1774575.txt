סכנין - קרית שמונה :  כל אחת והצרות שלה
רן בן שמעון ייחסר את עמאשה ,  בדש ואלרואי כהן ,  בלדובלייב או אוקוונוגו יפתחו .  בסכנין מקווים להשיג ניצחון בית ראשון העונה
 * מלבד הניצחון של קרית שמונה על סכנין בסיבוב הראשון בליגה בין שתי הקבוצות ,  העולה החדשה לנצח את סכנין בכל ששת המפגשים הקודמים ביניהן בליגת העל .  
  *  בעונת 2008/9 ,  בני סכנין הגיעה למשחק נגד קרית שמונה אחרי שישה משחקים ללא ניצחון ,  וניצחה .  אחרי שהעונה היא עדיין לא השיגה שלוש נקודות ביתיות ,  היא מקווה לשחזור ההצלחה גם מחר .
  * סכנין תגיע למפגש מחר כשהיא מחזיקה בתארים המפוקפקים של ההתקפה הגרועה בליגה  ( 9 שערי זכות )  והקבוצה עם ההגנה השניה הכי גרועה בליגה  ( 26 שערי חובה )  .  לעומתה ,  לקרית שמונה יש את ההתקפה השלישית הכי פורייה בליגה עם 27 שערי זכות .  
 *  אם סכנין היא קבוצת הבית הגרועה ביותר בליגה ,  קרית שמונה הצליחה ממש לא רע במשחקים מחוץ לביתה :  בשבעת משחקי החוץ שלה היא הפסידה רק פעמיים ,  ובין היתר ניצחה גם את הפועל תל אביב וגם את מכבי תל אביב בבלומפילד .
 בני סכנין
אחרי שבוע סוער ברמת ההנהלה ,  גם כל המגרש לא שקט בסכנין .  מחר מתכנן סלובודן דראפיץ' לא פחות מארבעה שינויים ,  כשלחלק מהשחקנים זו כנראה תהיה הזדמנות האחרונה שלהם להוכיח שהם ראויים להישאר בקבוצה לאחר שסירבו לקצץ בשכרם .  יניב לוזון ,  לירן כהן ומהראן אבו ריא יחזרו להרכב הקבוצה על חשבונם של באסם גנאים ,  אחמד קאסום המוצהב וכריסטיאן דנאלקי ,  כשעלא אבו סאלח יתפוס את מקומו של דריאן מאטיץ' ששוחרר מהקבוצה .  היום אמר דראפיץ' לשחקניו : " אנחנו חייבים לקהל שלנו ניצחון ראשון בבית .  אנחנו חייבים לבוא בשיא המוכנות ולשמור חזק על החלק הקדמי של קרית שמונה ". 
קרית שמונה
אחרי ההפסד לבית"ר ירושלים ששלח את שחקניו של רן בן שמעון עם טעם חמוץ לפגרה ,  השתפר מעט מצב הרוח במועדון השבוע עם העפלה לחצי גמר גביע הטוטו לאחר הניצחון על אשדוד .  קרית שמונה תעלה בהרכב חסר בעיקר בחלק הקדמי ,  ללא ברק בדש ,  הסובל ממתיחה ברצועות הכתף וצפוי לפתוח על הספסל ,  וגם ללא אלרואי כהן שסובל מכאבים בשרירי הבטן ו-וויאם עמאשה שמחלים משבר תלישה ברגלו ,  שניהם לא ייכללו בסגל .  קיילב אקוונוגו או זוראן בלדובלייב יפתחו במקום בדש בחוד .
 מגן הקבוצה אורי שטרית אמר לקראת המשחק : " אנחנו רוצים להתחיל את הסיבוב השני כמו שפתחנו את הסיבוב הראשון ,  מגיע לנו להיות בפלייאוף העליון כי אנחנו משחקים כדורגל טוב ויפה .  לפעמים זה יכול להוות מכשול לפגוש קבוצה במצב של סכנין .  ראינו אותם במשחק מול עכו והם היו טובים יותר ,  כך שהם ממש לא קבוצה רעה אבל אנחנו מסתכלים על עצמנו ". 
בני סכנין :  טל חן
ביום ראשון אמורה להתקיים פגישה בין היו"ר חסן אבו סאלח לבלם בנוגע לעתידו של האחרון בקבוצה .  זה לא סוד שחן שוקל ברצינות את עזיבת סכנין אחרי שלוש עונות .  המשחק מחר יוכיח האם הוא צריך לעזוב ,  כאשר יכולת טובה שלו יכולה גם למנוע מצד סכנין מעבר של הבלם לקבוצה אחרת .
 קרית שמונה :  קיילב אקוונוגו
החלוץ הניגרי שכבש עשרה שערים בליגה הלאומית בשנה שעברה מאכזב מאוד מאז הגיע לקרית שמונה ומתנדנד בין היציע לספסל .  מחר הוא צפוי לקבל הזדמנות נדירה לפתוח ,  והוא יצטרך להוכיח לבן שמעון שיש לו מקום בקבוצה .
 בני סכנין :  מאיר כהן ,  לוהאב כיאל ,  פטי יא יא ,  טל חן ,  מהראן אבו ריא ,  עלא אבו סאלח ,  חאלד חלאיילה ,  נסטיה צ'ה ,  לירן כהן ,  חאמד גנאים ,  יניב לוזון .  
קרית שמונה :  דני עמוס  ( גיא חיימוב )  ,  אורי שטרית ,  יניב לביא ,  סאלח חסארמה ,  אלעד גבאי ,  בריאן חרסיסיץ' ,  עדי אלישע ,  ווילאם נג'ובו ,  אדריאן רוצ'ט ,  אופיר חמו ,  קיילב קיילב אקוונוגו  ( זוראן בלדובלייב )  .
 
סכנין - קרית שמונה :  כל אחת והצרות שלה
רן בן שמעון ייחסר את עמאשה ,  בדש ואלרואי כהן ,  בלדובלייב או אוקוונוגו יפתחו .  בסכנין מקווים להשיג ניצחון בית ראשון העונה

