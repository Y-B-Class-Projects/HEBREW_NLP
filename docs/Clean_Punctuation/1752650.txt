טויוטה הכי ירוקה ב-2010
היצרנית היפנית מדורגת ראשונה בהפחתת זיהום האוויר לכלי-רכב מנועי ב-2010 .  גם פורד ,  מאזדה ודיימלר בפסגה
טויוטה היא היצרנית הירוקה ביותר לשנת 2010 .  כך פרסמה אמש  ( ראשון )  חברת המחקר Transport  &  Environment מבריסל .  יצרנית הרכב הגדולה בעולם דורגה במקום הראשון בקרב היצרניות שצמצמו את זיהום האוויר בשיעור הגבוה ביותר בענף הרכב .  על פי דבר הפרסום ,  היפנית קיצצה ב-2010 כ-10 אחוזים בממוצע מפליטת ה-CO2 של כלי-הרכב שברשותה .  פי שניים מהממוצע בתעשייה .  
כפי שדיווחנו בעבר ,  הורו היצרניות על ידי האיחוד האירופי לגלח חמישית מזיהום האוויר הנפלט ממכוניותיהן עד 2015 ולעמוד ברף של 130 גק"מ בתוך 7 שנים מהפעלת התוכנית .  אי-עמידה בתנאים אלה תגרור קנס כספי בהתאם לחומרת החריגה ,  הקטנה שבהן תסחוט עבור כל גק"מ בודד מעבר לרמה המותרת כמה עשרות יורו למכונית מיוצרת .  אלא שכעת מסתמן שהדאגה והחשש נופחו מעבר לכל פרופורציה .  
לפי נתוני TE ,  ממוצע ה-CO2 של כל יצרניות הרכב צנח ב-2009 ב-5.1 אחוזים .  הגופים המנתחים את המידע שיערו שזו תגובה למשבר הכלכלי ,  או תרומה של תכנית הגריטה המעודדת גריסת הרכב הישן וקניית רכב חדש וידידותי לסביבה במקומו .  
 אולם בתום בדיקת הממצאים ,  מתברר כי לא כך הדבר :  דוח החברה הבלגית מגלה כי יותר ממחצית ההפחתה של זיהום האוויר ,  או כ-3 אחוזים מהסך הכולל ,  נבעו בשל טכנולוגיות חדישות ,  ואינן תוצאה של מכירת מכוניות קטנות המיוחסות לתכנית הגריטה בין היתר .  
מהנתונים עולה ,  כי חמש חברות רכב מובילות ביניהן טויוטה ,  דיימלר ,  פורד ומאזדה קיזזו 3 אחוזים במדד זיהום האוויר בכלי-הרכב בזכות טכנולוגיות הנעה מתקדמות .  בעוד יונדאי ,  סוזוקי ופיאט למשל עשו כך באמצעות מכירת כלי-רכב קטנים וחסכוניים .  קונצרן פולקסווגן ,  המצליח ביותר באירופה והטוען לתואר הגדול בעולם ,  עדיין לא מנצל את האמצעים שבידיו ומציג ירידה מאוד מתונה ב-CO2 בגלל הגבלת הנגישות לכלי-רכב אקולוגיים .  גם ב.מ.וו בסוג של קפאון וזו הציגה ירידה מזערית של 2 אחוזים ב-CO2 אשתקד . 
" הדבר המשמעותי ביותר שאנחנו מבחינים בו הוא השינוי בגישה של הקונים - המודעות לסביבה עומדת על סדר היום ".  כך בכיר בארגון TE .  לכאורה ,  נראה כי היצרניות תעמודנה במדד הזיהום שנקבע ל-2015 . " למרות החשש שהן תאחרנה את המועד הנקוב ,  מרביתן הצליחו להקדים את הנחיותיו של האיחוד האירופי לפחות בכמה חודשים .  טויוטה למשל הגיעה לנורמה של 2015 ,  שש שנים מוקדם יותר ממה שביקשו ממנה ".  
בעניין התקנות ,  נדגיש כי יצרניות ה'על' להן מכוניות ספורטיביות זללניות ועמוסות במנועים גדולים ,  אינן נדרשות להגיע ל-130 גק"מ .  עבורן ,  נקבעו שורה של כללים גמישים ומקלים כדי שלא תצטרכנה לבצע שינויים מרחיקי לכת ולפגוע בצביונן .  בהוראת האיחוד האירופי ,  עליהן לעמוד בהפחתה של אחוזים בודדים מידי שנה ,  כאשר מ-2015 יחול שינוי בנוהג כלפיהן ואלה תאלצנה להדגים נכונות לצמצם את הנזק לסביבה .
 
טויוטה הכי ירוקה ב-2010
היצרנית היפנית מדורגת ראשונה בהפחתת זיהום האוויר לכלי-רכב מנועי ב-2010 .  גם פורד ,  מאזדה ודיימלר בפסגה

