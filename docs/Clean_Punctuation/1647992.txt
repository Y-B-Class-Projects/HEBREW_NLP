מנהיג הזרוע הצבאית של הבאסקים נעצר בצרפת
מנהיג הזרוע הצבאית של ארגון המחתרת הבאסקית ETA נעצר בנורמנדי שבצרפת יחד עם שני חברי ארגון נוספים .  הבכיר מבוקש בחשד שהיה מעורב בתכנון התנקשות במלך ספרד חואן קרלוס ב-1997
מכה קשה למחתרת הבאסקית בספרד .  מנהיג הזרוע הצבאית של הארגון ETA נעצר היום  ( ראשון )  בצפון צרפת ,  במהלך פשיטה משותפת של כוחות צרפתים וספרדים ,  כך מסר שר הפנים הספרדי .  האיש ,  איבון גוגסקוצ'אה ,  נתפס יחד עם שני בכירים נוספים בארגון .  הוא מבוקש על ידי רשויות החוק מאז 1997 ,  לאחר שחברי תאו נחשדו בניסיון להתנקש במלך ספרד חואן קרלוס ,  במהלך ביקורו במוזיאון גוגנהיים שבעיר בילבאו .  
בחודש שעבר נעצרו ארבעה חברי ETA בפורטוגל ובצרפת ,  ולפני שלושה שבועות החרימה משטרת פורטוגל חצי טון של חומרי נפץ בבית שלפי החשד היה בסיס של הארגון .  
גוגסקוצ'אה ושני עמיתיו נעצרו בכפר קאהאן בתוך רכב בעל לוחיות זיהוי מזויפות .  החשד נגדם התעורר לאחר שהשלושה שכרו בית בעזרת מסמכי זיהוי מזויפים .  
ארגון ETA לוחם למען עצמאות לאזור הבאסקי שבספרד .  הממשלה הספרדית חושדת שהוא עומד מאחורי הריגתם של יותר מ-820 בני אדם ב-41 השנים האחרונות .  במרץ 2006 הכריז הארגון על הפסקת אש ,  אך שני פיגועים בחניון בנמל התעופה במדריד חצי שנה אחר כך ,  גרמו לממשלה להפסיק את שיחות השלום .  בשנים האחרונות נחלש כוחו של ETA בשל מעצרי בכירים .  למרות זאת ,  הארגון הצליח לבצע שלוש התקפות קטלניות ב-2009 ,  האחרונה הריגתם של שני שוטרים ספרדים באי מאיורקה בחודש יולי .  בדצמבר האחרון העלתה ממשלת ספרד את רמת הכוננות לשתיים מתוך ארבע .
 
מנהיג הזרוע הצבאית של הבאסקים נעצר בצרפת
מנהיג הזרוע הצבאית של ארגון המחתרת הבאסקית ETA נעצר בנורמנדי שבצרפת יחד עם שני חברי ארגון נוספים .  הבכיר מבוקש בחשד שהיה מעורב בתכנון התנקשות במלך ספרד חואן קרלוס ב-1997

