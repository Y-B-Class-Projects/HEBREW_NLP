ביהמ"ש : " המאבטח שירה בחברו אינו מסוכן "
 ביהמ"ש בחיפה הורה לשחרר למעצר בית את איליה ארמטייב ,  המאבטח שירה בחברו והרגו במהלך משחק  " שליפות ".   " מדובר בטעות טרגית ,  ורמת המסוכנות שלו לציבור נמוכה "
 בית המשפט המחוזי בחיפה דחה הבוקר  ( רביעי )  את בקשת הפרקליטות לעצור עד תום ההליכים את איליה ארמטייב בן 23 מקריית חיים ,  הנאשם בהריגת חברו החייל ויקטור שברדין במהלך משחק  " שליפות "  עם רובה ואקדח שערכו בביתו .  השופט רון שפירא קבע כי רמת המסוכנות הנשקפת ממנו לציבור נמוכה ,  וכי מדובר בטעות טרגית .  בית המשפט בחן את חלופת המעצר המוצעת של חבריו כמפקחים והכריע לשחררו למעצר בית מלא בפיקוח חבריו שהתייצבו היום לבית המשפט ,  ובהתאם לתנאים המגבילים שנקבעו בהחלטה .  
ארמטייב ,  שעבד כשומר ובמסגרת תפקידו הורשה לשאת אקדח ,  פגש בתחילת חודש ינואר חברו החייל והשניים המשיכו לדירתו של הנאשם .  בדרכם לדירה קנו השניים ושתו אלכוהול ולאחר שהגיעו לדירה התווכחו מי מביניהם שולף את נשקו מהר יותר .  בהגיעם לדירה נעמדו השניים אחד מול השני כאשר המנוח מחזיק נשק ללא מחסנית ואילו הנאשם נושא אקדח אשר בדיעבד התברר שהיה טעון .  לאחר ספירה שלפו הנאשם והמנוח את כלי הנשק ,  וירו אחד לעבר השני .  כאמור ,  הרובה של המנוח לא היה טעון ואילו אקדחו של הנאשם היה טעון וכדור שנורה ,  פגע בחזהו של המנוח וגרם למותו .  הנאשם הודה בכל המיוחס לו .  מעבר לכך ,  מיד בסמוך למעשה התקשר למד"א ולמשטרה ,  הזעיק עזרה וסיפר כי ירה במנוח תוך כדי משחק בנשק ואף שחזר את המעשה .
 השופט שפירא ציין כי אין למעשה מחלוקת בדבר קיומן של ראיות שיש בהן כדי לבסס סיכוי של ממש להוכחת עובדות כתב האישום .  המחלוקת היחידה שתהיה ,  בבוא העת ,  הינה מחלוקת משפטית שעניינה בשאלה האם מדובר במקרה זה באירוע שיש להאשים בעניינו בעבירת הריגה ,  או שמדובר במקרה מצער של גרימת מוות ברשלנות .  השופט הוסיף כי עקב גבוליותו של המקרה והיות הנאשם צעיר ,  ללא עבר פלילי ,  שעלה בגפו לארץ ,  התרשם בית המשפט כי הוא אינו מהווה סכנה לציבור .  השופט דחה את עמדת שירות המבחן על פיה חבריו של ארמטייב אינם יכולים להיות המפקחים כי אינם מכירים אותו זמן רב .
 
ביהמ"ש : " המאבטח שירה בחברו אינו מסוכן "
 ביהמ"ש בחיפה הורה לשחרר למעצר בית את איליה ארמטייב ,  המאבטח שירה בחברו והרגו במהלך משחק  " שליפות ".   " מדובר בטעות טרגית ,  ורמת המסוכנות שלו לציבור נמוכה "
 
