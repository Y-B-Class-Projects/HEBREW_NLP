אובמה לארדואן :  ויקיליקס לא יפגע ביחסינו
הנשיא האמריקאי טלפן לעמיתו הטורקי והרגיע אותו כי מסמכי ויקיליקס ראויים לגינוי ,  ולא יפגעו ביחסים המדינות .  בין היתר ,  במסמכים תואר הממשל הטורקי כמושפע מגורמים פנאטיים
בקרת נזקים בוושינגטון לאחר סערת  " ויקיליקס ":  נשיא ארה"ב ברק אובמה שוחח הערב  ( שבת )  עם ראש ממשלת טורקיה רג'יפ טייפ ארדואן ואמר לו כי מסמכי ויקיליקס שפורסמו בעניין טורקיה  " ראויים לגינוי ".  כמו כן ,  הסכימו ביניהם המנהיגים כי המסמכים לא יפגעו ביחסי המדינות .  שיחה דומה קיים אובמה הערב גם עם נשיא מקסיקו פיליפה קלדרון .
 לפני כשבוע פורסם כי ממסמכי  " ויקיליקס "  עולה כי דיפלומטים אמריקאים הטילו ספק באמינותם של מנהיגי טורקיה .  בתכתובות הדיפלומטיות ,  תואר הממשל הטורקי כמשטר מפוצל ומלא בתומכים באידיאולוגיה פוליטית איסלמית החורתת על דגלה עיצוב מחדש של המדינה על ידי החלה שמרנית של החוק האסלמי .  
העיתון הגרמני  " דר שפיגל "  ציטט מסמכים אמריקאים בהם תוארו יועציו של ראש ממשלת טורקיה רג'יפ טייפ ארדואן כ"בעלי הבנה מאוד קטנה בפוליטיקה מחוץ לאנקרה ".  במברק אחד נכתב כי ארדואן הקיף עצמו ב"טבעת ברזל של יועצים פסיכו-פנאטים ".  
כמו כן ,  ממסמכים נוספים שחשף האתר ,  עולה כי ארדואן מחזיק חלק מהונו בבנקים בשוויץ .  בעקבות הפרסום אמר ארדואן כי יהיה מוכן להתפטר מתפקידו ,  אם הפרטים שנחשפו יתבררו כנכונים . " אין לי אפילו פני אחד בבנק שוויצרי ",  הבהיר ארדואן במסיבת עיתונאים באנקרה . " אם יוכיחו את זה ,  אכתוב באופן מיידי מכתב התפטרות ". 

אובמה לארדואן :  ויקיליקס לא יפגע ביחסינו
הנשיא האמריקאי טלפן לעמיתו הטורקי והרגיע אותו כי מסמכי ויקיליקס ראויים לגינוי ,  ולא יפגעו ביחסים המדינות .  בין היתר ,  במסמכים תואר הממשל הטורקי כמושפע מגורמים פנאטיים

