רשמקול 80
ג'יימס בראון אולי צדק כשכתב שזה עולם של גברים ,  אבל הקאסט של אגוזי לובש שמלה בספיישל נשים לכבוד יום האישה הבינלאומי
בעוד עולם המוזיקה שופע זמרות ,  חלקן מהזוהרות והחשובות שבכוכביו ,  הרי שבכל הנוגע לנגנים ולמפיקים שמאחורי הקלעים ,  היחס משתנה באופן קיצוני לרעה .  אפשר לנסות להסביר זאת במגוון דרכים ,  למשל בתיאוריות של יחסי כוחות מגדריים וכלכליים ,  מניעים פסיכולוגיים והשתלשלויות היסטוריות ,  אך הנתונים נותרים כמות שהם .  
מי שעוקב אחר המדור יודע שבנות תופסות בו חלק גדול למדי כדרך קבע ,  אך לרוב אלה בעיקר הזמרות האהובות עלינו  ( כפי שהיה במדור לפני שבועיים )  .  לעומת זאת ,  לרגל יום האישה הבינלאומי שיתקיים בשני הקרוב  פודאקסט זה מוקדש כולו לנשים שהן המפיקות של המוזיקה עצמה .
 


מלבד כמה יוצרות מאז'וריות כביורק ,  מיסי אליוט ואריקה באדו ,  שלא רק משמשות פנים של יצירותיהן אלא גם מעורבות בכל שלבי היצירה  ( במקרה של מיסי מדובר גם בהפקת אמנים אחרים )  ,  עולם המוזיקה היה ונשאר ,  כפי שאמר ג'יימס בראון ,  עולם של גברים .  
ישנן כמובן גם יוצאות מן הכלל ,  כמו סילביה רובינסון ,  בעלת הבית המפורסמת לשמצה של שוגרהיל רקורדס  ( לייבל הראפ הראשון )  ,  אך לרוב ,  פעלו נשים בעולם זה כמעט תמיד בצילם ובחסותם של גברים .  אפילו בתחום שווה הזדמנויות באופן יחסי כמוזיקה אלקטרונית ,  שבו חשיבותה של הזהות הפרסונלית מצומצם למדי ,  הן עדיין מיעוט שרק בעשור האחרון הולך וגדל .
 תקליטניות צמרת או מתוות דרך אפשר למצוא יותר בקלות ,  חלקן אף כאלו שלקחו חלק אינטגרלי בלידתן של סצינות שונות  ( כתקליטיות הדראם'נ'בייס ;  דיג'יי ראפ ,  כמיסטרי ,  סטורם או עדי לב בארץ )  ,  בעמדות מפתח מבוססות  ( כשלישיית השדרניות של רדיו1 של הבי.בי.סי ;  מארי אן הובס ,  אנני נייטינגייל ואנני מאק )  ונוספות .  
אלא שנדמה שהיו אלה גלי האלקטרו והמינימל-טכנו של תחילת שנות האלפיים ,  שמשום מה גרמו לפריחה חסרת תקדים בתחום .  בנוסף ,  כפי שרוב הדיג'ייז לא נותרים סטטיים עם טעמם המוזיקלי ,  אותן יוצרות ומפיקות כבר פרצו מעבר וביןה חומות הסגנוניות שאיתן החלו את הדרך .  רשימה חלקית :  קאסי ,  קלואי ,  אניה שניידר ,  אלן אליין ומיס פיטס ,  היא מעיין נידם הישראלית  ( שמופיעות כולן בקאסט )  ,  וכן מאגדה ,  היידי ,  דינקי ,  מרגרט דיגאס ,  סטפי ,  וורה ,  מ.י.ה  ( לא הזמרת הסרי-לנקית )  ,  ג'ניפר קרדיני ,  אדה ,  מוניקה קרוז או טאמה סומו ,  שאף תנגן בארץ בשבוע הבא בליין של פקוטק .
 






אחד הלייבלים החשובים והמשפיעים כיום על קו התפר שבין מינימאל-טכנו להאוס מהזן העמוק הוא Underground Quality של ג'ס אד ,  שמלבד הפקותיו שלו מרכז סביבו מפיקים צעירים ובולטים כלבון וינסנט ואנטון זאפ ,  שמקדמים בימינו שילוב מהפנט ובעל מינונים מדויקים של אולד סקול וניו סקול .  
אחת התגליות הכי מרעננות של ג'אס אד היא נינה קרביץ הרוסייה ,  שתתקלט הלילה  ( חמישי 4.3 )  במסיבה של N-Factorial במועדון הבלוק .  אמנם יש לה בקושי 3 תקליטים בדיסקוגרפיה ,  אך כאשר אלו הם ביטים האוסיים תפורים למשעי מעליהם היא מדקלמת גסויות וגם שרה ,  וכשמוסיפים לכך את הדיבור על יכולותיה בעמדה ,  נוצרת מסה קריטית שמעוררת ציפיות גבוהות .
 




גם את המחוזות שמעבר להאוס-טכנו לא זנחנו ,  כשלדרך יצאנו עם ביטים של טוקימונסטה וג'ורג'יה אן מולדרו ,  מפיקות שפועלות בסצינת ההיפ-הופ שבין פליינג לוטוס ללייבל סטונז ת'רואו בלוס אנג'לס .  או ההרכבים ליטל דראגון ופיבר ריי ,  שבין אינדי לאלקטרוניקה .  הנ"ל מופיעים אצלנו כבר בפעם המי-יודע כמה ונמצאים הפעם בשני עבריו השונים של המיקס .  ההרכבים של היוצרות האלו מתהדרים בזמרות שהן פרסונות מוזיקליות בולטות ,  המנווטות את הרכביהן באופן מעורר התפעלות .  
אך בעוד מרבית מפיקות הטכנו/האוס שבמיקס מוצאות בברלין את מרכז הווייתן ,  בלונדון אנחנו פוגשים את סאבינה ,  מיז ביטס ,  איקוניקה וקולי ג'י ,  שמאתגרות ,  כל אחת בדרכה הייחודית ,  את הגבולות המטשטשים ממילא שבין סצינות הדאבסטפ ,  הפאנקי ושאר יוצאי חלציו של ה-UK גאראג' שכולם כה מתקשים לתאר בימים אלו  ( ראו הפניה לכתבה בפיצ'פורק בלינק למטה )  .  את מי שכחנו ? 


רשמקול 80
ג'יימס בראון אולי צדק כשכתב שזה עולם של גברים ,  אבל הקאסט של אגוזי לובש שמלה בספיישל נשים לכבוד יום האישה הבינלאומי

