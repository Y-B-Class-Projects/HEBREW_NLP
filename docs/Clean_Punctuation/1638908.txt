האחים סודמי יואשמו ברצח לאון בן ה-7
במשטרה טוענים כי האחים סודמי חנקו למוות את לאון קלנטרוב והיו מודעים למעשה ולתוצאותיו .  מהחקירה עולה כי קלנטרוב ביקר אצל האחים מספר פעמים לפני שנרצח
 ( צילום :  שי מכלוף ,  עריכת וידאו וקריינות :  ענת ברק ) 
במשטרת ישראל חושדים כי שני האחים סודמי רצחו את הילד לאון קלנטרוב בחניקה ,  כשהם מודעים באופן מלא למעשה ולתוצאותיו בעת האירוע .  על פי ממצאי החקירה תגיש היום המשטרה הצהרת תובע על כוונתה להגיש כתב אישום כנגד השניים בסעיף רצח .
 מחקירת המשטרה עולה עוד כי השניים פיתו את הילד לבוא אל ביתם וכי ככל הנראה לא מדובר בפעם הראשונה בה ביקר קלנטרוב בביתם .  חוקרי המשטרה טוענים כי האחים סודמי לא אנסו את הילד בן ה-7 ,  אך ביצעו בו מעשים מגונים עד אשר הגיעו לסיפוק מיני .  אח"כ חנקו אותו למוות והכניסו את גופתו אל מתחת לאחת המיטות בחדרם .
 בשבוע שעבר במהלך דיון בהארכת מעצרם של האחים אדיר ונאור סודמי ,  פורסם לראשונה כי שרידי זרע נמצאו על גופתו של קלנטרוב בן השבע .  מחומר החקירה עולה כי האחים סודמי החשודים ברציחתו ,  לא אנסו את קלנטרוב אך ביצעו בו מעשים מגונים וכתוצאה מכך נמצאו על גופו ובגדיו סימני הזרע .  פרקליטם של השניים ,  עורך דינם ירון פורר סיפר עוד כי במהלך הדיון התגלו פרטים חדשים מהחקירה .  בין השאר ,  התגלה כי לאון קלנטרוב נחנק כתוצאה מהנחת יד על פיו .  עורך הדין פורר העריך כי המשטרה תתקשה לקבוע למי מהשניים שייכים שרידי הזרע שנמצאו שכן מדובר בתאומים בעלי פרופיל גנטי זהה .
 במשטרה לא מגדירים את האחים כפדופילים ,  אך הם מעריכים כי השניים כשירים לעמוד לדין על אף מוגבלותם השכלית .  בנוסף ,  בידי המשטרה נמצאים מסמכים המצביעים על כך שהשניים נבדקו זמן מה לפני הרצח .  לפי חוות הדעת שכתב ראש שירותי הרווחה ביישוב להנהלת מחוז מרכז של משרד הרווחה ,  הם לא היו זקוקים לפיקוח רפואי .
 
האחים סודמי יואשמו ברצח לאון בן ה-7
במשטרה טוענים כי האחים סודמי חנקו למוות את לאון קלנטרוב והיו מודעים למעשה ולתוצאותיו .  מהחקירה עולה כי קלנטרוב ביקר אצל האחים מספר פעמים לפני שנרצח

