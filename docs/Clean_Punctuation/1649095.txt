אנגליה :  מוזיקאים נגד סגירת רדיו BBC 6
דיוויד בואי ,  מרק רונסון ובכירי תעשיית המוזיקה באנגליה מודאגים מכוונת רשת ה-BBC לסגור את אחת מתחנות המוזיקה החשובות במדינה . " סגירתה תהיה אובדן גדול ",  אומר בואי
תעשיית המוזיקה באנגליה גועשת בעקבות כוונת רשת BBC לסגור את תחנת הרדיו BBC 6 ,  אחת מתחנות המוזיקה הנחשבות במדינה .  סוכנות רויטרס מדווחת כי ההחלטה לסגור את התחנה היא חלק מתוכנית הייעול של הרשת ,  המתכוונת להפנות כ-600 מיליון לירות שטרלינג לתכנים  " איכותיים "  יותר כגון שיפור בשידורי הטלוויזיה של התחנה לטובת עיתונאות חוקרת ודרמה בריטית מקורית .  
מאז נחשפה התוכנית ,  מוזיקאים רבים הגיבו בזעם לכוונות לסגור את התחנה . " BBC 6 שומרת על רוחם של שדרנים דוגמת ג'ון פיל ועבור אמנים חדשים ,  סגירת התחנה תהיה אובדן גדול מאד ",  אמר דיוויד בואי בהצהרה רשמית ונדירה .  גם מרק רונסון ,  אחד המפיקים הבכירים במדינה אמר כי  " התחנה שרתה את אוהבי המוזיקה יותר מתחנות רדיו מרכזיות ".  הצמד לה רו טען שמדובר בתחנת הרדיו הטובה במדינה ,  שבלעדיה , " יאבד האמון בתעשיית הרדיו ".  
לצד המוזיקאים ,  גם ראשי התעשייה לא נותרו אדישים למאבק ופנו במכתב מיוחד למרק תומפסון ,  מנכ"ל התאגיד . " אין עוד תחנת רדיו שניתן להשוות אליה ברוחב או בעומק החשיפה למוזיקה חדשה ",  כתבו בכירים בתעשייה לתומפסון .  לדבריהם ,  אלמלא התחנה ,  הרכב כמו פלורנס אנד דה מאשין ,  שזכה השנה בפרס הבריטס בקטגוריית אלבום השנה ,  לא היה מתגלה .  
בנוסף ,  90 אלף גולשים הצטרפו לעמוד הפייסבוק נגד סגירת התחנה ואפילו הנהלת פסטיבל גלסטנברי ,  מהפסטיבלים הגדולים בעולם האיצו בחובבי המוזיקה לכתוב ל-BBC ולמחות נגד הסגירה .
 
אנגליה :  מוזיקאים נגד סגירת רדיו BBC 6
דיוויד בואי ,  מרק רונסון ובכירי תעשיית המוזיקה באנגליה מודאגים מכוונת רשת ה-BBC לסגור את אחת מתחנות המוזיקה החשובות במדינה . " סגירתה תהיה אובדן גדול ",  אומר בואי

