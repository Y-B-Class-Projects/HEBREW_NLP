מרבה רגליים
גם אם העומס על במה לעתים גורע מלורד אוף דה דאנס ,  אין דבר מרהיב יותר מלראות רגליים זזות מהר יותר מהעיניים .  תום גולדהנד תלתן
 ( צילום :  יח"צ ) 
קשה להגדיר את לורד אוף דה דאנס כמחול .  מדובר בהופעת ענק שכוללת בתוכה מופע אור קולי ,  תצוגת אופנה ,  הצגת תיאטרון וכן  גם מחול אירי .  זהו גם ההיבט הטוב והמרשים ביותר במופע שיצר הכוריאוגרף מייקל פלטלי לאחת מלהקות המחול הגדולות בעולם ,  עם עבודת הרגליים המרהיבה של הרקדנים והקצב הסוחף של המוזיקה האירית הקלאסית .   ריקוד אירי מסורתי מבוסס על ההנחה המוזרה שרק חלק הגוף התחתון של הרקדן  כפות הרגליים ,  הברכיים והירכיים  צריך לזוז .  כל מה שמעל לאגן נשאר דומם .  מי המציא את המגבלה הזו  לאלים הקלטים הפתרונים .  אבל יש כמה וכמה השערות לגבי הטעמים שעומדים מאחוריה .  אחת גורסת כי המטרה היא למקד את תשומת הלב בעבודת הרגליים המורכבת ,  ולכן אין להעמיס בתנועה נוספת של חלק הגוף העליון .  אחרת קושרת את כל העניין לדיכוי המנהגים האירים בידי בשלטון הבריטי במאה ה-18 .  
כך או כך ,  במסגרת החירות האמנותית ששמורה לו ,  החליט פלטלי לא להתייחס אל המגבלה הזו בצורה מחמירה מדי והוסיף תנועות ידיים  שלא לדבר על אפקטים פירו-טכניים ,  שתי נגניות כינור ,  זמרת ועשרות תלבושות שלמעלה מ-20 הרקדנים מחליפים בין הקטעים .
 סיפור המסגרת של המופע הוא פשוט .  הרעים נגד הטובים ,  הטובים נגד הרעים ,  ובסוף הטובים מנצחים .  בדרך ,  מתבלים גם בסיפור אהבה וקנאה כדי ליצור עניין נוסף והרי לכם טלנובלה אירית שלמה .  כל הלחימה בין שני הניצים  שר הריקודים  ( הלא הוא לורד אוף די דאנס )  מהצד של הטובים ודון דורצ'ה מהצד של הרעים  מתנהלת כמובן בריקוד וברקיעות רגליים ,  ואפילו דון דורצ'ה הרשע לא באמת מאמין שהוא הולך לנצח .  ואכן ,  בסופו של דבר גיבורינו מנצח את המנוול וזוכה בבחורה ,  אבל זה לא ממש משנה כשבסוף המופע חוברים להם כולם יחדיו ,  הרעים והטובים ,  ובסצנה האחרונה  ( המוצלחת ביותר )  פוצחים בריקוד שבסופו גם הקהל עומד על רגליו .
 אמנם ,  יש לעיתים הרגשה שהמשפט  " כל המוסיף גורע "  תקף בקטעים מסוימים של ההופעה .  מה גם שככל שהיא גדלה בנפח ,  כך פוחת התוכן הריקודי שבה .  אבל הריקוד האירי המהיר והקצבי שבסוף המופע מחפה על זה .  הסצנה הזו ,  בה משתתפים כל הרקדנים והופכים למכונת תיפוף אנושית ,  היא מהחלקים המצוינים ביותר במופע ועולה בהרבה על שאר הקטעים .
 שכן בקטע האחרון הזה מובאת היכולת הטכנית של הרקדנים לשיאה .  הרגליים שלהם נראות כאילו הן עשויות מפלסטלינה ויכולות להתכופף לכל כיוון ובאיזו צורה שהם רק רוצים .  כך ,  על הבמה בהיכל התרבות הסתבר אמש  ( רביעי )  כי לעיתים הרגל מהירה מהעין והודות לנעליים המיוחדות שבהם מאובזרים הרקדנים ושמאפשרים לכל רקיעה להישמע היטב ברחבי העולם ,  נכון יותר לומר שלעתים הריקוד של לורד אוף דה דאנס נשמע יותר מי שהוא נראה .
 
מרבה רגליים
גם אם העומס על במה לעתים גורע מלורד אוף דה דאנס ,  אין דבר מרהיב יותר מלראות רגליים זזות מהר יותר מהעיניים .  תום גולדהנד תלתן

