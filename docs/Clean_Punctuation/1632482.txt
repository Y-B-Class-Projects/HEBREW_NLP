התקשורת עשתה לטורקים את העבודה
הניסיון למחות מול טורקיה על גל האנטישמיות הנוכחי הסתיים בעליהום עולמי על ישראל ומדיניותה .  מאיר אינדור חושב שהתקשורת בישראל סיפקה את התחמושת לאויבים מבחוץ
הטורקים לא יצאו מגדרם בנוגע לזובור שערך סגן שר החוץ דני אילון בשגרירם בישראל .  אלו כללי המשחק בזירה הזו .  יום אחד ראש הממשלה הטורקית יוצא בזובור פומבי נגד הנשיא פרס לעיני כל בדאבוס ,  וביום שני מכניסים לו אנשי ליברמן חזרה .  מה שהם לא ידעו היה על ה"אוצר "  שיושב להם בתל אביב :  רק כשהגיע הדו"ח היומי מהשגרירות בתל אביב ,  שכלל את ההתקפות בתקשורת הישראלית על אילון ,  הם גילו אותו .  אבל עלו להם גם כמה תמיהות .
 אין ספק שאפילו באנקרה לא יכלו שלא לתהות איך זה שהעיתונות הישראלית יושבת ברובה בצד על הטריבונה וצופה בצדדים המתגוששים כאילו היא מהאו"ם .  הרי כבר תקופה ארוכה מתנהלת מתקפה פרועה ואנטישמית נגד מדינת ישראל והעם היהודי  אך העיתונות הישראלית שותקת .  האם יתכן שהעיתונות הישראלית תשרת את הטורקים במאבק הדיפלומטי נגד מדינתם ? 
כך גילו הטורקים ,  כי בניגוד למקובל בעולם שאלות וטיפים שניתנו לצלמים לפני הצילום הרשמי הפכו לאייטם מפורסם ומשודר שנכלל בכתבות בישראל בידיעה ברורה כי הדבר יפגע במדינת ישראל .  אין ספק כי הם שפשפו את עיניהם בתימהון - הם לא רגילים לכך ,  הטורקים .  באנקרה ואיסטנבול ,  העיתונאים הטורקים לא ירדו מהדרישה להגיב בחריפות על ההשפלה לשגרירם ,  מאותו רגע שהדיווחים הגיעו לשם והועצמו מרגע לרגע .
 קצת בלבלנו אותם את הטורקים .  בתחילה הגיעו מסרים פייסנים ,  דיברו בשבח היחסים בעבר בין הטורקים ליהודים .  אבל הטורקים הם סוחרים ממולחים ,  והם יודעים להריח את הלקוחות שלהם בבזאר הים תיכוני .  הם הבינו שזו הזדמנות להשפיל את ישראל ודרשו מכתב התנצלות .  כשהוא הגיע בלשון מהוססת  הם לא היססו לדרוש מכתב נוסף .
 אחר כך גם הגיעו הטלפונים ממשרד החוץ האמיתי היושב ברחוב הנשיא במשכנו של פרס ,  זה שחלק גדול מ"עובדיו "  מקבל את משכורתו ממכון פרס ,  עבור ניהול מדיניות אלטרנטיבית ומתחרה למשרד החוץ של ליברמן .  או-אז הטורקים כבר הפנימו עם מי יש להם עסק והגישו אולטימטום עם לוח זמנים .
 נאמר זאת כך :  הטורקים הבינו שבניגוד לאומה הטורקית בעלת מסורת של כבוד עצמי ,  בתל אביב יושבת עדת חנפנים .  מאותו רגע רווח לטורקים .
 הם כבר ידעו שגם ראש הממשלה נתניהו ייכנע .  הם ידעו שיש להם על מי לסמוך בתל אביב שיידע להביא את הישראלים לנגב את הפנים מהיריקות הטורקיות ולומר שגשם יורד .
 למנגבי הפנים משנה סדורה :  לשיטתם ,  על ישראל לעשות הכל לפייס את היריב ,  גם במחיר סיכונים וקורבנות ,  ממש כפי שהיה בתהליך אוסלו הנורא-אותו יזמו .  
וכך תוך 48 שעות הטורקים למדו שיעור הפוך לגמרי ממה שרצו אלה שבאו  " ללמד את הטורקים שיעור ":  שהימים בהם היהודים השתחוו לפחה הטורקי לא חלפו בישראל ויהיו תמיד כאלה שינסו לרצות אותם ואת כל מי שמתנכל לנו .
 הכותב הוא סא"ל במיל' ,  מנכ"ל ארגון נפגעי הטרור אלמגור .
 
התקשורת עשתה לטורקים את העבודה
הניסיון למחות מול טורקיה על גל האנטישמיות הנוכחי הסתיים בעליהום עולמי על ישראל ומדיניותה .  מאיר אינדור חושב שהתקשורת בישראל סיפקה את התחמושת לאויבים מבחוץ

