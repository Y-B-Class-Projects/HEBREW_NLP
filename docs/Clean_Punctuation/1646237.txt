סטיקר על משאיות לעזה : " לשחרר את גלעד "
 פעילים למען שחרורו של שליט מונעים ממיכליות דלק להיכנס לעזה במעבר הגבול כרם שלום .  הפעילים מדביקים על המשאיות מדבקות הקוראות לתושבי הרצועה לפעול לשחרורו של גלעד
 ( צילום :  שי מכלוף ,  עריכת וידאו :  רן צימט ) 
אנשי המטה לשחרורו של גלעד שליט חוסמים הבוקר  ( שלישי )  את דרכן של מיכליות דלק המבקשות להיכנס לתוך רצועת עזה במסוף הגבול בכרם שלום - זאת במחאה על המשך החזקתו של החייל החטוף ע"י ארגון החמאס ועל ה"סחבת ",  לטענתם ,  במשא ומתן לשחרורו .
 בין המפגינים במקום נמצא גם אביו של גלעד ,  נעם שליט ,  אשר מדביק ביחד עם הפעילים מדבקות על מיכלים ומטענים המיועדים להגיע לתחומי הרשות ,  בהם נקראים תושבי רצועת עזה להפעיל לחץ על שלטון החמאס כדי להביא לשחרורו של החייל . " בימים האלה איני רואה פעילות מדינית לשחרור בני - אך למיטב ידיעתי המתווך הגרמני ממשיך בעבודתו ",  אמר שליט לנוכחים .
" הפלסטינים ברצועה צריכים להבין שהמאבק הוא גם שלהם  אם גלעד שליט לא ישוחרר ,  הרצועה לא תזכה לחופש כלכלי ",  אמר איש המטה יואל מרשק על פעילות המטה והוסיף : " המאבק עולה היום מדרגה ונמשיך בו עד שנביא לשחרורו של גלעד ". 
בימים האחרונים האשימו גורמים שונים הן ברשות הפלסטינית והן בישראל את הממשל האמריקאי בעיכוב העסקה לשחרורו של שליט : " הממשל האמריקאי נושא באחריות לכך שחמאס וישראל לא הצליחו לגבש עסקה לשחרור החייל החטוף גלעד שליט ",  האשים אמש גורם בכיר בחמאס בראיון עם אתר  " אל-ערביה ".  הבכיר גילה כי  " ישראל נענתה לדרישת ארה"ב לחזור בה מהצעתה האחרונה שהגישה למתווך הגרמני ושהיתה מקובלת על חמאס .  העסקה היתה על סף חתימה לולא התערבותה של ארה"ב ".  
בשבוע שעבר נשא דברים אביו של החייל החטוף ,  נעם שליט ,  בוועידת הנשיאים בירושלים בה אמר גם הוא כי ארצות הברית היא זו שמעכבת את העסקה : " לצערי אנחנו שומעים לאחרונה גם קולות מכיוון הממשל האמריקאי שמביעים ,  בלשון המעטה ,  אי נחת מעסקת האסירים המונחת על השולחן ורומזים למקבלי ההחלטות הישראלים לא לבצע עסקה כזו בגלל הפגיעה האפשרית במעמדו של ראש הרשות הפלסטינית אבו מאזן וביציבותה של הרשות הפלסטינית ". 

סטיקר על משאיות לעזה : " לשחרר את גלעד "
 פעילים למען שחרורו של שליט מונעים ממיכליות דלק להיכנס לעזה במעבר הגבול כרם שלום .  הפעילים מדביקים על המשאיות מדבקות הקוראות לתושבי הרצועה לפעול לשחרורו של גלעד

