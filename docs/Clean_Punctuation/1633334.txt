מניות הגז :  השותפות גדולה מחלקיה
שווי השותפות במאגר  " תמר "  משקף הנחות לא שמרניות ,  שאינן משקללות כהלכה את האי ודאות הכרוכה במימוש פוטנציאל המאגרים ,  והיעדר ערך משמעותי לגילויי גז נוספים
 >  >  יחידות ההשתתפות של המחזיקות במאגרי  " תמר "  ו"דלית ",  ובראשן ישראמקו ,  היו הכוכבות הגדולות של הבורסה ב-2009 ,  עם עליות של מאות אחוזים ,  מחזורי מסחר של מאות מליוני שקלים והתייצבות על שוויים של מעל 5 מיליארד דולר .  העליות לא פסחו גם על שותפויות אחרות של חיפושי נפט וגז ,  על אף שאלה לא בהכרח דיווחו על התפתחויות משמעותיות בעסקיהן .  נראה כי בימים אלה כולם רוצים להיות שותפים בחיפושי נפט וגז .  מהן המשמעויות הכרוכות באחזקה בשותפות במאגרים אלה ,  וכיצד אפשר לקבל החלטה מושכלת יותר בכל הנוגע לרכישה או אחזקה של הנ"ל ,  במחירים הנוכחיים ?   " תמר "  ו"דלית "  הם שני מאגרים ,  המהווים חלק מרישיונות לחיפושי נפט וגז במרחק של עשרות קילומטרים מחופי ישראל .  במאגרים הללו התגלו ב-2009 מצבורי גז בהיקף מוערך של כ-200 bcm  ( מיליארד מטרים מעוקבים )  - שצפויים להוות נדבך משמעותי באספקת הביקוש לגז טבעי של ישראל ב-20-30 השנים הבאות .  כ-90% מהיקף הגז במאגרים אלה הוא ב"תמר ".  ברישיונות לפיתוח המאגרים מחזיקות מספר שותפות ,  רובן שותפויות שהוקמו לצורך חיפושי גז ונפט  .  אלו הן הנהנות הראשונות ממימוש פוטנציאל המאגרים .  במעגל השני ,  חברות ושותפויות המחזיקות בשותפות הנ"ל ,  הכוללות את קבוצת דלק ודלק אנרגיה שבשליטת יצחק תשובה וחברות מקבוצת אקוויטל שבשליטת חיים צוף .  אי ודאות לא מעט התייחסויות לשווי  " תמר "  פורסמו באחרונה .  הערכות אלו נסמכות על הנחות רבות ,  כמעט לגבי כל רכיב הנוגע למימוש הפוטנציאל שטמון במאגרים :  החל מעלות וזמן ההקמה ,  דרך כמות ומחיר הגז הנמכר בכל שנה וכלה בצווארי בקבוק אפשריים של רשת הולכה ,  מתקן קליטת הגז בחופי ישראל ,  או בעיות ביורוקרטיה ורגולציה שיפגעו בביקוש .  ניתן להניח כי הפרויקט אכן יוקם בזכות ערכו האסטרטגי למדינת ישראל ,  אולם שינויים קלים בהנחות ישפיעו משמעותית על שווי המאגרים .  לפיכך ,  אחזקה בשותפות במאגרים אלה כרוכה באי ודאות גבוהה וחשופה להשפעות של גורמים רבים ,  לאו דווקא בשליטת השותפות ב"תמר ".  ישראמקו היא המחזיקה הישראלית הגדולה ביותר ב"תמר ",  והיות שמאגרים אלה מהווים כמעט את כל נכסיה ,  ניתן להניח כי מחירה ישתנה ,  לטוב ולרע ,  בקיצוניות הגדולה ביותר בהתאם לדיווחים על התקדמות פיתוח המאגרים .  דלק קידוחים ואבנר נשענות על מאגר  " ים תטיס "  - מאגר פעיל שמייצר מזומנים - כך שהדאון-סייד בהן קטן יותר .  עם זאת ,  שוויין הנוכחי בבורסה משקף לא רק שווי עתידי משמעותי של  " תמר ",  אלא גם שווי עתידי גבוה לאחזקותיהן במאגר  " רציו ים "  שטרם דיווח על תגלית כלשהי .  כל עוד הביקוש לגז בישראל לא יחרוג דרמטית מהצפוי על ידי משרד התשתיות ,  ובמקביל לא יצמח כושר הולכת הגז בתוך ישראל ,  הרי שההיצע מהספקים השונים  ( בעיקר  " תמר "  וגז מצרי באמצעות emg ,  כשמאגר  " ים תטיס "  צפוי להפסיק לספק גז בשנים הקרובות )  יספיק ל-20-30 שנה ואולי אף יותר מכך .  לפיכך ,  הערך של מאגרי גז נוספים אם יתגלו באזור ,  בין אם על ידי השותפות ב"תמר "  ובין אם על ידי שותפויות אחרות ,  הוא שולי בפרספקטיבה של השוק המקומי .  לתגלית כזו יהיה ערך רק אם תימצא ההצדקה הכלכלית לייצא את הגז שיימצא ,  וכאן הכדאיות הכלכלית אינה ברורה :  יש צורך בהשקעה בתשתיות ,  הנזלת הגז לצורך הולכה ,  תחרות עם יצרני גז אחרים ועוד .  לפיכך ,  קשה יהיה להסביר עליות נוספת במחירי השותפות ב"תמר "  באמצעות גילויי גז נוספים .  הערך הנוסף שיכול להיות לשותפות הנ"ל יכול לנבוע אם יתגלה נפט ,  שלהפקתו יהיה ערך מסחרי .  צפוי דילול עלויות הקמת התשתית לפיתוח ולהולכת הגז ב"תמר "  מוערכות ב-2-3 מיליארד דולר .  המימון צפוי להתבצע באמצעות חוב  ( הלוואות ,  אג"ח )  והון עצמי .  בענף חיפושי הנפט והגז ,  מקובל לגייס הון באמצעות הנפקת זכויות .  בהליך זה פונה המחזיקה ב"תמר ",  למשל ישראמקו ,  למחזיקים ביחידות ההשתתפות שלה בהצעה לקנות יחידות נוספות במחיר נמוך מהמחיר הנוכחי .  חלק מהמחזיקים עשויים לגלות כי לאחר שרכשו בעבר יחידות של ישראמקו ,  עליהם להוציא סכום נוסף ,  ייתכן ולא שולי ,  על מנת לשמור על ערך השקעתם .  אחרת ,  לאחר הנפקת הזכויות יחזיקו ביחידות השתתפות ששוויין נמוך משמעותית מאשר השווי ערב הנפקת הזכויות .  רוב השותפות ב"תמר ",  למעט דור גז ,  הינן שותפויות מוגבלות ,  לא חברות בע"מ ,  המחויבות לחלק את רווחיהן .  המחזיקה במאגר גז אינה מייצרת בהכרח הכנסות למחזיקים בה ,  גם אם היא נהנית מתזרימים ממאגר שגילתה ופיתחה .  כך למשל ,  אבנר השתמשה בשנה מסוימת בחלק מרווחיה מ"ים תטיס "  לצורך מימון החיפושים ב"תמר "   ( שהתבררו בדיעבד כמוצלחים )  במקום לחלקם למחזיקים ב"אבנר ".  בשנה אחרת הסתפקה רק בחלוקת הסכום ,  שאיפשר למחזיקים ב"אבנר "  לשלם מסים בגין הרווחים שנוצרו להם מרווחי  " ים תטיס ".  אחזקה בחברות המחזיקות בשותפות צפויה להועיל עוד פחות .  הללו אינן מחויבות לחלק רווחים ,  והמחזיקים בהן תלויים במדיניות הדיווידנד או בצרכים המימוניים של בעל השליטה .  לסיכום ,  אחזקה ביחידות השתתפות של אחת מהשותפות ב"תמר "  צריכה להיעשות בהתאם למאפייני הסיכון של המשקיע .  להערכתנו ,  שווי השותפות ב"תמר "  משקף הנחות לא שמרניות יחסית ,  שאינן משקללות כהלכה את אי הוודאות הכרוכה במימוש פוטנציאל המאגרים ,  היעדר ערך משמעותי לגילויי גז נוספים ,  הסיכון הכרוך בדילול כתוצאה מהנפקת זכויות ואי הבהירות לגבי היכולת ליהנות מחלוקת רווחים לאורך הדרך .  - שמעון אוליאל הוא מנהל מחלקת המחקר של בית ההשקעות אנליסט .  איתי דיין הוא אנליסט בבית ההשקעות .  חברות הנמנות על הקבוצה מחזיקות ו/או עשויות להחזיק בניירות הערך המצוינים במאמר

מניות הגז :  השותפות גדולה מחלקיה
שווי השותפות במאגר  " תמר "  משקף הנחות לא שמרניות ,  שאינן משקללות כהלכה את האי ודאות הכרוכה במימוש פוטנציאל המאגרים ,  והיעדר ערך משמעותי לגילויי גז נוספים

