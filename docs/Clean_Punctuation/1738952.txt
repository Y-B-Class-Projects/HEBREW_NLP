מי אני ומה שמי 
BenchMarker
 >  >  באחרונה ביקרו חוקרי רשות ני"ע בחברת איזי אנרגיה ,  שמנייתה זינקה ב-146% ביום .  הזינוק נבע משמועות  ( שהתבררו כנכונות )  על כניסתה של איזי להשקעה בחיפושי גז .  התברר מה הצית את הבורסה - החברה דיווחה על מגעים לרכישת 10% מרישיון סמוך ללווייתן .  איזי come איזי go .  ימים לאחר מכן התברר שלא רק הרשות תעשה מעכשיו בעיות לאיזי - גם משרד התשתיות מפיל עליה פצצה בהחלטתו לעצור את העסקות ברשיונות החיפושים .  איזי כנראה כבר לא תוכל להתקרב לגז ששוכב בתחתית הים וגם לא לכסף הגדול של המשקיעים התמימים .  ההיסטוריה של איזי תחת שליטתו של אלי זהבי כוללת כמה זינוקים מסוג זה .  אלא שמספר הזינוקים שווה כמעט למספר הנפילות שחוו המשקיעים בשנים שחלפו מאז רכש את החברה בהסדר נושים ב-2006 .  כיום נסחרת איזי בשווי של 80 מיליון שקל ,  אך דיווחים ,  חצאי עסקעות ושמועות בעבר הקפיצו את שוויה לשיא של 250 מיליון שקל .  זהבי לא אחראי לכל זה והוא גם לא היה הראשון באיזי שידע להצית את דמיונם של המשקיעים ולאכזב אותם במהירות שיא .  במהלך 16 שנותיה בבורסה עברה איזי בין כמה בעלי שליטה ,  שהכניסו והוציאו ממנה פעילויות ונכסים ,  ביצעו בה מעשים מגונים כמו גם עסקות בעלי עניין ,  שלחו אותה לבית המשפט להסדרי נושים - ובעיקר סיפקו אפס ביצועים למשקיעים .  בגלגולה הקודם נקראה החברה עדירון והיתה בבעלות יהושע הרשקוביץ שרכש אותה ב-2004 מידי קבוצת גבור ספורט .  בתקופת כהונתה הקצרה הכניסה גבור לתוכה את מגדל גבור ספורט ברמת גן ועוד קרקעות וקראה לה גבור נדל"ן .  מי שמכר לגבור את החברה ב-2002 היה מיליארדר ההימורים טדי שגיא ,  שנהג לעשות עסקות עם הפיננסיירים הכושלים של העשור הקודם :  רועי גיל ,  איתן אלדר ,  עופר הירשזון ,  יצחק שרם ואחרים .  איזי ,  שנקראה אז דשרון השקעות ,  נרכשה על ידי שגיא ב-2001 בהסדר נושים תמורת מיליוני שקלים .  ואיך אותה דשרון-גבור-עדירון-איזי שלנו הגיעה לבורסה ?  תחת השם המוזר הנמל ב.ז.ל ,  חברה קטנה שהוקמה ב-1985 והונפקה בבורסה ב-1994 .  חברות בבורסה לא מתות ואפילו אופיין לא משתנה הרבה גם כשמחליפים להן בעלים ,  פעילויות ושמות .
 
מי אני ומה שמי 
BenchMarker

