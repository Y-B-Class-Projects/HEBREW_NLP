ילדי המלחמה חוזרים לרגעי הפחד
קולות הנפץ ,  הפחד ,  העצב והמראות הקשים .  נאסר שמבארי בן ה-11 מבית חנון ונטע עמר בת ה-12 מניר עם מספרים על המלחמה ששינתה את חייהם
המלחמה החלה בעזה ,  שקרובה מאוד לעיר שלנו ,  בית חנון .  לאט לאט המלחמה התקרבה אלינו ,  אבל לא חשבנו על זה כמעט ,  כי כל הזמן ההורים והמבוגרים אמרו לנו שזה לא יגיע עד אלינו ,  אז לא לקחנו את המלחמה ברצינות .  יום אחד ,  בבית הספר ,  אמרו לנו שהמלחמה הגיעה לבית חנון וצריך לרוץ מהר הביתה ,  אז ברחנו כולנו .  אני זוכר שזה היה מאוד מפחיד .  
כשהגעתי לבית ,  ההורים הסבירו לאחים שלי ולי שצריך מעכשיו להיכנס לבתים ולא לצאת ,  כי זה מסוכן .  שמעתי בום חזק וברחתי החוצה ,  ראיתי שכל האחים שלי והמשפחה בורחים לרחוב כדי להתרחק מהבית .  בין הבית שלי לבית השכן יש רק קיר שמפריד ואת הבית של השכן הפציצו .  בהתחלה הפציצו אותו עם טיל קטן בגג ,  זה מה שעושים בשביל להזהיר שעוד מעט יפציצו את כל הבית ,  אז יצאנו מהר לרחובות כדי להתרחק מהבית של השכן .
 אחרי כמה דקות הפציצו את כל הבית ,  וזה היה בום אפילו עוד יותר חזק מהקודם .  מאוד פחדתי ,  ואחרי שישנו כמה ימים אצל חברים מהשכונה שהבית שלהם לא נפגע ,  חזרנו הביתה וראינו שאין לנו דלת וחלונות .  הכל התפוצץ .  אני זוכר שהרבה ימים ,  כל ימי המלחמה ,  ישבנו בבית ולא יצאנו ,  כי היה מפחיד לצאת החוצה .  כל כמה זמן ,  אבא שלי פתח לנו את המחשב עם גנרטור גדול שיש לו כדי שנשחק ולא נשתעמם .  אבל בעיקר רק ישבתי בבית ,  וחיכיתי לשמוע בום .
 כשנגמרה המלחמה ,  ההורים שלי הסכימו שנצא מהבית ,  אז קודם יצאתי לטייל ,  לראות מה שלום החברים שלי ,  ואחר כך גם חזרתי לבית הספר .  כבר עברה שנה ואני זוכר את המלחמה טוב מאוד .  כבר יש לנו דלת וחלונות חדשים ,  אבל מאז אני מחכה כל הזמן ,  ומפחד ,  שמלחמה כזאת תחזור .  אבל יחסית לילדים אחרים אני חזק ,  כך גם אבא שלי אומר ,  ומצליח להתמודד .  אני רק זוכר ומפחד שהמלחמה ההיא תחזור .
 בשבוע הראשון של המלחמה הייתי בבית .  היה כיף לבלות עם כל המשפחה ולא ללכת לבית הספר .  לאחר שבוע ,  נסענו לחצרים למקום שדומה לצימר ,  שם נשארנו יומיים .  לאחר מכן נסענו מרחק של 45 דקות מהבית ,  למקום שנקרא קבוצת שילר ,  שם היינו קצת בטוחים ,  אבל לא ממש ,  כי היה חשש שגם לשם יגיעו הקסאמים והגראדים .
 הרגשתי בעיקר פחד ועצב ,  אבל גם קצת שמחה בגלל שלא הלכתי לבתי הספר .  אבל בסופו של דבר הלכנו לבית ספר מקומי באזור שילר .  לא הרגשתי בטוחה ,  כי המורות לא רגילות למצב של סכנה ,  אז הלכתי לבית ספר במושב קדרון .  
במלחמה הייתי בעד ישראל ,  כי זאת ארץ המולדת שלי .  אך לקראת סוף המלחמה ,  ריחמנו גם על תושבי עזה משום שלהם נהרגו אלפים .  בסוף המלחמה חזרנו הביתה ,  כשהממ"ד היה כבר מוכן .  היה כיף לא להיות בבית ולראות מקומות אחרים ,  אך כאשר חזרנו היינו מאושרים ,  כי אין כמו להיות בבית .  
אני לא מאחלת לאף אחד שיחווה את מה שאנחנו חווינו ,  להתרחק מהבית למשך חודש .  התגעגעתי לבית ,  למקום הפרטי שלי ,  לפינה שלי .  אני מקווה שהמלחמה לא תחזור ,  ושעם ישראל יחיה בשלום עם כל ארצות ערב .
 
ילדי המלחמה חוזרים לרגעי הפחד
קולות הנפץ ,  הפחד ,  העצב והמראות הקשים .  נאסר שמבארי בן ה-11 מבית חנון ונטע עמר בת ה-12 מניר עם מספרים על המלחמה ששינתה את חייהם

