בכורה :  גבריאל בלחסן  - " דשא "
 אחרי ציפייה ארוכה זה קורה :  זוכה פרס אקו"ם לשנת 2010 ואחד היוצרים המרגשים במוזיקה הישראלית חוזר עם סינגל ראשון מתוך אלבום חדש שייצא בקרוב
אחרי  " בשדות ",  אלבומו השלישי של גבריאל בלחסן ,  קשה היה להבין מאיפה ימצא עוד כוחות ליצור .  האלבום ההוא ,  ספוג ריחות קשים של מאבק לחיים ולמוות ,  נגמר במילים  " ברוך הבא ,  ילד צהוב ",  אבל הילד הזה נראה כאילו היכולת ליצור עוד אלבום תהיה לו קשה מדי .  
אבל גבריאל בלחסן עשוי מחומרים אחרים .  כמו שניצח בעבר את ההיסטוריה הקשה של נפשו הפצועה והוציא שני אלבומי מופת עם אלג'יר ועוד שלושה אלבומים מבריקים כאמן סולו ,  בלחסן חוזר עם שיר ראשון , " דשא "  מאלבום רביעי שייקרא  " אדמה חרבה ".  במקור ,  אמור היה האלבום להיות אלבום כפול ,  אבל כרגע נראה שהוא יחולק לשניים .  על האלבום עבד בלחסן עם הצוות הקבוע שלו ,  הגיטריסט רון בונקר ,  הבסיסט אריאל שרבקובסקי והמתופף אוהד בולוטין .
 לגרסת הסינגל מצורף גם בי סייד , " עתיד ",  שגם אותו תביא וואלה !  תרבות להאזנה בקרוב ,  כחלק מחגיגות השבוע המצוין של משפחת פונץ' המורחבת ,  אליה בלחסן קשור מאז ימיו באלג'יר עם אביב גדג' ,  אחיו של שלום גד ,  ממייסדי הלהקה .  
בנוסף להוצאת הסינגל ,  בלחסן התחיל מצוין את שנת 2010 :  היוצר זכה בפרס לעידוד היצירה על טקסטים שטרם פורסמו .  הפרס ,  בשווי 13,000 שקלים ,  אמור לדחוף את היוצר החד-פעמי הזה ולהביא אותו למסקנה אליה הגיעו מעריציו הרבים מזמן - אנחנו צריכים עוד שירים כמו  " דשא "  במוזיקה הישראלית .
 
בכורה :  גבריאל בלחסן  - " דשא "
 אחרי ציפייה ארוכה זה קורה :  זוכה פרס אקו"ם לשנת 2010 ואחד היוצרים המרגשים במוזיקה הישראלית חוזר עם סינגל ראשון מתוך אלבום חדש שייצא בקרוב

