מר זורן הולך מוושינגטון
הרדסקינס פיטרו את מאמנם : " הסטטוס קוו בלתי נסבל ".  אבחנה ראשונית :  קרע ברצועות הברך לוולקר ,  יחמיץ את הפלייאוף
זה היה צפוי ,  אפילו מתבקש ,  וקצת קשה להאמין שלדניאל שניידר הייתה סבלנות ,  אבל בסופו של דבר ביצע בעלי וושינגטון רדסקינס את המהלך ופיטר את המאמן ג'ים זורן ,  פחות מיממה לאחר שהקבוצה סיימה את העונה במאזן מביך 12:4 . " הסטטוס קוו שבו מצויה הקבוצה לא מתקבל על הדעת ",  אמר סגן הנשיא החדש ברוס אלן , " הרגשתי שהגיע הזמן המתאים לצאת לדרך חדשה ולהפוך את הרדסקינס שוב לקבוצה מנצחת ".  זורן עזב את משרדי הקבוצה כשהוא מלווה באנשי אבטחה .  
האם ביל קווהר בדרך לבפאלו ?  המאמן ,  שמשדר סימנים של חזרה לקווים ,  נפגש עם ה-GM של הבילס באדי ניקס ,  ובבפאלו מאמינים שהושגה התקדמות לאחר השיחות .  גם מייק שנאהאן רואיין בעבר על ידי הבילס ,  אולם בכיוון שלו לא הושגה התקדמות ,  וכעת נראה יותר מתמיד שהוא בדרך לוושינגטון .  בינתיים ,  פוטרו המאמן הזמני פרי פיוול ושאר הצוות שנשאר מימי דיק ג'אורון .  פיוול ירואיין בכל מקרה למשרת המאמן ,  במטרה לזכות בה שוב .  
ווס וולקר סיים ,  כנראה ,  את העונה .  התוצאות הרשמיות לא הגיעו ,  אולם בדיקות ראשונות גילו שבברכו של התופס יש קרע ברצועות .  מאמן ניו אינגלנד ביל בליצ'יק סירב להתייחס לסוגיה לקראת המפגש עם בולטימור ביום ראשון : " כרגע אנחנו שמים את המשחק  ( ההפסד 34:27 ביוסטון - ד.ר .)  מאחורינו ,  וביום שלישי נדון במשחק הבא .  הגענו לרגע שלו חיכינו כל העונה ,  לפלייאוף ".  
באריזונה מקווים שפציעותיהם של מגן הפינה דומיניק רוג'רס-קרומארטי והתופס אנקואן בולדין לא חמורות ,  ויחכו לתוצאות הבדיקות .  רוג'רס-קרומארטי נפצע בברכו ובולדין בקרסולו ,  במהלך משחק ההפסד 33:7 לגרין ביי .  צ'רלס וודסון מהפאקרס נפצע בכתפו ,  אולם נראה שיהיה כשיר .
 
מר זורן הולך מוושינגטון
הרדסקינס פיטרו את מאמנם : " הסטטוס קוו בלתי נסבל ".  אבחנה ראשונית :  קרע ברצועות הברך לוולקר ,  יחמיץ את הפלייאוף

