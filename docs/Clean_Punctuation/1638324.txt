עוקפים את חברות הכבלים 
גולשים מהספה
 >  >  כמו שהיה ברור כי המצלמה הדיגיטלית תחליף לחלוטין את מצלמת הפילם ,  כך ברור כבר שנים כי האינטרנט צפוי לכבוש את הטלוויזיה בסלון ,  ולהשתמש בה כאמצעי גישה נוסף לים התכנים ברשת העולמית  ( www )  .  מאז שהתחילה הרשת להתמלא בתוכן וידיאו מכל סוג ומין אפשרי ,  חיפשו המאמצים המוקדמים דרך לחבר את התוכן לצופה בסלון .  חוויית השימוש היתה השאלה המרכזית .  כיצד יראה ממשק המשתמש של צופה הטלוויזיה המעוניין לצרוך תוכן וידיאו מהאינטרנט ?  כיצד הוא יתמודד עם עולם התוכן האינסופי של האינטרנט ,  שידוע בשמו המזמין  " הזנב הארוך ".  לא ברור אם המוצר של החברה יצליח להפוך לסטנדרט או ייעלם ,  אך ברור כי בוקסי מנסה לפצח את האתגר הקשה הזה .  המוצר של החברה מגיע בשני מצבי צבירה .  האחד הוא תוכנה חינמית שמותקנת על מחשב או נטבוק ,  שמחובר לטלוויזיה .  המוצר השני הוא שילוב בין תוכנה של החברה וחומרה של link-d .  המכשיר משמש תחליף של ממיר ,  שמתחבר לאינטרנט מצד אחד ולטלוויזיה מצד שני .  בשני המוצרים חוויית המשתמש היא זהה .  הבוקסי ותכונות אחרות מסוגו הם השלב השלישי באבולוציה שעברה הטלוויזיה בשני העשורים האחרונים .  קודם היא נהפכה לרב-ערוצית כשהכבלים נכנסו לתמונה .  אחר כך השליטה עברה לצופה ,  כשמכשירי ה-pvr וה-vod פרצו לשוק ואיפשרו לצופה לראות את התוכן לפי לוחות הזמנים שלו ולא של עורכי הערוצים .  כעת ,  בוקסי וחברותיה פותחות לראשונה את גן התוכן הסגור של חברות הטלוויזיה הרב-ערוציות ,  כמו hot ו-yes ,  ומאפשרות צפויה בתכנים שנמצאים לחלוטין מחוץ לשליטתן .  עולם הטלוויזיה שבוקסי מובילה נתון כולו לדרישת הלקוח .  החברה מקדמת שני שינויים מהותיים .  החידוש הגדול הן האפליקציות .  כפי שאפל משתמשת באפליקציות של האייפון כדי לסדר את התוהו ובוהו באינטרנט ,  עושה בוקסי משהו דומה .  היא מאפשרת למפתחים עצמאיים להציע מגוון רחב של אפליקציות ,  שלמעשה מזרימות תוכן וידיאו למסך הטלוויזיה .  אתרים מובילים כמו יוטיוב ונטפליקס הציבו אפליקציות כאלה ,  אך פריבילגיה זו לא שמורה רק לגדולים .  כל מפתח יכול להציב אפליקציה שתזרים לכל טלוויזיה בעולם מעין ערוץ שלו .  חידוש נוסף הוא האלמנט החברתי אותו שוזרת בוקסי עם צפייה בטלוויזיה .  באמצעות האפליקציות מחברת בוקסי בין קהילות כמו פייסבוק וטוויטר לבין חווית הצפייה .  אפשר להמליץ ,  לשתף ולצפות בסרטים או תוכניות טלוויזיה יחד עם החברים בקהילה .  המוצר של החברה עדיין מעט בוסרי ,  במיוחד עבור הלקוחות הישראלים ,  שלא מקבלים מבוקסי היצע תוכן נרחב .  עם זאת ,  הוא מצביע על הדרך שבה הולכת הטלוויזיה .  דרך זו צפויה לזעזע את המודל העסקי רב השנים של חברות כמו hot ו-yes .  הם יאפשרו ליצרני תוכן כמו hbo ,  למשל ,  לפתח אפליקציות לבוקסי או דומיו ,  ולהגיע ישירות ללקוח הסופי תוך מעקף חברות הכבלים .
 
עוקפים את חברות הכבלים 
גולשים מהספה

