השרב יהפוך לסיוט - המצילים בהשתלמות
אם חשבתם על כניסה למים הקרירים של חופי תל אביב ,  רק קחו בחשבון שהמצילים עורכים השתלמות באילת .  הבשורה הטובה :  מזג האוויר השרבי צפוי להגיע לקיצו כבר מחר
לאחר ההפוגה בסוף השבוע ,  צפוי מזג האוויר השרבי לחזור היום  ( ראשון )  למתקפה נוספת .  הטמפרטורות יעלו במידה ניכרת ובאזורים שונים אף ישרור אובך .  בדרום הארץ צפיות להתחולל סופות חול .  מזג האוויר השרבי צפוי להישבר מחר בצהרים וביום שלישי המגמה תתהפך וקיים אף סיכוי לטפטוף קל .  
אם חשבתם שתוכלו להתגונן מפני החום על ידי טבילה במי הים של חופי תל אביב ,  אז תשכחו מזה .  הסיבה :  המצילים צפויים לצאת להשתלמות באילת ,  על מנת להתכונן כראוי לפתיחת עונת הרחצה הקרבה .  דובר איגוד המצילים אבי עפיה אמר לוואלה !  חדשות כי  " ההשתלמויות יתמקדו בעיקר בנושא שיפור כושרם הגופני של המצילים ".  יש לציין כי באופן לא אופייני לעונה ,  ייתקלו המצילים בבואם לאילת בים גבה גלי .  
בשירות המטאורולוגי מדגישים כי הטמפרטורות יגיעו היום לרמה קרובה לאלה שנמדדו בשבוע שעבר .  בתל אביב טמפרטורת המקסימום תגיע ל-33 מעלות ביום ובלילה הן יצנחו לרמה של 22 מעלות .  בירושלים צפויות להימדד היום 30 מעלות ,  ברמת הגולן ובגליל 28 ,  בשפלה 34 ובאילת תגיע הטמפרטורה ל-32 מעלות .
 
השרב יהפוך לסיוט - המצילים בהשתלמות
אם חשבתם על כניסה למים הקרירים של חופי תל אביב ,  רק קחו בחשבון שהמצילים עורכים השתלמות באילת .  הבשורה הטובה :  מזג האוויר השרבי צפוי להגיע לקיצו כבר מחר

