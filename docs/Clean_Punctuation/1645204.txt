אילון : " אין משבר דיפלומטי בעקבות דובאי "
 באירוע שבתרבות ברחובות אמר סגן שר החוץ דני אילון כי אין כל הוכחות הקושרות את ישראל לחיסול בכיר חמאס מחמוד אל מבחוח בדובאי . " לבריטניה ,  צרפת וגרמניה אינטרסים משותפים איתנו "
 סגן שר החוץ דני אילון אמר היום  ( שבת )  באירוע שבתרבות ברחובות כי אינו צופה משבר עם מדינות אירופה בעקבות החיסול בדובאי מכיוון שאין שום דבר הקושר את ישראל לחיסול אל מבחוח .  כמו כן הוסיף אילון כי  " בריטניה ,  צרפת וגרמניה הן מדינות עם אינטרסים משותפים במאבק המתמיד בטרור העולמי ועל כן לא יהיה משבר אלא היחסים ימשיכו ויתעמקו ". 
בתוך כך דווח בעיתון הבריטי טיימס כי ה- FBI האמריקאי יחקור את פרשת חיסול אל- מבחוח ,  בעקבות חשדות לפיהם המחסלים השתמשו בכרטיסי אשראי אמריקאים מזויפים .  הבוקר מסרה משטרת דובאי שהחשודים בחיסול רכשו כרטיסי טיסה באמצעות כרטיסי אשראי מזוייפים הנושאים שם זהה לזה שהופיע בדרכוניהם ". 
בהתייחסו לעסקת הטילים בין רוסיה ואירן אמר אילון כי הוא בטוח כי רוסיה תגלה אחריות ולא תמכור את הטילים לאירן .  לטענת אילון סוריה היא השער של אירן למזרח התיכון ואם ברצונה בשלום עליה להפסיק לתמוך בפעילויות הטרור בעולם .
 אילון התייחס גם למשא ומתן עם הפלסטינים .  לדבריו , " כל מנהיג פלסטיני שהיה רוצה בשלום עם ישראל ,  היה יושב איתנו ללא תנאים מוקדמים ,  מבודד את הקיצוניים ,  לא תוקף את ישראל בפורומים בינלאומיים ומפסיק את ההסתה הנמשכת נגד ישראל במוסדות החינוך ואתרי האינטרנט ברשות ". 

אילון : " אין משבר דיפלומטי בעקבות דובאי "
 באירוע שבתרבות ברחובות אמר סגן שר החוץ דני אילון כי אין כל הוכחות הקושרות את ישראל לחיסול בכיר חמאס מחמוד אל מבחוח בדובאי . " לבריטניה ,  צרפת וגרמניה אינטרסים משותפים איתנו "
 
