המחוזי :  המשפט של אלי רייפמן יסתיים בשלושה דיונים בחודשים מאי-יוני השנה
רייפמן מואשם בזיוף מסמכים וקבלת דבר במרמה בנסיבות מחמירות
בית המשפט המחוזי בתל אביב קבע הבוקר  ( שני )  כי משפטו של מייסד אמבלייז אלי רייפמן ,  המואשם בזיוף מסמכים וקבלת דבר במרמה בנסיבות מחמירות ,  יסתיים תוך שלושה דיונים בחודשים מאי-יוני השנה.לפי כתב אישום שהוגש בסוף דצמבר 2009 ,  רייפמן זייף מסמכים כדי לקבל הלוואות בסך 6.3 מיליון דולר .  בפברואר 2009 ניהל רייפמן משא ומתן עם חברת וינטון קפיטל הולדינגס בנוגע להלוואה בסך 3 מיליון דולר .  כתנאי להלוואה ,  כך עולה מכתב האישום ,  דרשה החברה כי רייפמן יעמיד כבטוחה 9 מיליון מניות אמבלייז שרייפמן טען שהוא בעליהן.על פי התביעה ,  רייפמן רימה את החברה באמצעות מסמך מזויף שקובע כי המניות מוחזקות עבורו על ידי נאמן באנגליה .  בפרשייה נוספת מואשם רייפמן כי חתם בינואר 2009 הסכם למכירת 10 מיליון מניות אמבלייז לקרן דבליו טריידינג ולסטיבן שוורץ תמורת 3.3 מיליון דולר.הפרקליטות טוענת כי ההסכמה היתה שהכסף יועבר מיידית עם החתימה ,  אך העברת המניות תתעכב עד סוף מארס 2009 .  רייפמן זייף מייל ,  שהגיע לכאורה מחברת ברוקרים אנגלית ,  המוכיח שהוא הבעלים של המניות.רייפמן כופר באשמות נגדו ,  ולכן התיק נקבע לשלב ההוכחות .  השופט דוד רוזן קבע כי בדיון הראשון במאי יהיו צריכים להתייצב העדים מחוץ לארץ .  שני המועדים הנוספים נקבעו ליוני .  רייפמן מיוצג על ידי עו"ד טל מליק ממשרד יורם שפטל ,  ואילו המדינה מיוצגת על ידי עו"ד ענבר פלאש .
 
המחוזי :  המשפט של אלי רייפמן יסתיים בשלושה דיונים בחודשים מאי-יוני השנה
רייפמן מואשם בזיוף מסמכים וקבלת דבר במרמה בנסיבות מחמירות

