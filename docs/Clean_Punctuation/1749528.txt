אלנה דמנטייבה פרשה מטניס
הרוסיה בת ה-29 ,  שמעולם לא זכתה בטורניר גרנד סלאם ,  הדהימה כשהודיעה על פרידה לאחר שהודחה מטורניר המאסטרס
אלנה דמנטייבה החליטה לפרוש מטניס מקצועני בגיל 29 .  הטניסאית הרוסיה סיימה היום  ( שישי )  את דרכה בטורניר המאסטרס בדובאי אחרי שהפסידה לפרנצ'סקה סקיאבונה 6:4 ,  6:2 ולא עלתה לחצי הגמר ומיד לאחר מכן הטניסאית שמדורגת תשיעית בעולם נפרדה מעולם הטניס בדמעות אל מול חברותיה לסבב שהריעו לה .  דמנטייבה שיחקה במשך 12 שנים טניס מקצועני והייתה ללא ספק אחת הדמויות הבולטות בו על אף העובדה שלא זכתה בטורניר גרנד סלאם ,  פסגת השאיפות של כל שחקן טניס .
 במהלך הקריירה שלה ,  דמנטייבה קטפה לא פחות מ-16 תארי יחידות  ( השנה זכתה בשניים בסידני ובפריס )  .  לצערה הרב ,  הרוסיה היפהיפיה לא הספיקה לזכות באף טורניר גרנד סלאם ,  כשפעמיים היא הייתה קרובה לעשות זאת ב-2004 ,  אבל הפסידה בשני הגמרים ברולאן גארוס ובאליפות ארצות הברית הפתוחה .  ההישגים הבולטים שלה הם בעיקר בתחום האולימפי ,  כשלפני שנתיים היא זכתה במדליית הזהב בבייג'ינג וב-2000 היא סיימה עם כסף בסידני .
" אני רוצה להודות לכל השחקניות על חוויה מדהימה ורגעים בלתי נשכחים ",  סיכמה דמנטייבה את הקריירה הארוכה בדמעות . " זה רגע מאוד רגשי עבורי .  אני רוצה להודות לכל האנשים מסביב לעולם שתמכו בי מאז תחילת הקריירה שלי ,  כמו גם למועדון המעריצים שלי .  הייתם תמיד שם בשבילי .  לא משנה אם ניצחתי או הפסדתי ,  תמיד הרגשתי את התמיכה שלכם ועל כך אני מודה לכם ". 
מיד לאחר דבריה ,  לקחה את המיקרופון בת ארצה ,  ורה זבונרבה ,  שהתקשתה להישאר אדישה להפתעה הגמורה עם הודעתה של דמנטייבה ,  ואמרה : " רוסיה גאה בך .  עשית כל כך הרבה לא רק עבור הטניס הרוסי אלא לעולם הספורט במדינה .  יש בך כל כך הרבה התלהבות ואת מודל לחיקוי עבור ילדים ".  דירוג השיא של דמנטייבה היה המקום השלישי ,  אליו היא הגיעה בשנה שעברה כשבמהלך הקריירה שלה היא גרפה לא פחות מ-14 מיליון דולר .
 בעקבות הפרישה של דמנטייבה ,  תעלה שחר פאר לדירוג שיא בקריירה אל המקום ה-12 בעולם .
 
אלנה דמנטייבה פרשה מטניס
הרוסיה בת ה-29 ,  שמעולם לא זכתה בטורניר גרנד סלאם ,  הדהימה כשהודיעה על פרידה לאחר שהודחה מטורניר המאסטרס

