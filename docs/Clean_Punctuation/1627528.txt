המקומות הנכונים לשבת בהם 
 >  >  בניגוד למה שרואים בסרטים ,  את העסקות הגדולות אנשי עסקים לא חותמים מעל מנת קפרצ'יו או טונה צרובה - לפחות לא בישראל .  אבל המסעדות בתל אביב הן עדיין תפאורה טובה לגישושים ,  דיוני מו"מ ,  סגירת חוזי העסקה חדשים או סתם כדי להיראות ולהתרועע עם הברנז'ה .  אז איפה כדאי לכם לשבת השנה ?  תלוי את מי רוצים לראות .  שוק התקשורת אוהב את מסעדת קנטינה שבשדרות רוטשילד בתל אביב ,  שם תוכלו לפגוש את דנה ספקטור ,  אילנה ברקוביץ ואנשי יחסי הציבור זמיר דחב"ש ורני רהב ,  שנצפה לאחרונה סועד עם עידן עופר ,  יו"ר קבוצת החברה לישראל .  אפשרויות נוספות :  קפה נואר באחד העם והבראסרי באבן גבירול .  אם אתם רוצים להתרועע עם אנשי עסקים ומנהלי השקעות ,  סורו לרחובות הארבעה והחשמונאים במרכז תל אביב .  בצהריים ניתן לפגוש גם באנשי העסקים הבולטים במשק .  נוחי דנקנר ,  בעל השליטה באי.די.בי ;  ואליעזר פישמן ,  בעל השליטה בכלכלית ירושלים ,  נוהגים לשבת במסעדת מסה ,  למשל .  מי שיגיע בשעות הערב המאוחרות יוכל לפגוש את אלי פפושדו שנוהג להגיע לבר-מסעדה במסה ,  הפועל בערב .  במועדון הקצינים הסמוכה נוהג לסעוד דני ברק ,  מנכ"ל בית ההשקעות לידר וכך גם אריק שטינברג ,  יו"ר פסגות .  לא רחוק משם ,  ברחוב ברקוביץ' ,  ממוקמת האיטלקית טוטו .  את השולחנות ממלאים רבים מ"דיירי "  מגדל המוזיאון הסמוך - משרדי עורכי דין ,  שגרירויות זרות ועובדים בכירים מבית ההשקעות מיטב .  מי שירצה לפגוש בעובדים מבית ההשקעות כלל פיננסים ,  ייאלץ לנדוד לרחוב לינקולן ,  שם ממוקם קפה התחתית - מקום המפגש העיקרי של עובדי בית ההשקעות .  לצהריים ירחיקו הבכירים למסעדות סמוכות כמו הדיטה ברוטשילד ,  בסמוך לבורסה לני"ע ,  דלאל בנווה צדק ,  קימל מאחורי מגדל שלום וסטפן בראון באלנבי 99 ,  שבה יוכלו לפגוש את גם את ציון קינן ,  מנכ"ל בנק הפועלים ,  הנוהג לסעוד במקום .  אלי יונס ,  מנכ"ל מזרחי טפחות ,  חובב את קלואליס שברמת גן .  גליה מאור ,  מנכ"ל לאומי ,  נוהגת להגיע לאיטלקית איל פסטיו באבן גבירול - אחת המסעדות המועדפות גם על שלמה אליהו .  עוד ברשימת המומלצות :  רפאל ברחוב הירקון במיוחד בימי שישי בצהריים ,  מנטה ריי בחוף עלמה ביץ' ועוד מסעדה טרייה שנפתחה לאחרונה היא הטאפאס-בר אחד העם 1 .
 
המקומות הנכונים לשבת בהם 
nan
