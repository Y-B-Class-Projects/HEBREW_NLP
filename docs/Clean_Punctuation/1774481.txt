בציר סילבסטר 2011
הוא קליל אך בעל נוכחות אלכוהולית מורגשת ,  אופנתי ומשדר יוקרה ,  אבל לרוב נגיש לכל כיס .  אז מה הפלא שהיין המבעבע צבר פופולריות בקרב הקהל הישראלי .  רגע לפני מסיבות הסילבסטר - תשע המלצות מבעבעות לכל תקציב
 >  >  הם קלילים ,  זולים ,  אופנתיים ,  מאפשרים אירוע חליצת פקק דרמטי - והישראלים מתים עליהם :  היינות המבעבעים יהיו הזוכים הגדולים במסיבות ראש השנה האזרחית הערב . " בניגוד ליין אדום או לבן ,  שנשמרים ואפילו משמשים לבישול בהמשך ,  יין מבעבע נפתח כדי לשתות אותו עם חברים טובים ואנשים שאתה אוהב .  וכן - הוא אמור להיגמר ",  אומרת אלה סקר ,  סומלייה  ( מלצר יין )  במסעדת מסה התל אביבית על היינות המבעבעים שכבשו בשנים האחרונות את עולם האלכוהול הישראלי .  בין היינות המבעבעים ישנן השמפניה המפורסמת והקאווה האופנתית .  מה בעצם ההבדל ביניהן ?  ומה זה בכלל למברוסקו ?   " שמפניה היא קודם כל יין ",  מבהירה סקר . " הוא מופק בתהליך מיוחד בחבל שמפיין שבצרפת ,  שבמהלכו הוא עובר תסיסה שנייה בתוך הבקבוק ,  אחרי התסיסה הראשונית והסטנדרטית שכל יין אחר עובר ".  סוגי השמפניה השונים מתויגים בהתאם לכמות הסוכר שנוסף ליין במהלך הייצור ,  הקובע את רמת מתיקותו .  הסוג הנפוץ ביותר הוא הברוט - יין יבש ומעט מתקתק .  שיטת ההתססה המסורתית  ( "מתוד שמפנואז ")  היא הקובעת את איכות השמפניה .  זמן התסיסה המינימלי הוא שנה והוא יכול להגיע גם עד שלוש שנים .  תהליך יישון קפדני זה הופך את השמפניה למותג מובחר ומייקר אותה לעומת למבעבעים האחרים .  אל תזלזלו בקאווה הקאווה ,  אחותה הצעירה והקז'ואלית של השמפניה ,  והחביבה כל כך על החך הישראלי ,  היא יין מבעבע המיוצר באזור קאווה שבצפון מזרח ספרד ,  לפי חוקי הייצור הקפדניים של השמפניה הצרפתית .  ואולם ,  בשונה מהאחות הצרפתית ,  מדובר במבעבע נגיש יותר לכיס . " עצוב לספר ,  אבל רוב הקאוות נעשות בשיטת קוקה קולה - בסופו של דבר הן יין שדחפו לתוכו גז שגורם לבעבוע ",  מסבירה סקר . " לכן מדובר הרבה פעמים במוצר זול ,  שנוטה גם לגרום להנגאובר בשעות הבוקר שאחרי ".  עם זאת ,  מעטים יבחינו בהבדל בין כוס קאווה מצוינת לשמפניה פשוטה .  גם יוסי בן אודיס ,  בעלי המסעדה הטרקלין ,  אומר כי הקאווה היא חלופה טובה לשמפניה היוקרתית ,  שמתאימה גם להכנת קוקטיילים כמימוזה או קיר רויאל ,  אידאלית להילגם בליווי ארוחות קלילות - בוקר או בראנץ' ונהדרת בפני עצמה ללא קשר לארוחה .  האחים הזולים - למברוסקו ופרוסקו בשונה מהקאווה ומהשמפניה ,  היינות המבעבעים פרוסקו ולמברוסקו אינם קרויים על שמו של חבל הארץ שבו הם מופקים ,  אלא כל שמות זני ענבים שמהם מכינים אותם . " הלמברוסקו הוא יין איטלקי חצי יבש ומתוק ממשפחת המבעבעים ,  הוא עדין בתסיסתו ,  בעל שיעור אלכוהול נמוך והוא עשיר בסוכרים ",  מסביר בן אודיס . " בשל מתיקותו העזה הוא לא מתאים ללוות ארוחה ,  אלא נכון להילגם בפני עצמו או לצד קינוחים ".  לעומתו ,  הפרוסקו נחשב למבעבע כבד יותר .  הוא יבש יותר בטעמו ,  גס בתסיסתו ,  ובעל תווי טעם של פירות טרופיים מתוקים פחות . " בשונה מהקאווה ",  מסביר דניאל אביטל ,  סומלייה במסעדת הסושיאל קלאב , " הפרוסקו פירותי ,  מאוזן יותר ופחות מזכיר שמרים בטעמו לעומת הלמברוסקו בעל הבועות הקטנות .  הפרוסקו מאופיין במרקם מלא ומעניין יותר ,  והוא מתאים לקוקטיילים וכמלווה למנות קלילות ולאוכל אסייתי ".  גם הפרוסקו וגם הלמברוסקו זולים מהשמפניה והקאווה בשל שיטת ההתססה הנהוגה בהם ,  שבשונה משיטת השמפניה ,  נעשית במכלים גדולים ולא בבקבוק עצמו - דבר המאפשר ייצור בכמויות גדולות .  לכל כיס :  עד 55 שקל 562 אדום ,  יקב תבור ,  47-50 שקל אלה סקר ממליצה על היין המבעבע החדש של יקב תבור ,  המופק מענבי ברברה ומאופיין בטעמים בולטים של פטל ותות שדה . " בשביל לפתוח את הבקבוק צריך גבר חסון ,  אבל כדי לסיים אותו יש צורך רק בשתי בחורות ",  צוחקת סקר ומסבירה : " מדובר במעין למברוסקו ישראלי .  לי הוא פשוט טעים ,  מתוק ואפילו חדשני בעשייה הישראלית ,  וכן ירבו יקבים מקומיים שמנסים לעשות זאת ".  prosecco di valdobbiadene של villa sandi ,  55 שקל דניאל אביטל ממליץ על פרוסקו מאזור ונטו שבאיטליה ,  שם הוא מיוצר כבר שלושה דורות ביקב משפחתי .  אביטל מכנה אותו  " הגרסה האיטלקית לקאווה ",  ומסביר שבחר בו בזכות טעמו הפירותי ,  דרגת הבעבוע הגבוהה שלו והבועות הגדולות בעלות הנוכחות החזקה .  טעמו יבש אך לא מחמיר מדי ,  ולא נוטה לכיוון  " שמרי "  מדי . " ביחס למחירו הידידותי ",  מסביר אביטל ,  מדובר במבעבע מנצח .  הבקבוק אלגנטי ומרשים ,  והטעם מוצלח ומתאפיין ב"אפטר טייסט פירותי מעניין ".  מרטיני אסטי ,  55 שקל באחרונה החלה חברת אקרמן לשווק בישראל את היינות המבעבעים של המותג מרטיני .  יוסי בן אודיס ממליץ על מרטיני אסטי - יין מבעבע ארומטי ,  פירותי ומתקתק העשוי מ-100% ענבי מוסקט הגדלים באזור אסטי שבאיטליה .  בן אודיס בחר במבעבע זה בזכות ריחו העשיר ואיכותו הטובה : " מדובר במבעבע המזכיר במתיקותו למברוסקו .  הוא מוגז בצורה טבעית ,  בועותיו קטנות ופריכות ומתיקותו מאוזנת ומהנה ".  מרשימים את החבר'ה :  55-70 שקל vilarnau brut נון-וינטג' ,  64 שקל יוסי בן אודיס ממליץ על קאווה ספרדית מקטלוניה ,  שעשתה באחרונה חיל כשה"ניו יורק טיימס "  ציין כי היא הקאווה המספקת את התמורה הטובה ביותר לכסף . " טעמיה חדים ",  מסביר בן אודיס את בחירתו , " ניחוח מודגש של פירות מורגש בכל לגימה ,  העוקצנות נעימה ,  החמיצות גבוהה וישנה נוכחות מורגשת של טעם 'שמרי' .  כל אלה הופכים אותה לבת לוויה אידאלית לדגים או לפירות ים ,  או כאפרטיף בפני עצמה ".  פרוסקו villa sandi ,  55 שקל אלה סקר ממליצה על פרוסקו villa sandi - מבעבע איטלקי שעשוי בשיטה מסורתית ושומר על מתקתקות מעניינת ובעבוע יחסית רך . " אין ספק שהגיע הזמן להחליף את טרנד הקאוות בפרוסקו .  אם אתה באמת רוצה להרשים בחורות בברים לא שכונתיים בעליל ,  דאג לה לפרוסקו ושלח את הקאווה למחוזות אחרים ".  green label ,  69 שקל דניאל אביטל ממליץ על green label של יקב nadal - קאווה צעירה ,  מרעננת ופירותית ,  המיושנת בבקבוק 16 חודשים . " על אף טעמה הפירותי ,  מדובר בקאווה יבשה במידה בעלת חמיצות מאוזנת ",  מסביר אביטל את בחירתו . " הטעם נוכח ולא נעלם מאחורי טעמי החבית .  הבועות עדינות ומעודנות והטעם טוב .  על אף שהבקבוק לא מרשים במיוחד בעיצובו ,  מדובר על בית קאווה איכותי שהביא אלינו קאווה קלאסית מוצלחת במיוחד ".  בועות אצולה :  100-400 שקל gaston chiquet brut champagne tradition נון וינטג' ,  200 שקל דניאל אביטל ממליץ על gaston chiquet brut tradition נון וינטג' - שמפניית בוטיק עדינה ואלגנטית המיוצרת בבית שמפניה קטן יחסית ,  בכמויות מדודות . " טעמה מאוזן אך היא עשירה מאוד ",  אומר אביטל . " טעם השמרים נוכח במידה מדויקת ויש איזון מושלם בין הסוכר לחומציות .  הבועות מורגשות היטב ,  נעימות בפה והטעם נשאר לאורך זמן עם 'אפטר טייסט' מרענן ורמז מתקתק ".  brut yellow label veuve clicquot ,  החל ב-320 שקל יוסי בן אודיס ממליץ על brut yellow label veuve clicquot - שמפניה קלאסית מסורתית ,  המיוצרת באחד מבתי השמפניה הראשונים שהחל דרכו ב-1772 ונקרא על שם האשה הראשונה של חבל שמפיין ,  האלמנה קליקו .  השמפניות של וו קליקו מיוצרות מענבים מ-50 כרמים מובחרים בלבד .  ה-brut yellow label מאופיינת בצבע זהוב ובועות קטנטנות . " מדובר ללא ספק בשמפניה המוכרת חוויה ",  אומר בן אודיס . " לצד הטעם הנפלא ,  המבנה הטוב ,  האיזון ,  הניחוחות הפירותיים והפרחוניים המורגשים באף ,  מדובר בחוויית מוצר שלמה ".  בלאן דה בלאן ירדן 2001 ,  110 שקל אלה סקר ממליצה על בלאן דה בלאן ירדן 2001 תוצרת יקבי רמת הגולן .  זהו יין מבעבע שעשוי כולו מענבי שרדונה מצפון רמת הגולן . " אם היו שואלים אותי מה היין הכי טוב של היקב הזה ,  אין ספק שהייתי בוחרת בו ",  אומרת סקר . " זו יצירת המופת הגדולה שלהם נכון להיום .  זו אמנם לא שמפניה ,  אבל היין הזה יכול לעמוד בכבוד ואפילו להאכיל אבק את רוב בתי השמפניה שנמצאים בטווח המחירים שלו .  זהו אחד מהמוצרים הישראליים שאני הכי גאה בו ,  אז רוצו ושתו ".  הממליצים :  אלה סקר ,  סומלייה במסעדת מסה ;  יוסי בן אודיס ,  בעלי מסעדת הטרקלין ;  ודניאל אביטל ,  סומלייה במסעדת הסושיאל קלאב

בציר סילבסטר 2011
הוא קליל אך בעל נוכחות אלכוהולית מורגשת ,  אופנתי ומשדר יוקרה ,  אבל לרוב נגיש לכל כיס .  אז מה הפלא שהיין המבעבע צבר פופולריות בקרב הקהל הישראלי .  רגע לפני מסיבות הסילבסטר - תשע המלצות מבעבעות לכל תקציב

