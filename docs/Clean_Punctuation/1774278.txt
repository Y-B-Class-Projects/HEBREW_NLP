תומר יוסף ,  אורן ברזילי ותמיר מוסקט על במה אחת
יוסף ומוסקט ,  חברי הבלקן ביט בוקס חוברים לאיתמר ציגלר ולאורן ברזילי להקמת דה בנדה ,  הרכב חדש . " זו ההופעה הראשונה בקריירה שלי שבה אני הולך לשבת ",  אמר יוסף
שיתוף פעולה חדש ומסקרן בעולם המוזיקה הישראלית :  תכירו את דה בנדה ,  שהם למעשה תומר יוסף ותמיר מוסקט ,  שני שליש הגרעין הקשה של בלקן ביט בוקס ,  לצד איתמר ציגלר ,  מוזיקאי מצוין המופיע עם הלהקה וכן אורן ברזילי ,  שמסכם 2010 מצוינת עם אלבום סולו ראשון ומשובח וההופעות הביתיות המדוברות שלו .  
עתה הם חוברים להרכב משותף ,  שיופיע לראשונה ב-14 בינואר במועדון רוטשילד 12 בתל אביב .  ילוו אותם תום דרום וכן דן זייתון .  הלהקה תבצע שירים מאלבום הסולו של ברזילי ,  מאלבומו החדש של תומר יוסף שיפורסם ב-2011 וכן מחומרי הסולו של ציגלר . 
" אני מאוד מתרגש לקראת ההופעה הזו ",  אמר יוסף לוואלה !  תרבות . " עם תמיר ואיתמר אני אמנם רגיל לחלוק במות במסגרת הבלקן ביט בוקס ,  אבל ההרכב הנוכחי הזה ,  בשילוב עם אורן - אחד המוזיקאים היותר מוכשרים בארץ - הולך להוציא מכל אחד מאיתנו רבדים שאני חושב שהקהל לא רגיל לקבל ,  משהו חדש לגמרי ומאוד אינטימי .  מעבר לזה ,  נראה לי שזו ההופעה הראשונה בקריירה שלי כמוזיקאי ,  שבה אני הולך לשבת ". 

תומר יוסף ,  אורן ברזילי ותמיר מוסקט על במה אחת
יוסף ומוסקט ,  חברי הבלקן ביט בוקס חוברים לאיתמר ציגלר ולאורן ברזילי להקמת דה בנדה ,  הרכב חדש . " זו ההופעה הראשונה בקריירה שלי שבה אני הולך לשבת ",  אמר יוסף

