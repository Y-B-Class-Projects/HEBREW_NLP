אושר מינויו של אמנון נדב לתפקיד יו"ר הרשות השניה
נדב ייכנס לתפקיד רק אם יאושר מינויו של אילן אבישר כממלא מקום פעיל שלו שידון בענייני הרדיו ,  זאת מחשש לניגוד אינטרסים כיוון שנדב שימש כיו"ר דירקטוריון תחנת הרדיו האזורי רדיוס
אמנון נדב צפוי להתמנות ליושב ראש מועצת הרשות השנייה במקומה של נורית דאבוש ,  לאחר שועדת שפניץ לאישור מנויים בשירות הציבורי אישרה את מינויו .  עם זאת ,  נדב ייכנס לתפקיד רק אם יאושר מינויו של אילן אבישר כממלא מקום פעיל של נדב שידון בענייני הרדיו .  בשל תפקידו הקודם של נדב כיושב ראש דירקטוריון תחנת הרדיו האזורית  " רדיוס "  יימנע ממנו לדון כיושב ראש מועצה בנושאי הרדיו ולשם כך נדרש מינויו של אבישר .  אם יאושר ,  תסלל הדרך למינויו של נדב .
 בימים אלו ממתינים במשרד התקשורת להגשת טפסי ניגודי העניינים של כל המועמדים שאושרו בועדת שפניץ לחברות במועצת הרשות השנייה שאמורה להתחיל את כהונתה בשבועות הקרובים .  גורמים בתקשורת העריכו כי מינוי המועצה החדשה עוכב עד לסיום סאגת ערוץ 10 מאחר שהמועצה הנוכחית היא זו שטיפלה בנושא מתחילתו .  כזכור ,  בשבוע שעבר אישרה ועדת הכלכלה של הכנסת את הצעת החוק להארכת זיכיון הערוץ שצפויה לקבל את אישור המליאה בקריאות שנייה ושלישית בשבועיים הקרובים .
 
אושר מינויו של אמנון נדב לתפקיד יו"ר הרשות השניה
נדב ייכנס לתפקיד רק אם יאושר מינויו של אילן אבישר כממלא מקום פעיל שלו שידון בענייני הרדיו ,  זאת מחשש לניגוד אינטרסים כיוון שנדב שימש כיו"ר דירקטוריון תחנת הרדיו האזורי רדיוס

