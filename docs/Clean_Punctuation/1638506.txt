האחים עופר ישכירו לממשלה בניין ל-25 שנה ב-30 מ' שקל לשנה
הבניין יוקם עם משרדים בשטח של כ-33,000 מ"ר ומרתפי חנייה בשטח של כ-30,000 מ"ר
מ"מ יו"ר דירקטוריון עופר נכסים ,  ליאורה עופר ,  הודיעה היום על חתימת הסכם בין עופר נכסים לבין קרסו נדל"ן וחברת ב.ס.ט ייזום ובנייה שבשליטת בדיע וסובחי טאנוס ,  להקמת בניין משרדים אשר ישרת את הדיור הממשלתי ברוממה ירושלים .  הפרויקט ייקרא מגדלי הבירה והבניין ישרת את משרד הבריאות ,  משרד הרווחה וההוצאה לפועל .  ההסכם עם ב.ס.ט .  הינו בשיטת turn key ובהיקף כספי של כ-200 מיליון שקל .  לפי ההסכם ,  יוקם בניין משרדים בשטח של כ-33,000 מ"ר ומרתפי חניה בשטח של כ-30,000 מ"ר ,  כאשר החפירות באתר הסתיימו .  הבניין יושכר כולו לדיור הממשלתי בחוזה לתקופה של 25 שנה וסך ההכנסות מהבניין מוערכות ב-30 מיליון שקל לשנה.אהוד צין ,  סמנכ"ל התפעול של החברה ,  מסר כי הליך בחירת החברה המבצעת ,  קבלת ההצעות והמכרז ,  ארכו שלושה חודשים והשתתפו בו חמש חברות מהגדולות ביותר בענף הבנייה .  הצעת ב.ס.ט .  היתה הטובה ביותר על כל מרכיביה ולפיכך זכתה בעבודה.עופר הוסיפה כי הקמת הבניין מהווה עבור עופר נכסים נקודת ציון נוספת בתחומי פעילותה ,  וזאת בנוסף להשקעותיה בתחומי המרכזים המסחריים ,  הנכסים המניבים ,  המלונות ,  הנדל"ן למגורים ובנק המזרחי.הליווי הפיננסי יבוצע על ידי בנק הפועלים .  עורכי הדין המלווים את העסקה הם ממשרד אביצן נצר וולצקי ושות' ,  משרד ההנדסה וקסמן גוברין ינהל ויפקח על הבנייה ,  ומתכנני הפרויקט הם משרד קולקר קולקר אפשטיין אדריכלים בע"מ .
 
האחים עופר ישכירו לממשלה בניין ל-25 שנה ב-30 מ' שקל לשנה
הבניין יוקם עם משרדים בשטח של כ-33,000 מ"ר ומרתפי חנייה בשטח של כ-30,000 מ"ר

