אובמה מגן על החלטתו לתמוך בהארכת קיצוצי המסים : " מאבק פוליטי ממושך יהיה רע לכלכלה "
 אובמה במסיבת עיתונאים : " קיצוצי מסים לעשירים הם הדוקטרינה הכלכלית של הרפובליקאים "
 בניסיון למנוע מרד בקרב חברי מפלגתו ,  הגן היום נשיא ארה"ב ברק אובמה על החלטתו השנויה במחלוקת לתמוך בהארכת קיצוצי המסים של ממשל בוש ,  בטענה כי מדובר בהחלטה הנכונה עבור הכלכלה האמריקאית ." יש כאלה שמעדיפים קרב פוליטי ממושך בנושא ,  ואני מבין את התשוקה להילחם ,  אך מאבק ארוך יהיה רע לכלכלה ,  ולכן גם רע עבור העם האמריקאי ",  אמר אובמה במסיבת עיתונאים מיוחדת בבית הלבן .  דבריו נאמרו על רקע איומים מצד חברי קונגרס דמוקרטים כי לא יתמכו בפשרה לה הגיע הנשיא עם הרפובליקאים בקונגרס.עם זאת ,  אובמה הבטיח להילחם שוב בקיצוצי המסים ב-2012 ,  כשיפוגו בשנית ,  והדגיש כי הוא מתנגד ברמה העקרונית לדרישה הרפובליקנית כי קיצוצי המסים לבעלי ההכנסות הגבוהות בארה"ב יוארכו גם הם . " קיצוצי מסים לעשירים הם הגביע הקדוש של הרפובליקאים ",  אמר אובמה , " נראה שזאת הדוקטרינה הכלכלית שלהם ".  אובמה הכיר בכך שתמיכה בהארכת קיצוצי המסים לעשירים מהווה ויתור על אחת מההבטחות הבולטות שהשמיע במהלך הקמפיין לנשיאות ארה"ב לפני שנתיים ,  אך ציין כי הדבר ימנע גם העלאת מסים למעמד הבינוני  " וזה מה שהבטחתי ". "התוכנית החשובה ביותר לעידוד משרות שאנו יכולים ליצור היא כלכלה שצומחת ",  אמר אובמה , " עסקת המס תהווה זריקת מרץ לכלכלה ,  שכתוצאה ממנה אנו עשויים לראות צמיחה מהירה יותר ואולי גם יותר משרות ". אתמול הודיע אובמה כי הגיע לפשרה עם הרפובליקאים ,  לפיה יוארכו כל קיצוצי המסים של ממשל בוש ,  בתמורה להארכת תוקף הרחבת קצבאות האבטלה והחלת תמריצים נוספים לכלכלה האמריקאיתץ החבילה צפויה לעלות כ-900 מיליארד דולר בשנתיים הקרובות  מימון שיושג באמצעות הגדלת החוב הלאומי ,  אף ששתי המפלגות טוענות בחודשים האחרונים כי בראש מעייניהן צמצום הגירעון בתקציב האמריקאי וצמצום החוב הלאומי .
 
אובמה מגן על החלטתו לתמוך בהארכת קיצוצי המסים : " מאבק פוליטי ממושך יהיה רע לכלכלה "
 אובמה במסיבת עיתונאים : " קיצוצי מסים לעשירים הם הדוקטרינה הכלכלית של הרפובליקאים "
 
