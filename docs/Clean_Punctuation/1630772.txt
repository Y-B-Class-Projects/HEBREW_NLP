שבוע השקות :  קשת ורשת שולטות בטבלה 
מקום בצמרת
 >  >  שבוע מלא ראשון להחלפת הימים בערוץ 2 - וזכייניות ערוץ 2 ממשיכות לחלוק ביניהן את עשרת המקומות הראשונים בטבלה כאשר קשת עם ארבע תוכניות בעשירייה הראשונה וגם רשת ,  אך תוכניות קשת במקומות גבוהים יותר עם רייטינג גבוה יותר .  במקום הראשון השבוע פרק  " האח הגדול "  ששודר ברביעי וקיבל רייטינג של 26.6% ,  במקום השני פרק ההדחה הכפולה עם רייטינג של 26% , " ארץ נהדרת "  במקום השלישי עם תוצאה של 23.3% ואילו  " עובדה "  במקום השישי עם 20.2% .  כל נתוני הרייטינג מתייחסים לצפייה בכלל האוכלוסייה .  התוכנית המובילה של רשת השבוע היתה תחקיר הדגים הקפואים של  " כלבוטק "  עם תוצאה של 20.9% ומקום חמישי . " רוקדים עם כוכבים "  במקום השמיני עם תוצאה של 17.8% , " משפחה חורגת "  במקום התשיעי עם 17.8% ,  ואילו השקת  " הכל דבש "  עם תוצאה של 17% ומקום עשירי ,  למרות שעת השידור המאוחרת .  למעט  " הכל דבש ",  השקות נוספות שהיו מאז החלפת הימים של רשת וקשת כללו את  " מצב האומה ",  תוכנית הסאטירה החדשה של ליאור שליין ואורנה בנאי ,  שהגיעה למקום 13 עם תוצאה של 16.6% .  בערוץ 10 הושקה תוכנית הריאליטי החדשה  " הרווק "  שהגיעה לתוצאה של 14.2% ומקום 18 ,  והיא גם התוכנית המובילה של הערוץ בשבוע האחרון .  ביום שישי לפני כעשרה ימים השיקה קשת את  " ארץ נהדרת "  עם תוצאה של 23% .  בגזרת החדשות מובילה  " חדשות השבת "  של ערוץ 2 עם 23% ומקום רביעי .  ממוצע החדשות של ערוץ 2 הסתכם ב-18.8% ומקום 7 ,  ואילו  " אולפן שישי "  במקום 11 עם תוצאה של 16.9% .  חדשות ערוץ 10 במקום 26 עם תוצאה של 9.4% בממוצע , " מבט "  בערוץ הראשון עם 5.7% ומקום 45 .
 
שבוע השקות :  קשת ורשת שולטות בטבלה 
מקום בצמרת

