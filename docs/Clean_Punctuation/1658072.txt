אירן תהיה במוקד כינוס מדינות הג'י 8
שרי החוץ של שמונה המדינות המתועשות המובילות יתכנסו בקנדה ושיחותיהם צפויות להתמקד בגרעין האירני .  שר החוץ הקנדי : " מאמין שלא נותרה ברירה אלא להטיל סנקציות על אירן "
 שרי החוץ של שמונה המדינות המתועשות המובילות יתכנסו היום  ( שני )  בקוויבק אשר בקנדה לשיחות שצפויות להתמקד בתוכנית הגרעין של אירן .  שר החוץ הקנדי לורנס קנון אמר אמש כי  " הוא ידון עם עמיתיו ל-ג'י 8 באמצעים בהם ניתן להפעיל לחץ נוסף על אירן ולשכנע אותה לשים סוף להעשרת האורניום שלה .  לצערי ",  אמר קנון , " אני מאמין שלא נותרה לנו ברירה אלא להטיל סנקציות נוספות על אירן באופן אידיאלי דרך מועצת הביטחון של האו"ם ".  
ואלרי ג'ארט ,  יועצת בכירה של נשיא ארצות הברית ברק אובמה ,  אמרה אמש כי ההסכם שנחתם בשבוע שעבר בין ארצות הברית ורוסיה להפחתת נשק גרעיני הוא סימן לשיתוף פעולה טוב בין המדינות שיכול להוביל לאחדות גדולה יותר לגבי אירן . " תהיה לנו קואליציה שממש תלחץ על אירן ",  אמרה .  
בתוך כך ביום שבת דיווח העיתון האמריקאי ה"ניו יורק טיימס "  כי סוכנויות מודיעין במערב חושדות שטהרן נערכת לבניית אתרים נוספים להעשרת אורניום .  לפי הדיווח ,  פקחי האו"ם מחפשים אחר ראיות בדבר קיומם של שני אתרים שכאלה וזאת בעקבות התבטאויות של בכיר אירני אשר עוררו את תשומת לבו של המערב .  
ראש הסוכנות לאנרגיה אטומית האירנית עלי אכבר סאלהי אמר באחרונה בראיון כי הנשיא מחמוד אחמדניג'ד הורה להקים מפעלים חדשים .  לדבריו ,  המפעלים החדשים ייבנו מתחת להרים . " בעזרת האל נתחיל בשנה הבאה בבניית שני אתרים חדשים להעשרת אורניום ",  אמר סאלהי .  בכירים אמריקאים אמרו כי הם שותפים לחשדות פקחי האו"ם וכי הם בוחנים צילומי לווין במטרה לאתר אתרים נוספים להעשרת אורניום .  

אירן תהיה במוקד כינוס מדינות הג'י 8
שרי החוץ של שמונה המדינות המתועשות המובילות יתכנסו בקנדה ושיחותיהם צפויות להתמקד בגרעין האירני .  שר החוץ הקנדי : " מאמין שלא נותרה ברירה אלא להטיל סנקציות על אירן "
 
