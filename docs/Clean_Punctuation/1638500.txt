תיאטרון הקאמרי תובע את במאי ההצגה  " אלמה "
 התיאטרון טוען כי הבמאי האוסטרי ,  פאולוס מנקר ,  התייחס באופן מבזה לצופים ועובדי הקאמרי ,  פגע במוזיאון אסירי המחתרות בו הועלתה ההפקה וכן העלים כספים מההפקה לכיסו
תיאטרון הקאמרי הגיש היום  ( שני )  תביעה חריפה לבית משפט השלום בתל אביב נגד במאי ההצגה  " אלמה ",  פאולוס מנקר .  התיאטרון טוען כי הבמאי התייחס באופן משפיל לבעלי תפקידים בתיאטרון וכן לקהל שהגיע להצגות ,  פגע במוזיאון אסירי המחתרות בירושלים בו הועלתה ההצגה וכן הפר הסכמים בנוגע להעברת תשלומים . 
" הבמאי והמפיק האוסטרי ,  פאולוס מנקר ,  פגע באופן פיזי במקום בו התרחשה ההצגה שהוא מוזיאון אסירי המחתרות ,  מבנה לשימור עם מוצגים היסטוריים ",  טוענים בקאמרי . " מנקר לא השיב את מצב המוזיאון לקדמותו בתום ההפקה ,  לא וידא קיום הוראות הבטיחות באתר.במהלך העבודה על ההפקה ".   
" לאחר ההצגה האחרונה ,  בהסתר ובהיחבא נמלט מנקר מהארץ תוך שהוא מותיר אחריו במוזיאון הרס ,  בלגן וזוהמה שאינם ניתנים לתיאור ",  מוסיפים בתיאטרון . " מנקר הותיר את שערי המוזיאון פרוצים ,  מתחם המוזיאון מזוהם בשברי זכוכית ,  שקיות וקרטונים ומלוכלך בחלב נרות שלא נוקה ,  עם שאריות מזון וירקות ".  
עוד טוען הקאמרי כי מנקר לא שמר על ציוד ,  אביזרי במה ותלבושות בשווי כמה עשרות אלפי שקלים שהושאלו לו על ידי התיאטרון הקאמרי וכן לא השיבם לחיק התיאטרון .  עוד נטען כי הבמאי הביא לפציעתן של שתי צופות בהצגות שונות ,  בשל זעמו על טלפונים סלולרים שצלצלו במהלך ההצגה . 
" מנקר הפר את הסכם התיאטרון לגבי מספר הצופים בהצגה ומכר מדיי ערב עוד כ -30-40 כרטיסים בכניסה ללא שיידע וקיבל את הסכמתו של התיאטרון הקאמרי ",  נטען בתביעה . " בדרך זו מאחורי גבו של הקאמרי וללא הסכמתו שלשל המפיק לכיסו סכומי כסף נוספים המוערכים בכ-70,000 שקלים ".  
היחסים בין מנקר לקאמרי עלו לטונים גבוהים לאחר שמנקר הביא לביטול הצגה 45 דקות לאחר שהחלה .  גם מקרה זה מוזכר בכתב התביעה ,  בטענה שמנקר ביטל את ההצגה על דעת עצמו ולא דאג לפיצוי נאות מהקהל ,  פיצוי שהגיע מקופתה של הקאמרי .  
ממשרדה של אלה איתן ,  המייצגת את מנקר בישראל נמסר כי כרגע ,  אין תגובה .  
מנקר ביים עבור הקאמרי את ההפקה הבינלאומית של  " אלמה "  שכתב יהושע סובול ,  מחזה העוסק באלמה מהלר ,  אשתו של המלחין המפורסם גוסטב מהלר .  ההפקה נחשבת לאחת היקרות שהיו בישראל והיא הוצגה בשל עלותה במשך חודש בלבד במוזיאון אסירי המחתרות בירושלים .  זהו סכסוך משפטי שני בין שני הצדדים ,  לאחר שהבמאי הגיש תביעה נגד התיאטרון על הצגת המחזה  " עד ראייה ",  גם אותו כתב סובול ,  מחוץ לאולם הבית של הקאמרי ללא אישורו .  למרות ניסיונות להגיע להסדר בנושא זה ,  גם תביעה זו עדיין עומדת .
 
תיאטרון הקאמרי תובע את במאי ההצגה  " אלמה "
 התיאטרון טוען כי הבמאי האוסטרי ,  פאולוס מנקר ,  התייחס באופן מבזה לצופים ועובדי הקאמרי ,  פגע במוזיאון אסירי המחתרות בו הועלתה ההפקה וכן העלים כספים מההפקה לכיסו

