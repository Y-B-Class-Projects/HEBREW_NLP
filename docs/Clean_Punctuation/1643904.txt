בריינסוויי קיבלה אישור ממכון התקנים האירופאי לשיווק מכשיר לטיפול בסכיזופרניה
מניית החברה עולה ב-3.8% ;  מדובר במכשיר דמוי קסדה ,  המשמש לטיפול לא פולשני בהפרעות בתפקוד המוח
חברת קיבלה אישור מכון התקנים האירופאי  ( ce )  לשווק ביבשת את מכשיר ה-deep tms המשמש לאינדיקציה לסכיזופרניה .  מדובר באפליקציה נוספת של מכשיר ה-deep tms של בריינסוויי ,  לאחר שבספטמבר 2009 קיבלה החברה אישור ce לשיווק המכשיר לטיפול במאניה דיפרסיה .  כמו כן ,  לבריינסוויי יש אישור ce לשיווק ה-deep tms ,  לטיפול בדיכאון מז'ורי .  בתגובה להודעת החברה עולה מניית החברה במסחר בבורסה שיעור קל של 3.8% ,  כאשר שווי השוק של החברה הינו כ-516 מיליון שקל .  deep tms הוא מכשיר דמוי קסדה ,  המשמש לטיפול רפואי לא פולשני בהפרעות נפוצות בתפקוד המוח .  המכשיר מבוסס על סליל אלקטרומגנטי בעל מבנה מיוחד המחובר לספק זרם חשמלי המשתנה במהירות ויוצר שדה חשמלי באמצעותו ניתן להשפיע על אזורים שונים בעומק המוח על ידי גירוי או דיכוי עצבי בהתאם לתדר ההפעלה.בריינסוויי ממשיכה לפתח אפליקציות חדשות ,  ולנהל ניסויים קליניים באפליקציות קיימות .  לאחרונה אף דיווחה החברה על תוצאות ביניים חיוביות בניסוי בחולי אלצהיימר בבית החולים איכילוב שהצביעו על שינוי קוגניטיבי משמעותי אצל המטופלים .  כמו כן ,  נערכים ניסויים בהתמכרות לקוקאין בארצות הברית ,  בחולי טרשת נפוצה בבי"ח בברלין ,  בהשמנת יתר ועוד .  בנוסף ,  החברה עורכת ניסוי מולטי סנטר בטיפול בדיכאון בארצות הברית ,  קנדה ,  ישראל ואירופה ,  שבסופו תוכל להגיש בקשה לקבלת אישור ה-fda .
 
בריינסוויי קיבלה אישור ממכון התקנים האירופאי לשיווק מכשיר לטיפול בסכיזופרניה
מניית החברה עולה ב-3.8% ;  מדובר במכשיר דמוי קסדה ,  המשמש לטיפול לא פולשני בהפרעות בתפקוד המוח

