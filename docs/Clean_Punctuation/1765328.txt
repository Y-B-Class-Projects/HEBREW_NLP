קבוצת רואי החשבון תבחן הגדלת פנסיית גמלאי הקיבוצים ל-3,500 שקל - תוספת של 27%
קבוצה גדולה של חברי קיבוצים הקימו עמותה בשם  " פנסיה בראש "  ותובעים לנתק את הפנסיה מהשכר הממוצע במשק
קבוצת רואי החשבון ברית פיקוח תבחן היתכנות הגדלת תשלומי הפנסיה המחייבת את הקיבוצים לשלם מ-2,760 שקל לחודש כיום ל-3,500 שקל ב-2011 - תוספת של 27% .  על ההצעה החדשה מדווח מקומון הקיבוצים  " הדף הירוק ". תקנות הפנסיה בתנועה הקיבוצית מחייבות את הקיבוצים לשלם לגמלאיהם בסכום השווה ל-35% מהשכר הממוצע במשק .  היות והשכר הממוצע גדל בשנה האחרונה ,  אמורים הקיבוצים לשלם ב-2011 לגמלאיהם 2,920 שקל לחודש ,  תוספת של 160 שקל .  אלא שתקנות הפנסיה בקיבוצים מתנות את גמלת המינימום ביכולת הכלכלית הקיבוץ וזו נבחנת על ידי רשם האגודות .  על פי נתוני התנועה הקיבוצית 9 קיבוצים עדיין לא משלמים את פנסיית המינימום המתחייבת מהתקנות בטענה להעדר יכולת כלכלית.קבוצה גדולה של חברי קיבוצים הקימו עמותה בשם  " פנסיה בראש "   ( הסדרת הפנסיה בעדיפות ראשונה - א.ק )  והם תובעים לנתק את הפנסיה לחברי הקיבוצים מהשכר הממוצע במשק ולקבוע כי הקריטריון לתשלום הפנסיה יהיה 80% מהשכר החציוני של חברי הקיבוץ בכל קיבוץ וקיבוץ .  אחת מהצעות הפשרה שאושרה במועצת התנועה הקיבוצית בשנה שעברה קבעה ,  כי הפנסיה המחייבת תועלה מ-35% ל-40% מהשכר הממוצע במשק אך הדבר הותנה בבדיקה ואישור רשם האגודות השיתופיות .  הרשם עדיין לא קבע את עמדתו לאחר שקיבוצים רבים טענו בפניו כי לא יוכלו לעמוד בהוצאה הנוספת הזו.יש להבהיר כי במרבית הקיבוצים ,  גם השיתופיים וגם המופרטים ,  הפנסיה המשולמת לחברים היא תקציבית ,  כלומר מההכנסות השוטפת ,  מפני שהקיבוצים לא הפקידו ברוב שנות קיומם סכומים בקרנות פנסיה צוברת.את ההצעה לשלם פנסיה של 3,500 שקל בחודש יזם ח"כ לשעבר וגזבר הסוכנות לשעבר עו"ד חגי מרום מקיבוץ יפעת ,  בפגישה עם שר התשתיות בנימין בן אליעזר ,  סגנית השר אורית נוקד ,  רשם האגודות השיתופיות עו"ד אורי זליגמן ראשי פנסיה בראש ונציגי התנועה הקיבוצית .  מרום הוא אחד החברים הפעילים בקבוצת  " פנסיה בראש ".  הסכום שהציע מרום כפנסיה מחייבת אינו נגזר מפרמטר כלשהו אלא סכום המהווה לדעתו סכום ריאלי לשנת 2011.מרבית ההנהגות הכלכליות בקיבוצים מתנגדות להעלאת סכום הפנסיה לשיעור שמציע מרום מפני שלטענתם הם לא יוכלו לעמוד בו .  ב"פנסיה בראש "  טוענים כי לכל היותר מדובר בסדרי עדיפות שיש לשנות וסכומי הפנסיה שמשולמים בקיבוצים אינם עומדים בעקרונות שקבעה ועדת פרופ' בן רפאל ,  שמינתה הממשלה לבחון את נושא הפנסיה בקיבוצים והגמלאים בקיבוצים מקופחים בצורה בולטת ובלתי הוגנת ביחס למגזרים אוכלוסיה בקיבוצים.כאמור ההחלטה הסופית בנושא יקבל רשם האגודות השיתופיות ,  לאחר שיוצגו בפניו ובפני השר בן אליעזר הנתונים שתציג ברית פיקוח לגבי יכולת התשלומים של הקיבוצים .
 
קבוצת רואי החשבון תבחן הגדלת פנסיית גמלאי הקיבוצים ל-3,500 שקל - תוספת של 27%
קבוצה גדולה של חברי קיבוצים הקימו עמותה בשם  " פנסיה בראש "  ותובעים לנתק את הפנסיה מהשכר הממוצע במשק

