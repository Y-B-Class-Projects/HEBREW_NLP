הוציאו את בגדי הים :  השרב חוזר ,  ובגדול
אל תאפסנו עדיין את המטקות :  הטמפרטורות ימשיכו לעלות היום ,  וייעשה שרבי ברוב חלקי הארץ .  הלחות תרד ,  וייתכן אובך קל באזור הדרום
אל תתנו לטמפרטורות הקרירות של ליל אמש להטעות אתכם ,  כי היום השרב חוזר - ובגדול :  במהלך היום  ( רביעי )  ייעשה מעונן חלקית עד בהיר ,  הטמפרטורות יעלו במידה ניכרת והלחות תרד ,  וייעשה חם ויבש עד שרבי ברוב אזורי הארץ .  הערפילים שנראו במהלך הבוקר יתפזרו ,  וייתכן אובך קל באזור הדרום .  
מדובר בתנאי מזג אוויר חריגים במיוחד לחודש פברואר ובטמפרטורות שאינן רגילות לעונה .  בירושלים ,  למשל ,  הטמפרטורה הרגילה לעונה היא 13 מעלות ,  בעוד שבתחילת השבוע הורגשו בעיר 26 מעלות .  הטמפרטורות השבוע יהיו ב-10 מעלות גבוהות מאשר בממוצע החודשי .  
חורף זה מתאפיין בטמפרטורות גבוהות  הן דצמבר והן ינואר היו חמים מהממוצע במידה ניכרת .  בתחילת פברואר היו אמנם מספר ימים קרים ,  אולם כפי שאפשר לראות המשך החודש מתאפיין בימים חמים מהממוצע בצורה משמעותית .
 עם זאת ,  מהשירות המטאורולוגי נמסר כי הטמפרטורות הגבוהות ביותר שנמדדו עד כה בגל החום הנוכחי אינן שוברות את השיא לחודש פברואר .  לדברי השירות ,  בבית דגן היה שיא החום בחודש פברואר בשנת 1973 ,  אז נמדדו 33.4 מעלות ,  בירושלים השיא היה 26.7 מעלות בפברואר 1960 ובבאר שבע נמדדו טמפרטורות שיא של 33.9 מעלות בחודש פברואר 2004 .
 
הוציאו את בגדי הים :  השרב חוזר ,  ובגדול
אל תאפסנו עדיין את המטקות :  הטמפרטורות ימשיכו לעלות היום ,  וייעשה שרבי ברוב חלקי הארץ .  הלחות תרד ,  וייתכן אובך קל באזור הדרום

