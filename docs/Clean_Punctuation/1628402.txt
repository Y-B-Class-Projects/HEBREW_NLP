אחת מתשע
דוגמניות פולניות ,  רוסיות ,  קנדיות ובריטיות עשו לעצמן שם ,  הרוויחו ממש לא רע וייזכרו כפני עולם האופנה בעשור הראשון של המילניום השלישי - טעימה
לא מעט התרחש בעולם הדוגמנות בעשור האחרון ;  דוגמניות איבדו את מקומן בקמפיינים ובשערי מגזינים לטובת סלבריטאיות ;  שוק הבשר התמלא בנערות צעירות מדרום אמריקה ומזרח אירופה ,  תמירות ודקות בעלות עצמות לחיים גבוהות ועור פנים חלק וניצחון אובמה הוביל להעסקה נרחבת של דוגמניות כהות עור ;  נעלי עקב בלתי אפשריות גרמו שוב ושוב למעידות על המסלול ;  דוגמניות חצו בהצלחה את הקווים לתחומי עיסוק אחרים ,  אחרות מתו מהפרעות אכילה ;  קלאודיה שיפר פרשה מדוגמנות מסלול ולאחר שנים של ספוקלציות ,  קייט מוס תועדה מסניפה .  על רקע השינויים הדרמטיים היו פנים שבלטו ,  פניהן של דוגמניות ממקומות שונים שהיו למוזות מעצבים וצלמים ,  עשו לעצמן שם ,  הרוויחו ממש לא רע וייזכרו כפני עולם האופנה בעשור הראשון של המילניום השלישי .
 סטטיסטיקה חיונית :  שם פרטי :  ג'יזל ,  שם משפחה :  בונדשן .  לאום :  ברזילאי .  צבע שיער :  בלונד/ חום בהיר .  צבע עיניים :  כחול .  תאריך לידה :  20 ביולי ,  1980 .  מקום לידה :  ריו גרנדה דה סול ,  ברזיל .  גובה :  180 ס"מ .  היקפים :  86-61-86 ,  מידת שמלה :  34 .  מידת נעליים :  39 .  
היא התגלתה בגיל 14 בסניף מקדונלד'ס בסאו-פאולו ופרצה בסוף שנות ה-90 ,  כשנבחרה לדוגמנית השנה של ווג/ VH1 .  עד 2001 הופיעה ב-9 שערי 'ווג' והיא דוגמנית מבוקשת לצילומי קטלוג ,  הפקות אופנה וקמפיינים מסחריים ,  למותגי-על כמו דיור ורסצ'ה .  קלאודיה שיפר אמרה עליה שהיא הסופרמודל האמיתית היחידה היום והאקונומיסט טען שניתן להוכיח מתמטית שחברות ששכרו את שירותיה הרוויחו יותר .  במאי 2007 היא הופיעה ברשימת 100 האנשים המשפיעים בעולם של 'טיים' .  בברזיל ,  ארץ מולדתה ,  יש לה קו נעלי אצבע מצליח ,  בית מלון ואחות תאומה - פטריסיה .  בתחילת השנה היא נישאה בטקס קתולי פרטי לטום בריידי ,  שחקן פוטבול אמריקאי מוכשר ויפה תואר .  בתעשייה היא ידועה בזכות אתיקת עבודה ומזג נוח .  האקסית ההריונית של בן זוגה קיבלה ממנה סל גדוש בבגדי מעצבים לתינוקות .  החודש היא הפכה לראשונה לאמא וכל העולם מצפה להציץ בבנג'מין ,  התינוק עם ה-DNA הכי יפה בעולם .
 סטטיסטיקה חיונית :  שם פרטי :  הילרי .  שם משפחה :  רודה .  לאום :  אמריקאי .  צבע שיער :  חום .  צבע עיניים :  כחול .  תאריך לידה :  6 באפריל ,  1987 .  מקום לידה :  מרילנד ,  ארצות הברית .  גובה :  180 ס"מ .  היקפים :  86-66-93 .  מידת שמלה :  34 .  מידת נעליים:38.5 .
 במקביל ללימודיה בבית הספר הקתולי 'אקדמיית הצלב הקדוש' ,  הצטיינה הילרי רודה בגולף שדה ודיגמנה בחופשות .  עם הגוף האתלטי שלה ,  הגבות המלאות והעיניים הכחולות ,  היא התבלטה והפכה מבוקשת .  מיד עם סיום התיכון היא עברה עם אמה ,  ששימשה גם כמנהלת האישית שלה ,  לאפר איסט סייד בניו יורק .  ב-2006 נשלחה על ידי הסוכנות שלה לעבודת מסלול בפריז עבור 'בלנסיאגה' .  כמי שמזכירה את ברוק שילדס הצעירה ,  היא הפכה תוך זמן קצר לשיחת היום בעיר .  ב-2007 זכתה בחוזה נחשק עם אסתי לאודר וב-2008 החליפה את אנג'לינה ג'ולי כפני 'סיינט ג'ון' .  היא אוהבת חיות ,  מגדלת כלב בדירתה הניו יורקית ותומכת במפלגה הרפובליקנית .
 סטטיסטיקה חיונית :  שם פרטי :  נטליה .  שם משפחה :  וודיאנובה .  לאום :  רוסי .  צבע שיער :  חום בהיר .  צבע עיניים :  כחול .  תאריך לידה :  28 בפברואר ,  1982 .  מקום לידה :  גורקי ,  ברית המועצות  ( היום ,  ניז'ני נובוגרוד ,  רוסיה )  .  גובה :  176 ס"מ .  היקפים :  87-63-89 .  מידת שמלה :  34 .  מידת נעליים :  38.5 .  
אף דוגמנית רוסיה לא הצליחה יותר מנטליה וודיאנובה ,  חביבתו של קלווין קליין ,  המעסיק אותה בקביעות מאז מ-2004 .  היא החלה את דרכה המקצועית בגיל 15  ( כשהתגלתה עוד עבדה בדוכן פירות לפרנסת משפחתה )  ובגיל 17 עברה לפריז והייתה לדוגמנית מסלול מבוקשת בעיר .  עם פני הבובה המיוחדות שלה ,  היא מסוגלת לאמץ מראה סופר-עכשווי או לוק ממאה אחרת .  היום היא מנהלת חיי כפר נוחים באנגליה ,  עם בעלה ושלושת ילדיה ואין לה שום בעיה להיות פתוחה וכנה בכל הנוגע לקשיי חייה המוקדמים .  היא עסוקה בפעילות פילנתרופית במולדתה רוסיה ומספר פעמים התבטאה נגד הציפייה מדוגמניות לשמור על משקל נמוך במיוחד .  במאי 2009 אירחה את חצי הגמר של האירווזיון במוסקבה והחודש נבחרה כשגרירת אולימפיאדת החורף שתיערך ברוסיה 2014 .
 סטטיסטיקה חיונית :  שם פרטי :  דריה .  שם משפחה :  ורבווי .  לאום :  פולני/ קנדי .  צבע שיער :  חום .  צבע עיניים :  כחול ירוק .  תאריך לידה :  19 בנובמבר ,  1983 .  מקום לידה :  קרקוב ,  פולין .  גובה :  180 ס"מ .  היקפים :  86-61-86 .  מידת שמלה :  34 .  מידת נעליים :  39 .  
היא נולדה בקרקוב ,  פולין ובהיותה בת 3 היגרה יחד עם משפחתה לקנדה .  את דרכה החלה בגיל 14 כשהוחתמה על ידי סוכנות מקומית בטורונטו ומאוחר יותר השתדרגה לסוכנות בינלאומית .  עם העיניים החתוליות ,  הגוף המוצק והשיזוף הטבעי ,  דריה ורבובי הייתה למוזה של הצלם סטיבן מייזל מאז שיתפו השניים פעולה לראשונה ב-2003 בקמפיין לפראדה .  הודות לו ,  היא הופיעה באותה שנה 3 פעמים על שער 'ווג' האיטלקי ולקחה חלק בהפקות אופנה רבות .  ב-2004 יצאה עם ג'וש הארטנט והצטלמה להפקת אופנה ב'ווג' האמריקאי עם ג'ייק ג'ילנהול .  בהמשך היא זכתה בחוזים לגוצ'י ,  שאנל ,  רוברטו קוואלי ולנקום ולמעשה נראתה בכל מקום .  ב-2008 נבחרה לפנים של דיור ובאותה שנה הוחלט להוסיף את שמה ל'מדרכת הכוכבים של קנדה' בטורונטו .  בגיל 22 אמרה  " שלפעמים אני מרגישה כמו בת 45 ." 
סטטיסטיקה חיונית :  שם פרטי :  לילי .  שם משפחה :  דונלדסון .  לאום :  בריטי .  צבע שיער :  בלונדיני .  צבע עיניים :  כחול .  תאריך לידה :  27 בינואר ,  1988 .  מקום לידה :  לונדון ,  אנגליה .  גובה :  178 ס"מ .  היקפים :  81-64-89 .  מידת שמלה :  34 .  מידת נעליים :  38.5 .
 הלונדונית היפהיפיה ובתו של הצלם מת'יו דונלדסון ,  היא אחת הדוגמניות הבריטיות המצליחות היום .  היא התגלתה בזמן שערכה קניות ב'קמדן טאון' ,  בהיותה בת 15 .  שנה אחר כך נבחרה להיות פני המותג האיטלקי 'מיס סיקסטי' .  בהמשך הצעות העבודה לא פסקו לזרום ובאפריל 2004 הופיעה לראשונה על שער 'ווג' הבריטי .  ב-2007 החליפה את קייט מוס כפני המותג הבריטי ברברי ואלבר אלבז ,  המעצב של לנווין רואה בה מוזה .  במרץ 2009 היא הופיעה על שערי הווג' הבריטי ,  האוסטרלי והאיטלקי .  כיום היא משמשת גם כפנים של גוצ'י .  היא מתגוררת בניו יורק ,  ידועה בתעשייה כפרקטית ונעימה לעבודה ומאז 2007 יוצאת עם בנה של עורכת 'ווג' הצרפתי קארין רויטפלד ,  ולדימיר רוטסטין .
 סטטיסטיקה חיונית :  שם פרטי :  לרה .  שם משפחה :  סטון .  לאום :  הולנדי .  צבע שיער :  בלונד .  צבע עיניים :.  חום .  תאריך לידה :  20 דצמבר ,  1983 .  מקום לידה :  גלדרופ ,  הולנד .  גובה :  176 ס"מ .  היקפים :  87-61-89 .  מידת שמלה :  36 .  מידת נעליים :  38 .
 ההולנדית הידועה בשיער הבלונדיני המלא וברווח בין שיניה הקדמיות ,  הוחתמה כבר ב-1999 בגיל 16 על ידי סוכנות 'עלית' ,  אבל רק ב-2006 ,  עם מעבר לסוכות IMG ,  פרצה באמת .  היא נחשבת לשופעת במונחי התעשייה ואף הודתה שענייני משקל מטרידים אותה  ( אני חושבת על דיאטה ואחר כך אני אוכלת פיצה ")  .  היא גם גילתה שהיא לא אוהבת עבודות מסלול כי היא פוחדת ליפול .  היום היא משמשת כפנים של בית האופנה 'גוטייה' וידועה כדוגמנית החביבה על מערכת 'ווג' הצרפתי .  קארין רויטפלד ,  עורכת המגזין אמרה עליה :  לפעמים נערה פשוט נוגעת בך ".  בעבר היא הופיעה ב'ווג' האיטלקי בהפקת אופנה בשם Rehab הלועגת לגמילות התכופות של בריטני ספירס ולינדזי לוהן ,  כשב-2009 נזקקה בעצמה לגמילה מאלכוהול .
 סטטיסטיקה חיונית :  שם פרטי :  שאנל .  שם משפחה :  אימאן .  לאום :  אמריקאי .  צבע שיער :  שחור .  צבע עיניים :  חום .  תאריך לידה :  30 בנובמבר ,  1989 .  מקום לידה :  אטלנטה ,  ג'ורג'יה .  גובה :  175 ס"מ .  היקפים :  81-58-84 .  מידת שמלה :  32 .  מידת נעליים :  38.5 .  
עם המיקס הקוריאני-אפרו-אמריקאי שלה ,  השם הקליט והחיוך המתוק ,  שאנל אימאן היא היום מהדוגמניות כהות העור המצליחות ביותר .  בגיל 17 היא זכתה במקום ה-3 בתחרות 'דוגמנית השנה' של סוכנות פורד ומאז היא מועסקת בקביעות ,  במיוחד על ידי מותגים אמריקאים .  ב-2007 התארחה עם אמה בתוכנית של טיירה בנקס ודיברה על מאבקי הקריירה של הדוגמניות השחורות .  ב-2008 הופיעה במודעות 'גאפ' ,  רלף לורן ו-DKNY .  בשבוע האופנה האחרון של מילאנו ,  שנערך בספטמבר 2009 ,  היא הייתה הדוגמנית המבוקשת ביותר ומוקדם יותר באותה שנה חלקה עם בר רפאלי את אירוח ספיישל House of Style של MTV .  לאחרונה חתמה על חוזה של 3 שנים עם 'ויקטוריה סיקרט' .  לפני כל תצוגה היא מתפללת ומבקשת לא ליפול וחוץ מדוגמנות ,  היא נוהגת להתארח בהקלטות ראפרים ו"לעזור להם עם השורות .  בעתיד היא מתכננת לעסוק גם בעיצוב .
 סטטיסטיקה חיונית :  שם פרטי :  ג'סיקה .  שם משפחה :  סתאם .  לאום :  קנדי .  צבע שיער :  בלונדיני .  צבע עיניים :  כחול .  תאריך לידה :  23 באפריל ,  1986 .  מקום לידה :  קינקרדין ,  אונטריו ,  קנדה .  גובה :  179 ס"מ .  היקפים :  86-61-88 .  מידת שמלה :  34 .  מידת נעליים :  40 .  
היא נחשבת לחלק מטרנד דוגמניות 'פני הבובה' של המחצית השנייה של העשור  ( כמו גם לילי קול וג'מה וורד )  .  ב-2002 ,  בהיותה בת 16 ,  היא זכתה במקום ה-1 בתחרות מקומית לגילוי דוגמניות ,  הוחתמה מיידית והחלה קריירה אינטנסיבית .  בסתיו 2006 היא השתתפה ב-64 תצוגות בשבועות האופנה של מילאנו ,  ניו יורק ופריז .  ומשמשת מאז אותה שנה כפני רשת H & M .  מרק ג'ייקובס עיצב בהשראתה את תיק הStam Bag שהיה מיידית ל-It Bag .  פריז היא אחד המקומות האהובים עליה בעולם ובשבוע האופנה שהתקיים בעיר באוקטובר 2007 ,  style.com ,  אתר ה'ווג' האמריקאי ,  עקב אחריה מתצוגה לתצוגה .  ב-2009 נבחרה לפני 'בולגארי' .  בעבר נקשרה רומנטית לבנו של הריסון פורד ,  מלקולם ,  ולאנתוני קידיס מ'רד הוט צ'ילי פפרס' .  מודעות סביבתית חשובה לה ,  היא ממחזרת ככל האפשר ונוהגת ברכב היברידי .
 סטטיסטיקה חיונית :  שם פרטי :  מירנדה .  שם משפחה :  קר .  לאום :  אוסטרלי .  צבע שיער :  חום .  צבע עיניים :  כחול .  תאריך לידה :  20 בפברואר ,  1983 .  מקום לידה :  סידני ,  אוסטרליה .  גובה :  175 ס"מ .  היקפים :  81-61-86 .  מידת שמלה :  36 .  מידת נעליים :  38.5 .   
מוכרת בתעשייה בזכות החיוך וגומות החן ,  שהיו לסימני ההיכר שלה ,  וכמי שהחליפה את ג'יזל ב'ויקטוריה סיקרט' .  באוסטרליה מולדתה היא התפרסמה כבר ב-1997 כשהיתה מוקד פולמוס ציבורי בנושא נערות צעירות בדוגמנות שהתעורר עקב סדרת צילומים שלה בבגדי ים בגיל 14 .  ב-2006 היא התפרסמה בארצות הברית כשנבחרה לפני מותג הקוסמטיקה 'מייבלין' .  ב-2007 יצא לאור ספרה ,  Treasure Yoursel ,  מדריך רוחני לנערות המבוסס על נסיונה .  באוקטובר 2009 היא השיקה במולדתה את Kora ,  קו קוסמטיקה אורגנית .  מ-2007 היא יוצאת עם השחקן אורלנדו בלום  ( שר הטבעות ",  שודדי הקריביים ")  הדרום אפריקאי .  ללא ספק ,  הזוג הכי יפה בחצי הכדור הדרומי .
 
אחת מתשע
דוגמניות פולניות ,  רוסיות ,  קנדיות ובריטיות עשו לעצמן שם ,  הרוויחו ממש לא רע וייזכרו כפני עולם האופנה בעשור הראשון של המילניום השלישי - טעימה

