הפסדי אפריקה ישראל :  673 מיליון שקל
לא הכל אבוד ללבייב :  על אף ההפסדים ברווח הנקי ,  החברה רשמה רווחים של כ-1.4 מיליארד שקל בעקבות ההסדר חוב שאליו הגיעה בבניין הניו יורק טיימס
חברת אפריקה ישראל ,  שבשליטת לב לבייב ,  סיימה את שנת 2009 בהפסד נקי  ( המיוחס לבעלי מניות )  של 673 מיליון שקל ,  לעומת הפסד עתק של כ-4.95 מיליארד שקל ב-2008 .  הנתונים מעלים כי החברה הפסידה בשנתיים האחרונות של המשבר כ-5.7 מיליארד שקל .
 החברה רשמה רווחים של כ-1.4 מיליארד שקל שרשמה אפריקה ברבעון הרביעי של 2009 בעקבות ההסדר החוב שאליו הגיעה בבניין הניו יורק טיימס .  אפריקה סיימה את הרבעון הרביעי של 2009 עם רווח נקי  ( המיוחס לבעלי המניות )  של כ-343 מיליון שקל .  לעומת הפסד של של כ-2.7 מיליארד שקל ברבעון המקביל ב-2008 .
 שנת 2009 היתה הסוערת ביותר בתולדותיה של אפריקה .  במהלכה הבעלים לבייב ,  המנכ"ל ,  איזי כהן ,  וסגן יו"ר הדירקטוריון ,  נדב גרינשפון ,  חילצו אותה בדקה ה-90 מן הפירוק ,  כשהגיעו להסכמות עם בעלי האג"ח והבנקים להסדר לפריסת חובות של למעלה מ-10 מיליארד שקל.ההסדר החדש יחייב את אפריקה להחזיר כמיליארד שקל לבעלי האג"ח .
 ההפסד של אפריקה ב-2009 נובע בעיקר בשל הפחתות בשווי הוגן של מלאי הקרקעות הבניינים למכירה ,  נדל"ן להשקעה ונדל"ן להשקעה בהקמה ברחבי ארה"ב ,  רוסיה ,  מרכז ומזרח אירופה בהיקף של כ-3.4 מיליארד שקל ,  שהצטרפו למחיקות של כ-4.7 מיליארד שקל שבוצעו ב-2008 .  אפריקה מחקה בתוך שנתיים כ-8.1 מיליארד שקל משווי נכסיה .  הקיטון בהפסדים הושג גם בשל הכנסות מימון שרשמה אפריקה ב-2009 בהיקף של 465 מיליון שקל ,  לעומת הוצאות מימון של כ-1.1 מיליארד שקל ב-2008 .
 ההכנסות של אפריקה מהפעלת והשכרת נכסים הסתכמו ברבעון הרביעי של 2009 בכ-111 מיליון שקל - ירידה של כ-23% לעומת הרבעון המקביל ב-2008 .
 עלות שכר חמשת הבכירים ב-2009 באפריקה הסתכמה ב-19.5 מיליון שקל .  במקום הראשון היה המנכ"ל כהן ,  שעלות שכרו הסתכמה בכ-6.4 מיליון שקל .  מתוך סכום זה שכרו של כהן הסתכם ב-3.4 מיליון שקל וקיבל אופציות בשווי של של כ-2.9 מיליון שקל .
 עלות שכרו של גרינשפון הסתכמה ב-4.7 מיליון שקל,מתוך זה דמי ניהול של כ-1.2 מיליון שקל .  עבור 11 ימי עבודה בחודש ,  אפריקה העמידה לרשות גרינשפון רכב מסוג וולוו XC90 .  שכרו של אלכסנדר חלדאיי ,  השותף והמנכ"ל חברה הבת אפי פיתוח  ( 12% )  ,  הסתכם בכ-3.8 מיליון שקל .  עלות שכרה של בתו של לבייב ,  צביה ,  המשמשת כסמנכ"לית השיווק של אפריקה הסתכם בכ-1.87 מיליון שקל .  

הפסדי אפריקה ישראל :  673 מיליון שקל
לא הכל אבוד ללבייב :  על אף ההפסדים ברווח הנקי ,  החברה רשמה רווחים של כ-1.4 מיליארד שקל בעקבות ההסדר חוב שאליו הגיעה בבניין הניו יורק טיימס

