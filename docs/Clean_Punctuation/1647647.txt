חשש למהומות ברהט :  הנער שנדקר מת מפצעיו
כוחות משטרה נערכו הבוקר ברהט כדי למנוע התלקחות של מעשי אלימות חמולות בעיר .  החשש לאלימות נובע לאחר שהנער בן 15 ,  שנדקר לפני שבוע בידי צעיר נוסף מהעיר ,  מת מפצעיו
מתיחות גדולה שוררת ביישוב רהט בעקבות מותו היום  ( שישי )  של בן 15 לאחר שלפי החשד נדקר בידי בן גילו לפני כשבוע במהלך משחק בבית ספר בעיר .  לאחר דקירה אושפז הנער בבית החולים סורוקה בבאר שבע והיום הוא מת מפצעיו .  כוחות גדולים נערכו ביישוב כדי למנוע התלקחות של מהומות וקטטות בין החמולות והמשפחות מהן מגיעים הדוקר וההרוג .  
על פי החשד ,  הנערים המעורבים בתקרית הדקירה הגיעו ביום שישי שעבר לשחק במגרש בבית ספר ביישוב ,  ובמהלך המשחק התפתחה קטטה בינם ,  במהלכה שלף אחד הנערים סכין ודקר את ההרוג בבטנו .  הנער החשוד בדקירה נמלט מהמקום ונלכד בידי המשטרה .  
בחקירתו הודה הנער במעשה ומעצרו הוארך  .  המשטרה הודיעה כי בכוונתה להגיש נגדו כתב אישום .  המתיחות ביישוב נובעת מחשש המשטרה לאפשרות ניסיונות לנקמת דם על רקע הרצח וכוחות משטרה נערכו לקדם כל אפשרות של ביטויי אלימות .
 
חשש למהומות ברהט :  הנער שנדקר מת מפצעיו
כוחות משטרה נערכו הבוקר ברהט כדי למנוע התלקחות של מעשי אלימות חמולות בעיר .  החשש לאלימות נובע לאחר שהנער בן 15 ,  שנדקר לפני שבוע בידי צעיר נוסף מהעיר ,  מת מפצעיו

