קטן החל במלחמה הפסיכולוגית
גוטמן ,  ראה הוזהרת .  קפטן חיפה שפע מחמאות להפועל ת"א בניסיון להרדימה : " היא מציגה כדורגל מצוין ,  תמיד קשה לנו נגדם .  קינן לא מתכוון לחדש את חוזהו ,  גם ארבייטמן וכיאל יעדיפו לעבור .  שחקנים :  נוצרה תחרות סמויה בין דבאלישווילי לארבייטמן
צילום וידאו :  אדריאן הרבשטיין ,  עריכה :  יאיר דניאל
מכבי חיפה ערכה הבוקר  ( ראשון )  אימון שחרור לאחר הניצחון הגדול ,  0:5 על הפועל רמת גן במסגרת המחזור ה-18 של הליגה .  קפטן הקבוצה יניב קטן התייחס הבוקר במסיבת העיתונאים הרשמית למשחק העונה בשבוע הבא נגד הפועל תל אביב : " אם נהיה מציאותיים ,  הרי שבשבוע הבא מחכה לנו משחק קשה מאוד קבוצה חזקה שמציגה כדורגל מצוין .  המיקום של הקבוצות לא משקר ואנחנו צריכים להיות מוכנים ,  אף פעם לא קל לנו נגד הפועל ". 
על הניצחון על הפועל רמת גן אמר הקפטן : " זה מדהים שניצחנו 17 מתוך 18 משחקים ,  אבל אי אפשר לנוח על זרי הדפנה ,  ואנחנו חייבים להמשיך להיות בפוקוס .  אנחנו שמחים מכך שבמהלך המשחק לא נגררנו לפרובוקציות למרות שאייל משומר קיבל כרטיס אדום ,  לא מוצדק אגב ,  אבל כדורגל זה משחק של גברים ". 
לגבי אייל גולסה ,  שאמור לצאת השבוע לטיפולים ,  כנראה באוסטריה ובכל מקרה לא יהיה כשיר למשחק נגד הפועל תל אביב ,  אמר קטן : " כמובן שהוא חסר לנו מאוד .  אנחנו זקוקים לו ומקווים שיחלים במהרה ". 
לסיום התייחס קטן לביקורת של יעקב שחר על השחקנים לפני המשחק נגד רמת גן ולאחר ההפסד וההדחה על ידי הפועל רעננה בגביע הטוטו ,  ואמר : " יש לנו כבוד אליו .  הוא חי את הקבוצה וזה עוזר כשהוא מדבר עם השחקנים ". 
במכבי חיפה נמשכת מכירת הכרטיסים המואצת לקראת המשחק המסקרן .  עד כה ,  כבר למעלה מ-12 אלף צופים הבטיחו את מקומם ,  כשרק כאלפיים כרטיסים עוד נותרו למכירה .  בנוסף ,  ממשיכה הקבוצה במכירת המנויים לששת המשחקים האחרונים של העונה .
 בלם מכבי חיפה דקל קינן לא מתכוון לחתום על חוזה חדש אם יוצע לו כזה בהמשך העונה .  לאחרונה ביקש הבלם מסוכנו גלעד קצב לקדם את העברתו לאירופה .  כזכור ,  בפגישה עם הבעלים יעקב שחר ואיתמר צ'יזיק שנערכה לאחרונה ,  עלתה האפשרות שהשחקן יעבור לאירופה בתום העונה וזאת למרות שחוזהו מסתיים בתום העונה .
 במהלך השבוע שעבר הוצע השחקן לקבוצת גנט הבלגית וסקאוט של זניט סנט פטרסבורג הרוסית אף צפה בבלם ,  שלא הרשים מול הפועל רעננה במשחק ההפסד בחצי גמר גביע הטוטו  ( 3:2 )  .  אתמול קינן בלט ,  ובחיפה ציינו כי העבודה הטובה שעושים העונה שלושת הבלמים ,  קינן ,  ז'ורז'ה טשיירה ושי מימון ,  למרות שהאחרון לא מרבה לשחק .
 גם החלוץ שלומי ארבייטמן והקשר בירם כיאל יעדיפו הצעות מאירופה ,  למרות שהשנים מחזיקים בחוזה גם לעונה הבאה .  ארבייטמן עבר לאחרונה לקבל שירותים מסוכן השחקנים דודו דהאן ,  שאמר לו כי הוא יוכל לבדוק עבורו אפשרות לעזוב לאירופה בתום העונה .
 הקשר ישראל זגורי עשוי להצטרף להפועל פתח תקוה במהלך השבוע ,  זאת לאחר שאתמול נעשו נסיונות לשכנע את נשיא מכבי חיפה ,  יעקב שחר ,  כי השחקן יוכל לצבור יותר דקות משחק ולהתקדם אצל אלי מחפוד .  בין הצדדים ,  כזכור ,  קיים סיכום עד תום העונה .  במכבי חיפה לא פוסלים אפשרות ששחר והמנכ"ל איתמר צ'יזיק יאפשרו לשחקן לעזוב ,  בעיקר משום שהשחקן לא זוכה לאשראי מאלישע לוי .
 שחקנים בקבוצה ניסו אתמול  ( שבת )  להגביר את התחרות בין שלומי ארבייטמן  ( כבש 15 שערים העונה )  לולדימיר דבאלישווילי  ( 13 שערים )  כשאמרו לאחרון : " נראה אותך עובר את שלומי ".  אחד השחקנים אמר אמש ,  ספק בציניות : " נוצרה תחרות סמויה בין ולאדו  ( דבאלישווילי )  לשלומי .  שלומי נראה בלחץ כשהוא נכנס ,  עד אז זה היה הפרש של שער אחד .  ראיתם אותו אחרי הגול ?  ". 
בכל העונה שעברה כבש מלך השערים של הקבוצה ת'מבינקוסי פנטאני 11 שערים ,  וזה היה מאזן טוב בהרבה מזה שהושג בשנתיים הקודמות .  ארבייטמן ,  לדוגמא ,  הבקיע חמישה שערים בלבד . " אם הם ימשיכו להבקיע בקצב כזה ,  זה יהיה הישג מדהים בכל קנה מידה ",  אמרו בחיפה .
 בלי קשר ,  בקבוצה היו מרוצים מאוד גם מהיכולת שהפגין אתמול פיטר מסיללה .  שחקנים אמרו עליו : " הוא פתח אתמול מבערים והראה מה הוא יודע .  כנראה שטאלב טוואטחה העיר אותו ". 
בקבוצה מעריכים שהחלוץ רוני פורוקארה יחתום על חוזה השבוע ,  אולי אפילו עוד בטרם יחזור מהמחנה בפינלנד .  כזכור ,  אתמול טענו במועדון כי הפערים עם השחקן מינוריים .  הסקאוט אלון חרזי יצא לחזות במשחק האימון של פינלנד נגד דרום קוריאה במטרה לנסות לזרז את המו"מ עם פורוקארה .  במועדון ינסו להנחית את הקשר ההונגרי לאסלו לנצ'ה עוד השבוע .
 הצוות הרפואי של המועדון ימשיך לעוב אחר אייל גולסה שלא יזדקק לניתוח ,  אך ייתכן שהוא ייצא לטיפולים בחו"ל ,  כנראה באוסטריה .  בכל מקרה ,  בחיפה הבהירו כי השמועות לפיהן השחקן גמר את העונה אינן נכונות .
 עדכון ראשון 9:07עדכון אחרון 12:00

קטן החל במלחמה הפסיכולוגית
גוטמן ,  ראה הוזהרת .  קפטן חיפה שפע מחמאות להפועל ת"א בניסיון להרדימה : " היא מציגה כדורגל מצוין ,  תמיד קשה לנו נגדם .  קינן לא מתכוון לחדש את חוזהו ,  גם ארבייטמן וכיאל יעדיפו לעבור .  שחקנים :  נוצרה תחרות סמויה בין דבאלישווילי לארבייטמן

