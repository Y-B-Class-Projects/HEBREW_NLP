רשמית :  מארק לאנגן יופיע בישראל
כפי שפורסם בוואלה !  תרבות ,  הרוקר הנחשב יגיע להופעה אקוסטית במועדון הזאפה בתל אביב ב-20 במאי .  מכירת הכרטיסים תחל היום ,  כשמחיר כרטיס עומד על 220 שקלים
מארק לאנגן מגיע רשמית לישראל .  המוזיקאי שביקר כאן פעמיים עם הטוויילייט סינגרס של גרג דולי ועם הגאטר טווינז שלו ושל דולי יופיע עם המופע האקוסטית שלו ,  יחד עם המוזיקאי דייב רוסר ,  שמופיע איתו ברחבי אירופה בטור הנוכחי .  
מכירת הכרטיסים למופע מתחילה היום  ( חמישי ,  כשמחיר הכרטיס עומד על 220 שקלים .  על הפקת המופע אחראית חברת Alive Productions ,  שהביאה לישראל לאחרונה את אמאדו ומרים והם מפיקי המופע של אלביס קוסטלו בישראל .  
בשבת פרסם אתר המעריצים של לאנגן לראשונה על קיום ההופעה .  לאנגן הוביל בשנות ה-90 את הרכב הגראנג' Screaming Trees מסיאטל ולאחר פירוקו ,  פיתח קריירת סולו מצליחה .  בנוסף ,  הצטרף לאנגן ללהקת Queens of The Stone Age של ג'וש הום .  לאחר מכן הוציא שני אלבומים עם איזובל קמפבל מלהקת בל וסבסטיאן לשעבר וכן הצטרף להופעות של הטוויילייט סינגרס של גרג דולי .  לפני כשנתיים הוציא אלבום משותף עם דולי תחת השם גאטר טווינז .
 
רשמית :  מארק לאנגן יופיע בישראל
כפי שפורסם בוואלה !  תרבות ,  הרוקר הנחשב יגיע להופעה אקוסטית במועדון הזאפה בתל אביב ב-20 במאי .  מכירת הכרטיסים תחל היום ,  כשמחיר כרטיס עומד על 220 שקלים

