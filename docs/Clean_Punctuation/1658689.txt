תנובה הרוויחה כחצי מיליארד שקל ב-2009
בעקבות הוראה מרשות ני"ע ,  חברת מבטח שמיר המחזיקה ב-20.7% ממניות תנובה ,  מדדה את השקעתה בקבוצה כנכס זמין וחשפה בדו"חותיה כמה הרוויחה ענקית מוצרי החלב
חברת תנובה הרוויחה 435 מיליון שקל ב 2009 - כך עולה מדו"חותיה הכספיים של חברת מבטח שמיר ,  אשר מחזיקה ב-20.7% ממניותיה .  
מבטח שמיר מציינת ,  כי החברה קיבלה ב-25 במארס 2010 מכתב מרשות ניירות ערך ,  לפיו בהתאם לכללי החשבונאות הבינלאומיים ,  על החברה למדוד את השקעתה בחברת תנובה כנכס פיננסי זמין למכירה לפי שוויו ההוגן ,  וכי בהתאם להוראות הדין על החברה לצרף לדו"חותיה הערכת שווי של קבוצת תנובה .  עוד נקבע במכתב ,  כי במידה ודו"חותיה הכספיים של החברה לא יכללו פרטים אלה תראה בהם רשות ניירות ערך כדו"חות שאינם ערוכים כדין .  
בתגובה טוענת מבטח שמיר ,  כי בנסיבות הקיימות עליה למדוד את השקעה בקבוצת תנובה כנכס פיננסי זמין למכירה על פי שיטת העלות ,  וכפועל יוצא מכך אינה צריכה לצרף לדו"חותיה הכספיים הערכת שווי כלשהי של קבוצת תנובה .  
מבטח שמיר סיימה את 2009 בהפסד של 13 מיליון שקל ,  לעומת הפסד של 160 מיליון שקל ב-2008 .
 
תנובה הרוויחה כחצי מיליארד שקל ב-2009
בעקבות הוראה מרשות ני"ע ,  חברת מבטח שמיר המחזיקה ב-20.7% ממניות תנובה ,  מדדה את השקעתה בקבוצה כנכס זמין וחשפה בדו"חותיה כמה הרוויחה ענקית מוצרי החלב

