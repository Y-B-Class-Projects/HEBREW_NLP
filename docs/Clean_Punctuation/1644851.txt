37 עובדי מילוז לא יפוטרו
סיפוק בהסתדרות :  37 עובדי מילוז לא יפוטרו .  אתמול נעלו 100 עובדי מילוז את שערי המפעל ,  בעקבות פיטורי העובדים
סיפוק בהסתדרות :  בוטלו מכתבי הפיטורים לעובדי מפעל מילוז לייצור רסק עגבניות ופרי הדר בנהריה .  בית הדין האיזורי לעבודה בחיפה קיים היום דיון בבקשת ההסתדרות למתן צו שימנע את פיטורי העובדים .  במהלך הדין הגיעו הצדדים להסכמות על ביטול מכתבי הפיטורים שנמסרו ל-37 מבין 100 עובדי המפעל ,  שנקלע לקשיים .
 שופטת בית הדין ,  עדנה קופל ,  אף קבעה כי במשך השבוע ינהלו ההסתדרות והנהלת מילוז משא ומתן .  במידה ולא יגיעו להסכמות לגבי עתידו של המפעל ,  יחזרו הצדדים לבית הדין תוך שבוע .  כמו כן השופטת קבעה שלא תוצא סחורה משערי המפעל ללא אישורה של נציגות העובדים ופיקוחה .
 יו"ר ההסתדרות במרחב הגליל המערבי ,  אשר שמואלי ,  אמר בעקבות החלטת בית הדין : " על המעסיקים להבין שהם אינם יכולים לפטר עובדים בהינף יד .  עליהם להגיע להסכמות עם נציגות העובדים כפי שנקבע בהסכמי העבודה הקיבוציים עליהם הצדדים חתומים ". 
אתמול נעלו 100 עובדי מפעל מילוז את שערי המפעל ,  בעקבות פיטורי 37 העובדים .  ההסתדרות והעובדים טוענים שהנהלת מילוז מתכוונת למכור את המפעל ללא העובדים .  בחודשים האחרונים ההנהלה החלה לרוקן את המפעל ולהוציא ממנו מוצרים .
 מפעל מילוז הוקם בשנת 65' והוא בבעלותם של משה אורבך ויעקב צ'אסקלה .  המפעל משווק את מוצריו בארץ והעולם ובנוסף ל-100 עובדיו הקבועים מועסקים בו 400 עובדים עונתיים .
 
37 עובדי מילוז לא יפוטרו
סיפוק בהסתדרות :  37 עובדי מילוז לא יפוטרו .  אתמול נעלו 100 עובדי מילוז את שערי המפעל ,  בעקבות פיטורי העובדים

