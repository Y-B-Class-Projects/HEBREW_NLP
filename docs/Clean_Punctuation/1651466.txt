מבקר המדינה :  להשאיר את נסטלבאום בתפקיד
בצו שהוציא המבקר נכתב כי משה נסטלבאום ימשיך לשמש עורך  " יומן ".  במקביל מתנהלת בבית הדין לעבודה עתירתו נגד ההעברה מהתפקיד
מבקר המדינה השופט בדימוס מיכה לינדנשטראוס הוציא היום צו זמני המורה להנהלת רשות השידור לא להעביר את משה נסטלבאום מתפקידו כעורך  " יומן "  או לפגוע בזכויותיו ,  תפקידו או במעמדו וכן לא לנקוט הליכי חקירה נגדו לפי חוק שירות המדינה בנושא משמעת .  בשל החלטת המבקר ,  יישאר נסטלבאום בתפקידו כשבמקביל מתנהלת בבית הדין לעבודה עתירתו נגד ההעברה מהתפקיד .
 כפי שפורסם לראשונה בוואלה !  ברנז'ה ,  לאחרונה החליטה הנהלת רשות השידור על שינויי שיבוץ העורכים בכמה מתכניות ערוץ 1 ובין היתר החליטה להעביר מתפקידם את עורכי  " יומן "  בשבע השנים האחרונות משה נסטלבאום וענת שרן .  זמן קצר לאחר מכן עתר נסטלבאום נגד העברתו מתפקידו ,  בטענה שלא נבעו משיקולים מקצועיים והסיבה האמיתית להעברתו מתפקידו היא תחקיר שהוא ערך על מנכ"ל הרשות מוטי שקלאר ,  בטענה להטעיה בקורות החיים שלו בעת התמודדותו על משרת המנכ"ל .
 במקביל למהלך ניוד העורכים בערוץ 1 ועל רקע המשבר הכללי ברשות השידור ,  הודיע מבקר המדינה בישיבת הועדה לענייני ביקורת המדינה של הכנסת כי יבדוק את הנעשה ברשות .  בישיבה נידון בין היתר דו"ח חריף של מבקרת הפנים ברשות שהצביע על שורה של ליקויים .
 מרשות השידור נמסר בתגובה : " מבקר המדינה ביקש תגובתנו לצו .  רשות השידור תעביר תגובתה בהתאם ישירות למבקר ". 


מבקר המדינה :  להשאיר את נסטלבאום בתפקיד
בצו שהוציא המבקר נכתב כי משה נסטלבאום ימשיך לשמש עורך  " יומן ".  במקביל מתנהלת בבית הדין לעבודה עתירתו נגד ההעברה מהתפקיד

