מה שלומך ,  אריק ? 
אריק איינשטיין רואה פחות טוב ,  אבל שומע הרבה חרא במוזיקה הישראלית .  הוא בעד שירים בפרסומות ,  אבל לא בסגנון של בועז שרעבי .  ראיון מיוחד
איציק זיאת ,  סטודנט לתקשורת בבית הספר  " כותרת "  באוניברסיטת תל אביב ,  הצליח במקום שעיתונאים ותיקים ומנוסים ממנו לא הצליחו .  הוא השיג ראיון עם אריק איינשטיין ,  שממעט בדרך כלל להתראיין  ( ראו מסגרת בעמ' 15 )  .  לאחר שנוצר הקשר בין השניים ,  אריק הסכים לראיון טלפוני . " ביום שני שעבר ,  בשעה שש בערב ,  הופיע מספר חסום על צג הטלפון שלי ",  מתאר זיאת . " כבר ב'הלו' הראשון זיהיתי את הקול .  'מה שלומך ,  אריק ? ' ,  שאלתי נרגש למדי .  'אתה יודע ,  עליות וירידות' ,  הוא ענה ".  
השיחה הטלפונית בין השניים ,  אף שמדובר במראיין לא מנוסה ,  היא כל כך  " איינשטיינית ",  כל כך טבועה בחותם הייחודי והמקסים שלו ,  שהחלטנו לפרסמה כפי שהיא ,  בנגיעות עריכה מינימליות בלבד .
" על הכיפאק ".  
" השאלה שלך מזכירה לי שפעם היה לנו מערכון בלהקת הנח"ל שבו שיחקתי עם עליזה רוזן בהצגה של דן בן אמוץ ,  וכל אחת מהדמויות היתה כותבת יומן .  תמיד הייתי מתחיל ב'קמתי ,  התלבשתי ,  התרחצתי' .  אותו הדבר אני יכול גם לומר לך .  אני קם ,  משתין ,  הולך לשתות קפה ".  
" מסתגר זו מילה חמורה מדי ,  אבל זה נכון .  תמיד הייתי כזה .  אני גם יוצא מהבית .  זה קורה ,  למשל ,  בכל פעם שאני עובד על תקליט חדש .  קשה להגיד שזה 'מכריח' אותי לצאת ,  כי אני אוהב להקליט .  אני עובד על התקליט עם שותף ,  בדרך כלל עם מוזיקאי אחד ,  ואני יוצא אליו תמיד כי אצלו נמצאים המכשירים והמערכות ,  אז בוודאי שאני בקשר עם אנשים .  עכשיו ,  למשל ,  אני עובד עם גיא בוקאטי ,  אז אני יוצא אליו כמעט בכל יום .  אני חייב לצאת ,  אם כי לאחרונה זה נהיה קצת יותר מדי .  יש משהו בזה שאני מסתגר ,  אבל זה הרבה פחות דרמטי ממה שעושים מזה ".  
" זה מפריע לפעמים ,  אבל לא זה המוטו של העניין .  יש טיפוסים כאלה ,  ביתיים .  אני לא היחיד .  אבל 'מסתגר' או דבר כזה ?  זה חמור וחריף מדי .  זה לא זה .  יש תקופות בחיים שאתה יוצא בהן יום יום ,  כשאתה אומר 'מה זה להישאר בבית ? ' יש אקשן ,  יציאות .  כשאתה צעיר יותר ,  יש יציאות ועניינים .  אבל עם השנים אתה יודע ,  מזדקנים .  הצרה היא שהקלטתי את השיר 'אוהב להיות בבית' ויודעים שאני ביתי ,  אז הלכו כבר לכיוון הזה שקורי עכביש עוטפים אותי עוד רגע ".  
" כן ,  אני בהחלט מרוצה .  בכל התוכניות ,  ובמיוחד בתוכניות הטלוויזיה ,  השאלות ששואלים מכניסות אותך לפינות ולמצבים לא נוחים .  זה אף פעם לא נראה לי ,  אבל באופן עקרוני אני מתראיין בכל פעם שיוצא תקליט והולך לקול ישראל ,  לגלי צה"ל ולעיתונים .  אני לא נמנע מזה באופן עקרוני ,  אבל אני מכיר עוד אמנים כמוני ,  שלא אוהבים להימצא בתוכניות אירוח ולהתרוצץ .  יש תחושה שאתה נמצא בידיים של התקשורת והמראיינים ,  אתה לא אדון לעצמך ולא במצב הזה שאנחנו נמצאים עכשיו ,  שאני נינוח ויכול להגיד לך מה שאני רוצה או לא רוצה .
" שמע ,  כשאני יוצא ויש טלוויזיה ומצלמות ,  נוצרת מעין מבוכה .  אני לא אוהב לדבר על עצמי ,  בעיקר לא אחרי שדיברתי על עצמי כל כך הרבה במהלך השנים .  זה היה לי לזרא .  פיטפטתי אפילו יותר מדי לדעתי .  צר לי לאכזב ,  אבל אני די נורמלי ".  
" אני לא מרגיש שיש לי בעיה כשאני לא לוקח חלק בחגיגות תקשורתיות .  אני מרגיש שהבעיה לא אצלי ,  היא אצלם .  אני לא יודע איך זה בארצות אחרות ,  אבל נראה לי שאנחנו אלופי העולם בענייני סטוצים .  בישראל מעניין יותר מה שמסביב לעניין ולא העניין עצמו .  הרכילות וכל מה שמסביב הופך להיות במקום הראשון ". 
אריק איינשטיין מודע לעובדה שלו היה בוחר לקיים מופע חד ? פעמי ,  כל הכרטיסים היו אוזלים בתוך שעות בודדות ,  אבל הוא בשלו .  הפעם האחרונה שבה עמד על במה היתה בשנת 1981 ,  והניסיונות להוציא אותו לאור הזרקורים נחלו כישלון פעם אחר פעם .  לפני קצת יותר משנה הוא חגג את יום הולדתו ה ? 70 ,  וב"ישראל היום "  בחרו לערוך לו מחווה בצורת הופעת ענק בפארק הירקון שבה ביצעו אמנים ישראלים את שיריו .  הוא העדיף ,  באופן לא מפתיע ,  להישאר בבית ,  עם התה והלימון והספרים הישנים .
" אני לא בנוי לעולם הזה של ההופעות ,  יש טיפוסים כאלה .  להגיד שאני ביישן זה קצת פשטני ,  אבל זה כנראה משהו כזה .  זה מביך אותי כשהדברים מתנפחים וזה נהיה גדול .  הופעות זה הרבה מהומה .  עשיתי את זה עד גיל 40 ומשהו והיה לי קשה ,  הרגשתי לא נוח על הבמה .  אני מובך כשהאורות עלי ,  זה מכניס אותי ללחץ ,  אז למה אני צריך לסבול ולשתות כל מיני קוניאקים בשביל לקבל מרץ ?  בגיל 40 ומשהו החלטתי שזה רע מאוד להמשיך לעשות דבר שקשה לך איתו .  ולפני שתשאל אותי אם זה חסר לי ,  אני יכול לומר לך שזה לא חסר לי .  בכלל לא ,  להפך .  מהרגע שהחלטתי לעשות את זה הוקל לי מאוד .  כשמצלמים משהו בלי קשר עם הקהל ובלי האורות המביכים ,  אין לי בעיה ". 
אחד הפרויקטים המצולמים האחרונים של איינשטיין ,  ללא האורות והרעש ,  היה קלטת הילדים  " כמו גדולים "  שצילם בתחילת שנות ה ? 90 יחד עם מוני מושונוב וצבי שיסל .  גם אני גדלתי על הקלטת הזו ,  שהספיקה להישחק מרוב הרצות בווידיאו . " זה נעים לשמוע שראית את זה ,  איזה כיף .  מוני ,  שיסל ואני מאוד אוהבים את זה .  בן כמה אתה ?  ",  הוא שואל .
" אה ..  .  אז אתה באמת צעיר .  גם הבן שלי היה בקלטת ,  היום הוא בן 28 .  בשיר 'יש לי אח קטן' ,  הילד הקטן הזה הוא הבן של מוני ,  מיכאל מושונוב ,  שהוא היום שחקן ידוע .  ראית את 'כבלים' ?  "
" עוד מעט זה יוצא בדי.וי.די ,  אז הקלטנו פגישה בינינו ,  דיברנו וסיפרנו על עצמנו .  לי זה היה לא קל ,  אבל זה היה על הכיפאק .  צחקנו ודיברנו על עצמנו וזה יהיה עוד חודש ? חודשיים בחנויות .  כל הילדים שלנו משתתפים שם .  אבל אתה בן 24 !  הילדים שהשתתפו שם כבר בני 28-27 .  חלקם כבר נשואים ..  ."  .
" כי ילדים הם מתוקים ורציתי לשיר להם .  עבדתי עם יוני רכטר על השירים האלה והתייחסנו לזה נורא ברצינות .  לא עשינו שירים מתיילדים ,  השירים היו בגובה העיניים ,  כמו 'מה עושות האיילות' ו'אדון שוקו' .  שמע ,  זה כיף אדיר ילדים ,  הם תמימים כאלה .  ואני בכלל ,  יש לי רומן גדול עם ילדים .  יש לי ארבעה ילדים ,  18 נכדים ונכדות ועכשיו יש לי גם שני נינים ,  תאר לך .  אתה מבין עם מי אתה מדבר פה ?  "
 על שני הפרויקטים האחרונים שלו עבד איינשטיין עם מוסיקאים שונים וצעירים .  העבודה עם פיטר רוט הולידה את האלבום  " רגעים ",  שיצא ב ? 2006 ,  והעבודה עם גיא בוקאטי הולידה ב ? 2007 את  " כל הטוב שבעולם ".  אפילו האזנה חטופה לשירים האחרונים מגלה שהם מקרינים הרבה יותר רוגע .  אין כאן השתובבות ,  יש בהם משהו מלטף ושקט .  אף שמדובר באיינשטיין ,  שזוכה להערצה גדולה ברחוב הישראלי ,  שני האלבומים האלה לא נחלו הצלחה מסחרית גדולה .
" אני פשוט לא רוצה לעשות רעש לשכנים ",  הוא צוחק . " מה שיוצא יוצא ,  אבל אני מקבל את מה שאתה אומר ואני יכול להבין .  יושבים וזורמים ,  מתגלגלים עם מה שקורה לנו .  כנראה השירים השקטים האלה תופסים חלק גדול יותר ,  אבל זו לא החלטה מראש לעשות את זה .  גם בימים האלה אנחנו עושים כמה דברים חדשים .  אני מוציא עכשיו אוסף של שירים שעשיתי עם יצחק קלפטר .  בנוסף לזה יש תקליט עם שלושה או ארבעה שירים חדשים ,  שניים של גיא בוקאטי ואחד שעשינו עם יצחק קלפטר ועם יענקל'ה רוטבליט .  זה נקרא 'תקליט בונוס' .  אבל שוב ,  השירים שם שקטים .  יכול להיות שיש לי איזו בעיה .  זה ייצא בערך בעוד חודש ? חודשיים .  אני מאוד אוהב את האוסף הזה .  יצחק הוא בעיניי משהו מיוחד במינו ,  גם כיוצר וגם כגיטריסט ,  הוא פשוט משהו אדיר .  אני חולה על הנגינה שלו ,  ממש יש בו ניצוץ של גאונות בבחור הזה ,  מבלי לגרוע כמובן מאחרים שעבדתי איתם ".  
" אפשר להגיד שאני שומע את כל סוגי המוזיקה ,  כמובן גם מוזיקה ישראלית ".  
" שיש פה שפע .  יש פה הרבה מאוד ",  אומר איינשטיין ואז מיד מתקן את עצמו , " טוב ,  'הרבה מאוד' זה ביטוי יחסי ,  אבל יש פה הרבה יוצרים ויוצרות מוכשרים מאוד ,  כמו גם זמרים וזמרות .  כמובן שיש גם המון חרא ,  ולצערי זה מקבל ביטוי קצת גדול יותר בתקשורת מאשר הדברים האיכותיים והטובים יותר .  אבל זו ארץ ששרה וכותבת ,  זה ממש תענוג .  בגלל השנתון שלי אני הייתי חלק מהחיתולים של העסק הזה ,  וכשאתה רואה איך זה התפתח וגדל ,  במובן הטוב של המילה ,  זה נהדר .  בזמן האחרון גם החלק הנשי הולך וגדל במוסיקה ,  זה ממש כיף גדול ".  
" זה לא ממש אומר משהו .  תארים ודברים כאלה - זה לא ענייני בעיניי .  'דור המייסדים' ..  .  נו ..  .  זו התפתחות ,  כי כל דור שומע את הדורות שלפניו ,  לומד ומפתח .  אבל להגיד 'האמיתית' ?  לא יודע .  זה משהו טוב ,  כן ?  אז זה בסדר .  אם זה קומפלימנט אז זה טוב ..  .  עברתי פשוט את השלבים של המוסיקה שהיתה בארץ באותה התקופה .  שלישיית גשר הירקון ,  לדוגמה .  שרנו את המוזיקה ששמענו מסביבנו ואת מה שכתבו לנו .  עדיין לא היינו יוצרים ,  לא כתבנו ולא היתה לנו שליטה על החומר ,  היינו מקבלים דברים מוכנים יותר ".  
" זה אולי חלון הראווה ,  אבל זה לא ככה .  יש פה יוצרים .  קח לדוגמה את שלום חנוך .  הוא לא דומה לשום דבר שהיה לפניו .  הוא יוצר שחידש ומחדש .  אני מבין שמדברים על הסינתטיות ,  אבל לדעתי לא כל מה שאנחנו שומעים ברדיו שטוח עם טקסטים עלובים .  התמונה העיקרית היא שלום חנוך ,  מאיר אריאל ואנשים שיצרו ויוצרים דברים חדשים והם ברמה גבוהה מאוד ".  
" אם זה נעשה בטעם ,  זה לא פשע כשלוקחים יצירה מוכרת ושמים אותה בפרסומת .  השאלה היא המינון ואיזה שיר .  ראית ,  למשל ,  את החיקוי של מתי כספי ושל בועז שרעבי ב'ארץ נהדרת' ?  אני מאוד מעריך אותם ואוהב אותם ,  אבל זה באמת היה קצת לא נעים .  כשאתה לוקח שירים שהם נכסי צאן ברזל ,  כמו 'לתת' ו'לא ידעתי שתלכי ממני' ,  אז זה טיפה צורם .  אבל השאלה היא איך זה נעשה .  אם זה שיר שבמקור אומר משהו ולוקחים אותו לפרסומת לריבה או לקוטג' ,  אז יש פה טעם לפגם .  בזמנו נעמי שמר אמרה שכשלוקחים שיר שלה לפרסומת ,  הוא נתפס כשיר טוב .  לא היתה לה התנגדות למרות שכולם ציפו ממנה שתגיד 'לא לגעת בדברים האלה ! ' .  יוני רכטר ,  לדוגמה ,  נמנע מלתת שירים שלו לפרסומת .  הוא שומר על השירים שלו בקנאות וזה מקסים בעיניי .  אני מאוד מעריך אותו על כך ובכלל ".  
" כולם ,  בוודאי .  זו הרי עבודה משותפת ,  תמיד התקליט הוא תינוק משותף .  אנחנו מפרים אחד את השני ללא ספק .  בלי השותפים שלי לא הייתי מגיע לשום דבר .  אתה סופג ולומד ,  ואני מקווה שזה הדדי .  מדובר בתקופות ארוכות ,  כי אני שומר על קשר ארוך יותר ,  אז ברור שיש השפעה ושנינו לומדים אחד מהשני ". 
בחגיגות ה ? 60 למדינה עלה שמו של איינשטיין לכותרות בהקשר של פרס ישראל .  הציבור רצה לראות אותו מקבל את הפרס בטקס החגיגי והאינטרנט התמלא דעות ,  עצומות ופרסומים מתוקשרים .  זה לא מצא חן בעיניו . " אני לא בנוי לדברים האלה ",  הוא מנסה להצטדק . " אני בטוח שאני לא היחיד שחושב ככה .  הפרס היחיד שאתה מקבל הוא ההערכה למה שאתה עושה ,  ואת זה קיבלתי מעל ומעבר .  זה לא צריך להתבטא בטקסים קרים ".  
" זה המדינה ?  זה קשקוש ..  .  להפתעתי אני מרגיש במיעוט .  התואר הזה חשוב ?  אני מרגיש שהקהל כבר נתן לי את כל הפרסים שבעולם .  בעיניי פרסים זה משהו מלאכותי .  תמיד היתה לי אלרגיה לטקסים ולתארים ,  אבל זה לא רק בישראל ככה ,  זה בכל העולם ,  נותנים תואר 'סר' ותואר 'שמר' .  זה בעיניי שטויות ,  זה לא עושה לי שום דבר ואני לא מוכן לקחת חלק בדבר מלאכותי שבו ועדה קובעת למי מגיע ולמי לא ".  
במשך 71 שנותיו שמר איינשטיין אמונים לעיר שבה נולד ,  תל אביב .  הוא תמיד היה חלק מהנוף שלה .
" גם וגם .  לקדמה יש פנים לכאן ולכאן .  מצד אחד הקדמה זה דבר נהדר ,  ברפואה ,  במדע ובמוסיקה .  מצד שני ,  יש לזה הרבה מינוסים .  בכלל ,  כל דור אוהב לדבר על הדור שלפניו ,  'פעם היה ,  אח ,  פעם היה' ,  אפשר לחשוב ".  
" ספורט בכלל .  הייתי אלוף ישראל בקפיצה לגובה בשנת 1956 .  הספורט זה החיים שלי ,  והייתי גם כדורסלן בנוער של הפועל תל אביב ".  
" מאז שאני זוכר את עצמי ,  מאז שהייתי ילד קטן .  להסביר את זה אני לא יודע ,  אבל זה מסעיר אותי .  זו מחלה כזאת ,  אבל מחלה טובה ".  
" בטח ,  איזו שאלה ?  "
" אני לא חושב ,  אבל אני סתם נהנה מהקבוצה ,  חוץ מאתמול ,  שהיה אחד מהימים האיומים האלה ..  ."  ,  הוא אומר ומתייחס לאכזבתו מהמשחק של יום שני שעבר . " אליפות ?  משום מה ,  למרות שזו המטרה העיקרית ,  זה נראה לי משני .  כזו קבוצה לא היתה להפועל תל אביב הרבה שנים ,  זו קבוצה יוצאת מן הכלל שמבקיעה הרבה שערים .  בעבר הפועל תל אביב היתה קבוצה הגנתית עם בלמים גבוהים ".  
" זה מכובד ,  הא ?  תגיע לזה ,  אז אולי תבין יותר טוב .  מכיר את המסעדה של גמליאל בכרם התימנים ?  גמליאל כבר מבוגר היום .  הוא אומר 'מה שהיה רחוק נהיה קרוב' ,  אתה יודע ,  קרוב לסגור עניינים .  לגיל 71 יש פלוסים ומינוסים .  היחס שלי לגיל שלי הוא די מעורב .  מצד אחד אני מרגיש שרוב החיים כבר עברו ,  אבל מצד שני יש סוג של שקט ,  השלמה ומשפחה .  אבל אני מעדיף לא לדבר על הנושא הזה ",  הוא אומר וצוחק . " בקיצור ,  הייתי הופך את הספרות .  במקום 71 הייתי הולך על 17 .  זה נראה לי חזק יותר .  מגיל צעיר תמיד הייתי הצעיר ביותר בסביבה שלי ,  גם בבית הספר וגם בצבא ,  ופתאום עכשיו נהייתי הכי מבוגר ".  
" לא כל כך טוב .  יש לי בעיות חזקות בעיניים ,  אבל אין מה לעשות ,  צריך לשמור על הקיים .  הפגיעה היא בעצב של הראייה .  גם עברתי כמה ניתוחים ואיכשהו אני מסתדר .  אני רואה פחות מבעבר ,  אבל לא נרחיב על זה את הדיבור .  נקווה לטוב ".  
" בעיקר בריאות ושקט .  אני צריך להשתדל להיות רגוע .  האויב הכי גדול שלנו הוא העצבים ". 
ואז הגיעו מילות הסיום . " על הכיפאק ,  חביבי ",  חתם אריק את השיחה בנונשלנטיות ,  סוג של רמיזה שכמו אצל פסיכולוג ,  נגמר לנו הזמן .  בכל זאת שאלתי עוד שאלה .
" כן ,  כן .  אין לי בעיה ".  
 * סייע בהכנת הכתבה :  יובל אברמוביץ'

מה שלומך ,  אריק ? 
אריק איינשטיין רואה פחות טוב ,  אבל שומע הרבה חרא במוזיקה הישראלית .  הוא בעד שירים בפרסומות ,  אבל לא בסגנון של בועז שרעבי .  ראיון מיוחד

