אמו של הפעוט שנפל אל מותו תיחקר במשטרה
הילד שנהרג אמש בנסיבות טרגיות לאחר שנפל מדירתו בקומה העשירית בקריית גת ,  הובא למנוחות .  בתוך כך הודיעה המשטרה כי בכוונתה לחקור את אמו בחשד לרשלנות
בבית העלמין בקריית גת הובא היום  ( חמישי )  למנוחות הילד בן הארבע ,  שנפל אמש אל מותו ממרפסת ביתו בעיר .  המשטרה תזמן בימים הקרובים לחקירה את אמו של הילד ,  שהתגוררו בבית עם אחיו הבכור .  מחקירת המשטרה עולה כי האם השכיבה את הילד לישון במיטתה ואחר כך יצאה לזמן קצר כדי להביא את בנה הבכור .  
בשלב הזה ,  התעורר הילד והחל לחפש את האם .  כשלא מצא אותה ניסה לצאת מהדירה .  מבדיקת המעבדה לזיהוי פלילי בדירה עולה שהילד לא הצליח לצאת בשל היותה של הדירה נעולה .  הוא יצא אל המרפסת ,  עלה על מעקה הבטיחות ונפל אל מותו .  הוריו של הילד התגרשו והם מוכרים באגף הרווחה העירוני ובמשטרה ,  על רקע תלונות הדדיות שהגישו האחד נגד השני .  התלונות נסובו בעיקר סביב התבטאויות קשות בין בני הזוג לשעבר ,  וכן בשל שימוש באלימות .  
במשטרה אומרים כי החשד לרשלנות מצדה של האם התעורר לאחר שהתברר כי ניתן היה לנעול את הדלת המובילה למרפסת .  הדלת נותרה פתוחה וכך הצליח הילד לעבור דרכה .
 לפי העדויות ,  הילד נפל מהמרפסת ונחת על גג מפח שבכניסה לבניין .  קובי דורני ,  פרדמיק המתגורר בקרבת מקום הגיע ראשון לזירה . " מצאתי אותו בידי אמו .  לקחתי אותו ממנה בעדינות כדי לבצע בו החייאה ,  וכך עשיתי עד שהגיע צוות מד"א .  האם היתה אחוזת בכי .  הנחתי את הילד על הרצפה והתחלתי לבצע בו החייאה עד שהגיעה ניידת טיפול נמרץ המשיכה בכך ".  הפרמדיק יוסי קיטרו החל לבצע בו החייאה ,  אך ללא הצלחה ולאחר זמן קצר נאלץ לקבוע את מותו .
 
אמו של הפעוט שנפל אל מותו תיחקר במשטרה
הילד שנהרג אמש בנסיבות טרגיות לאחר שנפל מדירתו בקומה העשירית בקריית גת ,  הובא למנוחות .  בתוך כך הודיעה המשטרה כי בכוונתה לחקור את אמו בחשד לרשלנות

