המשחק האירני - אחמדינג'ד כן ולא
מחמוד אחמדינג'אד הצהיר ביום שלישי שעבר ,  בראיון לטלוויזיה הממלכתית של איראן ,  כי ארצו מוכנה להעשיר אורניום מחוץ לשטחה בתמורה לדלק גרעיני .  בדיוק כפי שהציעו המעצמות בעידוד הסוכנות לאנרגיה אטומית בחודש אוקטובר .  האם זה מפתיע שהודעת הנשיא לא זכתה לכותרות גדולות בעיתונות העולמית ?  האם זה מפתיע שאף אחד לא מתייחס לאחמדינג'אד ברצינות ? 
אולי זה מפני שיום לפני כן דיבר נשיא איראן על  " הפתעה "  שהוא מכין למערב ואפילו על  " מכה קשה "  במסגרת ה ? 11 בפברואר ,  יום השנה ה ? 31 למהפכה האיראנית ,  ואתמול שוב חזר לאיים .  למעשה ,  אחמדינג'אד מושך זמן ומנסה להתל במערב בשעה שמדעני הגרעין שלו דופקים שעון כל יום .  
בתוך 24 שעות הוא מסוגל גם לשדר פייסנות וגם לאיים בהעשרת אורניום כרצונו .  
איראן ,  להזכירכם ,  כבר דחתה בחודש שעבר את הצעת המערב .  היא אפילו ,  בלי בושה ,  הציבה בתגובה אולטימטום משלה :  אם המערב דורש מאיראן להעביר 75 אחוז מהאורניום המועשר שלה לרוסיה וצרפת  ( לפני שישוב לאיראן בצורת מוטות דלק לשימוש בכור המחקר שלה בטהרן )  ,  האיראנים דורשים כי העברת האורניום תיעשה בכמויות קטנות ובאופן סימולטני .  מבחינתם ,  איראן תעביר למעצמות אורניום מועשר ברמה של 3.5 אחוזים תמורת אורניום מועשר ברמה של 20 אחוזים .  אחרת ,  מאיימת איראן ,  היא תייצר בעצמה אורניום ברמת העשרה גבוהה .  
המעצמות אינן רוצות לאפשר לאיראן להחזיק כמות גדולה של אורניום בשטחה ,  מסיבות ברורות .  מכאן נובעת הדרישה להוציא 75 אחוזים מכמות האורניום שבשטח איראן  ( לפחות זה אשר ידוע למערב )  .  
אבל תסמכו על אחמדינג'אד שימשיך לתמרן .  בשבוע שעבר הוא לפתע הודיע כי  " אין לו בעיה "  להיענות בחיוב להצעת המעצמות .  דווקא ההסכמה הפתאומית שלו מעוררת חשד .  אולי מפני שהנשיא לא פירט מה כמות האורניום שהוא מוכן להעביר וגם לא דיבר על לוח הזמנים .  מרוויח זמן ,  כבר אמרנו ..  .
 אחמדינג'אד רואה כיצד וושינגטון מקשיחה את הטון ועמלה להשיג קונצנזוס בקרב חמש חברות מועצת הביטחון כדי להצביע בעד סנקציות חדשות נגד איראן .  אחמדינג'אד יודע כי סין ורוסיה אינן ממהרות להסכים לסנקציות חדשות .  הוא גם יודע כי הצהרות חיוביות מצידו יעניקו  " דלק "   ( גם אם לא גרעיני )  לסינים כדי שאלה ידרשו מארה"ב להמשיך ולפעול בערוצים הדיפלומטיים .  לכן הוא מקפיד לנופף גם בגזר ולא רק במקל .  לסינים ,  אשר תלויים מאוד בנפט האיראני ויש להם פרויקטים משותפים רבים עם איראן ,  אין כל רצון להרגיז את טהרן .  מה גם שלבייג'ין אין כל סיבה לחזק את האינטרסים האמריקניים .  כך היו הדברים עוד לפני שוושינגטון החליטה למכור נשק לטייוואן .  עכשיו זה כבר בכלל הופך לסיפור נקמה .
 השאלה היא אם הסינים ירחיקו לכת ויסכימו להטיל וטו במועצת הביטחון על הצעה אמריקנית להחרפת הסנקציות נגד איראן .  מוסקבה ,  שקוראת לאיראן לקבל את הצעת המעצמות ,  החליטה ליישר קו עם וושינגטון .  הרוסים יהיו מוכנים להחמיר את הסנקציות נגד איראן בתמורה להסכמים והבנות עם האמריקנים .  לכן הדבר החשוב לוושינגטון הוא לבודד את החוליה החלשה ,  בייג'ין .  הסינים לא אוהבים להיות לבד .  זה גם לא נוח .  הם אמנם תלויים בנפט האיראני ,  אולם עבור תוכניות הצמיחה הגרנדיוזיות שלהם - איראן לא מספיקה .  יש במפרץ יצרניות נפט נוספות .  סעודיה ,  למשל .  הם עוד יבהירו לסינים למה לא כדאי להם לעזור יותר מדי לאיראן .  זה כמובן ייעשה בחדרי חדרים מבלי שנדע .
 העיתון החשוב  " וושינגטון פוסט "  כבר הסיק כי לא נראה שסין  " תחסום סנקציות חדשות נגד איראן ".  
בינתיים בייג'ין מנסה למנוע פגישה בין הנשיא אובאמה לבין המנהיג הרוחני מטיבט הדלאי לאמה ,  בטענה כי מדובר בהתערבות בענייניה הפנימיים של סין .  בייג'ין מקווה כי הפגישה לא תתקיים לפחות עד אפריל ,  אז אמור נשיא סין לבקר בוושינגטון .  נקווה שההחלטה בעניין איראן תתקבל עוד לפני ששני הצבים ששלחה טהרן לחלל ישלחו לכדור הארץ גלויה .
 
המשחק האירני - אחמדינג'ד כן ולא
nan
