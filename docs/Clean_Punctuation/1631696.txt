חזרה לימי הקסם
סן אנטוניו הלוהטת הביסה את הלייקרס 85:105 ,  קובי הפצוע לא שיחק ברבע האחרון .  דטרויט רשמה ניצחון נדיר ,  פיצוץ בממפיס
הלייקרס הגיעו הלילה  ( רביעי )  לסן אנטוניו למפגש מול הספרס הלוהטים ,  וללא קובי בריאנט הפגוע ,  שיצא במהלך הרבע השלישי ולא שותף לאורך כל הרבע האחרון ,  האלופה הובסה 105:85 על ידי טים דאנקן וחבריו ,  שמאז דצמבר נראים שוב כמכונה המשומנת של הימים הטובים .  מזל טוב מגיע גם לדטרויט ,  שקטעה רצף של 13 הפסדים וגברה 90:99 על וושינגטון .  שארלוט גברה על יוסטון בזכות 43 נקודות של סטיבן ג'קסון ,  והגריזליס התגברו על התפוצצות צינור באולם  ( והפסקה של 36 דקות )  ועל טריפל דאבל של בארון דייויס כדי לגבור 102:104 על הקליפרס .
 כל תוצאות הלילה:וושינגטון  ( 24:12 )  - דטרויט  ( 25:12 )  99:90שארלוט  ( 19:17 )  - יוסטון  ( 17:21 )  94:102ממפיס  ( 18:19 )  - ל.א קליפרס  ( 19:17 )  102:104סן אנטוניו  ( 13:23 )  - ל.א לייקרס  ( 9:29 )  85:105סקרמנטו  ( 22:15 )  - אורלנדו  ( 12:26 )  109:88
סן אנטוניו  ( 13:23 )  - ל.א לייקרס  ( 9:29 )  85:105
הספרס ממשיכים בכושר המצוין ,  ועל אף שהניצחון על הלייקרס הלילה הוא הניצחון הרביעי בלבד העונה של סן אנטוניו על קבוצה מנצחת - הספרס נראים טוב ,  ורושמים ניצחון שמיני בעשרה האחרונים שלהם ,  והפעם על האלופה .  טים דאנקן קלע 25  ( 12 מ-19 מהשדה )  וקלט 13 ,  טוני פרקר קלע 22  ( 10 מ-18 מהשדה )  ,  וסן אנטוניו במאזן 4:14 מאז ה-9 בדצמבר  ( כשרק קליבלנד טובה מהם בתקופה הזו )  .
 קובי בריאנט ,  ששוב עלה עם הגנה על אצבעו הפגועה ,  הסתפק בעשק זריקות מהשדה  ( מתוכן פגע בשבע )  ו-16 נקודות שקטות ,  וברבע השלישי אף קיבל מכה בגבו  ,  ירד לחדר ההלבשה ולא חזר לפרקט ,  אך פיל ג'קסון אמר כי הוא צפוי להיות כשיר למשחק הבא ,  הלילה מול דאלאס .  אנדרו ביינום קלע 23 למפסידים ,  רון ארטסט הוסיף 13 ,  והלייקרס עם הפסד שלישי בארבעת משחקיהם האחרונים .  פאו גאסול ,  שהחמיץ את משחקו החמישי ברציפות ,  צפוי לחזור לסגל ביום שישי .
 ממפיס  ( 18:19 )  - ל.א קליפרס  ( 19:17 )  102:104
ממפיס עלתה לרבע האחרון בפיגור 11 נקודות  ( אחרי שכבר פיגרה ב-18 במהלך הרבע השלישי )  ואחרי המבוכה הגדולה של פיצוץ צינור המים באולם  ( שגרם לפינוי האולם והפסקת המשחק ל-36 דקות )  ,  אבל ברבע האחרון פתאום כל הבעיות הסתיימו ,  והדברים החלו להתחבר .  מארק גאסול שלט בצבע ,  רודי גיי צלף ,  זאק רנדולף חזר לעצמו ,  ועל אף שהגריזליס קיבלו רק 8 נקודות מהספסל ,  הם ראו את כל שחקני החמישייה שלהם קולעים בספרות כפולות ורושמים ניצחון יפה וקאמבק מרשים על הקליפרס .  גאסול קלע 24 וקלט 16 ,  גיי קלע 24 גם הוא ,  רנדולף סיים עם 20 ,  או-ג'יי מאיו קלע 15 ומסר 6 אסיסטים ומייק קונלי הוסיף 13 .  האורחים ,  מנגד ,  לא הצליחו לנצל ערב נהדר של בארון דייויס ,  שסיים כמוביל של קבוצתו בכל האספקטים  ( 27 נקודות ,  12 ריבאונדים ,  12 אסיסטים ,  5 חטיפות )  ,  ולקליפרס נקטע רצף של ארבעה ניצחונות רצופים .
 וושינגטון  ( 24:12 )  - דטרויט  ( 25:12 )  99:90
אחרי בדיוק חודש ללא ניצחונות ,  הפיסטונס קיבלו מתנה בדמות מפגש עם הקבוצה הכי פגועה בליגה בימים האחרונים :  הוויזארדס .  וושינגטון עדיין בטראומה מפרשת גילברט ארינאס ,  ומשחקת ללא אנדריי בלאץ' המושעה שהתלונן שלא משחקים עליו מספיק ,  וכך הפיסטונס - שרק לפני יומיים הפסידו ב-33 הפרש לבולס - יכלו ליהנות מטעמו הנדיר של ניצחון ,  הודות לריצה גדולה ברבע שני .  רודני סטאקי קלע 19 וחילק שיא קריירה של 11 אסיסטים ,  צ'רלי וילאנואבה תרם 23 ,  ריפ המילטון הוסיף 19 ,  ודטרויט קטעה רצף של 13 הפסדים ונמנעה מהשוואת השיא השלילי של המועדון .  אנטואן ג'יימסון קלע 31 וקלט 10 ריבאונדים למפסידים ,  רנדי פוי קלע 20 וחילק 10 .
 שארלוט  ( 19:17 )  - יוסטון  ( 17:21 )  94:102
הרוקטס כבר הוליכו ב-13 הפרש בחצי הראשון ,  אבל אז סטיבן ג'קסון התעורר ,  קלע 16 נקודות ברבע האחרון וסיים עם שיא קריירה של 43 נקודות ועזר לבובקאטס לרשום ניצחון חמישי בשישה משחקים .  ג'קסון קלע באחוזים מצוינים  ( 15 מ-22 מהשדה ,  10 מ-11 מהקו )  ,  הוסיף 8 ריבאונדים ,  3 אסיסטים ו-3 חטיפות ,  ונעזר ב-19 נקודות של בוריס דיאו  ( יחד עם 7 ריבאונדים ו-6 אסיסטים )  כדי להציב את הבובקאטס במקום השביעי במזרח עם המאזן הביתי הכי טוב בחטיבה  ( 4:14 ,  יחד עם אטלנטה ואורלנדו )  .  בשורות הרוקטס שוב בלט לואיס סקולה ,  עם דאבל דאבל מרשים 18 נקודות  ( 9 מ-15 מהשדה )  ו-14 ריבאונדים  ( פלאס 4 אסיסטים )  ,  טרבור אריזה קלע 19 .
 
חזרה לימי הקסם
סן אנטוניו הלוהטת הביסה את הלייקרס 85:105 ,  קובי הפצוע לא שיחק ברבע האחרון .  דטרויט רשמה ניצחון נדיר ,  פיצוץ בממפיס

