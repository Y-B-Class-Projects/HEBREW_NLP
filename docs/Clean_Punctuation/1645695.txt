בלבול : " אף אחד לא רוצה שהתקופה הזו תיגמר "
 גם בהנהלת סכנין מרוצים מהניצחון על הפועל ר"ג ומתכוונים להציע למאמן חוזה חדש .  סקאוטים של לה מאן וגנק צפו במשחק
צילום :  עמית גולדשטייןעריכת וידאו :  דורון שטיין
בני סכנין המשיכה הערב  ( ראשון )  בדהירה שלה ,  כשרשמה ניצחון חמישי ברציפות ועשתה זאת בצורה משכנעת עם 1:3 על הפועל רמת גן .  סכנין נהנתה מתמיכה מאסיבית של 5,000 אוהדים נלהבים באיצטדיון דוחא ,  נעזרה בשער עצמי של אלי לוי והמשיכה לניצחון שמציב אותה מרחק שתי נקודות בלבד מהמקום השישי המוליך לפלייאוף העליון .  
בסכנין מאוד מרוצים מעבודתו של המאמן מרקו בלבול ומתכוונים להציע לו כבר בימים הקרובים לחתום על חוזה לעונה הבאה .  במשחק הערב צפו סקאוטים של לה מאן וגנק ועקבו אחר מספר שחקנים של סכנין .  מחר הם יגיעו יחד עם דודו דהאן לצפות בדרבי התל אביבי ולאחריו יחליטו לאיזה שחקנים ,  אם בכלל ,  הם מתכוונים להציע לקבוצותיהם .
" שיחקנו עם הרבה מאוד ביטחון ,  הנענו כדור בצורה טובה ויצרנו הרבה מצבים ",  נתן מרקו בלבול ,  מאמן בני סכנין ,  את פרשנותו למשחק . " זה המשחק הטוב ביותר מאז שאני פה ,  אנו מאושרים .  מהיום שאני פה מדברים על מטרות ,  המטרה היא לשחק כדורגל טוב וזה מה שאנחנו עושים כרגע .  אף אחד לא רוצה שהתקופה הזו תיגמר ,  אנחנו נהנים וגם מול הפועל תל אביב נשחק את המשחק הרגיל .  לא חלמתי שנהיה במצב בו אנחנו נמצאים היום .  יש פה גרעין טוב ועיקר הקרדיט מגיע לשחקנים ". 
לירן כהן ,  שהיה מהבולטים בשורות סכנין ,  אמר בסיום : " הקבוצה ניצחה לפני שהגעתי ,  אני שמח שזה ממשיך גם עכשיו .  כשיש ביטחון אז מציגים גם יכולת טובה .  צריך להמשיך לעבוד קשה ולנצח .  אני רוצה להגיע כמה שיותר גבוה ,  ואם נהיה קרובים אז הפלייאוף העליון הוא בהחלט מטרה ". 
מאמן הפועל רמת גן ,  יובל נעים : " הגול העצמי שיבש לנו את המשחק .  בדוחא אסור לתת להם פור .  חזרנו למשחק במחצית השנייה וה-2:2 היה באוויר ,  אבל אז הם גמרו את המשחק .  יש לנו סגל מאוד קצר ואין לי את מי להחליף .  זה השחקנים שצריכים להוציא אותנו מהמצב הזה .  יש לנו 22 נקודות שזה בסדר ,  ואני מקווה שהנקודות יספיקו כדי להישאר בליגה ". 
כובש השער המצמק של רמת גן ,  שי חדד : " השער שלי לא ממש חשוב ,  זה לא נתן כלום .  הפסדנו את המשחק וחבל .  עוד פעם פתחנו משחק בצורה טובה וקיבלנו שערים שלא קשורים למציאות .  כבשנו ויכולנו להשוות ,  אבל אחרי השער השלישי נשברנו ". 

בלבול : " אף אחד לא רוצה שהתקופה הזו תיגמר "
 גם בהנהלת סכנין מרוצים מהניצחון על הפועל ר"ג ומתכוונים להציע למאמן חוזה חדש .  סקאוטים של לה מאן וגנק צפו במשחק

