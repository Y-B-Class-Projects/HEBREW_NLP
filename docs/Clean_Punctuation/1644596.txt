הקוד הפתוח יכבוש את עולם הסלולר
לראשונה מתגבשת קואליציה אדירה שדוחפת מערכות הפעלה מבוססות לינוקס לעולם הסלולר .  נוקיה ,  מוטורולה ,  HTC ,  סמסונג ,  גוגל ואינטל ידאגו כי בסלולר לא ייווצר מונופול כמו מיקרוסופט
 >  >  מסקנה מרכזית אחת עולה מכנס gsma בברצלונה ,  אשר ייחתם היום - מערכות ההפעלה הן זירת התחרות העתידית בעולם הסלולר .  לאחר שנים בהן רדפו יצרני המכשירים זו אחר זו בניסיון להשיק מכשיר מהיר יותר ,  חזק יותר ,  עם מצלמה גדולה יותר ,  עתה מתחרות החברות מי מהן תמשוך אליה יותר מפתחים עצמאיים .  במוקד נמצאת מערכת ההפעלה .  ככל שהיא תהיה פתוחה יותר ונפוצה יותר ,  כך ירבו המפתחים העצמאיים שימציאו עוד ועוד אפליקציות חדשניות ,  מגניבות ויעילות שימשכו את המשתמשים .  המנצחת כרגע בזירה זו היא אפל עם האייפון ומערכת ההפעלה הבלעדית שלו .  עם זאת ,  ייתכן כי ההגמוניה של אפל עשויה להסתיים בקרוב .  מהפכת הקוד הפתוח ,  מגיעה לסלולר .  גוגל החלה את מהפכת הקוד הפתוח כשהשיקה את מערכת ההפעלה שלה - אנדרואיד - לפני שנתיים .  לפני יומיים הצטרפה נוקיה .  יצרנית הסמארטפונים  ( הטלפונים הסלולארים החכמים )  הגדולה בעולם ,  ששולטת עדיין בכ-44% מהשוק ,  הכריזה על מערכת הפעלה מבוססת קוד פתוח .  עבור החברה מפינלנד ,  אשר שמרה בקנאות על מערכת ההפעלה הקניינית שלה סימביין ,  מדובר במהפכה תפישתית מהותית .  גם סמסונג הצטרפה לחגיגה והשיקה את bada ,  גם היא מערכת הפעלה מבוססת על קוד פתוח .  כל מערכות הפעלה אלה מבוססות לינוקס ,  וצפויות להיות הגורם המהותי ביותר בעולם הסלולר בשנים הבאות .  נוקיה ואינטל משלבות אינטרסים ההכרזה המרכזית של נוקיה בתערוכת ברצלונה הנוכחית ,  היתה השקה משותפת עם אינטל של מערכת הפעלה המבוססת קוד פתוח בשם מיגו  ( meego )  .  מיגו היא מערכת כלאיים ,  המשלבת בין מערכת ההפעלה maemo של נוקיה ובין moblin של אינטל .  השאלה המרתקת כעת היא על מהות שיתוף הפעלה ,  ומהו האינטרס ההדדי של אינטל ,  יצרנית מעבדי המחשב הגדולה בעולם ,  ונוקיה ,  יצרנית המכשירים הסלולריים הגדולה בעולם .  התשובה פשוטה - לבלום את התחרות שמגיעה מלמטה .  אינטל ,  אשר מעבדיה נמצאים כמעט על גבי כל מחשב אישי נייח ונייד ,  מבינה שהעתיד הולך לכיוון המכשירים הקטנים יותר .  אומנם יש לאינטל את מעבד אטום  ( atom )  ,  ששולט במחשבי הנטבוקים ,  אך אין לה נוכחות במכשירים הקטנים יותר ,  ובעיקר בעולם הסלולר .  לצערה של אינטל ,  עולם הסלולר נשלט על ידי המתחרה arm ,  שנוכחת בשבבים של חברות כמו סמסונג ,  קוואלקום ,  טקסס אינסטרומנטס ומארוול .  שבבים אלה משולבים בכל מכשירי הסלולר בעולם .  בעזרת מערכת ההפעלה מיגו ,  מנסה אינטל לחדור לשוק זה .  נוקיה נמצאת אף היא בעמדת נחיתות .  מכשירי האייפון ,  הבלקברי והמכשירים המבוססים אנדרואיד שומטים את הקרקע מתחת לרגליה בתחום הסמארטפונים - התחום הצומח ביותר בעולם הסלולר .  בעיקר היא מתקשה מול אפל .  אחת הסיבות לכך היא מערכת ההפעלה של נוקיה .  בניגוד לאפל ,  נוקיה מעולם לא הצליחה לבנות סביב מערכת ההפעלה הוותיקה שלה ,  סימביין ,  קהילת מפתחים עצמאיים .  בנוקיה מקווים לפתור בעיה זו באמצעות הקוד הפתוח של מיגו .  החתונה בין אינטל ונוקיה אמורה לעזור לשתיהן לחדור למקומות חדשים .  נוקיה מקווה להרחיב את הנוכחות מעבר לעולם הסלולר .  המיגו תתאים למכשירים נוספים ,  כמו מחשבי טבלט ,  נטבוקים ואף טלוויזיות .  מנגד ,  אינטל תוכל לחדור לעולם הסלולר .  מיקרוסופט לא מוותרת גם מיקרוסופט עדיין לא אמרה נואש מתחום מערכות ההפעלה לסלולר .  החברה הכריזה בברצלונה על מערכת ההפעלה 7 windows phone ,  הדור הבא של מערכת ההפעלה windows mobile ,  אשר הותאמה לעבודה על טלפונים סלולריים ובכלל על מעבדים מבוססי arm .  בניגוד לנוקיה ,  אינטל וגוגל ,  מיקרוסופט לא מבססת את המערכת שלה על קוד פתוח .  מערכת ההפעלה החדשה של מיקרוסופט מגיעה לשוק מאוחר מדי ,  לאחר שאפל ,  rim וגוגל כבר הגיעו לשוק וכבשו חלק ניכר ממנו .  אולם למיקרוסופט יש יתרון אחד בולט שפשוט אין לאחרות ,  והוא הנוכחות של מיקרוסופט בארגונים .  כמעט כל הארגונים הגדולים בעולם משתמשים בצורה זו או אחרת במוצרי מיקרוסופט השונים .  ההצלחה של 7 windows phone תלויה במידה רחבה ביכולת התכונה להתממשק עם הכלים הארגוניים ,  בצורה טובה יותר ממה שעושים המתחרים שלה .  אך בניגוד למתחריה ,  עסקי הליבה של מיקרוסופט הם בתחום מערכות ההפעלה .  היא לא יכולה לחלק תוכנות חינם כמו שעושה גוגל ,  אשר את כספה רואה בכלל בתחום הפרסום המקוון .  לפיכך ,  סובלת מיקרוסופט מחיסרון תחרותי בעיקר במגזר המכשירים אשר מיועדים לקהל שאינו עסקי .  בתום תערוכת gsma השנה ,  אפשר לראות כי מרבית יצרני מכשירי הסלולר ,  קושרים את גורלם בלניקוס .  עם זאת ,  עליהם לזכור כי מערכת ההפעלה הזו לא נחלה הצלחה עד כה בעולם ה-pc ,  פרט אולי לתוכנת האופן אופיס ודפדפן הפיירפוקס .  כנראה שבזירה זו הצליח המונופול של מיקרוסופט לשמור על עצמו .  עם זאת ,  עולם הסלולר בעל חוקים אחרים ,  בו אין גורם אחד ששולט בשוק מערכות ההפעלה .  עכשיו ,  לאחר שנוקיה ,  מוטורולה ,  סמסונג ,  htc ,  גוגל ואינטל מקדמות את הקוד הפתוח של לינוקס ,  נראה כי הסיכוי שהדבר יתפוס גבוה מאוד .  מול כוח אדיר זה יתמודדו עם מערכות הפעלה קנייניות מיקרוסופט ,  פאלם ,  בלקברי ואפל .  על פי הניסיון שנלמד בעולם ה-pc כנראה שאין מקום להרבה מערכות הפעלה .  עם קואליציה כל כך חזקה שדוחפת את הקוד הפתוח ,  נראה כי הפעם לינוקס תהפוך למערכת ההפעלה הנפוצה ביותר בעולם הסלולר .
 
הקוד הפתוח יכבוש את עולם הסלולר
לראשונה מתגבשת קואליציה אדירה שדוחפת מערכות הפעלה מבוססות לינוקס לעולם הסלולר .  נוקיה ,  מוטורולה ,  HTC ,  סמסונג ,  גוגל ואינטל ידאגו כי בסלולר לא ייווצר מונופול כמו מיקרוסופט

