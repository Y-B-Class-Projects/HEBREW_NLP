מכתב הרבניות : " ליהודיות אסור לצאת עם ערבים "
 כ-30 רבניות חתמו על מכתב הקורא ליהודיות שלא לעבוד במקום בו נוכחים תושבים ערבים ,  מחשש להתבוללות . " הם רואים אותך בסופרמרקט ,  יוסוף הופך ליוסי ,  סמיר לסמי .  אל תצאי עם גויים !  "
 אחרי מכתב הרבנים מגיע מכתב נשותיהם :  כ-30 רבניות מכל רחבי הארץ חתמו הערב  ( שלישי )  על מכתב הקורא לא לצאת או לעבוד במקומות בהם קיימת נוכחות של תושבים ערבים .  לטענת החותמות על הקריאה ,  הפנייה נועדה למנוע מצב של נישואי תערובת והתבוללות בין יהודים לערבים .  
במכתב ,  שיצא הערב וצפוי להתפרסם בעלוני סוף השבוע בבתי הכנסת ,  פונות הרבניות  " לבת ישראל "  ומפצירות  " למענך ולמען הדורות הבאים ,  אנו פונות בבקשה אל תצאי עם גויים !  הם רואים אותך בסופרמרקטים או פוגשים בך בשירות הלאומי .  יוסוף הופך ליוסי ,  סמיר הופך לסמי ועבד הופך לעמי .  הם מבקשים את קרבתך ,  אך זה הכל עבודה בעיניים !  אל תצאי עם גווים !  אל תעבדי במקומות שיש בהם גווים !  סבותייך לא חלמו שמישהי מצאצאיהן תעשה מעשה שכזה ". 
חלק מהחתומות על המכתב נשואות לרבנים שחתמו על  " מכתב הרבנים ",  בו קראו שלא להשכיר דירות לערבים .  בין הרבניות החתומות על המכתב ניתן למצוא את נצחיה יוסף אשתו של הרב יעקב יוסף ,  הרבנית אסתר ליאור אשתו של הרב דוב ליאור רבה של קריית ארבע ,  הרבנית שולמית מלמד אשתו של הרב זלמן מלמד מבית אל והרבנית אסתר לבנון רעייתו של רב השומרון אליקים לבנון .  כמו כן בין חתומות גם הרבנית סטרנה דרוקמן מקרית מוצקין ,  הרבנית חנה פינטו מירושלים ,  הרבנית ברנס מירושלים ,  הרבנית בלומא וולפא מביתר עילית ,  הרבנית בן אבו - גילה מירושלים ,  הרבנית חני חזן ממצפה יריחו ,  הרבנית רחל דיסקינד מאלעד והרבנית יהודית כהן מבני ברק .
 המכתב יצא ביוזמת ארגון  " להב"ה "  הפועל לדבריו למניעת התבוללות בישראל ,  אשר באחרונה גם פתח קו טלפון  ( 'מלשינון' )  על מנת שיהודים יוכלו לדווח על יהודים אחרים שמשכירים את בתיהם לערבים .
 
מכתב הרבניות : " ליהודיות אסור לצאת עם ערבים "
 כ-30 רבניות חתמו על מכתב הקורא ליהודיות שלא לעבוד במקום בו נוכחים תושבים ערבים ,  מחשש להתבוללות . " הם רואים אותך בסופרמרקט ,  יוסוף הופך ליוסי ,  סמיר לסמי .  אל תצאי עם גויים !  "
 
