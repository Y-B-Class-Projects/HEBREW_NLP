WRC :  הירבונן פותח עם נצחון
הפיני מנצח את מירוץ פתיחת עונת 2010 של אליפות העולם בראלי ,  מקדים את אלוף שש השנים האחרונות לואב שמסיים שני
מיקו הירבונן מנצח את ראלי שוודיה ,  המירוץ הפותח את עונת 2010 של אליפות העולם ה-WRC .  הפיני של פורד מסיים את שלושת הימים בהם עברו המתחרים מעל ל-300 ק"מ בשבילים מושלגים בזמן של 3:09.30 שעות ,  מקדים את אלוף העולם סבסטיאן לואב  ( סיטרואן )  ב-42 שניות .  
לואב החל את המירוץ היטב ,  אולם להירבונן לא לקח זמן רב כדי להציג יכולת משכנעת על המשטח החלק .  ניסיונותיו של הצרפתי לחזור להובלה לא צלחו ,  ואלה אף גרמו לו לאבד שניות יקרות .  עבור הירבונן מדובר כמובן בנצחון חשוב ,  אשר יגביר את תשוקתו להיות זה שיקטע ללואב שש שנים רצופות של אליפות .
 גם בקרב בין נהגי המשנה בכל קבוצה הייתה ידה של פורד על העליונה בראלי הזה .  יארי מאטי לטבלה מסיים שלישי ,  מקדים את דני סורדו שמסיים רביעי .  פועל יוצא מכך הוא יתרון של 10 נקודות על פני סיטרואן וזאת לאחר שגם ה-WRC שינו העונה את שיטת הניקוד כפי שנעשה בפורמולה 1 .  
ומה על קימי רייקונן ?  אלוף 2007 של הפורמולה 1 אשר עשה הסבה מקצועית ,  שוב מתקשה עם התנאים החדשים .  ביום שישי סטה הפיני מהמסלול ותקע את הסיטרואן שלו בחומת השלג .  החילוץ גזל ממנו זמן רב והוא מסיים במקום ה-30 בפער של כ-38 דקות מהמנצח .  גם לאלוף העבר מרקוס גרונהולם לא כל כך הצליח הפעם ,  ואת ראלי שוודיה הוא מסיים רק במקום ה-21 .
 המירוץ השני לעונת 2010 בסבב ה-WRC יערך במקסיקו בין ה-5 ל-7 במרץ ,  במזג אוויר שונה לחלוטין מזה בו נערך ראלי שוודיה .  האם הירבונן יצליח שוב להקדים את לואב ?  נקווה ,  ולו בשביל שתהיה לנו עונה מותחת עד סופה .
 1 .	 מיקו הירבונן ,  פורד2 .	 סבסטיאן לואב ,  סיטרואן3 .	 יארי מאטי לטבלה ,  פורד4 .	 דני סורדו ,  סיטרואן5 .	 סבסטיאן אוג'ייה ,  סיטרואן6 .	 הנינג סולברג ,  פורד7 .	 מתיו ווילסון ,  פורד8 .	 מאדס אוסטברג ,  סובארו9 .	 פטר סולברג ,  סיטרואן10 .	 פי-ג'יי אנדרסון ,  סקודה
טבלת אליפות הנהגים אחרי מירוץ מס' 1:1 .	 מיקו הירבונן ,  פורד  25 נק'2 .	 סבסטיאן לואב ,  סיטרואן  18 נק'3 .	 יארי מאטי לטבלה ,  פורד  15 נק'4 .	 דני סורדו ,  סיטרואן  12 נק'5 .	 סבסטיאן אוג'ייה ,  סיטרואן  10 נק'6 .	 הנינג סולברג ,  פורד  8 נק'
טבלת אליפות היצרניות אחרי מירוץ מס' 1:1 .	 פורד  40 נק'2 .	 סיטרואן  30 נק'3 .	 סטובארט פורד  14 נק'4 .	 סיטרואן ג'וניור  10 נק'

WRC :  הירבונן פותח עם נצחון
הפיני מנצח את מירוץ פתיחת עונת 2010 של אליפות העולם בראלי ,  מקדים את אלוף שש השנים האחרונות לואב שמסיים שני

