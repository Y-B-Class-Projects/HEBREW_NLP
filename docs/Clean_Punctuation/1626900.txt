רני רהב זכאי 
זכה בתביעה שהגיש נגדו המתווך יעקב אזולאי לפני כשלוש שנים ,  בטענה שרהב לא שילם לו דמי תיווך שהגיעו לו לכאורה בעבור חלקו בעסקה להשכרת הקומה הגבוהה והיוקרתית ביותר במגדל המוזיאון בתל אביב
לאיש יחסי הציבור רני רהב היתה אתמול סיבה טובה לחייך :  הוא לא יצטרך לשלם 185 אלף שקל בתביעה שהוגשה כנגדו .  רהב זכה בתביעה שהגיש נגדו המתווך יעקב אזולאי לפני כשלוש שנים ,  בטענה שרהב לא שילם לו דמי תיווך שהגיעו לו לכאורה בעבור חלקו בעסקה שבה שכר רהב כ-1,000 מ"ר בקומה 25 ,  הגבוהה והיוקרתית ביותר במגדל המוזיאון בתל אביב.בפסק דין שניתן באחרונה דחה השופט צבי כספי את התביעה ,  מאחר שאזולאי הגיש את התביעה בשם עצמו ,  ואילו עסקת התיווך שבגללה הגיש את התביעה נערכה על ידי חברת תיווך שלא היתה צד להליך .  השופט קבע כי אזולאי יישא בהוצאות המשפט של רהב ,  וכן בתשלום הוצאות שכר טרחת עורכי דינו של רהב בסך 15 אלף שקל.סודות הגרעין של פרס ויו"ר הפועליםההתכנסות השנתית היוקרתית של איגוד הבנקים לא דמתה השנה במאום להתכנסויות שערך האיגוד בשנתיים האחרונות .  ב-2007 היה זה סטנלי פישר שהדהים את הנוכחים בנאום הביקורת על תלוש הבנק הלא קריא שלו .  הכנס שנערך אשתקד ,  בעיצומה של המפולת הפיננסית בשווקים ,  היה בסימן שורדים.השנה הסיפור היה שונה .  כשהם חזקים ואיתנים מאי פעם התכנסה כל הצמרת הבנקאית של ישראל במרכז הכנסים של מלון דן פנורמה כדי לחוגג 50 שנה לאיגוד .  אל הגוורדיה המכובדת ,  שכללה כמו בכל שנה את המנכ"לים ,  היו"רים וההנהלות הבכירות של כל הבנקים הישראליים ,  הנגיד והמפקח על הבנקים ,  הצטרפו הפעם גם נשיא המדינה ,  שמעון פרס ,  ושר האוצר ,  יובל שטייניץ .  הנשיא ,  שהיה אורח הכבוד ,  חלק שבחים למנהלי הבנקים ובעיקר ליאיר סרוסי ,  יו"ר הפועלים ,  וייחס להם את יציאתו המוצלחת של המשק הישראלי מהמשבר העולמי בנזקים מועטים . " אני מכיר את הדוד של סרוסי ,  שהיה מנהל הכור הגרעיני בדימונה ",  חשף פרס . " אם סרוסי ינהל את הבנק כמו שדוד שלו ניהל את הכור ,  אני רגוע ". דנקנר מצפין ,  שרנסקי מהדקנוחי דנקנר הצפין אתמול לגליל - לא כדי להתרשם מהפריחה החורפית בצפון ,  כי אם מטעם פרויקט משותף עם הסוכנות היהודית במתן סיוע לקהילות בישראל בתחומי החינוך ,  התרבות והספורט .  דנקנר ,  מלווה ביו"ר הסוכנות נתן שרנסקי ,  ביקר במעלות תרשיחא ,  עכו ,  קיבוץ רביד וגשר הזיו .  במהלך הסיור אמר שרנסקי על דנקנר : " נוחי הוא אדם שמוכן לתרום רבות לחברה הישראלית גם בימי מלחמה וגם בעתות של שלום .  אני מקווה שהידוק הקשר בין אי.די.בי לבין הסוכנות מסמן את הרחבת שיתוף הפעולה בין גורמים ישראלים לבין התורמים מחו"ל והסוכנות היהודית ,  במטרה לחזק את החברה הישראלית ". 

רני רהב זכאי 
זכה בתביעה שהגיש נגדו המתווך יעקב אזולאי לפני כשלוש שנים ,  בטענה שרהב לא שילם לו דמי תיווך שהגיעו לו לכאורה בעבור חלקו בעסקה להשכרת הקומה הגבוהה והיוקרתית ביותר במגדל המוזיאון בתל אביב

