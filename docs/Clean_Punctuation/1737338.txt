אישום :  נהג בלי רישיון בעודו שיכור והרג 4 בני אדם
עמיר עטללה ,  צעיר בן 19 מירכא ,  מואשם כי דרס למוות שלושה בני אדם שיצאו ממסעדה בכפר יאסיף והרג צעיר שנסע עמו ברכב .  בין השאר נהרגה בתאונה שופטת בית משפט השלום בנצרת נסרין כריני
 ( צילום :  אדריאן הרבשטיין ) 
כתב אישום הוגש הבוקר  ( שלישי )  לבית המשפט המחוזי בחיפה נגד עמיר עטללה בן 19 מירכא ,  בגין הריגתם של ארבעה בני אדם בתאונת דרכים שאירעה בתחילת החודש בכפר יאסיף .  עטללה מואשם כי נהג ללא רישיון ובמצב של שכרות ודרס למוות את ד"ר ניזאר תומא  ( 46 )  ,  רעייתו ג'וזפין  ( 40 )  ושופטת בית משפט השלום בנצרת נסרין כריני  ( 39 )  בעת שהשלושה יצאו ממסעדה בכפר .  בנוסף ,  הוא מואשם בהריגת צעיר שנסע עמו ברכב .  
לעטללה מיוחסים אישומים של הריגה ,  נהיגה בזמן פסילה ,  נהיגה בשכרות ,  נהיגה ללא רשיון ,  גרימת חבלה של ממש ,  סטייה מנתיב הנסיעה ,  מהירות מופרזת ,  נהיגה כשרישיון הרכב אינו בתוקף ,  אי חגירת חגורת בטיחות ונהיגה ללא ביטוח .  
לפי כתב האישום ,  שהגיש עורך הדין ענאן גאנן מפרקליטות מחוז חיפה ,  בליל ראש השנה סמוך לחצות ,  נהג עטאללה ברכב מסוג סובארו בו היו שלושה מחבריו .  הארבעה נסעו ברכב מבלי שחגרו חגורות בטיחות ,  בעוד הנאשם נהג ללא רשיון כשבדמו ריכוז אלכוהול מעל למותר .
 עוד עולה מכתב האישום ,  כי לנהג אין כלל רשיון נהיגה ,  ולרכב לא הייתה תעודת ביטוח .  הנהג הגיע לכיכר לפני הכניסה הדרומית לכפר יאסיף בעודו נוהג במהירות מופרזת .  הוא איבד שליטה על הרכב ,  סטה מנתיב נסיעתו לנתיב הנגדי ,  המשיך לשוליים שבצד שמאל של הכביש ופגע עם חזית הרכב בשופטת נסרין כרייני ,  ובבני הזוג ד"ר נזאר תומא וג'וזפין תומא ,  ששהו על השוליים בקרבת מגרש כלי רכב .  
בכתב האישום נטען ,  כי עטללה המשיך ופגע במעקה הבטיחות ובשלט של מגרש המכוניות והתהפך עם הרכב .  הנפגעים בתאונה נהרגו במקום ,  ואילו חברו של הנאשם שישב לידו נפגע באורח קשה ומאוחר יותר נקבע מותו בבית החולים .  אמג'ד תומא ,  אחיו של ד"ר ניזאר תומא המנוח ,  אמר באחת מהארכות המעצר של עטללה ,  כי  " הגיע הזמן שהמשטרה תיקח את החוק לידיים ותטפל בנהגים כמו זה שדרס למוות את השלושה בעת שנהג ללא רישיון ".  אמג'ד תומא הוסיף ,  כי זה זמן רב מבקשים תושבי הכפר מהמשטרה להקים כיכר לא הרחק ממקום התאונה , " אך לא מקשיבים לנו .  מדובר בכביש מסוכן וכמעט כל יום מתרחשת בו תאונת דרכים ". 

אישום :  נהג בלי רישיון בעודו שיכור והרג 4 בני אדם
עמיר עטללה ,  צעיר בן 19 מירכא ,  מואשם כי דרס למוות שלושה בני אדם שיצאו ממסעדה בכפר יאסיף והרג צעיר שנסע עמו ברכב .  בין השאר נהרגה בתאונה שופטת בית משפט השלום בנצרת נסרין כריני

