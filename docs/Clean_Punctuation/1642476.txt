קלינטון במצב  " מצוין ",  צפוי לשוב היום לביתו
רופאו של הנשיא לשעבר של ארה"ב סיפר כי מצבו של קלינטון  " מצוין "  וכי הוא צפוי לשוב לביתו בהמשך היום .  קלינטון עבר בהצלחה ניתוח להחדרת שני תומכים לעורקיו הראשיים .  אובמה איחל  " החלמה מהירה "
  ( צילום :  רויטרס ,  עריכה :  דורון שטיין ) 
רופא הלב של נשיא ארה"ב לשעבר ,  ד"ר אלן שוורץ ,  אמר הלילה  ( שישי )  כי מצבו של קלינטון  " מצוין ",  זאת לאחר ניתוח שעבר בליבו במהלכו הותקנו שני תומכים בעורקיו הראשיים .  הוא סיפר שהנשיא לשעבר חש בימים האחרונים כאבים בחזה ועל בסיס הסימפטומים שאובחנו הוחלט לאשפזו ולהתקין את התומכים בעורקים המובילים דם לליבו ,  זאת מאחר שאחד מארבעת המעקפים שהותקנו בלבו של קלינטון בשנת 2004 נסתם .  
שוורץ הוסיף כי קלינטון צפוי להשתחרר מחר מבית החולים ושביום שני הוא יוכל לשוב לעבודה .  הנשיא לשעבר הובהל לטיפול נמרץ אמש בבית החולים קולומביה בניו יורק לאחר שחש כאבים בחזה .  מזכירת המדינה האמריקנית הילרי קלינטון דחתה את נסיעתה לערב הסעודית ביממה על מנת לשהות לצד בעלה .  
נשיא ארה"ב ברק אובמה שוחח הלילה עם קלינטון ואיחל לו  " החלמה מהירה ".  אובמה אמר שהפעילות של קלינטון לשיקום האיטי חשובה מכדי שיהיה מרותק למיטתו למשך זמן רב ושכולו תקווה כי הנשיא לשעבר ישוב במהרה לעבודה .  קלינטון השיב לאובמה כי הוא  " מרגיש מצוין ". 
קלינטון ,  בן 63 ,  עבר בשנת 2004 ניתוח מעקפים ,  והתלונן בימים האחרונים על כאבים בחזהו ,  כך עולה מדיווח ברשת ABC .  מקורבים לנשיא לשעבר מסרו כי באחרונה היה נתון תחת לחץ רב .  קלינטון עמד בראש משלחת סיוע שיצאה להאיטי בתפקיד מתאם מאמצי הסיוע הבינלאומי באזור .
 עוזרו של קלינטון ,  דגלאס בנד אמר בהצהרה בנושא אמש כי  " הנשיא במצב רוח טוב וימשיך להתמקד בעבודת הקרן אותה הוא מקדם ,  ובמאמצי השיקום של האיטי ".  אשתו של ביל ,  הילרי קלינטון ,  מזכירת המדינה האמריקאית ,  עזבה את וושינגטון ,  ומקורבים לה מסרו כי היא נראתה רגועה באופן יחסי .
 עדכון ראשון :  00:09

קלינטון במצב  " מצוין ",  צפוי לשוב היום לביתו
רופאו של הנשיא לשעבר של ארה"ב סיפר כי מצבו של קלינטון  " מצוין "  וכי הוא צפוי לשוב לביתו בהמשך היום .  קלינטון עבר בהצלחה ניתוח להחדרת שני תומכים לעורקיו הראשיים .  אובמה איחל  " החלמה מהירה "
 
