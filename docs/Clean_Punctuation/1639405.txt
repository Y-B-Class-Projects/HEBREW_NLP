היה טוב .  וטוב שהיה ? 
מה שהחל בהססנות ,  הפך לקלחת אירועים לא ברורה ונגמר באשפוז ועזיבה .  אלבום פרידה מגומא אגייאר .  ואולי זה טוב לבית"ר
זה התחיל בשמועות על אדם דתי שאולי יסייע לבית"ר ,  אבל צבר תאוצה אמיתית כשהופיע פתאום בגמר הגביע ,  לצידו של היו"ר איציק קורנפיין .  מרחוק הוא נראה סקרן אך חשדן ,  אדם שלא ברור כיצד יתיר בכלל לקבוצה לשחק בשבת ,  ועד כמה זה באמת מעניין אותו .  גם כשפתאום דיבר בסיום משחק הגביע ברמת גן בנחרצות ובקיאות ,  התחושה הייתה שזה לא בשבילו
אלא שברגע האחרון ,  לאחר שנדמה היה שקורנפיין לא הצליח להגיע לפתרון ,  נכנס לעובי הקורה ביתר מרץ ראש העיר ניר ברקת ,  שבמרתון של שכנועים גרם לאגייאר להזרים את הכסף הדרוש לפתיחת העונה של בית"ר ירושלים .  כבר במסיבת העיתונאים הזו ,  אגייאר גילה פתיחות מעוררת חשד ,  אך עם זאת נראה קצת תלוש מהמציאות הספורטיבית .  ניכר היה שהרבה רבדים באישיותו טרם התגלו
כמה ימים אחרי מסיבת העיתונאים ,  הגיע אגייאר למתחם בין וגן לאימון הבכורה של בית"ר .  לאט לאט ,  הבנו שמדובר באיש מאוד מאוד מורכב .  דתי שמגיע עם טי שירט ועליו בחורה ערומה .  הכיפה הומרה בכובע אופנתי והסיפור על הרגלי חייו והכנות שבה סיפר עליהם ,  במיוחד בנוגע לסמים קלים וקשים ,  לימדו אותנו שגם במקרה הזה ,  כמו במקרה גאדימק ,  אנחנו לא באמת יודעים הכל .  אבל היי ,  מה זה חשוב ,  העיקר שהכסף זורם .  כסף זה העיקר ,  לא ? 
באותה מהירות בה ירד אל העם וחשף טפח אחד טפח מהדברים שלא ידענו עליו ,  אגייאר נשבע בטירוף הממכר של הקהל הירושלמי .  אם בהתחלה חשבנו שהוא יהיה ספונסר פסיבי שרוצה רק לעזור ,  לאגייאר לא לקח יותר מדי זמן כדי לקפוץ לתוך הלבה הרותחת וליהנות מהחום שלה .  הוא לא ידע שהיא רק תסבך אותו .  מי יכול לדעת
נדמה כי השאלה הראשונה בנוגע למה שיש לאגייאר להציע לבית"ר הגיע במשחק פתיחת העונה מול הפועל תל אביב .  אגייאר הופיע בטדי ,  רקד על הדשא ,  השתולל על הקווים ,  עלה וירד מהיציע ,  ושוחח עם יושבי יציעי העיתונאים באופן שלא היה מוכר עד אז .  ככה לא נראה בעלים פוטנציאלי של קבוצת כדורגל ,  אבל בניגוד לגאידמק ,  קשה היה שלא לאהוב את האיש החינני והשמח
זו ג'יימי אגייאר ,  שנהגה להופיע עם בעלה לרוב המשחקים והאירועים .  שקטה ,  לא מורגשת ,  לא מוכרת ,  הגברת אגייאר קישטה את הנוף הספורטיבי שלנו ונראתה כמו חלק ממסעו המיוחד של אגייאר בארץ הקודש .  מי חשב אז שהיא תהיה זו שכנראה תעצור הכל ותבקש לעזור בעלה
אגייאר ,  בניגוד לגאידמק ,  אהב את הפועל ירושלים בכדורסל באותה מידה כמו בית"ר מהכדורגל .  כאן ,  בגמר גביע ווינר ,  נרשם עוד אירוע שיא בקו שבין האיש הדתי ששקל להשקיע בספורט הירושלמי לאיש שהוברח משם :  אחוז תזזית ,  אגייאר נראה כמו אחרון אוהדי הפועל ירושלים .  אם בהתחלה זה נראה מרגש ,  אז הגיעו ההתבטאויות המוזרות שלו נגד מכבי ת"א ופיני גרשון שהפכו את האירוע לחידתי
גשם השאלות בנוגע לאיש הפך למבול כשהתמונה הזו ,  בה נראה אגייאר אחרי טיפול של משטרת מיאמי ,  נחשפה לציבור הישראלי .  כבר אז בית"ר הייתה צריכה לשאול את עצמה האם זה האיש שאמור להנהיג אותה לעתיד טוב ויציב יותר ממה שגד זאבי וארקדי גאידמק נתנו לה .  אבל היי ,  מה זה חשוב ,  העיקר שהכסף זורם .  כסף זה העיקר ,  לא ? 
יכול שהקסם האישי של אגייאר מנע מהאנשים הנכונים לשאול את השאלות הנכונות .  בטח כשהאיש נוסע למשחק בין מילאן לריאל מדריד ומצטלם עם קאקה .  חבורה בלתי אפשרית של יועץ מוזר ,  פרשן טלוויזיה ויו"ר של קבוצת כדורסל ,  מיהרו להיכנס לתמונה מבלי באמת להבין מה מסתתר מאחוריה
ומאחורי התמונה הסתתרו האנשים המודאגים האלו .  משפחתו של אגייאר ,  שהבינה שהטירוף הספורטיבי לא מקל על האיש שמסובך בתביעות לא קלות ,  ועורך דינו שהחל לקחת יותר ויותר אחריות על המצב .  לא עבר הרבה זמן ,  והם הכריזו שהאיש המקסים שנחשפנו אליו לא צריך כרגע את בית"ר ירושלים .  חבל רק שבית"ר לא הבינה את זה קודם ,  כשהיא עדיין רומזת ,  ברוב חוצפתה ,  שהיא מצפה לשמוע את מוצא פיו של אגייאר עצמו  " באופן בלתי אמצעי ".  אולי עוד הפגנה תעזור להם

היה טוב .  וטוב שהיה ? 
מה שהחל בהססנות ,  הפך לקלחת אירועים לא ברורה ונגמר באשפוז ועזיבה .  אלבום פרידה מגומא אגייאר .  ואולי זה טוב לבית"ר

