שאלה פתוחה
חושב שאולי אתה הומו ולא יודע מה לעשות עם ההתמכרות לסמים ?  הפסיכולוגית אילנה עונה ומפרשת חלומות
בד"כ כלל אני מאונן על נשים ,  אך לאחרונה ראיתי סרט של הומואים ונהניתי יותר ,  גמרתי עם יותר הנאה .  ברגיל כשאני רואה בנים ,  אני טיפה מתחרמן אך נרתע מזה .  אני לא אוהב את זה שאני מתחרמן על בנים .  אני מאוהב בילדה אחת ,  אבל משום מה אני נהנה יותר מסרטים של הומואים ובנים .  האם אני הומו ? 
בוא נגדיר הומוסקסואל כגבר הנמשך רגשית ומינית לגברים ,  ואינו נמשך רגשית ומינית לנשים .  אצל חלק גדול מהאוכלוסייה גם לגבי בנים וגם לגבי בנות ,  השאלה אינה בהכרח זה או זה ,  אלא קיים אחוז די נכבד שאצלו הנטייה היא קצת מזה אבל יותר מן הצד השני או גם זה וגם זה .  כלומר ,  אצל חלק נכבד מן האוכלוסייה אין בחירה חד משמעית והעדפה חדה של מין אחד כן לחלוטין והשני לא לחלוטין ,  אלא יש עניין בשני המינים בפרופורציות משתנות .  יש הבוחרים לממש את סקרנותם ולנסות גם את הדרך ההטרוסקסואלית שהיא קלה ונוחה יותר ,  ולעתים רוצים גם לנסות את הצד השני כי זה מרתק ומסעיר עבורם .
 נדמה לי מתוך התיאור שאתה שייך לקבוצת הגם וגם :  העובדה שאתה מאוהב בבת ושעד היום אוננת על נשים ,  מצביעה בצורה ברורה על החלק ההטרוסקסואלי שבך .  העובדה האחרת שאתה התחרמנת ונהנית יותר מסרטי הומואים מצביעה על כך שגם אפשרות זו קיימת בתוכך .  בשלב הנוכחי אתה כותב ש"אתה לא אוהב שאתה מתחרמן על בנים "   ,  ולפיכך מאחר וקיימת לפניך כיום יכולת הבחירה ,  הרי השאלה היא איזה צד תחזק ע"י התנהגות מצידך .  ככל שתצפה יותר בסרטים הומואים ייווצר הרגל ועשויה להיווצר התמכרות העשויה גם לדחוף להתנהגות בפועל.שאלת ההומוסקסואליות אינה בהרבה מקרים שאלה של בחירת גורל או הכרעה ביולוגית ,  כפי שתקבל כנראה בתגובות בטוקבקים .  עבור כשליש מהאוכלוסייה ,  הן גברים והן נשים ,  אשר קיים בהם הפוטנציאל לשני הצדדים ,  השאלה היא של בחירה והעדפה .
 כל דבר שאנחנו מתמידים בעשייתו מתחזק ומתגבר וכל דבר שנזניח ולא נטפח ,  ילך ויפחת .  כמו כל כושר וכישור אחר המתפתחים ומשתכללים כתוצאה של תרגולת רציפה וממושכת.בקיצור ,  בהחלט ייתכן שיש בך פוטנציאל לכיוון ההומוסקסואלי יחד עם נטייה ברורה לכיוון ההטרוסקסואלי .  קצת מזה ואולי הרבה מזה .  אין צורך בהגדרה חד משמעית אלא פשוט חזק את הזהות בה אתה מעוניין .
 השתמשתי בסמים במהלך השנתיים האחרונות ופניתי לעזרה לכל מיני אנשים שסמכתי עליהם .  הסתבר שלא הייתי צריך לדבר איתם על זה .  אח שלי גילה יום אחד על זה ,  וסיפר למשפחה שלי.מאז ההורים שלי בקושי מדברים איתי ורק כועסים עליי .  האחים שלי כל היום קוראים לי שקרן ,  והחברים שלי נותנים לי את הסמים .  אני רוצה למצוא דרך לסדר את הדברים .  שאני אוכל ללכת בבית ולהרגיש שאני נמצא במשפחה נורמלית .
 אין לי מישהו לדבר איתו על הבעיות שלי ,  מישהו שאני יכול להאמין בו שיעזור לי להיגמל ,  כל מי שסיפרתי לו פשוט עזב אותי ,  אם זה היה החברה שלי או החברים ,  ונשארתי עם ההתמכרות הזאת ,  שהמשפחה והחברים מקשים עליי ,  ואף אחד לא עוזר לי איתה .  עם הדיכאון הזה .  איך אני יכול לגרום למשפחה שלי לסמוך עליי שוב ? 
פונה יקר ,  משפט המפתח בסיפור הלא פשוט שלך הוא שהיום ,  בגיל 16 ,  אתה מכור לסמים .  המשפחה מגנה ומנדה אותך ,  כולל החברה שעזבה ,  כך שאין לך מעגל אינטימי ומשפחתי אליו אתה מרגיש שייך ומה שנשאר לך כקבוצת השתייכות הם החברים המספקים לך סמים .  כלומר כיום על מנת להרגיש שייך אתה לוקח סמים ואז אתה שייך לקבוצת החברים שגם הם צרכני סמים .  
קיימת אפוא בעיה כפולה ,  הראשונה בעיית ההתמכרות והשנייה בעיית חוסר השייכות למשפחה והתלישות החברתית .  עלייך למהר ולפנות לקבל עזרה מהגורמים המקצועיים המטפלים בבני נוער מכורי סמים ובבני משפחותיהם .  יש טיפולים על בסיס קבוצתי או על בסיס אישי ובמידת הצורך יש הפנייה לכפרי גמילה מסמים .  אני ממליצה בפנייך על פנייה לאגודת אל-סם בה תמצא את הטלפונים לקבלת סיוע מיידי .
 בהצלחה,אילנה .
 לפני כמה חודשים התחלתי ללמוד במקום מסוים והכרתי שם בחור שהתאהבתי בו .  בינתיים סיימנו כבר וחשבתי שזהו ..  ..  ואז חלמתי עליו חלום ..  .. חלמתי שאנחנו יושבים בחדר מלא אנשים שלמדו איתנו ,  ואני והוא ,  ורואים סרט עם מקרן כזה על הלוח .  ולאט לאט אנשים עוזבים את המקום ,  נפרדים רק ממנו ,  מנשקים אותו ואומרים לו תודה .  ואז אנחנו נשארים לבד ..  .. 
הוא עם הגב אליי ,  יושב בלי תזוזה .  ואני חושבת לעצמי איזה מביך זה יהיה אם הוא יהיה זה שיצא קודם .  אז אני קמה ויוצאת מהחדר .  אומרת  " ביי "  והוא לא עונה .  ואז נכנסתי לאיזה חדר ,  וכשיצאתי ממנו הוא היה שם ואמר לי ביי .  נתתי לו נשיקה כזאת בלחי והתחבקנו ,  ואז הוא אמר לי  " לא ,  מה את אומרת לי שלום ?  תלווי אותי למטה ,  אני רוצה שנלך ביחד .  אני מעדיף ביחד !  ".  אני מסכימה ללוות אותו ,  אבל אז איכשהו הוא נעלם ,  ואני מוצאת את עצמי עם מישהי אחרת בכלל לא קשורה ,  במעלית .  אני יוצאת ומחכה לו בחוץ והוא לא מגיע ולא יוצא .
 השאלה העולה מהפתיח של פנייתך היא מדוע לא קרה שום דבר בינך ובין הבחור בו התאהבת בלימודים .  האם ניסית ליצור איתו קשר ?  האם חששת מכך ?  האם את ביישנית או סובלת מסוג של מעצור חברתי או קושי ביצירת קשר ?  האם לא יכולת לממש את אהבתך אליו מפני שהייתה לו בת זוג ?  נדמה לי שהחלום מבקש להדגיש בפנייך את הסיבות שבתוכך לכך שאת מתקשה ליצור במציאות את הקשר בו את רוצה והוא מפנה את תשומת ליבך לנקודות התורפה שעלייך לעבוד עליהן על מנת שיהיה באפשרותך ליצור קשר רומנטי .
 תחילתו של החלום שבעצם הבחור לא שם לב אלייך שכן החדר מלא אנשים ושמבין שניכם נפרדים רק ממנו ,  כלומר ,  שיש פער ביכולות החברתיות של שניכם ובסטטוס החברתי .  הוא פופולרי ומחובר לאנשים ואת אינך שייכת ואין מתייחסים אלייך.מוטיב הניכור והניתוק חוזר בהמשך החלום כשהבחור יושב עם הגב אלייך ללא תזוזה  ,  כלומר ,  יש משהו בהתנהגותך ,  אולי סגירות ,  אולי חשש ,  אולי בושה ,  שאינו מזמין להפתח אלייך ולפיכך הבחור בחלום יושב עם הגב ואינו מתייחס .
 כאשר שניכם נמצאים לבד בחדר את עסוקה בשאלה מי יעזוב קודם וגם אז כששניכם לבד אינך מסוגלת ליצור את תחילתו של הקשר .  החלום רוצה לעודד אותך ונותן פתרון  " קסם "  בו בבת אחת הכל מתהפך לטובה אלא שבסופו של דבר הסוף אינו של אושר ועושר אלא חוזר לנקודת המוצא של ריקנות ובדידות שלך.אני חושבת שהחלום מנסה להדגיש בפנייך מדוע את נשארת לבד בסופו של דבר ,  ועלייך לשים לב להכוונות שהוא נותן לך לגבי הדימוי העצמי שלך ומה את חושבת אודות יחסך לחברה ויחס בני האדם אלייך .
 חלומות נעימים,אילנה .
 

שאלה פתוחה
חושב שאולי אתה הומו ולא יודע מה לעשות עם ההתמכרות לסמים ?  הפסיכולוגית אילנה עונה ומפרשת חלומות

