הפעם קורנפיין ישלם ?  :  עידן ורד מחכה לגמול לבית"ר ירושלים
יעקב שחר הוציא לא מעט כסף על עידן ורד מתוך אמונה כי יוכל להנהיג את מכבי חיפה .  האם מי שיפגוש הערב את ביתר מסוגל ? 
בקיץ שלקראת עונת 2008/09 שקדו גיורא שפיגל ויצחק שום על סגל בית"ר .  הקבוצה הייתה אחרי דאבל ,  עם תקציב של 130 מיליון שקל ומשימה מלחיצה ומאוד קשה לעלות לליגת האלופות ,  מה שלא הותיר יותר מדי מקום להימורים ודקות משחק לשחקנים צעירים .  קבוצת הנוער של המועדון זכתה באותה העת באליפות שנייה ברציפות ,  אך השחקנים המובילים שלה כמו חן עזריאל ,  קובי מויאל ואבי ריקן הבינו את התמונה ולבקשתם קיבלו שחרור ועברו בהשאלה לקבוצות אחרות .
 עידן ורד בחר אחרת .  הוא החליט שהוא הולך להילחם על המקום שלו בקישור שכלל את דרק בואטנג ,  עידן טל ,  דריו פרננדז ,  אבירם ברוכיאן ,  עמית בן שושן ומשה אוחיון שחזר משוויץ .  איציק קורנפיין וסקאוט המועדון שהביא את השחקן לבית"ר ,  איתן מזרחי ,  הבינו אחרי ניתוח החוזה של ורד ,  כי בניגוד לשאר שחקני הבית ,  עזיבה שלו תביא לאיבוד הכישרון הצעיר ולחצו על שני המאמנים להשאיר אותו .  שפיגל היה קשוב למזרחי והצוות המקצועי של מחלקת הנוער ,  אך מנגד יצחק שום לא גילה התלהבות גדולה מדי .  שפיגל השתכנע וקיבל את ההחלטה לצרף את השחקן לסגל .  חודש לאחר מכן החלה בית"ר את הופעותיה במוקדמות הצ'מפיונס מול ויסלה קרקוב ,  ועוד לפני המשחק הראשון שפיגל אמר לאנשים במועדון : " איזה מזל שהקשבתי לכם בנוגע לורד ,  עם כל הכוכבים פה הוא היה הטוב ביותר במחנה האימונים ושווה מקום בהרכב מול קרקוב ,  ואמרתי את זה גם לשום ". 
זו הגדולה של עידן ורד .  כל אחד יכול להעריך את הכישרון שלו אחרת ,  אבל יש לו את הבסיס הכי חשוב :  חוסר פחד .  יש לא מעט דמיון בין אותם ימים ראשונים בירושלים לתחילת הקריירה שלו במכבי חיפה ,  כולל העזרה שהמערכת מוכנה להעניק לשחקן צעיר כמוהו כדי שיוביל .  אחרי ששום פוטר בעקבות התבוסה לקרקוב ,  הגיע ראובן עטר שספג את אותם  " לחצים "  מלמעלה בנוגע לורד .  עטר זיהה מהר מאוד את הפוטנציאל ואמר לכולם : " הוא כישרון גדול ,  אבל יותר מזה ,  יש לו ביצים גדולות .  לא רואים עליו שהוא שחקן צעיר והוא מתנהל על המגרש כמו בעל הבית ולא עושה חשבון לוותיקים ,  זה אופי שלא רואים על הרבה שחקנים ".  את הדברים של עטר ניתן היה לזהות היטב גם אצל עידן ורד הירוק . " ורד לא עושה חשבון .  באימונים הוא מעביר לשחקנים וותיקים בין הרגליים בכזאת קלות ומרגיז אותם ,  מבלי שזה ישפיע עליו ",  מספר שחקן בחיפה .  
יעקב שחר לא משלם סתם 1.2 מיליון דולר עבור שחקן צעיר ולא מוכח .  שחר קיבל חוות דעת שוורד יכול להיות שחקן מוביל כמו רוסו ,  פראליה וקטן ,  השאלה היא האם יעמוד בלחץ .  בקטע הזה ,  דודו דהאן ,  שבכלל לא מייצג את ורד ,  חושב ששחר יכול להיות רגוע . " אני מאוד אוהב את השחקן הזה ",  אומר דהאן . " מבחינת כל תווי האופי שלו ,  הוא כמו שחקן אירופי בוגר .  הסיבה לכך שהוא יודע איך להתעסק רק בכדורגל ואיך ללמוד ולהתפתח .  הדבר הכי בולט אצלו הייתה העובדה כי בניגוד לשחקנים הירושלמים הוא לא מחכה שיתנו לו ובא לקחת .  הוא חוצפן חיובי ומנהיג באופיו ,  בניגוד לירושלמים .  כדי שהוא בכלל יוזכר בנשימה אחת עם כל השמות הגדולים שהיו בחיפה ,  הוא צריך לעבור עוד הרבה מאוד .  עם כל הכבוד ,  מקום 4-5 עם בית"ר לא דומה למה שנדרש ממנו בחיפה .  עד עכשיו זה היה משחק ילדים לעומת רמת הציפיות בחיפה ". 
אחרי המשחק מול בני יהודה  ( 2:3 )  ,  היו כבר כמה אנשים במכבי חיפה שהרחיקו לכת וטענו ש"סוף סוף יש אופק לימים שאחרי קטן .  ורד ורפאלוב הוכיחו שהם יכולים לקחת את זה עליהם ולהוביל את הקבוצה גם כשקטן לא נמצא ".  כשמדובר על שחקן שהצטרף רק לפני חודש ,  זהו קומפלימנט אדיר .  ורד משתלב חברתית מהר מאוד בכל מקום .  עוד כשהגיע למחלקת הנוער של בית"ר ,  היחס הראשוני אליו היה כאל ילד שמנת ,  יחס שהשתנה מהר מאוד .  הם גילו פייטר שיורד לגליצ'ים ונלחם יותר מכולם .  אותו דבר בחיפה .  ורד הגיע למדים הירוקים בהרגשה מעורבת ,  עם תחושה שגורש מבית"ר ,  אך כבר במחזור הראשון ,  כשנכנס כמחליף במחצית השנייה נגד מכבי תל אביב ,  הרגישו בחיפה טוב מאוד לגבי ורד . " דקה אחרי שהוא נכנס הוא ירד לגליץ' אגרסיבי וקיבל כרטיס צהוב .  זה היה צהוב עם הרבה מוטיבציה ". 
בעונה שעברה ,  למשל ,  כאשר בית"ר החלה להידרדר והצעירים איבדו את הביטחון ,  ורד ידע לקחת אחריות .  אחד מצעירי ביתר סיפר כי  " ישבנו כולם והיינו בדאון .  יצחק שום לא ספר אותנו והייתה הרגשה מאוד רעה .  כבר התחלנו להאמין שאנחנו חלשים ולא ראויים להיות כאן ,  אבל עידן אסף אותנו ואמר לנו שכבר בקיץ הוא היה בטוח שיהיה טוב בגלל שאנחנו בקבוצה .  הוא אמר לנו שאין בארץ כישרונות כמונו ואם נשחק עם בטחון ונתחבר ,  אנחנו לא פחות טובים מאף שחקן בתפקיד שלנו בארץ .  זה לא רק מה שהוא אמר אלא איך שהוא אמר - עם הרבה אמונה ".  ורד הרשה לעצמו לעשות את זה כי הוא כבר הרגיש בן בית במועדון . " אפילו על האסטמה שהייתה לו שהוא היה צעיר היינו אומרים לו :  'וואי וואי ,  לאן היית יכול להגיע אם היית בריא' .  הרגשנו נוח איתו ,  מעניין מה ירגישו לגביו בחיפה וכמה יתנו לו להוביל ". 
למרות שהוא בא ממשפחה מבוססת ,  לוורד יש רעב אדיר להצליח .  בחיפה יש אפילו סיפור קצת מצחיק בהקשר הזה .  בכרמל מספרים שלחדר האוכל ורד תמיד נכנס אחרון ויוצא ראשון .  אוכל כמו ציפור ?  בדיוק להיפך . " זה משהו מוזר אצלו .  הבן אדם מעמיס כמויות לא נורמאליות של אוכל על הצלחת ומחסל אותן בשתי דקות "  סיפרו בחיפה . " את הצלחת של ורד מזהים לפי זה שהיא הכי מפוצצת .  הוא ממלא אותה ובלי שתרגיש מחסל ונעלם .  כבר לא נעים לו מזה אז הוא אומר  " מה לעשות ,  אני רעב ". 
בהתחלה הוא הופיע לאימונים במכונית אדומה ,  אבל מנהל הקבוצה אדורם קייסי הבהיר לו מהר מאוד שזה נראה רע .  שחקנים רמזו לו שאדום זה צבע של בנות ,  או של הפועל תל אביב ,  והוא התרצה .  כמו שידע להתחבר ליצחקי ,  גרשון וברוכיאן בבית"ר ,  הוא ידע לעשות זאת גם עם יניב קטן במכבי חיפה .  כשוורד הגיע לחיפה הדבר הראשון שעשה היה לשבת לשיחה עם קטן .  קטן פתח בפניו את השער ואמר לו : " תקבל כאן הכל ואני אלחם בשבילך על הכל .  רק תעבור דרכי בכל פעם שתרגיש לא בנוח או שתהיה לך בעיה .  בכל מה שתרצה ,  אני פה בשבילך ".  ורד ,  כמובן ,  מתייעץ המון עם אריק בנאדו ,  ששיחק איתו בבית"ר ובלא מעט מקרים קיבל את הכרעתו של הבלם הוותיק .
 כי זה עידן ורד .  כמו שאמרנו  אפשר להתווכח על רמת הכישרון שלו ולמי באמת אפשר להשוות אותו ,  אבל הרצון שלו ללמוד ,  הרעב שלו להצליח והביטחון שלו לעשות דברים גדולים בגיל קטן מחפים על לא מעט מהחסרונות שלו .  האם האופי החזק שלו יספק לחיפה שחקן שיוביל אותה בשנים הקרובות ?  איתן מזרחי בטוח שכן : " הוא מסוגל בגדול .  חד משמעית כן .  הוא מסוגל לעמוד בשורה אחת עם רוסו ,  פראליה ,  בניון וקטן ,  אבל יש המון משתנים בכדורגל שרק הזמן יקבע אם זה באמת יקרה ". 

הפעם קורנפיין ישלם ?  :  עידן ורד מחכה לגמול לבית"ר ירושלים
יעקב שחר הוציא לא מעט כסף על עידן ורד מתוך אמונה כי יוכל להנהיג את מכבי חיפה .  האם מי שיפגוש הערב את ביתר מסוגל ? 

