המשקיע המיליארדר גורג' סורוס :  זהב הוא הבועה האולטימטיבית
לדבריו , " כאשר הריביות נמוכות כל כך יש לנו את התנאים הנוחים ליצירת בועות ,  והן נוצרות ממש ברגעים אלה "
 המשקיע המיליארדר ג'ורג' סורוס אמר כי זהב כעת הוא הבועה האולטימטיבית ,  ועורר את החששות מפני צניחה במחיר הזהב .  סורוס ,  אשר דיבר במסגרת פאנל בכנס הכלכלי העולמי בדאבוס שבשווייץ ,  הזהיר כי עם הריביות הנמוכות הנהוגות בימים אלה ברחבי העולם מסתכנים מקבלי ההחלטות ביצירת בועות שעלולות להביא למשברים כלכליים בעתיד ." כאשר הריביות נמוכות כל כך יש לנו את התנאים הנוחים ליצירת בועות ,  והן נוצרות ממש ברגעים אלה .  הבועה האולטימטיבית היא הזהב ",  אמר סורוס .  על אף הערותיו של סורוס אמר פיטר מונק - מנכ"ל חברת באריק גולד ,  יצרנית הזהב הגדולה בעולם - כי הוא צופה שמגמת העליות במחיר הזהב תימשך.מחיר הזהב הגיע בחודש שעבר לרמת שיא של 1,225 דולר לאונקיה ,  לאחר שזינק ב-40% בשנה שעברה .  כיום עומדים מחירי החוזים העתידיים על הזהב על 1,089.3 דולר לאונקיה .  משקיעים ברחבי העולם מזרימים כספים אל ההשקעות במתכת בעקבות החששות מפני אינפלציה עתידית ובעקבות אובדן האמון ביציבות של נכסים שבעבר נחשבו בטוחים כמו אג"ח ממשלתיות .
 
המשקיע המיליארדר גורג' סורוס :  זהב הוא הבועה האולטימטיבית
לדבריו , " כאשר הריביות נמוכות כל כך יש לנו את התנאים הנוחים ליצירת בועות ,  והן נוצרות ממש ברגעים אלה "
 
