 " אין צורך לפקח על חברת האחזקות ,  מספיק לפקח על ניהול הגמל וקרנות הנאמנות "
 לדברי המפקח , " זה שהציבור לא עושה הבחנה בין קופות הגמל לבין פסגות כחברת אחזקות לא אומר שצריך לפקח על חברת האחזקות "
 המפקחים  >  >  גופי הפיקוח על שוק ההון בישראל - הפיקוח על שוק ההון באוצר ורשות ניירות ערך - אינם מפקחים על בתי ההשקעות ,  וגם אינם מתכוונים להיכנס לפיקוח שכזה .  כך עולה משיחות שערך themarker עם נציגיהם .  המפקחים מודים בכך שיש שאלות של שקיפות שיש לבחון במקרה של פסגות ,  אך סבורים כי די בפיקוח הקיים ,  כלומר פיקוח על החברות הבנות של בתי ההשקעות העוסקות ישירות בניהול כספי הציבור - חברות קרנות הנאמנות וחברות קופות הגמל - וכי אין צורך לפקח גם על חברות האם  ( חברות האחזקה )  .  כל אחת מהחברות הבנות של בתי השקעות מפוקחת באופן נפרד .  קופות הגמל מפוקחות על ידי אגף שוק ההון ,  ביטוח וחיסכון במשרד האוצר ,  וקרנות הנאמנות מפוקחות על ידי רשות ניירות ערך .  במקביל ,  הבורסה מפקחת על פעילות בתי ההשקעות ,  לרבות פעילות המסחר  ( ברוקראז' )  ופעילות ההון העצמי  ( נוסטרו )  .  עם זאת ,  בתי ההשקעות עצמם - הפועלים כחברות אחזקה ומחזיקים חברות בנות בתחום הגמל ,  הפנסיה ,  קרנות הנאמנות או הברוקראז' - אינם מפוקחים על ידי אף גורם .  הם אינם מחויבים בדיווח כספי ,  אין להם כמעט חובות בכל הנוגע למינוי מנהלים ודירקטורים ,  אין להם חובת הון עצמי ,  וממילא אין דרישות פיקוחיות לגבי דרך ההשקעה של ההון העצמי שלהם .  המפקחים האחראים על שוק הון אינם מוצאים פסול במצב .  לטענתם ,  אין כל צורך בפיקוח על בתי ההשקעות עצמם ,  מאחר שבתי ההשקעות אינם מנהלים כספי ציבור ,  והם מופרדים באופן מלא מהחברות הבנות המנהלות כספי ציבור . " אנו מפקחים באופן מלא על החברות הבנות ",  מסבירים בירושלים . " יש לנו דרישות של ניגודי עניינים ,  חובות הון עצמי ,  חובות ביטוח ,  כשירות למינוי דירקטורים ,  איסור מסחר בהון עצמי ועוד .  הרגולציה קפדנית ,  והיא נועדה להבטיח כי כספי הציבור יהיו בטוחים וניהולם לא יושפע מניגוד עניינים .  בגלל זה דרשנו כי מדובר יהיה בחברות בנות שנפרדות לחלוטין מהחברה האם .  כל עוד החברות הבנות מפוקחות ויציבות - וזהו המצב כיום - מצבה של החברה האם אינו אמור להשפיע או לסכן כספי ציבור ",  אומרים בירושלים .  לדברי המפקחים בירושלים ,  גם אם החברה האם תפשוט את הרגל - נניח ,  בגלל פעילות נוסטרו לא אחראית ,  או אם מפני שרכשה אחזקות בקופות הגמל במחיר גבוה מדי - לא צריכה להיות לכך השפעה על החברות הבנות ועל כספי העמיתים בהן . " בהראל בית השקעות התגלתה מעילה בהון העצמי של החברה האם .  האם זה השפיע בדרך כלשהי על כספי עמיתי קופות הגמל של הראל ?  ",  שואלים המפקחים שאלה רטורית .  לדבריהם ,  גם במקרה שבו החברה האם פושטת רגל ,  היא יכולה למכור את החברות הבנות לבעלים אחרים .  לחברות הבנות עצמן ,  ולכספי הציבור המנוהלים בהן ,  לא תהיה כל נגיעה לכך .  עם זאת ,  גם המפקחים יודעים שהטענה הזאת - החברות הבנות הן שמנהלות את כספי הציבור ,  ולכן רק עליהן צריך לפקח - אינה נטולת בעיות .  כך ,  עובדה שהמפקחים מעמידים דרישות ממי שרוכש בית השקעות - לדוגמה הדרישות שהועלו בפני קרן איפקס ,  שרוכשת כעת את השליטה בפסגות - לגבי היקף ההון העצמי שעליו להביא כדי לבצע את הרכישה .  גם האיתנות הפיננסית של הרוכש נבדקת עם הרכישה .  זאת כדי להבטיח כי בית השקעות לא יקנה בהלוואות גדולות מדי - דבר שידחוף את הרוכש לנסות  " לחלוב "  את בית ההשקעות ,  כלומר לנסות ולמשוך כמה שיותר דיווידנדים . " אנחנו בודקים את האיתנות בעת הרכישה ",  מסבירים המפקחים , " אבל מסיימים בזאת .  אי אפשר לצפות מאתנו ,  למשל ,  שנפקח גם על קרן יורק או על קרן איפקס מפני שהן מחזיקות בקרנות .  יש גבול עד לאן אפשר להגיע עם דרישות פיקוח ".  בעיה אחרת היא התדמית .  הבעיות שהתגלו באחת מקופות הגמל של פריזמה הביאו לבהלה ציבורית ,  שגרמה להתפרקות פריזמה וחייבה את החברה למכור את קופות הגמל . " הציבור לא עושה הבחנה בין פסגות קופות הגמל ובין פסגות בית השקעות ",  אומרים המפקחים . " אם מחר פסגות בית השקעות יהיה בסכנה יציבותית ,  אולי יהיו עמיתים בקופות הגמל שייבהלו וימשכו את כספם - אף שכספם בטוח לחלוטין .  אבל אנחנו לא יכולים להתנהל לפי ציבור שלא מבין .  בשביל זה דרשנו את ההפרדה בין החברה האם ובין החברות הבנות ,  ובמקרה הרע ביותר הן יימכרו לבעלים חדשים .  זה הכל ".  

" אין צורך לפקח על חברת האחזקות ,  מספיק לפקח על ניהול הגמל וקרנות הנאמנות "
 לדברי המפקח , " זה שהציבור לא עושה הבחנה בין קופות הגמל לבין פסגות כחברת אחזקות לא אומר שצריך לפקח על חברת האחזקות "
 
