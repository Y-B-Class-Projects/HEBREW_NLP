השותף של נוחי דנקנר לקידוחים בים :  איש העסקים היהודי-קנדי וורן ניופילד
ניופילד הוא בעלי TAU קפיטל הקנדית ופעיל בתחום האנרגיה וכריית מחצבים בעיקר במדינות אפריקה ;  נכנס כשותף עם לפידות במכרז על זיכיון פצלי השמן בנגב
 >  >  בשבוע שעבר הודיעה שותפות חיפושי הגז והנפט מודיעין ,  שבשליטת אי.די.בי פיתוח וצחי סולטן ,  כי הצטרפה למרוץ אחר רישיון מד אשדוד שמול חופיה הדרומיים של ישראל ,  בקבוצה משותפת לה  ( 45% )  ,  לחברת הקידוחים לפידות של יעקב לוכסמבורג  ( 30% )  ולשותף צד ג'  ( 25% )  - שאת שמו לא ציינה .  אתמול נודע ל-themarker כי השותף האלמוני של דנקנר ,  סולטן ולוכסמבורג ,  הוא איש העסקים היהודי-קנדי וורן ניופילד  ( newfield )  ,  בעלי קבוצת tau קפיטל הקנדית - המתמחה בפעילות אקספלורציה בתחומי האנרגיה וכריית המחצבים ברחבי העולם .  את עיקר הונו עשה ניופילד לפני כשנתיים ,  לאחר שמכר את חברת afriore שבבעלותו לענקית הכרייה העולמית lonmin תמורת 440 מיליון דולר - 18 חודשים בלבד לאחר שרכש את זיכיון הכרייה שלה בדרום אפריקה תמורת 32 מיליון דולר בלבד .  בין היתר ,  מחזיק כיום ניופילד באמצעות חברות בנות ייעודיות בשותפות בזיכיון במרבצי פחם בזימבבואה ,  בשותפות עם ענקית האנרגיה הסינית שנחאי אלקטריק בפרויקט להקמת תחנות כוח פחמיות בהספק 3,200 מגה-ואט ,  במכרה זהב ובשדה גז טבעי בעל פוטנציאל הפקה של 20 מיליארד מ"ק - כולם במרכז ובדרום אפריקה .  את הקשר עם ניופילד יצרה לפידות אשר חברה  ( 50% )  אל tau גם במכרז הממשלתי לקבלת הרישיון להפקת נפט מפצלי שמן באזור מישור רותם שבנגב .  לפידות ,  בניהולו של אלי קמר ,  מחזיקה באמצעות השותפות לפידות-חלץ בשני רישיונות לקידוחי נפט בשריד ,  סמוך לאשדוד ובאזור חלץ  ( אירוס )  .  באחרונה הכניסה לפידות את מודיעין כשותפה  ( 15% )  ברישיון שריד ,  שם היא מתכוונת לצאת לקידוח נפט עד יוני השנה .  הקונסורציום של מודיעין ,  לפידות וטאו ,  שכר לפני כמה חודשים את חברת הייעוץ הבינלאומית spourle למטרת ליווי מקצועי והנדסי בהליך המכרזי לקבלת רישיון  " מד אשדוד ".  את תוכנית העבודה שהגיש הקונסורציום למועצת הנפט הכין פרד קטר  ( ketter )  ,  מן הגיאולוגים המנוסים בעולם בתחום חיפושי הגז והנפט .  הענקת רישיון מותנית בהצגת תוכנית עבודה מוסדרת וכן בהוכחת איתנות פיננסית .  כלומר ,  הוכחת יכולת לממן מחצית מעלות הקידוח באמצעות הצגת מסמכים בנקאיים המאשרים נזילות או יכולת מימוש נכסים באופן מיידי בכדי להשיג את הנזילות הדרושה בטווח קצר .  כל אחת מן השותפות בקונסורציום אמורה להעמיד את ההון לפי חלקה היחסי .  רישיון מד אשדוד מוכר מזה כ-20 שנה ,  והוחזק עד לפני כשנתיים בידי קונסורציום בהובלת ישראמקו .  בשנים 2000-2003 ביצעו השותפות בשטח הרישיון שני קידוחים  ( ניר 1 ו-2 )  שהסתיימו בכ שלון ,  ונערכו לביצוע קידוח שלישי וצפוני יותר ,  16 ק"מ מערבית לחוף פלמחים  ( קידוח ים 3 )  .  קידוח זה הוערך בעבר כבעל פוטנציאל לתגלית נפט מסחרית בהיקף כולל של עד 200 מיליון חביות נפט ,  בקצב הפקה גבוה .  זאת ,  למרות עומקו הרב יחסית  ( 5,900 מטר )  .  עלות הקידוח מוערכת בטווח של 80-100 מיליון דולר .  על הרישיון מתמודדות עוד קבוצה משותפת לזרח ולגינקו ;  קבוצת רציו שבבעלות משפחות רוטלוי ולנדאו ;  ישראמקו ;  וקבוצת acc שבשליטת איש העסקים החרדי ,  חיים ליבוביץ' .
 
השותף של נוחי דנקנר לקידוחים בים :  איש העסקים היהודי-קנדי וורן ניופילד
ניופילד הוא בעלי TAU קפיטל הקנדית ופעיל בתחום האנרגיה וכריית מחצבים בעיקר במדינות אפריקה ;  נכנס כשותף עם לפידות במכרז על זיכיון פצלי השמן בנגב

