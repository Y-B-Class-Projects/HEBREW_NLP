וילדרס יגיע לתמוך ברעיון ירדן כמדינה פלסטינית
מנהיג מפלגת החירות הימנית ההולנדית יגיע לתמוך ברעיון הקמת המדינה הפלסטינית בירדן .  וילדרס הוזמן לכנס עיון בנושא שיזם ח"כ אריה אלדד ויתקיים בחודש הבא בארץ
מנהיג מפלגת החירות ההולנדית ,  חירט וילדרס ,  יגיע בחודש הבא לישראל על מנת להביע הזדהות עם העמדה שירדן היא זו שצריכה לשמש כמדינה הפלסטינית .  וילדרס ישתתף בכנס בנושא  " האם ירדן יכולה להיות מדינת הלאום הפלסטינאית ?  ",  שיוזם ח"כ אריה אלדד  ( האיחוד הלאומי )  .  בכנס ,  שיתקיים ב- 5 בדצמבר בתל אביב ,  ישתתפו גם השרים לשעבר משה ארנס ועמי איילון שיציגו את עמדתם .  
שגריר ישראל בירדן זומן בעבר לבירור על ידי הרשויות הירדניות בעקבות הצהרות דומות של אלדד בנושא .  אלדד הסביר כי  " הכנס נועד להציג תכנית מדינית חלופית למה שנתפס בעיני הציבור כמצב שבו יש רק תכנית מדינית אחת על הפרק .  תכנית 'שתי מדינות לשני עמים' ,  מסכנת את עצם קיומה של מדינת ישראל ."  .  אלדד הוסיף כי צריך  " להתייחס למה שאמר רבין בספרו 'פנקס שירות' ,  לפיו 'מדינה פלסטינית יכולה לקום רק על חורבותיה של מדינת ישראל' ". 
וילדרס כבר ביקר בישראל כאורחו של אלדד .  לפני שנתיים ,  הוא נכח בכנס בו אלדד הציג הצעת חוק  " למניעת התפשטות האיסלאמיזציה ".  הכנס עורר תגובות נזעמות בשמאל .  בביקורו הקודם היווה וילדרס חבר פרלמנט ממפלגה קטנה .  כעת ,  הוא מגיע לישראל כמנהיג מחוזק של מפלגה המונה 24 מושבים מתוך 150 בבית התחתון של הפרלמנט ההולנדי .
 בתכנית של אלדד נכתב בין היתר כי , " תכנית 'שתי מדינות לשני עמים' ,  בה תומך העולם ,  למעשה כבר בוצעה בפועל עם הקמתה של מדינת 'עבר הירדן' .  ממלכת ירדן שולטת בחלק ניכר מארץ ישראל ההיסטורית ועל כשלושה רבעים מארץ ישראל המנדטורית ,  שהובטחה לעם היהודי בהצהרת בלפור ובהחלטת חבר הלאומים לאחר מלחמת העולם הראשונה .  הממלכה ההאשמית שולטת ברוב פלסטיני  (  75% מהאוכלוסייה )  .  מדינת ישראל תחיל את ריבונותה המלאה מהירדן לים .  התושבים הערבים ביהודה ובשומרון יהיו תושבי ישראל ואזרחי מדינת הלאום שלהם  ירדן ".  
לטענתו , " ירדן עשויה להסכים לתכנית כזו ,  אם תוסכם בוועידה בינלאומית ,  ואם תשוכנע כי החלופה עשויה להיות הקמת מדינה פלשתינאית על גבול הירדן ,  שתהפוך במהרה למדינת חמאס ,  ותהווה ישות אירידנטית ,  מתפשטת ,  שתאיים גם עליה ולא רק על ישראל .  הפלסטינים עשויים להסכים לתוכנית אם התוכנית לחלוקת מערב הירדן תרד סופית מעל הפרק ". 

וילדרס יגיע לתמוך ברעיון ירדן כמדינה פלסטינית
מנהיג מפלגת החירות הימנית ההולנדית יגיע לתמוך ברעיון הקמת המדינה הפלסטינית בירדן .  וילדרס הוזמן לכנס עיון בנושא שיזם ח"כ אריה אלדד ויתקיים בחודש הבא בארץ

