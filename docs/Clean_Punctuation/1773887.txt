פרשת המסחר לפי מידע פנים במגזר הקרנות בארה"ב מתרחבת ;  אישומים נגד אדם שביעי
יועצת לקרנות גידור בקליפורניה נעצרה ומואשמת במכירת מידע פנים ;  צפויה לעונש של עשרות שנות מאסר
חקירת שערוריית המסחר לפי מידע פנים בקרנות בארה"ב ממשיכה להתרחב ,  והיום הוגשו אישומים נגד עובדת בחברת ייעוץ לקרנות בגין מכירת מידע פנים לשתי קרנות גידור שזהותן לא נחשפה .  וויניפרד ג'יאו ,  המועסקת על ידי חברת ייעוץ בקליפורניה ,  מואשמת במכירת מידע פנים על יצרניות הרכיבי מארוול טכנולוג'י ו-nvidia ,  לפי מסמכים שהוגשו היום לבית משפט פדרלי במנהטן .  תמורת המידע ,  קיבלה ג'יאו תשלומים בסך 200 אלף דולר מקרנות הגידור שקיבלו את המידע ,  לפי האישומים נגדה .  סעיפי האישום נגד ג'יאו ,  בת 43 ,  הם בגין הונאת ניירות ערך וקשירת קשר לביצוע הונאת ניירות ערך .  סעיף האישום הראשון נושא עונש מירבי של 20 שנות מאסר .  בדיון שנערך היום בבית משפט בסן פרנסיסקו הורה בית המשפט כי ג'יאו תישאר במעצר עד ל-12 בינואר ,  אשר יתקיים שימוע בו יוחלט האם להעביר אותו לניו יורק ,  שם הוגשו האישומים נגדה .  פרשת המסחר לפי מידע פנים במגזר הקרנות בארה"ב עלתה מדרגה לפני שבועיים כאשר בוצעו ארבעה מעצרים בפרשה .  הבולשת הפדרלית  ( fbi )  עצרה אז שלושה עובדים מחברות amd פלקסטרוניקס ו-tsmc אשר סיפקו לפי החשד מידע פנים ,  בין השאר על חברת אפל .  כמו כן ,  נעצר מנהל בכיר בחברת הייעוץ לקרנות גידור פריימרי גלובל ריסרץ' - אותה חברה בה הועסק דון צ'ו שנעצר בחודש שעבר ,  ואשר היה העצור הראשון בפרשה .  עובד נוסף ,  שהועסק בעבר בחברת דל ,  הודה מוקדם יותר החודש באישומים המיוחסים לו - כך נמסר לפני שבועיים משרד התובע הכללי של ארה"ב.באחרונה הרחיבו רשויות החוק בארה"ב את חקירת החשדות למסחר לפי מידע פנים על ידי קרנות גידור וקרנות נאמנות .  עד כה ,  התבקשו במסגרת החקירה לספק מידע כעשר קרנות גידור או נאמנות ,  בהן קרנות הגידור sac קפיטל ו-סיטדל ,  וקרנות הנאמנות ג'אנוס קפיטל ו-וולינגטון .  בחודש שעבר דיווח העיתון  " וול סטריט ג'ורנל "  כי במסגרת החקירה נבדק חשד גם כי בנקאים בגולדמן סאקס הדליפו מידע פנים ,  ובכלל זה מידע על מיזוגים מתכוננים ,  כאמצעי להיטיב על לקוחות מועדפים .
 
פרשת המסחר לפי מידע פנים במגזר הקרנות בארה"ב מתרחבת ;  אישומים נגד אדם שביעי
יועצת לקרנות גידור בקליפורניה נעצרה ומואשמת במכירת מידע פנים ;  צפויה לעונש של עשרות שנות מאסר

