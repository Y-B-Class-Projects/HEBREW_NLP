פסטיבל הביטלס חוזר
יואב קוטנר ישוב לנהל אמנותית את הפסטיבל השנתי ,  שיתמקד השנה באלבום  " Let It Be ",  שהשנה ימלאו 40 לצאתו .  בין המשתתפים :  שלמה גרוניך ,  עלמה זהר ,  מוקי ,  שלומי שבן ,  ערן צור ועוד
פסטיבל הביטלס ,  הפסטיבל השנתי סביב שיריה של הלהקה המיתולוגית ,  ישוב כבשנה שעברה לעיר חולון ויתקיים בין התאריכים 29 באפריל - 1 במאי .  השנה יתמקד הפסטיבל באלבום  " Let It Be "  שיצא לפני 40 שנים ובשנה האחרונה לפעילות הביטלס כלהקה .  את הפסטיבל מנהל אמנותית יואב קוטנר .
 בין המופעים המתוכננים במרכז שטיינברג שיארח את הפסטיבל :  הופעת פתיחה של להקת מג'יקל מיסטרי טור על גג המרכז ,  במחווה להופעה המיתולוגית של הביטלס ,  קונצרט מחווה לג'ון לנון ,  בהשתתפות שלמה גרוניך ,  שלומי שבן ,  עלמה זהר ,  מוקי ,  יהלי סובול ,  מעיין הירשביין ,  תמר אייזנמן ודניאל זמיר ,  ומופע מחווה של יוצרים אלקטרונים לשירי הביטלס .  
היום השני של הפסטיבל יכלול הרצאה של קוטנר בנושא הביטלס ,  הקרנה של  " נער משום מקום "  המספר את סיפור ילדותו של ג'ון לנון וכן המופע  " הביטלס בצבעים "  המבטיח ביצועים אקספירמנטלים של שירי הלהקה עם אהובה עוזרי ,  שאול בסר ,  דקלה ,  זאב נחמה ולירון רפאלי .  
הפסטיבל יינעל עם מופע משירי הביטלס לכל המשפחה ,  שוב עם המג'יקל מיסטרי טור וכן מופע של תלמידי בית הספר למוזיקה  " ארטיק "  עם שירי הלהקה .  המופע האחרון הוא מחווה לשנה האחרונה בתולדות הביטלס ,  בהשתתפות מאור כהן ,  ערן צור ,  דנה ברגר ,  גבע אלון ,  עידן אלתרמן ודניאלה ספקטור .
 
פסטיבל הביטלס חוזר
יואב קוטנר ישוב לנהל אמנותית את הפסטיבל השנתי ,  שיתמקד השנה באלבום  " Let It Be ",  שהשנה ימלאו 40 לצאתו .  בין המשתתפים :  שלמה גרוניך ,  עלמה זהר ,  מוקי ,  שלומי שבן ,  ערן צור ועוד

