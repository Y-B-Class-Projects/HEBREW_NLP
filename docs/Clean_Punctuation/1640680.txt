לפי המדגמים יאנוקוביץ' הוא נשיא אוקראינה
מדגמים טלוויזיונים מצביעים כי מנהיג האופוזיציה ויקטור יאנוקוביץ' קיבל 48.7 אחוז מהקולות בעוד שטימושנקו קיבלה רק 45.5 אחוז . " התוצאות בתחום טעות הדגימה "
 מדגמים טלוויזיוניים בחירות אשר נערכו היום  ( ראשון )  באוקראינה מצביעים כי מנהיג האופוזיציה ויקטור יאנוקוביץ' זכה בניצחון על פני יריבתו ראש הממשלה יוליה טימושנקו בסיבוב השני בבחירות לנשיאות המדינה .  לפי המדגמים יאנוקוביץ' קיבל 48.7 אחוז מהקולות בעוד טימושנקו קיבלה 45.5 אחוז מהם .  אחד מעוזריה של טימושנקו אמר לאחר פרסום המדגם כי  " התוצאות הן בתחום טעות הדגימה ולכן מוקדם מדי לקבוע מי ניצח ".  
הבחירות היום הן שיאו של מסע בחירות שעמד בסימן של השמצות הדדיות מצד שני המתמודדים .  טימושנקו כינתה את יאנוקוביץ ' " בובה "  של תעשיינים עשירים וקראה לו פחדן בשל סירובו להתמודד מולה בעימות טלוויזיוני .  יאנוקובץ' האשים את טימושנקו בכך שהיא מבטיחה הבטחות שאין ביכולתה לקיים ובאמירת  " שקרים יפים ".  שני המתמודדים האשימו אחד את השני בניסיון לזייף הצבעות .
 בסיבוב הראשון שנערך ב-17 בינואר גבר ינוקוביץ' על טימושנקו ב-10% מהקולות .  טימושנקו איימה לארגן מחאות דוגמת  " המהפכה הכתומה "  אם תחשוב כי התוצאות זויפו .  הבחירות בחודש שעבר היו הראשונות במדינה מאז ה"מהפכה הכתומה "  ב-2004 ,  בה היו מעורבים שני המתמודדים המובילים .  ינוקוביץ' הואשם בזיופים שהובילו למחאת האזרחים וטימושנקו הייתה זו שהאשימה אותו בהכנות לזיוף הבחירות .  טימושנקו היתה אחת ממובילות ה"מהפכה הכתומה ",  שבעקבותיה נבחר ויקטור יושצ'נקו לנשיא .  כעת מנסה ינוקוביץ' לשוב למרכז הזירה הפוליטית ,  לא מעט בזכות מאוכזבי טימושנקו ,  והמשבר הכלכלי העמוק במדינה .
 
לפי המדגמים יאנוקוביץ' הוא נשיא אוקראינה
מדגמים טלוויזיונים מצביעים כי מנהיג האופוזיציה ויקטור יאנוקוביץ' קיבל 48.7 אחוז מהקולות בעוד שטימושנקו קיבלה רק 45.5 אחוז . " התוצאות בתחום טעות הדגימה "
 
