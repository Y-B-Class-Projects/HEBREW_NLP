בני משפחת הנרצחת לא ידעו שהיא עוסקת בזנות
בני משפחתה של האישה ,  שגופתה נמצאה ביום שישי במכון ליווי בתחנה המרכזית בת"א ,  ביקשו שלא לפרסם את שמה .  הנרצחת הותירה אחריה בעל וארבעה ילדים .  אין עדיין עצורים בפרשה
בני משפחתה של האישה שגופתה נמצאה ביום שישי באזור התחנה המרכזית בתל אביב ,  טוענים כי לא ידעו מה היה עיסוקה .  האישה נמצאה במכון ליווי ועל פי הערכות המשטרה עסקה בזנות .  האישה ,  שעבדה גם כקופאית בשנים האחרונות ,  הייתה נשואה ואם לארבעה ילדים . " היא ובעלה הם אנשים טובים ונורמטיביים ,  קשי יום ,  שעבדו שעות ארוכות לפרנס ארבעה ילדים מוצלחים,שלומדים בבית ספר ומשרתים בצבא ",  סיפרו קרובי משפחה של הנרצחת .
 כאמור ,  הנרצחת הותירה אחריה ארבעה ילדים :  בת משוחררת מצה"ל ,  בן בשירות סדיר ,  בת לפני גיוס ובן בן עשר .  בתה הבכורה קיבלה את הבשורה על דבר רציחתה של אמה בעת טיול במזרח אליו יצאה לאחר שחרורה מהצבא . " הילדים היו מזועזעים כששמעו על דבר הרצח ,  זה פשוט נורא ",  סיפרו קרוביה של הנרצחת . " היא הייתה אמא טובה ומסורה שעבדה בסופרמרקט מצאת החמה עד צאת הנשמה ".  בני משפחתה של הנרצחת ביקשו שלא לפרסם את שמה .
 גופתה של האישה נמצאה בערב יום שישי בבניין ברחוב סלומון בתל אביב ,  הסמוך לתחנה המרכזית הישנה ,  כשעליה סימני אלימות וחנק .  כמו כן נתגלו סימני מאבק בחדר בו נמצאה .  האישה ,  בת 39 ,  נמצאה מוטלת ללא רוח חיים בדירה על ידי אחותה ,  שהגיעה לחפשה ברחובות התחנה המרכזית לאחר שלא יצרה עמה קשר במשך שעות .
 הדירה בה נמצאה גופתה של האישה משמשת כמכון ליווי .  צוות מד"א דן הוזעק לבית הדירות וניסה לבצע באישה החייאה ,  אך ללא הצלחה .  ככל הנראה ,  היא מתה מספר שעות טרם נמצאה .  שוטרי משטרת מרחב יפתח ,  בפיקוד ניצב משנה יורם אוחיון ,  הגיעו לזירה ופתחו בחקירה .  בשלב זה טרם נעצרו חשודים בפרשה .
 בשנה האחרונה אירעו על פי החשד לפחות שלושה מקרי רצח באזור התחנה המרכזית הישנה בתל אביב .  בחודש מרץ השנה נרצחה אנט פרץ ,  יצאנית בת 69 מקרית גת .  גם קורבן הרצח מיום שישי האחרון התגוררה עד לאחרונה עם משפחתה בקריית גת ,  ורק לאחרונה עברו לגור באזור המרכז .
 פרץ נמצאה מתה בדירתה ששימשה כמכון ליווי ברחוב ארלינגר בתחנה המרכזית הישנה בתל אביב .  בני משפחתה של פרץ היו אלה שדיווחו על היעדרותה לתחנת קריית גת לאחר שלא נוצר עמה קשר .  לאחר מכן הגיעו בני משפחתה לאזור התחנה המרכזית הישנה בניסיון נואש למצוא אותה .  הם פנו לעוברי אורח והציגו תמונה של אימם .  אחד מעוברי האורח זיהה את התמונה והפנה אותם לדירתה במכון הליווי .  דלת הדירה היתה נעולה וילדיה פרצו את הדירה ומצאו את אימם ללא אורח חיים כשעל גופה סימני אלימות .
 דירת החדר בה נמצאה גופת האשה ביום שישי הינה מכון הליווי השוכן בקומת הקרקע של הבניין  " פין 1 ",  שזכה לכינוי  " גיהנום של מין וסמים ".  הבניין בנוי בצורת האות  " ח "  ובו שלוש קומות .  בקומה העליונה מרוכזים כ-70 דירות ,  חדרים וכוכים שחלקם בנויים בתוך אחרים ובהם השתכנו זונות ומחוסרי בית ואילו בקומות הקרקע,ישנם עשרות דירות חדר המשמשות כמכון ליווי .  לטענת גורמים במשטרה , " בעל המבנה מחתים את הזונות על חוזה שכירות חודשי כביכול ,  ואינן מוכנות להעיד נגדו .  לטענת בעל המקום הוא לא יודע מה נעשה אצלו במבנה והוא רק משכיר את החדרים ". 
לפני כשלושה חודשים סייר במקום השר לביטחון פנים יצחק אהרונוביץ' .  במהלך הסיור אמר השר כי המשטרה  " הורידה את עקומת הפשע באיזור ".  שלשום בלילה היה מכון הליווי בפין 1 שוקק חיים .  בין היתר עיכבה המשטרה לחקירה מספר יצאניות בניסיון להבין איך ייתכן ואיש לא שמע דבר מהמאבק שעל פי החשד התנהל בחדר הסמוך .
 
בני משפחת הנרצחת לא ידעו שהיא עוסקת בזנות
בני משפחתה של האישה ,  שגופתה נמצאה ביום שישי במכון ליווי בתחנה המרכזית בת"א ,  ביקשו שלא לפרסם את שמה .  הנרצחת הותירה אחריה בעל וארבעה ילדים .  אין עדיין עצורים בפרשה

