פוטבול :  דוקטור ג'יי חזר להטביע
ג'יי קאטלר ,  בעונה קשה ,  שיקע את מינסוטה ב-30:36 של שיקגו בהארכה ,  ופילדלפיה עלתה זמנית למקום השני ב-NFC
מינסוטה  ( 4:11 )  קיוותה לצאת הלילה מהמיני-משבר שבו היא נמצאת ,  ולהבטיח עם ניצחון בשיקגו את המקום השני ב-NFC ,  תוך שהיא משאירה לעצמה סיכוי למקום הראשון .  במקום זאת ,  ספגו ברט פארב וחבריו הפסד שני ברציפות ושלישי בארבעה משחקים ,  36:30 לשיקגו  ( 9:6 )  בהארכה ,  כשהאחראי הראשי לתוצאה הוא ג'יי קאטלר .  
קאטלר ,  מלך האיבודים של הליגה  ( עם עוד חטיפה אווירית עלה מאזנו השנתי ל-26 )  היה טוב במשחק הזה ,  כשמלבד השגיאה מסר ל-273 יארד וארבעה טאצ'דאונים .  במחצית הראשונה נראה היה שהדובים יסגרו עניין כבר אחרי המועד הרגיל של המשחק ,  כשירדו להפסקה ביתרון 0:16 ,  ושמרו ברבע השלישי על הפער עם יתרון 7:23 .  מה שהתברר שהיה בעוכרי מינסוטה הוא כישלון בבעיטת הבונוס לטאצ'דאון הראשון שלה ,  בפתיחת המחצית השניה ,  משום שהנקודה החסרה הספיקה רק להארכה ולא לניצחון .  את ההארכה כפו ברט פארב  ( 321 יארד ושני טאצ'דאונים ב-26 מ-40 )  וסידני רייס 16 שניות לסיום המועד החוקי ,  אבל קאטלר הוריד את הגרזן עם מסירה ל-39 יארד לדווין ארומשודו - 30:36 בסיום .  ארומשודו סיים עם 150 יארד בתפיסה ,  94 יארד ושני טאצ'ים לאדריאן פיטרסון .  
ההפסד קבע סופית שהדרך לסופרבול תעבור בניו אורלינס .  מינסוטה ,  מצידה ,  איבדה זמנית את המקום השני בחטיבה לפילדלפיה ,  ותשיג אותו בחזרה רק אם האיגלס יפסידו בדאלאס במחזור הקרוב  ( תודה למגיבים )  .  

פוטבול :  דוקטור ג'יי חזר להטביע
ג'יי קאטלר ,  בעונה קשה ,  שיקע את מינסוטה ב-30:36 של שיקגו בהארכה ,  ופילדלפיה עלתה זמנית למקום השני ב-NFC

