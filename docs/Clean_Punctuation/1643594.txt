הצעה באנגליה :  פלייאוף על הכרטיס הרביעי לאלופות
בפרמיירליג מעוניינים להגביר את התחרותיות מול ארבע הגדולות .  ההחלטה ,  אם תתקבל ,  לא תחול על העונה הנוכחית
האנגלים מסורתיים ?  לא מוכנים לשנות חוקים ?  חשבו שנית .  הנהלת הפרמיירליג שוקלת לקיים משחקי פלייאוף לקביעת המקום הרביעי בליגת האלופות .  על פי ההצעה החדשה ,  יתקיימו משחקים בין הקבוצות שיסיימו במקומות 4-7 ,  כשהמטרה היא להגביר את התחרותיות בליגה ולהוציא את הכרטיסים מידיהן הבלעדיות של ארבע הגדולות .  על ידי כך ,  מקווים בהנהלת הפרמיירליג לחלק את עוגת הרווחים מליגת האלופות בצורה אחרת שתאזן את מידת התחרותיות בליגה המקומית .
 כידוע ,  נכון לעכשיו המועדון שמסיים במקום הרביעי בליגה מקבל באופן אוטומטי את הכרטיס הנחשק .  גורמים בפרמיירליג אישרו שההצעה עלתה בישיבה האחרונה של הנהלת הליגה ,  וכרגע שוקדים על השיטה שתונהג .  לפי הערכות ,  זכתה ההצעה לרוב כמעט מוחלט מלבד הקבוצות שמכונות ארבע הגדולות :  מנצ'סטר יונייטד ,  צ'לסי ,  ארסנל וליברפול .  ההחלטה ,  אם תתקבל ,  לא צפויה לחול על העונה הנוכחית .  מקרה דומה שנעשה בעבר היה בליגה ההולנדית ,  שגנזה את הרעיון אחרי עונת 2007/8 בשל חשש מאלימות האוהדים .
 
הצעה באנגליה :  פלייאוף על הכרטיס הרביעי לאלופות
בפרמיירליג מעוניינים להגביר את התחרותיות מול ארבע הגדולות .  ההחלטה ,  אם תתקבל ,  לא תחול על העונה הנוכחית

