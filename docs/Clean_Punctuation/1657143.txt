קרפלעך פולני
בדיוק כמו שסבתא היתה מכינה .  המתכון הזוכה של לילך קצב מהרצליה
חומרים:לבצק:250-300 גרם קמח  ( כוס וחצי ) קצת מלח3/4 כוס מים
למילוי:1 בצל גדול קצוץ ומטוגן300 גרם בשר טחון  ( חצי הודו וחצי בקר ) פלפל שחור ומלחאבקת מרק עוף לפי הטעם
אופן ההכנה:1 .  הכנת הבצק :  לשים עד שנעשה בצק לא קשה שלא יהיה דביק  ( אם דביק להוסיף קמח )  .
 2 .  הכנת המילוי :  מטגנים יחד עד להשחמה .
 3 .  קורצים עיגולים מהבצק ,  מניחים כפית בשר באמצע ומקפלים כמו טורטליני ,  כשצד אחד סוגר על השני .  מהדקים עם האצבעות את 2 הקצוות ומחברים אותם מאחור .  מניחים את כל הקרפלעך בתבנית על נייר כסף ,  למניעת הידבקות .  
4 .  בישול הקרפלעך :  מרתיחים סיר מים עם כפית מלח ,  ומכניסים את הקרפלעך .  מרגע שהם צפים ,  מחכים דקה ומוציאים .
 5 .  ניתן להגיש בתוך מרק עוף או לטגן .  אפשר לאחסן בקופסאות - אני מפרידה בין הקומות כדי שלא יידבק באמצעות שקיות אוכל/ניילון ומקפיאה .  יש להפשיר את הקרפלעך לפני השימוש .  
יש לציין כי אין כאן טעות - המתכון לבצק הוא בלי ביצה ,  כמו שראיתי אצל אחרים ,  וזה עובד .
 לילך קצב זכתה בחבילת מוצרים של סוגת .
 
קרפלעך פולני
בדיוק כמו שסבתא היתה מכינה .  המתכון הזוכה של לילך קצב מהרצליה

