סוני מנסה להשתיק את הפורצים
סוני ממשיכה להילחם בפורצי פלייסטיישן 3 ,  מנסה לגלות מי מפרסם הוראות פריצה ברשת ולגרום להם להוריד את הפרסומים
סוני במגננה בגלל פרצה בפלייסטיישן .  ענקית האלקטרוניקה אמנם הצליחה לחסום את המכירות של המוצר הראשון אשר מאפשר פריצה של קונסולת הפלייסטיישן 3 ,  אך כעת היא מתמודדת עם גל של פרצות תוכנה אשר הפכו זמינות ברשת .  ובתביעה אותה הגישה בארה"ב ,  מנסה החברה לגלות מי הם אותם האנשים שמוכרים ציוד לפריצת המכשיר ומפרסמים הוראות לשימוש בפרצות .
 מסמכי התביעה אותם הגישה סוני בארה"ב מטווחים בלוגים ,  פורומים ואתרי חדשות ,  כשהמטרה היא לקבל מבית המשפט צו שיאפשר לדרוש חשיפה של פרטי המפרסמים ,  ולגרום להורדת התוכן מהאתרים .  עד כה ,  נענה בית המשפט רק לבקשה אחת מאלה שהגישה סוני ,  והורה ליאהו !  לחשוף מידע על אדם שמשתמש בכתובת מייל של החברה ,  אשר מפעיל חנות בה הוא מוכר ציוד לפריצת פלייסטיישן 3 .
 באוגוסט האחרון ,  החלה חנות אוסטרלית לקבל הזמנות ל-PSJailbreak - הפרצה הראשונה של פלייסטיישן 3 .  בעקבות פעילות של סוני באוסטרליה ,  הוצא צו מניעה קבוע נגד מכירת המכשיר .  עם זאת ,  הקוד שלו שוחרר לרשת האינטרנט ,  ואפשר יצירה של מספר תוכנות דומות .  כיום ניתן למצוא פרצות שמותאמות לשימוש גם עם טלפון סלולרי  ( אותו מחברים באמצעות USB לפלייסטיישן )  ואפילו עם מחשבון מדעי TI84 .
 
סוני מנסה להשתיק את הפורצים
סוני ממשיכה להילחם בפורצי פלייסטיישן 3 ,  מנסה לגלות מי מפרסם הוראות פריצה ברשת ולגרום להם להוריד את הפרסומים

