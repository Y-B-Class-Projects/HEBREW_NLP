חוזרים לגייס במניות
לאחר הפסקה של שנתיים וחצי שוק ההנפקות מתעורר :  חמש חברות גדולות מכינות תשקיפים .  בין המנפיקות :  שותפות הנפט של ברוך דרין ויעקב חי וחברת אמפא נדל"ן .  חברות שתשואת האג"ח שלהן הרקיעה שחקים במשבר - שוב מתכננות גיוסי חוב בלי בטוחות
 >  >  לפני שנתיים וחצי גווע שוק ההנפקות הראשונות של מניות לציבור ,  ובזמן שחל מאז הגיעו רק שתי חברות קטנות יחסית לבורסה .  היה זה אחרי גל הנפקות אדיר ששטף את הבורסה ,  שהגיע לשיאו עם כ-60 הנפקות של חברות חדשות במחצית הראשונה של 2007 .  שוק ההנפקות אמנם ב-2009 התאושש ,  אבל רק לגיוסי חוב ,  כשהמגזר העסקי גייס בשוק ההון 37 מיליארד שקל .  אמנם זה רחוק עדיין מהשיא של 2007 ,  שבה גייס המגזר 88 מיליארד שקל ,  אבל התאוששות לעומת 2008 ,  שבה גייס 22 מיליארד שקל בלבד .  בחודשים האחרונים שבה הבורסה להיסחר ברמות גבוהות שמתקרבות לאלו שנרשמו ערב המשבר בסוף 2008 ,  וכעת נערכים בשוק למבול הנפקות חדשות בבורסה .  לפי הערכות ,  חברות רבות כבר עובדות על תשקיפים ,  כשבשוק מעריכים שלפחות 2-5 חברות בגודל בינוני עד גדול ינסו לצאת להנפקה לפי שווי של יותר מ-300 מיליון שקל .  חברת קנית שבשליטת דוד עזריאלי מבקשת לצאת להנפקה . " עדיין לא נקבעו החתמים בהנפקה המתוכננת של עזריאלי ,  ובינתיים כל החתמים עולים אליו לרגל ",  אמרו אתמול פעילים בשוק החיתום .  לפי הערכות ,  עזריאלי מתכנן להנפיק את קנית לפי כ-2 מיליארד דולר תוך שלושה-ארבעה חודשים על בסיס הדו"חות האחרונים .  היקף הגיוס שיבצע עזריאלי עדיין לא ידוע ,  אך אחת הסוגיות שתשפיע על היקף זה היא אם הוא יהיה מעוניין שקנית תיכלל במדד ת"א 25  ( מעו"ף )  .  שכן אז יהיה עליו למכור 25% מהחברה לפחות לציבור .  בשוק החיתום העריכו אתמול כי מי שיוביל את ההנפקה של עזריאלי יהיו כנראה ארבעת החתמים הגדולים בשוק - כלל חיתום ,  פועלים אי.בי.אי ,  לאומי פרטנרס חתמים ולידר שוקי הון . " ברור שכולם יריבו מי יהיה החתם הראשון ",  אמרו עוד בשוק .  הנפקת מניות נוספת מתוכננת היא של חברת אמפא נדל"ן .  אמפא נדל"ן היא הזרוע הנדל"נית של קבוצת אמפא ,  הנמצאת בבעלות משפחת פוגל ואחים נקש .  החברה עוסקת בייזום ,  פיתוח וניהול פרויקטים בתחום הנדל"ן באזורי ביקוש במרכז .  הפרויקטים הבולטים של החברה הם בית אמפא בהרצליה ,  אמפא הראל ,  אמפא ביזנס סנטר tlv ,  מגדל אלקו וביג בית שמש .  לפני כחודשיים ניהלה החברה מגעים עם חברת הנדל"ן בריטיש ישראל של ליאו נואי ופויו זבלדוביץ' להכנסת בריטיש לגרעין השליטה באמפא נדל"ן .  השוויים שעליהם דובר אז היו של כ-1.5 מיליארד שקל ,  אך העסקה לא יצאה לפועל ,  ולכן לא ברור אם זהו השווי שלפיו החברה תוכל להנפיק .  קבוצת אמפא ,  בהנהלת שלומי פוגל ,  פועלת בעיקר בתחומי התעשייה ,  המסחר ,  הפיננסים ,  הנדל"ן וההיי-טק .  משפחת נקש היא מבעלות השליטה בארקיע ומחזיקה בין השאר במלון אורכידאה באילת .  חברה נוספת שכבר עובדת כמה חודשים על תשקיף לקראת הנפקה היא חברת כרטיסי האשראי ויזה כאל שבשליטת בנק דיסקונט .  בשוק מדברים על שווי של כ-3 מיליארד שקל לחברה ,  אך אירועי החודשים האחרונים הרחיקו במעט את ההנפקה המתוכננת .  ראשית ,  שלמה זהר ,  יו"ר דיסקונט היוצא ,  ששימש יו"ר ויזה כאל והיה אחד ממובילי תוכניות ההנפקה ,  הוחלף בידי בעלי השליטה בבנק ביוסי בכר .  שנית ,  באחרונה הסתבכה החברה בשתי פרשיות שעלולות להעיב על הנפקה כזו .  בנוסף ויזה כאל נקנסה בידי ארגון ויזה העולמי בכ-12 מיליון יורו עקב חריגה מכללי סליקה בינלאומית בנוגע לסליקה בעסקות של תרופות באינטרנט .  לפי הערכות בשוק החיתום ,  שתיים עד חמש חברות פרטיות ינסו לצאת בחודשים הקרובים להנפקה ראשונה של מניות לציבור בבורסה לפי שווי של יותר מ-300 מיליון שקל .  לבורסה הגישו עד כה 5 חברות ,  ובהן שתי חברות מתחום מדעי החיים ,  תשקיפים על בסיס הרבעון השלישי של 2009 .  עד סוף ינואר צפויות חברות נוספות להגיש תשקיפים .  ואולם הגל המרכזי של התשקיפים צפוי להגיע עד אמצע אפריל ,  שכן הוא יהיה מבוסס על הדוחות השנתיים .  שורה של הנפקות נדל"ן אמפא תצטרף לגל של הנפקות נדל"ן מתוכננות ,  רובן של חברות בנות לחברות ציבוריות .  כך מתכננות כבר הנפקות ראשונות של מניות לציבור חברת דורי בניה ,  קרדן נדל"ן ולוינשטיין ,  כשהן כבר דיווחו על תוכניותיהן .  דורי בניה היא חברה בת של קבוצת דורי וגזית-גלוב .  לפי הערכות שווי שהציגה קבוצת דורי ב-2009 ,  שוויה של דורי בניה הוא 210 מיליון שקל .  זהו ,  לפי הערכות ,  השווי שקבוצת דורי מקווה לגייס לפיו לכל הפחות .  קרדן נדל"ן היא חברה בת של קרדן ישראל שבשליטת יוסף גרינפלד .  קרדן הגישה טיוטת תשקיף לרשות ני"ע על בסיס דו"חות הרבעון השלישי של השנה ,  כך שההנפקה שלה עשויה לקרות כבר בתקופה הקרובה .  חברת הנדל"ן לוינשטיין שבשליטת שאול לוינשטיין הודיעה כי היא בוחנת ארגון מחדש של נכסי הנדל"ן והנפקתם לציבור .  קבוצת דור אלון שבשליטת דודי ויסמן הודיעה באחרונה כי בכוונתה לפצל את פעילות החברה בתחום הנפט והגז מפעילותה בתחום הדלק בדרך של העברת זכויות בשיעור של 95% בדור חיפושי גז שותפות מוגבלת והנפקתה לציבור .  לפי הערכות בשוק החיתום ,  בדור אלון מקווים לגייס לפי שווי של כמיליארד שקל ,  אך ריאלי יותר שישיגו שווי של כחצי מיליארד שקל .  בעקבות הזינוקים של עשרות ומאות אחוזים במניות השותפויות של חיפושי הנפט והגז ,  מתכננות שותפויות נוספות להגיע לבורסה .  אחת השותפויות שקרובות יותר לאחד העם היא שותפות חיפושי נפט השייכת ליעקב חי  ( קבלן נדל"ן בחו"ל )  ולד"ר ברוך דרין  ( שנחשב לאחד מבכירי הגיאולוגים בישראל )  .  רשות הדואר וטמפו יגייסו באג"ח חברת הנדל"ן ב.יאיר של משפחת ביטון היא אחת החברות ששמה מזוהה עם המשבר ,  אף שבניגוד לחברות רבות אחרות ב.יאיר שרדה את המשבר ולא נאלצה לבקש הסדר עם בעלי האג"ח שלה .  החברה הונפקה לציבור בשנות הגאות וגייסה באיגרות חוב מאות מיליוני שקלים .  כבר בתחילתו של המשבר החלו המשקיעים להטיל ספק ביכולתה לעמוד בהחזר חובותיה ,  והתשואות על איגרות החוב שלה בבורסה זינקו לרמות של תשואות זבל גבוהות .  ב-2009 התאוששו איגרות החוב של החברה עם עליות מחירים של עד 522% וכיום איגרות החוב שלה נסחרות בתשואות של בין 6.16% ל-24% .  כעת רוצה ב.יאיר ,  שהיא חברה ללא דירוג ,  לחזור ולגייס באג"ח כ-80 מיליון שקל ,  ללא שיעבודים ,  מלבד שיעבוד שני על חלק מנכסיה כנגד החוב .  חברה נוספת שמתכננת בקרוב גיוס באג"ח היא חברת טמפו .  טמפו ,  אחת החברות הוותיקות בשוק ההון ושנשלטת בידי משפחת בר ומשפחת בורנשטיין ,  לא גייסה עד היום אג"ח וזו לה הפעם הראשונה .  לפי הערכות ,  החברה מתכננת לגייס כ-50-100 מיליון שקל .  בימים האלו היא עובדת על קבלת דירוג מחברות הדירוג .  טמפו ,  העוסקת בייצור ושיווק בירה ומשקאות קלים ומחזיקה גם ביקבי ברקן ,  נסחרת כיום לפי שווי של 205 מיליון שקל .  שווי החברה בבורסה נותר יציב ב-2008-2009 תוך שמחזורי המסחר בה מזעריים בלבד .  גיוס אג"ח נוסף שמתוכנן הוא של רשות הדואר .  לפי הערכות ,  מדובר בהנפקת אג"ח פרטית בהיקף של כ-600 מיליון שקל .  רשות הדואר ,  שהיא חברה ממשלתית ,  ערכה בשבוע האחרון מכרז לחתמים בבקשה לקבל הצעות להובלת ההנפקה .  כיועץ להנפקה משמש שמואל גורלטלר ,  מבעלי בית ההשקעות אלומות ,  שבאחרונה שימש גם יועץ לבנקים הגדולים  ( מלבד בנק הפועלים )  בהסדר של אפריקה ישראל .  חברות ממשלתיות נוספות שנערכות להנפקות אג"ח וכבר ערכו מכרזים לחתמים הן חברת נתיבי הגז ונמל חיפה .
 
חוזרים לגייס במניות
לאחר הפסקה של שנתיים וחצי שוק ההנפקות מתעורר :  חמש חברות גדולות מכינות תשקיפים .  בין המנפיקות :  שותפות הנפט של ברוך דרין ויעקב חי וחברת אמפא נדל"ן .  חברות שתשואת האג"ח שלהן הרקיעה שחקים במשבר - שוב מתכננות גיוסי חוב בלי בטוחות

