אישום :  כעס על צעיר ששוחח עם זוגתו - ודקר
אלכסנדר ירמקוביץ מת"א מואשם שדקר והיכה בגן ציבורי בבת ים צעיר ששוחח עם בת זוגו וצעיר נוסף .  שני הצעירים שהותקפו סבלו מחבלות בכל חלקי גופם
כתב אישום בגין עבירות של חבלה חמורה בנסיבות מחמירות ופציעה בנסיבות מחמירות הוגש הבוקר  ( חמישי )  לבית המשפט המחוזי בתל אביב נגד אלכסנדר ירמקוביץ ,  צעיר בן 19 מתל אביב .  האישום הוגש לאחר שירמקוביץ וצעיר נוסף שזהותו אינה ידועה ,  תקפו שני צעירים בגן הניצחון בבת ים לפני למעלה מחודש .  המשטרה תבקש מבית המשפט להאריך את מעצרו עד תום ההליכים .  
מכתב האישום עולה כי ירמקוביץ ובת זוגו ישבו על ספסל בגן הציבורי .  שני הצעירים שהותקפו חלפו בגן ואחד מהם ,  לו הכרות מוקדמת עם בת הזוג של ירמקוביץ החל לשוחח עם בת הזוג .  ירמקוביץ ניגש לאחד הצעירים ושאל אותו  " האם יש בעיות ?  "  משזה ענה לו שאין כל בעיה ,  תקף אותו ירמקוביץ תוך כדי שהוא מכה  " באגרופיו בפניו ,  מתחת לעינו וכן חבל באגרופיו במותנו הימנית כשהוא מצויד בכלי חד בין אצבעותיו ". 
במהלך הקטטה ניסה הצעיר להתגונן מפני מכותיו של הנאשם ,  אולם אז הצטרף לתקיפה גם חברו של ירמקוביץ שהיכה את הצעיר באמצעות מקל .  חברו של המותקף ,  שלו כאמור הכרות עם בת זוגו של הנאשם ,  ניסה להגן על הצעיר .  ירמקוביץ לא נותר חייב ותקף גם את הצעיר השני  " בגבו ,  מעל עינו וברקתו ,  בין היתר באמצעות הכלי החד ". 
שני הצעירים שהותקפו הובהלו לבית החולים כשהם סובלים מפציעות דקירה וחבלות במקומות שונים בגופם .  לאחד מהם נגרם פצע דקירה במותן ימין סמוך לכבד וחתך מתחת לעינו השמאלי .  הצעיר השני ,  שהרגיש אף הוא את נחת זרועו של ירמקוביץ יצא מהתקיפה עם פצעים באזור החזה והרקה .
 
אישום :  כעס על צעיר ששוחח עם זוגתו - ודקר
אלכסנדר ירמקוביץ מת"א מואשם שדקר והיכה בגן ציבורי בבת ים צעיר ששוחח עם בת זוגו וצעיר נוסף .  שני הצעירים שהותקפו סבלו מחבלות בכל חלקי גופם

