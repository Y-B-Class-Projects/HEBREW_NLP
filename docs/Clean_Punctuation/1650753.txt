 " מי שמחזיק את החוף - הוא המנצח "
 אחרי זינוק של 970% מתחילת 2009 ,  הפיל אתמול דיווח מאכזב על קידוח  " תמרור 4 "  את שותפות הנפט זרח ב-23% .  מנכ"ל השותפות ,  רמי קרמין ,  מנסה לשמור על אופטימיות ,  ותולה את תקוותיו ב"גוליבר ",  ההיתר המקדים לקידוח שקיבלה זרח לפני כחודש ממועצת הנפט
 >  >  אתמול היה אחד הימים הפחות משמחים עבור השותפים בקידוח  " צוק תמרור 4 "  שבים המלח .  הדיווח שלפיו תוצאות מבחני ההפקה בקידוח עדיין אינן מצביעות על התקדמות משמעותית לקראת מציאת הנפט המיוחל ,  הביא לנפילת מניות השותפות - הכוללות את אבנר ,  דלק קידוחים וזרח - נפילה שמשכה אחריה גם את יתר  " מניות החלום "  במגזר .  בניגוד לאבנר ודלק קידוחים מקבוצת דלק של יצחק תשובה ,  שלהן אחזקות נרחבות בקידוחי  " תמר "  ו"דלית ",  עבור זרח מהווה  " צוק תמרור 4 "  אחד מהפרויקטים העיקריים ,  שאמור לשמש קרש הקפיצה בבורסה בתל אביב .  כך קרה שאחרי זינוק של 970% מתחילת 2009 - מניית זרח איבדה אתמול 23% משוויה .  על פי הדיווח המאכזב ,  יצליחו שותפות הקידוח להפיק 50 חביות ביום בלבד מהקידוח .  במקביל הודיעו השותפות כי יקימו באזור מתקן קליטה וניפוק בעלות של מיליון דולר .  המתקן אמור לקלוט את הנפט מארבעת הקידוחים באזור  - " צוק תמרור 4 ",   " צוק תמרור 3 ",   " חלמיש "  ו"אמונה ".  מ"צוק תמרור 3 "  מצפות השותפות להפיק 115 חביות נפט נטו ביום ,  מ"אמונה "  217 חביות נפט נוספות ומ"צוק תמרור 4 "  כ-37 חביות נפט נטו ביום ,  מתוך 50 חביות ברוטו ביום .  בסך הכל יפיק המתקן 370 חביות ביום .  בנוסף להקמת המתקן ,  יימשכו סקרים ובדיקות בכל האזור .  לפי הודעת השותפות ,  נערכו ארבעה מבחני הפקה ,  כאשר במבחן האחרון הופקו חביות נפט משכבת הסלע .  העלות הכוללת של קידוח  " צוק תמרור 4 "  מוערכת על ידי השותפות בכ-6.5 מיליון דולר ,  כאשר חלקה של זרח מוערך בכ-1.6 מיליון דולר .  בעבר הוערך כי הקידוח מכיל מאגר פוטנציאלי של 6.5 מיליון חביות נפט  ( אם כי באיכות נמוכה )  .  כבר ב-1996 החלו קידוחי הבדיקה והניסיון באתר .  ואולם ,  משהתכוונו החברות לצאת לקידוחי הפקה באתר ,  הגישה החברה להגנת הטבע התנגדות מחשש לפגיעה סביבתית במדבר יהודה .  פעילות הקידוח הוקפאה למשך כחצי שנה ,  שבמהלכה התנהלו במליאת רשות הטבע והגנים דיונים ממושכים בסוגיית אופי הקידוח ומידת ההשלכות הסביבתיות .  לבסוף ,  אישרה הרשות את הקידוח .  פוטנציאל במים רדודים במשרדי שותפות זרח במגדל איילון שבמתחם הבורסה ברמת גן ,  מנסה רמי קרמין ,  מנכ"ל זרח ,  לשמור על אופטימיות .  לגבי תוצאות  " צוק תמרור 4 "  ואכזבת המשקיעים ,  מנסה קרמין להרגיע : " חשוב לזכור כי אין קשר בין גודל המאגר וכמות הנפט בו לספיקת הבארות ",  הוא אומר . " במאגר 'מארי b' ,  למשל ,  יש באר אחת שמפיקה מיליון רגל מעוקב ביממה ,  ובאר אחרת שמפיקה 200 מיליון רגל מעוקב ביום ,  וכל זה באותו המאגר ".  בזרח וקבוצת דלק לא הסכימו להגדיר את תוצאות המבחנים כמאכזבים . " מספר החביות שדווח עליהן אתמול ב'צוק תמרור 4' אכן נמוך יותר מהקידוחים האחרים ",  מודה קרמין . " אני לא יכול להתווכח עם זה מתמטית .  אבל חשוב לזכור שבמאגר אחד יכולות להיות בארות אחרות עם ספיקה שונה .  המאגר קיים ,  אבל אתה לא מצפה שקידוח אחד יצא ממנו בשצף קצף ".  מתרכזים בים המלח קרמין הגיע לתחום חיפושי הנפט מתחום שרחוק ממנו כמרחק מזרח ממערב .  הוא בילה את מרבית הקריירה שלו בתפקידי ניהול שונים בבנק הפועלים ,  וממנו עבר לבנק סטנדרט הבריטי . " בתחילת 2000 כשעבדתי בסטנדרט בנק ,  פנתה אלי חברה בריטית גדולה שרצתה להשקיע בחיפושי נפט בים המלח .  המצב הביטחוני בישראל אז גרם להם לסגת ,  ואני החלטתי שאני רוצה לחפש שם נפט במקומם ",  מספר קרמין . " הגעתי לממונה על הנפט דאז ,  צ'ארלי דרוקמן ,  ששאל אותי מה הניסיון שלי בתחום .  אמרתי לו שיש לי ניסיון מאז 1973 ,  כשקיבלתי את רישיון הנהיגה - מאז אני ממלא דלק ".  את העסק שלו בנה קרמין יחד עם שותפיו ,  רו"ח יאיר קרני ,  יונס נזריאן והאחים שושן ,  מבעלי השליטה בחברת התקשורת טאואר-ויז'ן . " בתחילת הדרך התרכזנו בעיקר בים המלח .  כל מי שהעריך אז שימצאו כמויות אדירות של נפט בישראל ,  העריך שהוא יימצא באזור ים המלח ובים התיכון כמובן .  היום יש לנו ארבעה רישיונות  - " זרח ",  על שם אבי המנוח ;   " לובה ",  על שם אמי ;   " מאיה "  ו"צורים ".  הקידוח הקרוב שאנחנו מתכננים לבצע הוא  " צורים 1 ".  שם יש בעיה עם הארגונים הירוקים שמקשים על ביצוע הקידוחים ".  ברישיון  " צורים "  שותפות גם מודיעין  ( 15% )  של צחי סולטן ואי.די.בי של נוחי דנקנר .  מלבד האחזקה ברישיון  " צוק תמרור ",  שבו עדיין מקווה קרמין להפיק נפט למרות התוצאות העגומות ,  הוא תולה את התקוות הגדולות בהיתר המקדים לקידוח  " גוליבר ",  שקיבלה זרח לפני כחודש ממועצת הנפט .  מדובר ברצועת מים רדודים ברוחב 10 קילומטרים ,  המשתרעת מראשון לציון בדרום ועד חיפה בצפון . " ביבשה יש בעיות ,  ובאופן סטטיסטי הים הוא המפתח ",  מכריז קרמין .  על אף שאין לו ניסיון גיאולוגי ,  מספר קרמין כי הוא זה שגילה את  " גוליבר "  והעניק לו את שמו בשל גודלו . " לקחתי כמה רצועות של נייר צלופן והנחתי אותן על הים במפה .  פתאום ראיתי שהחלק היחיד שלא ממופה סייסמית זו רצועת החוף בין תל אביב לחיפה .  ספינות שמבצעות את מיפוי השטחים לא יכולות היו לבצע שם את הבדיקות ,  כי המים רדודים מדי .  בכדי לעשות זאת צריך אסדות שטוחות .  אני מאמין בפוטנציאל של המקום ".  קרמין טוען כי ביצע תרגיל הסחת דעת בכדי לזכות ב"גוליבר ":   " בכדי שאף אחד אחר לא ישים לב ל'גוליבר' ויבקש את ההיתר המקדים לו ,  מיהרתי להגיש בקשה ל'מד אשדוד' ,  שבו התרכזה כל תשומת הלב .  המטרה שלי היתה שכולם יתרכזו בזה וישאירו לי את 'גוליבר' .  אחר כך משכתי את הבקשה ".  בניגוד לקידוחי  " תמר "  ו"דלית "  המוכחים ,  ולמבני  " לויתן "  ו"מד אשדוד "  הסמוכים אליהם ,  נמצא  " גוליבר "  במים רדודים ולא בעומק הים . " לויתן ",  לדוגמה ,  מעורר ציפיות בקרב המשקיעים ,  מכיוון שמאפייניו הגיאולוגיים דומים לאלה של  " תמר "  ו"דלית ".   " גוליבר "  שונה .  למה דווקא  " גוליבר "?  עיניו של קרמין נוצצות כשהוא מדבר על  " גוליבר ":   " השטח בין הים ליבשה מעניין .  בעבר כבר קדחו בעתלית ובקיסריה ולא מצאו כלום ,  אבל אף פעם לא ניסו לקדוח במים הרדודים .  בעיניי ,  המבחן האמיתי לפוטנציאל של גוליבר זה כמות הפניות אלינו מאז שקיבלנו את הרישיון .  גופים רבים מישראל ומחו"ל מתעניינים ופונים אלינו בחודש האחרון - הם רוצים להשקיע בגוליבר ".  לדברי קרמין ,  זרח התקשרה עם המכון הגיאופיסי לצורך ביצוע הבדיקות בהיתר .  בשלב הראשון ,  שיימשך כשלושה חודשים ועלותו מוערכת ב-100 אלף דולר ,  יוקם בסיס נתונים שיכלול את כל החומר הקיים .  בשלב השני ,  שיתחיל בקיץ הקרוב ,  יפוענח החומר בצורה ראשונית ויוגדרו מטרות לקדיחה בכדי להעריך את האזורים . " היתרון של 'גוליבר' הוא בעלויות הנמוכות שלו ,  בגלל שהוא במים רדודים .  כדי להגיע למים העמוקים ולהתחיל לחפש צריך 140 מיליון דולר ,  וזה סיכון אדיר .  גם עם שותפים ,  להוציא 50-60 מיליון דולר על קידוח שאין לו ודאות ,  מדובר בסכומים עצומים .  מי שמחזיק את החוף - הוא המנצח .  עלות החיפושים שם עומדת על 8-9 מיליון דולר בלבד .  לשם השוואה ,  אם אתה מוצא במים העמוקים מאגר שמוערך ב-60 מיליון דולר ,  אתה לא תפיק אותו כי זה לא משתלם בעלויות ההפקה הגבוהות .  אבל אם אתה מוצא מאגר בשווי כזה בחוף ,  אז תפיק אותו ברווח . " כרגע בקופה נמצאים מעל 100 מיליון שקל ,  אחרי 'צוק תמרור 4' .  אנחנו בודקים אפשרויות לגיוס בתקופה הקרובה ,  וכסף מהאופציות אמור גם כן להיכנס . " במסגרת בדיקות שביצעו ספינות ,  כבר זוהה מבנה במרחק של 1,000 מטר מהחוף ,  בגבול הדרומי של 'גוליבר' - מול חופי בת ים .  יש איתותים טובים מאוד כי נמצא מאגר גז באזור הזה .  כבר בקיץ הקרוב אפשר יהיה לראות אסדות שטוחות שסורקות את האזור ".  לא תהיה לכם בעיה להפיק גז בחופי ישראל ?   " זה תלוי איפה יימצא מאגר ,  אך אם יימצא ,  נוכל להשתמש בתשתיות קיימות ,  כמו של 'תמר' ו'דלית' שהצינורות שלהם יגיעו לחוף ,  או בתשתיות של החיפושים הקודמים שבוצעו ביבשה ".  אומרים שאתם מניית חלום . " אני לא חושב שאנחנו חלום .  במשבר של 2008 כשכולם היו מושקעים במניות ,  כל הכסף שלנו היה בפיקדונות דולריים .  לא השקענו במניות .  אנחנו חברה שמרנית בתחום מסוכן ".  אבל אין לכם נכסי נפט ממשיים ?   " אין לאף אחד בישראל נכסי נפט ממשיים .  לכל החברות יש רק רישיונות .  אם אנחנו נצליח להפיק באזור ים המלח ,  יהיו לנו בסביבות 500-600 חביות ליום .  כולם מחפשים את 'אל-דוראדו' ,  את ה'תמר' הבא ."  צ'אק דוידסון ,  יו"ר ומנכ"ל נובל אנרג'י ,  אמר שחברות רבות לא ישרדו .  מה דעתך ?   " דעתי היא שחברה שתתנהל בחוכמה ,  בשכל ובזהירות ותדע לבחור את הנכסים המתאימים בהתאם ליכולותיה הכספיות ,  תשרוד .  אם אלך במצב הנוכחי לחפש בים העמוק ,  אהמר בכסף של המשקיעים שלי .  בנוסף ,  אם אנחנו רוצים להצליח לחפש בים העמוק ,  אנחנו צריכים להכניס הרבה שותפים ולהותיר בידינו אחוזים בודדים .  רציו ,  לדוגמה ,  נותרה עם 15% ב'רציו-ים' .  אני לא רוצה לגמור כך ,  אני מעדיף שתהיה לי יכולת השפעה משמעותית ברישיונות שלי ".  למרות שאינו מהמייסדים של זרח ,  השותפות מזוהה לרוב עם יחזקאל כליף ,  המחזיק בכ-11% ממנה וקונה ומוכר מניות זרח בכמויות גדולות ,  תוך כדי גריפת רווחים נאים . " יחזקאל כליף אינו קשור לחברה .  יש לו שיעורי אחזקה גבוהים אך אינו חלק מאתנו .  הוא יכול באמצעות האחוזים שלו למנוע מאיתנו להעביר החלטות ,  כמו המשקיעים בגבעות ,  אבל יש בינינו הבנה ושיתוף פעולה ".  אתמול מיהר כליף לנצל את הנפילה במניה כדי לקנות יחידות השתתפות ב-1.8 מיליון שקל .

" מי שמחזיק את החוף - הוא המנצח "
 אחרי זינוק של 970% מתחילת 2009 ,  הפיל אתמול דיווח מאכזב על קידוח  " תמרור 4 "  את שותפות הנפט זרח ב-23% .  מנכ"ל השותפות ,  רמי קרמין ,  מנסה לשמור על אופטימיות ,  ותולה את תקוותיו ב"גוליבר ",  ההיתר המקדים לקידוח שקיבלה זרח לפני כחודש ממועצת הנפט

