חזי חרמוני נכנס לשוק הנדל"ן :  רוכש את בית אורד בחולון בכ-33 מיליון שקל
מדובר בהסכם Sale  &  Lease Back במסגרתו אורד תשוב ותשכור את הנכס מידי חרמוני לאחר הרכישה
חזי חרמוני ,  מנכ"ל תדיראן קשר לשעבר ,  נכנס לשוק הנדל"ן הישראלי .  רונוגיל ייעוץ שבשליטתו של חרמוני ,  חתמה עם חברת האחזקות אורד על הסכם לרכישת נכס נדל"ני בחולון תמורת 32.8 מיליון שקל.מדובר בהסכם sale  &  lease back ,  במסגרתו לאחר הרכישה תשוב אורד ותשכור את הנכס מידי חרמוני לתקופה של עשר שנים ,  עם אופציה להארכה ל-5 שנים נוספות .  כתוצאה מהמכירה ,  אורד תרשום בדו"חותיה רווח של כ-5.5 מיליון שקל ,  ותזרים המזומנים המיידי יגדל בכ-12 מיליון שקל.חרמוני ,  שהשכיל לרכוש את מניותיה עם קרן פימי ולממשן ברווח עשרות מיליוני שקלים ,  ניהל עד עתה את רוב עסקיו בהודו יחד עם שותפו יעקב אנגל .  חרמוני החל להשקיע בתת היבשת לפני כארבע שנים ,  באמצעות החברה המשפחתית רונוגיל  ( על שם שלושת בניו )  ,  וניצל את המשבר האחרון כדי לאסוף סחורה בשוק האסייתי.כחלק מההסכם עם אורד ,  נקבע שדמי השכירות יעמדו על 218 אלף שקל  ( לא כולל מע"מ והצמדה למדד המחירים לצרכן )  ,  וכן שדמי השכירות יגדלו בכל 36 חודשים בשיעור ריאלי של 4% .  אורד עוסקת בביצוע פרויקטי מערכות חשמל ,  מתח נמוך ,  בקרת תנועה ושולטת באפסק ,  ונמצאת בשליטת אדורם אמנון  ( 28.18% )  ואריאל אדורם  ( 15% )  ;  שמרוק הולדס  ( 23% )  ושמרוק קרנות  ( 19% )  .
 
חזי חרמוני נכנס לשוק הנדל"ן :  רוכש את בית אורד בחולון בכ-33 מיליון שקל
מדובר בהסכם Sale  &  Lease Back במסגרתו אורד תשוב ותשכור את הנכס מידי חרמוני לאחר הרכישה

