ערוץ 10 הציג תכנית עבודה בפני הרשות השניה
ועדת הכלכלה של הכנסת צפויה לאשר מחר לקריאה שניה ושלישית את הארכת זיכיון ערוץ 10 .  הערוץ הציג היום בפני הרשות השניה חלק מתכניות בתחום התוכן לשנתיים הקרובות
בכירי ערוץ 10 והנהלת הרשות השנייה נפגשו היום  ( שני )  לדון בתוכנית העבודה של הערוץ לשנים הקרובות .  בפגישה שהתקיימה היום בראשות מנכ"ל הרשות מנשה סמירה והיועצת המשפטית של הערוץ עו"ד דבורה קמחי לצד נציגים נוספים משני הגופים ,  נידונו הנושאים המצויים כעת במחלוקת וכן הוצגו חלק מתכניות הערוץ בתחום התוכן לשנתיים הקרובות .  הישיבה היום התקיימה לקראת הדיון בועדת הכלכלה שיתקיים מחר בבוקר ,  בו צפויים כל סעיפי החוק לעבור אישור לקראת העברתם להצבעה במליאה .
 הנושאים העיקריים שמצויים כעת במחלוקת הם מעבר חברת החדשות של הערוץ לירושלים ופריסת חובות דמי הזיכיון .  על פי המסתמן ,  מחר יאושר הסעיף שמחייב את מעבר חברת החדשות אך לא מיידית והערוץ יידרש להציג תכנית להעברת החברה תוך שנתיים .  כמו כן ,  ככל הנראה תאושר פריסת חובות דמי הזיכיון ,  דבר שצפוי לעורר את חמתן של זכייניות ערוץ 2 וכן של טלעד ,  מאחר שעד שערוץ 10 לא ישלים את חובות דמי הזיכיון לא יוכלו הזכייניות לקבל חזרה עודפי גביית דמי זיכיון המצויים בידי הרשות .
 במידה שיאושרו מחר כל הסעיפים יגיש ערוץ 10 תכנית מסודרת להשבת חובותיו שתידון בישיבת מועצת הרשות השנייה שתתקיים ביום ראשון הבא .  לאחר הדיון במועצה ,  אם יאושר המתווה ,  יחזור הנושא לדיון נוסף בועדת הכלכלה שתצטרך לאשרו ולאחר מכן להעביר את החוק להארכת זיכיון הערוץ לאישור בקריאות שנייה ושלישית במליאת הכנסת .  תהליך זה יצטרך להסתיים עד ה-27 בחודש ,  אז מסתיימת תקופת הזיכיון הנוכחית של ישראל 10 .
 מהרשות השנייה נמסר : " הרשות השנייה וערוץ 10 נמצאים בעבודת מטה לקראת הדיון מחר ". 

ערוץ 10 הציג תכנית עבודה בפני הרשות השניה
ועדת הכלכלה של הכנסת צפויה לאשר מחר לקריאה שניה ושלישית את הארכת זיכיון ערוץ 10 .  הערוץ הציג היום בפני הרשות השניה חלק מתכניות בתחום התוכן לשנתיים הקרובות

