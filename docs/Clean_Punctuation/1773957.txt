 לאומי פרטנרס על אפריקה נכסים :  המימושים הגדילו הסיכון
 >  >  מחלקת המחקר של חברת לאומי פרטנרס ,  זרוע ההשקעות הריאליות של בנק לאומי ,  פירסמה אתמול סקירת עדכון על קבוצת אפריקה ישראל שבשליטת לב לבייב .  אורי ברטוב ,  אנליסט בלאומי פרטנרס ,  הותיר לאפריקה המלצת  " תשואת שוק "  והעלה את מחיר היעד למניית החברה מ-24 שקל ל-24.7 שקל - הגבוה בכ-9% ממחירה בבורסה . " שוויה הכלכלי של אפריקה השקעות קרוב לשוויה הסחיר כשהוא מגלם הערכות להתאוששות מתונה בשווקי הנדל"ן העיקריים של החברה - חבר המדינות ,  מזרח אירופה וארה"ב ",  טוענים בלאומי פרטנרס .  החברה הבת של אפריקה ישראל ,  אפריקה נכסים ,  נסחרת לפי שווי שוק של 1.6 מיליארד שקל ,  לעומת הון עצמי של 2.6 מיליארד שקל ,  כלומר מכפיל הון של 0.6 .  לאומי פרטנרס מחזיקה ב-2.2% מהון המניות של אפריקה נכסים ,  ושווי השוק של אחזקה זו בבורסה נאמד ב-35 מיליון שקל .  ואולם בלאומי פרטנרס מעריכים את שוויה של אפריקה נכסים בכ-2 מיליארד שקל ,  המשקפים מכפיל הון של 0.78 .  בלאומי מעריכים כי  " עקב מכירת כמה נכסים מהותיים בישראל בשנתיים האחרונות ,  קטן משמעותית חלקו של השוק הישראלי בפעילות החברה - דבר המגדיל את הסיכון בפעילות החברה .  מצד שני ,  בחלק מהשווקים במזרח אירופה שבהם פעילה החברה ,  ניכרת התייצבות והתאוששות בשוק הנדל"ן ,  מה שמעיד על סיכויים נמוכים לירידה משמעותית נוספת בשווי הנכסים ולחידוש פיתוח פרויקטים ". 

 לאומי פרטנרס על אפריקה נכסים :  המימושים הגדילו הסיכון
nan
