השבוע בכבישים :  שבעה הרוגים
שבעה בני אדם נהרגו בשבוע האחרון בשבע תאונות דרכים קטלניות שארעו בכבישי ישראל .  346 הרוגים מתחילת השנה
שבעה בני אדם נהרגו בשבוע האחרון  ( 20/12-26/12 )  בשבע תאונות דרכים קטלניות שארעו על כבישי ישראל ,  כך עולה מנתונים שמפרסמת הרשות הלאומית לבטיחות בדרכים .  מתחילת שנת 2009 נהרגו בתאונות דרכים 346 בני אדם ,  27 מהם מאז החל חודש דצמבר .
 בתאונה שארעה בשעות הצהריים של יום ראשון שעבר ברחוב בלפור בבת-ים ,  נהרג הולך רגל בשנות השבעים לחייו לאחר שנפגע מרכב פרטי שחלף במקום .  בלילה שבין ראשון לשני נהרג אדם בן 32 ,  לאחר שנפגע מאמבולנס זק"א עת רכב על אופניו .  התאונה ארעה על כביש החוף  ( 2 )  ,  בסמוך למחלף עתלית .
 בשעות הבוקר של יום שלישי נהרג על כביש 4 רוכב אופנוע בשנות ה-20 לחייו בתאונת 'חזית-צד' עם משאית .  בשעות הערב המוקדמות של אותו היום ,  תאונת 'חזית-צד' נוספת על כביש 7513 הביאה למותו של אדם נוסף בשנות החמישים לחייו .  בתאונה זהה שארעה בשעות הצהריים של יום רביעי על כביש 70 ,  נהרג צעיר שנהג באחד מכלי הרכב המעורבים .
 שתי תאונות קטלניות ארעו ביום חמישי .  בשעות הבוקר נהרג קשיש בשנות השמונים לחייו לאחר שהרכב בו נהג התנגש בעצם דומם ברחוב ברדיצ'בסקי בגבעתיים .  בשעות הערב נהרג הולך רגל לאחר שנפגע מרכב חולף על כביש 85 .  
תאונת דרכים קטלנית נוספת ארעה הבוקר  ( ראשון )  ,  כאשר אדם בן 45 נהרג לאחר שרכבת פגעה ברכב בו נהג .  מסיבה שעדיין נחקרת ,  נעצר הרכב על מסילת הרכבת בסמוך לקרית גת לאחר שעקף את המחסום .  במשטרה חושדים כי מדובר בהתאבדות .
 מתחילת שנת 2009 נהרגו בתאונות דרכים ברחבי ישראל 346 בני אדם ,  ירידה של 22 אחוזים ביחס לתקופה המקבילה ב-2008 אז נרשמו 449 הרוגים .  מאז החל חודש דצמבר נהרגו בתאונות דרכים 27 בני אדם לעומת 47 בתקופה המקבילה אשתקד .  מבין ההרוגים מתחילת השנה ,  14 הם רוכבי אופניים  ( 13 בתקופה המקבילה אשתקד )  ,  34 רוכבי אופנוע  ( 47 )  ו-113 הולכי רגל  ( 147 )  .  מקום המדינה נהרגו בתאונות דרכים 30,491 בני אדם ,  מהם 4,819 ילדים ובני נוער .
 
השבוע בכבישים :  שבעה הרוגים
שבעה בני אדם נהרגו בשבוע האחרון בשבע תאונות דרכים קטלניות שארעו בכבישי ישראל .  346 הרוגים מתחילת השנה

