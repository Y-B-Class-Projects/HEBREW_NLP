גרגרים וזרעונים :  מתכון לתבשיל חומוס ,  אורז ומנגולד
מכינה מראש גרגרים מבושלים ומוציאה בעת הצורך .  אורלי פלאי-ברונשטיין חולקת את הסוד לתבשיל חומוס ,  אורז ומנגולד ב-40 דקות
בן זוגי ואני קצת עייפנו מאכילת בשר בכל יום .  לא נעים לחובבי אוכל כמונו להשתמש במילה המפורשת צמחונים ,  אבל כבר יותר משנתיים ,  אנחנו כאלה במשך השבוע ושששש ..  .  לפעמים גם בשבת אנחנו מעדיפים חומוס טוב על פני קבב .  מה אוכלים בכל זאת כדי לא להגזים בפחמימות אויבות האומה  ( שואלות החברות )  וכדי לשבוע  ( שואלים החברים )  ?  
מתענגים על מאכלי ביצים  ( שהם החלבון המושלם בעיני )  ולא מעט קטניות .  בדרך כלל מיני עדשים או חומוס ,  בשיא החורף גם שעועית ואפונה יבשה נכנסות לתמונה .  כשמוסיפים לקטניות תפוחי אדמה ,  אורז או לחם  זה יושב טוב ומרגישים את השובע לאורך זמן ,  ומבחינה תזונתית זה ממש כמו לאכול בשר .
" חומוס באמצע השבוע "  סנטה בי השכנה , " את השתגעת .  למי יש זמן ועצבים להשרות ,  לבשל ורק אז להתחיל להכין משהו ?  "  האמת גם לי לא .  כשנחה עלי הרוח אני משרה קילו חומוס למשך 12 שעות לפחות ולפעמים יממה אפילו ,  מקפידה להחליף את המים איזה פעמיים-שלוש ואז מבשלת בסיר גדול בנחת ,  בלי לחץ ,  המון זמן עד שרך-רך ומתמסר .  מסננת ומחלקת בין שקיות או קופסאות ושולחת למקפיא .  בכל פעם שיש צורך מפשירים .  השבוע היה צורך בשביל להכין את הקדרה הצהובה הזאת .
 את תחתית הסיר רפדתי בפיסות של תפוחי אדמה וגזר שתבלתי בכורכום ,  סתם כי אני אוהבת את זה כבסיס .  זה נתן ניחוח וצבע יפה לכל גרגר וגרגר .  המנגולד שמוסיפים לקראת הסוף מעניק טעם נפלא .  אוכלים עם היוגורט המתובל בהמשך .
 חומרים ל-6-4 מנות:11/2 כוסות אורז פרסי שטוף מסונן11/2 כוסות חומוס מבושל מראש 1/4 כוס שמן קנולה2 תפוחי אדמה פרוסים2 גזרים חתוכים לרצועות דקות בעזרת קולפן2 שיני שום פרוסות1 כפית כורכוםמלח ופלפל שחור21/4 כוסות מים רותחים1 כפית בהרת 2 כוסות עלי מנגולד קצוצים גס
אופן ההכנה:1 .  מחממים סיר עם שמן ומטגנים פרוסות תפוחי אדמה ,   ( 5-3 דקות )  מכל צד עד להזהבה קלה .  מוסיפים גזר ,  שום ,  כורכום ,  מלח ופלפל ומטגנים  ( דקה-שתיים )  .
 2 .  מוסיפים לסיר אורז וחומוס ויוצקים מים רותחים .  מתבלים בבהרט ומלח ,  מכסים ומבשלים  ( 20 דקות )  אחרי רתיחה על אש קטנה .  3 .  מכבים את האש ,  מוסיפים את המנגולד ומשהים  ( 10 דקות )  מכוסה לפני ההגשה .  האדים יבשלו את המנגולד .  
גיוונים והצעות * אם רוצים תחתית קריספית  ( שלא לומר שרופה )  ממשיכים לבשל עוד חצי שעה .*  * מחליפים את המנגולד בתרד .
 למי שלא מכיר את הראיטה ,  מטבלי היוגורט של המטבח ההודי ,  תחשבו צזיקי .  הולך טוב ליד כל קדרת אורז .  
חומרים ל-6-4 מנות:2 גביעי יוגורט 2 שיני שום כתושות חופן עלי מנגולד קצוצים מעט מיץ לימון טרימלח ופלפל שחור
אופן ההכנה:1 .  מערבבים יוגורט עם שום ,  מנגולד קצוץ ומיץ לימון .  טועמים ומתבלים .  תענוג .
 גיוונים והצעות:מחליפים את המנגולד בבצל ירוק או רוקט .
 
גרגרים וזרעונים :  מתכון לתבשיל חומוס ,  אורז ומנגולד
מכינה מראש גרגרים מבושלים ומוציאה בעת הצורך .  אורלי פלאי-ברונשטיין חולקת את הסוד לתבשיל חומוס ,  אורז ומנגולד ב-40 דקות

