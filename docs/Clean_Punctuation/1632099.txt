האיש שאומר לאמריקה מה לחשוב
רוג'ר איילס ,  ראש חטיבת פוקס ניוז והיועץ הרפובליקאי האגרסיבי לשעבר ,  הוא מנהל החדשות המצליח ביותר של העשור האחרון .  שליטתו בשלושת מסדרונות הכוח הראשיים בארה"ב - עסקים ,  מדיה ופוליטיקה - מעניקה לרשת שלו השפעה אדירה על החיים באמריקה
 >  >  בסתיו 2008 פנה רוג'ר איילס לבוס שלו ,  רופרט מרדוק ,  עם שתי טענות .  איילס ,  נשיא פוקס ניוז ,  התלונן בפני מרדוק ,  בעל השליטה בחברה האם של פוקס ,  ניוז קורפ ,  כי שמע שהעיתון  " ניו יורק פוסט "  של מרדוק שוקל לתמוך במועמדותו לנשיאות של ברק אובמה .  הוא אמר גם כי הוא קרא קטע מספר שפורסם במגזין  " ואניטי פייר ",  שבו נטען כי הנטייה הפוליטית-ימנית של פוקס ניוז מביכה את מרדוק לעתים .  איילס איים להתפטר ,  אמר מקורב .  תחת זאת ,  מרדוק הציע לו חוזה חדש ומפתה יותר .  ב-2009 קיבל איילס 23 מיליון דולר במשכורת ,  בונוסים והטבות - יותר ממרדוק עצמו וה"ניו יורק פוסט "  תמך בג'ון מקיין .  בראיון שנערך עמו בדצמבר במשרדי ניוז קורפ במנהטן ,  הודה איילס כי התנגד לתמיכה באובמה . " חשבתי שאין לו ניסיון מתאים ",  אמר אך הכחיש כי הציב סנקציות בנושא : " אני לא אומר לרופרט מרדוק במי לתמוך ".  לדבריו ,  הכתבה ב"ואניטי פייר "  הרתיחה אותו ,  אך הוא לא דרש דבר בעקבותיה ולא איים להתפטר .  הוא סיפר כי לא היה צורך בכך , " כשאתה עושה כסף ועומד במטרותיך במשך חמש שנים ,  אתה לא צריך לדרוש חוזה חדש ".  איילס אכן עושה כסף .  בתקופה שבה רשתות השידור האמריקאיות מתקשות להתמודד עם הירידה בכמות הצופים וברווחים בתחום החדשות ,  איילס הפך את פוקס ניוז למנוע הרווח של ניוז קורפ .  כפי הנראה מרוויחה פוקס ניוז יותר כסף מ-cnn ,  מ-msnbc ומתוכניות חדשות הערב של nbc ,abc ו-cbs במשותף .  לפי הערכות אנליסט ,  שאותן איילס לא הכחיש ,  החטיבה צפויה לרשום בשנת הכספים המסתיימת ביוני רווח תפעולי של 700 מיליון דולר .  ההצלחה הציבה את איילס ,  לשעבר אסטרטג פוליטי רפובליקאי אגרסיבי ,  בפסגת הכוח של שלושה מסדרונות ראשיים של החיים האמריקאיים :  עסקים ,  מדיה ופוליטיקה .  בנוסף על היותו האדם בעל המשכורת הגבוהה בניוז קורפ ב-2009 ,  הוא מנהל החדשות המצליח ביותר של העשור האחרון ,  ולרשת שלו יש השפעה אדירה על התנועה השמרנית החבולה בארה"ב .  באוקטובר 2008 אמר אובמה ל"ניו יורק טיימס "  כי  " אפקט פוקס "  עלה לו ב-2%-3% בסקרים .  מאז הבחירות ,  איילס וצוות המגישים השמרנים שלו - בהם גלן בק ,  ביל או'ריילי ושון האניטי - רוכבים על גל חוסר שביעות הרצון הציבורי ,  שלעתים אף מתנגש עם מטרות המפלגה הרפובליקאית .  כך למשל ,  באחרונה תמכה פוקס ניוז במועמד עצמאי לבחירות במחוז הקונגרס של צפון מדינת ניו יורק .  המועמד הרפובליקאי שרץ מולו הסיר לבסוף את מועמדותו . " בין אם אתם אוהבים את מה שהוא עושה ובין שלא ",  אמר דייוויד גרג'ן ,  אנליסט ב-cnn שהיה עוזר בממשל הרפובליקאי והדמוקרטי , " איילס הוא אחד הכשרונות היצירתיים ביותר של דורנו .  הוא בנה אימפריית מדיה שמסוגלת להניע את השיח הפוליטי ,  ולעתים אף את התהליך עצמו ".  מרדוק ,  בהצהרה שפורסמה על ידי דוברו ,  אמר : " אני גאה בפוקס ניוז ובהישגיה ,  ואני אסיר תודה לרוג'ר ולצוות שלו ,  שיצרו נכס כה אדיר לניוז קורפריישן ".  איילס גרם לעזיבת לאכלן מרדוק הגישה של איילס סיכסכה אותו עם כמה מבני המשפחה הליברליים יותר של הבוס שלו .  איילס היה גורם משמעותי בהחלטתו של לאכלן מרדוק ,  בנו הבכור של מרדוק ,  להתפטר מתפקידו הבכיר בניוז קורפ ב-2004 .  הוא סבר כי איילס פולש לטריטוריה הניהולית שלו .  שניים מילדיו הנוספים של מרדוק ,  אליזבת ,  מפיקת טלוויזיה בלונדון ,  וג'יימס ,  הנצר היחיד של מרדוק שעדיין עובד בחברה ,  הם מתומכי המפלגה הדמוקרטית ,  והביעו לא פעם את חששותיהם בנוגע לאופן שבו סיקרה פוקס ניוז את קמפיין הבחירות לנשיאות של אובמה . " אני ממש לא היחיד במשפחה או בחברה שמתבייש ונגעל מההתעלמות המחרידה והמוחלטת של רוג'ר איילס מהסטנדרטים העיתונאיים שניוז קורפ ,  המייסד שלה וכל חברת מדיה גלובלית אחרת שואפים אליהם ",  אמר מתיו פרויד ,  בעלה של אליזבת ,  שתואר על ידי המגזין  " pr וויק "  כמנהל יחסי הציבור המשפיע ביותר בלונדון .  איילס טען בראיונות כי הן מרדוק והן ניוז קורפ תומכים ללא סייג בפוקס ניוז ובגישה שלה .  כבנו של מנהל עבודה במפעל פקארד אלקטריק באוהיו ,  איילס בן ה-70 תיאר את ילדותו בשלוש מלים : " האל ,  המדינה ,  המשפחה ".  הוא אמר כי האני-מאמין הזה היה הגורם להצלחת חטיבת פוקס ניוז . " בניתי את הערוץ מתוך ניסיון החיים שלי ",  אמר איילס .  הוא למד רדיו וטלוויזיה באוניברסיטת אוהיו ולאחר מכן החל לעבוד בתוכנית האירוח  " המופע של מייק דאגלס ".   " ההסמכה הראשונה שלי היא שלא למדתי בבית הספר לעיתונות של קולומביה - אין מסיבות בעיר שאני רוצה ללכת אליהן ",  אמר .  ב-1968 ,  כשהיה בן 27 ,  פגש איילס את ריצ'רד ניקסון ,  אז המועמד הרפובליקני לנשיאות ארה"ב .  לפי  " crazy like a fox "   ( משוגע כמו שועל )  ,  ספר שכתב סקוט קולינס על פוקס ניוז ,  בפגישתם אמר איילס לניקסון כי מצלמת הטלוויזיה לא אוהבת אותו . " חבל שאדם צריך להשתמש בגימיקים כאלה כדי להיבחר ",  השיב ניקסון . " טלוויזיה היא לא גימיק ,  ואם זה מה שאתה חושב שהיא - אתה תפסיד ",  ענה איילס .  כמה ימים לאחר מכן הוא גויס לצוות הקמפיין של ניקסון .  איילס שימש יועץ תקשורת לפוליטיקאים ומנהלים בכירים ולאחר מכן הצטרף לערוץ העסקים cnbc ,  שאותו ניהל בתחילת שנות ה-90 תחת בוב רייט ,  אז מנכ"ל nbc .  את דרכו בפוקס ניוז החל איילס ב-1996 ,  בזמן שלא היה ברור אם תצליח לייצר תחרות ל-cnn ,  ובודאי שלא להגיע לשיעורי הצפייה ולרווחים שהיא רושמת כיום .  מייקל נתנסון ,  אנליסט בסטנפורד סי ברנסטין אנד קומפני ,  אמר כי ב-2002 הרשת היתה כמעט לא רווחית .  כיום ,  רווחיה האדירים - שצומחים בזכות העמלות הגדלות והולכות שמשלמות חברות הכבלים - עושות אותה ככל הנראה  " לנכס החשוב ביותר של ניוז קורפ ",  אמר נתנסון .  איילס ,  מצדו ,  אינו מופתע . " בניתי את העסק הזה כדי להגיע לרווח של מיליארד דולר ",  אמר . " זאת היתה המטרה שלי עוד מהיום הראשון ".  מלווה במאבטחים על-אף כוחו הרב בניוז קורפ ,  מחוץ לכותלי משרדי פוקס ניוז נותר איילס דמות מסתורית .  התקפות הטרור נגד בבספטמבר 2001 השפיעו עליו במידה ניכרת ושיכנעו אותו כי מתקני השידור של הרשת שלו בניו יורק עשויים לשמש מטרה להתקפות טרור .  ביום שבו התרסקו המטוסים על מגדלי התאומים והפנטגון ,  שאל איילס את המהנדס הראשי שלו מהו מספר חברי הצוות המינימלי הדרוש כדי להפעיל את הערוץ .  התשובה :  42 . " אני אחד מהם ",  אמר איילס . " הרגל שלי פגועה .  אני סובל ממשקל יתר ,  ולא יכול לרוץ מהר - אבל אני אלחם ".  כיום מלווה את איילס קבוצת מאבטחים פרטית .  את הדרך מביתו לעבודה הוא עושה בשיירה של שני רכבי שטח .  מצלמת אבטחה הממוקמת על שולחנו עוקבת אחר הבאים והיוצאים ממשרדו ,  שתריסיו מוגפים בדרך כלל .  איילס סיפר כי במהלך השנים קיבל מכתבי איום רבים ,  אך כי החשש לביטחונם של בני משפחתו גבר בעקבות תקרית שבמהלכה זר פלש לשטח ביתו בניו ג'רזי לאחר התקפות ספטמבר 2001 .  בתגובה רכש איילס כמה נכסים שמקיפים את ביתו .  מחוץ למתחם הוצב שלט עם תמונה של רובה וכיתוב המתריע כי הבית נמצא במעקב של מצלמות וידאו .  בעקבות מתקפות הטרור שלח איילס מזכר לנשיא ארה"ב דאז ,  ג'ורג' בוש ,  שבו דחק בנשיא לפעול ביד קשה נגד התוקפים .  המקרה היה יוצא דופן מאחר שלפוקס ניוז יש אמנם מידה רבה של השפעה על רפובליקאים רבים ,  אך איילס בדרך כלל אינו שש להיתפש כמי שמקיים קשרים עם המפלגה .  השפעתו על התחום הפוליטי אינה ישירה ,  והיא באה לידי ביטוי בעיקר במגישי הטלוויזיה שהוא בוחר ובטון הכללי שהוא קובע בעבור חטיבת החדשות שלו .  במידה מסוימת ,  החלפת מידע עם פקידים במפלגה הרפובליקנית תפגע במעמדו של איילס . " הוא מבין את התקשורת ,  את הפוליטיקה ואת האמריקאים טוב יותר מכל אדם אחד בעידן המודרני ",  אמר על איילס ניוט גינגריץ' ,  לשעבר דובר הבית הלבן .  אפילו אויביו הפוליטיים מכירים בהיקף כוחו והשפעתו של המפעל של איילס . " אילו היה דמוקרט ,  אני חושב שהיו לנו כעת 67 סנטורים דמוקרטיים "  - עשרה יותר מכמות הסנטורים הדמוקרטיים כעת - אמר היועץ הפוליטי ג'יימס קארוויל ,  לשעבר עוזרו של ביל קלינטון ,  המתארח לעיתים קרובות ב-cnn . " מבחינת עסקי המדיה ,  עסקי רשתות הכבלים ועסקי הפוליטיקה ,  איילס הוא ליגה משלו ". 

האיש שאומר לאמריקה מה לחשוב
רוג'ר איילס ,  ראש חטיבת פוקס ניוז והיועץ הרפובליקאי האגרסיבי לשעבר ,  הוא מנהל החדשות המצליח ביותר של העשור האחרון .  שליטתו בשלושת מסדרונות הכוח הראשיים בארה"ב - עסקים ,  מדיה ופוליטיקה - מעניקה לרשת שלו השפעה אדירה על החיים באמריקה

