פסגות וכלל פיננסים מורידים המלצה לאלביט מערכות :  זמן לממש רווחים ולהמתין למחירים נוחים יותר
צחי אברהם : " קצב הטיפוס התלול של אלביט כבר מאחורינו מבלי שוב ";  טליה לויברג
בבתי ההשקעות פסגות וכלל פיננסים מורידים היום את המלצתם למניית אלביט מערכות.מאז פרסום תוצאות הרבעון השלישי והורדת ההמלצה של פסגות ל"תשואת שוק "  הניבה תשואה של 5.8% מול 9.5% שהניב מדד המעו"ף .  המקורות לתשואת החסר מובנים ובשלב זה גם הסימנים קדימה אינם מעודדים .  בטווח הקצר ,  לאחר ירידה של 1.7% בצבר ברבעון השלישי ,  לא דיווחה אלביט על חוזים ברבעון הרביעי והמשמעות היא ירידה בצבר 2009 מול תחזיות לעלייה שניתנו בתחילת השנה.בטווח הארוך ,  כבר בשיחת הועידה הקודמת ציינה הנהלת החברה כי תיתכן דחייה בחתימת חוזים מרבעון רביעי לרבעון ראשון .  השאלה היא האם ברבעון הראשון תדווח החברה על חוזים בהיקף כפול מהממוצע הרבעוני תחת התחרות ,  הלחצים התקציביים והפיכת הלקוחות לתובעניים יותר ?  כנראה שלא ,  סבורים בפסגות.לצד עלייה שהציגה החברה בשיעור הוצאות המכירה והמו"פ על רקע התארכות מאמצי  " החיזור "  אחר הלקוח ,  כעת מתרבים הסימנים כי השינוי שמעוניין לבצע משרד הביטחון האמריקאי בהליך הרכש קורם עור וגידים .  אמנם אלביט לא חשופה בדרך כלל ישירות למשרד הביטחון אך לפסגות אין ספק כי ככל שיוקשח תמחור החוזים וככל שיועבר הסיכון שבחריגת עלויות לקבלניות עצמן ,  כך ישפיע הדבר גם על המרווחים הגולמיים של השחקניות הקטנות יותר כדוגמת אלביט .  חשש זה מביא את פסגות להפחתה מסוימת של שיעורי הרווחיות לט"א ." אלביט ממשיכה להיות חברה מובילה ,  בעלת הנהלה איכותית ואסטרטגיה שהוכיחה עצמה עד כה .  יחד עם זאת ,  החששות קדימה אינם מתפוגגים ,  לא ברמת הצמיחה ולא ברמת הרווחיות ,  ומביאים להפחתת מחיר היעד מ-64 דולר ל-62 דולר הנמוך בכ-6% ממחיר המניה בשוק ולהורדת המלצתנו מתשואת שוק לתשואת חסר ",  אומרת טליה לויברג ממחלקת מחקר sell side בפסגות בית השקעות.צחי אברהם ,  אנליסט כלל פיננסים ברוקראז' אומר היום : " קצב הטיפוס התלול של אלביט כבר מאחורינו מבלי שוב .  אנחנו מורידים את הציפיות משורת ההכנסות לרבעון הרביעי ולשנת 2010 .  אלביט לא צפויה לעמוד ביעד הגדול הדו ספרתי ואנחנו אמנם מעריכים שהיא תמשיך לגדול אך בשיעורים חד ספרתיים נמוכים .  עם צבר שלא צפוי להראות שינוי ומכפיל רווח של 13 על שנת 2010 ,  החברה עלתה למחיר קרוב למחיר היעד שלנו ואנו מורידים את ההמלצה ל"תשואת שוק "  במחיר יעד של 70דולר ". 

פסגות וכלל פיננסים מורידים המלצה לאלביט מערכות :  זמן לממש רווחים ולהמתין למחירים נוחים יותר
צחי אברהם : " קצב הטיפוס התלול של אלביט כבר מאחורינו מבלי שוב ";  טליה לויברג

