הוויתור על ערבות מארה"ב עלול לעלות לאורמת 65 מיליון דולר
אורמת משכה בקשה למימון מהממשל האמריקאי ,  עקב תחזיות לפיהן לא תעמוד בדרישות של תוכנית הסבסוד של הממשל לאנרגיה מתחדשת .  המשקיעים בחברה הגיבו באדישות
 >  >  חברת אורמת טכנולוגיות שבשליטת משפחת ברוניצקי ספגה מכה מימונית לא קלה אתמול .  אורמת נאלצה למשוך בקשה לקבל מהממשל בארה"ב ערבות להלוואה של 330 מיליון דולר .  ההלוואה נועדה לצורך מימונם של שלושה פרויקטים בתחום האנרגיה הגיאותרמית שהחברה מקימה בנוואדה  ( deadhorse wells )  ובקליפורניה  ( wister ו-mammoth )  .  ההספק המצרפי של שלושת הפרויקטים נע בין 80 ל-90 מגה-ואט והם היו אמורים לספק חשמל החל ב-2013 .  ההלוואה מהממשל בארה"ב אמורה היתה לכסות 80% מעלות ההקמה הכוללת של פרויקטים אלו בסכומים של 410 מיליון דולר .  אורמת טכנולוגיות ציינה כי היא מפסיקה את תהליך הבקשה למימון מהממשל בארה"ב ,  משום שלהערכתה לא תקבל את כל ההיתרים הנדרשים עד לספטמבר 2011 ,  כפי שנדרש לפי תנאיה של תוכנית הסבסוד של הממשל לפרויקטים של אנרגיה מתחדשת .  אורמת מציינת כי קיבלה את ההחלטה יחד עם ג'והן הנקוק ,  שותפתה לנושאי המימון ,  בשל חוסר ודאות בנוגע ללוחות הזמנים של קבלת ההיתרים הנדרשים לביצוע הפרויקטים ,  והעלויות הכרוכות בתהליך הגשת הבקשה ,  שנאמדות במיליוני דולרים .  קבלת ערבות מהממשל בארה"ב ל-80% מההלוואה שאורמת היתה אמורה לקבל היתה מאפשרת לאורמת להתממן בריבית שנתית של 4.5% - 2.6% פחות מהריבית על איגרות החוב בהיקף של 140 מיליון דולר שגייסה בהנפקה פרטית למשקיעים מוסדיים באוגוסט 2010 .  יובל בן זאב ,  מנהל מחלקת המחקר של כלל פיננסים ברוקראז' ,  העריך שמשמעותה של משיכת הבקשה למימון בערבות הממשל בארה"ב היא שעלות המימון השנתית של החברה תתייקר ב-2%-3% .  כשמדובר בהלוואות לטווח של 20 שנה ולמשך חיים ממוצע של 8 שנים - פירוש הדבר שההלוואה שתממן את הפרויקטים תתייקר ב-20% ,  כלומר 65 מיליון דולר .
 
הוויתור על ערבות מארה"ב עלול לעלות לאורמת 65 מיליון דולר
אורמת משכה בקשה למימון מהממשל האמריקאי ,  עקב תחזיות לפיהן לא תעמוד בדרישות של תוכנית הסבסוד של הממשל לאנרגיה מתחדשת .  המשקיעים בחברה הגיבו באדישות

