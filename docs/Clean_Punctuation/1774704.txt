מחר :  שביתה כללית ברשויות המקומיות
באם לא יימצאו פתרונות של הרגע האחרון ,  תפרוץ מחר שביתה ללא הגבלת זמן ברשוית המקומיות .  אילו מוסדות ייפגעו ואיפה לא יתקיימו לימודים ?  מקרא לקראת  " השביתה הגדולה אי פעם בישראל "
 האם השבוע הראשון של שנת 2011 ייפתח בשביתת הרשויות המקומיות ?  באם לא יימצא הערב  ( שבת )  פתרון לדרישות ראשי הערים ,  נמצא את פתיחת העשור השני של המאה ה-21 במה שהוגדר על ידי המרכז לשלטון מקומי כ"שביתה הגדולה ביותר שהייתה אי פעם בישראל ".  ראשי הערים דורשים הפחתה בתעריפי המים וקבלת תשובות בנוגע לקיצוץ הצפוי בתקציבי הרשויות המקומיות .  
השביתה הצפויה תכלול את כלל הרשויות ,  כולל פורום 15 הערים העצמאיות ,  למעט ירושלים ,  חיפה ונשר ,  שהודיעו כי השירותים בשטחן יפעלו כרגיל .  עם זאת ,  בירושלים לא יסופקו שירותים במשרדי הממשלה .  גם המועצות האזוריות יכללו בשביתה .
 במסגרת השביתה ,  לא תיאסף אשפה ,  לא תתקיים קבלת קהל ברשויות ,  לא יינתן מענה טלפוני ,  ומחלקות הרווחה של הערים השונות לא יפעלו .  כמו כן ,  מוקדי 106 יעבדו במתכונת חירום .  עוד במסגרת השביתה ,  פקחי החנייה יישארו בביתם ולכן ,  לא יינתנו דו"חות חניה ולא ייגררו מכוניות ,  מכבי האש בערים השונות יפעלו במתכונת שבת ,  המועדוניות לקשישים והעובדים הסוציאליים לא יעבדו וכל עבודות התשתית יעצרו את פעילותן .  כמו כן ,  גם שירותי המים והביוב נכללים במסגרת השביתה וברשויות לא יגבו כספים ולא יהיה אפשר לשלם את חשבונות הארנונה והמים .
 במוסדות החינוך ,  תחול השביתה על בתי הספר העל יסודיים ,  השרתים ,  המאבטחים ,  נהגי ההסעות ,  והמלווים לתלמידים .  מהשלטון המקומי נמסר כי האחריות להפעלת מערכת החינוך עוברת למשרד החינוך .  בשביתה יכללו הפעם גם מוסדות החינוך המיוחד ומפעלי העבודה השיקומיים לאנשים עם מוגבלויות .
 עם זאת ,  ארגון המורים העל יסודיים חוזר ומודיע כי המורים והמנהלים העל יסודיים עובדים מחר כרגיל ויגיעו לבתי הספר .  בבתי הספר היסודיים קיימת הנחיה זהה .
 ראש עיריית נתניה ,  מריים פיירברג ,  החברה בצוות המו"מ של מרכז השלטון המקומי ,  הודיעה כי למרות ההחלטה שלא לקיים את הלימודים בבתי הספר של החינוך המיוחד ,  יתקיימו לימודים בבתי ספר אלה בעירה .  גם יו"ר המועצות האזוריות ,  שמוליק ריפמן ,  הודיע כי במועצות האזוריות יתקיימו הלימודים כסדרם בבתי הספר הרגילים ובאלו של החינוך המיוחד .  כאמור ,  בירושלים וחיפה יתקיימו הלימודים כסדרם .  כמו כן ,  גם במועצות האזוריות יתקיימו הלימודים כרגיל .  בעיריית אילת הודיעו כי בהתאם להנחיית ראש העירייה ,  יפעלו חלק ממסגרות החינוך המיוחד כרגיל ובכללן :  בית ספר  " אורים ",  גני הילדים  " און "  ו"עוז "  וכיתות החינוך המיוחד המורכב בבתי הספר היסודיים  " מצפה ים "  ו"גלים ".  הגנים העירוניים ,  בתי הספר היסודיים וחטיבות הביניים ,  יפעלו כרגיל .  הגננות והמורים בגני הילדים ,  בבתי הספר היסודיים ובחטיבות הביניים יעבדו כרגיל ,  עם זאת צפויים שיבושים בשל היעדר הסעות והסייעות .
 לדברי יו"ר המרכז לשלטון מקומי ,  שלמה בוחבוט ,  השביתה תימנע רק אם יתחייב שר האוצר יתחייב ליישב ,  בין השאר ,  את סוגיית מחירי המים ,  יגדיל את מענקי האיזון וישיב כספים שקוצצו מתקציבי החינוך והפיתוח של הרשויות .  
אתמול בבוקר נפגשו הצדדים במאמץ למנוע את השביתה הצפויה ,  אולם למרות שנרשמה התקדמות ,  לא הצליחו הצדדים להגיע להסכם שיעצור את השביתה מלצאת אל הפועל והמרכז לשלטון מקומי מסר כי הפגישה הסתיימה ללא תוצאות והשביתה תתקיים כמתוכנן .  
במהלך הפגישה הציעו שר האוצר ושר הפנים כי יוקם צוות שיבחן תוך פרק זמן של עד שלושה חודשים את נושא תאגידי המים ומחיר המים הציבוריים בישראל .  כמו כן ,  הודיע משרד האוצר כי יבחן במהלך סוף השבוע את הצעתו של ראש עיריית תל אביב רון חולדאי בנוגע לסוגיית מענקי האיזון לשנים 2011-2012 .
 
מחר :  שביתה כללית ברשויות המקומיות
באם לא יימצאו פתרונות של הרגע האחרון ,  תפרוץ מחר שביתה ללא הגבלת זמן ברשוית המקומיות .  אילו מוסדות ייפגעו ואיפה לא יתקיימו לימודים ?  מקרא לקראת  " השביתה הגדולה אי פעם בישראל "
 
