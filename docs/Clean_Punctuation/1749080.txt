פיירפוקס 4 :  רק בשנה הבאה
ארגון מוזילה הודיע רשמית כי הוא מעכב את צאתה של גרסה 4 של פיירפוקס .  הדפדפן יצא בתחילת שנת 2011
גרסה 4 של הדפדפן פיירפוקס לא תצא לפני 2011 .  כך הודיע רשמית ארגון מוזילה .  ההחלטה התקבלה לאחר מספר שבועות בהם עוכבה גרסת הבטא הבאה של פיירפוקס 4 ,  זאת בשל מספר באגים שהתגלו בה . " השלמת העבודה על פיירפוקס 4 לוקחת זמן רב יותר ממה שצפינו ",  הודה מייק בלצנר מהארגון ,  במסר ששלח לרשימת תפוצה של מפתחים . " לא נוציא את הגרסה לפני שתהיה מוכנה ",  הבטיח ,  וציין כי למרות העיכוב העבודה מתקדמת יפה ושניכרים שיפורים באלמנטים שונים ,  ביניהם ממשק המשתמש ומנוע הג'אווה סקריפט .
 כעת נראה שהרסה מועמדת להפצה  ( Release Candidate )  תצא בתחילת 2011 .  הגרסה הסופית תצא כנראה זמן קצר לאחר מכן .  גרסת הבטא השביעית של פיירפוקס 4 צפויה לצאת בחודש הבא ,  ובנובמבר ודצמבר יצאו עוד שתי גרסאות בטא . " הוצאת גרסאות בטא רבות הייתה יעילה מאוד בזיהוי בעיות תאימות ,  כך שאנו מתכוננים להמשיך בכך ",  הסביר בלצנר .
 עברה של פיירפוקס מלא בדחיות מסוג זה .  גרסה 3.6 ,  למשל ,  יצאה לשוק בינואר 2010 ,  חודשיים לאחר התכנון המקורי .  גרסה 4 אמורה להיות שדרוג משמעותי ביותר לדפדפן ,  וצפויה להיות מהירה יותר  בין השאר כדי ליישר קו עם הדפדפן  " כרום "  מבית גוגל ,  שנחשב לדפדפן המהיר ביותר .
 
פיירפוקס 4 :  רק בשנה הבאה
ארגון מוזילה הודיע רשמית כי הוא מעכב את צאתה של גרסה 4 של פיירפוקס .  הדפדפן יצא בתחילת שנת 2011

