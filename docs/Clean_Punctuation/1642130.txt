עלות שכרו של רוזנהויז טיפסה ל-9 מיליון שקל 
השכר של חמשת בכירי שופרסל הסתכם ב-22 מיליון ב-2009 .  בכירי ורדינון השתכרו 4 מיליון שקל
 >  >  עונת שכר הבכירים נפתחה כבר שלשום עם פרסום הדו"ח של ורדינון טקסטיל .  בכירי ורדינון טקסטיל זכו לעלות שכר כוללת של 4 מיליון שקל ,  כשהמנכ"ל ,  גיל שפייזמן ,  מנהנה מעלות שכר של 1.1 מיליון שקל .  אבל עם כל הכבוד לחברת הטקסטיל שהציגה צמיחה ברבעון הרביעי של 2009 ,  ענקית הקמעונות שופרסל היתה זו שפתחה באופן רשמי את עונת  " החתולים השמנים "  אתמול - עם דו"ח שבישר על עלות שכר של 22 מיליון שקל לחמשת בכיריה .  שופרסל מוצאת דרך לתגמל את המנכ"ל אפי רוזנהויז וסמנכ"ל סחר ושיווק בחברה ,  אלי גידור ,  שבוע לאחר הגשת כתב אישום נגדם בבית המשפט המחוזי בירושלים בגין עבירה ,  לכאורה ,  של אי קיום תנאי המיזוג עם קלבמרקט וניסיון להסדר כובל .  המענק והגיבוי שקיבל רוזנהויז מהדירקטוריון משקף ,  כנראה ,  את ההכרה בכך שדרכו של תרמה למהפך בתוצאותיה של החברה ,  מאז לקח על עצמו את תפקיד המנכ"ל ,  ולמזעור הפגיעה ברווחיותה של החברה בשנה של פעילות כלכלית מתונה .  דירקטוריון שופרסל החליט שלשום לתת לרוזנהויז מענק של 4.5 מיליון שקל בגין רווחי 2009 .  עלות שכרו של רוזנהויז הגיעה ל-8.9 מיליון שקל וכללה גם שכר בעלות של 2.1 מיליון שקל ותשלום מבוסס מניות של 2.3 מיליון שקל ,  המשקף את השווי של 1.8 מיליון אופציות שהוקצו לו באוגוסט 2009 .
 
עלות שכרו של רוזנהויז טיפסה ל-9 מיליון שקל 
השכר של חמשת בכירי שופרסל הסתכם ב-22 מיליון ב-2009 .  בכירי ורדינון השתכרו 4 מיליון שקל

