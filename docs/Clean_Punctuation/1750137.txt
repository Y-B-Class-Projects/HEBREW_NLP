ברק ובן אליעזר :  נסייע לעולם בתחום האבטחה
בכנס מכון היצוא לביטחון המולדת אירחו שרי הביטחון והתמ"ת מאות בכירי חברות אבטחה והעולם והציעו להם להשתמש בניסיון הישראלי במלחמה בטרור .  זאת על רקע ניסיונות אל קאעדה לבצע פיגועים
 ( צילום :  אבי כהן .  עריכה :  גדי וינסטוק )  
" החדשות הטובות הן שמאז ה-11 בספטמבר לא הייתה חזרה על אירוע דומה .  החדשות הרעות הן שאוסמה בן לאדן עדיין חי ובועט והטרור העולמי מנסה להשתלט על כל פינות העולם .  המאבק בטרור העולמי איננו ריצת ספרינט אלא מרתון שיימשך חצי דור או יותר ",  כך אמר הערב  ( ראשון )  שר הביטחון אהוד ברק ,  בכנס מכון היצוא לביטחון המולדת ,  שנפתח היום באירוע חגיגי בנמל תל אביב .  באירוע השתתפו מאות אורחים מחו"ל ובהם שרי פנים ,  שרי ביטחון פנים ,  מפקדי משטרות ונציגי חברות בינלאומיות בתחום הגנת המולדת .
 ברק הדגיש כי קיומן של מערכות טכנולוגיות מתוחכמות הפועלות בחברה חופשית חשופות יותר לאיומי טרור עולמי ולכן נדרשים שיתוף פעולה גלובלי ומודיעין משותף ,  לצד צעדים כלכליים ,  מדיניים ודיפלומטיים כדי להכניע את הטרור העולמי .
 שר התמ"ת ,  בנימין  ( פואד )  בן אליעזר ,  ציין כי הוועידה נועדה לדון בחיזוק שיתוף הפעולה בין ממשלות וסוכנויות ביטחון ,  בכדי להתגבר על איום הטרור הגלובלי .  לדבריו ,  ישראל ידועה בטכנולוגיות ביטחון פנים אותן היא מציעה לעולם . " אירועי סוף השבוע האחרון הם רק תזכורת לכולנו ,  כי עלינו להשאיר את עינינו פקוחות 24 שעות ביממה - בכדי להתמודד עם האתגרים של אלו המאיימים על יציבות העולם החופשי ,  והזכות של כל אדם לחיות בביטחון ",  אמר בן אליעזר , " מדינת ישראל תשמח לחלוק את הידע והניסיון בתחום אבטחת המולדת ,  אשר פותחו עקב הצורך לספק ביטחון לאזרחים ולגבולות שלנו - ניסיון שנצבר בעצב עם דמעות וצער ". 

ברק ובן אליעזר :  נסייע לעולם בתחום האבטחה
בכנס מכון היצוא לביטחון המולדת אירחו שרי הביטחון והתמ"ת מאות בכירי חברות אבטחה והעולם והציעו להם להשתמש בניסיון הישראלי במלחמה בטרור .  זאת על רקע ניסיונות אל קאעדה לבצע פיגועים

