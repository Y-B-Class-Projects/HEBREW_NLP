יצירת האמנות היקרה בעולם :  פסל של אלברטו ג'קומטי נמכר תמורת 104.3 מיליון דולר במכירה פומבית
המכירה הפומבית נמשכה שמונה דקות בלבד ;  המחיר ההתחלתי היה 12 מיליון ליש"ט
שוק האמנות מתעורר לחיים :  פסל אדם שיצר הפסל השווייצרי ,  אלברטו ג'קומטי ,  נמכר היום תמורת 65 מיליון ליש"ט  ( 104.3 מיליון דולר )  בבית המכירות הפומביות סות'ביס והפך ליצירת האמנות היקרה ביותר שנמכרה אי פעם במכירה פומבית.המכירה הפומבית של הפסל  " l'homme qui marche i "  נמשכה שמונה דקות בלבד ,  והשתתפו בה עשרה רוכשים פוטנציאליים מאירופה ,  אסיה וארה"ב .  המחיר ההתחלתי היה 12 מיליון ליש"ט ,  הודיע סות'ביס .  דרזדנר בנק ,  שרכש את הפסל בשנות ה-80 ,  היה המוכר.הפסל ,  בגובה 1.83 מטר ,  נחשב לאחת מיצירותיו הידועות ביותר של ג'קומטי ולאחת מהיצירות המוכרות ביותר של האמנות המודרנית .  הוא נוצר ב-1961 והוא היחיד מפסלי האנשים ההולכים של ג'קומטי שהועמד אי פעם למכירה פומבית .  הרוכש ,  שנותר בעילום שם ,  השתתף במכירה הפומבית באופן טלפוני .  סות'ביס העריכה לפני המכירה כי היצירה תימכר ב-12-18 מיליון ליש"ט.מחירו של הפסל עלה על מחיר הציור  " נער עם מקטרת "  של פבלו פיקסו ,  שנמכר ב-2004 תמורת 104.2 מיליון דולר והיה עד היום ליצירת האמנות היקרה בעולם . " התוצאות הפנומנאליות של המכירה הפומבית משקפות את עומק השוק ",  אמרה הלנה ניומן ,  מומחית לאמנות אימפרסיוניסטית ומודרנית בסות'ביס ,  ל-bbc .
 
יצירת האמנות היקרה בעולם :  פסל של אלברטו ג'קומטי נמכר תמורת 104.3 מיליון דולר במכירה פומבית
המכירה הפומבית נמשכה שמונה דקות בלבד ;  המחיר ההתחלתי היה 12 מיליון ליש"ט

