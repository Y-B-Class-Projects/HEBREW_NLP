המנכ"ל המתוקשר יוצא לחזית
רועי ורמוס מנכ"ל פסגות ,  יוצא לקרב על תדמית בית ההשקעות בראשו הוא עומד - הוא מדבר עם עיתונאים ,  יוזם שיחות ועידה עם מנהלי השקעות ונעזר ביועצים :  עמירם פליישר ואייל חומסקי
משבר מהסוג שחווה בית ההשקעות פסגות הוא מהקשים שידע גוף כלשהו בשוק ההון בשנים האחרונות .  מנכ"ל פסגות ,  רועי ורמוס ,  הוא אחד המנכ"לים היותר מתוקשרים במשק .  הוא מסוג המנכ"לים שלא צריכים תיווך של יועצי תקשורת כשהם עומדים בקשר רציף עם עיתונאים וגם הפעם הוא מנהל את המשבר בעצמו ,  משוחח עם עיתונאים ומנהל שיחות ועידה עם יועצי הבנקים .  
יועץ התקשורת של פסגות ומי שעומד לצדו של ורמוס הוא עמירם פליישר .  בין אם מדובר בעצה של פליישר ובין אם באינסטינקט של ורמוס ,  נהפך אתמול פסגות ל"בית ההשקעות האחראי בישראל ".  עד כה היה פסגות בפי ורמוס  " בית ההשקעות הגדול בישראל ".  
ברקע הדברים נמצא אייל חומסקי ,  מבעלי משרד הפרסום אדלר-חומסקי ,  שמטפל בתקציב הפרסום של פסגות .  חומסקי הוא אחד החברים הקרובים של ורמוס .  שלשום בלילה ,  כשפרץ המשבר ,  היה חומסקי אחד הראשונים שעמם שוחח ורמוס .  במשרד הפרסום אמרו אתמול כי לעת עתה העסקים ממשיכים כרגיל ,  ולא מתוכנן קמפיין הסברה סביב המשבר .  
בנוסף ,  יועץ התקשורת של איפקס הוא זמיר דחב"ש ,  המתפקד גם כיועץ התקשורת של רשות ניירות ערך והיועץ האישי לעומד בראשה ,  זהר גושן .  מאחר שאיפקס רכשה את פסגות ואמורה בקרוב להיהפך לבעליה ,  נוצר אצל דחב"ש ניגוד עניינים חריף .  דחב"ש העביר את הטיפול באייפקס ,  בכל הנוגע בפרשה ,  לפליישר - יועץ התקשורת של פסגות ,  המשמש גם יועץ התקשורת של קרן יורק - המוכרת את פסגות לאייפקס .  
דחב"ש מייצג גם את בנק ההשקעות ברקליס ישראל ,  שאחד מאנשיו ,  שעבד בעבר בדויטשה בנק ,  תושאל ברשות .  הפעם העביר דחב"ש את הטיפול בעניין לשותפה בכירה במשרדו ,  רינת פרידמן .  
זהבית כהן ,  העומדת בראשות איפקס ,  נמצאת מאחורי הקלעים במשבר זה .  אך בעוד שבמקרה של משבר הליסטריה של מעדנות  ( של תנובה ,  ששייכת אף היא לאיפקס )  היתה כהן מעורבת בטיפול במשבר לפרטי פרטים ,  הן בזווית התקשורתית והן בזווית הארגונית שלו ,  במקרה הזה היא אינה מתערבת בפומבי .  
ההתרחקות של איפקס מהמשבר - כמו גם של קרן יורק היא טבעית :  האחת מוכרת ואינה רוצה להיות מזוהה עם ההאשמות ;  השנייה נמצאת בעיצומו של תהליך הרכישה ,  וגם היא לא היתה רוצה שהמשבר יהיה המהלך הראשון שיחבר מבחינה תדמיתית בין איפקס לפסגות .
 
המנכ"ל המתוקשר יוצא לחזית
רועי ורמוס מנכ"ל פסגות ,  יוצא לקרב על תדמית בית ההשקעות בראשו הוא עומד - הוא מדבר עם עיתונאים ,  יוזם שיחות ועידה עם מנהלי השקעות ונעזר ביועצים :  עמירם פליישר ואייל חומסקי

