 " נפעל למכור את יתרת מניות הבנקים ב-2010 "
 כך אמר שר האוצר יובל שטייניץ בתגובה לעסקה במסגרתה מכרה מדינת ישראל 5% ממניות בנק דיסקונט לבנק ההשקעות דויטשה בנק במחיר של 435 מיליון שקלים
מדינת ישראל מכרה היום 5% ממניות בנק דיסקונט לבנק ההשקעות דויטשה בנק במחיר של 435 מיליון שקלים . " מדובר על הישג למדינת ישראל והבעת אמון בכלכלתה ובחוסנה הפיננסי ",  אמר שר האוצר בתגובה לעסקה .
 שר האוצר הוסיף כי יפעל למכור את יתרת מניות הבנקים שבידי המדינה במהלך שנת 2010 . " מדינת ישראל מחזיקה בכ- 10% ממניות בנק לאומי ותחזיק ,  לאחר השלמת העסקה ,  ב- 20% ממניות בנק דיסקונט ",  ציין שטייניץ .
 החשב הכללי של המשרד שוקי אורן ,  הסביר כי  " מטרת העסקה היא לנצל את הרמות הגבוהות בה נסחרת מנית בנק דיסקונט שמאפשרות למדינה להתחיל בתהליך מימוש אחזקותיה בבנק .  תקבולי העסקה יאפשרו לנו להקטין את גיוסי האג"ח של הממשלה ולהפחית את יחס חוב-תוצר ". 
הדברים נאמרו על רקע מכירת 5% ממניות בנק דיסקונט לבנק ההשקעות דויטשה בנק ,  שזכה בהליך תחרותי שנערך אתמול בלילה  ( בין יום ב' ליום ג' )  .  במסגרת העסקה ,  שבוצעה על ידי החשב הכללי במשרד האוצר ,  שוקי אורן ,  על פי הנחיית שר האוצר ,  התחייב דויטשה בנק לרכוש 5% ממניות בנק דיסקונט במחיר של 8.871 למניה ,  וקיבל אופציה לרכישה של עד 3.33% נוספים ממניות הבנק במחיר הנמוך ב- 0.5% מהמחיר בו נרכשו יתר המניות ,  עד לשעה 18:00 היום  ( שלישי )  .
 הערב הודיע דויטשה בנק כי לא יממש את זכותו לרכישת מניות נוספות .  במסגרת העסקה התחייבה המדינה לא למכור מניות נוספות של הבנק במשך 90 יום .

" נפעל למכור את יתרת מניות הבנקים ב-2010 "
 כך אמר שר האוצר יובל שטייניץ בתגובה לעסקה במסגרתה מכרה מדינת ישראל 5% ממניות בנק דיסקונט לבנק ההשקעות דויטשה בנק במחיר של 435 מיליון שקלים

