בעקבות התערבות הרשות לניירות ערך :  תזרים הכספים של אפריקה ישראל יקטן ב-592 מיליון שקל
זאת בעקבות הטעות שהתגלתה לקראת אישור ההסדר לפריסת חובותיה של אפריקה לבנקים בהיקף של 8 מיליארד שקל
מלבד העבודה השוטפת ,  משרדי רואי החשבון סומך ,  חייקין וברייטמן ,  אלמגור זהר יהיו עסוקים במהלך התקופה הקרובה בתיקון הדו"חות הכספיים של חברת  ,  שבשליטת לב לבייב ,  לרבעון השני ולמחצית הראשונה של 2009.זאת בעקבות הטעות שהתגלתה על ידי הרשות לניירות הערך ,  בראשות פרופ' זוהר גושן ,  במהלך הדיונים עם החברה ,  לקראת אישור ההסדר לפריסת חובותיה לבנקים בהיקף של כ-8 מיליארד שקל.הטעות שהתגלתה מתייחסת לאופן הסיווג של החזר ההלוואה של כ-592 מיליון שקל לאפריקה על ידי חברה הבת  .  עם פרסום תוצאותיה לרבעון השני של 2009 הציגה אפריקה תזרים מזומנים מפעילות שוטפת של 761.4 מיליון שקל ,  ותזרים שלילי מפעילות מימון של 343.6 מיליון שקל.עם התיקון שיבוצע ,  תזרים מזומנים מפעילות שוטפת של אפריקה במהלך הרבעון השני של 2009 יקטן ל-169.4 מיליון שקל ,  בעוד שהתזרים מפעילות מימון באותו הרבעון יגדל ל-248.5 מיליון שקל.לפי הערכות של מומחים שונים בשוק ההון ,  לשינוי ההצגה של דו"ח תזרים המזומנים של אפריקה לא צפויות להיות השפעות בעמידתה באמות מידה פיננסיות במסגרת ההלוואות מול הבנקים ,  וכן כי שינוי זה לא צפוי לפתוח מחדש את סעיפי ההסדר השונים שהושגו בין החברה לנושיה השונים ,  שכן מדובר בחברת נדל"ן ושינויים מסוג זה בדו"ח תזרים שלה לא אמורים להיות בעלי השפעה כלכלית .  בשבועות הקרובים צפויה להתכנס אסיפת מחזיקי 13 סדרות האג"ח של אפריקה בכדי לאשר את ההסדר לפריסת חובותיה.אפריקה נסחרת לפי שווי שוק של 2.6 מיליארד שקל ,  והאג"חים של החברה נסחרות בתשואה לפדיון של 55%-20% .
 
בעקבות התערבות הרשות לניירות ערך :  תזרים הכספים של אפריקה ישראל יקטן ב-592 מיליון שקל
זאת בעקבות הטעות שהתגלתה לקראת אישור ההסדר לפריסת חובותיה של אפריקה לבנקים בהיקף של 8 מיליארד שקל

