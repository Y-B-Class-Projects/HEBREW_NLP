מרצדס מתחדשת בניו-יורק
מרצדס חושפת בתערוכה האמריקנית את מתיחת הפנים למוביל-הנוסעים מרצדס R קלאס ואת גרסת המסלול ל-SLS
מרצדס חושפת בתערוכת הרכב בניו-יורק את ה-R קלאס המחודשת .  קרוב לוודאי שסדרת R המשפחתית היא הצנועה ביותר מבחינת היקפה בקרב החברה הגרמנית ,  היות והיא מתבססת באופן בלעדי על מבנה שאינו נגזר מסדרות הסלון והקופה של היצרנית .  אין זה פלא אם כך ,  שהיא כמעט ואינה מאוזכרת כמכונית חשובה בתערוכות בינלאומיות ובטח שאינה מוכרת בישראל מאחר ואינה משווקת אצלנו .  
ה-R קלאס המקורית עלתה לייצור בשנת 2006 והיא מוצעת עם שני בסיסי גלגלים שונים  קצר  ( 2.9 מ' )  וארוך  ( 3.2 מ' )  .  היא חולקת את הפלטפורמה עם מרצדס GL ו-M קלאס ,  ומרבית הרכיבים בינה לבנות המשפחה כולל המנועים ,  משותפים אף הם .  ממדיה מספיק שופעים לשנע משפחות מרובות ילדים והסידור הפנימי נע בין חמישה לשבעה מושבים בחלל התא ,  אם כי כמו במרבית המיניוואנים ,  השורה השלישית אינה מרווחת במיוחד .  
בדור החדש מנסה דיימלר לדחוף את ה-R קלאס עוד צעד קדימה ,  ולכתוב פרק נוסף בחייה בו היא מקווה שהמכונית תחדור לתודעה ולא תיוותר מאחרי הקלעים .  היא עושה זאת על ידי שינויים ויזואלים כבדים ,  בעיקר בחרטום ובתי התאורה :  השוואת סגנונות אל מול ה-E קלאס ו-C קלאס האחרונות להן עיצוב מושך יותר ואטרקטיבי .  
היצע המנועים של R קלאס מגוון מאוד ומסתייע בשושלת ה-3.0 ל' הנפוצה בדיימלר המשרתת את כל המשפחות .  החל ממהדורות ה-300 CDI להן 190 כ"ס ,  ל-R550 V8 עם 383 כ"ס וכלה במנועים מפלצתיים של AMG המפיקים למעלה מ-500 כ"ס מיחידות V8 בנפח של 6.2 ל'  ( שתוחלפנה בקרוב בנפחים קטנים יותר )  .  השידוך הוא לתיבת הילוכים '7G טרוניק' באופציה להנעה כפולה או הנעה אחורית .  
מעבר לפרטים השגרתיים ,  משווקת ה-R קלאס כחלק בלתי-נפרד מהכוח האקולוגי של מרצדס .  בחזיתה מותקנת טכנולוגיית ה'בלו-טק' שתופסת תאוצה בארה"ב ,  שם אגב מכרה מאז שהושקה כמעט 50 אלף יחידות .  אלא שאשתקד צנח הנתון לנמוך ביותר בארבע השנים האחרונות והסתכם רק ב-2,825 כלי-רכב .  האם הדור המחודש ישפר את מצבה ?  לא בטוח .  על כל פנים כנראה שבישראל לא נזכה לראות אותה גם בשנה הבאה .
 החשיבות של ה-SLS למרצדס אינה זקוקה לדגשים ,  אך זה לא סותר אותה ,  או סדנאות שיפורים ,  מלפרוק עליה מיומנות ולהרכיב על גופה סקיצות וסטים מכל הבא ליד .  ראינו ב-2009 כיצד מקלארן שנפרדה ממרצדס עימה הפיקה את ה-SLR ,  המציאה מכונית עצמאית MP4-112C  ( גם כיורשת למקלארן F1 מ-1991 )  כתשובה מוחצת למכוניות 'על' מתחרות .  על כן ,  ה-SLS תהיה גולת הכותרת במקומה של ה-SLR שירדה מפס הייצור .
 הדגם האגרסיבי והקל ביותר של ה-SLS AMG הוא בוגר חטיבת המירוצים של החברה וגם הוא מוצג לראשונה בתערוכת ניו-יורק .  אולם לפי שעה ,  אין עליו פרטים מלאים זולת תזכורות על כך שהמבנה קל מאוד  ( קרבון )  והמראה דרוך לתקיפה .  המכונית נבנתה כחלק מהומולוגציה במהדורה מיוחדת הקרויה GT3 ,  אך המתכונת נולדה כדי שתוכל להעפיל למסלולי המירוצים תחת הנחיות ותקנות ה-FIA .  השאלה היא מה יהיה המחיר הרשמי לדגם הציבורי .  
בחזית תשכון אותה יחידת כוח מרכזית לה נפח של 6.3 ל' V8 משודכת לתיבת הילוכים סיקוונסיאלית עם שבעה יחסי העברה .  העוצמה תהה גבוהה יותר מ-563 כ"ס המקוריים הנשלחים לגלגלים מאחור ,  וכך גם צפויה עליה חדה בשיעור המומנט ,  קרי תוספת ניכרת ל-67 גק"מ .  על תפריט דיאטטי ,  סביר שה-SLS GT3 תמחק מהנתון הרשמי ל-100 קמ"ש כמה מאיות ותרד מ-3.8 שניות .
 
מרצדס מתחדשת בניו-יורק
מרצדס חושפת בתערוכה האמריקנית את מתיחת הפנים למוביל-הנוסעים מרצדס R קלאס ואת גרסת המסלול ל-SLS

