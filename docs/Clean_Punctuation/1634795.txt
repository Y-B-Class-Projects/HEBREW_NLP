סמי בכר וירון זריף חוזרים לשפוט בארץ
שובצו למחזור הקרוב ,  למרות שחקירתם לא הסתיימה .  היועץ המשפטי של איגוד הכדורסל יעתור נגד שיבוץ בכר
סמי בכר ויורון זריף ,  שני שופטים הכדורסל החשודים בהעלמת מס ,  יחזרו לשפוט בארץ כבר בשבוע הקרוב .  כל זאת למרות שחקירתם ברשות המיסים עדיין לא הסתיימה ,  ולמרות שבאיגוד הכדורסל הצהירו כי שופטים שידבק בהם רבב לא ישפטו בארץ .  יו"ר איגוד השופטים ,  ראובן וירובניק ,  אישר את הפרטים .  
בכר ישפוט במשחק ליגת העל לנשים בין הפועל תל אביב לאליצור רמלה ביום שני ,  ולאחר מכן ייצא לאירופה כדי לשפוט בטורניר הפיינל פור של הליגה הבלטית .  זריף שובץ לשפוט במשחק ליגת העל לגברים בין עירוני רמת גן להפועל חולון .
 היועץ המשפטי של איגוד הכדורסל ,  עו"ד שוקי קרמר ,  יעתור ביום ראשון הקרוב לבית הדין המשמעתי של איגוד הכדורסל כנגד החלטת וירובניק ,  להחזיר את סמי בכר לשיפוט כבר השבוע .  בתום שיחות שהתנהלו בין יו"ר האיגוד שי שני וקרמר ,  התומכים בהמשך השעייתו של בכר ,  לבין וירובניק המתנגד לכך ,  החליט החליט האחרון להחזיר את השופט לפעילות בניגוד לעמדתם .  שני הבהיר לוירובניק בשיחה כי על פי הודעת הפרקליטות ,  בכר חשוד ואף הודה בעבירות על חוקי המס .  למרות זאת ,  וירובניק נשאר איתן בהחלטתו ובכר אף שובץ לשפוט במשחק שייערך כבר בשבוע הבא בליגת העל- נשים .
 מאיגוד הכדורסל נמסר : " יו"ר האיגוד שי שני הורה לפעול על פי הנחיות היועץ המשפטי של האיגוד ,  שיעתור כבר ביום ראשון הקרוב לבית הדין המשמעתי של איגוד הכדורסל ,  כנגד החלטת יו"ר אגוד השופטים ראובן וירובניק להחזיר את סמי בכר לשיפוט כבר בשבוע הבא .  הודעת הפרקליטות בנוגע לחשדות נגד סמי בכר ברורה וחד משמעית והיא מחייבת את המשך השעייתו .  שופט כדורגל ,  שופט כדורסל ושופט בכל ענף ספורט חייב להיות נקי מכל רבב  "  .  שני הדגיש : "  לצערי ,  יו"ר איגוד השופטים רואה את הדברים אחרת ולפיכך איגוד הכדורסל יפעל בכל אמצעי העומד לרשותו כדי למנוע את שיבוצו של בכר  "  .
 
סמי בכר וירון זריף חוזרים לשפוט בארץ
שובצו למחזור הקרוב ,  למרות שחקירתם לא הסתיימה .  היועץ המשפטי של איגוד הכדורסל יעתור נגד שיבוץ בכר

