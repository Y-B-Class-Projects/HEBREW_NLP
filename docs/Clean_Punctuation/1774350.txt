לדור על הרשעת קצב :  היום נפל דבר בישראל
פרקליט המדינה מסר תגובה ראשונה להרשעתו של הנשיא לשעבר בעבירות מין .  במסיבת עיתונאים במשרד המשפטים אמר לדור כי  " נשיא המדינה לשעבר הורשע בביצוע עבירות מהחמורות שישנן "
  ( צילום :  גדעון צנטנר ,  עריכת וידאו :  דורון שטיין ) 
פרקליט המדינה משה לדור התייחס הערב  ( חמישי )  בפעם הראשונה להרשעתו של הנשיא לשעבר משה קצב בכל עבירות המין שיוחסו לו .  במסיבת עיתונאים שכינס בעקבות ההחלטה הדרמטית שקיבל הבוקר בית המשפט המחוזי בתל אביב בעניינו של הנשיא השמיני ,  אמר לדור כי  " היום בבוקר נפל דבר בישראל ,  נשיא המדינה לשעבר הורשע בביצוע עבירות פליליות מהחמורות ביותר שישנן ,  דברים שלא נתפסו ככאלה שנקשרים למוסד נשיא המדינה ". 
לדור המשיך ואמר ,  כי  " בצד העצב והבושה ,  מדובר בתעודת כבוד למערכת האכיפה בישראל .  מעטות המדינות שהיו מושיבות נשיא מדינה על ספסל הנאשמים ומביאות למיצוי ההליך פלילי .  ההרשעה הזו מוכיחה שכולם שווים בפני החוק .  שררה לא תקנה חסינות מהדין גם לבכירים ביותר ". 
פרקליט המדינה פנה לנשים שהתלוננו כנגד קצב ,  ואמר כי מדובר בנשים אמיצות , " שהעזו להשמיע את קולן ולהילחם על האמת ,  גם כשמולן ניצב הסמל של נשיא המדינה .  אני מחמיא להן על תעצומות הנפש והעמידה האיתנה בחקירות לא פשוטות .  מולן היו כל כך הרבה כוחות ,  בציבור ,  בתקשורת .  אנו חבים להן תודה .  גופן של הנשים אינו הפקר ,  זה המסר שהעביר בית המשפט ". 
בהמשך אמר לדור כי הפרקליטות לא מתכוונת לבדוק מחדש את תלונתה של  " א' מבית הנשיא ".  כמו כן ,  ביקש פרקליט המדינה להגן על החלטת הפרקליטות בשעתו לגבש עסקת טיעון ,  ואמר כי  " הפער בין הרשעה של הנאשם לבין החלטה שהחומר לא די משכנע בשלבים הראשונים קטן מאוד בחלק מהתיקים .  אנחנו עוסקים בתחום שאיננו מדע מדויק ". 
מוקדם יותר התייחס גם המשנה לפרקליט המדינה ,  עו"ד שוקי למברגר להרשעת קצב .  למברגר אמר לוואלה !  חדשות כי החלטת בית המשפט בהרשעת קצב מחזקת את ידי הפרקליטות .  לדבריו , " הניסיון לומר שהעובדה שבית המשפט קבע כי עדותה של א' ממשרד התיירות מהימנה היא פגיעה ביועמ"ש לשעבר מני מזוז ובפרקליטות היא להפוך את הקערה על פיה ".  למברגר ,  אחד מבכירי הפרקליטות שעסק בתיק ,  אמר ש"מי שהוביל במשך ארבע שנים את הפרשה ,  מביא אותה לבית המשפט והציג את הדברים באור משכנע כל כך ,  הייתה הפרקליטות ".  
" ההחלטה בזמן אמת ללכת להסדר הייתה החלטה נכונה ",  אמר למברגר , " העובדה שבית המשפט בסוף מרשיע ,  אינה משנה את העובדה שהיו קשיים בדרך ".  לדבריו ,  ההחלטה על הסדר הטיעון התקבלה בשלב שבו הפרקליטות העריכה את חומר הגלם וסברה שייתכן שהראיות לא יספיקו להרשעה .  למברגר הוסיף כי התפקיד של הפרקליטות הוא להעריך את הראיות ושל בית המשפט לקבוע לגביהן .  עוד אמר המשנה לפרקליט המדינה כי הפרקליטות האמינה לאורך כל הדרך למתלוננות שמופיעות בכתב האישום . " ההרשעה הזאת היא כבוד גדול לתביעה הכללית ",  אמר .
 ארבע שנים לאחר שנחשפה פרשת קצב ,  קבע הבוקר בית המשפט המחוזי בתל אביב כי נשיאה השמיני של מדינת ישראל הוא אנס .  השופטים הרשיעו את משה קצב בשני מקרי אונס - של א' ממשרד התיירות .  הנשיא לשעבר אף הורשע בהטרדה מינית של ה' ושל ל' ,  שעבדו תחתיו בבית הנשיא ובשני מקרים של מעשה מגונה ,  האחד ב-א' ,  אשר בוצע בכוח ,  והשני ב-ל' .  קצב הורשע גם בשיבוש הליכי משפט ,  אך זוכה מהעבירה של הטרדת עד .
 
לדור על הרשעת קצב :  היום נפל דבר בישראל
פרקליט המדינה מסר תגובה ראשונה להרשעתו של הנשיא לשעבר בעבירות מין .  במסיבת עיתונאים במשרד המשפטים אמר לדור כי  " נשיא המדינה לשעבר הורשע בביצוע עבירות מהחמורות שישנן "
 
