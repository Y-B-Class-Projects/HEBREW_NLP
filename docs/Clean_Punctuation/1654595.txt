לידר שוקי הון על סקטור הבנקים :  2010 תהיה גם היא שנה סבירה
תחזיות לשנת 2009 וקצת על הצפוי ב-2010
אלון גלזר ,  סמנכ"ל מחקר בלידר שוקי הון מפרסם היום את התחזיות שלו ללתוצאות הבנקים לרבעון הרביעי של 2009 ,  וכן הערכות לגבי הצפוי בשנת 2010.רבעון 4 :  תוצאות הבנקים ברבעון הרביעי ימשיכו את המגמה שראינו מתחילת השנה בה הבנקים יציגו תוצאות שיהיו טובות בהרבה מהתחזיות השחורות שהיו בתחילת השנה ,  עם תשואה על ההון שתעמוד על תשואה על ההון שתנוע בין 8% ל-11% למעט בנק דיסקונט שצפוי להציג תשואה נמוכה יותר בשל ההפרשה למס בגין האחזקה בבנק הבינ"ל.לגבי שנת 2010 :  בלידר שוקי הון מאמינים כי הבנקים יראו שיפור בתוצאותיהם בשנה הקרובה ,  אם כי מניתוח הפרמטרים שצפויים לתרום לשיפור זה ,  ניתן לראות כי הפוטנציאל לגידול אינו דרמטי .  כדי להציג שיפור משמעותי ברווחים נראה כי הבנקים יצטרכו להגדיל הסיכונים  ( בעיקר בתיק האשראי )  ,  כאשר השיפור המסוים בתחום ההפרשות לחומ"ס והעמלות התפעוליות לבד לא יספיק לבנקים כדי להגיע לרמות תשואה גבוהות על ההון.בנוסף ,  חשוב לזכור כי למרות האופטימיות בשווקי ההון ,  כלל לא בטוח שכל השפעות המשבר מאחורינו ,  ואנו עלולים לקבל בשנה הקרובה תזכורות כי תיקי האשראי ותיקי ניירות הערך של הבנקים עדיין חשופים לפגיעה ." לאור זאת ,  הערכתנו היא כי 2010 תהיה גם היא שנה סבירה בשוק הבנקאות ,  ואם לא נראה רווחים חד פעמיים חריגים ,  התשואה על ההון לא צפויה לחזור לרמות הגבוהות שנרשמו טרום המשבר ",  אומר גלזר , " תשואה שתהיה ברמה של מעט מעל 10% על ההון נראית לנו נכון להיום כסבירה ,  והערכתנו היא כי הבנקים לא יעברו בהרבה רף זה .  מסיבה זו אנו גם סבורים שמכפילי ההון של הבנקים לא צריכים להיות גבוהים בהרבה מהמכפילים בהם הם נסחרים היום ." 

לידר שוקי הון על סקטור הבנקים :  2010 תהיה גם היא שנה סבירה
תחזיות לשנת 2009 וקצת על הצפוי ב-2010

