מי מתעסק עם מילאן ? 
המגן הגאורגי של הרוסונרי קאחה קאלדזה ,  שהטיח האשמות בקבוצה ובלאונרדו ,  אולץ להתנצל על ידי המועדון ועשה זאת
זה ששחקן מסוים לא מרוצה מהמעמד שלו בקבוצה זה לא מאורע נדיר ,  מה שכן קורה אחת לתקופה ארוכה היא השתלחות של אותו שחקן במועדון בו הוא עובד .  המגן הגאורגי קאחה קלאדזה יצא לאחרונה בהתקפה חריפה על המועדון ממילאנו בו הוא מועסק ,  ולאחר מכן אולץ להתנצל על ידי המועדון .
 קאלדזה לא ראה דשא כמעט בכלל בעונה הנוכחית למרות שכבר התאושש מפציעה שעבר ,  ובראיון שנתן לפני זמן מה לרשת סקיי באיטליה יצא בפומבי נגד המועדון . " אם אמשיך לא להיכלל בסגל ,  אעזוב את המועדון ",  איים . " אני לא משחק וזו החלטה של המאמן והמועדון .  הייתה לי אפשרות לעזוב ביוני הקודם ,  אבל המועדון לא רצה למכור אותי .  מה שקורה סביבי זה דברים מלוכלים ". 
הנהלת המועדון המילאנזי לא נשארה חייבת ,  כמובן ,  לשחקנה ולא היססה כאשר שחררה הצהרה לוחמנית משהו לעברו של השחקן . " ההאשמות שהוטחו על ידי קאלדזה לא נכונות .  מילאן תפעל נגד השחקן במגבלות החוזה שלו ". 
קאלדזה עשה סיבוב פרסה וחזר בו מדבריו הקשים ,  כשהוא מפרסם הודעה לאחר האיום של מילאן : " אני מתנצל בפני המועדון ,  המאמן ,  הקבוצה והאוהדים ",  אמר . " השתמשתי במילים לא מתאימות .  לצערי ,  ההתפרצות שלי הגיחה עקב לחץ רב שהייתי נתון בו ואני מצר על כך ". 

מי מתעסק עם מילאן ? 
המגן הגאורגי של הרוסונרי קאחה קאלדזה ,  שהטיח האשמות בקבוצה ובלאונרדו ,  אולץ להתנצל על ידי המועדון ועשה זאת

