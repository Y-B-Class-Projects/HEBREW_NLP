יוצאים לטעימות
הדראפט באופק ,  ואור שר נוגע בקטנה בשחקנים שיבלטו בו .  פותחים עם ארבעה שעשויים לנעול את העשירון התחתון
פואנסי נחשב לסנטר הטוב בדראפט ובעל ניסיון ומימדים כדי להצטיין גם בתפקיד גארד .  למד בתיכון בפלורידה והיה שותף לקבוצה שהגיעה לגמר המדינה .  שותף בכל 13 המשחקים בעונת הפרשמן שלו באוניברסיטה  ( פתח ב 11 מהם )  כגארד ימני ונבחר לקבוצת הפרשמנים של המדינה  ( אול אמריקן )  .  בעונתו השנייה והשלישית פתח ושיחק בכל 28 המשחקים בתפקיד סנטר ,  כולל במשחקי האליפות של אותן שנים ,  נבחר פעמיים לשחקן קו ההתקפה של השבוע ,  וזכה בפרס רמינגטון המוענק לסנטר הטוב באומה .  ויתר על עונה רביעית .
 יתרונות  לא בחור גדול במיוחד לעמדה  ( 193 ס"מ 138 ק"ג )  ,  אך עם מבנה רחב ומקום להעלאת מסה .  אינטליגנט בקריאת המגרש ובניהול קו ההתקפה ,  זריז במיוחד ובעל טכניקה טובה ,  עושה עבודה מצוינת בשמירת מרכז גוף נמוך ,  משחק עם מטרה ומחפש להכות מישהו ,  יעיל מאוד בהתקדמות עם מהלך הריצה ועמיד במיוחד  שיחק שלוש עונות רצופות  ( 41 משחקים )  .
 חסרונות  שיחק רק שתי עונות כסנטר ,  רגיל לשמירה אזורית בקו ההתקפה וחסר ניסיון בשמירה אישית .  עבר ניתוח לתיקון גידרצועה בכתף במאי 2009 .
 בסך הכל ,  החסרונות של פואנסי ,  למעט הפציעה שעלולה להשפיע בטווח הארוך  ( למרות שלא השפיעה בעונתו השלישית )  ,  חסרי משמעות והוא נראה שחקן מוכשר שמביא הרבה יותר טוב מרע לשולחן .  עשוי לא לשרוד לשמינייה האחרונה ויכול להיבחר אפילו בבחירה ה 19 על ידי אטלנטה .
 מת'יוס שיחק בתיכון כמוסר-רץ והדהים עם 3,396 יארדים על הקרקע ו-44 טאצ'דאונים בשנת 2006 ,  ראשון בכל הענף  ( בנוסף ,  מסר ל-851 יארדים ול-11 טאצ'דאונים )  .  מת'יוס בחר באוניברסיטת פרזנו סטייט מתוך מבחר הצעות ,  ובשנתיים הראשונות באוניברסיטה היה יעיל עם 866  ( עם 14 טאצ'דאונים )  ו-606 יארדים על הקרקע .  הפריצה שלו בשנה שעברה  ( השלישית שלו באוניברסיטה )  הייתה כה גדולה ,  שהיא שמה עליו סימן שאלה של  " פלא של שנה אחת "   ( למרות הישגו בליגת התיכונים )  ,  כשהשיג ממוצע של 6.5 יארדים לנשיאה ו-150.5 יארדים למשחק ,  וסך של 1,808 יארדים על הקרקע עם 19 טאצ'דאונים  ( שוב ,  ראשון במדינה )  .  
יתרונות - נחשב לרץ השני הכי טוב בדראפט וכזה שמימדיו אידיאלים לעמדה  ( 180 ס"מ 100 קילו )  .  רץ מצפון לדרום בנחישות וללא התמהמהות ,  ומתפרץ דרך פתחים במהירות ובתנופה .  שחקן חזק במיוחד שמסוגל לדרוס מגנים ונופל קדימה כאשר הוא מתוקל  ( כלומר ,  מרוויח עוד יארד או שניים בסוף המהלך )  .  בעל ראיית משחק טובה מאוד ותנועת רגליים חזקה עקשנית ולא פוסקת .  נחשב לחוסם טוב וכזה שמספיק חזק להתמודד עם בליצ'ים של ליינבקרים .
 חסרונות  סבל מפציעות בשתי עונותיו הראשונות באוניברסיטה ומשני זעזועי מוח בעונה השלישית ,  לכן כשירותו ועמידותו הפיזית מוטלים בספק .  לפי מומחים מהירותו לא עילאית  ( למרות קבע 4.45 בריצת ה-40 יארד בקומביין )  .
 ההחלטה של מת'יוס לוותר על עונה רביעית באוניברסיטה קיבלה גיבוי מלא מהמאמן שלו ומכל המומחים ,  שמסכימים שזו ההחלטה הטובה ביותר שיכול היה לקבל .  נחשב לאדם חרוץ וצנוע ושאופיו מביא מעלה נוספת למעלותיו הגופניות .  בחירה שלו מהווה סיכון לקבוצה הבוחרת מהאספקטים של הפציעות בעבר ומהעובדה שהבריק רק בעונה אחת ,  אך צפוי להיבחר בשלהי הסיבוב הראשון ,  בין היתר מפני שלחלק מהקבוצות הבוחרות יש צורך ברץ  ( מישהו אמר סן דייגו או ניו יורק ג'טס ?  )  ,  ומכיוון שהוא נראה כמו שחקן מוכשר מדי בשביל לפספס .
 דונלאפ שיחק בתיכון ,  אך רשם הישגים משמעותיים רק באוניברסיטה .  בעונתו השנייה הוא נטל חלק בכל 14 המשחקים ורשם 36 תיקולים ,  מתוכם 13.5 להפסד יארדים ,  ושיא קבוצתי של 9.5 סאקים .  כמו כן ,  הוא היה המצטיין ההגנתי של קבוצתו במשחק האליפות של אותה שנה שניצחה  ( בראשותו של טים טיבו האגדי )  את אוניברסיטת אוקלהומה  ( שאותה ניהל סם ברדפורד  צפוי להיבחר ראשון בדראפט השנה )  .  הוא שמר על מספרים דומים בעונתו השלישית ,  מציג יציבות ברמות הגבוהות ביותר של הקולג'ים ,  עם 38 תיקולים ,  מתוכם 10.5 להפסד ותשע הפלות קוורטרבק .  ויתר על עונה רביעית .
 היתרון הכי בולט של קרלוס הוא הגודל והחוזק שלו .  גובהו 198 ס"מ ומשקלו נע בדיווחים בין 132 ק"ג ל-125 ק"ג .  ידיו ארוכות וכפות ידיו גדולות במיוחד ,  הוא מהיר  ( 4.71 ל-40 יארד )  ומשחק פוטבול בצורה שמוגדרת 'טבעית' .  הוא הודף מסירות מצוין ונראה כאילו הוא תמיד יודע איפה המקום הנכון להימצא על המגרש .  בגלל אלמנטים אלה ,  משחקו מתואר ככזה שיש בו הבזקי גאונות .  כמו כן ,  הוא יודע להיעזר במגני הכתפיים לטובתו  ( במאבק בין שחקן קו ההתקפה להגנה יש לכך משמעות )  .  בשיקולי הנגד נכנסת לתמונה ההערכה שמוסר העבודה שלו לוקה בחסר  ( אפשר להניח שזה נוטה מהעובדה שפיזית דברים באים לו בקלות )  ,  ושנראה שהוא לא נותן 100% בכל מהלך .  בנוסף לזה ,  ובניגוד גמור להבזקי הגאונות שהוא הראה על המגרש ,  עומד כנגדו תיק פלילי בשל נהיגה בשכרות  ( 2/12/2009 )  כאשר נתפס ישן בתוך רכב מונע לפני רמזור באמצע הלילה ,  ימים ספורים לפני משחק אליפות המכללות של אותה עונה  ( משחק בו לא השתתף וקבוצתו הפסידה לאלבמה )  .  הוא הודה באשמה ,  ונשפט למאסר על תנאי ,  עבודות שירות וקנס כספי .
 לפי הערכות המומחים ,  יש סביבו באז והתלהבות שנראים כמוגזמים ,  וכאלה שעלולים להוביל להיותו אחד הבאסטים של הדראפט ,  אך למרות זאת נראה שהוא יהיה בחירת סיבוב ראשון .
 עם נתונים פיזיים של 188 ס"מ ו-115 ק"ג ,  יוז נחשב לשחקן קטן לעמדתו ,  אך החוזק שלו הוא אלמנט במשחקו שלא מוטל בספק .  בתיכון שיחק בהתקפה כרץ ועבר הסבה רק במכללות ,  ובשל כך ה"חיזור "  אחריו מצד המכללות היה צנוע  ( קיבל סה"כ ארבע הצעות למלגה )  .  בעונתו השלישית במכללות ,  בעת שקיבל את עמדת הפותח ,  הרשים מאוד עם 15 סאקים  ( שיא לאומי לאותה שנה )  ,  18.5 תיקולים להפסד ,  כפייה של שש השמטות וקליטה של שתי חטיפות  ( את אחת מהן החזיר לטאצ'דאון )  .  הוא נבחר לשחקן הקבוצה הראשונה של מצטייני הבית בו קבוצתו משחקת ,  למצטיין ההגנתי של הבית ולשחקן אול אמריקן של המכללות באותה שנה .  בעונתו הרביעית במכללה השיג 11.5 סאקים ונבחר שוב לאול אמריקן ,  וקבוצתו דורגה שישית מבחינה הגנתית  ( מאפשרת רק 12.4 נקודות למשחק )  .
 היתרונות של יוז הם מהירות כללית  ( 4.69 שניות ב-40 יארד בקומביין )  וצעד ראשון מבריק  ( הוא ראשון מבין כל שחקני קו ההגנה בריצת ה-20 יארד )  ,  יכולת שלו להזיק מאוד להתקפה כאשר הוא בתנועה  ( יכול בהחלט להיות מוסב לעמדת הליינבקר )  ,  שכן בנוסף למהירות הוא קורא נכון את המגרש .  מסוגל להגן מצוין מפני ריצה ומשחק באינטנסיביות גבוהה מאוד .  הוא נחשב לאדם משקיען בספורט ומחוצה לו ,  וככזה שלקח ברצינות רבה את לימודיו .
 חסרונותיו הם בעיקר מימדיו והעובדה שיש לו נטייה לנסות ולעקוף את מי שעומד בדרכו בדרך לתיקול ולא לתקל דרכו .  אם ייבחר בסיבוב הראשון זו תהיה הפתעה ,  אך בשל הצורך של הסיינטס  ( בחירה 32 )  בשחקן קו הגנה  ( ואו בשחקן קו הגנה שיכול לשחק כליינבקר )  ,  בשל אופיו ובשל הצעד הראשון הקטלני שלו יתכן שזה יקרה .
 
יוצאים לטעימות
הדראפט באופק ,  ואור שר נוגע בקטנה בשחקנים שיבלטו בו .  פותחים עם ארבעה שעשויים לנעול את העשירון התחתון

