אולטרה שייפ קיימה מכרז מוסדי לגיוס הון - המניה צנחה ב-26% במחזור ער של 6 מ' ש'
הגיוס נועד לאפשר לחברה להמשיך בתוכניות העסקיות ב-2010 ללא הזדקקות למקורות מימון נוספים
חברת אולטרה שייפ קיימה היום מכרז מוסדי במסגרת הנפקת מניות ואופציות לציבור.מניות אולטרה שייפ המפתחת מכשיר להצרת היקפים וחיטוב צנחו בבורסה ב-26% במחזור ער מהרגיל של 6 מיליון שקל .  אולטרה שייפ תכננה לגייס כ-17.5 מיליון שקל ,  כאשר את ההנפקה ניהלה מיטב חיתום .  נכון לשעה זו עדיין לא ברור האם החברה הצליחה בגיוס או לא.הגיוס מאוד מהותי עבור החברה כדי שתוכל להמשיך בתוכניות העסקיות ב-2010 ללא הזדקקות למקורות מימון נוספים .  בסוף ספטמבר 2009 היה לחברה גירעון של 568 אלף דולר בהון העצמי.בשבוע שעבר פירסמה אולטרה שייפ תשקיף שחשף כי מ-2007 עד סוף ספטמבר 2009 פיטרה החברה 41 עובדים שהיו כ-39% ממצבת כוח האדם שלה ואם היא לא תצליח לגייס הון בבורסה ,  יהיה עליה ככל הנראה להמשיך לצמצם את מצבת כוח האדם והוצאות אחרות עד שיהיו לה מקורות מימון מספיקים.אולטרה שייפ נשלטת על ידי ישראל סיד ומפתחת מכשיר בשם קונטור 1 ,  המסייע להצרת היקפים וחיטוב הגוף על ידי הרס מקומי וסלקטיבי של תאי שומן ללא פגיעה ברקמות אחרות.על פי התשקיף נראה כי אולטרה שייפ תולה את תקוותיה בעיקר בגרסה החדשה של המכשיר ,  וכן באישור ה-fda למכשיר שהיא מפתחת ובאישור מסין לשיווק המכשיר .  בינתיים מפיצה אולטרה שייפ ל-50 מדינות בעולם ,  והיא קיבלה אישור למכשיר בקנדה ,  באירופה וגם בישראל.מ-2007 ועד סוף הרבעון השלישי של 2009 - המועד האחרון שלגביו מספקת אולטרה שייפ תוצאות בתשקיף - נרשמה הרעה בפעילות .  המכירות ,  שהיו ב-2007 22 מיליון דולר ,  התכווצו לכ-11 מיליון דולר ב-2008 ול-5.4 מיליון דולר בינואר-ספטמבר 2009 .  בתקופה זו הפסידה החברה 6.7 מיליון דולר ,  ויחד עם 2007-2008 היא צברה הפסד של 25 מיליון דולר .
 
אולטרה שייפ קיימה מכרז מוסדי לגיוס הון - המניה צנחה ב-26% במחזור ער של 6 מ' ש'
הגיוס נועד לאפשר לחברה להמשיך בתוכניות העסקיות ב-2010 ללא הזדקקות למקורות מימון נוספים

