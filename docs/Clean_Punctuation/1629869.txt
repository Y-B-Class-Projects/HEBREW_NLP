3 הרוגים במסע הרג במפעל בארה"ב
גבר פתח באש במפעל בסיינט לואיס בו הוא עובד ,  ירה למוות בשני עובדים וככל הנראה התאבד .  ארבעה עובדים נוספים נפצעו באירוע .  היורה תואר כעובד ממורמר
אדם פתח היום  ( חמישי )  בירי והרג שני עובדים במפעל לייצור מוצרי חשמל בעיר וככל הנראה התאבד .  ארבעה עובדים נוספים נפצעו במקרה ,  שארע במפעל חברת ABB .  
היורה זוהה כתימות'י הנדרון בן -51 ,  שעבד בפס הייצור במפעל כ-25 שנים .  על פי דיווח בתחנת הטלוויזיה ABC בשיקגו ,  הנדרון היה אחד מעותרים בתביעה ייצוגית נגד המפעל .  הבוקר היו אמורים להתחדש הדיונים ,  אך במקום להגיע לבית המשפט ,  הנדרון הגיע בשש וחצי בבוקר למפעל חמוש ברובה סער ,  אקדח וחגורת תחמושת .  הוא החל לירות בחניון ואז נכנס לבניין .  עובדי המפעל מסרו לתחנת פוקס המקומית כי היורה הוא עובד מפעל ממורמר .  
המשטרה הקימה מחסומים בכבישים המקיפים את המבנה ועוברים מחדר לחדר במפעל .  שכנו של החשוד אמר לעיתון סיינט לואיס פוסט-דיספאץ' שהוא לא יכול להאמין שחברו יעשה דבר כזה וכי הוא חושש שהמשטרה מחפשת אחר האדם הלא נכון .  לדבריו ,  הנדרון הוא צייד ובבעלותו רובים .  מפעל ABB הוא בבעלות חברה שווייצרית שמייצרת ממסרים וציוד תעשייתי .
  ( עדכון ראשון 19:43 )  

3 הרוגים במסע הרג במפעל בארה"ב
גבר פתח באש במפעל בסיינט לואיס בו הוא עובד ,  ירה למוות בשני עובדים וככל הנראה התאבד .  ארבעה עובדים נוספים נפצעו באירוע .  היורה תואר כעובד ממורמר

