10 של אלוף
כריס בוש ,  שרשם ציון דרך של 10 אלף נק' ,  קלע סל ניצחון ב-105:106 של טורונטו על ההוקס .  ניצחונות לקליבלנד ובוסטון
הקבוצות בליגה הטובה בעולם קרובות מאוד לסגור 70 משחקים ,  מה שאומר שנותר מעט מאוד עד לקרבות הפלייאוף המרתקים .  אבל לפני כן אנחנו גם נהנה מההכרעות על הכניסה כמובן למקום הנכבד הזה - הפלייאוף ,  וכן על הדירוג .  התמונה מתחילה להתבהר אבל המאבקים הצמודים במזרח ובמערב יהיו כנראה עד הרגע האחרון .  הקאבס גברו הלילה  ( בין רביעי לחמישי )  על הפייסרס 94:99 והם קרובים מאוד לסיים ראשונים במזרח .  גם אורלנדו ובוסטון השיגו ניצחונות ,  בעוד הקרב בין טורונטו וההוקס הוכרע על חודה של נקודה לטובת הקבוצה מקנדה  ( 105:106 )  .  דאלאס ויוסטון הטקסניות גברו על ממפיס ושיקגו בהתאמה ,  וגם הן יילחמו על כניסה למיקום בפלייאוף .  אגב ,  ביום חגו של פטריק הקדוש לא מעט קבוצות עשו מחווה ליום המועד ועלו עם מדים ירוקים .
 כל תוצאות הלילה :
 פילדלפיה  ( 24:22 )  - ניו ג'רזי  ( 61:7 )  97:108קליבלנד קאבלירס  ( 15:54 )  - אינדיאנה  ( 46:22 )  94:99שארלוט  ( 32:34 )  - אוקלהומה סיטי  ( 24:41 )  92:100טורונטו  ( 33:33 )  - אטלנטה  ( 24:43 )  105:106בוסטון  ( 24:43 )  - ניו יורק ניקס  ( 44:24 )  97:109אורלנדו  ( 21:48 )  - סן אנטוניו  ( 26:40 )  84:110יוסטון  ( 31:35 )  - ממפיס  ( 33:36 )  94:107דאלאס  ( 22:46 )  - שיקגו  ( 36:31 )  106:113יוטה  ( 24:44 )  - מינסוטה  ( 55:14 )  100:122גולדן סטייט  ( 48:19 )  - ניו אורלינס  ( 36:33 )  121:131לוס אנג'לס קליפרס  ( 43:26 )  - מילווקי  ( 30:36 )  93:101
הקבוצה עם המאזן הטוב ביותר בליגה לא התקשתה יותר מדי נגד ההוז'רס ,  שברבע האחרון צמצמו את הפער ועשו את התוצאה משקרת .  החבורה של מייק בראון שועטת לעבר הפלייאוף ,  אבל כמובן לא מסיטה מבט מהדרך עד לשם כדי לשמור על יתרון הביתיות ,  שיכול להיות מכריע ביותר ,  אם תגיע עד הגמר .  הקאבס ,  עם ניצחון חמישי ברציפות ,  הסתמכו על לברון כמובן ברגעים הבעייתים ופתרו את התסבוכות .  בפלייאוף זה יהיה קצת בעייתי יותר רק לתת לו את הכדור ולסמוך עליו שיעשה לבד את העבודה .  
ג'יימס סיים את המשחק כמעט עם טריפל דאבל ,  כאשר קלע 32 נקודות  ( 9 מ-20 ל-2 ,  2 מ-4 ל-3 ,  8 מ-10 מהקו )  ,  הוריד 9 ריבאונדים וחילק 9 אסיסטים ,  בקצת פחות מ-39 דקות .  הוא נעזר באנטואן ג'יימיסון ,  שקלע 17 והוריד 9 תפוזים ,  ג'יי ג'יי היקסון והלוחם אנדרסון ורז'או הוסיפו 13 נקודות כל אחד .  אצל האורחים ,  רוי היברט קלע 20 ,  טרוי מרפי במשחק טוב של 19 ו-15 שאיבות ,  ברנדון ראש קלע 13 .
 טורונטו  ( 33:33 )  - אטלנטה  ( 24:43 )  105:106
דקה וחצי לסיום המשחק ההוקס עלו ליתרון של ארבע נקודות  ( 101:105 )  ,  ואז כריס בוש לקח את המשחק על הכתפיים הרחבות שלו .  הסנטר הנפלא של הקבוצה מקנדה קלע שתיים ,  הראפטורס הצליחו לעשות עצירה בהגנה ויצאו להתקפה .  אחרי נקודה מהעונשין ,  הכדור יצא החוצה ,  והיה שוב שלהם .  בוש שוב קיבל את הכדור ובמהלך מצוין עלה לג'אמפ מחצי מרחק וקבר 2.1 שניות לסיום סל שכולו ניצחון של ווינר גדול .  לאחר סדרת משחקי חוץ שהסתיימה במאזן לא מחמיא של 4:0 ,  טורונטו משיגה ניצחון .  בוש המצוין רשם ציון דרך נפלא בקריירה כשהגיע לנקודה ה-10,000 שלו וקיבל על כך סטנדינג אוביישן מאולם שלם .
 בוש סיים את המשחק עם 14 נקודות ו-10 ריבאונדים .  מי שהוביל את קלעי הקבוצה מקנדה הוא אנדריאה ברניאני עם 22 ו-11 תפוחים .  דמאר דרוזן הוסיף 19 ,  הידו טורקוגלו עם 16 .  חמישה שחקנים סיימו בדאבל פיגרס אצל ההוקס :  ג'מאל קרופורד עם 33 ,  אל הורפורד 18 ו-14 ריבאונדים ,  מייק ביבי 17 ,  מוריס אוונס 16 ,  ג'וש סמית' 14 ו-10 ריבאונדים .
 מייקל ג'ורדן קיבל באופן רשמי את השליטה על הבובקאטס ביום רביעי בצהריים ובערב שלאחר מכן התייצב למשחק של קבוצתו ,  כבעלים הרשמי שלה  ( מחזיק ברוב המניות של הקבוצה )  .  אולי זה הביא את השחקנים של ג'ורדן להתנהג כמוהו ,  כווינרים ,  ואחרי שפיגרו ב-19 נקודות ,  השיגו ניצחון מרשים בבית על קווין דוראנט וחבורתו ,  שרוצים לעשות קסמים גם בפלייאוף לאחר עונה סדירה מוצלחת ביותר .
 סטיבן ג'קסון הוביל את שארלוט עם 20 נקודות ,  סטיבן גרהאם קלע 19 ואילו ריימונד פלטון הוסיף 17 ו-7 אסיסטים .  דוראנט סגר ערב של 26 נקודות ו-10 ריבאונדים ,  ג'ף גרין עם 17 ,  ניק קוליסון וראסל ווסטברוק עם 15 נקודות כל אחד ,  האחרון גם חילק 10 תופינים .
 פילדלפיה  ( 24:22 )  - ניו ג'רזי  ( 61:7 )  97:108
הסיקסרס הגיעו למשחק לאחר חמישה הפסדים רצופים ,  אבל כאשר יש את הנטס החיים טובים .  פילדלפיה גם עשתה היסטוריה קטנה כאשר לראשונה מאז עונת 1977/8 היא הצליחה לעשות 'סוויפ' על הנטס בליגה הרגילה עם ארבעה ניצחונות .  השאלה המעניינת ביותר לגבי האורחים האומללים היא האם ,  לאחר שכבר שברו את השיא השלילי של רצף הפסדים מאז תחילת העונה  ( 18 ברציפות )  ,  ישברו את השיא השלילי מבחינת מאזן בסיומה של העונה ?  כרגע ,  מי שאוחזת בתואר המפוקפק היא .. .פילדלפיה עם 73:9 מעונת 1972/3 .  אם תעודדו את הנטס אולי הם יצליחו בכך .  אנדרה איגאודלה סגר משחק של 20 נקודות ו-8 אסיסטים ,  ג'רו הולידיי עם 19 ,  7 אסיסטים ו-7 ריבאונדים ,  ושניהם ביחד קלעו באחוז מרשים של 56 .  אלטון ברנד עם 12 נקודות ו-8 קטיפות ,  כריס דגלאס-רוברטס קלע 23 עבור הנטס ,  קיאון דולינג עם 15 ,  טרנס וויליאמס 13 ו-7 ריבאונדים .
" ניסינו לעשות את הכי טוב שלנו ",  אמר לאחר המשחק דנילו גלינארי ,  ואכן נראה שעבור הניקס ,  בוסטון זה יותר מדי .  הקבוצה הירוקה לא עבדה יותר מדי כדי לנצח את הקבוצה מהתפוח הגדול שאוחזת כבר 44 הפסדים בליגה .  אחרי מחצית אחת העסק כבר היה גמור עם 49:68 לטובת הסלטיקס .  פול פירס נתן משחק טוב מאוד של 29 נקודות ,  קווין גראנט עם 22 ,  מארקיס דניאלס עם 10 נקודות ,  קנדריק פרקינס גמר עם 9 נקודות ו-12 ריבאונדים ,  רייג'ון רונדו 5 ו-12 אסיסטים .  דייויד לי הוליך את הקבוצה של מייק ד'אנטוני עם 29 ו-9 ריבאונדים ,  אל הרינגטון קלע 16 ,  טרייסי מקגריידי 12 ו-7 ריבאונדים .
 אורלנדו  ( 21:48 )  - סן אנטוניו  ( 26:40 )  84:110
קרב מסקרן נערך בפלורידה ,  אלא שהמג'יק ,  כפי שהתרגלו לעשות לאחרונה ,  הפכו אותו ללא מעניין לאחר שגברו על הספרס ב-26 הפרש .  זו הפעם החמישית בחודש זה שהקבוצה עם המאזן השני בטיבו במזרח מנצחת יריבה בפער של 21 נקודות ומעלה .  הניצחון של המג'יק לא היה מוטל בספק כמעט מן הפתיחה ,  כאשר היתרון שלהם גדל בעקביות כל רבע .  וינס קרטר הוביל את המג'יק עם 24 נקודות ו-8 אסיסטים ,  רשארד לואיס הוסיף 20 .  ריצ'ארד ג'פרסון הוליך את הספרס עם 20 נקודות ,  מנו ג'ינובילי סיים עם 18 .
 הבולס עלו למשחק בטקסס במדים ירוקים לכבוד החג של סנט פטריק ,  אבל זה ממש לא עזר לקבוצה מאילינוי לנצח ,  והיא סופגת הפסד תשיעי ברציפות ,  הרצף הארוך ביותר שלה מזה שש שנים .  המאבס ,  לעומת זה ,  בפורמה טובה מאוד עם ניצחון מספר 14 מתוך 15 משחקים ונראה שהם יגיעו חדים מאוד לפלייאוף .  קארון באטלר תפר 27 נקודות ,  דירק נוביצקי סיים עם 26 ו-7 ריבאונדים ,  שון מריון עם 12 ו-7 ריבאונדים ,  ג'ייסון טרי ,  שהחמיץ חמישה משחקים ועלה לשחק עם מסיכה על הפנים ,  גמר עם 9 .  אייסי לואו הוביל את הבולס עם 22 נקודות ,  האקים וואריק סיים עם 13 .
 יוסטון  ( 31:35 )  - ממפיס  ( 33:36 )  94:107
ארון ברוקס בטירוף .  גארד הרוקטס קבע שיא קבוצתי כאשר סיים משחק מדהים של 7 מ-7 ל-3  ( 31 נקודות בכל המשחק ,  4 מ-7 ל-2 ,  2 מ-2 מהקו )  והוביל את הקבוצה הטקסנית לניצחון ביתי . " זו הייתה חוויה מוזרה ",  אמר לאחר מכן .  עם אחוז קליעה מדהים שכזה ,  לגריזליס ,  שלא הפסידו בחוץ מאז האולסטאר ,  לא היה יותר מדי מה לעשות .  לואיס סקולה גיבה את חברו עם 20 נקודות ו-7 ריבאונדים ,  קווין מרטין סיים עם 18 .  לטובת ממפיס ,  זאק ראנדולף תפר 30 והוריד 15 ,  רודי גיי הוסיף 14 .
 הג'אז סיימו משחק עם מאזן נקודות סימטרי של 26 נקודות בשני הרבעים הראשונים כל אחד ,  בעוד ברבעים האחרונים הם קלעו 35 נקודות כדי להביס את הוולבס .  הרגע המשעשע במשחק התרחש כמה דקות מהפתיחה כאשר קרב בין שני שחקנים הביא את ווסלי מתיוס מיוטה להתגלגל על הרצפה ולקחת איתו את השופט דרק סטפורד לפארקט .  זהו ההפסד ה-11 ברציפות של הזאבים ,  וה-17 מ-18 שלהם ,  והם ,  כמו עוד קבוצות אחרות ,  מחכים כבר לסיום העונה ולדראפט .  פול מילסאפ תקע 21 והוריד 11 ,  קייל קורבר עם 20 ,  קרלוס בוזר בזז 19 ו-11 שאיבות ,  מהמט אוקור 14 .  קורי ברואר ואל ג'פרסון קלעו 17 נקודות כל אחד .
 גולדן סטייט  ( 48:19 )  - ניו אורלינס  ( 36:33 )  121:131
חרף חסרונו של סטפן קרי ,  הלוחמים הוכיחו הפעם למה הם מכונים כך לאחר שהשיגו ניצחון אחרי קאמבק ענק .  ההורנטס כבר הובילו ב-21 הפרש במהלך המשחק ו-88:96 עם פתיחת הרביעי ,  אבל שלשה של מונטה אליס עם פתיחת הרבע האחרון ,  הראתה מי בעל הבית במגרש .  אליס סיים את המשחק עם 28 נקודות והשווה את שיא הקריירה שלו עם 13 אסיסטים .  מי שהוביל את הווריורס הוא אנתוני טוליבר במשחק ענק של 30 נקודות ,  רג'י וויליאמס קלע 22 .  גם ההורנטס ,  כמו גולדן סטייט ,  שיתפו שמונה שחקנים בלבד במשחק .  דייויד ווסט הגיע בגדול עם 36 נקודות ו-15 ריבאונדים ,  דארן קוליסון עם 20 ו-14 ריבאונדים .
 לוס אנג'לס קליפרס  ( 43:26 )  - מילווקי  ( 30:36 )  93:101
מזה שמונה עונות ,  חיפשו הבאקס רצף מרשים של שבעה ניצחונות ,  אלא שהקבוצה מעיר המלאכים מנעה מבעדם להשיג זאת .  הקליפרס לא ירדו מ-20 נקודות לרבע ,  כאשר באחרון הם קלעו הכי הרבה - 29 .  כריס קיימאן הוליך עם 20 ,  דרו גודן קלע 16 והוריד 11 ,  אריק גורדון ובארון דייויס עם 14 נקודות כל אחד .  ברנדון ג'נינגס הוביל את המנוצחים עם 21 נקודות ,  ג'ון סלמונס עם 20 נקודות ,  אנדרו בוגוט 18 ו-11 ריבאונדים .
 
10 של אלוף
כריס בוש ,  שרשם ציון דרך של 10 אלף נק' ,  קלע סל ניצחון ב-105:106 של טורונטו על ההוקס .  ניצחונות לקליבלנד ובוסטון

