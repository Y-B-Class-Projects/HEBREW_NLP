הוסר החשש :  תנועת הרכבות בת"א שבה לסדרה
קטע הרכבת שבין תחנת ת"א השלום ותחנת ת"א ההגנה נסגר לתנועה בשל חפץ חשוד שאותר על מסילת הברזל .  לאחר בדיקה של חבלני המשטרה התברר כי לא מדובר במטען נפץ
תנועת הרכבות בתל אביב חודשה לאחר שחפץ חשוד נמצא בצהרים  ( שני )  על קטע מסילת הרכבת שבין תחנת תל אביב השלום לתחנת ת"א ההגנה .  החפץ החשוד נבדק על ידי חבלני המשטרה והתברר כי לא מדובר במטען נפץ .  
מרכבת ישראל נמסר כי לצורך הבדיקות ,  שותקה תנועת הרכבות באיזור והדבר הביא לשיבושים משמעותיים בתנועת הרכבות בכל רחבי הארץ .
 מוקדם יותר היום הוזעקו שוטרי מרחב יפתח במחוז תל אביב לתחנה המרכזית החדשה בעיר לאחר שאדם שביקש להיכנס לתחומי התחנה נמלט מהמקום והשאיר את תיקו לאחר שהתבקש להציג מסמכי זיהוי .  התיק נבדק ונמצאו בו פרטי לבוש ,  וההערכה היא שמדובר בפלסטיני ששהה באופן בלתי חוקי בישראל .  
יש לציין כי היערכות המשטרה לפעילות טרור נמצאת ברמה מוגברת מאז אירוע הצתת המסגד בכפר יאסין ופיגוע הדקירה בצומת תפוח בשבוע שעבר .
 עדכון ראשון - 15:10

הוסר החשש :  תנועת הרכבות בת"א שבה לסדרה
קטע הרכבת שבין תחנת ת"א השלום ותחנת ת"א ההגנה נסגר לתנועה בשל חפץ חשוד שאותר על מסילת הברזל .  לאחר בדיקה של חבלני המשטרה התברר כי לא מדובר במטען נפץ

