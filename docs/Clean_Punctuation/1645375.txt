לאנדרי : " מכאן אני יכול רק לעלות "
 פורוורד סקרמנטו לאנדרי התייחס להופעת הבכורה שלו ,  בה קלע 10 נקודות בהפסד 99:89 לקליפרס .  כספי קלע 15 נקודות
סקרמנטו נמצאת בעיצומו של מסע חוץ בן שלושה משחקים ,  והגיעה היום  ( ראשון )  לסטייפלס סנטר למפגש עם לוס אנג'לס קליפרס ,  בתקווה להשיג ניצחון ראשון מאז החזרה מפגרת האולסטאר .  תקוות לחוד ומציאות לחוד ,  וגם בלי קווין מרטין סקרמנטו לא מצאה את הדרך לנצח ,  ונוצחה 99:89 .  היה זה הפסדה השלישי ברציפות של סקרמנטו מאז חזרה לפעילות אחרי האולסטאר ,  והיא נפלה למאזן של 37 הפסדים לעומת 18 ניצחונות .  הקליפרס עלו ל-22 ניצחונות לעומת 33 הפסדים .  
עמרי כספי פתח בחמישייה של הקינגס ,  קלע 15 נקודות  ( 5 מ-11 מהשדה ,  5 מ-5 מהקו )  ,  הוריד 5 ריבאונדים ,  מסר 3 אסיסטים ,  חטף 3 כדורים ורשם 2 איבודים .  טייריק אוואנס הוליך את הקינגס עם 21 נקודות ,  קארל לאנדרי ,  הרכש החדש ,  השתלב לא רע עם 10 נקודות ו-8 ריבאונדים .  אריק גורדון היה נפלא במדי הקליפרס ,  קלע 30 ומסר 6 אסיסטים ,  וכיפר על 7 איבודים בכמה סלים גדולים שקטעו את המומנטום של הקינגס במחצית השנייה .  כריס קיימאן קלע 22 והוריד 16 ריבאונדים למנצחים ,  סטיב בלייק הוסיף 11 .  
כספי פתח עם החטאה דקה בתוך הרבע הראשון ,  ובהמשך החטיא שלשה ,  אך 6 דקות לסיום הרבע איפס את היד וקלע ג'אמפ ראשון .  בהמשך הוסיף הפורוורד הישראלי 4 נקודות נוספות ,  ובתום רבע ראשון צמוד הוליכה סקרמנטו 21:22 .  אלא שאז הגיע רבע שני שכולו קליפרס .  המארחים הפציצו עד למחצית 8 מ-10 מחוץ לקשת ומוטטו את הגנת הקינגס ,  שנראו אנמיים מאוד בדקות ארוכות של המשחק .  כספי שיחק כשש דקות לפני שהוחלף על ידי אימה יודוקה ,  ולא קלע נקודות ברבע זה .  סקרמנטו לא מצאה פתרון לכריס קיימאן מתחת לסלים  ( 15 נקודות ו-8 ריבאונדים במחצית הראשונה )  ,  אריק גורדון  ( 14 נקודות )  וראסול באטלר  ( 12 נקודות )  ,  ופיגרה 60:45 בתום שני רבעים .  
כספי פתח בחמישייה ברבע השלישי ,  וקלע 4 רצופות לקינגס מהקו ובחדירה .  סקרמנטו הורידה ממינוס 18 למינוס 9 ,  כספי הוסיף עוד 2 מהקו והפער מהקליפרס ירד ל-7 .  3:55 דקות לסיום הרבע כספי חזר לפרקט ,  הוסיף עוד נקודות מהקו ,  ויחד עם יכולת גבוהה של טייריק אוואנס ,  הקינגס צימקו ל-77:66 בתום הרבע השלישי .  סקרמנטו פתחה היטב את הרבע הרביעי ,  אנדראס נוצ'יוני רשם דקות טובות והקינגס פיגרו ב-5 .  אז התעורר אריק גורדון ובהטבעה מרהימה ועוד ג'אמפ מרחוק העלה את הקליפרס ליתרון 9 .  היתרון הזה ,  יחד עם יכולת טובה של סטיב בלייק ברבע הרביעי ,  היו גדולים על הקינגס ,  שרשמו הפסד נוסף ,  הפעם בתוצאה 99:89 .
" זה שוב הרבע השני הידוע לשמצה ",  אמר מאמן הקינגס פול ווסטפאל על הרבע בו הפסידה קבוצתו 39:23 . " הפסקנו לשמור ,  לא עשינו את העבודה ושוב נתנו ליריבה שלנו לברוח .  אנחנו לא יכולים לתת לאותם שחקנים לשחק במשך 48 דקות ,  למרות שזה בהחלט מפתה .  זה מאוד לא מעודד ששיחקנו בצורה כל כך אנמית .  למרות שזה היה די צפוי נוכח העובדה שצירפנו את קארל לאנדרי ופרנסיסקו גארסיה חזר מפציעה ועדיין חלוד ".  ווסטפאל התייחס גם למאצ' אפ שכשל מול הקליפרס . " לא הייתה לנו תשובה לאריק גורדון ,  רסואל באטלר וכריס קאמאן .  לשלושתם היה משחק מדהים ".  על הבכורה של לאנדרי אמר המאמן : " זו כנראה ההופעה הכי פחות אפקטיבית שתהיה לו כשחקן סקרמנטו .  זה לא היה הלילה שלו ,  אבל אני מתרגש שהוא כאן .  הוא הראה רק ניצוץ ממה שיש לו ועוד יהיה בורג חשוב בקבוצה ",  אמר ווסטפאל .  
גם עמרי כספי לא התרגש מההופעה החלשה של לאנדרי : " הוא הולך להיות בסדר גמור ,  אנחנו יודעים שהוא שחקן טוב ".  לאנדרי עצמו גם נשמע אופטימי : " הכול יהיה בסדר .  אני לא חושב שלשיטה של הקבוצה יש קשר ליכולת שלי ",  אמר הפורוורד . " כנראה שפשוט חשבתי קצת יותר מדי .  מכאן אפשר רק לעלות למעלה ". 

לאנדרי : " מכאן אני יכול רק לעלות "
 פורוורד סקרמנטו לאנדרי התייחס להופעת הבכורה שלו ,  בה קלע 10 נקודות בהפסד 99:89 לקליפרס .  כספי קלע 15 נקודות

