חופשי על הבר
איך שלמה בר קשור לסופרבול ומה המתכון הבטוח לחמרמורת נוראית בבוקר שאחרי ?  תומר ספירשטיין ורן לטוביץ' משתכרים
מה עוד כבר נשאר להגיד על הסופרבול שמבטיח כל כך הרבה ?  שמעתם כבר  ( וגם קראתם )  כל שביב סטטיסטי אפשרי וכל פרשנות שסותרת את זו שהופיעה לפניה .  אנחנו רוצים יותר לדבר על החוויה  חוויית הצפייה .  סופרבול ,  מעבר לאירוע השיא הספורטיבי של העונה ,  הוא בהרבה מקומות גם השיא החברתי .  אנשים מתאספים ממקומות רחוקים ,  רובם לא באמת אוהדים אף אחת מהקבוצות ,  אלא באים בשביל החוויה .  יש אנשים שמסתכלים על חוויית הצפייה כאל עלילת המשנה ,  אבל בת'כלס  זוהי החוויה המרכזית .  אבל ,  בשביל למקסם את החוויה ,  צריך בכל זאת להגיע מוכנים .  בדיוק בשביל זה אנחנו פה .
 אז ככה ,  אתם בטח כבר מכירים את החפירות הסטטיסטיות שמופיעות על גבי המרקע בזמן המשחקים .  כדי שתוכלו לצאת גברים מול שאר החבר'ה שלכם הבאנו לכם אוסף נכבד של נתונים סטטיסטיים אותם תוכלו לצטט במהלך המשחק ולצאת מלכי השולחן .  כמובן ,  אי אפשר לראות סופרבול בלי לשתות כהלכה ,  ואין דרך טובה יותר לראות משחק שיש בו המון דיבורים כמו לארגן משחקי שתייה .  בחלק השני נביא לכם את משחק השתייה האולטימטיבי לסופרבול 44 .  כל מה שתצטרכו להכין זה הרבה בירות ,  כמה בקבוקי וויסקי  ( או וודקה )  ,  וכמובן דלי להקאות .  הנאה מובטחת ,  ואם לא ,  כספכם יוחזר בצירוף חשבונית בתוך 14 יום מתאריך הרכישה .
  ה-NFC מוביל על ה-AFC בסופרבולים 21:22
 פייטון מאנינג מעולם לא הפסיד בסופרבול במיאמי
 ניו אורלינס מעולם לא הפסידה בסופרבול
 הופעת המחצית הראשונה  ( בסופרבול 1 )  הייתה של תזמורות האוניברסיטאות של אריזונה וגרמבלינג סטייט  ( היא ,  אגב ,  הופיעה ארבע פעמים בסופרבול ,  שזה הכי הרבה ) 
 בהופעה הקרובה , " המי "  הולכים לנגן את  זהירות ספוילר  Baba O'riley ,  Pinball Wizard ,  Tommy ,  Can You Hear Me ,  Who Are You ,  Won't Get Fooled Again .
  ואף לא שיר אחר מהרפרטואר האדיר של שלמה בר והברירה הטבעית
 ג'ים קאלדוול יכול להיות המאמן השחור הראשון שזוכה בתואר אחרי ששני מאמנים שחורים אחרים כבר זכו בו
 טוני דאנג'י לא באמת שחור  ( הוא רק נראה יותר כמו אחיו של יוסף שילוח ) 
 השאלה הכי טיפשית שנשאלה השבוע : " פייטון ,  האם העובדה שגדלת כאוהד הסיינטס משפיעה על העדפתך בנוגע למנצחת בסופרבול ?  "
  אופירה אסייג נופשת במיאמי
 הסופרבול השנה ישודר ב-232 מדינות  ( כולל ישראל )  וב-34 שפות שונות
 כולל איבוניקס
 הציץ של ג'נט ג'קסון הופיע במחצית של סופרבול 38 ושל מיק ג'אגר ב-40
 הציץ של שלמה בר עדיין לא הופיע בסופרבול
 רק ארבע קבוצות מעולם לא שיחקו בסופרבול :  דטרויט ,  ג'קסונוויל ,  יוסטון וקליבלנד
 הקולטס שיחקו רק בסופרבולים ששוחקו במיאמי  ( 3 ,  5 ,  41 ו-44 ) 
 גם ניו אורלינס שיחקה רק בסופרבולים ששוחקו במיאמי  ( 44 ) 
 אף סופרבול בהיסטוריה לא הגיע להארכה .  וזה כולל אחד שדונובן מקנאב שיחק בו
 את ההמנון בסופרבול תשיר קרי אנדרווד ,  לה זו הופעתה הראשונה בסופרבול .  לפחות משהו שקשור לטוני רומו יהיה בסופרבול
 אגב בנות זוג ,  קים קארדשיאן תגיע למשחק בלימוזינה משוריינת .  כן ,  כנראה שהיא חושבת שהיא צריכה יותר אבטחה באותו יום מפייטון מאנינג ,  דרו בריס או החבר שלה ,  רג'י בוש
 אגב בנות זוג  ( 2 )  ,  הנק באסקט ,  הרסיבר של הקולטס ,  נשוי לקנדרה ווילקינסון
 אגב בנות זוג  ( 3 )  ,  שלמה בר נשוי ליעל אופנבך .  גם היא מנגנת בברירה הטבעית
 לפי מדד נילסן ,  בשבועיים שמסביב לסופרבול ,  האמריקאים קונים 51,713,004 ארגזי בירה ,  שזה יוצא בערך 372,333,629 ליטרים של בירה
 לפי מדד פאב  " הברון "  בראשון לציון ,  תומר שותה יותר
  הופעת המחצית השנה תהיה להקת  " המי "   ( The Who )  ,  שזה קצת משעשע בהתחשב בכך שקריאת העידוד של אוהדי ניו אורלינס היא  " Who Dat "
  מצד שני ,  זה עדיף על האירוניה שהייתה נוצרת אם הופעת המחצית הייתה של קטרינה והגלים
 מצד שלישי ,  גם זה עדיף על הברירה הטבעית
 השחקנים בקבוצה המנצחת ירוויחו 83 אלף דולרים כל אחד ,  והמפסידים  42 אלף דולר כל אחד .  או בקיצור  עוד כסף לבלינג-בלינג
 רג'י וויין ,  הרסיבר של הקולטס ,  מתמודד על הזכות להיות על עטיפת המשחק החדש של מאדן לעונה הבאה
 שזה כמו שאתם תתחרו על כריתת אונה
 הק"ב שיתמודד מול פייטון מאנינג בסופרבול הוא דרו בריס
 סתם נקודה למחשבה  הוא ההפך הגמור מהק"ב הקודם ששיחק מולו ,  רקס גרוסמן
 כן ,  רקס גרוסמן שיחק בסופרבול .
  אין קבוצה בהיסטוריה של הסופרבול שניצחה במשחק לאחר ששמה פחות נקודות על הלוח מיריבתה .  יונייטס ,  אתה מוזמן לבדוק את הסטטיסטיקה הזאת
 מיאמי היא העיר שאירחה הכי הרבה סופר בולים  ( 10 )  ,  דאלאס שיחקה בהכי הרבה  ( 8 )  ופיטסבורג זכתה בהכי הרבה  ( 6 ) 
 בזמן סופרבול סאנדיי ,  האמריקאים בולסים 3628739 קילו של גוואקמולי .  הולי מולי גוואקמולי
 28 .  זה מספר ימי הראשון שתצטרכו לסבול את המשפחה שלכם מעכשיו ועד תחילת העונה הבאה .
 טוב ,  עכשיו הגענו לחלק העיקרי של ערב הסופרבול  משחקי השתייה .  כן ,  אין משהו שהאמריקאים אוהבים יותר מאשר להשתכר עד כדי איבוד שליטה עצמית ,  וכחובבי אלכוהול שכמונו ,  גם אנחנו מעודדים זאת .  כמובן ,  שתיית אלכוהול רצויה שתהיה מבוקרת ,  לכן אנו מגישים לכם ,  במיוחד לסופרבול 44 ,  בפעם הראשונה במדור ,  את המדריך לשתייה נכונה בזמן הסופרבול .  וכשאנחנו אומרים  " נכונה ",  אנחנו בעצם מתכוונים להשתכרות רבתי .  הכינו את בקבוקי המים והאדוויל ליום המחרת ,  התארגנו לכם על בירות ובקבוק חריף  ( אחד לפחות ,  רצוי לא קגלביץ' )  ,  וקדימה  לעבודה .  לגזור ולשמור .
  שתו במשך חמש שניות בכל פעם שמזכירים את האיטי
 שתו במשך חמש שניות בכל פעם שמזכירים את קטרינה
 שתו במשך חמש שניות בכל פעם שמזכירים שארצ'י מאנינג שיחק בסיינטס
 שתו במשך חמש שניות בכל פעם שמזכירים שפייטון גדל כאוהד של הסיינטס
 שתו במשך חמש שניות בכל פעם ששחקן בשם רג'י שם ט"ד
 שתו במשך חמש שניות בכל פעם ששחקן בשם פייר שם ט"ד
 שתו במשך חמש שניות בכל פעם שרואים בבירור את השומה של דרו בריס
 שתו במשך חמש שניות בכל פעם שיש קלוז-אפ על פניו של מאנינג כשהוא בסייד-ליין
 שתו במשך עוד חמש שניות אם יהיה לו את  " פרצוף פייטון "  באותו זמן
 שתו במשך חמש שניות בכל פעם שיזכירו שהקולטס חזרו מפיגור ברבע הרביעי 7 פעמים העונה
 שתו במשך חמש שניות בכל פעם שיש פרסומת מצחיקה
 שתו במשך חמש שניות בכל פעם שאיזה אידיוט אומר  " אל תדאגו ,  עוד חודשיים יש בייסבול  ( מותר להכות אותו נמרצות לאחר מכן ) 
 שתו במשך עשר שניות בכל פעם שיראו את ארצ'י ואיליי מתחבקים
 שתו במשך עשר שניות בכל פעם שיראו את קים קארדשיאן
 שתו במשך עשר שניות בכל פעם שיש איבוד כדור
 שתו במשך עשר שניות בכל פעם שמזכירים את קטרינה והאיטי באותו משפט
 שתו במשך עשר שניות בכל פעם שיש צ'אלנג'
 שתו במשך עשר שניות בכל פעם שהבחור הלא-קשור במקום אומר  " אף פעם לא הצלחתי להבין את הספורט הזה "   ( אתם מוזמנים להכות אותו נמרצות ) 
 שתו במשך עשר שניות בכל פעם שהבחורה היחידה שנתקעה בפאב שואלת חברה שלה בטלפון מי הודח באח הגדול  ( גם אותה אתם רשאים להכות נמרצות ) 
 שתו במשך עשר שניות בכל פעם שמערכת  " וואלה !  פוטבול "  מעודדת אלימות .
  שתו צ'ייסר אחרי כל ט"ד  ( חצי ממנו אחרי פילד-גול ) 
 שתו צ'ייסר בכל פעם שפיל סימס אומר  " ראיתי את המהלך הזה בא "
  שתו צ'ייסר בפעם הראשונה שהשדרים אומרים שפייר גארסון מהאיטי
 שתו צ'ייסר בפעם הראשונה שהשדרים מזכירים שג'ונתן וילמה הוא מהאיטי
 שתו צ'ייסר אם מזכירים את קופר מאנינג
 שתו צ'ייסר אם במהלך שירת ההמנון מראים תמונות של טוני רומו
 שתו צ'ייסר אם מראים תמונות מניו אורלינס אחרי קטרינה
 שתו צ'ייסר בכל פעם שמזכירים שהקולטס הושיבו את הפותחים שלהם מול הג'טס
 שתו צ'ייסר בכל פעם שרג'י בוש משיג יארדים שליליים בריצה ,  פנו לשכן שלכם ואמרו לו  " אמרתי לך שוינס יאנג היה צריך לזכות בהייזמן "
  שתו צ'ייסר אם מזכירים את טים טיבו
 שתו צ'ייסר בכל פעם שמזכירים את מארדי גרא
 שתו צ'ייסר בכל פעם שמזכירים את ברט פארב
 שתו צ'ייסר בכל פעם שמזכירים את הפרו-בול
 שתו צ'ייסר בכל פעם שמשמיעים את השיר  " ברוכים הבאים למיאמי "  של וויל סמית'
 שתו צ'ייסר בכל פעם שמזכירים שוויל סמית' מהסיינטס הוא לא וויל סמית' הזמר/שחקן
 שתו צ'ייסר בכל פעם שיש פרסומת בכיכובו של פייטון מאנינג
 לצופי ESPN  שתו צ'ייסר בכל פעם שמקרינים את הפרסומת של ספורט סנטר עם דרו בריס
 שתו שוט אחרי כל ט"ד הגנתי
 שתו שוט אחרי סייפטי
 שתו שוט אם קרטיס פיינטר עולה לשחק כק"ב  ( אוהדי הקולטס  שתו שלושה ) 
 שתו שוט אם מראים או מזכירים את טיבו זורק לט"ד בג'אמפ שוט
 שתו שוט בכל פעם שיש בעיטת אונסייד
 שתו שוט בכל פעם שברט פארב פורש
 שתו שוט בכל פעם שהאישה שלידכם אומרת שג'סטין טימברלייק יותר חתיך מפייטון מאנינג בפרסומת שלהם
בונוס :
  במהלך הופעת המחצית ,  שתו לגימה מהבירה בכל פעם שלהקת  " The Who "  אומרת את המילה  " WHO ". 
זהו ,  שיהיה לכולנו משחק מרתק ומהנה וסופרבול סאנדיי אדיר ,  ועכשיו רק נותרה שאלה אחת  מתי כבר ספטמבר ? 

חופשי על הבר
איך שלמה בר קשור לסופרבול ומה המתכון הבטוח לחמרמורת נוראית בבוקר שאחרי ?  תומר ספירשטיין ורן לטוביץ' משתכרים

