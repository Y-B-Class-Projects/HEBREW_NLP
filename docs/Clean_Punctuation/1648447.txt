החל מהיום :  92% מהמשקאות החריפים בישראל מתייקרים
שר האוצר חתם על צווים המסדירים את שינוי שיטת המיסוי תוך העלאת המס על הרוב המוחלט של המשקאות החריפים
המס על האלכוהול עולה החל מהיום :  שר האוצר יובל שטייניץ חתם על צווים המסדירים את שינוי שיטת המיסוי על אלכוהול ,  תוך העלאת המס על הרוב המוחלט של המשקאות החריפים.בהתאם לצו ,  שיעור מס הקנייה החל על משקאות משכרים עד שנת 2014 יעמוד על 20 שקל לליטר כוהל  ( לעומת 15 שקלים עד כה )  + 75% לפי ערך מהמחיר הכולל  ( לעומת 50% עד כה )  .  זאת ועוד ,  הצו קובע שבשנת 2014 שיעור מס הקנייה על משקאות משכרים יעמוד על 80 שקל לליטר כוהל ולא יוטל מס אחוזי ממחיר הבקבוק .  הרפורמה איננה כוללת בירה או יין.השינוי יביא לייקור של 92% מהמשקאות החריפים הנצרכים בישראל .  כך למשל ,  בהתאם לצו החדש ,  בסוף התהליך ,  מס הקניה על בקבוק וודקה בנפח 750 מ"ל יעמוד על 24 שקל כאשר עד דצמבר 2009 המס המינימלי לבקבוק עמד על 3.5 שקלים בלבד.כמו כן ,  משקאות משכרים שמחירם לצרכן טרם הרפורמה היה עד 20 שקל ,  לאחר הרפורמה מחירם לצרכן צפוי להיות כ-35 שקל לבקבוק ;  בקבוק שמחירו לצרכן טרם הרפורמה עמד על 40 שקל ,  יעלה לאחר הרפורמה 52 שקלים .  בקבוק שמחירו לצרכן עמד על כ-60 שקל לפני הרפורמה צפוי להתייקר לכ-70 שקל .  לעומת זאת ,  במשקאות יקרים שעלותם מעל 100 שקל צפויה הוזלה מסוימת שתלויה במחיר המוצר .  כך למשל ,  בקבוק וויסקי שמחירו לצרכן עמד לפני הרפורמה על 120 שקל ,  צפוי להיות מוזל ל-110 שקל .
 
החל מהיום :  92% מהמשקאות החריפים בישראל מתייקרים
שר האוצר חתם על צווים המסדירים את שינוי שיטת המיסוי תוך העלאת המס על הרוב המוחלט של המשקאות החריפים

