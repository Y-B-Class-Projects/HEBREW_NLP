שבוע פ33ה
השבוע מריה קארי גילתה שהיא בהריון  ( איכס )  מראדונה חגג יומולדת מושלמי ופרק הסיום של מחוברים
עם עידן פרוץ הפייסבוק ,  התחילו אנשים להבין שאם אפשר לעשות לייק שיראה שאתה מוחה נגד משהו .  בשביל מה לצאת החוצה ולהרגיש את הרגליים כדי לעשות בדיוק את זה ?   .  השבוע הקימו כמה אנשים קבוצה בשם  " אזרחים שאכפת להם ".  כדי להראות שבאמת אכפת להם הם גייסו את אותו הפייסבוק לדבר קצת יותר משמעותי מלייק המוני :  כתיבת מכתב מחאה לרשות השידור ,  אחרי שהוחלט כי ערוץ 1 לא ישדר את העצרת הממלכתית לזכר יצחק רבין .  הם ניצחו ,  והעצרת תשודר היום  ( ש' )  בערוץ שהיה אמור מלכתחילה לשדר אותה .  על הדרך ,  הם גם הצליחו לתת  אולי לראשונה  תוקף קצת יותר בועט למחאה פייסבוקית .  לייק .  אה ,  ודיסקלייק על המשוגעת שרצחה את הילד שלה בגלל פארמוויל .  
עם הסיום של מחוברים ,  יכולים אלה שחתומים על התכנית להיות מלאי גאווה .  כי מחוברים עשתה את מה שאף סדרת ריאליטי לא עשתה לפניה :  היא הפכה להיות אירוע .  האירוע הזה הגיע לכותרות ,  לביקורת ,  לשיחות משרד ובי"ס ,  אפילו לפרובוקציות שהולידו איומים בתביעות ,  ונראה שמעבר למספרים יבשים של רייטינג  אלה הדברים שהטלוויזיה שלנו מצפה מעצמה .  לפעמים נדמה שכל מה שצריך כדי ליצור טלוויזיה שתגרום לה ולנו להרגיש טוב זה 5 מצלמות וידאו עם אנשים מעניינים ,  במקום לנסוע לפיליפינים כדי לעשות משימות חסינות מסובכות או לכלוא 30 אנשים בבית עם מצלמות .
 בחודשים שחלפו מאז נחשפה פרשת ענת קם ,  אפשר היה להסיק מהלך הרוח התקשורתי שאורי בלאו הוא אחד ממבוקשי השב"כ בעלי הפוטנציאל הגבוה ביותר לפגוע בביטחונה של ישראל .  אלא שבפועל ,  חזר השבוע בלאו לארץ מלונדון עם כותרות שהחזיקו בדיוק לדקה וחצי ,  החזיר את המסמכים המגה סודיים וחזר להראות לחבר'ה את הביג-בן המיניאטורי שקנה לחברים .  הפרשה הזאת ,  כנראה ,  בשלבי דעיכה מתקדמים .
 דייגו ארמנדו מראדונה הוא מסוג האנשים שממשיכים להראות שכיף לנו איתם גם בזמן שהם ממשיכים להיות כל כך דומיננטיים בחיינו .  השבוע הכדורגלן הכי מושי מושלמי חגג 50 שנים על הכדור .  עם הכדור ביד ,  תקופה ארוכה אחרי שהוריד במשקל ונגמל מהסמים וחודשיים בערך אחרי שסיים את הקדנציה שלו כמאמן נבחרת ארגנטינה בתבוסה בומבסטית ברבע הגמר ,  נראה שאין זמן אידיאלי מזה לחגוג לדייגו כמו שצריך לחגוג לו :  עם הרבה כבוד .
 חשיפת ההיריון של מריה קארי הוא כנראה מסוג האירועים שכולם ידעו שהם קורים ורק חיכינו לדעת שזה רשמי כדי להיות בטוחים .  השבוע היא נתנה לעולם לדעת שיש לה בטן ,  למרות שרק לאחרונה הבטן הזאת פורסמה בצילום באחד העיתונים .  היא בכל מקרה טוענת שלהיות בהיריון זה דבר נפלא .  איכס .  אנחנו מאחלים לה שתמשיך לחשוב ככה גם בזמן שהיא בטח תצרח בקולי קולות אפידורל או כשהילד יפריע לה לשחק פארמוויל .  שיהיה במזל ,  יא מריה .
 
שבוע פ33ה
השבוע מריה קארי גילתה שהיא בהריון  ( איכס )  מראדונה חגג יומולדת מושלמי ופרק הסיום של מחוברים

