עובדי השקמיות בבסיסי צה"ל ישבתו מחר ויפגינו מול הקריה בעקבות סכסוך שכר
מדובר בעובדי ש.י.ר.ן ,  חברה בת של האגודה למען החייל המפעילה את כלל השקמיות בבסיסים
עובדי השקמיות יקיימו מחר שביתת אזהרה ולא יתנו שירות בשקמיות בבסיסי צה"ל .  העובדים יפגינו היום מול הקריה בתל-אביב .  מדובר בעובדי ש.י.ר.ן ,  חברה בת של האגודה למען החייל המפעילה את כלל השקמיות בבסיסים ואשר עובדיה הצטרפו לאחרונה להסתדרות.העילה לשביתה :  הרעה בתנאי העסקת העובדים ואי ודאות בנוגע לעתידם התעסוקתי .  לדברי יו"ר הסתדרות המעו"ף  ( הפקידים )  ,  ארנון בר דוד ,  בשנה האחרונה יישמה הנהלת ש.י.ר.ן צעדים הפוגעים לרעה בזכויות העובדים ובשכרם ,  כמו הפסקת תשלום עבור עבודה בשעות נוספות ואי פיצוי לעובדי השקמיות הגרים בישובים מרוחקים ממקומות עבודתם . " 22 מתוך 180 עובדי השקמיות מקבלים שכר נמוך ונזקקים להשלמת הכנסה ",  אמר בר דוד .  לדבריו ,  מדובר בשביתת אזהרה שתתקיים לאחר שהוכרז על סכסוך עבודה כחוק ובעקבותיה יפרצו שביתות נוספות בכל השקמיות ,  אם לא יימצא פתרון לסכסוך .  הוא קרא להנהלת האגודה למען החייל לפתוח במו"מ עם ההסתדרות ונציגות העובדים על תנאי השכר של עובדי השקמיות .
 
עובדי השקמיות בבסיסי צה"ל ישבתו מחר ויפגינו מול הקריה בעקבות סכסוך שכר
מדובר בעובדי ש.י.ר.ן ,  חברה בת של האגודה למען החייל המפעילה את כלל השקמיות בבסיסים

