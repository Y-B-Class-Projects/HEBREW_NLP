 " יש מועמדים מוערכים אחרים חוץ מפישר "
 שר האוצר יובל שטייניץ אמר בראיון לבלומברג ,  כי  " אפילו לראש הממשלה או לשר האוצר הטוב ביותר ניתן למצוא מחליפים טובים ",  אך הוסיף כי יש לו  " הערכה גבוהה "  לנגיד הנוכחי 
" אפילו לראש הממשלה או לשר האוצר הטוב ביותר ניתן למצוא מחליפים טובים ",  אמר שר האוצר בראיון לבלומברג בעניין תפקודו של נגיד בנק ישראל ,  סטנלי פישר .
 שטייניץ ציין כי הממשלה טרם ביקשה ממנו לשמש בכהונה שנייה כנגיד לאחר סיום כהונתו הראשונה בסוף אפריל .  שר האוצר ציין כי יש לו  " הערכה גבוהה "  לפישר ,  אולם הוסיף כי יש לו הערכה גם ל"רבים אחרים ". 
שטייניץ העריך כי כלכלת ישראל עשויה לצמוח בשנה הבאה בשיעור חד מהתחזיות הודות להתאוששות ביצוא ,  ולהביא בכך לצמצום הגירעון בתקציב ,  דיווחה ספקית המידע הפיננסי בלומברג .
 הצמיחה צפויה לעלות על התחזית של בנק ישראל מתחילת ספטמבר לצמיחה של 2.5% ,  אמר שטייניץ בראיון שנערך עמו אתמול בירושלים .  עם זאת ,  שטייניץ לא נקב בנתון מספרי מדויק .  הגירעון בתקציב צפוי להוות כ-5% מהתמ"ג השנה לעומת תקרה של 6% שקבעה הממשלה ובשנה הבאה כנראה יהיה נמוך מהתקרה של 5.5% .
" יש בנו אופטימיות זהירה ",  אמר שטייניץ . " השנה ,  למרות התחזיות הראשוניות העגומות ,  אנו מקווים להשיג צמיחה אפסית אך לא שלילית ,  ואולי אפילו צמיחה מעט יותר גבוה מאפס .  בשנה הבאה ,  לפחות לקראת סוף שנת 2010 ,  אנחנו מקווים לחזור לצמיחה משמעותית כפי שהיתה לפני המשבר ".  
שטייניץ ציין כי היצוא ,  ובראשו מגזר ההיי-טק ,  הוביל את ההתאוששות .  שר האוצר העריך כי הצמיחה צפויה לחזור לרמות של השנים 2003-2008 - כ-5% - עד סוף השנה הבאה .
 שר האוצר אמר כי החלטת הממשלה להעביר בראשונה תקציב לשנתיים סייעה להגביר את היציבות הכלכלית במהלך המשבר .  עוד הוסיף כי מאמצי הממשלה לשמור על גירעון נמוך על ידי העלאת המע"מ והמס על דלק לצד הצגת תוכנית הורדת מסים ארוכת טווח היו המפתח להצלחה .
 משרד האוצר מתכנן להביא לירידת שיעור האבטלה לרמה של 6% או נמוך מכך עד סוף שנת 2010 או תחילת 2011 ,  בין השאר ,  הודות לאכיפה מוגברת נגד עובדים זרים בלתי חוקיים .  שטייניץ העריך כי בתוך שנתיים ניתן לצמצם במחצית את מספר העובדים הזרים הבלתי חוקיים בישראל העומד כעת על 250 אלף . 

" יש מועמדים מוערכים אחרים חוץ מפישר "
 שר האוצר יובל שטייניץ אמר בראיון לבלומברג ,  כי  " אפילו לראש הממשלה או לשר האוצר הטוב ביותר ניתן למצוא מחליפים טובים ",  אך הוסיף כי יש לו  " הערכה גבוהה "  לנגיד הנוכחי

