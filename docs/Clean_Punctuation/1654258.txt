איאן דאווי מונה למאמן האל
מאמן קריסטל פאלאס לשעבר יחליף את פיל בראון וינסה להציל את המועדון מירידה .  תשע נקודות הופחתו לפורטסמות באופן רשמי
טוב ,  אז כנראה שגם להאל סיטי אברהם גרנט כבר לא יגיע .  לפחות לא נכון לעכשיו .  איאן דאווי ,  שאימן בעבר את קריסטל פאלאס ו-קווינס פארק ריינג'רס ,  מונה היום  ( רביעי )  למאמן הקבוצה ,  במקומו של פיל בראון שפוטר ביום שני האחרון לאחר רצף של תוצאות גרועות שהובילו את האל למקום ה-19 בליגה ממנו יורדים לליגת המשנה .
 פרט לגרנט ,  שכרגיל היה מועמד ,  גם שמם של מאמן נבחרת אנגליה לשעבר טרי ונבלס ושל המנג'ר הקודם של מנצ'סטר סיטי מארק יוז נקשרו להאל .  תפקידו הקודם של דאווי היה עוזרו של אלן שירר בניוקאסל ,  איתה ירדו ליגה .  יו"ר האל אדם פירסון התייחס למצב הקבוצה : " יש לנו עוד רבע עונה ואנחנו חייבים להתחיל לצבור ניצחונות .  הרגשנו שאנחנו חייבים לעשות שינוי בקבוצה ,  כדי שנוכל להתרכז רק בהשגת 14 או 15 הנקודות להן נזדקק כדי להישאר בליגה ". 
ואם כבר באברהם גרנט עסקינן ,  הרי שגם היום פורטסמות לא נחה ומספקת כותרות .  הפעם ,  אלו תשע הנקודות שהורדו לקבוצה ,  שנכנסה להליך של כינוס נכסים ,  באופן רשמי .  לפומפי יש עכשיו עשר נקודות בלבד והם נמצאים 17 נקודות מתחת לקו האדום כשנותרו עוד תשעה משחקים לתום העונה .  

איאן דאווי מונה למאמן האל
מאמן קריסטל פאלאס לשעבר יחליף את פיל בראון וינסה להציל את המועדון מירידה .  תשע נקודות הופחתו לפורטסמות באופן רשמי

