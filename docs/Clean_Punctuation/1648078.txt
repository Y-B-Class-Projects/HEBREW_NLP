עשו יד אחת
אם פעולת הכנת הקפה בבוקר דורשת ממכם תעצומות נפש ,  הגאדג'ט הבא ישפר לכם את איכות החיים
הפעם במדור  " כלי כלי "  החלטנו להביא גאדג'ט שהוא לא רק אביזר יפה לקישוט המטבח ,  אלא גם מכשיר שישדרג את איכות החיים של אנשים עם מוגבלויות .
 זהו דיספנסר לסוכר או קפה המופעל ביד אחת של חברת Zevro האמריקאית ,  המתמחה במתן פיתרונות אכסון במטבח .  את המכשיר ניתן לפתוח ולהכניס לתוכו את מחסנית המידה הרצויה מתוך שלוש מידות המגיעות עם המכשיר ,  בכמות שווה ערך לרבע כפית ,  חצי כפית או כפית שלמה .  לאחר מכן ממלאים את המיכל בסוכר ,  קפה נמס או טורקי וכעת כל מה שצריך לעשות הוא ללחוץ על הדק המכשיר ביד אחת מעל לכוס המשקה ומידת הסוכר או הקפה הרצויה תמזג .  
הדיספנסר חוץ מהיותו מגניב ,  גם יכול לשדרג את אורח החיים של אנשים המתקשים להפעיל יד אחת ,  עקב פציעה או נכות ,  כשכל מלאכה של פתיחת צנצנת הדורשת זוג ידיים מסובכת עבורם .  מחיר הדיספנסר הוא 10 דולר וניתן לרוכשו בלינק המצורף .
 
עשו יד אחת
אם פעולת הכנת הקפה בבוקר דורשת ממכם תעצומות נפש ,  הגאדג'ט הבא ישפר לכם את איכות החיים

