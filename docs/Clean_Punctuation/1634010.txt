גליצ'ה
הסדרה Glee שנחתה אצלנו אתמול בשעה טובה ,  היא הסדרה הכי טובה בעולם .  מאי פלטי כוכבת מחזמר
כעת ,  לאחר שGlee הגיע לארץ ,  אפשר לנשום לרווחה .  יש מה לראות בטלויזיה ,  שאפילו לא גורם לצופה בו להתכווץ במבוכה בכיסא ,  אלא אפילו להעריך דברים קטנים שנשכחו מעולמנו ,  ששמם  " שמחת חיים " " כישרון "  ו"כיף חיים ".  Glee זה כיף חיים ,  טוטאלי .  ואם בא לכם לשמוח - תראו את זה .  
באמת לא צריך להגיד יותר מדי ,  כי העובדות מדברות  ( ושרות )  בעד עצמן .  חבורת שחקנים מוכשרים בטירוף שבמקרה גם שרים נהדר ,  אנשים יפים ,  הומור מדהים וביצועים מוזיקליים משעשעים שיכולים לרגש ,  להרטיט את ליבכם ,  להרטיט את איברי הרבייה שלכם ומה לא .  מה יכול להפסל בנוסחה הזאת ? 
אוהבים מחזות זמר ?  קיבלתם .  אוהבים קומדיות ?  אוהבים קומדיות תיכון ?  משולשי אהבה ,  תככים ,  מזימות ואנשים פוטוגניים ?  יש .  אוהבים לצחוק ?  צחקתם .  אוהבים מוזיקה ?  שמעתם .  אוהבים בחורים חסונים שבמקרה גם שרים כאותה יונת דואר מלבבת ?  יש ,  יש ,  יש .  
לא סתם הסדרה זכתה לכל כך הרבה תשומת לב מפתיעה ,  והצלחה מסחררת ברחבי ארה"ב .  מדובר בסדרה כיפית להפליא שתגרום לכם לחייך ולרצות לפצוח בשיר מזמור ,  אפילו אם בזה הרגע סיימתם לנסות להתאבד עם מזמרה בשירותים של בית ספר ולא הצלחתם .  
Glee ,  אם אתם יודעים מה טוב לכם .
 
גליצ'ה
הסדרה Glee שנחתה אצלנו אתמול בשעה טובה ,  היא הסדרה הכי טובה בעולם .  מאי פלטי כוכבת מחזמר

