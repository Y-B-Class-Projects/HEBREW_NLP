 " החלום של גבעות עולם עשוי להתממש - אבל זה ייקח זמן רב "
 גבעות איבדה אתמול 9% .  ירון זר ,  אנליסט האנרגיה של כלל פיננסים : " עד כה התוצאות של גבעות אינן מוגדרות כהצלחה ,  הוודאות תושג רק לאחר תקופה ארוכה של קידוחים "
  >  >  יחידות ההשתתפות של גבעות עולם מעוררות מהומה רבתי בבורסה כבר זמן רב .  השותפות ,  המחפשת דרך להפיק נפט משדה מגד הסמוך לראש העין ,  פירסמה ערב סוכות את הדו"ח ההנדסי שאמור היה לשפוך אור על ממצאי מבחני ההפקה שערכה בקידוח מגד 5 שבשדה .  הביקורת כלפי גבעות כי דיווחיה אינם ברורים ובהירים עלתה מדרגה כשהרשות לניירות ערך התערבה ועצרה את המסחר במניה ,  עד שגבעות תנסח הודעה למורת רוחה של הרשות .  לאחר הדו"ח ההנדסי ,  צפוי להגיע בימים הקרובים הדו"ח הכלכלי שאמור להעריך את כדאיות הפקת הנפט מהמקום ,  ובנובמבר צפויות תוצאות מבחנים לגבי כל השדה .  בניגוד לישראמקו או דלק אנרגיה ,  גבעות עדיין מחזיקה בחלום ולא במשאבי טבע בני הפקה בעלי ערך כלכלי .  בגלל עובדה זו ,  ממעטים אנליסטים מבתי ההשקעות הגדולים לסקר את המניה בשמם .  ירון זר ,  אנליסט האנרגיה של כלל פיננסים ,  התייחס אתמול למניה . " הדו"ח ההנדסי של גבעות עולם הציג בעיקר תחזיות שמבוססות על פעולות המרצה ומבחני ההפקה שיבוצעו בנובמבר במגד 5 ",  מסביר זר . " בסך הכל ,  עד כה התוצאות אינן מוגדרות כהצלחה .  כדי להבין מה היא הגדרת 'הצלחה' למבחנים ,  צריך ללכת אחורה בזמן למארס 2009 . " בזמנו שכרה גבעות יועץ בריטי שאמר כי ידוע כי קיים נפט בשטח וכי המבחנים ייחשבו להצלחה אם יימצא סלע מאגר איכותי בשטח הספציפי .  המודל הגיאולוגי של גבעות ,  איתו הם ניגשו לביצוע המבחנים ,  מניח שסלע המאגר הוא איכותי וזה לא ניכר לפי הדו"ח ההנדסי ".  זר מסביר כי במודל הגיאולוגי ,  שנכתב טרם היציאה למבחנים ,  הונח כי קיימת רמת נקבוביות ממוצעת של 8% בסלעים .  ממבחני ההפקה והלוגים החשמליים עולה כי רמת הנקבוביות הממוצעת היא 5.5% בלבד .  עם זאת ,  זר מסייג את דבריו ואומר כי אם פעולות ההמרצה ומבחני ההפקה במקטעים 7 ו-8 יהיו חיוביים ,  ייתכן ואפשר יהיה בעתיד לשנות את תוצאת אי ההצלחה .  בהתחשב בהערכות שעלו מהדו"ח ההנדסי ,  מהם שני תרחישי הקיצון - החיובי ביותר והשלילי ביותר שיכולים לנבוע מהנתונים ?   " בשלב זה המשקיעים מצפים ליותר עובדות ולפחות הערכות .  אם נבחן את שני מצבי הקיצון ,  המצב הראשון הוא שהממונה עלול לקחת לגבעות את הרישיון .  אני לא יודע לתמחר את הנושא או לתת לו הסתברות - אם הוא בכלל צפוי לקרות .  בקצה האופטימי ,  התרחיש הוא כי קיים במקום מאגר מסחרי ,  לא ידוע באיזה היקף .  בשביל התרחיש האופטימי הקיצוני המשקיעים צריכים להיות סבלניים ואופטימיים מאוד ולהיות מוכנים לשים הרבה כסף .  זה יצריך עשרות מיליוני דולרים של השקעה ,  פיתוח מספר רב של בארות קידוחים שאולי יצליחו ,  ורק תחת כל התנאים האלה יכול להיות מאגר גדול .  אבל ההסתברות לכך כיום נמוכה ".  גבעות עולם מספקת נתונים על באר אחת - מגד 5 - אך אומרת כי ניתן לקדוח בארות נוספות בשדה .  כמה בארות ניתן לקדוח בכל מגד ?   " מספר הבארות שייקדחו הוא כמובן פונקציה של עלות ומימון .  מאחר שהחברה אינה משופעת במזומנים היא תצטרך להתקדם לפי באר אחת בכל פעם כדי לגייס בהתאם את הכסף .  כיום גבעות עולם מניחים שכל באר תכסה שטח של 3.2 קמ"ר .  לפי חישוב זה ,  בשטח של 50 קמ"ר הם מדברים על כ-16 בארות - אבל זה רק בהנחה שהן יהיו מוצלחות וזו הנחה קשה מאוד ".  כשאנחנו מסתכלים על בארות יבשתיות כמו של גבעות ,  מול קידוחים ימיים כמו תמר ולווייתן ,  מה ההבדלים העיקרים ביניהם ?  ההבדל העיקרי הוא שבתמר יידרשו חמישה קידוחים בלבד ולכן הקידוח הראשון והשני נתנו ודאות יפה למדי לגבי היקף השטח .  בלווייתן מדובר אולי על מספר כפול של קידוחים ,  כך שאני מניח שעוד שניים-שלושה קידוחים נדע את היקף המאגר .  מצד שני ,  בגבעות יידרש מספר רב של קידוחים - אולי עשרות - והיקף המאגר אמור לגדול לצד הקידוחים ,  שלא כמו בתמר ולווייתן .  זאת אומרת שהוודאות לגבי גודל המאגר תושג רק לאחר תקופה ארוכה של קידוחים ".  אתה למעשה אומר שהחלום של גבעות יישאר בגדר חלום ולא מציאות עוד הרבה זמן ?   " אכן .  כמו שאמרתי - זו מניה שהמשקיעים בה צריכים הרבה סבלנות ואורך רוח .  אם הם מאמינים בחלום הזה הוא עשוי להתממש ,  אבל לאורך תקופה ארוכה .  אין לשכוח - מדובר במניה מסוכנת מאוד ".  אז בשורה התחתונה ,  למכור או לקנות את מניית גבעות ?   " יש לי מודל מסודר לגבי גבעות .  הבעיה שאין לי עדיין את הפרטמרים הרלוונטיים כדי להכניס למודל .  לנוכח זאת איני יכול להביע דעה ".  

" החלום של גבעות עולם עשוי להתממש - אבל זה ייקח זמן רב "
 גבעות איבדה אתמול 9% .  ירון זר ,  אנליסט האנרגיה של כלל פיננסים : " עד כה התוצאות של גבעות אינן מוגדרות כהצלחה ,  הוודאות תושג רק לאחר תקופה ארוכה של קידוחים "
 
