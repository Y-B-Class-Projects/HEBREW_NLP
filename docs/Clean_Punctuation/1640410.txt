אושר הסכם הגז החדש של EMG עם חברת החשמל
מחיר הגז התייקר ב-46% לכ-4 דולר למיליון BTU ;  חברת החשמל אישרה בסופ"ש את כניסתו לתוקף של עדכון ההסכם
אושר סופית ייקור הסכם הגז הטבעי של חברת החשמל וספקית הגז המצרית EMG - כך דיווחה הבוקר חברת אמפל שבשליטת יוסי מימן ,  המחזיקה ב-12.5% ממניות EMG .  זאת ,  לאחר שחברת החשמל קיבלה את כל האישורים הנדרשים לשם הכנסתו לתוקף של הסכם הגז החדש שחמה עם EMG ב-17 בספטמבר 2009 .
 מן הדיווח עולה כי מחיר הגז שיסופק לחברת החשמל יתייקר בכ-46% ,  מ-2.75 דולר למיליון BTU לכ-4 דולר .  היקפו הכספי הכולל של ההסכם - לאחר מימוש האופציה להגדלת נפח הגז המסופק לחברת החשמל ב-25% - יגיע כעת לכ-6 מיליארד דולר .  המדובר במכירת 2.1 מיליארד מ"ק  ( BCM )  למשך 20 שנה .  בכך ,  יגיע היקפם הכולל של החוזים שחתמה EMG במשק הישראלי לכ-10 מיליארד דולר .
 לפני כשנה דרשה מצרים לייקר את מחיר הגז אותו היא ממספקת לישראל' בטענה כי שינויים בשוק האנרגיה העולמי הפכו את המחיר לבלתי רלוונטי .  בתום משא ומתן ממושך ,  נענתה חברת החשמל לדרישה .  זאת ,  בתמורה לצמצום מנגנון ה-take or pay ,  עדכון מחיר הגז אחת ל-5 שנים ,  הפחתת הערבויות הבנקאיות שהעמידה חברת החשמל ,  הגברת הגמישות באספקה והגדלת הקנסות בגין אי-אספקה .  לפני כחודשיים אישר דירקטוריון חברת החשמל את פתיחת הסכם הגז עם מצריים ואת ייקורו ,  אך התנה זאת באישור אסיפת בעלי-המניות של החברה  היא ממשלת ישראל .  כפי שפורסם ב-TheMarker ,  שכר משרד התשתיות חברת ייעוץ בריטית לבחינת ההסכם החדש  וזו אישרה ככל הנראה את המהלך .  ואולם ,  במקביל קידם המשרד תיקון לחוק החברות  אשר מייתר את הצורך בחתימת שרי ממשלה לאישור עסקות בעלי עניין בחברות ממשלתיות ,  ולפיכך נסללה הדרך לאישרור ההסכם החדש במוסדות החברה .
 
אושר הסכם הגז החדש של EMG עם חברת החשמל
מחיר הגז התייקר ב-46% לכ-4 דולר למיליון BTU ;  חברת החשמל אישרה בסופ"ש את כניסתו לתוקף של עדכון ההסכם

