HOT מסירה את תכני ערוץ 10 מה-VOD 
 >  >  קטגוריית ערוץ 10 ב-vod של hot נסגרת :  בימים האחרונים מצוין לצד הקטגוריה כי מדובר בהזדמנות אחרונה להזמין את התכנים .  בהודעה לצופים נכתב כי  " החל ב-18 בפברואר ניפרד מתוכני ערוץ 10 ב-vod של hot .  הסדרות 'הרווק' ,  'נשות הטייסים' ו'המקור' זמינות לשירותכם בקטגוריית סדרות ".  בין הסדרות של ערוץ 10 שזמינות כיום ב-vod ויירדו ניתן למצוא את  " הישרדות ",   " מקום לדאגה ",   " העוקץ ",   " מגדלים באוויר ",   " החברים של נאור ",   " לא לפני הילדים ",   " לאהוב את אנה ",  תוכניתו של השף ישראל אהרוני ותוכניתו של נמרוד הראל .  קטגוריית החדשות של ערוץ 10 ,  שכוללת תכניות כמו  " לילה כלכלי ",   " לונדון את קירשנבאום ",   " היום שהיה "  ותוכניתו של רפי רשף ,  תישאר זמינה .  בהודעה נוספת שנמסרת במערכת ה-vod מצוין כי  " בקרוב התוכנית 'ערב טוב עם גיא פינס' תרד מהשירות ובמקומה תעלה התוכנית 'חדשות הבידור' עם ליאון רוזנברג ".  פינס עצמו התייחס לעניין בטוויטר לפני כשבועיים ואמר כי  " לצערי התוכנית לא תהיה יותר ב-vod ".  נתי דינר ,  סמנכ"ל שיווק ופרוגרמינג של ערוץ 10 ,  מסר כי  " היה לנו הסכם עם hot על תכנים למשך שנתיים .  התוכניות 'הרווק' ו'נשות הטייסים' היו הסנוניות האחרונות של ההסכם .  ההסכם הסתיים וכרגע אין הסכם חדש ותכנים נוספים לא מתוכננים לעלות ב-vod ".  מ-hot נמסר בתגובה כי  " לבקשת ערוץ 10 הורדה הקטגוריה .  מגוון תוכניות ישובצו בקטגוריות השונות של ה-vod ומרבית התכנים נשארים וישובצו בקטגוריות השונות ב-vod ". 

HOT מסירה את תכני ערוץ 10 מה-VOD 
nan
