סומכים רק על עצמנו
הציבור הישראלי הרים ידיים .  הוא מיואש לחלוטין מהמדינה .  הממשלה ?  מושחתת ;  הפוליטיקאים ?  עוד יותר ;  גם המשטרה - וצה"ל מעט פחות .  והתקשורת ?  מושחתת ,  אבל יכולה להילחם בתופעה  ?  בקיצור :  כולם ,  כולל כולם ,  מושחתים  ?  נקודת האור :  הציבור מאמין שבכוחו לחולל שינוי
 >  >  העובדה שהציבור הישראלי סבור שישראל היא מדינה מושחתת כבר ידועה ומשתקפת בשנים האחרונות בכל סקר שנעשה בעניין .  אבל הייאוש של הציבור גדל לממדים בלתי נתפשים .  מסקר עדכני שערך ארגון שקיפות בינלאומית בקרב 85 מדינות ב-2010 והשתתפו בו כ-90 אלף איש ,  ובהם 1,000 ישראלים ,  עולה כי הציבור הישראלי כמעט ולא מאמין שעוד נותרו גופים המסוגלים למגר את השחיתות .  וזו הבשורה הקשה ביותר .  מהסקר עולה כי הציבור הישראלי מעריך כי כולם ,  כולל כולם ,  מושחתים :  המפלגות ,  הכנסת ,  מוסדות הדת ופקידי הציבור .  חוסר האמון של הישראלים במוסדות המדינה הוא מהגבוהים בעולם .  אם נותר אמון קל במישהו שהוא פחות מושחת מהיתר - אלה הן העמותות ואמצעי התקשורת ,  שבהם עוד תולה הציבור את מעט האמונה שנותרה לו .  גם חילופי השלטון שאירעו מאז נערך הסקר הקודם ,  לא שינו את הממצאים .  להפך - רוב תושבי ישראל  ( 73.5% )  טוענים שרמת השחיתות עלתה בשלוש השנים האחרונות ,  מממשלת אולמרט ועד ממשלת נתניהו .  כ-46% אמרו שרמת השחיתות עלתה מאוד ,  ופחות מ-4% אמרו שהשחיתות ירדה בשנים האחרונות .  התפישה ברוב המדינות שנבדקו היתה שבתקופה הזו השחיתות גברה ,  אך רק אזרחי שלוש מדינות חושבים שהמצב מידרדר כל כך - ישראל ,  פורטוגל והונגריה . " יש לפרש את הנתונים כהבעת חוסר אמון וייאוש ביחס למוסדות ולמקבלי ההחלטות בישראל ",  אומר ד"ר דורון נבות ,  חוקר שחיתות ציבורית מאוניברסיטת חיפה וחבר בעמותת שקיפות בינלאומית-ישראל ,  שרואה מידה רבה של צדק בתחושות . " מה שהפך את השריפה בכרמל לאסון לא היה כוח עליון ,  אלא הזנחה פושעת שנבעה מאינטרסים פוליטיים צרים ,  עצלנות ,  חובבנות וסקטוריאליות .  זו בדיוק השחיתות שהציבור מדבר עליה ".  העמותות יוצאות יחסית נקיות מערכת המשפט ,  החינוך והעמותות קיבלו ציון שחיתות נמוך יחסית  ( 2.8 )  .  בנוסף ,  הציבור הביע אמון יחסית גבוה כי העמותות יכולות להילחם בשחיתות - 22% מאמינים בהן .  צה"ל נתפש כגוף הנקי ביותר צבא ישראל נתפש כגוף הנקי ביותר עם ציון של 2.5 ,  ורק 5% מהציבור טענו שהוא הגוף המושחת ביותר .  גופי דת מחצית מהציבור : " הם המושחתים ביותר"גופי דת דורגו גם הם במעלה סולם השחיתות עם ציון 4 ,  וקרוב למחצית מהתושבים במדינה  ( 48.3% )  טוענים שגופי הדת נגועים בשחיתות ברמה הגבוהה ביותר .  רק אזרחי יפן חושבים שגופי הדת שלהם מושחתים ברמה גבוהה כמו אזרחי ישראל .  התקשורת כשליש מהציבור מאמין בה הגוף שהציבור הישראלי סומך עליו הכי הרבה במאבק בשחיתות הוא התקשורת ,  שזכו לאמון מ-32.5% מהציבור .  אבל גם התקשורת הישראלית לא יוצאת נקייה מהסקר .  היא זכתה לציון 3.2 ,  וכ-15% מהציבור טוענים כי התקשורת היא הגוף שמושפע הכי הרבה משחיתות בתוכו .  התקשורת האיטלקית נתפשה כמושחתת מעט יותר  ( 3.3 )  וגם התקשורת האמריקאית והיפנית  ( 3.5 )  .  השירות הציבורי באותה קלחת פקידי השירות הציבורי נתפשים כמושחתים פחות מהפוליטיקאים ,  אך עדיין מושפעים במידה רבה משחיתות :  30% סבורים כי הם המושחתים ביותר וציונם הממוצע הוא 3.9 .  המשטרה רק כ-5% סומכים עליה רק 4.4% אמרו שהם סומכים על המשטרה שתצליח להיאבק בשחיתות .  המשטרה עצמה נתפשת כמושחתת  ( ציון 3.5 )  ושיעור של 17.7% חשב שהיא הגוף המושחת ביותר .  המגזר הפרטי ממנו לא תבוא הישועה 15.4% מהציבור בישראל סבור כי המגזר הפרטי בישראל מושחת .  הציון שקיבל אמנם נמוך מזה של המגזר הציבורי  ( 3.4 )  ,  אך הוא לא זוכה לאמון מצד הציבור ,  ופחות מ-4% טענו שהוא יוכל להוביל מאבק יעיל כנגד השחיתות .  הציבור אם אין אני לי - מי לי אם יש נקודת אור אחת בסקר הזה ,  היא שהציבור מוקיע את השחיתות ודוחה אותה - ומאמין כי גם יחידים יכולים לשנות את המצב הקיים .  כ-96% אמרו שיתמכו בחבר שלהם אם ייאבק בשחיתות ,  כ-81% אמרו שהם יכולים לדמיין את עצמם נאבקים בשחיתות ,  כ-87% אמרו שידווחו לרשויות אם יתקלו במקרה של שחיתות וכ-75% אמרו שגם אנשים רגילים יכולים להביא לשינוי בתמונת המצב .  שירותי הרפואה מובילים בקבלת שוחד 4% מבין הנשאלים העידו שהם או מישהו מקרוביהם נתן שוחד במהלך השנה האחרונה .  אך כ-21% אמרו כי הם מעדיפים לא לענות על השאלה .  רוב הנשאלים שהודו ששילמו שוחד אמרו שעשו זאת  " כדי לזרז עניינים ".  מפתיע לגלות לאילו גופים בישראל ניתן השוחד .  4% מהישראלים שנשאלו לגבי מתן שוחד למוסד בריאותי הודו בכך .  3.4% העניקו שוחד בתחום הנדל"ן .  כ-3% נתנו שוחד לגופי תשתיות כמו חשמל ,  מים וטלפון .  2.2% מהציבור נתנו שוחד למערכת המשפט ,  2% במערכת החינוך ,  ושיעור דומה לשירותי רישום שונים במדינה  ( תעודות לידה ,  חתונה ,  רשיונות ,  העברת בעלויות )  .  בנוסף ,  1.4% נתנו שוחד לשוטרים ,  1.3% לאנשי מס .  הכנסת במקום השני ברמת השחיתות אחרי המפלגות ,  הכנסת נתפשת כמושפעת ביותר משחיתות עם ציון 4 .  37.5% מהציבור חושב שהיא הגוף הנגוע ביותר בשחיתות והעניק לה ציון 5 - הגרוע ביותר .  רק אזרחי ארה"ב ,  מקסיקו ,  איטליה ,  יוון ,  אירלנד וקוריאה הדרומית תופשים את הפרלמנט שלהם כמושחת ברמה הישראלית או יותר .  הממשלה לא יעילה במאבק בשחיתות 82% מהציבור לא סומך על הממשלה וטוען שהיא לא יעילה במאבק בשחיתות .  מדובר בשיעור הגבוה ביותר מבין מדינות oecd שאינם סומכים על הממשלה בנושא ,  יחד עם תושבי אירלנד - שהמשבר הכלכלי שהיא עוברת יכול להסביר את תחושות הציבור בה .  בישראל ,  להבדיל ,  אין לתלות את האשם במצב הכלכלי .  רק 1% מהציבור אמר שהממשלה  " יעילה מאוד "  במאבק בשחיתות ,  מתוך כ-18% שאמרו שהממשלה מצליחה להיאבק בשחיתות .  בטורקיה האזרחים סומכים יותר על הממשלה במאבק בשחיתות מאשר אזרחי ישראל  ( 40% טענו שהיא לא יעילה )  .  כך גם באוסטרליה  ( 21% )  ובניו זילנד  ( 12% )  .  המפלגות מהמושחתות בעולם הגוף שנחשב המושחת ביותר בישראל הוא המפלגות הפוליטיות ,  שחבריהן מייצגים את הציבור בכנסת .  כ-88% מהציבור טענו שהמפלגות הן גוף שמושפע במידה מסוימת משחיתות ,  ומתוכם כ-64% טענו שהמפלגות הן הגוף המושחת ביותר בישראל .  בסך הכל ,  משתתפי הסקר העניקו למפלגות ציון נכשל מבחינת רמת השחיתות - 4.5  ( 5 מסמל את רמת השחיתות הגבוהה ביותר )  .  הנתון הזה מעלה את הפוליטיקאים הישראלים לצמרת המושחתים בכל מדינות oecd .  רק ביוון קיבלו המפלגות ציון שחיתות גבוה יותר  ( 4.6 )  ,  ואזרחי שאר המדינות המפותחות תופשים את הפוליטיקאים כמושחתים פחות מתפישתם בישראל .
 
סומכים רק על עצמנו
הציבור הישראלי הרים ידיים .  הוא מיואש לחלוטין מהמדינה .  הממשלה ?  מושחתת ;  הפוליטיקאים ?  עוד יותר ;  גם המשטרה - וצה"ל מעט פחות .  והתקשורת ?  מושחתת ,  אבל יכולה להילחם בתופעה  ?  בקיצור :  כולם ,  כולל כולם ,  מושחתים  ?  נקודת האור :  הציבור מאמין שבכוחו לחולל שינוי

