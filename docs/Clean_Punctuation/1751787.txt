ממשלת קנדה חסמה את הצעת הרכש העוינת של BHP ביליטון לפוטאש בסך 40 מיליארד דולר
מניית BHP ביליטון עלתה בבורסת סידני לשיא של שישה חודשים לאחר שהודיעה כי תבחן מחדש את אפשרויותיה
מניית bhp ביליטון ,  חברת הכרייה הגדולה בעולם ,  עלתה היום לשיא של שישה חודשים בבורסת סידני .  השיא נרשם לאחר ששממשלת קנדה חסמה את הצעת הרכש העוינת שלה בסך 40 מיליארד דולר לענקית האשלג הקנדית .אתמול הודיעה ממשלת קנדה ,  שבראשה עומד סטיבן הרפר ,  כי מכירתה של פוטאש ,  חברת הדשנים הגדולה בעולם ,  לא תניב שום תועלת למדינה .  bhp אמרה בתגובה כי היא מאוכזבת וכי תבחן מחדש את האפשרויות שבידיה .  מנייתה עלתה ב-2.6% בסידני וננעלה במחיר של 43.72 דולר אוסטרלי - המחיר הגבוה ביותר מאז 15 באפריל.bhp ביליטון הגישה באוגוסט באופן רשמי את הצעת הרכש העויינת עבור מניות פוטאש .  bhp הודיעה כי בכוונתה לעקוף את דירקטוריון פוטאש ,  שדחה את הצעת הרכש בטענה שאינה גבוהה דיה ,  ולפנות ישירות למשקיעים .  החברה מעוניינת להגדיל את הנתח שלה בשוק האשלג ,  ומפתחת בימים אלה פרויקט אשלג בקנדה שצפוי להפיק 8 טונות של אשלג בשנה - כ-12% מתפוקת האשלג העולמית .  בחודש שעבר הביעה הממשלה המקומית של מחוז ססקצ'ואן ,  שבו נמצא מטה פוטאש ,  התנגדות להצעת הרכש.אתמול דיווחה בלומברג כי ממשלת רוסיה ביקשה מיצרניות הדשנים במדינה לשקול הצעת רכש משותפת לפוטאש .  יצרנית הדשנים oao אקרון התנגדה לכך .
 
ממשלת קנדה חסמה את הצעת הרכש העוינת של BHP ביליטון לפוטאש בסך 40 מיליארד דולר
מניית BHP ביליטון עלתה בבורסת סידני לשיא של שישה חודשים לאחר שהודיעה כי תבחן מחדש את אפשרויותיה

