מלרג קיבלה הצעה משופרת מארקו לאור הצעת המתחרה מגנזי תשתיות
מחזיקי האג"ח של מלרג מחזיקים ב-97 מיליון שקל בשתי סדרות ;  ההצעה החדשה כוללת המרה של האג"ח בסדרה חדשה
 מודיעה היום לבורסה כי קיבלה הצעה משופרת לאחר שמפרק החברה ,  רו"ח חן ברידיצ'ב הציג הצעה מתחרה מצד חברת התשתיות הפרטית מגנזי תשתיות .  ברידיצ'ב מחפש דרכים לשמור על החברה כעסק חי ונדרש להסכמות מצד נושיה העיקריים של החברה - בעלי האג"ח של מלרג .  אלה החליטו לאחרונה לדחות את הצעת ההמרה של ארקו שהיתה עד היום המתעניינת היחידה במלרג.מחזיקי האג"ח של מלרג מחזיקים באג"ח בשווי 97 מיליון שקל בשתי סדרות .  ההצעה המשופרת של ארקו כוללת המרה של אג"ח אלו בסדרה חדשה - אג"ח בשווי 40 מיליון שקל תמורת 40% ממניות החברה במקום 35% בהצעה הקודמת .  ארקו מצידה תקבל 60% ממניות החברה תמורת סכום סמלי של 100 אלף שקל והרחבה של ההלוואה שהעמידה לחברה ב-10 מיליון שקל.בנוסף ,  במסגרת ההצעה של ארקו 70% מהמקורות העתידיים שצפויה מלרג לקבל מלקוחות ,  פרויקטים והשקעות בחו"ל המוערכים ב-100 מיליון שקל ,  יופנו על פי ההצעה להסדר הנושים .  מחזיקי האג"ח החדשה יהיו זכאים גם להשתתפות ברווחים בשיעור של 70% מעודף הסכומים שיוותרו לאחר פירעון מלוא הקרן והריבית בגין האג"ח החדשה.השיפור בהצעת ארקו מגיע לאחר שהתקבלה הצעה מתחרה מחברת התשתיות הפרטית ,  מגנזי תשתיות ,  העוסקת בייזום פרויקטים .  במסגרת ההצעה של מגנזי קיימות שתי חלופות :  בחלופה הראשונה יקבלו בעלי האג"ח של החברה אג"ח חדשות בשווי 40 מיליון שקל ,  כמו בהצעת ארקו ,  ו-25% ממניות מלרג .  כמו כן ,  במסגרת חלופה זו מבטיחים במגנזי לבעלי האג"ח 15 מיליון שקל ראשונים מתוך תזרים המקורות הצפוי ב-30 החודשים הקרובים.בחלופה השנייה של הצעת מגנזי ,  יקבלו בעלי האג"ח שתי סדרות של אג"ח בשווי כולל של 80 מיליון שקל ו-15% בלבד ממניות החברה .  במסגרת זו אין הבטחת קדימות לבעלי האג"ח מחובות לקוחות קיימים.היתרון של הצעת מגנזי ביחס להצעת ארקו הוא במקורות המימון שתעמיד לרשות החברה .  מגנזי מציעה הקצאה של עד 20 מיליון שקל למימון פרוייקטים בביצוע בלבד לעומת 10 מיליון שמציעה ארקו .  בארקו טוענים כי להפרש זה אין כל משמעות ,  שכן מפרק החברה העריך את הצורך של מלרג ב-10 מיליון שקל בלבד .  בנוסף ,  מציעה מגנזי לוותר על הרווח היזמי בפרויקטים חדשים ולהעבירם לביצוע על ידי צד שלישי .  זאת בניגוד לתוכניות שמציגה ארקו לבצע את הפרויקטים החדשים במסגרת החברה ותוך שמירת השלד הניהולי שלה.חברת מלרג נמצאת בהקפאת הליכים לאחר שלא הצליחה לעמוד בתשלומי הקרן לבעלי החוב שלה .  מלבד חוב של 97 מיליון שקל לבעלי האג"ח החברה חייבת 33 מיליון שקל לבנקים כנושים מובטחים .  לאחרונה ,  אישר בית המשפט הלוואה לחברה על ידי חברת ארקו ,  הלוואה שהועמדה כנגד הנכס הבטוח ביותר של מלרג- הפרויקטים שמפעילה החברה בקנדה .
 
מלרג קיבלה הצעה משופרת מארקו לאור הצעת המתחרה מגנזי תשתיות
מחזיקי האג"ח של מלרג מחזיקים ב-97 מיליון שקל בשתי סדרות ;  ההצעה החדשה כוללת המרה של האג"ח בסדרה חדשה

