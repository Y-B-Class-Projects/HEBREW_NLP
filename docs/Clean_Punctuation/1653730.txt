פסגות על דו"חות רבוע כחול :  סימנים מעודדים של התייצבות
לויברג : " בשלב זה אנו ממשיכים בהמלצת תשואת שוק למניה במחיר 43.6 שקל "
 רשת פרסמה אתמול אחה"צ את תוצאותיה לרבעון הרביעי . " צפינו להתחיל לראות בתוצאות הרבעון סימני התייצבות הן ברמת המכירות והן ברמת הרווחיות ",  אומרת האנליסטית טליה לויברג ממחלקת מחקר sell side בפסגות בית השקעות .  התוצאות בפועל בהחלט ענו על ציפיות אלו ". מכירות הקבוצה הציגו עלייה של 3.5% עם דגש על צמיחה חיובית של 1.6% במכירות החנויות הזהות  ( צפי ל 0.5% )  .  למרות שלא מדובר על עלייה הנובעת מעלייה בנתח השוק של החברה ,  בכל זאת מדובר על הרבעון הראשון של צמיחה חיובית בחנויות הזהות של הרשת מזה כמה רבעונים טובים .  ברמת הרווחיות ,  מול הערכת פסגות למרווח תפעולי של כ-3.2% ,  הסתכמה הרווחיות התפעולית של הרשת בשיעור של 3.4% ,  צמיחה של מעל 38% ברווח התפעולי אל מול הרבעון המקביל שהיה רבעון שפל בהקשר זה.לויברג ממשיכה : " אין ספק כי שיעור של 3.4% אינו מספק ביחס למרווחים שאמורה לייצר רשת מזון בסדר גודל של הרבוע אך בכל זאת ,  יש כאן בשורה חיובית .  הרבעון הרביעי של 2009 היה למעשה הרבעון הראשון בו פועלת הרשת תחת התשתיות האסטרטגיות שבנתה לעצמה בשנה האחרונה ואנו בהחלט מעריכים כי נמשיך לראות את מגמת השיפור גם ברבעונים הבאים .  בשלב זה אנו ממשיכים בהמלצת תשואת שוק למניה ". 

פסגות על דו"חות רבוע כחול :  סימנים מעודדים של התייצבות
לויברג : " בשלב זה אנו ממשיכים בהמלצת תשואת שוק למניה במחיר 43.6 שקל "
 
