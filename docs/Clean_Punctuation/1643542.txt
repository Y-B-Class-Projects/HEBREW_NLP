Air של Adobe - בדרך לסלולר
Adobe הכריזה כי היא משיקה את פלטפורמת Air ,  שמאפשרת להריץ יישומי רשת בלי דפדפן ,  גם למכשירי סלולר
חברת אדובי הודיעה בתערוכת הסלולר MWC "  המתקיימת השבוע בברצלונה ,  כי היא תשחרר את פלטפורמת ה-Adobe Air ,  המשמשת להרצת אפליקציות ווב ,  גם לסלולר .  כיום ,  Air כבר מספקת סביבת פיתוח לשורה של סביבות עבודה ומערכות הפעלה .  כניסתה לעולם הסלולר תתרחש במהלך 2010 ,  כשבשלב הראשון היא תותאם למערכת ההפעלה אנדרואיד של גוגל .  
תמיכת Air במכשירים ניידים תאפשר יצירת אפליקציות ווב שאינן זקוקות לדפדפן כדי לפעול .  בין הפיצ'רים שתספק המערכת :  תמיכה ברב-מגע ,  מד הטיה ,  תיוג גיאוגרפי וזיהוי כיוון המסך .  עוד הודיעה אדובי כי גרסה 10.1 של נגן הפלאש שלה נגישה כעת לספקי תוכן ומפתחים ,  כשהיא צפויה להפוך זמינה לציבור כבר במחצית הראשונה של 2010 .  הגרסה החדשה תפעל על מגוון מכשירים ,  ביניהם נטבוקים ,  סמארטבוקים ,  סמארטפונים ומחשבי לוח .  הצפי הוא שיותר מ-250 מיליון סמארטפונים יתמכו בטכנולוגיית פלאש עד סוף 2012 ,  ביניהם אלו המשתמשים בפלטפורמות ווינדווס מובייל ,  סימביאן ובלקברי .
 הכרזתה של אדובי מגיעה בצל הסכסוך המתמשך בין יצרנית פלאש לבין אפל ,  הגורם לכך שבדומה לאייפון ,  גם הגאדג'ט החדש של אפל  האייפד ,  לא יתמוך בטכנולוגיית הפלאש .  אדובי הצהירה כי היא משוכנעת שאפל לבסוף תיכנע ללחצי השוק ותחל לתמוך בפלאש .  בינתיים זה עוד לא קורה ,  אך הלחץ יגבר משמעותית לקראת סוף השנה ,  כשהפלטפורמות המתחרות של iPhoneOS  ( מערכת ההפעלה של האייפון ,  האייפוד טאץ' והאייפד )  תחלנה לתמוך בפלאש .
 
Air של Adobe - בדרך לסלולר
Adobe הכריזה כי היא משיקה את פלטפורמת Air ,  שמאפשרת להריץ יישומי רשת בלי דפדפן ,  גם למכשירי סלולר

