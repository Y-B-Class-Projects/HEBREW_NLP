בן אליעזר ושטייניץ :  להאריך בשבועיים בלבד את תוכנית ויסקונסין - בכל מקרה לא יהיה לה רוב
אי הארכת התוכנית תגרום להפסקתה ותאלץ כ-10,000 מהמשתתפים בה לחפש עבודה באופן עצמאי
שר התמ"ת בנימין בן אליעזר ושר האוצר יובל שטייניץ מוכנים לדחות בשבועיים בלבד את תוקפה של  " תוכנית ויסקונסין "  המופעלת באופן ניסיוני ואמורה לפוג ביום חמישי בלילה .  אי הארכתה תגרום להפסקתה ותאלץ כ-10,000 מהמשתתפים בה לחפש עבודה שלא באמצעות התוכנית.בישיבה שקיימו בצהריים שני השרים ,  יחד עם מנכ"ל משרד רה"מ אייל גבאי ,  הממונה על התקציבים באוצר אודי ניסן ,  מנכ"ל משרד התמ"ת שרון קדמי ,  ובכירי משרדיהם הובעה התנגדות להצעה של רה"מ בנימין נתניהו לפיה התוכנית הנסיונית תוארך ב-3 חודשים בניסיון לגבש רוב בעד הרחבתה.בן אליעזר אמר כי  " איני מוכן להאריכה ב-3 חודשים כי בסוף נגיע לרגע האחרון עם אותה בעיה .  ליו"ר ועדת העבודה והרווחה ח"כ חיים כץ  ( ליכוד )  היה די זמן לדון ולאשר את התוכנית ".  שטייניץ אמר כי המדובר ב"כישלון של הקואליציה שלא מצליחה לכפות את המרות שלה על חברי הכנסת ". בישיבה נמתחה ביקורת חריפה על כך שהסעיף המרחיב את התוכנית פוצל מחוק ההסדרים והועבר לדיון בוועדת העבודה והרווחה עם התחייבות לסיים את החקיקה עד לסוף דצמבר 2009 .  כאשר ,  כעת ,  מתברר שוב שאין רוב בעדו בוועדת העבודה והרווחה.חברת ועדת העבודה והרווחה ח"כ שלי יחימוביץ  ( עבודה )  המתנגדת לתוכנית תבעה להאריך את הפיילוט לתקופה של שנה אך לקיים לצדו פיילוטים נוספים  ( אחד בתוך שירות התעסוקה ואחר בתוך מלכ"ר )  . " רק כשיהיו נתונים השוואתיים יהיה אפשר לדבר על מחקר משמעותי ",  ציינה יחימוביץ' . " האופציה האחרת מבחינתי היא פשוט לבטל אל התוכנית ההרסנית והמושחתת הזו ולתעל את 1.5 מיליארד השקלים שהיא תעלה ליצירת מקורות תעסוקה אמיתיים ". חיים כץ ,  יו"ר הוועדה ,  אמר כי לא קיבל בימים האחרונים שום פנייה בעניין מצד גורמי הממשלה אלא ניזון רק באמצעות התקשורת .  לדבריו ,  הוועדה תמשיך ביום ג' את דיוניה המקצועיים על התוכנית ,  במהלכם תיבחן לעומק .
 
בן אליעזר ושטייניץ :  להאריך בשבועיים בלבד את תוכנית ויסקונסין - בכל מקרה לא יהיה לה רוב
אי הארכת התוכנית תגרום להפסקתה ותאלץ כ-10,000 מהמשתתפים בה לחפש עבודה באופן עצמאי

