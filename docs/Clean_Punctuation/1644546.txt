נשים :  אשדוד עלתה ל-0:2 מול בנות השרון
הקבוצה של עדן ענבר קרובה לסיים את סדרת רבע גמר הפלייאוף לאחר ניצחון חוץ 78:85 .  רמת חן השוותה מול נתניה 
סדרות רבע גמר הפלייאוף בכדורסל המשיכו הערב  ( רביעי )  ובתום המשחק השני ,  מכבי אשדוד היא הקבוצה היחידה שנמצאת ביתרון 0:2 .  אשדוד השיגה ניצחון חוץ 78:85 על בנות השרון והיא קרובה לניצחון בסדרה .  ריצת 0:8 בפתיחת הרבע הרביעי סגרה את המשחק ,  שהיה צמוד ברוב דקותיו ,  עבור האורחות .  אשלי ווקר הובילה את המנצחות עם 24 נקודות ושמונה ריבאונדים ,  נטאשה לייסי הוסיפה 17 .  אוליאנקה סראני וקריסטי טוליבר קלעו 21 כל אחת למפסידות .  
מכבי רמת חן שמרה על הבית והשוותה את הסדרה ל-1:1 מול אליצור נתניה .  טיפאני ג'קסון בלטה כהרגלה עם 23 נקודות ,  16 ריבאונדים וקליעות עונשין חשובות במאני טיים .  21 של אוקישה הווארד לא עזרו לנתניה .  כזכור ,  במשחקים שנערכו ביום שלישי השוו אליצור חולון ואליצור רמלה את הסדרות מול רמת השרון ואס"א ירושלים ל-1:1 .  

נשים :  אשדוד עלתה ל-0:2 מול בנות השרון
הקבוצה של עדן ענבר קרובה לסיים את סדרת רבע גמר הפלייאוף לאחר ניצחון חוץ 78:85 .  רמת חן השוותה מול נתניה 

