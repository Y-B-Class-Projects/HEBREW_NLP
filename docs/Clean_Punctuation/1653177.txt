המוחות שחזרו רגע לפני אישור התוכנית 
ד"ר יחיאל אלקבץ גיל :  43 מצב משפחתי :  רווק מקום עבודה נוכחי :  הפקולטה לרפואה באוניברסיטת ת"א מקום עבודה קודם :  המכון לחקר הסרטן בניו יורק מתי חזר :  לפני כחצי שנה עוד משהו אחיה של רונית אלקבץ וכוכב  " פיק-אפ "  בחמש השנים האחרונות עסק אלקבץ במחקר בתחום תאי גזע עובריים אנושיים במכון לחקר הסרטן בניו יורק .  לדבריו , " אנשים שעושים פוסט דוקטורט נוסעים לחו"ל כדי להוכיח את עצמם ,  ליצור קורות חיים אטרקטיביים כדי שיוכלו להתקבל לעבודה בישראל ,  אבל בסופו של דבר יש המון חוקרים ישראלים שנשארים בחו"ל ולא מצליחים לחזור לישראל .  הם לא מצליחים לקבל משרה ופשוט נשארים בחו"ל ".  החזרה שלו היתה כרוכה בוויתור גדול : " ויתרתי על הצעה מהרווארד .  אם הייתי מקבל אותה הייתי מרוויח כ-120 אלף דולר בשנה .  בישראל ,  המשכורת של חוקר היא כ-15 אלף ש' בחודש ".  - ד"ר יעל רויכמן גיל :  38מצב משפחתי :  נשואה + 3 מקום עבודה נוכחי :  אוניברסיטת תל אביב ,  המחלקה לכימיה ,מקום עבודה קודם :  אוניברסיטת ניו יורק מתי חזרה :  לפני שנה וחצי את ארבע השנים האחרונות בילתה רויכמן באוניברסיטת ניו יורק  ( nyu )  ,  שם עסקה במחקר במסגרת עבודת הפוסט דוקטורט שלה . " רציתי להמשיך את הפוסט דוקטורט בחו"ל ,  כי קשה מאוד לקבל תפקיד באקדמיה בישראל אם לא עושים את הפוסט דוקטורט בחו"ל .  זה חלק מהמסלול ",  היא אומרת , " כדי להתברג טוב בסצנת המחקר העולמית צריך להכיר אנשים ולראות עולם ".  ואולם היא חזרה לישראל לאחר שמצאה בישראל משרה כרצונה . " היה לי מזל שקיבלתי את המשרה שרציתי ",  היא אומרת .  השכר של רויכמן בישראל נמוך משמעותית מזה שהיתה יכולה לקבל בארה"ב . " אם הייתי נשארת בארה"ב ,  רוב הסיכויים שהייתי מקבלת שכר של 80-90 אלף דולר בשנה .  כאן אני מרוויחה חצי מהסכום הזה ,  אולי פחות ".  - ד"ר שי בן ארויה גיל :  40 מצב משפחתי :  נשוי + 2 מקום עבודה נוכחי :  אוני' בר אילן מקום עבודה קודם :  אוניברסיטת קולומביה הבריטית בקנדה מתי חזר :  לפני כחצי שנה בן ארויה סיים את תואר הד"ר שלו במדעי החיים ב-2005 ,  לאחר שירות בצבא בקבע .  הוא נסע לחו"ל עם אשתו וילדו כדי לבצע את הפוסט דוקטורט .  התהליך עבורו היה קל יותר ,  כי אשתו חוקרת בעצמה שנסעה לעשות את הפוסט דוקטורט שלה .  אחד מילדיהם נולד בקנדה .  לדבריו , " לא הייתי חוזר לישראל בשביל לקבל דמי אבטלה .  אבל הייתי אחד מבני המזל שבאמת מצאו עבודה ".  - ד"ר אריאל מוניץ גיל :  35מצב משפחתי :  נשוי + 3 מקום עבודה נוכחי :  הפקולטה לרפואה באוניברסיטת תל אביב ,  מקום עבודה קודם :  בית החולים לילדים של סינסינטי ,  ארה"ב ,  מתי חזר :  לפני כחצי שנה  " נסעתי לחו"ל במטרה לחזור לישראל ",  אומר מוניץ . " היו לי מספיק הצעות להישאר בארה"ב ,  אבל זה לא עלה על הפרק .  תחושת השייכות החזירה אותי - לא רק במובן הציוני ,  אלא במובן המשפחתי ".  מ-2006 ערך מוניץ את עבודת הפוסט דוקטורט שלו בבית החולים לילדים של סינסינטי .  לדבריו , " לא היה קל לעבור .  היו הרבה לילות ללא שינה ". 

המוחות שחזרו רגע לפני אישור התוכנית 
nan
