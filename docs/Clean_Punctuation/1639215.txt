רפסודה בוהמיינית
כ-50 מעצבים ישראלים מציגים את עבודותיהם בחנות קונספט זמנית בשם רפסודה בנמל ת"א ,  ומוכיחים שאנחנו על המפה
למקרה שתהיתם מהי אותו פריחה של עיצוב ישראלי שכולם מדברים עליה ,  כדאי לכם לבדוק חנות חדשה בשם רפסודה ,  שנפתחה אתמול  ( שלישי )  בנמל תל אביב .  הקונספט מאחורי החנות  והרי לא חשבתם שתקום חנות עיצוב ישראלית ללא קונספט מאחוריה  הוא ארעיות ,  מה שאומר במלים אחרות שהיא תהיה פתוחה לשלושה שבועות בלבד ,  בהאנגר 20 .  
ברפסודה יוצגו ,  כלומר יימכרו ,  מוצרים מגוונים של כ-50 מעצבים ישראלים ;  מאקססוריז ,  גופי תאורה ,  פרטי ריהוט ,  פוסטרים ועד מגזינים ישראלים ,  כשגם כאן לא שכחו את קונספט הארעיות ונתנו דגש על מהדורות מוגבלות .  בין המעצבים שמשתתפים במיזם ניתן למצוא את הסטודיואים OTOTO ,  junktion ,  עוגה וכולה .  בנוסף תתארח חנות ספרי המעצבים סקצ'בוק כמו גם האוזן השלישית ,  שתמכור דיסקים וסרטים של יוצרים מקומיים .  מלבד היותה חנות חלל תצוגה תשמש רפסודה גם כמיני-סמינר עם הרצאות של מעצבים המשתתפים בחנות לצד דיונים על זוגות שיוצרים יחד וכיצד ניתן לעבור מתחום עיצוב אחד למשנהו .
 גם עיצוב חלל התצוגה נעשה ברוח הקונספט.ההאנגר ,  שגודלו כ-400 מ"ר ,  עוצב על ידי יעקב ששון מחומרים ממוחזרים בלבד ;  דלתות וחלונות עץ ,  רמקולים וטלוויזיות ישנות ,  מלאו את החלל ומהווים בסיס להצגת המוצרים .  בנוסף ,  על הקיר ההאנגר נתלתה עבודה גרפית בגובה 7 מטרים של המאייר פילפלד .
 רפסודה ,  האנגר 20 נמל ת"א ,  ביזמות הנמל ,  פאזה וענת ספרן  ( מאוצרות פצ'ה קוצ'ה )  .  שעות פתיחה :  ראשון-חמישי 11:00-20:00 ;  שישי 09:00-15:00 ;  מוצ"ש 18:00-22:00 .  הכניסה חופשית .
 צילום :  אבי כהןעריכה :  רן צימט

רפסודה בוהמיינית
כ-50 מעצבים ישראלים מציגים את עבודותיהם בחנות קונספט זמנית בשם רפסודה בנמל ת"א ,  ומוכיחים שאנחנו על המפה

