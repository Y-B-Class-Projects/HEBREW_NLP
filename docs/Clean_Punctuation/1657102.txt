צעיר צרפתי נעצר לאחר שניחש את הסיסמה ופרץ את הטוויטר של אובמה
המובטל בן 24 המתגורר עם הוריו ,  פרץ לעשרות חשבונות טוויטר ,  ג'י-מייל ,  פייסבוק ,  אמזון ופיי-פאל
מובטל צרפתי בן 24 נעצר על ידי משטרת צרפת לאחר שפרץ לעשרות חשבונות טוויטר של מפורסמים ,  בהם חשבונותיהם של נשיא ארה"ב ,  ברק אובמה ,  והזמרת בריטני ספירס.הצעיר ,  אשר מתגורר עם הוריו במרכז צרפת ,  נעצר ביום שלישי השבוע במסגרת מבצע משותף של משטרת צרפת והבולשת הפדרלית בארה"ב  ( fbi )  .  הצעיר ,  ששמו לא נמסר ואשר השתמש בכינוי  " hacker croll ",  שוחרר ביום רביעי בערב בערבות ,  ומשפטו צפוי להתחיל ב-24 ביוני .  הוא צפוי לעונש של עד שנתיים מאסר ולקנס של עד 30 אלף יורו  ( 40 אלף דולר ) .הפריצות ,  שבוצעו באפריל 2009 ,  לא נועדו למטרות רווח כספי ,  מסר משרד התובע הכללי של צרפת .  הפורץ גם לא העלה ציוצים כלשהם באמצעות החשבונות שאליהם פרץ .  לדברי התובע ,  מטרתו של הפורץ היתה רק להוכיח כי ביכולתו לעשות זאת.משטרת צרפת וארה"ב עקבו אחריו במשך חודשים .  האישומים נגדו כוללים פריצה לעשרות חשבונות בטוויטר וגוגל ,  והעלאת צילומי מסכים של עמודים פרטיים של החשבונות אליהם פרץ לפורומים של האקרים  ( פורצי מחשבים )  באינטרנט ,  כדי להתרברב במעשיו.לדברי החוקרים ,  הצלחתו לפרוץ לחשבונות נבעה יותר משימוש בשכל ישר מאשר מכישורי פריצת מחשבים ,  והוא פשוט הצליח לנחש את הסיסמאות של המשתמשים .  הוא עשה זאת לאחר שאסף מידע עליהם דרך עמודי אינטרנט אחרים שיצרו ,  מסרה משטרת צרפת .  כאשר ניסה לנחש את התשובות ל"שאלה הסודית "  בחשבונות אי-מייל וטוויטר שאליהם פרץ ,  שיחק לו מזלו לאחר שרשם את שם הנעורים של בעלי החשבון או שם חיית המחמד שלהם.כמו כן ,  פרץ גם לעמודים באתר הרשתות החברתיות פייסבוק ,  חשבונות דואר אלקטרוני של גוגל ,  חשבונות בקמעונאית המקוונת אמזון ובשירות התשלומים המקוון פיי-פאל .
 
צעיר צרפתי נעצר לאחר שניחש את הסיסמה ופרץ את הטוויטר של אובמה
המובטל בן 24 המתגורר עם הוריו ,  פרץ לעשרות חשבונות טוויטר ,  ג'י-מייל ,  פייסבוק ,  אמזון ופיי-פאל

