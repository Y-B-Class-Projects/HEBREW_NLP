בנק UBS קורא לפרלמנט השווייצי לאשר את הסכם הממשלה עם ארה"ב בנוגע לסודיות הבנקאית
לטענת הבנק ,  אם לא יאושר ההסכם - רשויות המס האמריקאיות עלולות להסלים את דרישותיהן מבנקים נוספים
הבנק השוויצי ubs קרא היום למחוקקים בשווייץ לאשר את הסכם המס עם ארה"ב ,  והזהיר כי שירות מס ההכנסה האמריקאי  ( irs )  ,  אסף כבר מידע על על פעילותם של כ-20 בנקים שווייצים ,  וצפוי להפעיל לחצים גם עליהם בקרוב .  הממשל האמריקאי החל להגביר את הפיקוח על התחמקות ממס באמצעות חשבונות בנק מחוץ לארה"ב והפעיל לחצים כבדים במיוחד על ubs.ubs קרא לפרלמנט בשווייץ לאשר הסכם שנחתם באוגוסט על ידי משרד האוצר האמריקאי וממשלת שווייץ בנוגע לשיפור שיתוף הפעולה בין שתי המדינות בתחום העלמות המס . " הסיכונים עבור שווייץ כמרכז פיננסי וכלכלתה גדולים ,  אם הפרלמנט יימנע מאישור ההסכם ",  כתב ubs במכתב שהגיע לידי סוכנות הידיעות אי-פי . " מלבד ubs ,  בנקים שווייצים רבים אחרים היו מעורבים בעסקים עם לקוחות אמריקאיים ",  כתב הבנק .  ubs אישר את קיום המכתב.ממשלת שווייץ מנסה להציל את ההסכם ,  לאחר שבית משפט בשווייץ פסק בינואר כי חלקים ממנו בלתי חוקיים לפי החוק בשווייץ .  הממשלה ביקשה מהפרלמנט לאשר את ההסכם ,  שלמעשה ימתן את חוקי הסודיות הבנקאית הנוקשים בשווייץ ,  על מנת לעמוד בדרישות ארה"ב לקבל גישה למידע על לקוחות אמריקאיים בשווייץ שעוברים על חוקי המס בארה"ב.לפי המכתב של ubs , " ה-irs השיג מידע על כ-20 בנקים שווייצים ",  כחלק מתכנית חנינה ללקוחות אמריקאיים שהודו בהעלמות מס . " ייתכן כי ממשלת ארה"ב תרצה להשיג מידע על לקוחות אחרים של בנקים אלה .  סירוב מצד שווייץ לעמוד בהתחייבויותיה במסגרת החוק הבינלאומי ,  עשויה להביא להחמרת תביעות אלה ". רשויות המס בארה"ב הסכימו לוותר על דרישתם לקבל מידע על 50 אלף מלקוחותיו האמריקאיים של ubs ,  אם הבנק השוויצי יעביר לידיהן את שמותיהם של 4,450 לקוחות שלפי החשד היו מעורבים בהעלמת מס בהיקפים גדולים .  בנפרד ,  ubs הסכים לשלם קנס בסך 780 מיליון דולר לממשל האמריקאי ,  כחלק מהסכם דחיית תביעה שכלל העברת 150 שמות נוספים .
 
בנק UBS קורא לפרלמנט השווייצי לאשר את הסכם הממשלה עם ארה"ב בנוגע לסודיות הבנקאית
לטענת הבנק ,  אם לא יאושר ההסכם - רשויות המס האמריקאיות עלולות להסלים את דרישותיהן מבנקים נוספים

