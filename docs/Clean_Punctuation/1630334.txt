צה"ל מסתער על בתי הספר התיכוניים
מאות קצינים יגיעו החל מהיום לכ-200 בתי ספר ברחבי הארץ ,  כחלק מפרויקט משותף של צה"ל ומשרד החינוך .  לדברי קצין החינוך הראשי , " המטרה היא ליצור דו שיח משותף בין המורים לקצינים "
 מאות קצינים יגיעו החל מהיום  ( ראשון )  אל בתי הספר וייפגשו עם אנשי חינוך והוראה במסגרת פרויקט  " דרך ערך "  המשותף לצה"ל ולמשרד החינוך .  במסגרת המפגש ישוחחו הקצינים עם מורים בכ-250 תיכונים ברחבי הארץ ,  במטרה להגביר ,  בין היתר ,  את שיתוף הפעולה בין צה"ל לבתי הספר וכן לשוחח עימם על הגיוס לצה"ל .  
המפגשים יורכבו מצוותי קצינים בראשות סגני אלופים ומעלה בחדרי המורים ,  ויארכו כשש שעות .  המפגשים יתקיימו במגוון תיכונים ברחבי הארץ ובהם גם בתי ספר מהמגזר הדרוזי והבדואי . " ישנם מפקדים שאינם מכירים את מערכת החינוך ומנגד מורים שאינם מכירים את המערכת הצבאית ",  אומר קצין חינוך ראשי תא"ל אלי שרמייסטר , " המטרה היא ליצור דו שיח משותף בין המורים לקצינים .  גם המפקדים וגם המורים מחנכים על אותם ערכים משותפים .  למורים יש השפעה רבה מאוד ולמפקדים יש מה ללמוד מהם בעניין ההיכרות עם הנוער ".  
בשנים האחרונות ערך חיל האוויר מיזם דומה בשם 'דרך ארץ ושמיים' במסגרתה הגיעו קצינים המחיל לבתי ספר .  הפרוייקט אף זכה לגינויים מצד ארגוני שמאל ,  שטענו כי עצם הכנסת קצינים לבתי ספר הוא מעשה מיליטריסטי ואף התקיימו הפגנות מחוץ לבתי הספר .
 
צה"ל מסתער על בתי הספר התיכוניים
מאות קצינים יגיעו החל מהיום לכ-200 בתי ספר ברחבי הארץ ,  כחלק מפרויקט משותף של צה"ל ומשרד החינוך .  לדברי קצין החינוך הראשי , " המטרה היא ליצור דו שיח משותף בין המורים לקצינים "
 
