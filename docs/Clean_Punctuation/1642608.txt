מכבי ת"א - הפועל ר"ג :  מי תאבד את המומנטום ? 
למרות היכולת הטובה ,  הצוות המקצועי של הצהובים הזהיר את שחקניו מפני העקשנות של האורדונים  ( 17:00 ,  ספורט1 )  
" עם כל הכבוד ליריבה שלנו ועם הצרות שיש לה בהרכב ,  המשחק הזה תלוי אך ורק במכבי תל אביב ",  כך אמר היום  ( שישי )  גורם במועדון לקראת המשחק בו תתארח מחר הקבוצה אצל הפועל רמת גן בוינטר  ( 17:00 ,  שידור ישיר בספורט 1 )  . " כבר איבדנו העונה מספיק נקודות במשחקים שבהם השחקנים הקלו ראש ביריבה וחשבו שיהיה להם משחק קל .  אסור לנו לטעות שוב .  אנחנו צריכים לנצח ולעבור את המשחק נגד רמת גן בשלום ורק אז נתפנה לחשוב על הדרבי ",  הוסיף הגורם .  
הבלם רונלד ראלדס ,  שסובל ממתיחה ברצועת הברך ,  ערך היום אימון ריצה ולא יהיה מחר בסגל .  במכבי מקווים כי בשבוע הבא יחזור הבלם לאימונים מלאים והוא צפוי להיות כשיר לדרבי .  הקשר הסרבי איביצ'ה אילייב ,  שסובל מקרע קטן במיניסקוס בברך ,  צפוי להיבדק בתחילת השבוע הבא ואז יתברר אם חלה הטבה במצב הפציעה .  המנג'ר אבי נמני ייחסר מחר גם את המגן הפצוע דור מלול ,  שסובל מקרע ברצועת הקרסול וכן את איגור טומאסיץ' שייעדר כחודש נוסף בשל קרע בשריר הירך .
 על פי התרגול הטקטי היום נראה כי ההרכב שניצח את מכבי נתניה 1:3 במסגרת הגביע באמצע השבוע ימשיך לקבל אשראי מהצוות המקצועי גם מחר בוינטר .  רוני גפני שקיבל אמש מנוחה ,  ערך היום אימון מלא ויפתח כמגן שמאלי .  ליאור ז'אן יתופקד לצידו של ניסו קפילוטו במרכז ההגנה ,  כאשר שרן ייני ואנדריי קומאץ' יפתחו בקישור האחורי .  גיז'רמו ישראלביץ' שוב יועדף על פני תמיר כחלון בקישור ,  ואיליה יברויאן יפתח כחלוץ בודד בחוד.באסיפת הוידאו שנערכה לפני האימון צפו השחקנים בלקט מהשערים שהבקיעה הקבוצה במשחקים האחרונים .  המאמן איציק עובדיה ,  שהעביר את התדריך הטקטי לקראת מחר ,  הזהיר את שחקניו מפני שאננות והזכיר להם שגם רמת גן מגיעה במומנטום של שלושה נצחונות מארבעת משחקיה האחרונים ,  כולל הנצחון בגביע באמצע השבוע ,  וכי מדובר ביריבה עקשנית ואגרסיבית שיודעת לעקוץ בהתקפות מתפרצות .  המנג'ר אבי נמני הוסיף ואמר לשחקניו  " הכי חשוב זה לשאוף לנצח בכל משחק ,  בכל מקום ונגד כל יריבה ". 
הרכב משוער :  לירן שטראובר ,  יובל שפונגין ,  ניסו קפילוטו ,  ליאור ז'אן ,  רוני גפני ,  שרן ייני ,  אנדריי קומאץ ,  גיז'רמו ישראלביץ' ,  יוסי שבחון ,  עמנואל מאיוקה ,  איליה יברויאן .
" אנחנו משחקים מחר נגד הקבוצה הכי חמה בליגה ",  כך אמר מאמן הפועל רמת גן יובל נעים לקראת המשחק בו תארח קבוצתו את מכבי תל אביב מחר בוינטר . " מכבי זו קבוצה שכרגע משחקת את הכדורגל הכי יפה והכי טוב בליגה ,  אנחנו מבחינתו ,  וזה הפך לעניין קבוע לאחרונה ,  מגיעים עם הרבה שחקנים חסרים אבל זה לא ימנע מאיתנו לעשות את המקסימום ולנסות להשיג תוצאה טובה במשחק ." 
נעים מקווה שהפעם שחקניו לא יעשו כבוד גדול מדי ליריבה כפי שקורה לקבוצה לא אחת נגד הגדולות : " הרבה תלוי בשחקנים .  ברגע שיתחיל המשחק הרבה תלוי בהם .  אני בטוח שיש לשחקנים רצון להפתיע וברור לי שזה יהיה קשה .  אני מקווה שלמדנו משהו מהמשחקים שעברנו נגד הפועל תל אביב ומכבי חיפה ונקווה לתוצאה טובה ". 
הרמת גנים מגיעים להתמודדות מחר במומנטום טוב ,  אחרי שני נצחונות ותיקו במסגרת הליגה ועוד נצחון על צפת כרמיאל באמצע השבוע בגביע,מה שגרם לנעים לפרגן לשחקניו : " אני חושב שכל הקרדיט מגיע לשחקנים .  בשבועות האחרונים אנחנו עם סגל חסר מאוד וגם אלו שמשחקים אז חלקם פצוע ולא כשיר לגמרי והשחקנים עולים עם כוחות על טבעיים ומשחקים .  יש כאן לב ונשמה גדולים וזה בגדול מה שמסמל את הקבוצות שאותן אני מאמן ,  אני רק מקווה שנמשיך כך ". 
למאמן יש מחר כאב ראש לא קטן בעיקר באיוש עמדות הבלמים .  הבלם גולן חרמון יעדר בעקבות צבירת חמישה כרטיסים צהובים וגם הבלם הצ'כי פאבל פרגל ייעדר מהסגל בשל פציעה בברכו .  הבלם אסי דומב לא התאמן השבוע בשל דלקת בגיד האכילס והוא צפוי לערוך מחר מבחן כשירות כאשר הסיכויים שיוכל לשחק אינם גבוהים .  החלוץ ג'ורג' דאטורו יעדר גם הוא בשל צבירת כרטיסים צהובים וגם מתן לוטטי ואלירן אסאו הפצועים מחוץ לסגל של רמת גן .  
על פי התרגול באימון הבוקר נראה שאלי לוי יתופקד כבלם כאשר לצידו צפוי לפתוח ולדימיר רוזנפלד הצעיר .  בני חדד יתופקד כמגן שמאלי כאשר שי חדד וקלדיירה בקישור האחורי .  סרג' איילי החלים מפציעה ויפתח כחלוץ בודד בחוד .
 הרכב משוער :  איתי ארקין ,  קובי מוסא ,  אלי לוי ,  ולדימיר רוזנפלד  ( אסי דומב )  ,  בני חדד ,  שי חדד ,  אנדראה קלדיירה ,  תומר תייר ,  עומר בוקסנבוים ,  קרלוס צ'קאנה ,  סרג' איילי .
 
מכבי ת"א - הפועל ר"ג :  מי תאבד את המומנטום ? 
למרות היכולת הטובה ,  הצוות המקצועי של הצהובים הזהיר את שחקניו מפני העקשנות של האורדונים  ( 17:00 ,  ספורט1 ) 

