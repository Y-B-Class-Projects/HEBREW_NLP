עובדי נמל אשדוד פועלים להדחת המנכ"ל
מרד בנמל אשדוד :  העובדים גילו שההנהלה  " עוקבת "  אחריהם עם חוקרים פרטיים כשהם נמצאים מחוץ לנמל למרות ש"החתימו כרטיס ".  העובדים הודיעו על כוונתם לפעול להדחת המנכ"ל
האם השקט היחסי בנמלי הים מתקרב לסופו ?  נציגי העובדים בנמל אשדוד מאיימים היום  ( שלישי )  לפתוח בצעדי מחאה ארגוניים ולפעול להדחתו של מנכ"ל חברת הנמל ,  שוקי סגיס .  לטענתם של העובדים ,  נודע להם שההנהלה שכרה בשבועות האחרונים חוקר פרטי שעקב אחרי כמה מהם מחוץ לנמל ותיעד אותם מבצעים פעילויות שאינן קשורות לעבודתם ,  על חשבון זמן העבודה ולאחר ש"החתימו כרטיס ".  
ההנהלה אף הודיעה לאחרונה לשני עובדים ותיקים ,  אחד מהם בדרג של ראש ענף ומזכיר ועד ,  על הכוונה לפטרם לאחר שתועדו  " מסתובבים "  בעת שנרשמו כעובדים בנמל .  הוועדים עירבו את ההסתדרות והודיעו שהצעדים אינם מקובלים עליהם וכי מדובר בהפרת האמון בין הצדדים .  יו"ר ועד עובדי התפעול ,  אבינועם שושן ,  אמר הבוקר לרדיו דרום 101.5 שפרסם את הסיפור ,  כי אם המנכ"ל סגיס ימשיך להתעקש על פיטורי העובדים   " הם יעשו הכל כדי שגם הוא ילך הביתה בעצמו ".  העובדים מגדירים את פעילות ההנהלה הכוללת מעקב אחרי העובדים מחוץ לכותלי הנמל כ"תקדים מסוכן "  ואינם שוללים את האפשרות של נקיטת צעדים ארגוניים .  עם זאת ,  טרם הוכרז סכסוך עבודה רשמי .
 העימות הנוכחי נרשם על רקע תקופה ארוכה יחסית של שקט בנמל בהם נרשמו יחסי עבודה תקינים ,  וכן בזמן שעדיין נערכים דיונים בין חברת הנמל ,  האוצר וההסתדרות באשר להמשך יישום הרפורמה בנמלי הים שאישרה לאחרונה הממשלה .  חברת נמל אשדוד בתגובה : " יחסי העבודה בנמל אשדוד הם מן הטובים מאז היווסדו .  הערכה הדדית איננה בסיס להפקרות .  עובד ,  יהיה תפקידו אשר יהיה ,  שימעל באמון החברה וההנהלה ,  יטופל כנדרש ". 
מחברת נמל אשדוד נמסר בתגובה כי  " יחסי העבודה בנמל הם מן הטובים מאז היווסדו .  הערכה הדדית איננה בסיס להפקרות .  עובד ,  יהיה תפקידו אשר יהיה ,  שימעל באמון החברה וההנהלה ,  יטופל כנדרש "  

עובדי נמל אשדוד פועלים להדחת המנכ"ל
מרד בנמל אשדוד :  העובדים גילו שההנהלה  " עוקבת "  אחריהם עם חוקרים פרטיים כשהם נמצאים מחוץ לנמל למרות ש"החתימו כרטיס ".  העובדים הודיעו על כוונתם לפעול להדחת המנכ"ל

