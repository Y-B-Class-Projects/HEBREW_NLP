הקלטות הסודיות של עופרה חזה
סרט תיעודי במלאות עשור למותה של חזה ובו תיעוד אישי נדיר של הזמרת המנוחה ישודר בערוץ 10 .  הסרט יציג מסמכים חדשים על נסיבות מותה
ערוץ 10 ישדר את הסרט התיעודי  " האוצר האבוד של עפרה חזה "  על הזמרת המנוחה .  הסרט ,  שישודר במלאות עשור למותה ,  יכלול סרטי וידיאו ביתיים שהיא עצמה צילמה .  קלטות הוידיאו ייחשפו לראשונה לאחר שבמשך שנים היו סגורות במכולה ללא גישה למשפחתה של חזה בשל מאבק הירושה המתנהל בינה לבין משפחתו של דורון אשכנזי .  אשכנזי ,  שהיה בעלה של חזה בשנים האחרונות לחייה ,  מת כשנה לאחר מכן .
 עיזבונה של חזה הכולל את קלטות הוידיאו ,  תמונות ,  תקליטים ,  תכשיטים ומזכרות נפתח לאחרונה לעיון משפחתה ,  לאחר שבתיווך ההפקה איפשר מנהל העיזבון לארבע אחיותיה לפרוק את המכולה בה היה נעול .  הסרט בו ישולבו קטעים מקלטות הוידיאו יציג עובדות ומסמכים חדשים על נסיבות מותה של חזה ,  מחלתה ,  הטיפולים שעברה והסיבה האמיתית למותה .
 בעבר הופקו מספר סרטי תעודה על חייה של עפרה חזה ונסיבות מותה ,  בהם  " חייה ומותה של עפרה חזה "  של כתבי ידיעות צדוק יחזקאלי וענת טל-שיר ששודר בקשת והסרט  " סודות "  של עופר נעים ששודר ב-yes .
" האוצר האבוד של עפרה חזה "  ישודר במוצאי שבת הבאה 20/2בשעה 21:00 בערוץ 10 .  את הסרט מפיקה חברת ההפקות של אמנון לוי ,  קונצ הפקות ,  ומביים מיקי שטיינר .  העורך והמפיק הראשי הוא עורך  " שומר מסך "  איתי דנקנר .
 
הקלטות הסודיות של עופרה חזה
סרט תיעודי במלאות עשור למותה של חזה ובו תיעוד אישי נדיר של הזמרת המנוחה ישודר בערוץ 10 .  הסרט יציג מסמכים חדשים על נסיבות מותה

