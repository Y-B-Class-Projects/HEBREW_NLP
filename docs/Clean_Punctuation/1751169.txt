תביעה נגד מושב בצרה :  גבה דמי קבלה בניגוד לחוק
בלעדי זוג שרכש בית ונדרש לשלם דמי קבלה בסך 25 אלף דולר תובע את בצרה לאחר שגילה כי הגבייה מנוגדת להוראות מינהל מקרקעי ישראל .  המושב :  הגבייה חוקית ושימשה לרווחת התושבים
 >  >  באחרונה הגישו בני זוג תביעה נגד מושב בצרה בבית משפט השלום בפתח תקוה בסך 160 אלף שקל ,  בדרישה להשיב להם כספים שגבה מהם המושב ,  לטענתם ,  לצורך עריכתה של ועדת קבלה שלא כדין .  בני הזוג אף הציגו מכתב שקיבלו ממינהל מקרקעי ישראל שאישר כי ההליך אינו חוקי .  מנגד טוען המושב כי אין בגבייה פסול .  ב-2003 חתמו בני הזוג עופרה ויונתן אפרתי על חוזה לרכישת בית בהרחבת המושב .  אלא שבהסכם צוין כי העסקה מותנית באישור ועדת קבלה הנהוגה במושבים .  בכתב התביעה שהגישו ,  באמצעות עוה"ד רם אפרתי ופלורי ניסן ,  הם טוענים בני הזוג כי במקרה של בצרה ,  האגודה השיתופית מתנה את מתן האישור בתשלום של 25 אלף דולר ,  ובין הצדדים סוכם כי הקונים ישאו בתשלום  " דמי קבלה ".  כמקובל ,  לאחר החתימה הועבר ההסכם לאישור מינהל מקרקעי ישראל לשם העברת הזכויות בנכס על שם הקונים .  במאי 2004 קיבלו הצדדים מכתב מלשכת היועץ המשפטי של המינהל ,  שבו צוין כי גביית הכספים על ידי המושב נעשתה בניגוד לדין . " חבל שפנייתכם למינהל נעשתה לאחר שכבר שילמתם את סף 25 אלף הדולרים לאגודה ,  שכן מדיניותו הברורה והידועה היא למנוע את התופעה של התניית הסכמת האגודה להעברת הזכויות בתשלום כספי ",  צוין במכתב .  עוד הובהר במכתב כי  " הכספים הנגבים בדרך זו על ידי האגודה נגבים שלא כדין ,  שכן בגינם לא ניתנת שום תמורה ".  בנוסף ,  נכתב כי גם אם האגודה לא היתה מקבלת את הרוכשים מכיוון שלא שילמו את דמי הקבלה ,  הרי שהמינהל כן היה מעביר את הזכויות על שמם .  עם זאת ,  התנה המינהל את רישום זכויות הקונים בנכס בחתימת המוכרים והקונים על כך שלא יתבעו אותו בגין התשלום הלא חוקי .  השנה פנו בני הזוג לאגודה בבקשה להשיב את כספם ,  ונענו בשלילה .  לפיכך הגישו תביעה בסך 163 אלף שקל .  בכתב ההגנה שהגיש המושב ,  באמצעות עו"ד עומר לירן ,  צוין כי הקונים שילמו את דמי הקבלה מרצון ,  ולכן אין עילה לדרישה להשיבם .  המושב גם טוען כי ביצע שימושים ציבוריים בכספים ששולמו לרווחת תושבי המושב .  במושב סבורים ,  על פי כתב ההגנה ,  כי הנחיות מינהליות של מינהל מקרקעי ישראל עוברות שינויים מעת לעת והן בעלות תוקף פנימי המחייב את אגפי המינהל ועובדיו בלבד .  במושב אומרים כי הטענה שהתשלום אינו חוקי אינה נכונה ,  מכיוון שמגרשי הרחבת המושב היו חלק משטח השייך לחברי האגודה ,  והם עובדו ,  תוחזקו ונשמרו עשרות שנים עד שוויתרו עליהם .
 
תביעה נגד מושב בצרה :  גבה דמי קבלה בניגוד לחוק
בלעדי זוג שרכש בית ונדרש לשלם דמי קבלה בסך 25 אלף דולר תובע את בצרה לאחר שגילה כי הגבייה מנוגדת להוראות מינהל מקרקעי ישראל .  המושב :  הגבייה חוקית ושימשה לרווחת התושבים

