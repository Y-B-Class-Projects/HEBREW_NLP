מקורב לממשלה :  אין לתת למוטורולה הטבות כדי שהמפעל בערד לא ייסגר
 >  >   " לא צריך לתת למוטורולה הטבות חריגות כדי למנוע את סגירת המפעל בערד ,  לאחר שהחברה קיבלה הטבות להקמתו "  - כך אמר בסוף השבוע בכיר המקורב לממשלה .  הבכיר התייחס למענקי השקעות שקיבלה החברה עם הקמת המפעל ולמענקי מדען ראשי שקיבלה לפרויקטים של מחקר ופיתוח .   לדברי הבכיר ,  הרעיון שהעלה נשיא מוטורולה ישראל ,  אלישע ינאי ,  לפיו תעניק הממשלה הטבות מס מפליגות למוטורולה העולמית בתמורה להמשך העסקת העובדים בערד ,  הועבר לגורמים ממשלתיים ,  ואולם נראה כי אלה אינם מתכוונים לקדם אותו .  למוטורולה ישראל קופת מזומנים בסך מיליארד דולר שמוטורולה העולמית רוצה להעביר לידיה .  הוצאת הכספים ,  הנובעים מרווחים שהצטברו בחברה במשך 20-30 שנה ,  יחייבו אותה בתשלום מס המוערך בכ-200 מיליון דולר .  בד בבד הודיעה מוטורולה העולמית למוטורולה ישראל כי בכוונתה לסגור את מפעל הייצור בערד ,  המעסיק כ-500 עובדים ,  ולהעביר את פעילותו למדינות שבהן הייצור זול יותר ,  כמו סין .  ינאי הציע שהמדינה תוותר על תקבולי המס - כך אישרו בסוף השבוע מקורות במגזרים הממשלתי והפרטי .  עם זאת ,  לדבריהם מוטורולה העולמית לא היתה יכולה להתחייב על המשך תעסוקה לאורך זמן .  ינאי ומנכ"ל מוטורולה ישראל ,  שמעון דיק ,  ממשיכים במאמצים להשארת המפעל והעסקת עובדיו ,  באמצעות העברת עבודה בקבלנות משנה לקווי הייצור שלו .  ככל הנראה ,  מתנהלים מגעים ראשונים בעניין עם חברת אלביט מערכות .  ינאי העריך כי תעשיית ההיי-טק יכולה לספק עבודות למפעל ולמנוע את פיטורי העובדים .  עם זאת ,  בישראל יש חברות אלקטרוניקה שפועלות כקבלניות משנה לחברות היי-טק ישראליות ,  והן מתחרות באופן קבוע על עבודות אלה .  בנוסף ,  נמשכים המגעים למכירת מפעל מוטורולה ערד לחברות אחרות ,  בהן פוקסקון מטייוואן וחברות אלקטרוניקה ישראליות .
 
מקורב לממשלה :  אין לתת למוטורולה הטבות כדי שהמפעל בערד לא ייסגר
nan
