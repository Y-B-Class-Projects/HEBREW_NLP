למ"ס :  המשפחה הישראלית מוציאה יותר
ב-2008 הוציא משק בית בישראל על מצרכים ושירותים שרכש 12,342 שקל בממוצע לחודש - עלייה ריאלית של 1.9% בהשוואה ל-2007
ב-2008 הוציא משק בית בישראל על מצרכים ושירותים שרכש 12,342 שקל בממוצע לחודש - עלייה ריאלית של 1.9% בהשוואה ל-2007 - כך עולה מנתוני הלשכה המרכזית לסטטיסטיקה  ( למ"ס )  .
 מהנתונים עולה כי שיעור ההוצאה על מזון גדול יותר במשקי בית עם ילדים - 17.6% ,  בהשוואה ל-16.7% במשקי בית ללא ילדים .  במשקי בית עם שלושה ילדים או יותר ,  שיעור ההוצאה על מזון  ( 19.3% )  גבוה יותר משיעור ההוצאה על מזון במשקי בית בהם עד שני ילדים  ( 16.6% )  .
 במשקי בית עם ילדים ,  שיעור ההוצאה על שירותי חינוך ,  תרבות ובידור גבוה משיעור ההוצאה במשקי בית ללא ילדים  ( 14.9% ו-10.5% בהתאמה )  .  במשקי בית ללא ילדים ,  שיעור ההוצאה על שירותי בריאות גבוה יותר לעומת השיעור במשקי בית עם ילדים  ( 6.5% בהשוואה ל- 4% )  .
 באשר לצפיפות הדיור ,  זו המשיכה לרדת ב-2008 .  קצת מעל מחצית ממשקי הבית בישראל - 52.7% - גרו בצפיפות של פחות מנפש לחדר ,  לעומת 45.1% בשנת 1998 .  במשקי בית יהודיים ,  ממוצע הנפשות לחדר ב-2008 היה 0.84 .  במשקי בית ערביים ,  ממוצע הנפשות לחדר הגיע ל-1.43  ( מוסלמים - 1.50 ,  דרוזים - 1.25 ,  נוצרים - 1.13 )  .
 עוד עולה מנתוני הלמ"ס כי ככל שמספר הילדים גבוה יותר ,  ההוצאה על לחם אחיד שחור ולבן גדולה יותר ,  ואילו ההוצאה על לחם מיוחד ,  שהוא גם יקר יותר - נמוכה .  במשקי בית עם ילדים ,  ל-83.5% יש מחשב בבית ו-69.8% מנויים לאינטרנט ,  ואילו במשקי בית ללא ילדים רק ל-60.4% יש מחשב בבית ו-55% מנויים לאינטרנט .  ב-96.6% ממשקי הבית עם ילדים יש טלפון סלולרי ,  לעומת 85.7% במשקי בית ללא ילדים .
 שיעור המנויים לטלוויזיה בכבלים ובלווין במשקי בית ללא ילדים הוא 71,1% - גבוה מאשר במשקי בית עם ילדים ,  בהם שיעור המנויים הוא 57.8% .  פחות ממחצית ממשקי הבית עם שלושה ילדים ויותר מנויים לטלוויזיה בכבלים ובלווין  ( 40.60% )  .
 95% מהמרואיינים המשתייכים למשקי בית משפחתיים דיווחו על שביעות רצון מהקשר עם משפחתם ,  לעומת 88% מהמרואיינים שאינם משתייכים למשקי בית משפחתיים .  87% מהמתגוררים במשקי בית משפחתיים דיווחו שהם מרוצים מחייהם ,  לעומתך 78% מהגרים במשקי בית לא משפחתיים .  44% מהמרואיינים במשקי בית משפחתיים דיווחו שרמת חייהם עלתה ב-10 השנים האחרונות ,  לעומת 34% מהמרואיינים שאינם משתייכים למשקי בית משפחתיים .
 
למ"ס :  המשפחה הישראלית מוציאה יותר
ב-2008 הוציא משק בית בישראל על מצרכים ושירותים שרכש 12,342 שקל בממוצע לחודש - עלייה ריאלית של 1.9% בהשוואה ל-2007

