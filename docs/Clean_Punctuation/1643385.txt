כבל לחברי העבודה : " החרבתם לי את המפלגה "
 ח"כ כבל הגיש מכתב בו הוא תוקף את חברי מפלגתו ומאשים אותם בשיתוף פעולה עם הימין . " אם לא תצליחו במאבק - פירשו מהממשלה מיידית "
" כואב לי ,  שרים וסגנים .  החרבתם לי את המפלגה ".  כך אמר היום ח"כ איתן כבל  ( העבודה )  במכתב שהגיש לחברי מפלגתו לרגל ציון שנה לממשלה .  במכתבו חושף כבל מעט מרוח הדברים במפלגה ,  בעודו תוקף את חבריו ומאשים אותם בשתיקה . " אתם עדים מדי שבוע לעוולות המנוגדות לחלוטין לעמדותיה של מפלגת העבודה ,  אולם אתם שותקים .  הכיסא ,  הוכחתם שוב ושוב השנה ,  חשוב לאין שיעור מהמצפון ".  
כבל מאשים את חבריו בשיתוף פעולה עם הימין אשר לדבריו  " נותן יד להרס שיטתי של כל חלקה טובה במדינה ",  וקורא להם להוכיח שנותרה בהם מידה של הגינות ויושרה . " מצאו נושא אחד והילחמו עליו .  אם לא תצליחו במאבק פירשו מהממשלה מיידית .  סורו מדרככם הרעה ושובו הביתה ",  אמר .
 
במכתבו כבל מתייחס גם לפרישתם של חברי הכנסת יולי תמיר ואופיר פינס ,  לאחר שלדבריו  " לא יכלו לשאת עוד את ריחה המבאיש של בגידתכם בערכי המפלגה ".   " חברתם לממשלה המנופחת ביותר בהיסטוריה ,  על חשבון משלם המיסים ",  כתב בעודו פורט את עוולות מפלגתו ,  מחוק המקרקעין שהעביר אדמות לאום לטייקונים דרך בזבוזי הממשלה שלא לצורך ועד לתמיכה בהפיכת התנחלויות לאזור פיתוח א' .  כמו כן תקף כבל את שתיקת חבריו לנוכח פעולות שר החוץ אביגדור ליברמן שלדבריו  " רומס את שמה הטוב של ישראל ". 

כבל לחברי העבודה : " החרבתם לי את המפלגה "
 ח"כ כבל הגיש מכתב בו הוא תוקף את חברי מפלגתו ומאשים אותם בשיתוף פעולה עם הימין . " אם לא תצליחו במאבק - פירשו מהממשלה מיידית "
 
