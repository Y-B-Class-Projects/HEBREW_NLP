בלגיה :  לוקרן מסרבת להרים ידיים
לוקרן גברה 1:2 על מכלן ושיפרה עמדות בתחתית בבכורה של המאמן אמיליו פררה .  90 דקות לסטרול וזיו ,  6 לעומר גולן
שישה מחזורים לסיום העונה הסדירה ,  זכתה לוקרן בניצחון סופר חשוב במאבקי התחתית כשגברה 1:2 על מכלן ונצמדה לרוסלארה שהפסידה 2:0 לסרקל ברוז' .  אחרי 22 מחזורים לשתיים יש 15 נקודות והן חולקות את המקומות 14-15 משני צידיו של הקו האדום .  בעוד הקבוצה שתסיים במקום ה-15 תילחם על חייה בפלייאוף נגד הירידה ,  לקבוצה שתסיים במקום ה-14 יהיה עוד סיכוי להעפיל לליגה האירופית בסיום משחקי הפלייאוף התחתון .  
אמיליו פררה ,  המאמן השלישי העונה של לוקרן ,  ערך בכורה על הקווים והעניק ליואב זיו ואבי סטרול מקום בהרכב .  איברהים גייה נגח את לוקרן ליתרון בדקה ה-20 לאחר כדור קרן והמגן הימני אוליבייה דול השתלט על כדור תועה וכבש את השני בדקה ה-39 .  מכלן ,  שאיבדה בדקה ה-31 את קני ואן הובלן בכרטיס אדום ,  צימקה בדקה ה-49 משער של המחליף רומאו ואן דסל .  
זיו וסטרול השלימו 90 דקות מלאות בעוד עומר גולן ,  שנשאר בסופו של דבר בקבוצה למרות מגעים עם מספר קבוצות ,  הוחזר לסגל לאחר שבועות ארוכים ואף שותף לשש הדקות האחרונות כשנכנס במקומו של סנחריב מלקי ,  החלוץ הבלגי ממוצא סורי .
 
בלגיה :  לוקרן מסרבת להרים ידיים
לוקרן גברה 1:2 על מכלן ושיפרה עמדות בתחתית בבכורה של המאמן אמיליו פררה .  90 דקות לסטרול וזיו ,  6 לעומר גולן

