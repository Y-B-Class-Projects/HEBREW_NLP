האם ארה"ב תפסיק להגן על ישראל באו"ם ? 
רשת ה-BBC מדווחת כי גורם אמריקאי בכיר אמר שאם תעלה לדיון במועצת הביטחון של האו"ם סוגיית הבנייה בירושלים ,  ארה"ב עשוייה לבחור להיעדר מהדיון ולא לתמוך בישראל ,  או להטיל וטו
האם הגענו לנקודת שפל חדשה במסגרת המשבר עם ארצות הברית ?  רשת ה-BBC דיווחה אמש  ( ראשון )  כי ארצות הברית שוקלת להיעדר מדיון שעשוי לעלות במועצת הביטחון של האו"ם בנושא הבנייה במזרח ירושלים .  האפשרות נדונה במהלך שיחות שהתקיימו בשבוע שעבר בפריס בין גורם בכיר בבית הלבן לבין ראש ממשלת קטאר ,  שייח' חמד בין אאל ת'אני .  
הגורם האמריקאי אמר כי  " ארצות הברית שוקלת ברצינות להימנע מהשתתפות בדיון ",  אם נושא הרחבת ההתיישבות הישראלית בירושלים יעלה להצבעה .  
חילופי הדברים בין הגורם האמריקאי וראש הממשלה הקטארי ,  המכהן גם כשר החוץ ,  נחשפו במהלך ועידת הליגה הערבית בעיר סירת שבלוב .  לפי הדיווח ,  שאל שייח' חמד את הבכיר האמריקאי אם יוכל להבטיח לו שבמקרה של הצבעה באו"ם - אשר מגנה את בניית ישראל במזרח ירושלים - ,  ארצות הברית לא תנצל את זכות הווטו שלה .  הגורם השיב לו כי  " התחושה הכללית בוושינגטון היא שהיעדרות מהמועצה תישקל ברצינות ".  גורם מצרי אישר את הדברים במהלך פגישה שנערכה בדלתיים סגורות בוועידת הליגה הערבית .  הגורם אמר כי גם הוא מודע לעמדת ארצות הברית בנושא .  
ארצות הברית היא אחת מחמש החברות הקבועות במועצת הביטחון של האו"ם ,  ובעלת זכות וטו באו"ם .  לאורך השנים נהגה ארצות הברית במהלך הדיונים במועצה במדיניות של הטלת וטו להחלטות שגינו את ישראל .  במועצת הביטחון של האו"ם חברות באופן קבוע גם רוסיה ,  בריטניה ,  צרפת וסין .
 דומה כי החלטה שכזו עשויה להעיד על הידרדרות נוספת ביחסים בין המדינות ,  שהחלה באישור התוכנית לבניית 1,600 יחידות דיור בשכונת רמת שלמה במזרח ירושלים במהלך ביקורו של סגן נשיא ארצות הברית ג'ו ביידן .
 
האם ארה"ב תפסיק להגן על ישראל באו"ם ? 
רשת ה-BBC מדווחת כי גורם אמריקאי בכיר אמר שאם תעלה לדיון במועצת הביטחון של האו"ם סוגיית הבנייה בירושלים ,  ארה"ב עשוייה לבחור להיעדר מהדיון ולא לתמוך בישראל ,  או להטיל וטו

