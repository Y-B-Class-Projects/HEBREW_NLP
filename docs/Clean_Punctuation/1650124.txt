סקרמנטו הפסידה לדאלאס ,  רק 4 לכספי
הישראלי פתח ,  שיחק רק 16 דקות והוסיף חמישה ריבאונדים בהפסד 108:100 .  נוביצקי קלע 31 .  לאנדרי הצטיין אצל הקינגס
אחרי שלושה ניצחונות בארבעת המשחקים האחרונים שלה ,  סקרמנטו חזרה למקורות עם הפסד נוסף ,  הפעם לדאלאס 108:100 .  המאבריקס ,  שעלו בעקבות הניצחון למאזן 21:42 וממשיכים את הדהירה שלהם בליגה ,  גם אם זה לאחר עוד משחק צמוד שהסתיים בהפרש חד ספרתי ,  בדומה לכל הניצחונות האחרונים שלהם .
 עמרי כספי פתח הפעם בחמישייה אבל התפוקה שלו הורידה לו את הממוצעים האישיים ,  כשהוא סיים רק עם ארבע נקודות ב-16 דקות .  הישראלי הוריד חמישה ריבאונדים ,  אבל לא חילק אסיסטים והנקודות היחידות שלו היו בעקבות שתי זריקות מהשתיים מתוך חמישה נסיונות .  
המשחק כולו היה צמוד ,  וכך גם הוא נפתח .  בצד של הקינגס בנו אודריך וספנסר הוז דאגו לנקודות ,  וניצלו דקות לא טובות של דירק נוביצקי ,  מה שהוביל ליתרון 24:26 אחרי 12 דקות .  אודריך המשיך בשלו עם רוב הנקודות אצל הקינגס ,  בעוד נוביצקי נכנס לעניינים ויחד עם עם רודריג בובואה שנתן את התפוקה מהספסל הפער נותר צמוד והמחצית הסתיימה ב-52:53 לסקרמנטו .
 הרבע השלישי היה שייך כולו לדאלאס ,  שנהנתה מלא מעט סלים קלים של נוביצקי וחבריו והפער רק הלך וגדל עד 72:85 למאבריקס בסיום הרבע .  סקרמנטו לא ויתרה על המשחק ,  טייריק אוואנס קירב את הקינגס לשוויון 1:36 דקה לסיום  ( 102:100 )  ,  אבל אז הגיעו ההחטאות בצד של הקינגס ,  לצד ארבע זריקות מוצלחות של נוביצקי מהקו וג'ייסון קיד חתם את התוצאה ,  גם הוא מהעונשין .
 בזמן שכספי היה שותף לאחד המשחקים הרעים שלו העונה ,  מילאו את מקומו בין הקלעים קרל לאנדרי ,  שסיים עם 21 נקודות .  אודריך ואוואנס קלעו 20 כל אחד ,  אנדרס נוצ'יוני קלע 15 .  אצל דאלאס קלע נוביצקי 31 נקודות והוריד 12 ריבאונדים .  בובואה קלע 22 ,  ג'ייסון קיד סיים עם 17 .  היריבה הבאה של המאבריקס היא שיקגו  ( בחוץ )  ,  בעוד סקרמנטו תמשיך עם משחק בית בלילה שבין ראשון לשני נגד אוקלהומה .
 
סקרמנטו הפסידה לדאלאס ,  רק 4 לכספי
הישראלי פתח ,  שיחק רק 16 דקות והוסיף חמישה ריבאונדים בהפסד 108:100 .  נוביצקי קלע 31 .  לאנדרי הצטיין אצל הקינגס

