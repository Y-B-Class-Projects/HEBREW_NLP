האם הדודה של אובמה תגורש מארצות הברית ? 
בית משפט בבוסטון צפוי להכריע היום האם לגרש את דודתו של הנשיא האמריקאי ברק אובמה ,  שמתגוררת באופן בלתי חוקי בארה"ב מאז 2004 .  אובמה :  לקיים את החוק הרלבנטי
דודתו של הנשיא האמריקאי ברק אובמה תגיע היום  ( חמישי )  לבית משפט בבוסטון כדי להילחם בהחלטה לגרש אותה מארצות הברית .  
זייתוני אוניאנגו ,  בת 57 מקניה ,  היא אחותו למחצה של אביו של אובמה .  היא נמצאת בארצות הברית מאז 2000 ,  ושנתיים לאחר מכן ביקשה מקלט מדיני עקב האלימות בארץ מולדתה .  הבקשה נדחתה ,  אך אוניאנגו התעלמה ב-2004 מצו המורה לגרש אותה .  מאז היא חיה בארצות הברית באופן לא חוקי .
" היא הדודה של נשיא ארצות הברית  האיש המפורסם ביותר בעולם ",  אמר מייק רוג'רס ,  דובר מטעם משרד עורכי הדין המייצג את אוניאנגו .  רוג'רס הוסיף כי אוניאנגו אינה מנסה להפעיל פרוטקציה מתוקף הקשר המשפחתי שלה לנשיא . " כולם יודעים שהיא קרובת משפחתו .  זה מצב בו הוא אינו יכול לנצח .  הוא אינו יכול להתערב בזה .  החוק צריך לעשות את שלו ".  
ידיעות על דודתו של אובמה הופיעו ימים ספורים לפני שאובמה נבחר לנשיא .  הבית הלבן מסר ,  כי הנשיא לא היה מודע למעמדה הלא חוקי וכי יש לקיים את החוק הרלבנטי .
 
האם הדודה של אובמה תגורש מארצות הברית ? 
בית משפט בבוסטון צפוי להכריע היום האם לגרש את דודתו של הנשיא האמריקאי ברק אובמה ,  שמתגוררת באופן בלתי חוקי בארה"ב מאז 2004 .  אובמה :  לקיים את החוק הרלבנטי

