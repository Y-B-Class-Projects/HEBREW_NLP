כבר לא נראית כל כך מתוקה :  פררו האיטלקית נסוגה מכוונתה לנסות לרכוש את קדבורי
פררו שקלה להגיש הצעה לקדבורי יחד עם הרשי ,  אך שתי החברות נסוגו בעקבות העסקה בינה לבין קראפט
יצרנית השוקולדים האיטלקית פררו הודיעה היום על נסיגתה מהמירוץ לרכישת קדבורי ,  לאחר שיצרנית הממתקים הבריטית הסכימה בשבוע שעבר להירכש על ידי ענקית המזון קראפט תמורת 12 מיליארד ליש"ט  ( 19.7 מיליארד דולר ) .בשבוע שעבר החליטה גם יצרנית השוקולדים האמריקאית הרשי ,  שנחשבה למועמדת העיקרית לרכישת קדבורי חוץ מקראפט ,  כי גם היא נסוגה מהמירוץ בעקבות העסקה בין קראפט לקדבורי .  פררו ,  שהיתה צריכה ללוות כסף רב כדי לגייס את ההון הדרוש להשוות את הצעתה של קראפט ,  החליטה לסגת גם היא בעקבות הוויתור על הרשי ,  שותפתה הפוטנציאלית להצעת הרכש.מישל פררו ,  העומד בראש יצרנית השוקולדים הפרטית ,  סירב מלכתחילה לרכוש את קדבורי ,  אך נדחף למירוץ לרכישת החברה על ידי שני בניו ,  המשמשים כדירקטורים בעסק המשפחתי .  פררו הודיעה היום כי במידה ויחול שינוי בנסיבות ,  למשל אם קראפט תיסוג מהעסקה ,  היא עשויה לנסות שוב לרכוש את קדבורי.במקביל ,  קראפט מתכוננת לפי דיווחים ב"טיימס "  הבריטי ובעיתונים אחרים ,  להנפיק אג"ח בסך 11 מיליארד דולר כדי לפרוע הלוואות שלקחה מבנקי השקעות לצורך הצעת הרכש לקדבורי .  המיזוג בין קראפט ,  יצרנית המזון השנייה בגודלה בעולם ,  לבין קדבורי ייצור ענקית ממתקים לה מכירות שנתיות של 50 מיליארד דולר .  המיזוג הושג לאחר מאבק השתלטות בן מספר חודשים בין שתי החברות .
 
כבר לא נראית כל כך מתוקה :  פררו האיטלקית נסוגה מכוונתה לנסות לרכוש את קדבורי
פררו שקלה להגיש הצעה לקדבורי יחד עם הרשי ,  אך שתי החברות נסוגו בעקבות העסקה בינה לבין קראפט

