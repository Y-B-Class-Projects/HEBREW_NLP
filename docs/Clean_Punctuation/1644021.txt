השר איתן :  לא כל החכמה נמצאת בממשלה ובכנסת ,  משיתוף הציבור במידע ובקבלת ההחלטות ירוויחו כולם 
" תהליך שיתוף האזרחים הוא עליית מדרגה באיכות הדמוקרטיה ,  יעלה גם את רמת האמון שהציבור רוכש לשלטון "
 השר מיכאל איתן המופקד על הידוק הקשר בין הממשלה לציבור אומר כי  " לא כל החוכמה נממאת בממשלה ובכנסת .  יש לשתף את הציבור במידע ובקבלת החלטות וכתוצאה מכך ירוויחו כולם .  זוהי הזדמנות פז להפוך את היחסים בין הממשלה לאזרח לשיתופיים הרבה יותר ".  איתן וארגון הסגל הבכיר בשירות הציבורי  ( אלכא )  - בשיתוף אוניברסיטת ת"א - קיימו היום יום עיון בכנסת בנושא שיתוף הציבור בקבלת החלטות.השר מיכאל איתן אמר בדיון כי : " הממשלה חייבת לתפוס את עצמה כארגון נותן שירות ,  לאמץ טכנולוגיות חדשות ,  לייעל את ייצור השירותים ולשתף את הציבור בעיצוב השירותים וביצועם .  לא כל החכמה נמצאת בממשלה ובכנסת .  משיתוף הציבור במידע ובתהליכי קבלת ההחלטות ירוויחו כולם .  תהליך שיתוף האזרחים הוא עליית מדרגה באיכות הדמוקרטיה ,  יעלה גם את רמת האמון שהציבור רוכש לשלטון ויחזק את זיקת האזרחים למדינה .  שיתוף הציבור יניב תועלת רבה הן לממשלה והן לציבור הרחב ". רועי פלד ,  מנכ"ל העמותה לחופש המידע ,  אמר כי השינויים הטכנולוגיים והוזלת אפשרות חשיפת המידע הופכת את הסתרתו על ידי הרשויות לקשה הרבה יותר : " כאשר קל מאוד טכנית לחשוף מידע ,  קשה הרבה יותר להסביר מדוע לא לפרסם .  הטכנולוגיה פותחת פתח לאנשים תמימים להשתתף בהליכים ולקבל מידע ,  בעוד שבעבר רק בעלי האינטרסים היו מצליחים לקבל את המידע .  אכן ,  יש סכנה בחשיפת מאגרים וצריך להגדיר את אלה שמסוכנים לחשיפה ,  אך זו לא צריכה להיות סיבה לשמור בסוד את כל שאר המאגרים ". רונן גופר ,  מייסד עמותת קול אקטיבי לשיתוף אזרחים בממשל ,  אמר באירוע כי  " שיתוף הציבור הוא תהליך כלל עולמי .  ג'ון אדוארדס ,  מועמד המפלגה הדמוקרטית לפריימריז לנשיאות ארה"ב ,  הציע ב-2008 לכנס מידי שנתיים 'פרלמנט' של מיליון אזרחים אתם יתייעץ הנשיא .  בקנדה מסרו הנבחרים את הדבר החשוב ביותר עבורם - שינוי שיטת הממשל לידי מועצה ציבורית מייעצת .  גם בישראל נעשה פרויקט דומה בנושא סל התרופות וב-2003 נבחרו 6 פרלמנטים אזוריים ו-150 אזרחים אשר הביעו את דעתם בשאלה מהן תרופות מצילות חיים ואילו תרופות צריכות להיכנס לסל ,  אך זה עדיין לא מספיק ".  נציב שירות המדינה לשעבר ,  פרופ' יצחק גלנור : " כדי לייצר התייעצות עם הציבור צריך להחליט קודם על מה לא מתייעצים .  הרי לא ייתכן שמכבי האש יתייעצו בכל פעם לפני שיצאו למשימה .  יש גם חשיבות לאיזון בין מומחים לאזרחים .  מומחים נתונים לעיתים למניפולציה ,  ואזרחים יכולים לאפשר למקבלי ההחלטות לחשוב מחוץ לקופסה ". 

השר איתן :  לא כל החכמה נמצאת בממשלה ובכנסת ,  משיתוף הציבור במידע ובקבלת ההחלטות ירוויחו כולם 
" תהליך שיתוף האזרחים הוא עליית מדרגה באיכות הדמוקרטיה ,  יעלה גם את רמת האמון שהציבור רוכש לשלטון "
 
