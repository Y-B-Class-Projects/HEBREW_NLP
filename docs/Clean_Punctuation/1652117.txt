אירופה פותחת במלחמה נגד נגזרי האשראי
נשיא הנציבות האירופית ,  ז'וזה מנואל בארוסו :  האיחוד שוקל הטלת איסור על עסקות CDS
 >  >  הנציבות האירופית שוקלת להטיל איסור על מסחר בחוזי cds במדינות האיחוד ,  בעקבות התקפותיהם של משקיעים ספקולטיביים על כלכלת יוון ועל היורו - כך אמר שלשום נשיא הנציבות האירופית ,  ז'וזה מנואל בארוסו ,  שנאם בפרלמנט האירופי .  הוא הוסיף כי הנציבות  " תבחן את הרלוונטיות של איסור מכירות ספקולטיביות טהורות על עסקות cds 'עירומות'  ( רכישת ומכירת חוזי cds תמורת אג"ח שלא מחזיקים בהן )  של אג"ח ממשלתיות . " הבעיות ביוון אולי לא נגרמו על ידי ספקולציה בשווקים הפיננסיים ,  אך ספקולציה זו היתה גורם מעודד ",  אמר בארוסו .  הוא מצטרף בכך לקריאות שהשמיעו קאנצלרית גרמניה אנגלה מרקל וראש ממשלת לוקסמבורג ז'אן-קלוד יונקרף לרגולציה של שוק ה-cds - עסקות החלף המשמשות ביטוח כנגד שמיטת חוב - כדי לייצב את גוש היורו ולמנוע שידור חוזר של משבר החובות ביוון .  חוזי cds מעניקים לרוכש את הערך הנקוב בתמורה לניירות הערך המגבים אותם ,  במקרה שהחברה או הממשלה שהנפיקה אותם אינה עומדת בהתחייבויותיה .  סוחרים העוסקים ב-cds עירום רוכשים ומוכרים חוזי cds עבור אג"ח שאינם מחזיקים בהן . " cds עירום אינו משרת כל מטרה ,  והוא מסוכן ",  אמר ריצ'רד פורטס ,  מרצה לכלכלה בבית הספר למינהל עסקים בלונדון ,  לסוכנות הידיעות בלומברג .  עם זאת ,  מומחים הזהירו כי ייתכן שחוזי ה-cds דווקא מנעו מהמשבר ביוון להחריף .  לטענתם ,  בלעדיהם המשקיעים היו פחות מוכנים לרכוש אג"ח יווניות . " אם נגיד לנקודה שבה יוטל איסור על חוזי cds ,  ליוון יהיו בעיות רציניות ",  אמר דארל דאפי ,  פרופ' למימון באוניברסיטת סטנפורד ,  לסוכנות הידיעות אי-פי .  לדברי דאפי ,  החוזים מאפשרים למשקיעים להלוות כספים למדינות באמצעות רכישת אג"ח מבלי לחשוש מחדלות פירעון .  בלעדיהם ,  יוון תיאלץ לשלם פרמיה גדולה בהרבה לנושיה - מה שיטיל עומס כבד על כלכלת המדינה .  ראש ממשלת יוון ,  יורגוס פפנדריאו ,  אמר אתמול כי נשיא ארה"ב ,  ברק אובמה ,  הביע תמיכה במאמצים שנוקטת יוון לטיפול במשבר הפיננסי במדינה .  הוא ציין כי קיבל תגובה חיובית בנוגע ליוזמה האירופית להטיל מגבלות על פעילות של גורמים ספקולטיביים בשוקי ההון .  הנושא יהיה בראש סדר העדיפויות בפגישת g20 הבאה ,  אמר ראש הממשלה היווני . " אנחנו לא מבקשים חילוץ .  אנחנו לא מבקשים סיוע פיננסי מאף אחד ",  אמר פפנדריאו לכתבים לאחר פגישה עם אובמה בוושינגטון . " מה שאנחנו עושים זה קודם כל זה לתקן את הכלכלה שלנו .  אנחנו נוקטים אמצעים כדי להשיב את הכלכלה היוונית למסלולה ".  אובמה לא נשא דברים לאחר פגישתו עם פפנדריאו .  ראש הממשלה היווני אמר שתיאר בפני הנשיא האמריקאי את השינויים המבניים הנחוצים אותם הוא עורך בכלכלה היוונית - כולל קיצוצי ההוצאות הממשלתיות .  ראש ממשלת יוון נאם לפני יומיים בוושינגטון ,  במסגרת ביקור בן שלושה ימים בארה"ב ,  ודחק בנשיא האמריקאי לסייע לאירופה להיאבק בספקולנטים ,  שלטענתו מערערים את היציבות בשוקי העולם ומאיימים ליצור משבר פיננסי חדש . " על אירופה ואמריקה להגיד 'מספיק ודי' לאותם ספקולנטים שכל עניינם הוא התשואה המיידית ,  ומתעלמים לחלוטין מהתוצאות של ההימורים שלהם על המערכת הכלכלית כולה ",  אמר פפנדריאו בנאום בוושינגטון שלשום . " אם המשבר באיחוד האירופי ייצור גרורות ,  הוא יוביל למשבר פיננסי חדש שישליך גם על ארה"ב ממש כפי שארה"ב השפיעה על העולם כולו לפני שנתיים ",  הוסיף פפנדריאו .  פפנדריאו ומנהיגים אירופים נוספים ,  בהם נשיא צרפת ניקולא סרקוזי ,  האשימו ספקולנטים בצמיחת עלות המימון של יוון .  גרמניה וצרפת מעודדות בימים אלה הטלת הגבלות על ספקולנטים שמשתמשים בנגזרים כדי להמר נגד האג"ח היווניות - כך אמרו אתמול בכירים בממשלות גרמניה וצרפת . " עסקות ההחלף המשמרות את הספקולנטים הן פגע שרודף אחרי יוון ואחרי כולנו ",  אמר פפנדריאו . " על ארה"ב ואירופה להגביר את הרגולציה על פעילויות מסחר שכאלה או שכל בעיה קטנה עלולה להוציא את המערכת ,  שאינה יציבה דיה ,  מאיזון ". 

אירופה פותחת במלחמה נגד נגזרי האשראי
נשיא הנציבות האירופית ,  ז'וזה מנואל בארוסו :  האיחוד שוקל הטלת איסור על עסקות CDS

