דלויט :  לבנון ,  סוריה וירדן ייהפכו ליעדי תיירות חמים
בלעדי מאמר של חברת השירותים העסקיים הבינלאומית קובע כי התיירות לשכנותיה של ישראל עשויה לזנק - בזכות אתרי המורשת והטבע שלהן ,  שדרוג התשתיות והשיפור במצב הביטחוני
 >  >  השיפור במצב הביטחוני במזרח התיכון ושדרוג תשתיות ושירותים לרמה בינלאומית מציבים את האזור בעמדת זינוק בדרכו להפוך ליעד תיירותי איכותי ,  הקורץ לתיירים מהמזרח ומהמערב בזכות מיקומו הגיאוגרפי - כך קובע רוב או'הנלון ,  השותף האחראי על תחום התיירות במזרח התיכון בחברת השירותים העסקיים הבינלאומית דלויט  ( deloitte )  ,  במאמר שפורסם במסגרת מידע ללקוחות החברה .  לפי או'הנלון ,  אזור הלוונט - ובייחוד סוריה ,  לבנון וירדן - מסתמן כ"נקודה חמה "   ( hot spot )  במפת התיירות העולמית .  לדבריו ,  האזור עשיר באתרי טבע ומורשת ,  ומציע אפשרויות נרחבות לפיתוח תיירות - שכבר כיום מהווה תרומה חשובה לתוצר הלאומי הגולמי  ( תל"ג )  של המדינות .  ישראל לא נכללה בסקירה זו ,  מכיוון שהיא נחשבת בדלויט לחלק מדרום אירופה .  בלבנון תרמה תעשיית התיירות כ-35.7% לתל"ג ב-2009 ,  ובכך הציבה אותה במקום הגבוה ביותר באזור מבחינת תרומת התיירות לתוצר .  ענף התיירות סיפק בשנה שעברה 36% ממקומות העבודה בלבנון ,  וב-2010-2020 צפוי גידול שנתי בקצב של 3% במספר המועסקים בענף .  השגשוג התיירותי בלבנון צפוי להימשך הודות לגידול במספר המלונות במדינה כולה ובביירות בפרט ,  בשילוב השקעה בשיווק ובמיתוג של התיירות .  בירדן תרמה התיירות כ-20.7% לתל"ג ב-2009 ,  ובעשור הקרוב צפוי גידול שנתי של 6.6% בתחום - קצב הגידול המהיר ביותר באזור .  ב-2009 סיפקה התיירות 19.1% ממקומות העבודה במדינה ,  כ-280 אלף עובדים ,  ועד 2020 צפוי גידול בקצב שנתי של 4% .  לפי העיתון  " ג'ורדן טיימס ",  ההכנסות מתיירות בירדן צמחו במחצית הראשונה של 2010 ב-28% לעומת התקופה המקבילה אשתקד .  ירדן מתכוונת להיכנס לשווקים חדשים ,  בעיקר ביעדים שבהם יש צמיחה בתיירות ,  כמו הודו .  מאז אפריל מפעילה ירדן בהודו נציגות דיפלומטית רשמית ,  והיא מתכננת לפנות לחברות עסקיות ולתיירות הנופש ההודית .  בסוריה היתה תרומת התיירות לתל"ג 12% ,  והענף הביא לגידול של 12.7% בשוק העבודה ב-2009 .  שני הסעיפים האלה צפויים לגדול בקצב שנתי של 3.3% בעשור הקרוב .  בניסיון להידמות לשכנותיה ירדן ולבנון ,  יוזמת סוריה מהלכים לשיפור התשתיות והשירות במדינה .  בישראל ,  לשם השוואה ,  תרומתה של תעשיית לתל"ג היא 2%-5% ולשוק התעסוקה 5%-8% .  הצפי לגידול בשני סעיפים אלה בישראל בעשור הקרוב הוא של כ-8% בשנה .  לדברי שר התיירות ,  סטס מיסז'ניקוב ,  ב-2009 הגיעו לישראל 2.7 מיליון תיירים ,  וב-2010 צפוי מספרם להגיע ליותר מ-3 מיליון .  היעד של משרד התיירות ל-2011 גבוה במיוחד - ומגיע ל-3.7 מיליון תיירים .  ההשקעה של ישראל בתיירות ביחס לתל"ג נמוכה הרבה יותר מזו של מדינות האזור .  בדו"ח של הפורום הכלכלי העולמי מינואר 2010 דורגה ישראל במקום 98 בהוצאה הממשלתית לתיירות ובמקום 72 בחשיבות התיירות לממשלה .  זאת לעומת ירדן ,  שבה ההוצאה הממשלתית על תיירות היא במקום השביעי וחשיבות התיירות לממשלה במקום 50 .  ואולם ,  לפי נתוני הארגון לשיתוף פעולה כלכלי ופיתוח  ( oecd )  ,  ישראל היא מדינה מפותחת - וככזו ,  כלכלתה נסמכת הרבה פחות על תיירות מהכלכלות של ירדן ,  לבנון וסוריה .  בתגובה לנתונים של דלויט אמרו במשרד התיירות של ישראל כי המזרח התיכון נהפך לאטרקטיבי עבור תיירים בשנים האחרונות - וגם ישראל ,  כמו שאר מדינות האזור ,  נהנית מהתפתחות זו . " ישראל ,  בדומה לשכנותיה ,  מבצעת כל העת פעולות שיווק במדינות ובשווקים ישנים וחדשים ,  בהן מדינות המזרח הרחוק ,  דרום אמריקה ומזרח אירופה ,  לצד פיתוח מתמיד של מוצרים חדשים ,  שישמרו את העניין בשוק הישראלי מעבר לעניין הקלאסי ",  אמר מיסז'ניקוב . " יש להניח כי בעתיד הסכם התעופה עם האיחוד האירופי אף יפתח ויגדיל את אפשרויות הטיסה לישראל ויאפשר לתיירים נוספים לבקר בה ". 

דלויט :  לבנון ,  סוריה וירדן ייהפכו ליעדי תיירות חמים
בלעדי מאמר של חברת השירותים העסקיים הבינלאומית קובע כי התיירות לשכנותיה של ישראל עשויה לזנק - בזכות אתרי המורשת והטבע שלהן ,  שדרוג התשתיות והשיפור במצב הביטחוני

