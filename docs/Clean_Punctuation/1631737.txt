בלוז לאווטאר :  כמה מהצופים בסרט של ג'יימס קמרון דיווחו על דיכאון לאחר הצפייה
פורומים באינטרנט :  צופים חוו דיכאון ומחשבות אובדניות כי הם רוצים להמשיך וליהנות מיופי הכוכב פנדורה
אווטאר ,  סרט הפנטזיה בתלת מימד של ג'יימס קמרון ,  צפוי להיות אחד מהסרטים המכניסים ביותר בכל הזמנים .  אבל חלק מהצופים ציינו כי לאחר הסרט הם חוו דיכאון ואפילו מחשבות אובדניות מכיוון שהם רוצים להמשיך וליהנות מהיופי של כוכב החייזרים פנדורה ,  כך דיווח אתר האינטרנט של רשת cnn.באחד מאתרי המעריצים של הסרט , " אווטאר פורומס ",  נמצא נושא לדיון ששמו  " דרכים להתמודד עם הדיכאון מכך שעולם פנדורה החלומי אינו בר השגה ".  הנושא גרר תגובות מ-1,000 גולשים אשר הביעו את דיכאונם ומעריצים שניסו לסייע להם ." אני לא נכנסתי לדיכאון בעצמי ",  אמר פיליפ בגדסריאן ,  מנהל הפורום ,  והוסיף : " אבל אני יכול להבין למה אנשים נכנסים לדיכאון .  הסרט כל כך יפה ,  והוא הראה משהו שאין לנו כאן על פני כדור הארץ .  אני חושב שאנשים הבינו שאנחנו יכולים לחיות פה בצורה אחרת לגמרי וזה גרם להם להיכנס לדיכאון ".  תגובה של גולש תחת השם אלקווים הביעה את מערכת היחסים האובססיבית ביותר עם הסרט . " כל מה שעשיתי לאחרונה זה לחפש עוד ועוד מידע על הסרט אווטאר .  אני משער שזה עוזר קצת .  כל כך קשה לי שאני לא יכול לחשוב שזה רק סרט ולעבור הלאה ,  ולדעת שאני לעולם לא אוכל לחיות כמו הילידים על כוכב פנדורה  הנ'אבי .  אני חושב שאני צריך סרט אחר ל'ריבאונד' ".  גולש אחר תחת השם מייק כתב באתר המעריצים כי הוא נתקף ב"עצב-נ'אבי "   ( נאביבלו )  וכי הוא שקל להתאבד לאחר הסרט . " מאז שראיתי את הסרט אווטאר אני מדוכא .  הצפייה בעולם הנפלא הזה הנקרא פנדורה ובכל הנ'אבי גרם לי לרצות להיות אחד מהם .  אני לא יכול להפסיק לחשוב על כל מה שקרה בסרט ועל הדמעות והצמרמורות שהוא גרם לי ",  אמר מייק ,  וסיכם : " אפילו שקלתי להתאבד ,  כי חשבתי שאולי אז נשמתי תתגלגל לעולם דומה לפנדורה והכל יהיה כמו באווטאר ".  צופים אחרים הביעו תחושות גועל מהמין האנושי ורצון להתנתק מהמציאות .  הסרט אווטאר של ג'יימס קמרון הכניס עד עתה למעלה מ-1.4 מיליארד דולר בקופות ברחבי העולם ,  והוא נמצא בדרכו להיות הסרט בעל ההכנסות הגבוהות אי פעם .  הסרט ,  בן שעתיים וחצי ,  משלב טכנולוגיות של אנימציה ממוחשבת ותלת מימד .
 
בלוז לאווטאר :  כמה מהצופים בסרט של ג'יימס קמרון דיווחו על דיכאון לאחר הצפייה
פורומים באינטרנט :  צופים חוו דיכאון ומחשבות אובדניות כי הם רוצים להמשיך וליהנות מיופי הכוכב פנדורה

