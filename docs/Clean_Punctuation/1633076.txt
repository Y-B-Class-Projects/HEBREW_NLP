הסרט  " שתיקת הארכיון "  ישתתף בפסטיבל ברלין
סרטה של יעל חרסונסקי אודות סרט אבוד שבוים על ידי הנאצים יצטרף ל-3 סרטים ישראליים נוספים שיוקרנו באירוע הקולנוע היוקרתי .  בנוסף ,  4 פרויקטים מישראל יוצגו בשוק הקו-פרודקציות השנתי 
" שתיקת הארכיון ",  סרטה של יעל חרסונסקי ,  התקבל לפסטיבל ברלין היוקרתי ויוקרן במסגרת הפנורמה ,  המוקדשת לסרטי תעודה בולטים מרחבי העולם .  הסרט מגיע לפסטיבל אחרי בכורה בפסטיבל סאנדנס בארצות הברית .
 סרטה של חרסונסקי ,  שהופק בתמיכת ערוץ yes דוקו והקרן החדשה לקולנוע וטלוויזיה ,  מצטרף אל  " פובידיליה ",   " סוררת "  ו"הזמן הוורוד "  שגם הם יוקרנו בפסטיבל שייערך בפעם ה-60 בחודש פברואר . 
" שתיקת הארכיון "  הופק על ידי איתי קנתור ונעמי שחורי ומתאר לראשונה את סיפורו של סרט קולנוע שביימו הנאצים על החיים בגטו ונששכח בארכיונים של המשטר הרצחני .  הסרט יוקרן בערוץ yes דוקו בשנה הקרובה .  
גם בתחום ההפקות לפיתוח ישראל ממשיכה להרשים בפסטיבל ברלין :  ארבעה פרויקטים ישראלים נבחרו להצגה בשוק הקו-פרודוקציות השנתי של הפסטיבל ,  מבין 37 פרויקטים בסך הכל .  הפרויקטים הם  " הירושה "  שמביימת היאם עבאס , " בית לחם "  שמביים יובל אדלר , " מיתה טובה "  של טל גרניט ושרון מימון  ( אחד מבמאי  " סיפור גדול ")  ו"תחנה מרכזית "  של עמיאל ליבנה וגיא עפרן .
 
הסרט  " שתיקת הארכיון "  ישתתף בפסטיבל ברלין
סרטה של יעל חרסונסקי אודות סרט אבוד שבוים על ידי הנאצים יצטרף ל-3 סרטים ישראליים נוספים שיוקרנו באירוע הקולנוע היוקרתי .  בנוסף ,  4 פרויקטים מישראל יוצגו בשוק הקו-פרודקציות השנתי

