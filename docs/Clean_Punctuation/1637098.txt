מילאן ממשיכה לצלול אחרי הדרבי
הרוסונרי ספגו הפסד משפיל ,  הפעם ברבע גמר הגביע האיטלקי ,  1:0 לאודינזה ממעמקי הטבלה .  אינלר כבש את שער הניצחון
מילאן המשיכה אתמול  ( רביעי )  בשבוע הלא פשוט שלה .  אחרי שהפסידה בדרבי 2:0 לאינטר ,  היא נאלצת לוותר על התואר הראשון שעליו חלמה ,  הגביע האיטלקי ,  אחרי שהפסידה ברבע הגמר 1:0 לאודינזה .  באיטליה ,  שם משחקים משחק אחד שקובע את העולה לשלב הבא ,  מקבלים כעת בחצי הגמר את אודינזה ,  פיורנטינה ורומא ,  שכבר הבטיחו את מקומן בשלב הבא .  אדוינזה ,  אגב ,  תפגוש את רומא .
 גוקאן אינלר היה זה שסידר לאודינזה ,  שנלחמת על מקומה בליגה ,  את המקום בין ארבע האחרונות .  הקשר השוויצרי כבש את שער הניצחון 11 דקות בתוך המחצית השנייה אחרי שקשרה השמאלי של הרוסונרי ,  לוקה אנטוניני ,  השאיר אותו פנוי ברחבה .  כל הנסיונות של קלאס-יאן הונטלאר ,  ששמו עלה כמועמד לעזוב בינואר ,  עלו בתוהו ולא ממש שינו את התוצאה ,  שממשיכה את היכולת הרעה של הקבוצה מהדרבי .
 אלא שבכל זאת יש למילאן מה לקחת מההתמודדות :  החזרה מהפציעה של השוער שלה ,  כריסטיאן אביאטי ,  ששיחק 90 דקות .  לאונרדו בסיום ניסה להסביר מה גרם לקבוצה שלו להפסיד ,  ואמר : " נאבקנו לעלות שלב .  לא לחצנו מספיק כדי להבקיע את השער ".  במשחק שינעל את רבע הגמר תארח היום אינטר את יובנטוס בסן סירו ,  במה שעשוי להיות משחקו האחרון של צ'ירו פריירה אצל הגברת הזקנה בעקבות הספקולציות המתמשכות על ערעור במעמדו .
 
מילאן ממשיכה לצלול אחרי הדרבי
הרוסונרי ספגו הפסד משפיל ,  הפעם ברבע גמר הגביע האיטלקי ,  1:0 לאודינזה ממעמקי הטבלה .  אינלר כבש את שער הניצחון

