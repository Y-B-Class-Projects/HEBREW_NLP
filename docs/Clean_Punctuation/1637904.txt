ההישג :  סיכול והרתעה
חיסולו של מחמוד אבו אל-מבחוח בדובאי הוא מסוג הפעולות שמציתות את הדמיון :  פעיל טרור בכיר שמצליח במשך שנים לחמוק מרודפיו עד שנהרג באופן מסתורי תחת זהות בדויה על ידי מתנקשים אלמונים שפעלו בדרך שספק אם אי פעם תיוודע במלואה .  
חמאס כצפוי האשים את ישראל .  מבחינתו היא החשוד המיידי והמבצע היה נקמה על מעורבותו של מבחוח בחיסולם של החיילים סספורטס וסעדון .  גם אם ההנחה הזאת נכונה ספק אם נקמה היתה המניע העיקרי של המבצעים .  תמיד טוב לסגור מעגל אבל טוב בהרבה להשיג שתי מטרות חשובות יותר - סיכול והרתעה .  
בתפקידו הנוכחי בצמרת חמאס היה מבחוח גורם מרכזי במערך הברחות הנשק לעזה .  אם תרצו קצין מבצעים בכיר שניהל אופרציה חובקת עולם :  נשק שיוצא מאיראן לרצועה אוניות שרשומות במדינות נידחות חברות קש שמעבירות את הסחורה והרבה מאוד כסף .  דובאי היא ציר מרכזי בתהליך הזה בעיקר בצד של החברות והכספים ומבחוח בא לשם לעבוד .  הוצאתו מהמשחק היא סיכול משמעותי משום שהיא תקשה על ההברחות בטווח המיידי עד שיימצא לו מחליף .   מי שיבוא במקומו יהיה בוודאי זהיר בהרבה ואת ההרתעה הזאת ביקשו המחסלים להשיג .  מבחוח פעל בזהות בדויה ואף לא אחד בדובאי לא ידע מיהו .  חוץ מהמחסלים כמובן .  הם עקבו פגעו ונמלטו .  איש לא ראה איש לא שמע .  עבר לא מעט זמן מרגע מציאת הגופה ועד שחמאס הודה שמדובר באיש  " שלו ." המחסלים נמלטו בינתיים באין מפריע .  במדינה שמדי יום נכנסים אליה עשרות אלפי זרים הסיכוי לתפוס את מי שהרגו את מבחוח קטן מאוד .  זה פתח לאינספור תיאוריות קונספירציה שמן הסתם ינחתו עלינו בימים הקרובים שלכולן יהיה רק דבר אחד משותף :  ההילה סביב החיסול תגדל וכן ההילה סביב מבצעיו .  ומכיוון שהחשוד המיידי הוא המוסד הפחד ממנו רק יגדל .  
חמאס יאיים מן הסתם בנקמה .  עד היום פעל הארגון רק בגבולות ישראל והשטחים עכשיו הוא עשוי להתרחב גם לחו"ל .  זה דורש קשב ומחשבה ולא הרבה מעבר לכך ;  ממילא אנחנו מאוימים על ידי חיזבאללה שכבר שנתיים מחפש את נקמת חיסולו של עימאד מורנייה .  מעבר לכך כמו תאומו מצפון גם חמאס מבין בוודאי שנקמה חריפה מדי תביא עליו מלחמה שבה הוא בוודאי אינו רוצה כעת ולכן הוא נמנע אפילו מהפעולה הפשוטה והמתבקשת ביותר - ירי קסאם .
 הרי את ההחלטה על כך צריך לקבל בדמשק שם יושב אדם שמבין דבר או שניים בחיסולים .  וכשהוא שומע מה קרה לאיש שלו מבחוח בהמשך למודל שלו מורנייה אפשר להניח שחאלד משעל חושב בעיקר על עצמו ועל כך שמעגלים סופם להיסגר .  

ההישג :  סיכול והרתעה
nan
