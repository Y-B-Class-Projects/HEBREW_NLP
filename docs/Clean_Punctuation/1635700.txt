הפועל פתח תקוה פנתה לאיברהים בסיט
החלוץ הגנאי בן ה-19 ששיחק בסכנין מועמד .  דן אדו הסביר לחבריו : " אני קשר אחורי ".  שחקנים על סאגת גוצירידזה : " שכונה "
 הפועל פתח תקוה פנתה לחלוץ בני סכנין לשעבר ,  הגנאי איברהים בסיט ,  וביררה עלויות עם סוכנו .  בסיט בן ה-19 הגיע בפגרת החורף של העונה שעברה לסכנין על תקן הבטחה גדולה לטווח ארוך .  הוא כבש שער ליגה אחד ושער נוסף בגביע הטוטו ,  למרות שפתח רק בשני משחקים .  הוא שיחק מעט בשלבים המאוחרים של העונה בעיקר בגלל חוסר הניסיון שלו במאבקי תחתית .  היו"ר דני לוי אישר הערב כי : " מתנהלים מגעים עם סוכנו של השחקן ,  אך עדיין לא קיבלנו החלטה לגביו ". 
בפתח תקוה מחכים לשחרור של ראובן עובד ואלי ביטון ,  שעל מועמדותו פורסם כבר לפני כחודשיים ,  מבני סכנין .  מאז שפתח תקוה פנתה לשחקן סכנין טרם הודיעה לו על שחרורו באופן רשמי ולכן חל עיכוב .  היום  ( ראשון )  שוחחו בקבוצה עם חסן אבו סלאח מסכנין ,  שהבטיח לשחרר אותם עד מחר .  גם ראובן עובד עדיין לא סיכם בקבוצה וזה יקרה רק לאחר שישוחרר מסכנין .  בקבוצה מודעים לעלויות של עובד ולכן לא צפויות בעיות אם יתקבל השחרור .
 בקבוצה מרוצים מאוד מהיכולת שהציג אתמול הבלם דן אדו ,  שטען בפני שחקנים בקבוצה שהוא רגיל לשחק בכלל בעמדת הקשר האחורי . " זה מסביר כנראה את היכולת ההתקפית שלו ,  הוא לא הפסיק לעלות למעלה ",  אמרו שחקנים בקבוצה .
 החלוץ רבאז גוצירידזה ישוחרר עוד השבוע מהקבוצה .  אתמול ,  לאחר המשחק ,  השחקן שוחח עם אדו בנוגע למעמדו בקבוצה .  שחקנים בקבוצה אמרו אתמול : " איזה יכולת ציפו שהוא יביא איתו אחרי שהחתימו אותו לשבועיים ,  שחררו אותו והחתימו אותו לשבוע נוסף ?  זה נראה כמו שכונה ".  
אחד מהחלוצים ,  אור פיישבין ואיימן אבו סלאח ,  שכבר שוחרר מהקבוצה ,  עשויים לעבור לאחווה עראבה של אייל לחמן .  כזכור ,  השחקנים הוצעו ללחמן במסגרת שיחות על שיתוף פעולה ,  לאחריהן עבר הקשר האחורי דור הלוי לקבוצה מהליגה הלאומית .
 השוער יוסי שקל הוזכר בתקשורת האירופית כאחד השוערים שספגו הכי מעט באירופה בארבעת המחזורים האחרונים .  שקל ספג רק שער אחד בארבעת משחקי הליגה האחרונים .  להוציא את השער הזה ,  שקל לא ספג 396 דקות ,  מאז השער שהבקיע לרשתו שלו מנשה ממכבי נתניה .  המאמן אלי מחפוד אמר אמש על משחק ההגנה של הקבוצה : " כשהגעתי לפתח תקוה המטרה הייתה קודם כל לייצב את ההגנה .  אני שמח שזה קרה ". 

הפועל פתח תקוה פנתה לאיברהים בסיט
החלוץ הגנאי בן ה-19 ששיחק בסכנין מועמד .  דן אדו הסביר לחבריו : " אני קשר אחורי ".  שחקנים על סאגת גוצירידזה : " שכונה "
 
