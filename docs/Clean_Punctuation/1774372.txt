למכירה :  יד ראשונה ,  משוטר
משטרת ישראל מעמידה למכירה מאות כלי רכב שהיו בשירות המשטרה ,  כחלק מרענון צי הרכב המשטרתי
ביום שישי  ( 31.12.10 )  תערוך משטרת ישראל מכירה פתוחה למאות כלי רכב שהיו בשירות .  כך לדוגמה ,  ניתן למצוא במכרז כלי רכב בני שלוש וארבע שנים בלבד ,  אשר חלק ניכר מהם אינם כלי רכב מבצעיים ומצבם טוב :  מאזדה לנטיס ודמיו ,  פולקסווגן פאסאט ,  טויוטה קורולה ,  פורד פוקוס ,  יונדאי טרקאן ,  סקודה אוקטביה ,  סובארו B4 ועוד דגמים רבים ממגוון שנתונים ונפחי מנועים כולל כלי רכב מסחריים ,  טנדרים ,  עגלות נגררים ,  קטנועים ואופנועים .
 כלי הרכב המוצגים החל מה-31 לדצמבר 2010 שעה 8:00 ועד ה-04 בינואר 2011 בשעה 16:00 ,  בימים ו' עד ג' בין השעות 08:00 עד 16:00 ,  וביום ו' בין השעות 08:00 עד 12:00 במגרש המכרזים של משטרת ישראל בבית דגן  מדור רכב  צומת בית דגן .  
משטרת ישראל מקווה להגדיל את הכנסותיה ממכירות כלי רכב אלו על ידי מכירת כלי רכב צעירים יותר ופתיחת המכירה לציבור הרחב .  לדברי אגף הלוגיסטיקה של משטרת ישראל ,  אם בעבר היו פוקדים את מגרש הרכב רק סוחרים ,  אשר היו רוכשים את הכלים בעיקר לפירוק לחלפים ,  הרי שכיום פוקדים את מגרש המכירות בבית דגן יותר ויותר אנשים פרטיים אשר מגיעים להתרשם ומגישים הצעות .  
מגרש הרכב כולל גם חידושים טכנולוגיים כמו עמדות מחשב אשר מאפשרות צפייה ובחינה של היסטוריית הרכב לרבות טיפולים ,  תקלות וספר הרכב .  עד יום רביעי הקרוב מצפה המשטרה למכור למעלה מ-250 כלי רכב .  
בשרות משטרת ישראל צי של למעלה מ-5000 כלי רכב ,  אשר במשך שנים התקשו לחדש אותו בזמן .  הסכם עם משרד האוצר משנת 2006 ,  מגדיר החלפה של כלי הרכב כנהוג ביתר משרדי הממשלה מדי ארבע שנים .  כיום ,  כאשר כל צי הרכב נכנס לתהליך ההחלפה המסודר ,  צופה המשטרה גידול ניכר של עשרות אחוזים ממכירות כלי הרכב ,  אשר נעשות באמצעות מנהל הרכב הממשלתי .  בעבר היו כלי רכב שאמורים לסיים את חייהם מועברים ליחידות אחרות כדי להשלים תקנים .  ההסכם החדש מיתר צורך זה .  

למכירה :  יד ראשונה ,  משוטר
משטרת ישראל מעמידה למכירה מאות כלי רכב שהיו בשירות המשטרה ,  כחלק מרענון צי הרכב המשטרתי

