חשד :  דקר את אשתו באולם שמחות והתאבד
בעלה של האישה שנחשד בדקירתה באולם השמחות בו עבדו השניים בראשון לציון ,  נמצא כשהוא תלוי ללא רוח חיים על עץ בעיר .  האישה נפצעה באורח בינוני עד קשה
הגבר החשוד בדקירת אשתו היום בצהרים  ( שלישי )  באולם שמחות בראשון לציון נמצא הערב כשהוא תלוי ללא רוח חיים על עץ ברחוב המוכתר בעיר .  המשטרה ניהלה מצוד אחר הגבר ,  שלפי החשד דקר את אשתו ופצע אותה באורח בינוני עד קשה .  
שוטרי תחנת ראשון לציון ביצעו חקירה וסריקות שהובילו למציאת הגבר ,  וצוות מד"א שהוזעק למקום נאלץ לקבוע את מותו .  מוקדם יותר היום ,  נמצאה אשתו של הגבר ,  כבת 40 כשהיא דקורה באולם אירועים בראשון לציון בו הועסקו השניים .  
מחקירת המשטרה עלה כי בשלב מסוים השניים נשלחו לבצע מטלה במחסן האולם .  שם ככל הנראה התעורר ויכוח ביניהם שבמהלכו דקר הבעל את האישה במספר רב של פעמים בפלג גופה העליון ,  ונמלט מהמקום .  בעל האולם שהגיע למחסן מצא את האישה מוטלת על הרצפה ומדממת .  הוא הזמין את מד"א והמשטרה שפינו אותה לבית החולים אסף הרופא בצריפין .
 
חשד :  דקר את אשתו באולם שמחות והתאבד
בעלה של האישה שנחשד בדקירתה באולם השמחות בו עבדו השניים בראשון לציון ,  נמצא כשהוא תלוי ללא רוח חיים על עץ בעיר .  האישה נפצעה באורח בינוני עד קשה

