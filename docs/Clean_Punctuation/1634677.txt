הבועה הסינית ממשיכה להתנפח ? 
הכלכלה בעלת הצמיחה המהירה בעולם :  התמ"ג של סין התרחב ב-10.7% ברבעון הרביעי לעומת הרבעון המקביל בשנת 2008 .  האם יקשיח הממשל את המדיניות המוניטרית ? 
התמ"ג הסיני צמח בשיעור החד מאז שנת 2007 ברבעון הרביעי של השנה שעברה ,  דבר אשר עלול להדגיש את הצורך של הממשלה לרסן את ההלוואות כדי למנוע חוסר יציבות בכלכלה בעלת הצמיחה המהירה בעולם .
 התמ"ג של סין התרחב ב-10.7% ברבעון הרביעי לעומת הרבעון המקביל בשנת 2008 .  העלייה במחירי הנכסים בסין ,  בעיקר במחירי נכסי הנדל"ן ,  מקשה על הממשלה להוביל את הכלכלה הסינית ,  כך אמר מה ג'יאנטאנג העומד בראש הלישכה המרכזית לסטטיסטיקה בסין .
 הדו"ח עלול לעורר את ההשערות בקרב המשקיעים כי הבנק המרכזי יחל בקרוב להעלות את הריבית בסין ולהקשיח את תנאי ההלוואות במדינה . " הדו"ח שפורסם היום מרמז שהקשחת המדיניות נמצאת מעבר לפינה ",  אמר בריאן ג'קסון ,  אסטרטג של רויאל בנק אוף קנדה בהונג קונג לבלומברג ,  והוסיף : " קובעי המדיניות בסין יצטרכו בקרוב לפעול על מנת למנוע מהכלכלה להתחמם יתר על המידה ".  ג'קסון חזה כי הבנק המרכזי של סין יעלה את הריבית עוד ברבעון הנוכחי .  
ההשערות כי הממשלה הסינית תקשיח את המדיניות המוניטרית מגיעות בניגוד להצהרותיו של ראש הממשלה המקומי וון ג'יאבאו כי המדיניות תישאר מתונה .  
מדד המחירים לצרכן בסין עלה ב-1.9% בדצמבר לעומת החודש המקביל ב-2008 - שיעור חד מהצפוי ,  והעלייה השניה ברציפות לאחר תשעה חודשי ירידות .  מדד המחירים ליצרן בסין עלה ב-1.7% בדצמבר .  
מדינות העולם עשויות גם השנה להסתמך על סין כמנוע הצמיחה הגדול .  קרן המטבע הבינלאומית  ( IMF )  צופה כי כלכלת סין תרשום צמיחה של 9% השנה ,  לעומת צמיחה של כ-1.3% לכלכלות המפותחות בעולם .
 
הבועה הסינית ממשיכה להתנפח ? 
הכלכלה בעלת הצמיחה המהירה בעולם :  התמ"ג של סין התרחב ב-10.7% ברבעון הרביעי לעומת הרבעון המקביל בשנת 2008 .  האם יקשיח הממשל את המדיניות המוניטרית ? 

