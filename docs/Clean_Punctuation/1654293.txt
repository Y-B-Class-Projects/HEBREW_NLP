9 הנשמות של אינטרנט אקספלורר
מיקרוסופט הציגה גרסה ראשונית של אינטרנט אקספלורר 9 ,  המיועדת בעיקר למפתחים .  משתמשי חלונות XP לא יוכלו להתקין את הדפדפן החדש
מיקרוסופט חשפה את הדור הבא של הדפדפן שלה  גרסה 9 של אינטרנט אקספלורר .  אמש ,  בכנס Mix10 בלאס וגאס הציגה החברה גרסה ראשונית מאוד ,  שכבר ניתנת להורדה .  מדובר בגרסה כה ראשונית ,  שהיא חסרה דברים בסיסיים כמו שורת כתובת וכפתור Back .  מיקרוסופט מכנה אותה כלא יותר מ"הזדמנות לצפייה בפלטפורמה החדשה "  וככלי המיועד למפתחים ,  המעוניינים ללמוד את הפלטפורמה עבורה יוכלו לפתח בעתיד הקרוב .
 לדברי מיקרוסופט ,  אינטרנט אקספלורר 9 יהיה שינוי מהותי מקודמיו ,  ובעיתונות הטכנולוגית אף מתייחסים אליו כאל סוג של  " Reboot "  לדפדפן והתחלה חדשה .  מהירות הפעולה שלו תהיה גבוהה יותר  ( החברה הצהירה שהוא יהיה מהיר יותר מגרסה 3.6 של פיירפוקס שיצאה לאחרונה )  ,  והוא יכלול מנוע עיבוד שישתמש במעבד הגרפי של המחשב עבור האצת הגלישה .  IE9 יתמוך בתקן HTML5 ,  הצפוי להפוך עם הזמן לסטנדרט של הרשת ואף להחליף טכנולוגיות תמיכה במולטימדיה דוגמת פלאש .  עיבוד הג'אווה של הדפדפן יעבוד ברקע ויעמיס פחות על פעילות המעבד .  ככל הנראה יעבוד IE9 רק על מערכות ההפעלה ויסטה וחלונות 7 ולא יתמוך בחלונות XP  שהיא מערכת ההפעלה הפופולרית בעולם  ( נתח שוק של מעל ל-70% )  ,  מהסיבה שהמאיצים הגרפיים שלו מבוססים על ממשקי פיתוח של חלונות 7 .
 מיקרוסופט מסרה שתעדכן את גרסת הפרה-בטא הנוכחית כל חודשיים ,  אך לא מסרה פרטים לגבי מועד צאתה של גרסת בטא רשמית או מועד צאת הגרסה הסופית .
 
9 הנשמות של אינטרנט אקספלורר
מיקרוסופט הציגה גרסה ראשונית של אינטרנט אקספלורר 9 ,  המיועדת בעיקר למפתחים .  משתמשי חלונות XP לא יוכלו להתקין את הדפדפן החדש

