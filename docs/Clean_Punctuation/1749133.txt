ימי התום
תום התחיל לרזות ,  ועכשיו טבעי שהוא גם ימצא אוזן קשבת .  אבל מה עושים כשהאוזן הקשבת היא בחורה ממש מתוקה ? 
באחד מאותם הימים בהם התחלתי לרזות  ( איך לא ארזה ?  לא אכלתי בערך כלום חוץ מחסה ,  גזרים ושאר אוכל של ארנבים ,  ולפעמים פרוסות של לחם קל כדי שלא אתעלף על המכשירים ואעשה לעצמי את פאדיחת חיי )  ולהתחזק  ( איך לא אתחזק ?  כל יום הלכתי לחדר כושר .  ניתקתי את המחשב מהקיר וניפצתי את המסך .  זין על פייסבוק .  מי צריך פייסבוק כשאתה חתיך ?  מה גם ,  שבכל מקרה היו לי בערך עשרים חברים ,  כולם חנונים מזדקנים שהכרתי במקומות מפוקפקים )  ישבתי בכיתה וחלמתי בהקיץ .  
האמת ששמתי לב למבטים שלהם ,  אבל אף אחד לא אמר לי שום דבר .  למה שיגידו ?  כל מה שהם רגילים להגיד לי זה שאני בטטה מטומטמת ,  חצ'קון מהלך או יצור פרא .  אורן המשיך לשים לי רגליים במסדרון ,  המשיך לדחוף אותי ולהציק לי על שטויות .  הבנתי שמסתכלים עלי קצת שונה ,  במבטים רחומים שנושאים בחובם את המשפט :  אוי ,  איזה יופי ,  הוא עושה עם עצמו משהו ".  ישבתי בכיתה ובהיתי .  אני חושב שחשבתי על זיונים ,  על כמה שאני מתגעגע לשחק דיאבלו ועל כמה שהעולם הזה פועל באופן שגוי .  פתאום פילח את הבהייה שלי באוויר קול עדין . 
" נורא רזית ,  אתה יודע ?  ,  היא אמרה .  ניגבתי את הריר שנזל לי מהפה  ( לא בגלל שהיא לבשה רק חזייה שעשויה מהמבורגר ,  כן ?  סתם בהיתי וריירתי להנאתי באמצע שיעור תנ"ך .  אבל היא היתה חמודה ,  באמת )  והסתכלתי עליה די בשוק .  זו היתה תמר ,  שהסתובבה אליי ממקומה שלפניי בכיתה .  
תמר מתלבשת מאד יפה ,  תמיד שמלות שלאף אחת אין ,  חולצות מגניבות עם כיתובים שנונים ,  שרשראות ותכשיטים מיוחדים ,  נעליים עם ציורים מצחיקים .  היא לא היתה יפה כמו סיוון ,  שמבט אחד ממנה היה מפיל אותך על הרצפה ,  אבל היא היתה מתוקה .  היה לה שיער כהה ,  עיניים חומות וטובות ,  שפתיים יפות .  אין אף אחד שיגיד שהיא לא מתוקה .  ובטח שלא אני ,  שהבחורה היחידה שדיברתי איתה היתה אותה חברת-אינטרנט שבטח היתה בכלל גבר חרמן עם בעיית אוננות כפייתית ופזילה קשה בשתי העיניים . 
" אמממ ,  כן "  אמרתי לה . " רזיתי ".  היא הסתכלה עליי בחיוך ושאלה :  איך ?  מה ,  התחלת להתאמן ?  .  לא האמנתי שהיא מדברת איתי סתם ככה .  היא בערך היתה האדם הראשון בבית הספר שאמר לי משפט שהוא לא :  טוס מכאן ,  שמן ".  זה לא שאני אומר שכולם בבית הספר הזה מפלצות ,  כן ?  רובם .  אבל אני גם מפלצת בעצמי ,  מפלצת ששונאת את כולם ,  מפלצת שלא יוצרת קשר .
 חייכתי אליה ואמרתי :  כן ,  האמת שהתחלתי להתאמן ולאכול חסה וגזרים .  אני מרגיש שעוד שנייה תצמח לי פטרייה על הראש ".  היא צחקה .  אני מקווה שהיא לפחות תראה כמו הפטרייה של סופר מריו ".  זה היה הומור מפגר ולא מוצלח ,  גם שלי וגם שלה ,  אבל הבנו אותו יחד  ,  וזה הרגיש נעים פתאום .  לאיזה חדר כושר אתה הולך ?  ,  היא שאלה .  אמרתי לה ,  ופתאום העיניים שלה התרחבו - די !  נרשמתי לשם אתמול !  אני מתכוונת ללכת בעיקר לבריכה ,  אבל מגניב !  .  רציתי להגיד לה ,  בשביל מה את צריכה חדר כושר ?  אבל פחדתי שזה יהיה סליזי מדי .  שתקתי וחייכתי .  היא שאלה :  אתה רוצה ללכת ביחד אחרי בית ספר ?  ". 
האמת שתכננתי להבריז משיעור היסטוריה כפול ולברוח לשם כבר בעוד חצי שעה ,  אבל ממש רציתי ללכת איתה .  זה לא מה שאתם חושבים ,  באמת שלא התכוונתי לאנוס אותה בשיח ולמרוח אותה בבולונז ,  כמו שאתם בטח מצפים משמן דוחה כמוני .  באמת שרק רציתי להיות בחברתה ,  לצחוק איתה ,  לדבר מצדי על סופר מריו שעות .  האמת שרציתי להבריז ",  אמרתי לה .  אבל אני יכול גם להישאר ". 
כשנגמר שיעור היסטוריה הכפול התחלנו ללכת לכיוון החדר כושר .  הדבר שהכי אהבתי בהתנהגות שלה היה שלא כמו כל הבחורות האחרות שהכרתי ,  היא לא ניסתה להתיפייף או לנפנף בשיער שלה כדי שאתאהב בה ,  או לחילופין לשלוח אליי מבטים מבועתים ולהפחיד אותי כדי שאני לא אתאהב בה .  לא היתה בכוונתי להתאהב בה ,  פשוט רציתי מישהו שיבין אותי בעולם המטופש הזה ,  מישהו שהוא לא מלך החנונים של חולון ,  שהכרתי פעם באיזו תחרות מצטיינים .  
מישהו שהוא לא ישי מהכיתה המקבילה ,  שאנחנו לפעמים מסתובבים ביחד כי לשנינו יש בעיית השמנה .  מישהו שהוא לא חבר אינטרנטי שאיתו אני משחק אונליין שעות .  מישהו אמיתי ,  עם חיוך ושכל ,  מישהו חמוד כמו תמר .  זה נשמע קלישאתי ,  אבל התחילה שם ידידות מופלאה .  טוב ,  הגזמתי .  אין ידידות בין בנים לבנות .  אני הייתי מכוער ומפוקס מדי על המטרה שלי ,  והיא היתה משונה מדי .  אבל היינו יחד לפעמים ,  צחקנו ,  וזה היה נחמד .  כל חוויה אנושית שלא קשורה לאורן המכוער ,  היא נחמדה .  וכשיש מישהו לצדך ,  במיוחד כשאתה עושה שינוי כל כך דרסטי ,  במיוחד מישהי מתוקה כמו תמר  זה כיף .
 
ימי התום
תום התחיל לרזות ,  ועכשיו טבעי שהוא גם ימצא אוזן קשבת .  אבל מה עושים כשהאוזן הקשבת היא בחורה ממש מתוקה ? 

