קורבנות החגיגה כבר לפנינו 
הבהלה לגז
 >  >  השלכות הרוחב של תגליות הגז הטבעי על המשק אמנם ניכרות כבר בשטח - אך יש להתייחס אליהן בפרופורציות ראויות .  עתודות הגז הטבעי המקומי מספיקות ל-25-30 שנה בלבד ,  המדינה לא תאפשר מצב שבו תפקוד מרבית המשק יישען על שניים-שלושה צינורות תת-ימיים בלבד ,  הכנסות המדינה מתמלוגים וממיסוי ישיר יסתכמו בפחות ממיליארד שקל בשנה - וייצוא גז הוא לפי שעה בגדר חלום ותו לא .  בהלה לגז לא מבטיחה גז .  מי שישכח זאת ישלם מחיר כבד ,  ובדרך כלל מי שמשלם מחיר הוא האזרח הקטן .  קידוח תמר נקדח לעומק נדיר ומופחת סיכויים ,  והסתיים באופן נדיר לא פחות בהצלחה גורפת ובאפס תקלות .  ואולם תרחיש זה אינו השכיח בענף חיפושי הגז והנפט .  לצד קידוחי תמר ודלית ,  בוצעו בשנים האחרונות בשטחי ישראל קידוחים רבים שהסתיימו במפח נפש .  את הכישלונות לא מימנו טייקונים או אנשי חזון ,  אלא ציבור משקיעים שאליהם פנו בבקשה לגייס הון עבור מימון פעילותם .  אם השוק לא יידע לתמחר נכון את הסיכונים בענף ,  לזהות תמרורי אזהרה ולשקלל גם פוטנציאל להפסדים - הרי שמחיר המרוץ המטורף אחר האוצר התת-קרקעי יפיל קורבנות רבים .  מי שנכווה בשדות תפוחי אדמה בואכה מוסקווה - קל וחומר שיישמר מפני בורות תת-קרקעיים שלעולם לא יוכל לראות ,  במעמקי הים התיכון .
 
קורבנות החגיגה כבר לפנינו 
הבהלה לגז

