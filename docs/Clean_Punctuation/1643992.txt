חבר הועד המנהל ברשות :  לעצור את הקיצוצים
יעקב נווה פנה למנכ"ל רשות השידור מוטי שקלאר וביקש פירוט של ההוצאות שיחסכו כתוצאה מביטול תכניות .  כמו כן ביקש נווה הסבר להתייעלות הצפויה כתוצאה מחילופי העורכים במחלקת האקטואליה
חבר הועד המנהל ברשות השידור יעקב נווה דורש ממנכ"ל הרשות מוטי שקלאר הסברים על כמה מההחלטות שקיבלה הנהלת הרשות בשבועות האחרונים .  נווה אף מבקש משקלאר לדחות את יישום תכנית הקיצוצים שאישר הועד בסוף דצמבר ,  לחודש מרץ .  
במכתב שהעביר מבקש נווה פירוט של ההוצאות שיחסכו כתוצאה מההחלטה להסיר תכניות וכן את עלויות החלופות .  כמו כן מבקש נווה הסבר לשיפור וההתייעלות הצפויים ,  לדעת שקלאר ,  ממהלך החלפת העורכים בתכניות האקטואליה וכן על פי אילו כללים הוחלט על המהלך .  נווה מבקש משקלאר לא לבצע כל שינוי בלוח השידורים של ערוץ 1 או שינויים פרסונאליים עד להעברת החומר .
 במכתבו קובל נווה על כך שלוועד המנהל נודע על המינויים החדשים באמצעות התקשורת ולא באמצעות דיווח ישיר כנדרש על פי חוק רשות השידור .  עוד כותב נווה : " אוסיף ואביע את אכזבתי העמוקה מדלות תכניות התרבות והבידור בטלוויזיה בתקופת כהונתך ומהתקציב הזעום שהקדשת לנושא התרבות הבידור ובנוסף  מהקיצוץ שהגשת מהתבטאויותיך בנושא זה בישיבה האחרונה ". 
שינויי העורכים בתכניות ערוץ 1 עליהם פורסם לראשונה בוואלה !  ברנז'ה כוללים את העברת עורכי  " יומן "  משה נסטלבאום וענת שרן מתפקידם ,  כמו גם עורך  " פוליטיקה "  אלון מזר ואחד מעורכי  " מבט "  אסף אפרתי .
 מנכ"ל הרשות מוטי שקלאר מסר בתגובה : " הוועד המנהל אישר את הקיצוצים בניגוד להחלטתו של יעקב נווה שהיה בדעת מיעוט ,  הדבר מגובה בפרוטוקול ".  מרשות השידור נמסר כי היא אינה מנהלת דיונים באמצעות התקשורת .
 
חבר הועד המנהל ברשות :  לעצור את הקיצוצים
יעקב נווה פנה למנכ"ל רשות השידור מוטי שקלאר וביקש פירוט של ההוצאות שיחסכו כתוצאה מביטול תכניות .  כמו כן ביקש נווה הסבר להתייעלות הצפויה כתוצאה מחילופי העורכים במחלקת האקטואליה

