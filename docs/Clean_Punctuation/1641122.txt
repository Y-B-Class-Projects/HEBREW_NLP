איתי בלטר  - " נערה ממושב בצפון "
 אחד היוצרים המרתקים בישראל חוזר עם אלבום שני ,  מתוכו יוצא סינגל ראשון שלדבריו הוא הסינגל הכיפי ביותר שהוציא בחייו ,  אבל הוא כנראה גם האחרון מהסוג הזה .  השמעה וראיון 
" זה השיר הכיפי היחיד שהוצאתי אי פעם בחיי ",  מספר איתי בלטר לוואלה !  תרבות על הסינגל החדש שלו , " נערה ממושב בצפון ".   " זה כנראה גם האחרון ".  המשפט הקצר הזה מסביר כמעט הכל על אחד היוצרים המרתקים ביותר במוזיקה הישראלית ,  שהפציע באמצע שנות ה-90 עם להקת גוונים כהים  ( יחד עם יואב בראון וירונה כספי )  ,  נעלם ,  ניגן קלידים בהפקות וחזר עם אלבום סולו מרגש , " הרוח ,  השמש ,  השד והים "  שיצא בשנת 2006 וזכה לשבחים רבים .  
עכשיו הוא חוזר ,  קצת פחות קודר אבל לא בדיוק שמח עם  " רחובות וקסמים ",  אלבום סולו שני שמורכב מהקול המיוחד שלו ,  הטקסטים והלחנים שהפכו את הבכורה למצוינת . " אני מאד אוהב את הדיסק הזה ",  אומר בלטר . " אני חושב שזה הדבר הכי יפה שעשיתי עד היום .  אבל אני יודע שיש את הציפיות שלי ,  שהן דבר מורכב ומסובך מאד שזז מיום ליום ויש את החיים עצמם .  אני לא חושב על מכירות .  אני עושה את זה כי אני רוצה ". 
הרצון של בלטר הוביל אותו לבאר שבע ,  שם הוא גר כעת עם אשתו וילדו שנולד לא מזמן ושם הוא גם עבד עם נדב אזולאי שהפיק מוזיקלית את האלבום ועם דויד פרץ ,  שזכה לטייטל  " יועץ אמנותי ".  השהייה בבירת הנגב הפכה את בלטר מאמן ששיריו קיימים בעיקר במרחבים כמו כבישים ודרך לאמן של  " רחובות וקסמים ".   " הדיסק מדבר על פרידות ",  הוא מסביר . " לא פרידות של את עזבת אותי או אני אותך .  פרידות של דברים מהילדות ,  פרידות מבעיות רגשיות .  הכל קורה ברחובות והכל מלא קסמים של שאלות לא פתורות ".  
אחת השאלות האלו היא מתי ייצא האלבום המיועד ,  שאלה שגם בלטר לא יודע להשיב עליה . " אין לי חברת תקליטים ואין לי ממש כסף לזה ",  הוא מסביר . " נוציא סינגל אחד ,  נוציא סינגל שני ונראה איך זה יילך .  אם לא תהיה ברירה ,  אני אוציא את זה לבד .  שמע ,  חגגתי 40 ביום חמישי האחרון ויש לי ילד .  זה לא צחוק ".  
" כן .  זה מזכיר לי שבסך הכל החיים טובים ". 

איתי בלטר  - " נערה ממושב בצפון "
 אחד היוצרים המרתקים בישראל חוזר עם אלבום שני ,  מתוכו יוצא סינגל ראשון שלדבריו הוא הסינגל הכיפי ביותר שהוציא בחייו ,  אבל הוא כנראה גם האחרון מהסוג הזה .  השמעה וראיון

