גרנט : " שני שחקנים הציעו בפני להוריד ממשכורתם "
 המנג'ר הישראלי התייחס למצב הקשה של פורטסמות ,  שמתחילה להתכונן להליך פירוק .  סטורי : " יהיו קיצוצים גדולים במועדון "
 הסערה רק מתחילה בפורטסמות ,  והיום  ( שישי )  פומפי אמורה להיכנס להליכי פירוק .  הצעד הזה נובע ,  בין השאר ,  מכשלונו של הבעלים בלרם צ'רנוי למצוא קונים לפומפי במהלך השבוע .  עונש הפחתת תשע הנקודות יחול באופן מיידי ,  מה שישאיר לקבוצה שבע נקודות בלבד ולמעשה יגזור את דינה של פומפי ,  שתרד לצ'מפיונשיפ .
" שניים מהשחקנים שלי באו אליי והציעו בפני להפחית מהשכר שלהם כדי לנסות ולעזור לחלק מהאנשים ,  כי אנחנו מרגישים עצבות עם מה שקורה עם המועדון ",  סיפר אברהם גרנט ל'גארדיאן' . " אני צריך להבין את המצב בדיוק קודם כל ,  לדעת בדיוק מה יקרה עם הקבוצה כעת ". 
על מצב הקבוצה אמר גרנט בראיון אחר : " אני מאוד עצוב וכועס ,  אבל אצטרך ללמוד יותר את הסיטואציה כדי להגיב .  אני כועס מפני שעשינו עבודת כדורגל כאן והפריעו לנו בכל צעד .  עכשיו אני זועם בשבילי וכמובן בשביל כולם ". 
לא רק גרנט דיבר על המצב הקשה ,  אלא גם מנכ"ל הקבוצה פיטר סטורי התייחס לשינויים שיקרו במועדון . " יהיו קיצוצים בכל הרמות .  זה אנחנו ההנהלה צריכים לדאוג לזה שהמועדון ימשיך קדימה ",  אמר סטורי . " נקצץ במשכורות ,  אני אפילו מוכן לקצץ במשכורת שלי כדי לעזור למועדון ". 
כאמור ,  פורטסמות עלולה לספוג עונש הפחתה של עד 20 נקודות ממאזנה בעונה הבאה בצ'מפיונשיפ ,  מה שאוטומטית יהפוך אותה למועמדת ודאית לירידה לליגה הראשונה  ( השלישית בדירוג )  .  ארבע קבוצות שנכנסו להליכי פירוק בעבר :  לידס ,  רותרהאם ,  בורנמות ולוטון נענשו בהפחתה של בין 15 ל-20 נקודות בעונה שלאחר מכן .  הדרך היחידה בה פומפי תוכל להימנע מהגזרה היא להגיע להסדר נושים ,  מה שלא סביר שיקרה .
 עדכון ראשון :  25/2 17:57עדכון אחרון :  26/2 11:50

גרנט : " שני שחקנים הציעו בפני להוריד ממשכורתם "
 המנג'ר הישראלי התייחס למצב הקשה של פורטסמות ,  שמתחילה להתכונן להליך פירוק .  סטורי : " יהיו קיצוצים גדולים במועדון "
 
