לוזון : " נצטרך להיות במיטבנו כדי לנצח בנצרת "
 מאמן בני יהודה לא מקל ראש ביריבתו בשבת : " אני לא מכיר הרבה קבוצות שכבשו שלישייה נגד מכבי תל אביב העונה "
 בני יהודה ערכה הערב  ( חמישי )  אימון טקטי לקראת המשחק מול מכבי אחי נצרת בעילוט בשבת ,  והחלוץ אלירן עטר חזר להתאמן אחרי שהושבת בימים האחרונים עקב כאבים בשרירי הבטן התחתונה .  עטר עדיין סובל מכאבים ורק מחר יוחלט אם הוא כשיר למשחק או לא .  נכון לעכשיו הוא מתוכנן לפתוח בחוד יחד עם משה ביטון .
 לירוי צעירי וסיניסיה ליניץ' תורגלו יחד בקישור האחורי ,  כאשר הבלם הצעיר ניצן אהרונוביץ' תורגל בהרכב במקומו של דין מורי המורחק .  הקשר עמרי אפק ,  שחש אמש רגישות במפשעה ,  התאמן כרגיל והוא צפוי לשחק .
 המאמן גיא לוזון אמר הערב לוואלה !  ספורט : " אני לא חושב שאנחנו בתקופה לא טובה . " בסך הכל שיחקנו כדורגל טוב גם נגד נתניה וגם נגד אשדוד עד ההרחקה כך שאני לא חושב שיש בעיה כלשהי .  לגבי יריבתו בשבת אמר לוזון : " אני יודע שבמשחק הבית האחרון של נצרת הם כבשו שלושה שערים נגד מכבי תל אביב ואני לא מכיר הרבה קבוצות שכבשו שלישייה נגד מכבי העונה כך שאין ספק שנצטרך להיות במיטבנו בכדי לנצח את המשחק הזה ". 
לגבי האפשרות לחזק את הקבוצה בחלון ההעברות הנוכחי אמר לוזון : " אם נדבר זה לא יביא אותנו לשום מקום .  אנחנו מחפשים שחקן שישדרג אותנו ,  ואם נמצא כזה נביא אותו ,  אם לא ,  אז לא נביא לכאן אף אחד .  לא נביא בכוח רק בשביל שיגידו שהבאנו ". 

לוזון : " נצטרך להיות במיטבנו כדי לנצח בנצרת "
 מאמן בני יהודה לא מקל ראש ביריבתו בשבת : " אני לא מכיר הרבה קבוצות שכבשו שלישייה נגד מכבי תל אביב העונה "
 
