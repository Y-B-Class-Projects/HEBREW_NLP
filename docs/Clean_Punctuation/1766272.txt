אברה : " ארסנל זה מתקן אימונים "
 מגן מנצ'סטר יונייטד החל לחמם את הגזרה לפני המפגש עם התותחנים : " הם לא זכו בתואר כבר חמש שנים ,  מדובר באסון "
 עולם הכדורגל העולמי ממשיך לספור את הימים עד הקרב הענק בין מנצ'סטר יונייטד וארסנל ,  והערב  ( שישי )  הגיע תורו של פטריס אברה לחמם את האווירה ,  ועוד איך לחמם את האווירה .  המגן הצרפתי התראיין לתקשורת בארצו ,  הבהיר כי צ'לסי היא היריבה האמיתית של השדים האדומים ,  והחל להשתלח ללא רחם בתותחנים .
" עבורי ,  ארסנל זה מתקן אימונים ",  עקץ אברה את הקבוצה מאצטדיון האמירויות . " אתה רואה משחק שלהם ,  נהנה ,  אבל האם אתה הולך לזכות בתואר לאחר מכן ?  זה מה שאנשים זוכרים .  עברו חמש שנים מאז שהם זכו בתואר כלשהו ,  ועבור מועדון כמו ארסנל מדובר באסון .  אני שומע שמשווים אותם לברצלונה .  בארסה משחקת כדורגל יפה ,  אבל היא זוכה בתארים .  בעוד 20 שנה אף אחד לא יזכור את הכדורגל של ארסנל ,  יזכרו את התארים ".  
" ייתכן שנפסיד לארסנל ,  אבל בסופו של דבר מה כבר יש לארסנל ?  אין להם תארים ,  אין להם כלום ",  המשיך המגן הצרפתי . " היריבה האמיתית שלנו היא צ'לסי ,  אנחנו יותר מודאגים ממנה מאשר מארסנל ".  לבסוף מצא אברה כמה דקות גם להחמיא לתותחנים של ונגר ,  כשאמר : " כיף לשחק נגדם ,  מדובר בקבוצה שבאה לשחק כדורגל ולא להתגונן עם 11 שחקנים .  ההבדל בינינו לבינם זה שלנו גם יש כוח ,  והם לפעמים לא יודעים לגמור משחקים .  אנחנו יותר יעילים ",  סיכם המגן את דבריו .  לנו לא נותר אלא לחכות ליום שני בערב .
 ונגר השיב לביקורת שהטיח אברה בתותחנים ,  ואמר : " אנחנו לא רוצים לדיבורים כאלה לפני המשחק ,  אנחנו רוצים להתרכז במשחק שלנו ולהתעלם מפרובוקציות .  יש לנו מוטיבציה לנצח ולהראות את האיכות של הכדורגל שלנו ".  

אברה : " ארסנל זה מתקן אימונים "
 מגן מנצ'סטר יונייטד החל לחמם את הגזרה לפני המפגש עם התותחנים : " הם לא זכו בתואר כבר חמש שנים ,  מדובר באסון "
 
