צרפת :  אל תספידו את האלופה
אחרי הביקורות החריפות מהתקשורת לאחרונה ,  חזרה בורדו לנצח עם 1:3 על סנט אטיין ויצרה פער שלוש נקודות בפסגה
אחרי שצברה חמש נקודות בלבד בארבעת המחזורים האחרונים וחטפה הרבה ביקורות מהתקשורת ,  למורת רוחו של המאמן לורן בלאן ,  אירחה הערב  ( ראשון )  בורדו את סנט אטיין ,  ניצחה 1:3 והחזירה את שלוש נקודות היתרון שלה בפסגה על פני מונפלייה .
 מארק פלאנוס ומרואן שמאק חזרו מהשעיות להרכב האלופה ,  והחלוץ המרוקאי נגח את הראשון בדקה ה-13 ,  אחרי כדור חופשי שהגביה וונדל .  הקשר הברזילאי ,  שמתמחה בבעיטות חופשיות ,  הוכיח זאת עם בעיטה מדויקת לרשת בדקה ה-29 ,  אבל סנט אטיין הצליחה לצמק גם כן מבעיטה חופשית ,  אותה ירה למשקוף ופנימה בקארי סאקו בדקה ה-45 .  שער עצמי של יוהאן בנלואן סגר עניין בדקה ה-79 ,  ובלאן יכול להירגע מעט אחרי שבוע סוער .
 אוקזר עשתה צעד לעבר השגת כרטיס אירופי ,  כשגברה 0:1 על ראן .  הפולני אירניוש ילן ניצל יציאה רעה של ניקולא דושז והקשית פנימה מ-30 מטרים את שער הניצחון של אוקזר בדקה ה-42 .  לוריין וטולוז נפרדו ב-1:1 ,  כשקווין גמיירו הבקיע לזכות לוריין בדקה ה-56 והמחליף דניאל בראטן איזן עבור טולוז בדקה ה-78 .
 
צרפת :  אל תספידו את האלופה
אחרי הביקורות החריפות מהתקשורת לאחרונה ,  חזרה בורדו לנצח עם 1:3 על סנט אטיין ויצרה פער שלוש נקודות בפסגה

