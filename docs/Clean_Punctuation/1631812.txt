שירות האחסון של גוגל נחשף
בשבועות הקרובים תחל גוגל להציע לכלל משתמשיה שירות מקוון לאחסון קבצים כחלק מחבילת Google Docs
גוגל משיקה שירות אחסון .  בהודעה שפורסמה בבלוגה החברה ,  הודיעה גוגל על הרחבת Google Docs  ערכת שירותי המשרד של גוגל .  בשבועות הקרובים יקבלו כלל המשתמשים של השירות ,  בו יכול להשתמש כל אדם עם חשבון גוגל ,  אפשרות להעלות לחשבונם בחינם קבצים בגודל של עד 250 מגהבייט .  אין מגבלות על סוג הקבצים שניתן להעלות ,  וניתן יהיה לשתף אותם עם כל משתמש אחר באמצעות אפשרויות השיתוף של Docs .  
המגבלה המשמעותית היא של הנפח הכולל אותו תקציב לכם גוגל בחינם ,  והוא גיגהבייט אחד .  מעבר לכך ,  תצטרכו לשלם 25 סנט על גיגהבייט נוסף מדי שנה .
 כמו כן ,  משתמשי הגרסה הלא-חינמית של Docs ,  שבנויה עבור עסקים ועולה 50 דולר בשנה עבור כל משתמש ,  יוכלו להעלות מספר קבצים בו זמנית ולבצע גיבוי מראה מקוון של חלקים מהכונן הקשיח שלהם באמצעות תוכנות צד שלישי להן מאפשרת גוגל גישה אל ה-Docs .
 

שירות האחסון של גוגל נחשף
בשבועות הקרובים תחל גוגל להציע לכלל משתמשיה שירות מקוון לאחסון קבצים כחלק מחבילת Google Docs

