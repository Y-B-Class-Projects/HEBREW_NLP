האח הגדול מקרב בין נשות המחסומים לחיילים 
" האח הגדול "  מפיל את החומות :  לדברי חיילים במחסומים ופעילות הארגון  " מחסום ווטש ",  בעקבות כניסתה של פעילת הארגון עדנה קנטי לבית המפורסם במדינה ,  יש להם עכשיו על מה לדבר
האם הקרח בין החיילים לפעילות ארגון  " מחסום ווטש "  נשבר בזכות תכנית הטלוויזיה  " האח הגדול "?  חיילים ופעילות של הארגון מדווחים כי מאז כניסתה הדיירת עדנה קנטי ,  פעילה בארגון ,  לבית  " האח הגדול "  חלה  " התקרבות "  בין הצדדים .  זאת בניגוד למקרים בהם נתקלו הפעילות בעוינות מצד חיילים ושוטרים ביהודה ושומרון .
 מאז הצטרפותה של הפעילה הכי מפורסמת של הארגון לתוכנית ,  מצאו שני הצדדים נושא משותף לדיון .  הפעילות מדווחות כי החיילים עצמם פונים אליהן ומתעניינים בעשייתן בזכות הדיירת החדשה בתוכנית ,  ובאחד המקרים אף ביקשו חומרים של הארגון . 
" בשבוע שעבר כשהיינו במרחב התפר סמוך לאלפי מנשה עצר אותנו חייל אחרי שראה את השלט 'ווטש' על הרכב ",  מספרת דליה גולומב ,  פעילה בארגון . " הוא סיפר שעדנה הביאה אותו להתעניין בארגון שלנו .  במקרה אחר ניגשו אלינו חיילים ומ"האח הגדול "  התחלנו לשוחח על נושא הכיבוש והמחסומים .  עצם העלאת השם של עדנה ואי ההסכמה שקיימת ,  מעורר אצל החיילים סקרנות ". גולומב הוסיפה כי היא  " חושבת שהכניסה שלה לבית תורמת בעיקר לכך שהמדינה מבינה שיש לפחות ארגון אחד שפועל להתריע בפני הסכנה שהמדינה מדרדרת לפאשיזם ,  וזו הסכנה הגדולה ביותר ".  
במקרה אחר באזור חברון עצרה ניידת משטרה את הפעילות ,  בעיקר בשביל להתעניין ב"אח הגדול ".   " השוטר שאל אותנו האם גם אנחנו עוברות על החוקים ועוברות מחסומים ",  מספרת חגית בק , " השיחה נפתחת על עדנה אבל עוברת לדיון על הכיבוש .  אין ספק שהנושא הזה של המחסומים ,  והכיבוש בגדה עולה יותר לסדר היום בזכות עדנה וזה מאוד חשוב לנו .  אם עד עכשיו הישראלים העדיפו לטמון את הראש בחול ולהגיד שמה שקורה בגדה לא מעניין אותם ,  עכשיו הנושא עולה לדיון ולשיח הציבורי ".  
למרות תופעת 'עדנה' ,  חלק מהפעילות מציינות כי עדיין ישנם חיילים המקבלים את פניהן במחסומים בצורה עוינת . " תמיד יש כאלה שרואים בנו כבוגדות ,  למרות שאנחנו חושבות שאנחנו דווקא הפטריוטיות ",  הוסיפה גולומב .  עם זאת ,  בארגון מציינים כי כניסתה לבית הגבירה את המודעות הציבורית לארגון ,  ואף הביאה להצטרפותה של פעילה אחת נוספת לארגון .
 
האח הגדול מקרב בין נשות המחסומים לחיילים 
" האח הגדול "  מפיל את החומות :  לדברי חיילים במחסומים ופעילות הארגון  " מחסום ווטש ",  בעקבות כניסתה של פעילת הארגון עדנה קנטי לבית המפורסם במדינה ,  יש להם עכשיו על מה לדבר

