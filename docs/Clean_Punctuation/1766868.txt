נשיא לשכת המסחר החדש של בריטניה : " תומך בהעלאת המסים לעשירים "
" אלה שיכולים להעניק תרומה גדולה יותר למדינה צריכים לעשות כן ",  אמר רוג'ר קאר שייכנס לתפקיד ביוני
נשיא לשכת המסחר החדש של בריטניה ,  רוג'ר קאר ,  תמך בהעלאת המסים לעשירי בריטניה לכדי 50% ,  כך דיווח העיתון  " גרדיאן "  הבריטי.קאר ,  אשר היה יו"ר קדבורי עד אשר החברה נרכשה על ידי קראפט בחודש פברואר ,  הצהיר כי הוא תומך במסים הגבוהים לעשירי המדינה כדרך הוגנת לחלק את הנטל בימים בהם הכלכלה אינה יציבה . " לדעתי ,  אלה שיכולים להעניק תרומה גדולה יותר למדינה צריכים לעשות כן .  אני לא חושב שהדרישה שעשירי המדינה ישלמו מס גבוה יותר היא לא הגיונית ",  אמר קאר ,  שייכנס לתפקיד נשיא לשכת המסחר בחודש יוני .  המס יוטל על אנשים המרוויחים למעלה מ-150 אלף ליש"ט בשנה ,  פחות מ-1% מהאוכלוסיה בבריטניה והוא צפוי להניב לממשלה הכנסות של 2.4 מיליארד ליש"ט בשנה .
 
נשיא לשכת המסחר החדש של בריטניה : " תומך בהעלאת המסים לעשירים "
" אלה שיכולים להעניק תרומה גדולה יותר למדינה צריכים לעשות כן ",  אמר רוג'ר קאר שייכנס לתפקיד ביוני

