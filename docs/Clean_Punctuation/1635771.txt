 השאלות המוזרות ביותר שנשאלו במהלך ראיון עבודה 
 >  >  אתר glassdoor.com ,  המפרסם ביקורות ,  נתוני שכר וראיונות אנונימיים עם עובדים בחברות מובילות בארה"ב ,  ערך רשימה של השאלות המוזרות ביותר שנשאלו בראיונות עבודה בחברות הגדולות ב-2009 .  רוב השאלות מנסות לבחון התמודדות יצירתית של המרואיינים בפתרון בעיות ,  חלקן בוחנות ידע מתמטי ,  ידע כללי או ידע מקצועי מעמיק ,  וחלקן נועדו לבחון את אופי המרואיינים ותהליך קבלת ההחלטות שלהם .  להלן כמה מהשאלות שקיבץ האתר מהחברות המובילות בארה"ב :   *  אם היית לבנה בקיר ,  איזו לבנה היית ,  ומדוע ?  חברת המזון נסטלה ,  בראיון למתמחה במחלקת רכש בארה"ב  *  כיצד הייתם מזיזים את הר פוג'י ?  ענקית התוכנה מיקרוסופט ,  בראיון לתפקיד בתחום בדיקות התוכנה  ( sdet )   *  כיצד הייתם קובעים כמה אנשים העוסקים בצביעת בתים יש בארה"ב ?  חברת המדיה אקוויטי גרופ ,  בראיון לתפקיד אנליסט  *  כמה צפויה לעלות שכירת הסנטרל פארק למטרות מסחריות ?  חברת הייעוץ ביין אנד קו ,  בראיון לתפקיד אנליסט  *  אם היינו שמים אתכם בחדר עם טלפון ללא צליל חיוג ,  כיצד הייתם מתקנים אותו ?  ענקית הטכנולוגיה אפל ,  בראיון לתפקיד מהנדס תוכנה  *  כמה מספרות יש ביפן ?  חברת הייעוץ בוסטון קונסולטינג ,  בראיון לתפקיד יועץ זוטר  *  אם מחיר נסיעה במונית ובלימוזינה היו זהים ,  באיזו הייתם בוחרים ?  רשת מוצרי החשמל בסט ביי ,  בראיון לתפקיד נציג/ת שירות  *  מה היה רגע  " מקגייוור "  המוצלח ביותר שלך ?  סלמברז'ה ,  חברת שירותים לשדות נפט ,  בראיון לתפקיד מהנדס שטח זוטר  *  כיצד אפשר למדוד תשע דקות באמצעות שעוני חול של ארבע דקות ושל שבע דקות ?  בנק אוף אמריקה ,  בראיון לתפקיד מפתח מודלים ממוחשבים  *  אם אתה רואה מישהו גונב 25 סנט ,  האם תדווח עליו ?  שאלה כללית לעובד הפוטנציאלי באתר אמזון

 השאלות המוזרות ביותר שנשאלו במהלך ראיון עבודה 
nan
