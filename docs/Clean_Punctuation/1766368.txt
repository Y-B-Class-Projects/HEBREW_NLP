ארה"ב :  בנו של הנוכל ברנרד מיידוף התאבד
מארק מיידוף ,  בנו של מי שהורשע בביצוע ההונאה הכפסית הגדולה בהיסטוריה ,  שם קץ לחייו בתלייה .  בשנה האחרונה הוא נחקר בחשד שידע על הונאת הענק של אביו ,  אך מעולם לא הואשם
מארק מיידוף ,  בנו של ברנרד מיידוף ,  שהורשע ונכלא בגלל הונאה של מיליארדי דולרים ,  נמצא היום  ( שבת )  תלוי בביתו במנהטן ,  ניו יורק .  כך דיווחו כלי תקשורת במדינה .  מיידוף הבן ,  בן 46 ,  נחקר יחד עם אחיו אנדרו בחשד שידעו על הונאת הענק שביצע אביהם ושיתפו איתה פעולה . " מארק מיידוף נטל את חייו היום .  זוהי טרגדיה נוראית ומיותרת ",  אמר עוה"ד מרטין פלומבאום המייצג את שני האחים . " מארק היה קורבן תמים של הפשע המפלצתי של אביו ,  ובמשך שנתיים הוא סבל מלחץ בלתי פוסק של האשמות שווא ושמועות ".  
שני בניו של ברנרד מיידוף עבדו בתפקידי בכירים בדסק המסחר של חברת ההשקעות של אביהם ,  שנחשפה ב-2008 כ"הונאת פונזי ".  אחיו של מיידוף ,  פיטר ,  מילא גם הוא תפקיד מרכזי בחברה המשפחתית .  בניו של ברנרד מיידוף ,  המרצה כיום עונש מאסר של 150 שנה לאחר שהורשע בביצוע ההונאה הגדולה בהיסטוריה ,  נחקרו אך מעולם לא הואשמו באופן רשמי .
 לפני כשנה הוגשה תביעה נגד בניו של מיידוף ,  בטענה כי העלימו עין לנוכח ההונאה שביצע אביהם ,  בזמן שנהנו מהכספים שהרוויח .  על פי התביעה ,  מארק מיידוף השתמש ב-66 מיליון דולרים ,  אותם קיבל בניגוד לחוק ,  כדי לרכוש בתי פאר במספר מקומות בארה"ב .
 
ארה"ב :  בנו של הנוכל ברנרד מיידוף התאבד
מארק מיידוף ,  בנו של מי שהורשע בביצוע ההונאה הכפסית הגדולה בהיסטוריה ,  שם קץ לחייו בתלייה .  בשנה האחרונה הוא נחקר בחשד שידע על הונאת הענק של אביו ,  אך מעולם לא הואשם

