בראשונה מזה 15 שנה :  גירעון בקופת המזומנים של מדינת ניו יורק
המדינה עשויה לסיים את השנה בגירעון של יותר ממיליארד דולר ,  כך צפה החודש מנהל התקציב של המדינה
החשב הכללי של מדינת ניו יורק ,  טום דינפולי ,  אמר אתמול כי קופת המזומנים של המדינה צפויה להגיע לשפל ,  לאחר שתכסה היום תשלומים בסך 3.5 מיליארד דולר.דינפולי אמר שלמדינה  " לא יישארו מזומנים ",  לאחר שתשלם 1.3 מיליארד דולר בתשלומי מדיקייד ו-2.2 מיליארד דולר בהטבות מס על נדל"ן וסיוע לבתי ספר .  הוצאות אלה עלולים לדחוף את קופת המזומנים של המדינה לגירעון בראשונה מזה 15 שנה - דבר התלוי בהכנסותיה של המדינה - כך אמרה ג'ניפר פרימן ,  דוברת מטעם דינפולי.נכון לאתמול  ( שלישי )  ,  בקופת המזומנים של מדינת ניו יורק היו 3.2 מיליארד דולר בלבד .  ניו יורק ,  אשר בה נמצא המרכז הפיננסי העיקרי של ארה"ב ,  נפגעה קשות מהמשבר הכלכלי כמו מדינות אחרות בארה"ב .  מוקדם יותר החודש צפה רוברט מגנה ,  מנהל התקציב של המדינה ,  כי ניו יורק תסיים את 2009 עם גירעון של יותר ממיליארד דולר ,  אם תשלם את כל חובותיה במועד .
 
בראשונה מזה 15 שנה :  גירעון בקופת המזומנים של מדינת ניו יורק
המדינה עשויה לסיים את השנה בגירעון של יותר ממיליארד דולר ,  כך צפה החודש מנהל התקציב של המדינה

