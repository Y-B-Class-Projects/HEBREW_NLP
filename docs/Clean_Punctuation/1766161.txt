בהלה בקרב משקיעים : " מרחץ דמים בשוק האג"ח הממשלתיות בארה"ב "
 התשואה על האג"ח לעשר שנים זינקה בעקבות הארכת הטבות המס  ?  ציפיות להרחבה כמותית נוספת ולהתאוששות בטווח הארוך  ?  החשש - התייקרות המימון תסכן את יכולת הפירעון של ארה"ב
 >  >   " מרחץ הדמים בשוק האג"ח הממשלתיות בארה"ב מעמיק "  - דימוי מבהיל זה נישא ביום רביעי בכותרות ראשיות ובבלוגים באינטרנט ,  ואותת על מצב הרוח הקשה השורר בקרב משקיעי האג"ח של ארה"ב ,  במיוחד אלה לטווח ארוך .  התשואה על אג"ח לעשר שנים הגיעה לרמה של 3.24% - גבוהה ב-0.75% מהשפל שנרשם באוקטובר - כשהשווקים הסתערו על האג"ח בציפייה להרחבה הכמותית השנייה של הבנק הפדרלי ,  ושוב השבוע לאחר שבן ברננקי רמז על הרחבה נוספת .  במהלך המסחר הגיעה התשואה לכדי 3.33% .  עליית התשואות - המקבילה לירידה במחירן של איגרות החוב - גדעה בימים האחרונים את רצף העליות שנרשם מאז אפריל .  בניגוד לכך ,  תשואות אג"ח הקצרות לשלושה חודשים ,  שמרו על יציבות יחסית בחודשים האחרונים .  האג"ח הממשלתיות נהנו ממירוץ העליות הממושך בעקבות החולשה הכלכלית המתמשכת בארה"ב .  כשהציפיות לצמיחה דועכות ,  המשקיעים מצפים שהריבית תישאר נמוכה .  במצב כזה ,  אג"ח הן השקעה בטוחה וכדאית .  רכישת האג"ח מקפיצה את מחיריהן ומורידה את התשואה לפדיון .  לפיכך ,  בתקופות של משברים כלכליים וצמיחה אטית ,  אג"ח נהנות מתשואות נמוכות .  בדצמבר 2008 ,  לאחר קריסת ליהמן ברדרס ,  רשמו האג"ח לעשר שנים ,  המשמשות אמת מידה מרכזית לשוק זה ,  תשואה של 2.19% - שפל כל הזמנים .  כשהכלכלה האמריקאית החלה להתאושש מהמשבר ב-2009 החלו התשואות על האג"ח לעלות ,  וכמעט הוכפלו מימי השפל .  כשהתחוור שהכלכלה מאטה ,  התשואות שבו לרדת .  מהלך ההרחבה הכמותית שביצע הבנק הפדרלי ,  הכולל רכישה של אג"ח ממשלתיות ,  סייע להוריד את התשואות במיוחד באג"ח הקצרות  ( עד שנתיים )  והבינוניות  ( חמש-עשר שנים )  .  גורם נוסף שתרם לירידת שערי האג"ח ועליית התשואות היה עסקת המסים שנחתמה בין הממשל לבין המפלגה הרפובליקאית ,  שלפיה יורחבו הטבות המס שהעניק ממשל בוש לעשירים ,  בנוסף להארכת הטבות למעוטי יכולת ושכבות הביניים . " העסקה ",  כפי שהוגדר הסכם זה העומד לאישור הקונגרס ,  צפויה לעלות 900 מיליארד דולר לקופת האוצר .  היא נתפשת כעסקה שמוסיפה לגירעון התקציבי החמור של ארה"ב ,  המסכן את יציבותה הפיננסית בטווח הארוך .  מונח מוכר בשוק הוא bond vigilantes ,  אותם סוחרי אג"ח שמהמרים נגד האג"ח הממשלתיות כשממשלות מגדילות גירעונות וחובות .  ביקוש נמוך לאג"ח אף שהתשואות המתחזקות עשויות להצביע על ציפיות להתאוששות כלכלית שתביא עמה עלייה באינפלציה ובריבית של הבנק הפדרלי ,  עלייתן מסכנת את מצבה של ארה"ב .  כשהתשואות עולות ,  המשקיעים בעצם דורשים מהממשל לשלם יותר עבור ההלוואות שהוא מקבל מהם .  התייקרות זו בעלויות המימון של ארה"ב מגדילה באופן אוטומטי את החובות שעומדים לפירעון הממשל - שכן בהנפקות של אג"ח חדשות התשואות בדרך כלל משקפות את המגמה בשוק .  ואמנם במכרזי אג"ח שערכה ממשלת ארה"ב ביום שלישי נרשם ביקוש נמוך לאג"ח ,  בשווי של 32 מיליארד דולר לשלוש שנים ,  מה שעורר חשש ממגמה דומה במכרזים של יום רביעי וחמישי לאג"ח לעשר ו-30 שנה .  המכרז ביום רביעי ,  למכירת אג"ח לעשר שנים בשווי 21 מיליארד דולר ,  הניב תוצאות טובות ,  שסייעו לעליות קלות בשערי האג"ח ביום חמישי במסחר הלא רשמי .  הלחצים על האג"ח הממשלתיות לא הוגבלו לארה"ב בלבד .  התייקרות עלויות המימון של הממשלות הבטוחות ביותר באירופה - גרמניה ובריטניה - נובעת מהפילוג הגובר בגוש היורו  ( ראו ידיעה בעמוד 30 )  .  התשואות של גרמניה זינקו מ-2.11% באוגוסט ליותר מ-3% אתמול .
 
בהלה בקרב משקיעים : " מרחץ דמים בשוק האג"ח הממשלתיות בארה"ב "
 התשואה על האג"ח לעשר שנים זינקה בעקבות הארכת הטבות המס  ?  ציפיות להרחבה כמותית נוספת ולהתאוששות בטווח הארוך  ?  החשש - התייקרות המימון תסכן את יכולת הפירעון של ארה"ב

