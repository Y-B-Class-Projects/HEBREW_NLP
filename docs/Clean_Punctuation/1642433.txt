פורשה 911 היברידית ,  למסלול
פורשה חושפת את ה-911 GT3 R ההיברידית הראשונה למסלול המירוצים .  בקרוב גם בגרסאות הכביש ? 
האם גם הספורט המוטורי יהיה ירוק יותר ?  יתכן מאוד .  פורשה חושפת היום הצצה ראשונה אל מכונית היברידית חדשה מתוצרתה ,  ה-911 GT3 R .  בניגוד לניסיון ליצור קאיין  ( רכב הפנאי היוקרתי של החברה )  היברידי המיועד לשימוש על הכביש הציבורי ,  את ה-911 החדשה והטכנולוגית ,  מייעדת החברה הגרמנית לשימוש על מסלול המירוצים בלבד .  לפחות בשלב זה .
 בשל יעודה למסלול בלבד ,  פורשה מציידת את ה-911 הזו במערכת היברידית שונה לגמרי מהמוכר בכלי רכב עממיים אחרים ,  ודומה יותר למערכות ה'קרס' המותקן במכוניות הפורמולה 1 .  מנוע הבנזין בנפח 4.0 ליטר שמפיק 480 כ"ס ימשיך לדחוף מאחור ואליו יצטרף גנרטור חשמלי ,  שאינו מחובר אליו באופן ישיר .  המנוע החשמלי מותקן לא בתוך תא המנוע ,  אלא לצד הנהג והוא אינו נעזר בסוללות לאגירת החשמל .  את הכוח הסיבובי לייצירת חשמל יקבל הגנרטור מהגלגלים הקדמיים בעת בלימה ולפקודת הנהג ,  יעביר לכל אחד מהגלגלים הקדמיים 60 קילווואט באמצעות המנועים המותקנים בהם לצורך האצות מיידיות או עקיפות ולמשך 6 עד 8 שניות .. 
לאחר חשיפת המכונית בתערוכת הרכב שתתקיים בז'נבה בחודש מרץ ,  תעבור ה-911 ההיברידית לניסויים במסלולי המירוצים .  נכון לרגע זה ,  אין מדברים על יצירת גרסה מותאמת לכביש הציבורי .
 
פורשה 911 היברידית ,  למסלול
פורשה חושפת את ה-911 GT3 R ההיברידית הראשונה למסלול המירוצים .  בקרוב גם בגרסאות הכביש ? 

