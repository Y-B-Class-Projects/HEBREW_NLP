דייויס :  ספרד שוב על הסוס
מחזיקת הגביע בשנתיים האחרונות עלתה ל-1:2 על שוויץ ,  צ'כיה ,  צרפת וקרואטיה עלו לרבע הגמר .  ארה"ב צימצמה ל-2:1 בסרביה
ללא רוג'ר פדרר ,  רפאל נדאל ,  פרננדו ורדאסקו ,  ניקולאי דוידנקו ,  חואן מרטין דל פוטרו ואנדי רודיק ,  שנעדרו איש איש מסיבותיו ,  שוחקו היום  ( שבת )  משחקי הזוגות בסיבוב הראשון של גביע דייויס עם כמה משחקים מרתקים ,  שמבטיחים רבות לקראת המשך המפגשים גם מחר .
 במפגש המרכזי עלתה ספרד ליתרון 1:2 על שוויץ ,  אחרי ניצחון של גראנולר ורוברדו על אלגרו ו-ואוינקה .  צ'כיה וקרואטיה היו הנבחרות הראשונות שעלו לרבע הגמר אחרי 0:3 קליל על בלגיה ואקוואדור בהתאמה .  גם צרפת הבטיחה את עלייתה לשלב הבא עם 0:3 על גרמניה .  סרביה ניצלה את החסרונות בסגל האמריקאי כדי להוביל 0:2 ,  אך בוב בראיין וג'ון אייסנר הצליחו לצמצם ל-1:2 .  ארגנטינה מובילה 1:2 בשבדיה ,  אחרי ניצחון במשחק הזוגות עם דויד נלבנדיאן המתקאמבק .  הודו צימצמה מול רוסיה ל-1:2 אחרי משחק הזוגות .
 כשנשלפו השמות של שתי הנבחרות בהגרלת הסיבוב הראשון של גביע דייויס ,  פינטזו כולם על המפגש בין נדאל לפדרר ,  אבל השניים ,  שהבטיחו להיות כשירים להתמודדות ,  לא עמדו במילה ולא הגיעו לייצג את נבחרותיהם .  ספרד ,  שהתרגלה כבר לנצח בלי הסופרסטאר שלה בשנתיים האחרונות ,  נראית בדרך הנכונה לנצח גם הפעם כשהיא מובילה 1:2 אחרי יום המשחקים השני וזקוקה לניצחון אחד ביום המשחקים השלישי כדי להעפיל לרבע הגמר .
 מארסל גרנולר וטומי רוברדו נתנו אוויר לנשימה לנבחרת החלומות של אלברט קוסטה כשניצחו 6:7 ,  2:6 ,  6:4 ,  4:6 את סטניסלס ואוינקה ו-איבס אלגרו ,  במשחק שנארך קרוב לשלוש שעות על החימר שהספרדים כל כך אוהבים .
 כזכור ,  אתמול אותו ואוינקה ,  המדורג 19 בעולם ,  השתיק את הקהל הספרדי אחרי המשחק הראשון במפגש ,  כשרשם ניצחון ענק 6:3 ,  4:6 ,  3:6 ,  7:5 ,  3:6 על ניקולס אלמגרו המקומי  ( 40 בעולם )  ,  אחרי ארבע שעות מותחות עצבים .  למזלם של הספרדים דויד פרר  ( 16 בעולם )  לא התרגש מהפיגור במפגש ודאג לעניניים במשחק השני מול מרקו צ'יונדלי  ( 56 בעולם )  עם ניצחון חלק 2:6 ,  6:7 ,  1:6 שקבע 1:1 בסיום היום .
 המפגש הראשון בין שתי הנבחרות נערך באולם בבלגרד לעיניי קרוב ל-20 אלף צופים על משטח חימר .  הסרבים ,  שהודחו בסיבוב הראשון אשתקד על ידי ספרד ,  הגיעו בסגל החזק ביותר שיש להם עם נובאק דג'וקוביץ' השני בעולם ו-ויקטור טרויצקי  ( 35 )  במשחקי היחידים והצמד ננאד זימוניץ'  ( המדורג ראשון בעולם בזוגות )  ו-יאנקו טיפסרביץ' במשחק הזוגות .  
בצד השני ,  בהיעדרם של אנדי רודיק וג'יימס בלייק ,  נאלץ פטריק מקנרו להסתדר עם סגל חסר .  את הנבחרת שזכתה 32 פעמים בגביע דייויס מייצגים ג'ון אייסנר ,  שעלה לאחרונה למקום ה-20 בעולם ,  אך בהופעת הבכורה שלו במדים הלאומיים הפסיד במשחק הפתיחה 7:6 ,  6:7 ,  7:5 ,  6:4 לטרויצקי ,  והותיר לסם קוורי ,  שמדורג במקום ה-22 ,  אך גם סובל מחסור ניסיון במסגרת הבינלאומית ושיחק רק שני משחקים בדייויס וגם בהם הפסיד ,  את המשימה כפויית הטובה להיאבק בדג'וקוביץ' בניסיון נואש לאזן את המפגש .  הסרבי ניצח די בקלות 2:6 ,  6:7 ,  6:2 ,  3:6 והעלה את הנבחרת שלו ל-0:2 נוח .  במשחק הזוגות הצליחה ארצות הברית להשיג את הנקודה הראשונה שלה למרות היעדרותו של מייק בראיין ,  כשאחיו בוב וג'ון אייסנר מנצחים 6:7 ,  7:5 ,  6:7 ,  3:6 את ננאד זימוניץ' ויאנקו טיפסארביץ' .
 המפגש בעל ההיסטוריה המרשימה ביותר נערך באולם פאלאס דה ספורט בטולון על משטח קשה .  שתי הנבחרות נפגשו לראשונה כבר לפני קרוב למאה שנה ב-1913 ,  התמודדות בה ניצחו הגרמנים .  מאז אותו מפגש ,  הצרפתים שיפרו את המאזן מול הגרמנים לחמישה ניצחונות מול שני הפסדים בלבד ,  וגם הפעם הצליחו לנצח ואפילו די בקלות .
 גאל מונפיס  ( 15 בעולם )  פתח את החגיגה הצרפתית כשהתגבר אחרי קרב עיקש על הגרמני הבכיר פיליפ קולשרייבר  ( 30 בעולם )  בתוצאה 1:6 ,  4:6 ,  6:7 ,  ולאחר מכן שילהב ג'ו ווילפריד צונגה ,  המדורג 11 בעולם ,  את האוהדים המקומיים כשלא נבהל מקאמבק של בנג'מין בקר  ( 39 בעולם )  במערכה הרביעית וניצח 3:6 ,  2:6 ,  7:6 ,  3:6 .  הסיפור נגמר כבר בשבת במשחק הזוגות כשג'וליאן בנטו ומיכאל לודרה ניצחו 1:6 ,  4:6 ,  6:1 ,  5:7 את כריסטופר קאס ופיליפ קולשרייבר .
 שבדיה ,  שהודחה בסיבוב הראשון על ידי ישראל בשנה שעברה ,  תנסה לשפר את הישגיה מול ארגנטינה הפצועה והחסרה על המשטח הקשה באולם קונג'יגלה טניסהאלן בשטוקהולם .  הנבחרת האורחת מוליכה 1:2 אחרי יום המשחקים השני בזכות קאמבק גדול של דויד נלבנדיאן ,  שחזר מפציעה ארוכה כדי לנצח את משחק הזוגות .  הארגנטינאי בן ה-28 ,  שהידרדר עד למקום ה-140 בעולם ,  חבר להוראסיו סבאלוס והצמד הביס 2:6 ,  6:7 ,  6:7 את רוברט לינשטט ורובין סודרלינג ,  כדי להשאיר סיכוי גדול לארגנטינאים לקראת יום המשחקים האחרון .
 כזכור ,  אתמול חזר רובין סודרלינג למדי נבחרתו ולא ספר את אדוארדו שוואנק האורח במשחק הראשון עם ניצחון 1:6 ,  6:7 ,  5:7 תוך שעתיים וחצי .  הארגנטינאים ,  שחסרים את חואן מרטין דל פוטרו וחואן מונאקו ,  קיוו לראות את דויד נלבנדיאן ,  שחזר רק לפני שבועיים מפציעה ארוכה ,  עולה לשחק ברגע האחרון ,  אבל הסתפקו בלאונרדו מאייר שעשה את העבודה מול יואכים יוהנסון השבדי ,  ניצח 7:5 ,  3:6 ,  5:7 ,  4:6 אחרי שהפסיד במערכה הראשונה ואיזן את המפגש .
 המפגש ממנו תגיע היריבה של המנצחת בין ישראל לצ'ילה אותת במהירות שמדובר באחד העימותים החד צדדיים של הסיבוב הראשון ,  כשהפיינליסטית מאשתקד עלתה ליתרון 0:2 בקלות יחסית מול המארחים הבלגים ,  שגם החימר באולם אקספודרום לא עזר להם כדי לפחות להקשות על שני המחבטים הבכירים של הצ'כים .
 תומאס ברדיך עלה ראשון למשחק לא קל על הנייר מול אוליבייה רוקוס המוכשר ,  אותו ניפנף בקלות עם 3:6 ,  0:6 ,  4:6 בתוך שעתיים וחצי ,  ואם הבלגים ייחלו למשחק צמוד יותר בהמשך כשראדק סטפאנק פגש את שאבייר מאליס ,  הפעם זה נגמר אפילו מהר יותר ,  אחרי שעתיים ורבע ,  כשהצ'כי המנוסה ניצח 2:6 ,  4:6 ,  6:7 ונתן לנבחרתו מקדמה עצומה לקראת ההמשך .
 בזוגות ,  דרסו ברדיך וסטפאנק את רוקוס ודארסיה 6:7 ,  0:6 ,  3:6 ,  בדרך לרבע הגמר .
 הנבחרת הבלקנית טיילה ל-0:3 מול הדרום אמריקאים באולם בעיר וראזדין עם צמד הנפילים ,  מארין סיליץ' התשיעי בעולם שמתנשא לגובה של 1.98 מטרים ואיבו קרלוביץ' שמתנשא לגובה של 2.08 ומדורג 29 .  הקרואטים רחוקים עכשיו רק שלב אחד משחזור ההישג מאשתקד ,  אז העפילו לחצי הגמר עם ניצחונות מרשימים על צ'ילה וארצות הברית .  הפתיחה לא בישרה טובות עבורם כשקרלוביץ' התקשה מול ניקולס לאפנטי  ( 94 בעולם )  ,  אבל הצליח לנצח בסופו של דבר 2:6 ,  7:5 ,  7:6 ,  3:6 ,  4:6 .  לאחר מכן שיפר סיליץ' את מצב הרוח ביציעים עם 4:6 ,  3:6 ,  3:6 קליל על ג'ובאני לאפנטי  ( 222 בעולם )  .  גם במשחק הזוגות לא התקשו הקרואטים כשסיליץ' וקרלוביץ' ניצחו 6:7 ,  3:6 ,  5:7 את האחים לפאנטי בדרך לרבע הגמר .
 הנבחרת של שמיל טרפישב ,  שגם היא הודחה על ידי ישראל אשתקד ,  לא נתקלה בקשיים מול האורחים מהודו ,  שציינו את הופעתם הראשונה בבית העליון מאז 1998 .  עבור הרוסים מדובר במפגש הדייויס הראשון ללא מראט סאפין מאז פרישתו בדצמבר אשתקד ,  והם נאלצו להסתדר גם ללא ניקולאי דוידנקו הפצוע ,  אבל אחרי שאיגור קוניצין התגבר על הפתעה פוטנציאלית של סומדב דוברימאן וניצחה 7:6 ,  6:7 ,  3:6 ,  4:6 ,  עלה מיכאיל יוז'ני למשחק השני וקרע את רוהאן בופאנה 4:6 ,  2:6 ,  3:6 .  
במשחק הזוגות הצליחו ,  כצפוי ,  להתאושש ההודים ולהשיג ניצחון ראשון כשמאחש בופאטי ולאנדר פאאס הביסו 3:6 ,  2:6 ,  2:6 את איגור קוניצין ותימוראז גבאשוילי בקלילות וצימצמו את התוצאה ל-1:2 לרוסים .  מחר  ( ראשון )  צפוי מיכאיל יוז'ני לגמור את הסיפור במשחק היחידים הראשון כשיפגוש את סומדב דווארמן .
 
דייויס :  ספרד שוב על הסוס
מחזיקת הגביע בשנתיים האחרונות עלתה ל-1:2 על שוויץ ,  צ'כיה ,  צרפת וקרואטיה עלו לרבע הגמר .  ארה"ב צימצמה ל-2:1 בסרביה

