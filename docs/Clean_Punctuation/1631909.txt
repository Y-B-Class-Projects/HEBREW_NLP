CLS הבאה קמה לתחייה
מרצדס מציגה רמיזה עבה לדור הבא של ה-CLS כפסל סביבתי הקם מהקרקע .  הסדאן-קופה מעולם לא נראתה טוב יותר
הנה דרך מקורית להציג את קווי המתאר למכונית שתגיע לאולמות התצוגה רק בשנה הבאה .  במקום להסתפק בסוג של דגם קונספט עתידני רווי תאורים ומספרים מהחלל החיצון ,  מחליטה מרצדס להביא לתערוכת דטרויט פסל קינטי מרהיב כטיזר הרומז כיצד תראה ה-CLS בדור הבא .  על החתום מחלקות העיצוב של היצרנית הפזורות בכל רחבי תבל  איטליה ,  ארה"ב ,  גרמניה ,  יפן וסין .
 כאילו היא קמה לתחייה מתוך האדמה ,  עשויה חומר מתכתי כסוף  " כאילו נוזלי "   ( מישהו אמר שליחות קטלנית ?  )  ,  הקופה המרהיבה נותנת הצצה למה שעתידה להציע היצרנית .  אולם ,  ניתן בהחלט לציין כי לפחות בצלליתה ,  המכונית המפוסלת נאמנה למקור ורק לוקחת את הכל צעד אחד קדימה כיאה למי שהמציאה את מרכב הסדאן-קופה .
 לא צריך עין חדה כדי להבין מה מסתתר בתוך ה-2.5 טונות משקל הפסל ,  המלמד על מרכב קופה אתלטי שמתחיל בשבכה קדמית שנלקחה מה-SLS וממשיך דרך כנפיים תפוחות אל הספויילר מאחור .  אמנם פרטי עיצוב רבים חסרים ,  כמו למשל גופי תאורה מלפנים שקצת קשה לנחש היכן בדיוק הם יושבים ,  אולם המראה הכללי מובן וזה די מספק בשלב זה .  
במרצדס מספרים כי הפסל מושך את החברה לקו עיצוב חדש אשר מושפע גם מסממני העיצוב של שנות השלושים .  האמת ,  קצת קשה לראות במה זה מתבטא וניאלץ להמתין לאחת מתערוכות הרכב הגדולות של החודשים הקרובים כדי לחזות במכונית הקונספט שתהיה קרובה יותר לגרסת הייצור .
  .
 
CLS הבאה קמה לתחייה
מרצדס מציגה רמיזה עבה לדור הבא של ה-CLS כפסל סביבתי הקם מהקרקע .  הסדאן-קופה מעולם לא נראתה טוב יותר

