מהפך
בוטיק הלנז'רי גרטרוד לוקח הפסקה מדוגמניות ורודות ,  חיוורות ומעולפות ומציג קטלוג חורף מכוסח שצולם בדירה שכורה בתל אביב
אחרי שהתרגלנו לקטלוגים בוורוד-פודרה של בוטיק הלנז'רי היוקרתי גרטרוד ,  מגיעה תפנית .  הדוגמניות האנמיות ,  צנומות ,  המגיעות בחיוורון של מוכרת גפרורים שנשכחה בשלג ,  הוחלפו בתמונות שחור-לבן שצולמו בדירה סטודנטיאלית תל אביבית .  המראה הרומנטי המהורהר הוחלף בלוק מחוספס ורוקיסטי .  נראה כי יעל כהן רז ושירה שיר ,  מעצבות הבית של המותג מתחו את גבולות ההגדרה הגרטרודית לכיוונים יותר נוקשים .
 שירה ,  מה השתנה החורף הזה ?   
" הקומבינזונים וצבעי האפרסק ,  תכלת ושמנת שהם חלק בלתי נפרד מהחנות והתחושה האירופאית-וינטג'ית שמאפיינת את גרטרוד עדיין פה .  אבל ,  הקטלוג של העונה הזו מדגיש את העיצובים שנעים על הציר בין הגברי לנשי .  אם יצרנו חולצה במראה גברי אז בחרנו להשתמש דווקא בבד נוזלי ונעים .  אפשר לראות את הסינתזה הזו בחולצת ויסקוזה לייקרה ,  שיש בה את אלמנט עניבת הפרפר הגברי ועשויה מבד רך ,  כאשר העניבה משנה כיוונה לגב וחלקה הקדמי נותר נקי .  או שמלת שק עשויה בד 'גברי' עם תוספת של שרוולים מסריג ויסקוזה צמוד ורך המדמה מראה שכבות אורבני ". 
פריט אהוב עלייך במיוחד ?   
" שמלה שנפתחת לכל אורכה ומשמשת גם כמעיל גשם דק שמתאים לחורף הישראלי .  בסילואט של השמלה יש לוק מאוד אודרי הפבורן .  בעקבות הבחירה בשימוש בבד נוקשה ומבריק ורוכסן מתכת עבה ,  נוצר מראה נשי ושלם מצד אחד ומצד שני עם זיק אנדרוגיני ,  מעין 'מעיל גברי' בגרסה נשית מעודנת .  זו שמלת מעיל שבעיניי מתאימה לכל שעות היום ". 
נטע טבת ורות מילגרום הקימו את  " גרטרוד "  בתחילת שנות התשעים ,  אחרי שנפגשו בגן הילדים של בניהן .  ו"הכל התחיל מהקומבינזון ",  חלומן של השתיים היה להשתמש בו לאורך כל היום למטרות שונות :  בבוקר כשאת אצה לעבודה ,  בערב כשמלה נשית ובלילה למיטה ".  השם גרטרוד ניתן לבוטיק על שם גרטרוד לוין ,  סבתא של נטע ,  ליידי מיוחדת שליום חתונתה בגרמניה בשנת 1921 לבשה שמלת כלה בצבע שחור שתפרה לעצמה .  כך שייתכן והיא הייתה מחבבת את הקולקציה הנוכחית .  
מלבד הקולקציה שיצרתן ,  אלו מותגי יבוא ניתן למצוא בחנות בימים אלו ?   
" חברות דניות כמו Day - חברה שמתמחה בשמלות קומבינזון ,  sita murt של המעצבת סוזאנה רוטצו ,  Hoff By Hoff שמתמחה בלנז'רי וטופים נשיים עדינים בפשטות שמנצחת .  מניו יורק יש את Only Hearts ו-Hot Sox ,  שמייצרים גרביים וגרביונים צבעוניים עם אקו שיק אורגני ".  
 מחירים :חולצות :  280 ? 520 שקלים ;  מכנסיים :  450 ? 550 שקלים ;  שמלות :  450 ? 600 שקלים ;  חצאיות :  480 ? 650 שקלים ;  סריגים :  450 ? ‭1,200‬ שקלים ;  הלבשה תחתונה :  90 ? 500 שקלים
גרטרוד .  דיזנגוף 225 ,  תל אביב ;  אוסישקין 44 א' ,  רמת השרון ;  גרטרוד הקטנה  ( עודפים )  פרישמן 77 ,  תל אביב ;  מרכז מסחרי במושב בית חירות בשרון .
 
מהפך
בוטיק הלנז'רי גרטרוד לוקח הפסקה מדוגמניות ורודות ,  חיוורות ומעולפות ומציג קטלוג חורף מכוסח שצולם בדירה שכורה בתל אביב

