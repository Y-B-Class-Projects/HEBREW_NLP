שוטרים יפצו מתנחלים על האשמות שווא נגדם
ביהמ"ש קבע כי ארבעה מתנחלים יקבלו פיצוי בגובה 50 אלף שקלים לאחר ששוטרים ממרחב שומרון כינו אותם  " פורעי חוק וחוליגנים "  בשל דבר שלא עשו
בית משפט השלום בירושלים הורה למשטרה לשלם 50 אלף שקלים פיצוי למתנחלים תושבי יצהר ,  זאת לאחר שקבע כי השוטרים הוציאו לשון הרע כנגד ארבעה מהם .  בנוסף לכך ,  קבע בית המשפט בהכרעתו מסוף השבוע האחרון כי השוטרים הטעו את בית המשפט בראיות שטענו שיש בידיהם כנגד הארבעה ואף ציינו כי יש בידיהם קלטת המתעדת כי תקפו פלסטיני מכפר סמוך .  עם זאת ,  קבעה השופטת עירית כהן כי הארבעה אינם זכאים לפיצויים בשל עשרת הימים בו ישבו במעצר זאת לאחר שקבעה כי העובדה שלא שיתפו פעולה עם המשטרה ,  דבר שהיה יכול לדברי השופטת למנוע את המשך מעצרם .  
תחילת הסיפור בשנת 2006 ,  אז רועה צאן פלסטיני טען כי כבשים שנגנבו ממנו נמצאות בחווה שביצהר .  לחווה הגיע הפלסטיני כשהוא מלווה בשוטרי מרחב שומרון ,  אלא שבמקום התפתחה מהומה שלאחריה טען הפלסטיני כי המתנחלים הכו אותו וגנבו ממנו את הכבשים לאחר שניסה להוביל אותם בחזרה לרשותו .  לאחר מעצר המתנחלים ,  טענו מספר שוטרים ממרחב שומרון כי בידיהם קלטות המעידות כי המתנחלים תקפו את הפלסטיני ואף פירטו על התקיפה במספר דו"חות .  
בהחלטתה קובעת השופטת כי דברי השוטרים בעת הארכת המעצר הטעו את השופטים . " הוכח כי התובעים  ( המתנחלים )  לא הסתערו על הפלסטיני ולא תקפו אותו ,  וכי הכוח המשטרתי לא צפה במעשים ולא ראה את התובעים מבצעים את העבירות .  אני מקבלת את טענת התובעים לפיה הנתבע ,  קצין החקירות ,  מסר עובדות לא נכונות לבית המשפט ".  כמו כן נקבע כי תגובת משטרת המחוז לתקשורת על האירוע ,  בו כונו 'פורעי חוק וחוליגנים' היתה בגדר לשון הרע כנגד הארבעה .  
בארגון זכויות האדם ביש"ע ,  שייצגו את הארבעה ביחד עם עו"ד אלעד רוזנבלט ,  בירכו על פסק הדין . " זוהי חשיפת אחת הפרשיות החמורות של ההתנכלות המתמשכת של משטרת שומרון למתיישבי יצהר והוכח כיצד העוינות של המשטרה כלפי אותם מתיישבים מעבירה אותה על דעתה עד כדי שימוש בשקרים ובעלילות ".  בארגון מתכוונים להגיש תלונה למחלקה לחקירות שוטרים כנגד כל השוטרים המעורבים בפרשה בחשד לשיבוש הליכי חקירה ומשפט .
 
שוטרים יפצו מתנחלים על האשמות שווא נגדם
ביהמ"ש קבע כי ארבעה מתנחלים יקבלו פיצוי בגובה 50 אלף שקלים לאחר ששוטרים ממרחב שומרון כינו אותם  " פורעי חוק וחוליגנים "  בשל דבר שלא עשו

