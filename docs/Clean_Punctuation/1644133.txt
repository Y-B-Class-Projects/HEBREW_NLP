אבק כוכבים
אחרי סופ"ש האולסטאר ,  פוזרו השחקנים והליגה שבה למסלולה .  שיקגו הביסה את הניקס 85:118 ,  מיאמי את פילדלפיה ,  W לנטס
הליגה הטובה בעולם התחדשה לה הלילה  ( בין שלישי לרביעי )  אחרי שיצאה לפגרה עקב סוף שבוע האולסטאר .  הליגה קרובה מאוד להיכנס לשליש האחרון של העונה ,  ועוד לפני שנספיק להגיד ג'ק רובינזון .. .או דייויד רובינסון .. .היא כבר תתקרב לספירה לאחור לקראת הפלייאוף .  אז המשחקים במזרח ובמערב יתחילו להיות מלחמה על מקום בפלייאוף לעומת מקום בדראפט ,  וכל שלנו נותר לעשות זה להרים רגליים על הספה ,  להישען לאחור ולראות את המאבקים המרתקים ,  עוד לפני הפלייאוף .
 כל תוצאות הלילה :
 שארלוט בובקאטס  ( 26:26 )  - ניו ג'רזי נטס  ( 48:5 )  103:94פילדלפיה סיקסרס  ( 33:20 )  - מיאמי היט  ( 27:27 )  105:78דטרויט פיסטונס  ( 33:19 )  - מינסוטה טימברוולבס  ( 41:13 )  85:108שיקגו בולס  ( 26:26 )  - ניו יורק ניקס  ( 33:19 )  85:118ממפיס גריזליס  ( 26:26 )  - פיניקס סאנס  ( 22:32 )  109:95אוקלהומה סיטי ת'אנדר  ( 21:31 )  - דאלאס מאבריקס  ( 21:32 )  86:99יוסטון רוקטס  ( 25:27 )  - יוטה ג'אז  ( 19:33 )  104:95פורטלנד בלייזרס  ( 24:32 )  - לוס אנג'לס קליפרס  ( 32:21 ) 87:109לוס אנג'לס לייקרס  ( 13:42 )  - גולדן סטייט ווריורס  ( 38:14 )  94:104סקרמנטו קינגס  ( 35:18 )  - בוסטון סלטיקס  ( 18:33 )  95:92
היו ימים ,  פעם ,  שאין אחד שלא היה מחכה להתנגשויות ולהתגוששויות בין שתי הקבוצות ,  אבל לא מעט מים עברו בהדסון מאז .  מצבו של דרק רוז היה מדאיג קצת ,  אבל עד מהרה הוכיח גארד הבולס שהכול בסדר עימו .  רוז ,  ששיחק באולסטאר וקלע שמונה נקודות עבור המזרח ,  סיים את המשחק נגד הניקס עם 29 נקודות ב-27 דקות  ( 14 מ-18 מהשדה ו-6 אסיסטים )  .  אגב ,  לקבוצה מהתפוח הגדול תהיה הזדמנות בקרוב לנקום ,  כששתיהן תפגשנה כבר הלילה במדיסון סקוור גארדן .  הבולס ,  עם מאזן של 26 לכל ,  יוכלו לשפר אותו לאין ערוך ,  כאשר בששת משבעת המשחקים הבאים הם יפגשו קבוצות עם מאזן שלילי .  בהיעדרו של ג'ואקים נואה אצל הבולס ,  מי שעוד לקח פיקוד מלבד רוז ,  הוא לואל דנג שקלע 18 ,  קירק היינריך הוסיף 14 ,  8 ריבאונדים ו-6 אסיסטים ,  טאג' גיבסון קלע 6 והוריד 10 ריבאונדים .  את החבורה מניו יורק הוביל דייויד לי עם 24 ו-12 ריבאונדים ,  אל הרינגטון קלע 15 והוריד 8 ,  דנילו גלינארי עם 10 .
 פילדלפיה סיקסרס  ( 33:20 )  - מיאמי היט  ( 27:27 )  105:78
דווין וויד המשיך את הכושר המצוין שלו גם מהאולסטאר כשהוליך את ההיט לניצחון ,  ובכך קטע רצף של שישה הפסדים של מיאמי בעיר האחווה .  כזכור ,  פלאש זכה בתואר ה-MVP במשחק האולסטאר ,  והפעם הוא סיים את המשחק עם 24 נקודות ,  15 מהן ברבע השלישי  ( 6 אסיסטים ,  6 ריבאונדים )  .  ההיט שייטו ליתרון מכובד בסיום המחצית ,  כשברבע השלישי הם כבר פתחו פער בלתי ניתן לסגירה .  חלומות הפלייאוף של הסיקסרס ואלן אייברסון הולכים ומתקצרים .  ג'רמיין אוניל סייע לוויד עם 20 נקודות ו-6 ריבאונדים ,  יודוניס האסלם 13 ו-9 ריבאונדים .  ת'אדיוס יאנג הוליך מספסל את הביתיים עם 16 נקודות ,  אנדרה איגאודלה קלע 11 ומסר 7 אסיסטים .
 כל ניצחון של הנטס נראה כאילו הוצא מהסלע ,  והקבוצה מניו ג'רזי חוגגת ניצחון מספר 5 .  כעת המטרה היא .. .6 .  מעניין אם הם יגיעו ל-10 העונה ,  כשהיעד הוא כמובן להימנע מלהיות הקבוצה בעלת המאזן הגרוע ביותר בתולדות הליגה בסיום העונה .  את שיא ההפסדים הרצופים מתחילת העונה  ( 18 )  הם כבר שברו .  קורטני לי סיפק משחק טוב מאוד של 21 נקודות  ( 7 מ-11 מהשדה )  עבור הנטס ,  ואחרי פתיחה של 0:6 בהתחלה זה נראה די מעודד עבורם .  דווין האריס הוסיף 17 נקודות ו-9 אסיסטים ,  ברוק לופז עם 16 ,  קריס האמפריס 13 ו-8 ריבאונדים .  ג'ראלד וואלאס הוביל את הבובקאטס עם 21 נקודות ו-10 ריבאונדים ,  בוריס דיאו הוסיף 19 ו-10 ,  ריימונד פלטון 18 ,  סטיבן ג'קסון 15 .
 דטרויט פיסטונס  ( 33:19 )  - מינסוטה טימברוולבס  ( 41:13 )  85:108
הבוכנות נראו רעננים לאחר פגרת הליגה ודרסו את הזאבים .  הקבוצה מעיר המכוניות הכניסה את הכדור פנימה עוד ועוד ,  וניצחה דרך משחק הפנים ,  כאשר הפרגון בלט מאוד במשחק של הקבוצה הביתית והיא סיימה עם 30 אסיסטים .  מי שהיה אמון על לא פחות מ-14 מהם הוא וויל ביינום  ( 6 נקודות )  ,  כאשר רודני סטאקי וריפ המילטון מחלקים ביחד עוד 13 .  מי שהוליך את הפיסטונס בנקודות הוא יונאס ירבקו עם 21 נקודות ,  המילטון קלע 12 ,  טיישון פרינס עם 11 ,  כמו גם צ'רלי וילנואבה .  את הוולבס הוליך קווין לאב עם 22 נקודות ו-15 ריבאונדים ,  אל ג'פרסון קלע 14 ,  קורי ברואר עם 11 ו-6 אסיסטים .
 המשחק היה צמוד כמעט לכל אורכו ,  כששמונה דקות לסיום נרשם שוויון 82 .  המשחק גם התאפיין בחוסר סדר וריכוז כששתיהן הרבו לאבד כדורים ,  כשעד הנקודה הזו איבדו שתיהן 37 כדורים ביחד .  מי שהצליחה לשמור טוב יותר ,  יוטה ,  היא זו שקטפה ניצחון חשוב ,  בדרך אולי להציל את העונה שלה .  מהמט אוקור הוביל את הג'אז עם 21 נקודות ו-8 ריבאונדים ,  פול מילסאפ תפר 20 נקודות ו-12 ריבאונדים ,  דרון וויליאמס ,  ששיחק באולסטאר קלע 17 ומסר לא פחות מ-15 אסיסטים .  ארון ברוקס הוליך את הרוקטס עם 18 נקודות ,  כמוהו גם דייויד אנדרסן מהספסל ,  שאף הוריד 7 ריבאונדים .  טרבור אריזה הוסיף 15 .
 ממפיס גריזליס  ( 26:26 )  - פיניקס סאנס  ( 22:32 )  109:95
ג'ייסון ריצ'ארדסון נתן יופי של משחק עבור השמשות עם 27 נקודות ב-35 דקות .  הוא הסתייע באמארה סטודמאייר ,  ששב מהאולסטאר ,  כשהאחרון קלע 21 נקודות והוריד 10 ריבאונדים ,  רובין לופז הוסיף 18 ו-10 ריבאונדים .  21 נקודות של רודי גיי ו-18 של זאק ראנדולף  ( עם 15 ריבאונדים )  לא הספיקו לדובים שנופלים למאזן של 26:26 .  או ג'יי מאיו וסאם יאנג קלעו 15 נקודות כל אחד .
 אחרי הרבע הראשון זה היה נראה שהקבוצה מעיר המלאכים תשייט לניצחון קליל ,  אבל ברבע השני הלוחמים הוכיחו שאל להספיד אותם כל כך מהר ,  כשהם ניצחו בו 18:27 וירדו לחדרי ההלבשה ביתרון 51:54 .  במחצית השנייה האלופה לחצה קצת על הגז ,  כיווצה קצת את ההגנה ,  וניצחה .  בהיעדרו של קובי בריאנט שגם לא שיחק באולסטאר ,  זה יותר קשה אבל הרבה מעבר לאפשרי .  שאנון בראון הוליך את הלייקרס עם 27 נקודות ו-10 ריבאונדים ,  אנדרו ביינום קלע 21 והוריד 7 ,  פאו גאסול ,  שייצג נאמנה את הצהובים-סגולים באולסטאר ,  קלע 14 והוריד 9 .  למאר אודום הוסיף 9 ושאב 18 .  אנתוני מורו הוביל את הלוחמים עם 23 נקודות ,  סי ג'יי ווטסון קלע 20 ,  קורי מגאטי עם 17 ,  סטפן קרי כמעט סיים בטריפל דאבל כשקלע 11 ,  הוריד 10 ומסר 8 אסיסטים .
 אוקלהומה סיטי ת'אנדר  ( 21:31 )  - דאלאס מאבריקס  ( 21:32 )  86:99
דירק נוביצקי נבחר לשחקן השנה באירופה והיה לא רע בכלל באולסטאר למרות שהפסיד לעיני הקהל הביתי שלו ,  אבל זה לא עזר לו לנצח את הת'אנדר .  קווין דוראנט עבר שבוע צפוף ועמוס וחזר לליגה ביום קליעה לא מהמם בלשון המעטה  ( 9 מ-28 מהשה )  ,  אבל ,  למזלו ,  זה לא מנע מהקבוצה שלו את הניצחון .  דוראנט תפר בכל זאת 25 נקודות והוריד 14 ריבאונדים ,  כשהוא נעזר בשלושה שחקנים שקלעו 17 נקודות כל אחד :  ג'ף גרין ,  ראסל ווסטברוק  ( 8 אסיסטים )  וג'יימס הארדן .  הגרמני של המאבס קלע 24 והוריד 9 ריבאונדים ,  ג'ייסון טרי גיבה אותו ב-14 .
 פורטלנד טריילבלייזרס  ( 24:32 )  - לוס אנג'לס קליפרס  ( 32:21 ) 87:109
מרקוס קמבי עבר לקבוצה מאורגון ,  אבל הוא עדיין לא שיחק בניצחון שלה על הקבוצה השנייה מ-LA .  הבלייזרס נראים נחושים מתמיד להצליח העונה .  מרטל וובסטר תפר 28 נקודות בפחות מ-34 דקות ,  למרקוס אולדריג' עם 22 ו-9 ריבאונדים ,  רודי פרננדז תרם 15 מהספסל ,  אנדרה מילר עם 10 ו-12 אסיסטים .  מן העבר השני ,  את הקליפרס הוליך אריק גורדון עם 20 נקודות ,  רסואל באטלר הוסיף 18 ,  דיאנדרה ג'ורדן במשחק מצוין של 14 ו-11 ריבאונדים .
 
אבק כוכבים
אחרי סופ"ש האולסטאר ,  פוזרו השחקנים והליגה שבה למסלולה .  שיקגו הביסה את הניקס 85:118 ,  מיאמי את פילדלפיה ,  W לנטס

