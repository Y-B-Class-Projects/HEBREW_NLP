שבוע האפרטהייד נגד ישראל :  לא לצביעות
המארגנים של  " שבוע האפרטהייד "  נגד ישראל  ( 13-1 במרץ )  מקווים לשכפל את מה שהם מכנים ההצלחה חסרת התקדים מהשנה שעברה ,  שבה הם העניקו חסות לאירועים ב ? 40 ערים ברחבי העולם .  אולם למארגנים יש בעיה אחת בסיסית והיא הטענות המוחצות שיש נגד קביעותיהם .  למעשה ,  בהתחשב בקושי הרב ליישם תיאוריית אפרטהייד על מדינת ישראל ,  יש לתהות מהי האג'נדה שעומדת בבסיס הקמפיין .
 ראשית ,  משטר האפרטהייד בדרום אפריקה  ( 1994-1948 )  אסר על שחורים לבחור או להיבחר בבחירות הכלליות .  נאסר עליהם ללמוד באוניברסיטאות ולקבל טיפול בבתי חולים של לבנים והם גורשו מערים  " לבנות ".  לא צריך להיות מומחה לענייני ישראל על מנת לדעת שערביי ישראל מצביעים לכנסת וכי ישנם חברי כנסת ערבים שמכהנים כסגני יושבי ראש של הכנסת .  ישנו שופט ערבי ישראלי בבית המשפט העליון ,  ערבים ישראלים לומדים בכל האוניברסיטאות ,  וכמובן ישנן ערים מעורבות כמו רמלה ,  חיפה וירושלים .
 בשנת 2006 השיב בנג'מין פוגרונד לדיווח בעיתון ה"גרדיאן "  שהשווה בין המצב בישראל לאפרטהייד בדרום אפריקה .  פוגרונד ,  שחי היום בישראל ,  היה פעיל נגד משטר האפרטהייד והבנתו העמוקה את הנושא נבעה גם מעצם תפקידו כסגן עורך של העיתון  " ראנד דיילי מייל "  ביוהנסבורג .  הוא אף נכלא בידי השלטונות בשל דיווחיו .  
פוגרונד ציין שכשאושפז בירושלים לצורך ניתוח הוא הביט סביבו ונוכח לדעת שהחולים ,  האחיות והרופאים הם יהודים וערבים . " מה שראיתי בבית החולים הדסה הר הצופים היה מחזה בלתי נתפס בדרום אפריקה שבה אני חייתי ",  דיווח פוגרונד .  האפרטהייד היה מבוסס על עיגון הגזענות בחקיקה .  בישראל ,  לעומת זאת ,  הסתה לגזענות מהווה עבירה פלילית .
 מקטרגיה של ישראל גם מנסים להתמקד בגדה המערבית ובעזה .  אך גם כאן הטיעונים שלהם חלשים ביותר .  רוב הישראלים אינם מעוניינים בסיפוח מלא של כל הגדה המערבית אלא מעוניינים ב"גבולות בני הגנה "  בהתאם להחלטת מועצת הביטחון של האו"ם 242 .  לא מדובר כאן בייסוד מערכות חוק נפרדות עבור קבוצות אתניות או קבוצות גזע ,  אלא על סכסוך סביב שטחים וגבולות .
 למעשה ,  הרשות הפלשתינית ,  ולא ישראל ,  מחזיקה בסמכות השיפוט על הפלשתינים בשטחים השנויים במחלוקת .  אפילו פקיד האו"ם הידוע בעוינותו לישראל ,  ג'ון דוגארד ,  פרופסור דרום ? אפריקני למשפט בינלאומי ,  כתב בדו"ח השנתי שלו למועצת זכויות האדם ב ? 2007 ש"החוקים והמנהגים "  שמיישמת ישראל בגדה המערבית  " מזכירים אספקטים של אפרטהייד ".  אפילו הוא ידע שלא ניתן להגדיר את ישראל מבחינה חוקית כמדינת אפרטהייד .
 יש להדגיש כי בסרטון הרשמי של מארגני שבוע האפרטהייד שהועלה ליו ? טיוב ,  הם מציינים גם את ערביי ישראל ותובעים בנוסף את  " זכות השיבה "  - התביעה הפלשתינית להשבת פליטים לתוך ישראל על מנת להרוס אותה מבחינה דמוגרפית .
 מכך עולה שמה שעומד בבסיס הקמפיין של שבוע האפרטהייד איננו פרשנות קשוחה של החוק הבינלאומי ,  אלא פרשנות מוטה פוליטית של ההיסטוריה של ישראל .  פרשנות שאיננה רואה בעם היהודי את התובעים האותנטיים לריבונות במולדתם ההיסטורית אלא תנועה קולוניאליסטית שבאה מאירופה על מנת לגזול אדמות מהאוכלוסייה הילידית הפלשתינית .
 כבר לפני שנים זיהה יאסר ערפאת את המגמות הללו ,  כאשר טען שההיסטוריה הפלשתינית מגיעה עד לכנענים והיבוסים .  על פי הנרטיב הזה היהודים הגיעו רק במאה ה ? 19 על כנפי האימפריאליזם האירופי .
 מסיבה זו סירב ערפאת להכיר בקיומו של בית המקדש על הר הבית ביולי 2000 בקמפ דיוויד ,  כיוון שהכרה זו היתה סותרת את הצגת העם היהודי כמקבילה של האפריקנרים שהגיעו לאפריקה מאירופה בעת החדשה .
 גם כאן הטיעונים הפלשתיניים מתנפצים אל מול האמת ההיסטורית .  בעבודתו המונומנטלית A History of Palestine ,  המשתרעת על פני 900 עמודים ,  מציין פרופ' משה גיל מאוניברסיטת תל אביב שעד למאה השביעית ,  עוד היתה ליהודים נוכחות משמעותית ברוב חלקי ארץ ישראל .  יש אף הטוענים שהיהודים עדיין היוו את הרוב .  על פי גיל ,  ערב הכיבוש הערבי היתה הנוכחות היהודית בארץ בת כמעט אלפיים שנה .
 יתרה מכך ,  בכל המאות שבאו לאחר מכן ישנו מאמץ עקבי של יהודים לשוב לארץ אבותיהם .  בשנות ה ? 60 של המאה ה ? 19 היוו היהודים שוב רוב בירושלים ,  הרבה לפני הגעת האימפריה הבריטית .  החלטתו של חבר הלאומים להכיר בתביעה היהודית לבית לאומי ב ? 1922 היתה במפורש הכרה בזכות ההיסטורית של העם היהודי לארץ ישראל ולא זכות חדשה שנוצרה בכפייה .
 למרות טיעוני מכונת התעמולה הפלשתינית בנושא זה ,  רבים מהפלשתינים הגיעו לאזור רק לאחרונה .  אפילו רבות מהמשפחות המיוחסות בירושלים ,  כמו הנשאשיבים ,  הנוסייבים והחומיינים ,  מייחסות את שורשיהן לכיבושים הערביים במאה השביעית תחת החליף השני עומאר בן אל ? כתאב או אפילו לאחר מכן למאה ה ? 12 ולניצחון צלאח א ? דין על הצלבנים .  האוכלוסייה הפלשתינית בכללותה מכילה מהגרים חדשים רבים והיה זה הנשיא רוזלווט שהעיר בשנת 1939 שיותר ערבים מיהודים היגרו לפלשתינה מאז הקמת המנדט הבריטי .
 הפתרון של הסכסוך הערבי ? ישראלי לא יבוא כתוצאה מהתנצחויות היסטוריות אלא על ידי הכרה הדדית ונכונות להתגמש .  שבוע האפרטהייד איננו נובע מכבוד לזכויות אדם אלא מיוזמה צבועה שמתעלמת מהאפרטהייד שמבצעים הפלשתינים עצמם ,  שהנהיגו עונש מוות על מי שמוכר קרקעות ליהודי .
 יוזמה זו גם לא שמה לה למטרה להביא שלום אלא לשלול את זכויותיהם ההיסטוריות של העם היהודי .  המענה לאתגר הזה הוא לחשוף את מניעיהם האמיתיים של מי שעומדים מאחורי היוזמה ,  שללא ספק שמו להם למטרה לפרק את מדינת ישראל ולשלול מאזרחיה את זכותם הבסיסית להגדרה עצמית .
 
שבוע האפרטהייד נגד ישראל :  לא לצביעות
nan
