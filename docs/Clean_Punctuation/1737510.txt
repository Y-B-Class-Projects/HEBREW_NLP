משרד התשתיות מבהיר :  רישיון מגד 5 עלול להישלל
משרד התשתיות מבהיר לגבעות את עמדתו בנוגע לקידוחים ומודיע כי אם יתברר שבאר מגד 5 אינה מסחרית ,  רישיון הקידוח ישלל .  המשרד רמז כי הינו מודאג מבעית הגז במאגר .  מוקדם יותר טענה החברה כי הפרסומים על איומי המשרד היו שקריים
לאור הפרסומים מהיום לפיהם חזקת הקידוח של גבעות עולם בקידוח  " מגד 5 "  עלולה להישלל ,  משרד התשתיות פירסם בצהרים הודעה שבה הוא מבהיר את עמדתו : " הממונה על ענייני הנפט במשרד התשתיות הלאומיות שלח לפני כ-3 שנים לחברת גבעות עולם מכתב בו הוא מודיע כי במידה וקידוח מגד 5 לא יאושר כבאר מסחרית ,  תישלל חזקת ראש העין מהחברה .  למען הסר ספק יובהר בזה כי על פי חוק הנפט הגדרתה של באר מסחרית הינה באר אשר ערך הנפט המופק ממנה עולה על ההשקעה השוטפת בהפקתו . 
" עם זאת מבקש הממונה להדגיש כי הנפט בקידוח מגד 5 מכיל כמויות ניכרות של גז ועל מנת להפוך את התגלית למסחרית ולהפיק את הנפט ,  על החברה למצוא פתרון לסוגיית הגז הן מבחינת ההשקעות הכרוכות בכך והן מבחינת קבלת הסכמת הרשויות המוסמכות  ( המשרד להגנת הסביבה ,  רשויות התכנון ,  מערכת הביטחון )  לטיפול בגז הנפלט מהקידוח זאת בין אם מדובר באפשרות של שריפת הגז ובין אם מדובר בניצולו .  
קודם לכן הגישה גבעות תלונה לרשות ניירות ערך על נסיון להשפעה בדרכי תרמית על תנודות השער בניירות ערך ,  לדבריה .  עורך הדין של החברה ,  חיים אינדיג ,  טוען כי הפרסום הבוקר בעיתונות - לפיו רשיון הקידוח של שותפות גבעות עולם בסכנה וכאילו במשרד התשתיות שוקלים לקחת את הרשיון  " אם יתברר שאתר הקידוח מגד 5 לא מסחרי "  - הוא ניסיון להשפעה בדרכי תרמית על תנודות השער בניירות ערך ,  פעולה האסורה על פי סעיף 54  ( ב )  לחוק ניירות ערך תשכ"ח 1968 .  
על פי עו"ד אינדיג , " משיחה שהתקיימה הבוקר עם הממונה על ענייני הנפט התברר שלידיעה זו אין שחר .  מרשתי מבקשת כי רשות ניירות ערך תפתח בהקדם בחקירה פלילית כנגד מי שגרמו לפרסומה של ידיעה כוזבת זו ולעבירה הגלומה בה על החוק ".  
תלונה זו באה לאחר ההודעה שפירסמה החברה הבוקר בעקבות אי חידוש המסחר במניה עם פתיחת המסחר .  הבוקר פורסם כי במשרד התשתיות שוקלים ליטול את רשיון הקידוחים של החברה ,  אם יתברר שהקידוח אינו מסחרי .  החברה מחזיקה ברישיון מזה 7 שנים והוא ניתן ל-30 שנה ,  למרות שעדיין לא הפיקה ממנו נפט .  
מהחברה נמסר כי משיחה שהתקיימה הבוקר עם הממונה על ענייני הנפט התברר לשותף הכללי שאין כל התפתחות חדשה בעניין זה .  וכן כי  " השותף הכללי משוכנע כי הפקה מבאר מגד 5 - אפילו אם תהא רק בסדר הגודל שבא לידי ביטוי במבחני ההפקה שבוצעו בקידוח מגד 5 - מספיקה די והותר כדי לענות לנדרש מבאר מסחרית על פי חוק הנפט ".  בהודעת החברה אין התייחסות לנקודות שמשרד התשתיות ביקש עליהן הבהרה .  
מוקדם יותר ,  דובר החברה מסר בתגובה לפרסום כי  " המכתב של משרד התשתיות הינו מכתב סטנדרטי ולא יותר מכך .  הוא נשלח לפני שלוש שנים ואין בו חדש או איום בשלב זה על הרישיון ".  
לאחר פרסום תגובת החברה חודש המסחר במניה .  אתמול המניה עלתה בכ-2.2% לאחר צניחה של כ-25% ביום ראשון .  

משרד התשתיות מבהיר :  רישיון מגד 5 עלול להישלל
משרד התשתיות מבהיר לגבעות את עמדתו בנוגע לקידוחים ומודיע כי אם יתברר שבאר מגד 5 אינה מסחרית ,  רישיון הקידוח ישלל .  המשרד רמז כי הינו מודאג מבעית הגז במאגר .  מוקדם יותר טענה החברה כי הפרסומים על איומי המשרד היו שקריים

