סקר עולמי :  1 מכל 4 נתן שוחד בשנה האחרונה
הסקר המתפרסם לרגל יום המאבק בשחיתות מגלה כי בכמעט שליש מהמקרים ,  השוחד משולם למשטרה .  הסיבה העיקרית  - " למנוע בעיות ".  ב-11 מדינות שכיחות השוחד עולה על 50% ,  בהן הרשות הפלסטינית
אחד מכל ארבעה אנשים בעולם שילם שוחד בשנה האחרונה - כך עולה מסקר  " ברומטר השחיתות העולמי "  שפורסם הבוקר  ( חמישי )  בגרמניה ,  לרגל היום העולמי למלחמה בשחיתות .  
לפי הסקר ,  ששנערך על ידי ארגון  " שקיפות בינלאומית "  בקרב 91,000 בני אדם ב-86 מדינות ,  הגוף המוביל בקבלת שוחד בעולם הוא המשטרה - עם 29 אחוז מהמקרים .  עוד מובילים ברשימת מקבלי השוחד - מערכות הבריאות ,  מוסדות חינוך ורשויות המס .
 האזור שבו השוחד הוא הנפוץ ביותר הוא אפריקה שמדרום לסהרה - שם אמרו יותר ממחצית הנשאלים כי שילמו שוחד בשנה האחרונה לפקידים ברשות כלשהי .  אחירה ברשימה נמצאים צפון אפריקה והמזרח התיכון ,  עם 36% .  בהמשך ניצבים מדינות ברית המועצות לשעבר  ( 32% )  ,  דרום אמריקה  ( 23% )  ,  טורקיה והבלקן  ( 19% )  ,  אסיה ואוקיאניה  ( 11% )  ולבסוף האיחוד האירופי וארצות הברית  ( 5% )  .  
המדינות המובילות בשכיחות השוחד הן אפגניסטן ,  קמבודיה ,  קמרון ,  הודו ,  עירק ,  לוב ,  ניגריה ,  הרשות הפלסטינית ,  סנגל ,  סיירה-לאונה ואוגנדה .  בכל אלו ,  יותר מ-50% מהנשאלים הודו כי נתנו  " בקשיש "  בשנה האחרונה .  בישראל ,  לפי הסקר ,  עומד שיעור נותני השוחד על 6.1% .
 אשר לסיבות למתן השוחד - יותר ממחצית הנשאלים הסבירו כי נאלצו לשלמו  " כדי למנוע בעיות ".  עוד רבע אמרו כי השוחד נועד לשם  " זירוז הליכים ".  עוד עולה כי מתן שוחד נפוץ יותר אצל עניים לעומת עשירים .
 
סקר עולמי :  1 מכל 4 נתן שוחד בשנה האחרונה
הסקר המתפרסם לרגל יום המאבק בשחיתות מגלה כי בכמעט שליש מהמקרים ,  השוחד משולם למשטרה .  הסיבה העיקרית  - " למנוע בעיות ".  ב-11 מדינות שכיחות השוחד עולה על 50% ,  בהן הרשות הפלסטינית

