המתנה השוויצרית של דנקנר
איש העסקים וחברת כור שבבעלותו יקבלו דיבידנד שמן של 250 מיליון שקל מ"קרדיט סוויס ".  סכום זה יקזז במקצת הפסדים של כמיליארד שקל  " על הנייר ",  שצברה כור בשל השקעתה הנוכחית בבנק
קרדיט סוויס ,  הבנק הגדול בשווייץ לפי שווי שוק ,  חזר לרווחיות ברבעון הרביעי של 2009 .  ואולם הבנק רשם רווח שהחמיץ את תחזיות האנליסטים ,  ברבעון הרביעי של 2009 ,  לאחר שהכנסות חטיבת המסחר ירדו לעומת הרבעון הקודם .
 רווחי הבנק הסתכמו ב-793 מיליון פרנק שווייצי  ( 746 מיליון דולר )  ,  לעומת הפסד של 6.02 מיליארד פרנק שווייצי ברבעון המקביל ב-2008 .  אנליסטים צפו רווח של 1.28 מיליארד פרנק שוייצי ,  לפי בלומברג .  הכנסות חטיבת המסחר של הבנק ירדו ב-55% ברבעון הרביעי לעומת הרבעון השלישי .  עם זאת ,  הבנק דיווח על הכנסות שיא ב-2009 כולה מחטיבת המסחר .  מניית קרדיט סוויס ירדה ב-9.9% עד כה השנה .
 מה שפגע עוד ברווחי הרבעון הרביעי היה תשלום של 536 מיליון דולר ,  שנועד ליישוב תביעה נגד הבנק .  על פי התביעה ,  הבנק סייע לעבד תשלומים ,  שאיפשרו לאיראן ומדינות נוספות להתחמק מסנקציות שהוטלו עליהן ,  והקל בכך את הגישה לשוק הפיננסים האמריקאי .  
קרדיט סוויס הכריז על דיווידנד של 2 פרנקים שווייצים למניה בעבור 2009 .  חברת כור תעשיות מקבוצת אי.די.בי של נוחי דנקנר מחזיקה בכ-35 מיליון מניות קרדיט סוויס ,  המהוות 2.98% ממניות הבנק .  עקב כך היא צפויה לקבל תשלום דיווידנד של כ-70 מיליון פרנק שווייצי  ( כ-250 מיליון שקל )  .  סכום זה צפוי לקזז במקצת את ההפסדים על הנייר של כמיליארד שקל שצברה כור עד כה בגין ההשקעה הנוכחית שלה במניות קרדיט סוויס בהיקף של 6.42 מיליארד שקל .
 בשיחת ועידה עם האנליסטים ציינו ראשי קרדיט סוויס כי הבנק צפוי לעמוד בתוכניות שלו ל-2010 .  הם ציינו כי חודש ינואר היה חודש שיא מבחינת הבנק ,  שצבר ב-2009 כספים בהיקף של 40 מיליארד פרנק ,  לעומת מתחרהו ubs שרשם יציאת כספים .  כמו כן ציינו בקרדיט סוויס כי לבנק אין חשיפה משמעותית למשבר הכלכלי ביוון ,  וכי הוא מוכן לקראת השינויים הרגולטוריים באירופה ,  הדורשת הגדלת הלימות ההון ל 16.3% .
 
המתנה השוויצרית של דנקנר
איש העסקים וחברת כור שבבעלותו יקבלו דיבידנד שמן של 250 מיליון שקל מ"קרדיט סוויס ".  סכום זה יקזז במקצת הפסדים של כמיליארד שקל  " על הנייר ",  שצברה כור בשל השקעתה הנוכחית בבנק

