בוטלה המכירה הפומבית של כתובת האינטרנט Sex.com לאחר שהבעלים פשטו רגל
יממה לפני המכירה המתוכננת של כתובת האינטרנט היקרה בעולם אולצה אסקום לפשוט רגל על ידי נושיה
המכירה הפומבית של כתובת האינטרנט סקס.קום ,  הנחשב ליקרה ביותר בעולם ,  אשר היתה אמורה להתקיים היום נדחתה לאחר שהבעלים של הכתובת - גוף ההשקעות אסקום  ( escom )  - נאלצה להודיע על פשיטת רגל אמש בעקבות דרישת שלושה מנושיה .  חברת דום פרטנרס ,  אשר סיפקה לאסקום את המימון לרכישת הדומיין בשנת 2006 ,  תיכננה לבצע את המכירה הפומבית היום עם מחיר פתיחה של מיליון דולר .  דום טענה לבעלות על הכתובת סקס.קום לאחר שאסקום לא הצליחה בשנה החולפת לעמוד בתשלומים להחזר ההלוואה לעסקה.עם זאת ,  ביום רביעי בלילה הגישו שלוש חברות תביעות נגד אסקום בהן טענו כי החברה חייבת להם 10 מיליון דולר ,  ובכך אילצו את החברה להגיש בקשה להגנה מפני פשיטת רגל  ( צ'פטר 11 )  .  עקב כך ,  נאסר על מכירת הדומיין סקס.קום עד להחלטת בית המשפט לפשיטות רגל בעניין חלוקת הנכסים בין הנושים.אסקום רכשה את הדומיין מהיזם גארי קרמן - אשר הקים את אתר ההיכרויות match.com ומשמש כמנכ"ל חברת גרנט מדיה - תמורת 14 מיליון דולר בשנת 2006 .  קרמן רשם את כתובת האתר בשנת 1994.מכירות פומביות של כתובות אינטרנט נחשבות הזדמנויות מצוינות ליזמי אינטרנט .  בשנת 2008 נמכר הדומיין www.pizza.com בעבור 2.5 מיליון דולר .
 
בוטלה המכירה הפומבית של כתובת האינטרנט Sex.com לאחר שהבעלים פשטו רגל
יממה לפני המכירה המתוכננת של כתובת האינטרנט היקרה בעולם אולצה אסקום לפשוט רגל על ידי נושיה

