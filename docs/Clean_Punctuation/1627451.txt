טיירק חנכה מפעל למיחזור צמיגים באזור התעשייה שחק בהשקעה של 60 מיליון שקל
המפעל יעסיק 15 עובדים וימחזר כ-80% מפסולת הצמיגים בישראל
חברת טיירק למיחזור צמיגים חנכה את המפעל החדש שלה בהשקעה כוללת של 60 מיליון שקל .  המפעל ,  הממוקם באזור התעשייה שחק ליד היישוב קציר ,  משתרע של שטח של 15,000 מ"ר ומעסיק 15 עובדים .  ניתן למחזר בו 35,000 טון צמיגים בשנה ,  כ-80% מפסולת הצמיגים בישראל.המפעל כולל מערכות לחיתוך ,  גריסה והפרדת ברזל ובד מהגומי בצמיגים וכן מכבש ייעודי ,  המאפשר הפיכתו של החומר הממוחזר למוצרי צריכה ידידותיים לסביבה ,  כגון שטיחי גומי .  המפעל יתחיל לפעול מחר ,  1 בינואר 2010 ,  לאחר שתמה תקופת הרצה בת כחודשיים.לדברי תא"ל  ( מיל .)  אמל אסעד ,  מנכ"ל טיירק , " בישראל יוצאים משימוש מדי שנה כשלושה מיליון צמיגים .  עד היום לא ניתן היה למחזר יותר מאחוזים בודדים מכמות זו ,  דבר שגרם נזק כפול לכלכלה הישראלית ,  הן באובדן חומר גלם והן בנזקים סביבתיים .  תחום מיחזור הצמיגים מגלגל בעולם מאות מיליוני דולרים ". טיירק הוקמה בעקבות החוק למיחזור ולסילוק צמיגים  ( פברואר 2007 )  .  מוצרי החברה ישאו תווי תקן ירוקים ואמורים לשמש למגוון יישומים כמו דיפון כבישים  ( להפחתת הרעש )  ומשטחים גומי רכים לגני שעשועים .
 
טיירק חנכה מפעל למיחזור צמיגים באזור התעשייה שחק בהשקעה של 60 מיליון שקל
המפעל יעסיק 15 עובדים וימחזר כ-80% מפסולת הצמיגים בישראל

