הדת החדשה :  כיצד הפך ד"ר אביטל לכופר
כיצד מוסברת התופעה המדהימה שהאזרח המערבי נתקל בה פעם אחר פעם ,  והיא שסתימת הפיות ,  הדה ? לגיטימציה של היריב ,  הפטרונות האינטלקטואלית ,  האחיזה בזקנו של שר ההיסטוריה - מרבות להימצא דווקא אצל אנשים הרואים בעצמם ליברלים ,  דמוקרטיים ,  אנשים שהספק אצלם הוא ערך ראשון והפלורליזם המחשבתי הוא תאומו .  איך ? 
הנה המדען הראשי של משרד החינוך ,  ד"ר גבי אביטל ,  העז להטיל ספק בדוגמות של אורתודוקסיה חילונית מכת מסוימת ,  הגמונית במיוחד בספירה הציבורית שלנו ,  וכבר נזעקים כמריה ,  ארכיבישופיה ואינקוויזיטוריה בקריאות להעלות את הכופר על המוקד .  הקריאות מלוות בארשת רצינית תהומית ומופרחות בה מילים כמו  " קנאי דתי חשוך ",   " מטיל ספק במחקר המדעי ",   " כופר ",  אבל עיקרן אחד :  הפיכת תיאוריות מדעיות לדת שכל המהרהר אחריה חשוד במינות ודינו סקילה בכיכר התקשורתית .
 לטעמי ,  שיא הטרלול יצא מבית המדרש של העיתון לאנשים חושבים .  שימו לב : " הסיבה העיקרית לחוסר ההתאמה של אביטל לתפקיד אינה חוסר ניסיונו ,  אלא דעותיו ".  לקרוא ולהתפלץ .  השבוע פורסם מכתב מטעם ראשי האוניברסיטה העברית שביקש מהמרצים להפסיק את הלימודים ולהגיב בשאט נפש על דברי המדען הראשי ,  פן תיפגע נפשם הרכה של הסטודנטים .  המכתב הסתמך בעיקר על ידיעות מגוף שני .  כדאי לצפות בראיון המדובר  ( זמין באינטרנט )  ולקרוא את דברי אביטל בשבח הטלת הספק בכל תיאוריה ,  כמו גם את סימני השאלה שהציב על תיאוריית ההתחממות הגלובלית וספיחיה .  עיקר דבריו של אביטל נסבו על היעדר הדיון האתי בכל הקשור לשימוש במדע לצרכים אידיאולוגיים .  בהיעדר קודים מוסריים ,  טען אביטל ,  עשויה תורת האבולוציה להביא את המין האנושי למצבים שיסכנו את קיומו .  הוא ציטט את הפילוסוף שמואל הוגו ברגמן ,  שראה בתורה הנאצית מימוש מעוות של תיאוריית ההתפתחות .  בלשונו של ברגמן : " הפילוסופיה שהביאה להתפתחות הנאציזם היתה זו של המאה ה ? 19 ,  שראתה באדם מין זואולוגי ". 
אומר בבירור :  המסורת היהודית אינה אויבת התיאוריה הדרוויניסטית .  שלא כבקריאה הנוצרית ,  חכמינו התרחקו מקריאת תיאור הבריאה כפשוטו .  ישעיהו ליבוביץ השווה בין סיפור הבריאה שהוקדשו לו 31 פסוקים לסיפור בניית המשכן המאכלס כ ? 450 פסוקים .  ללמדנו ,  טען ,  שעיקר האמונה הוא מעמד האדם מול האל ואין לכך קשר עם תיאוריות מדעיות כלשהן .  יתרה מזו ,  המסורת היהודית דיברה משך אלפי שנים על אבולוציה מוסרית של העולם ,  והנה בא דרווין והראה שהאבולוציה נמצאת גם בעולם החומר .  
אבל לא בזה העניין ,  אלא במהומה האנתרופולוגית שחולל אביטל .  חפשו היכן במפה הפוליטית ממוקמים מבקשי ראשו של אביטל ותקבלו קצה חוט לשורש המהומה .  אפשר לצרף זאת לשורה ארוכה של מקרים שבהם גורמים אופוזיציוניים בשיח הציבורי מבקשים לקבוע בעצמם את המינויים במשרדי הממשלה .  
החברה הישראלית מתקיימת על מתח קבוע בין אופוזיציות בינאריות - עיתים אותנטיות ועיתים מלאכותיות - המייצרות רוב מהומה על לא מאומה :  מסורת וחידוש ,  דת ומודרנה ,  לאומיות מול קוסמופוליטיות ,  פרטיקולריזם מול אוניברסליזם וכדומה .  אבל בעומק הקיום החברתי והרוחני שלנו נמצא הפער בין העובדה שהעם היהודי נשען על מסורת דתית ארוכת שנים שבמרכזה עמד האל לבין התחייה הלאומית המחודשת שלו ,  ששאבה את כוחה מהמרד באל ובמייצגיו .  במונחים פרוידיאניים אפשר לדבר כאן על רצח אב .  
ההתנגשות בין היהודי לבין הישראלי ,  בין הדתי לחילוני - רכיבים שקיימים בכל אחד מאיתנו - יצרה טראומה עמוקה החוזרת ומתרגשת כל אימת שמישהו מעז לקרוא תיגר על הסטטוס קוו הרוחני שנוצר כאן במאה האחרונה .  התגובות ההיסטריות הן תגובות מצוקה של מי שעולמם מאוים בשל הסכנה שמא האב שהורחק - כלומר האל - עתיד לחזור .  אבל הדברים הללו אינם קשורים להתבטאויותיו של אביטל .  קיראו ותיווכחו .  אני לא רוצה שילדיי יתחנכו בחברה שבה אי אפשר להטיל ספק ,  גם באמיתות הנחשבות ביותר .  ואם העזנו להטיל ספק במה שהיה עד לא מזמן עילת הקיום של העם היהודי - המסורת הדתית - אפשר גם אפשר להטיל ספק בתיאוריות גלובליות .
 
הדת החדשה :  כיצד הפך ד"ר אביטל לכופר
nan
