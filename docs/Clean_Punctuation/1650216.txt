גל הרכישות של גוגל נמשך :  רכשה חברה המאפשרת עריכת קבצי וורד באינטרנט
לפי דיווח ב"וול סטריט ג'ורנל ",  גוגל רכשה את הסטארט אפ דוקוורס ב-25 מיליון דולר
ענקית האינטרנט גוגל הגבירה השבוע את מאמציה בתחרות מול מיקרוסופט ,  כאשר רכשה את דוקוורס  ( docverse )  ,  סטארט אפ אשר מאפשר עריכה של קבצי אופיס באינטרנט .  העיתון  " וול סטריט ג'ורנל "  דיווח ,  לפי מקורות המקורבים לגוגל ,  כי החברה שילמה 25 מיליון דולר עבור הסטארט אפ .  דוקוורס מספקת כלים המאפשרים לאנשים להשתמש באינטרנט ,  כדי לעבוד במשותף על קבצים שנוצרו במעבד התמלילים של מיקרוסופט ,  בגיליון האלקטרוני שלה או באחת מתוכנות המצגת שלה .  את הסטארט אפ ייסדו ב-2007 שאן סינהה ואלכס דנואי ,  שני עובדים לשעבר במיקרוסופט.רכישת דוקורס נוספת לרכישות של לפחות שמונה חברות טכנולוגיה קטנות שגוגל ערכה בשבעת החודשים האחרונים .  רכישה נוספת שמקווה גוגל להשלים בקרוב היא של אדמוב ,  שירות פרסום נייד ,  אותה היא הסכימה לרכוש ב-750 מיליון דולר .  העסקה עדיין טעונה את אישור הרגולטורים לפני השלמתה .
 
גל הרכישות של גוגל נמשך :  רכשה חברה המאפשרת עריכת קבצי וורד באינטרנט
לפי דיווח ב"וול סטריט ג'ורנל ",  גוגל רכשה את הסטארט אפ דוקוורס ב-25 מיליון דולר

