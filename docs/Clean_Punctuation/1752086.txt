5 חדרים בנתניה ב-1.715 מיליון ש'
ניתוח עסקה
הנכס :  דירת 5 חדרים בשטח 140 מ"ר ועוד מרפסת שמש בשטח 16 מ"ר בקומה 14 בבניין ברחוב האלונים בשכונת קריית השרון בנתניה .  לדירה צמודים חניה תת קרקעית ומחסן .  הדירה נמכרה ב-1.715 מיליון שקל .  ניתוח העסקה :  מדובר בבניין בן שלוש שנים הכולל 17 קומות .  הדירה ממוקמת בקומה ה-14 ופונה לחורשת הסרג'נטים ,  הממוקמת צפונית לרחוב .  לדברי המתווך איציק פרץ מתיווך הוםu4 ,  שביצע את העסקה ,  ייחודיות הדירה בנוף הפתוח הנשקף ממנה ,  שצופה עד העיר חדרה וכן לים .  הדירה מושקעת מאוד והוחלף בה המטבח הסטנדרטי שניתן על ידי הקבלן .  לפני חודשיים נמכרה דירה דומה בקומה מתחת באותו הבניין ,  מושקעת פחות ,  תמורת 1.47 מיליון שקל - מחיר המשקף את המחירים הממוצעים לדירות 5 חדרים בשכונת קרית השרון הנעים סביב 1.45-1.55 מיליון שקל .  משתי עסקות נוספות שבוצעו באותו רחוב בתקופה האחרונה עולה כי מחיר חדר בדירת 5 חדרים ברחוב בקומות הגבוהות של הבניין נע סביב 330 אלף שקל ,  ומכאן שמחיר דירת 5 חדרים בקומה 14 אמור לנוע סביב 1.55-1.6 מיליון שקל .  בהתחשב בנתונים אלה עולה כי הדירה נמכרה בכ-115 אלף שקל מעל המחירים הממוצעים באזור .  המוכרים הם בני זוג צעירים ,  שעברו כעת להתגורר ליד הוריהם באזור המרכז .  הרוכשים הם בני זוג מהרצליה בשנות ה-60 ,  שרכשו את הדירה למטרת מגורים .  שורה תחתונה :  מחיר גבוה לדירת 5 חדרים בשכונה .  - סייעו בניתוח העסקה :  איציק פרץ מתיווך הוםu4 בקרית השרון נתניה ,  שמאי המקרקעין מנחם הלוי ממשרד טל אלדרוטי שמאות

5 חדרים בנתניה ב-1.715 מיליון ש'
ניתוח עסקה

