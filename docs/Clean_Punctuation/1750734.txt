עליות קלות בבורסות אסיה לקראת ישיבת הבנק הפדרלי ;  הונג קונג עולה ב-0.1%
הבנק המרכזי של אוסטרליה העלה היום את הריבית באופן מפתיע ב-0.25% ל-4.75%
עליות קלות נרשמות היום בבורסות אסיה ,  וזאת לאחר שהבנק המרכזי של אוסטרליה העלה במפתיע את הריבית ,  ולקראת ישיבת הבנק הפדרלי בארה"ב שתיפתח היום .  הונג קונג עולה ב-0.1% ;  סיאול מוסיפה 0.2% ;  סינגפור מטפסת 0.5% ;  בורסות טוקיו וסידני רושמות שינויים קלים .  מדד msci אסיה פסיפיק עולה ב-0.2%.הבנק המרכזי של אוסטרליה הודיע היום על העלאת הריבית ,  וזאת בשל חששות מכך שהצמיחה החזקה מהצפוי תעורר אינפלציה .  הבנק המרכזי העלה את הריבית ב-0.25% ל-4.75% .  אנליסטים צפו כי הריבית תושאר ללא שינוי.ועדת השווקים הפתוחים של הבנק הפדרלי של ארה"ב  ( fomc )  תפתח היום את ישיבתה בת היומיים .  הבנק צפוי להודיע מחר על סבב חדש של הרחבה מוניטרית ,  אשר לפי הערכות אנליסטים תתבצע באמצעות רכישות אג"ח בהיקף של 500 מיליארד דולר לפחות .  מניות היצוא בטוקיו רושמות ירידות בעקבות התחזקותו של הין בימים האחרונים .  כעת ,  עם זאת ,  נחלש הין מול מרבית המטבעות המרכזיים .  מול הדולר נחלש המטבע היפני ב-0.1% לרמה של 80.565 ין לדולר .  מניית הונדה נחלשת ב-2.4% ;  מניית סוני יורדת ב-1.5% ;  מניית מיצובישי נסוגה ב-1.1% .
 
עליות קלות בבורסות אסיה לקראת ישיבת הבנק הפדרלי ;  הונג קונג עולה ב-0.1%
הבנק המרכזי של אוסטרליה העלה היום את הריבית באופן מפתיע ב-0.25% ל-4.75%

