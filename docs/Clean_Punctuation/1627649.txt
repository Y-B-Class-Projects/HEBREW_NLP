88 הרוגים בפיגוע במגרש כדורעף בפקיסטן
מכונית תופת התפוצצה במתחם בו התקיים טורניר כדורעף .  הפיגוע אירע ככל הנראה על רקע ההתנגדות הגוברת באזור למעשי האלימות
קציר הדמים בפקיסטן נמשך :  לפחות 88 בני אדם נהרגו ו-42נפצעו אתמול  ( שישי )  כתוצאה מהתפוצצות מכונית תופת במהלך משחק כדורעף סמוך לעיר לאקי מרוואט שבצפון מערב המדינה .  הפיגוע מצטרף לשורה של התקפות קטלניות שמבצעים חמושים הקשורים לארגון אל קעאדה בפקיסטן בתקופה האחרונה .  על פי גורמים רשמיים במדינה ,  המחבל המתאבד הסיע את מכונית התופת לתוך המתחם בו נערך באותה השעה טורניר כדורעף ,  בו צפו מאות בני אדם .  
הפיצוץ העז גרם לקריסת גגות רבים באזור וקיים חשש כי מניין ההרוגים יאמיר כשהמשטרה המקומית עושה מאמצים לחלץ פצועים מבין ההריסות .  חליד איסראר ,  סיפר כי מספר אנשים דיווחו שראו את המחבל המתאבד כשהוא נוסע לתוך הקהל במגרש המשחקים .  
פיגוע באירוע ספורט הוא איננו אירוע שגרתי ,  אף כי חמושים ביצעו בעבר פיגועים במקומות הומי אדם .  הפיגוע אירע ביום מחאה נגד האלימות בפקיסטן כשאר עיר המסחר קראצ'י כמעט הושבתה לחלוטין במחאה על הכאוס במדינה .  למרות הפעילות הצבאית המוגברת נגד חמושי הטליבן ,  אלו הצליחו להרוג מאות אזרחים בפיגועים שהוציאו אל הפועל בחודשיים האחרונים .  במהלך השבוע נהרגו 43 בני אדם בפיגועים באותו האזור .  
לפחות 25 בני אדם נהרגו ביום שני בפיצוץ של מחבל מתאבד במהלך טקס דתי בעיר קראצ'י בפקיסטן .  הפיצוץ אירע במהלך שידור של הטלוויזיה המקומית של טקס שיעי שנערך לכבוד אירועי חג ה"עשורא ",  כאשר במקום התרחש לפתע פיצוץ עז .  חלק מהנוכחים בטקס ירו באוויר ותקפו כלי רכב של כלי תקשורת ,  בשל זעמם על הפיגוע .
 עדכון ראשון :  18:04

88 הרוגים בפיגוע במגרש כדורעף בפקיסטן
מכונית תופת התפוצצה במתחם בו התקיים טורניר כדורעף .  הפיגוע אירע ככל הנראה על רקע ההתנגדות הגוברת באזור למעשי האלימות

