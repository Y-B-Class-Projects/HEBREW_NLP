בעלי ענין
המלה
insidersבעל עניין בחברה הוא מונח משפטי שמוגדרת בכמה חוקים .  כך למשל ,  חוק ניירות ערך קובע כי בעל עניין הוא מי שמחזיק ב-5% ויותר ממניות החברה .  לפי חוק החברות ,  בעל עניין הוא בעל מניות הרשאי למנות דירקטור אחד או יותר ,  או את מנכ"ל החברה .  גם מנכ"ל החברה עצמו וחברי הדירקטוריון מוגדרים כבעלי עניין .  לבעלי העניין בחברה יכולים להיות ניגודי אינטרסים בין טובתם לבין טובת בעלי מניות המיעוט ,  וקיימות הגבלות בחוק על פעילותיהם .  למשל ,  נקבעו הוראות מיוחדות לעסקות בין החברה לבעלי העניין ,  וככל שהאינטרס שלהם גדול יותר כך נדרשים אישורים רבים יותר לביצוע העסקה .  השבוע הודיעה קבוצת דלק על עסקת בעלי עניין ,  שבה דלק נדל"ן מוכרת את חברת רודשף לדלק .  בעל השליטה בשתי החברות הוא יצחק תשובה ,  ויש לו עניין בעסקה כבעליה של דלק נדל"ן ,  עניין שאין לשאר בעלי המניות בדלק .  לכן ,  אישור העסקה יצטרך להיות על פי מנגנון הקבוע בחוק שינטרל את העניין העודף של תשובה בעסקה .
 
בעלי ענין
המלה

