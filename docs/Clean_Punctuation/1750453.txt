מגעים בין מכבי ת"א למכבי חיפה בנוגע להשאלת גרין
הצהובים ממשיכים במאמצים למצוא לסנטר הישראלי קבוצה אחרת .  בחיפה סיפרו כי נעשתה אליהם פנייה כבר לפני שבועיים
מכבי תל אביב ומכבי חיפה פתחו לאחרונה בשיחות בנוגע להשאלתו האפשרית של הסנטר יניב גרין מהצהובים לירוקים .  בחיפה ידעו לציין שסגנית האלופה פנתה אליהם כבר לפני כשבועיים והציעו להם את גרין ,  כשידוע שפניה דומה נעשתה לקבוצתו של שרון דרוקר ,  אריס סלוניקי .
 במכבי מעוניינים להשאיל את גרין גם ובעיקר אחרי שאלישי כדיר הבהיר שהוא איננו מתכוון לעזוב ושהוא מבקש להיאבק על מקומו בקבוצה .  בדרך להבשלת עסקה אפשרית יהיו הקבוצות צריכות לפתור את נושא משכורתו של גרין ,  העומדת על כחצי מיליון דולר ,  כשאחת האפשרויות היא שהצהובים יממנו חלק ממנה .
 בתוך כך ,  בחיפה עוקבים בדאגה אחרי מצבו של יוני ניר ,  שפרק אתמול  ( ראשון )  את הברך בניצחון הליגה על ברק נתניה .  ניר צפוי לעבור בימים הקרובים בדיקות כדי לברר את חומרת הפציעה וייתכן שייעדר זמן ממושך .
 
מגעים בין מכבי ת"א למכבי חיפה בנוגע להשאלת גרין
הצהובים ממשיכים במאמצים למצוא לסנטר הישראלי קבוצה אחרת .  בחיפה סיפרו כי נעשתה אליהם פנייה כבר לפני שבועיים

