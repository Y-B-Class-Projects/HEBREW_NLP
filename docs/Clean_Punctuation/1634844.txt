פדרר : " אני מצפה מנדאל לזכות בטורניר בקרוב "
 רוג'ר פדרר עלה בקלות לסיבוב השלישי באוסטרליה ,  ופרגן לכושר של הטניסאי מספר 2 .  סרינה וויליאמס מרגישה טוב יותר
אחרי סיבוב ראשון קשה מול איגור אנדרייב הרוסי ,  רוג'ר פדרר נהנה מטיול קליל בסיבוב השני מול ויקטור האנסקו הרומני ,  וניצח את המשחק בשלוש מערכות .  בסיומו של המשחק הוא נשאל בעיקר על נוכחותו של הנסיך וויליאם ביציע הכבוד ,  ואת שאר השאלות הקדישו העיתונאים המקומיים למצבו של רפאל נדאל .
 פדרר סיפר כי דווקא התרשם מיכולתו של נדאל מפתיחת העונה ואמר : " צריך לזכור שהוא עדיין לא שחקן שרוצים לשחק מולו ,  יש לו ותמיד יהיה לו כוח מנטלי ומשחק פיזי .  אני מצפה ממנו לזכות בטורניר ממש בקרוב ,  תמיד קשה לו בסוף העונה מכיוון שהמגרשים נעשים מהירים יותר ככל שהעונה מתקדמת ".  לאחר מכן פדרר התייחס להמשך הקריירה שלו ולפרק הזמן שהוא יוכל למשוך אותה ואמר : " אני לא חושב על זה ,  אלא פשוט מקווה שזה יימשך כמה שיותר .  זה מדהים להיות הטניסאי מספר 1 בעולם וליהנות מאצטדיונים מלאים בכל משחק שלי ".  
בניגוד לפדרר ,  מי שעבד קשה יותר בסיבוב השני היה האלוף מ-2008 ,  נובאק דג'וקוביץ' ,  שהפסיד במערכה הראשונה מול מרקו צ'יודינלי השוויצרי ,  לפני שניצח בארבע מערכות . " הייתי מתוסכל בפתיחת המשחק כי הוא היה מאוד אגרסיבי והצליח לנצל את הזדמנות שהייתה לו ",  סיפר הסרבי המדורג 3 בעולם : " באופן אוטומטי התחלתי לשחק הגנתי וחיכיתי לטעויות שלו .  לאחר מכן הצלחתי לשנות את הקצב ,  לחזור להתקפה ולהשתלט על המשחק ".  
סרינה וויליאמס ,  אלופת הטורניר לנשים ,  ניצהח בקלילות את פטרה קביטקובה הצ'כית ,  והתייחסה למצבה הפיזי בעקבות הפציעה שהיא סוחבת מטורניר סידני : " הרגשתי הרבה יותר טוב במשחק היום .  אני לא קרובה גם לשישים אחוז מהכושר שלי ,  אבל אני מקווה שאניאגיע לשם בקרוב ".  וויליאמס התייחסה באותה הזדמנות לטורניר הזוגות המעורבים ,  שישוחק לראשונה במתכונת אולימפית בלונדון 2012 .  היא רמזה שהפרטנר שלה בלונדון יהיה ככל הנראה אנדי רודיק ,  למרות שהיא לא פוסלת שותפות עם אחד מהאחים בריאן .
 
פדרר : " אני מצפה מנדאל לזכות בטורניר בקרוב "
 רוג'ר פדרר עלה בקלות לסיבוב השלישי באוסטרליה ,  ופרגן לכושר של הטניסאי מספר 2 .  סרינה וויליאמס מרגישה טוב יותר

