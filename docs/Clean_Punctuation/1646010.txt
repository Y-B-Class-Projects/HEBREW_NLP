פרסומת אחת ודי
סער גיט יודע ששמן זית לא יכול באמת להיות טעים ,  ושנמאס לו מפרסומות לקוטג' .  המדור שיפרסם אתכם
לא הרבה פרסומות מצליחות באמת לגעת בנו ,  רק כי אנחנו ישראלים .  חוץ מפרסומות שמנסות לגרום לנו להיות גאים בעצמנו עם קוטג' ,  לחם וחביתה כמו זאת האחרונה חסרת המעוף של תנובה ,  למשל ,  דווקא הפרסומת האחרונה לקמפיין נייקי העולמי - שלא עלתה לשידור בטלוויזיה - מצליחה לעשות את זה יותר מהכל ,  ובלי הרבה מאמץ .  
אין לה ביצוע שקופץ מעל הפופיק ,  אלא רק פרנזטור אחד משלנו עם צלילים ותסריט שנוגעים לנו בנקודה הרגישה ,  אז אנחנו טופחים לעצמנו על החזה .  כל מה שהם היו צריכים זה לבחור בפינצטה הספורטיבית שלהם את עמרי כספי ,  והשאר כבר יעבוד .  כספי הוא לא רק הישראלי הראשון בנ.ב.א ,  אלא גם הישראלי הראשון שזוכה לעמוד בפרונט של חברה כמו נייקי ,  ועוד בכל העולם . " לכל ילד יש חלום ,  אבל רק מעט לא מפחדים להגשים אותו ",  עולה הכתובית בין פלאשבקים רצים של כספי במדי קבוצות הנוער בהן שיחק .  עם מיני קליפ שמוציא את עמרי ווינר והתרפקות על ביקור של הילדון במדיסון סקוור גראדן ,  אי אפשר שלא להביט בסגירת המעגל האירונית הזאת ,  לנגב את דמעת האושר ..  .  ולרוץ לקנות נעליים ב-500 ש"ח .  ככה משווקים מוצר .
 הפרסומת האחרונה של אורנג' ,  זאת שכבר מזמן לא הצטיינה בביצוע שיווקי שנון במיוחד ,  מחזירה לה קצת את הכבוד - אבל נראה שעדיין בחברה התקשורת הכתומה היו צריכים להשקיע בשביל שזה יקרה .  כדי לעשות את זה ,  יצרו הקופרייטרים שלהם פרסומת שלא בהכרח מזכירה פלאפון דור 3 באווירה שלה ,  כשרק הטוויסט בסוף מקשר את הפרסומת למוצרים שהיא רוצה למכור .  
בפרסומת ,  שמזכירה סרט תעודה משפחתי על 3 אחים עם שמות שמתחילים באות W יש את כל האלמנטים שהופכים פרסומת ללא רעה .  היא גם לא בנאלית בהשוואה לאחיותיה ועדיין - למרות הקריצה שהפרסומת שולחת לקהל שלה והקליק עם הצרכנים ,  לא יהיה מוגזם לצפות למשהו שהוא מעבר לסתם מתוחכם בעתיד מאורנג' .  מצד שני ,  לפחות העסק לא נראה מטומטם כמו הפרסומת הבאה .
 פה למשל יש כמעט הכל ,  מעבר למעלות היחסיות של הפרסומת למעלה .  לכאורה מנסים בטוטו ,  אלה שמנסים למכור לנו טופס נייר עם ריבועים ליצור פרסומת עם אתנחא מחוייכת .  בפועל קצת חבל שיצא להם משהו שמזכיר ברמתו את המוצר אותו הם מתים למכור לנו ,  כי אחרת איזה קומפלינט תחלקו לפרסומת שמראה לנו שני אוהדי הפועל פתח תקווה קופצים אחרי גול ואז גורמים לתקרה שמתחתיהם לקרוס ?  מה ?  מי ?  מו ?  מה אתם רוצים ?  התשובה :  כנראה שמישהו באמת חשב שהקול של יורם ארבל ימשיך לעשות את העבודה .
 שתי פרסומות נותנות פייט צמוד אחת לשנייה על תואר המביכה של השבוע .  סיטואציה בעייתית ,  כי בשתיהן הביצוע הכאילו קולע יצא כזה שמותיר אותנו עם חיוך מבוייש ואדום על הלחיים - וקשה להחליט .  
אחת משאירה אותנו מגרדים בראש עם סלוגן רעוע כמו  " זיתא עם ?  זה טעים !  "   ( די ,  קרעתם אותנו ,  תמשיכו )  ואלרגיה זיתים לשארית חיינו ואחת מראה לנו איך אנשים משועממים קולעים יחידות תפו צ'יפס לשקית ומצפים שעכשיו נשתכנע לנשנש  " תפוח אדמה בשקית ".  המסקנה :  דור נבון צריך להפסיק לקריין טקסטים שיווקים ולחזור לג'וב בארץ נהדרת .
 
פרסומת אחת ודי
סער גיט יודע ששמן זית לא יכול באמת להיות טעים ,  ושנמאס לו מפרסומות לקוטג' .  המדור שיפרסם אתכם

