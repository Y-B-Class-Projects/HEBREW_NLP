רמי לוי מכפיל 
הבעלים של רשת המזון ,  שיווק השקמה : " נמשיך לתת את הסל הזול ביותר ".  צופה הכפלת מספר הסניפים
רמי לוי ,  בעליה של רשת המזון שיווק השקמה ,  צופה כי עד סוף שנת 2011 תכפיל הרשת את המכירות ,  תוך שמירה על רווחיות של כ-7% .  כמו כן ,  צופה לוי כי מספר סניפי הרשת יגיעו לכ-30 לעומת 16 בסוף ספטמבר 2009 - כך אמר אתמול בכנס היועצים של קבוצת הראל בירושלים .  בתחזיתו לשנת 2010 צופה לוי את המשך עליית הרשתות הזולות ופורמט חנויות הדיסקאונט ,  על חשבון המתחרים היקרים יותר .
" אנחנו נמשיך לתת את הסל הזול ביותר .  פערי המחירים בין המקומות שבהם יש לנו סניף לבין אלו שבהם אנחנו לא נמצאים ,  עומדים על 10%-20% .  כשאני נכנס לאזור מסוים ,  מחיר הסל יורד - וזה ימשיך להיות כך ",  אמר לוי .  בשנת 2009 צמחנו בכ-50% בגלל שאנשים הבינו שניתן לקנות בזול והם עזבו את המקומות היקרים .  כמו כן ,  אנשים הבינו שלא רק המחיר זול אלא גם השירות אינו נופל ברמתו מהמקומות היקרים ". 
האנליסטים אלעד קראוס וערן יונגר מהראל מציינים כי אחת מאבני הבוחן עבור רמי לוי בעניין היא המיקוח מול הספקים .  לדבריהם ,  לוי מציג רווחיות גולמית נמוכה ביחס לרשתות הגדולות אך במידה שימשיך לגדול ,  צפוי כי כוחו מול הספקים יגדל והרווחיות הגולמית תעלה .  כמו כן ,  מעריכים בהראל כי האתגר הגדול של רמי לוי הוא שמירה על השיעור הגבוה שהוא מציג של מכירות למ"ר - אשר עומד על כ-18 אלף שקל ברבעון .
 
רמי לוי מכפיל 
הבעלים של רשת המזון ,  שיווק השקמה : " נמשיך לתת את הסל הזול ביותר ".  צופה הכפלת מספר הסניפים

