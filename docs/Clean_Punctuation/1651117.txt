אחרי שלושה חודשים בלבד :  מנכ"ל פוקס אלי קידר מסיים את תפקידו
לדברי מקורב לחברה ,  קידר גיבש תוכנית אסטרטגית חדשה לחברה ,  וכשזו לא אושרה עלו יחסיו עם הבעלים ,  הראל ויזל ,  על שרטון
 >  >  שלושה חודשים בלבד אחרי שהחל ,  תם הרומן בין אלי קידר ,  מנכ"ל קבוצת פוקס ,  להראל ויזל ,  בעלי הקבוצה .  ויזל ,  ששימש במקביל גם מנכ"ל הרשת ,  מינה את קידר ,  עד אז מנכ"ל זארה ,  למנכ"ל החברה בנובמבר האחרון ,  ובדצמבר הוא נכנס לתפקיד .  קידר כיהן כמנכ"ל הקבוצה ,  הכוללת את המותגים fox בישראל ובחו"ל ,  ללין ,  בילבונג ,  סאקס והמותג החדש שעתיד להיכנס fox home .  עוד מונו שני מנכ"לים שהיו כפופים לו - רן ארנון ,  מנכ"ל fox ישראל ,  וטליה פורת ,  המנכ"לית החדשה של רשת כלי הבית שתפתח פוקס .  כפי שנחשף ב-themarker ,  השכר השנתי שנקבע לקידר היה 1.4 מיליון שקל ,  בנוסף לבונוסים על פי יעדים .  שלושה חודשים קודם לכן פרש קידר ,  60 ,  מתפקידו כמנכ"ל קבוצת זארה בשש השנים האחרונות .  קידר ,  אל"מ במיל' ,  שימש קודם לכן סמנכ"ל תפעול ומערכות מידע במירס .  לדברי מקורב לפוקס ,  בחודשים האחרונים עבד קידר על תוכנית אסטרטגית חדשה לחברה ,  וכשזו לא אושרה עלו יחסיו עם ויזל על שרטון .  כבר עם מינויו של קידר ,  היו תהיות רבות באם הרומן יאריך ימים ובאם ויזל ,  שכיהן עד אז כמנכ"ל וראה את פוקס כפרויקט אישי שלו ,  ילמד לשחרר ולתת למנכ"ל אחר מלבדו לקבל החלטות ולקחת לידיו את המושכות .  באחרונה החלה פוקס בכמה תהליכי צמצום והתייעלות .  היא הודיעה לבעלי הקניונים כי תאחד את החנויות הנפרדות של הרשת למספר קטן יותר של חנויות גדולות ,  שימכרו בגדי נשים ,  גברים ,  ילדים ותינוקות .  בנוסף ,  פוקס החליטה לסגור שמונה מתוך 11 חנויות עודפים שהיא מפעילה .  פוקס ,  המפעילה כ-180 חנויות ,  סיכמה רבעון שני לא קל בהשפעת המשבר הכלכלי .  בשורה התחתונה הציגה החברה הפסד של 2.1 מיליון שקל לעומת רווח של כ-5 מיליון שקל ברבעון המקביל .  בפוקס ייחסו את הירידה במכירות למשבר הכלכלי ולמזג האוויר החם בישראל בחורף האחרון .  גם המכירות לזכייני החברה בחו"ל הצטמצמו ,  בעיקר בשל החזרת סחורות וירידה במכירות לזכיין הרומני .  טרם פורסמו דו"חות פוקס לרבעון הרביעי של 2009 ,  אך ברבעון השלישי ירדו הכנסות החברה ב-16% ל-147 מיליון שקל ,  והחברה עברה להפסד תפעולי של 662 אלף שקל - לעומת רווח תפעולי של 14 מיליון שקל ברבעון המקביל ב-2008 .  בשורה התחתונה הציגה פוקס הפסד של 5.2 מיליון שקל ,  לעומת רווח של 4.25 מיליון שקל ברבעון המקביל .
 
אחרי שלושה חודשים בלבד :  מנכ"ל פוקס אלי קידר מסיים את תפקידו
לדברי מקורב לחברה ,  קידר גיבש תוכנית אסטרטגית חדשה לחברה ,  וכשזו לא אושרה עלו יחסיו עם הבעלים ,  הראל ויזל ,  על שרטון

