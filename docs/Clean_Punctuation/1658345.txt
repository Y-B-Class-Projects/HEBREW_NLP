יו"ר קרן המטבע הבינ"ל : " יתכן שלא יאושר סיוע נוסף לאיסלנד "
" הסיוע יהיה מובטח אם יימצא פתרון למחלוקת סביב החוב של איסלנד לבריטניה והולנד "
 הערכת מצב שנייה שתערוך קרן המטבע הבינ"ל  ( imf )  לגבי מצב כלכלת איסלנד ,  אשר בתוצאותיה החיוביות מותנה המשך הסיוע הכספי של קרן למדינה ,  עלולה לא לזכות לתמיכה מספקת במועצת הקרן בשל מחלוקות שטרם נפתרו בין איסלנד לבין בעלי פקדונות זרים ,  אמר יו"ר הקרן ,  דומיניק שטראוס-קאהן ,  בראיון לסוכנות הידיעות בלומברג.הערכת המצב השנייה של קרן המטבע לגבי מצב איסלנד ,  אשר היתה אמורה להתבצע בינואר ,  הוקפאה בשל המחלוקת בין איסלנד לבין ממשלות בריטניה והולנד הנוגעת לכספי אזרחים של שתי מדינות אלו אשר הופקדו בבנק אייס-סייב ,  שלוחה אינטרנטית של הבנק האיסלנדי לנדסבנקי אשר התמוטט באוקטובר 2008.ראש ממשלת איסלנד ,  יוהנה סיגורדרדוטיר ,  מחפשת פתרון למשבר לאחר שאזרחי איסלנד דחו ברוב גדול במשאל עם שנערך בתחילת מארס הסכם שגיבשו ממשלות איסלנד ,  בריטניה והולנד .  ההסכם שנדחה כלל תשלום של ממשלת איסלנד בסך 5.3 מיליארד דולר לבריטניה ולהולנד ,  כפיצוי על הסכומים ששילמו שתי הממשלות לאזרחיהן שהחזיקו פקדונות בבנק אייס-סייב לפני קריסתו .  כעת מנסה איסלנד לגבש הסכם חדש עם בריטניה הולנד . " אנחנו חייבים רוב ;  אם אין רוב ,  לא תתבצע הערכת מצב נוספת ",  אמר שטראוס-קאהן ,  בראיון שנערך עמו ביום שלישי . " אם יהיה רוב ,  נוכל להתקדם הלאה .  לדעתי ,  יהיה נכון עכשיו להתקדם הלאה .  אבל אני לא יכול להעריך אם יהיה לכך רוב ".   " תמיד אמרתי שאייס-סייב אינו מהווה תנאי לסיוע של קרן המטבע ,  אבל אנחנו חייבים שיהיה רוב במועצת המנהלים של הקרן שיתמוך בכך ",  הוסיף שטראוס-קאהן . " אם יימצא פתרון לבעיית אייס-סייב ,  אין לי ספק שיהיה רוב .  ללא פתרון מלא של בעיית אייס-סייב ,  אני לא יודע אם יימצא רוב במועצת המנהלים ". 

יו"ר קרן המטבע הבינ"ל : " יתכן שלא יאושר סיוע נוסף לאיסלנד "
" הסיוע יהיה מובטח אם יימצא פתרון למחלוקת סביב החוב של איסלנד לבריטניה והולנד "
 
