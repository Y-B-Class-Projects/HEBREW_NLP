גולדמן סאקס עלה על תחזיות האנליסטים :  רשם רווח של 4.95 מיליארד דולר ברבעון הרביעי
בכלל שנת 2009 רשם הבנק רווח נקי של 13.39 מיליארד דולר ;  הבנק הפריש 16.19 מיליארד דולר לשכר
רווחי בנק עלו על תחזיות האנליסטים ברבעון הרביעי - הבנק רשם רווח של 4.95 מיליארד דולר ,  או רווח של 8.2 דולר למנייה .  אנליסטים העריכו כי הבנק ירשום רווח של 5.2 דולר למנייה .  הכנסות הבנק הסתכמו ב-9.62 מיליארד דולר ברבעון הרביעי.לשם השוואה ,  ברבעון המקביל שנה קודם לכן גולדמן סאקס הפסיד 2.12 מיליארד דולר ,  או 4.97 דולר למנייה .  הכנסות חטיבת בנקאות ההשקעות עלו ברבעון הרביעי ב-58% לעומת הרבעון המקביל שנה קודם לכן ,  והסתכמו ב-1.64 מיליארד דולר .  הכנסות חטיבת הייעוץ הסתכמו ב-1.89 מיליארד דולר ,  ירידה של 29% לעומת הרבעון המקביל שנה קודם לכן .  חטיבת החתמות של גולדמן סאקס רשמה עלייה של 15% בהכנסותיה ,  אשר הסתכמו ב-2.9 מיליארד דולר .  חטיבת ההשקעות באג"ח ,  מט"ח וסחורות רשמה הכנסות של 3.97 מיליארד דולר ברבעון הרביעי ,  לעומת הכנסות של 3.4 מיליארד דולר ברבעון המקביל שנה קודם לכן .  חטיבת המסחר במניות רשמה ירידה של 27% בהכנסותיה ל-1.93 מיליארד דולר.הפרשות הבנק לטובת שכר - הכולל גם בונוסים והטבות - הסתכמו ב-16.19 מיליארד דולר בכלל שנת 2009 ,  או 35.8% מכלל הכנסות הבנק .  במהלך הרבעון הרביעי הקטין הבנק את הפרשותיו לטובת תשלומי שכר ובונוסים כדי להגדיל את סכום הכסף אותו העביר לקרן הצדקה גולדמן סאקס גיבס .  בכלל שנת הכספים שנסתיימה ב-31 בדצמבר 2009 רשם בנק גולדמן סאקס הכנסות של 45.17 מיליארד דולר ,  ורווח נקי של 13.39 מיליארד דולר.העיתון  " אובזרוור "  דיווח מוקדם יותר השבוע כי בנקאי גולדמן סאקס צפויים ליהנות מעליה של 81% במשכורותיהם ל-2009 . " אנו צופים כי שכרם של בנקאי גולדמן יעלה ב-2009 ל-599 אלף דולר לאדם ,  עלייה של 81% לעומת 2008 ,  אך 14% מתחת לרמות השיא שנרשמו ב-2007 ",  אמרו אנליסטים מחברת jmp סקיוריטיז לעיתון .
 
גולדמן סאקס עלה על תחזיות האנליסטים :  רשם רווח של 4.95 מיליארד דולר ברבעון הרביעי
בכלל שנת 2009 רשם הבנק רווח נקי של 13.39 מיליארד דולר ;  הבנק הפריש 16.19 מיליארד דולר לשכר

