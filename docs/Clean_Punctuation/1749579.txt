כספי עלה בחמישייה וקלע 7 נק' בהפסד לניו ג'רזי
הישראלי של הקינגס נקלע ליום רע עם 2 מ-9 מהשדה ב-20 דקות .  ווסטפאל : " השיפור שלו בהגנה הפך אותו לשחקן חמישייה "
 עמרי כספי פתח הלילה  ( בין שישי לשבת )  לראשונה העונה בחמישייה של סקרמנטו ,  אך מעבר לכך לא הפורוורד הישראלי יעדיף לשכוח את משחקו השני בעונתו השנייה ב-NBA ,  שהסתיים בהפסד 106:100 בניו ג'רזי .  כספי ,  שעזר לקינגס לנצח במשחקם הראשון כשקם מהספסל ותרם עשר נקודות חשובות ,  עלה הפעם בחמישייה במקומו של דונטה גרין שלא היה כשיר לחלוטין ,  אך נקלע למשחק חלש אותו סיים עם 7 נקודות ב-2 מ-9 מהשדה  ( 0 מ-5 לשלוש )  ,  שני ריבאונדים ואסיסט אחד ב-20 דקות .
 הנטס ,  שפתחו את העונה שעברה עם 18 הפסדים רצופים ,  כבר מתהדרים במאזן של 0:2 ,  והבעלים החדש מיכאיל פרוקחורוב יכול להיות מרוצה .  פול ווסטפאל קיבל בחזרה את טייריק אוואנס שהושעה מהמשחק הראשון ,  ורוקי העונה שעברה נכנס במהירות לעניינים עם 18 נקודות ו-7 אסיסטים ,  אבל פרט לפרנסיסקו גארסיה שתרם 18 נקדות משלו מהספסל הוא לא קיבל יותר מדי עזרה .
 הקינגס התגברו על פיגור מוקדם ונטלו את השליטה במשחק ברבע השלישי ,  בו בלמו את המקומיים על 15 נקודות בלבד ,  אלא שהמילה האחרונה הייתה של הנטס .  ברוק לופז הנהדר  ( 29 נקודות )  ודווין האריס  ( 21 נקודות ו-10 אסיסטים )  הובילו ריצה של 3:17 בדקות הסיום כדי להפוך את הקערה ולהנחיל לסקרמנטו הפסד בכורה .  כעת ינסו הקינגס לתקן את הרושם בלילה שבין שבת לראשון כשיתארחו בקליבלנד .
 אחרי המשחק הסביר ווסטפאל את ההחלטה להעלות את כספי בחמישייה : " השיפור של כספי בהגנה ,  יחד עם ההתקדמות של לות'ר הד כאיום התקפי מהספסל הפכו את כספי לשחקן חמישייה ".  על המשחק אמר המאמן : " היה לנו סיכוי לנצח ,  אבל היו לנו הרבה זריקות שקפצו החוצה .  אנחנו חייבים להפסיק לבצע כל כך הרבה עבירות ,  כשאנחנו זורקים 93 פעמים והנטס רק 61 ,  אנחנו אמורים לנצח ,  ולתת ליריבה 45 זריקות עונשין זו לא הדרך לנצח משחקים ". 

כספי עלה בחמישייה וקלע 7 נק' בהפסד לניו ג'רזי
הישראלי של הקינגס נקלע ליום רע עם 2 מ-9 מהשדה ב-20 דקות .  ווסטפאל : " השיפור שלו בהגנה הפך אותו לשחקן חמישייה "
 
