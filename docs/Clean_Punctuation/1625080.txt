בן הנרצחת בחיפה : " אמא מתה בגלל השכנה "
 חפיזה חוג'יראת נדקרה למוות בחיפה לאחר שניסתה להפריד בקטטה בין בנה הבכור שחגג יום הולדת לבין חבריו .  לטענת בנה הצעיר ,  הקטטה פרצה בעקבות תלונה של שכנה על הרעש
 ( צילום :  אדריאן הרבשטיין ,  עריכת וידאו :  גדי וינסטוק ) 
פאדי חוג'יראת ,  בנה הצעיר של תושבת חיפה שנדקרה הלילה  ( חמישי )  למוות במהלך מסיבת יום הולדת משפחתית ,  טוען כי אמו חפיזה חוג'יראת מתה בגלל שכנה של המשפחה שהתלוננה על הרעש במסיבה .  
חוג'יראת נדקרה ברחוב קיבוץ גלויות בחיפה בתום מסיבת יום הולדת של בנה ,  עמר חוג'יראת בן ה-24 .  זאת לאחר שהיא ניסתה להפריד בקטטה שהתפתחה בינו לבין שלושה מחבריו .
 לדברי פאדי חוג'יראת ,  אחיו של חתן השמחה עמר ובנה של הנרצחת , " חברים של אח שלי מנצרת נשארו אצלנו עד שלוש בבוקר ,  ואחרי זה הם ירדו למטה והשכנה צעקה ,  ואמרה :  'למה אתם נשארים עד עכשיו פה ? ' פתאום אחד מהם הלך לאוטו ,  קילל את השכנה ,  הלך לאוטו ,  הביא סכין ואמר לשכנה :  'תרדי' .  אמא שלי נפטרה בגלל השכנה .  היא צעקה .  אח שלי ירד לדבר איתו .  הוא דקר את אח שלי ביד ובגב שלו .  ועד שאמא שלי ראתה את הדקירות והוא נתן לה בלב שלה .  אחרי זה היא התקדמה ונפלה על הרצפה ". 
שלושת חבריו של האח ,  תושבי נצרת בשנות ה-20 לחייהם ,  נמלטו במכוניתם לכיוון העיר .  המשטרה הציבה מחסומים והצליחה ללכוד אותם בצומת יגור .  מעצרם של השלושה הוארך בארבעה ימים .
 עמר חוג'יראת ,  חתן יום ההולדת ,  נדקר בפלג גופו העליון ונפצע באורח בינוני .  הבוקר הוא עזב ביוזמתו את בית החולים רמב"ם בחיפה שם אושפז ,  והוא נחקר כעת במשרדי היחידה המרכזית מרכז חוף .  מפקד ימ"ר מרחב חוף רנ"צ מיכאל שבשק אמר לוואלה !  חדשות כי החוקרים יודעים בבירור מי מבין השלושה דקר למוות את האם . " זה מתחזק גם מעדויות האחרים והזהות ידועה כמעט בוודאות ",  אמר .  הוא הוסיף כי כולם מוכרים למשטרה כולל בנה של המנוחה ,  שהשתחרר לא מכבר ממאסר על עבירות סמים .
 
בן הנרצחת בחיפה : " אמא מתה בגלל השכנה "
 חפיזה חוג'יראת נדקרה למוות בחיפה לאחר שניסתה להפריד בקטטה בין בנה הבכור שחגג יום הולדת לבין חבריו .  לטענת בנה הצעיר ,  הקטטה פרצה בעקבות תלונה של שכנה על הרעש

