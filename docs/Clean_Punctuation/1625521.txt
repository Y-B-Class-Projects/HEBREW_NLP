חלום כחול
חלמתם על בננה ,  אקדח או מגדלי עזריאלי ?  אתם לא רעבים או צריכים נעליים - אתם רוצים סקס .  והפעם סמלים פאליים .  חלומות ארוטיים - חלק ד'
הצורך המיני הוא צורך ביולוגי ,  השייך לחלק החייתי שבנו ,  ויכול להתעורר בלי שליטה .  מטרתו היא שימור הגזע ,  והמשיכה המינית פעמים רבות מתבססת על אלמנטים הרבה יותר שורשיים ופשוטים מכפי שנדמה .  גבר נכנס למועדון בו עשרות נשים .  מדוע דווקא בחורה מסוימת  " עושה לו את זה "?  מדוע דווקא הוא זה שמעורר בה משהו ,  במקום בו גברים רבים אחרים ניסו ונכשלו ? 
פעמים רבות מקור המשיכה המינית הוא תוצאה של השפעות חברתיות ,  ביולוגיות וכאלה שמקורן בילדות ,  למשל ,  על הבחורה האידאלית היום להיות רזה ובלונדינית .  לפני 250 שנה היא הייתה צריכה להיות מלאה ,  עגלגלה ושופעת עליזות .  מאיפה נובע ההבדל ?  מתוך הצורך בשימור הגזע .  פעם הגבר חיפש נשים חזקות .  כשהוא ראה אישה מלאה ,  הוא ידע שהיא האמא האידאלית עבור ילדיו . " היא תשרוד .  אם יהיה רעב ,  מלחמה ,  חורף קשה ,  הילדים שלי יהיו מסודרים !  ",  וכך ממקום לא מודע הוא בחר בה .  
מדוע חלק גדול מהגברים נמשכים לנשים עם חזה גדול ?  כיוון שלהן יהיה יותר חלב עבור הצאצאים .  אותו הדין לגבי אגן גדול המבטיח מספר גדול יותר של ילדים .  זה לא מיני ,  אלא קשור להישרדות הגזע .
 היום העולם השתנה ,  וההישרדות שלנו תלויה בדברים אחרים ,  וכך ,  כשגבר היום רואה דוגמנית רזה ,  הוא בוחר בה . " אם כך ייראו הילדים שלי ",  הוא אומר לעצמו בתת מודע , " הם מסודרים ".  כך גם אצל אשה ,  והמשיכה המינית מקורה בצורך לשימור הגזע .  הלא מודע שלה חושב ש"אם ילדי יהיו בריאים כמו הגבר האתלטי הזה ,  הכול יהיה בסדר ".  
טוב יהיה אם הוא חכם או מפורסם ,  כי ברור שחכמים וסלבריטאים יצליחו בחיים .  אבל לא פחות חשוב שיהיה מסודר כלכלית : " אז הוא מכוער ,  לא בכושר ולא חכם במיוחד ,  אבל עם הכסף שלו הילדים שלי מסודרים ",  אומר הלא מודע שלה .  
הלא מודע שלנו ,  ממנו נובעים החלומות שלנו ,  הוא מופלא וקסום ,  אולם הוא לא תמיד עוסק במסתורין או בנבואות .  פעמים רבות ניתן להבין מדוע החלומות עולים מהלא מודע ולהסביר את החלום ממקום של חיבור בין החלום הכוחות המניעים של החיים .
 סימבול פאלי  ( פאלי ,  מהמילה פלוס ,  כלומר מזכיר את איבר המין הגברי )  ,  המופיע בחלום הינו סימן ברור לכך שהחלום מתייחס ליצר המיני המתעורר בנו ,  ומייצג את הצורך הבסיסי לקיום יחסי מין .  את הסימבול הפאלי לרוב נראה בצורה המזכירה את איבר המין הגברי :  נחש ,  קונוס ,  בננה ,  מטה ,  עמוד או כל צורה אחרת בה בולט הדמיון לאיברי המין הגברי לרבות מגדלים ,  גשרים ועוד .  
פרויד מגדיר את הפאלוס כפרדוקס :  את איבר המין יש אמנם לכל גבר ,  אולם את הפאלוס האידאלי אין לאף אחד ,  וזו שאיפה אותה אף גבר לא יגשים .  מובן שהפרדוקס מתייחס גם לאשה ,  ומראה שאמנם לכל אשה יש את הפאלוס של בן זוגה ,  אולם יחד עם זאת ,  ישנה תחושת החמצה סביב העובדה שזהו אינו הפאלוס האידאלי .
 סימבול פאלי הינו מסר חזק של תת המודע הקורא לנו להתחיל להקשיב לצד המיני שלנו ,  צד שכנראה מבקש להראות לנו משהו .  זה יכול להיות צורך מיני המופנה כלפי אדם מסוים שאולי הכחשנו ,  תסכול מיני  ( כמו בדוגמה של פרויד )  ,  או התעוררות מינית כללית .  אך למרות שהיינו מצפים לראות סימבולים אלו בצורה ישירה ,  פעמים רבות האובייקט המיני יהיה מוסתר ולא תמיד יהיה קל לקשר בחלום בין המיניות לבין האובייקט .
 במקרים כאלו הקשר יהיה קשר המייצג פוטנציאל בלבד ,  והסימבול רק מזכיר את הצורך במימוש היצר המיני .  במקרים אלו הסימבול המיני יכול להיות מוסווה ואישי .  כך למשל גם אקדח יכול להיות סימבול מיני ,  בשל הפוטנציאל הגולמי העצום הנמצא בו וחלום על  " אקדח מעשן "  יכול לייצג את הרצון למימוש היצר המיני .
 חלומות על שפע ופריון לאו דווקא מצביעים על מיניות .  לרוב כשמם כן הם ,  הם מייצגים שפע ואושר שאנו שואפים אליהם .  אולם שכשמופיעים סימבולים אלו יש לשקול את האפשרות שהם מייצגים מיניות .  כל חלום בו יש שפע של מטבעות ,  ממתקים ,  תכשיטים ועוד ,  יכול לרמוז על בשלות וכוונה מינית .  קערה מלאה בענבים ,  יין או חלב הנשפכים בלי סוף למשל הם ביטוי מובהק לשפע ,  אך גם למיניות וארוטיקה .  אגב ,  זו הסיבה שלא בוכים על חלב שנשפך - כיוון שחלב מסמל שפע ואנו לא רוצים לבכות על שפע .
 סימבולים אלו באופן גורף מייצגים לרוב מוכנות ובשלות מינית .  חלום של אשה החולמת שהיא טובלת באמבט של חלב ,  סביר שעלה מהלא מודע כדי להראות לה שהיא מוכנה ובשלה לעבור לשלב המיני בקשר הזוגי החדש שלה .  אולם כפותרי חלומות עלינו לשאול את עצמנו מה סימבולים אלו מעוררים אצל החולם :  האם בחלום השפע נותן לנו תחושה נעימה ,  של רווחה ואושר ,  סימבול המרמז על מוכנות ,  אושר ושפע מבחינה מינית ?  או אולי בחלום אנו חוששים שהשפע הוא זמני ?  אולי למרות הכול אנו לא מסופקים וחסר לנו משהו ?  
אם אותה אשה למשל תרגיש לא נוח ותחשוש שהחלב יחמיץ או יריח לא טוב כשתצא מהאמבט ,  זה יכול להיות סימן לכך שהיא חוששת מהמעבר לחלק המיני .
 חדרי הבית מייצגים את ה"אני "  שלנו ,  את תבנית הנפש וחלום מיני המופיע באחד מחדרי הבית מלמד רבות על המקום בו אנו ממקמים את הקשר הרגשי-מיני  ( אם בכלל )  בחיינו .
 מטבח :  המטבח הוא לב לבו של הבית .  שם קורים הדברים האמיתיים ושם תמיד נרגיש בבית .  בשונה מהסלון ,  שזהו החלק הסטרילי שלנו ,  חלום המתרחש במטבח מייצג את הדברים כפי שהם בלי ניסיון לייפות אותם .  לא את כולם אנחנו שמחים להזמין למטבח  ( במיוחד אם יש כיור מלא כלים )  ,  אבל מי שכן נכנס ללב הבית ,  גם נמצא בלבנו .  כך למשל ,  חלום בו גבר החלומות עומד עירום במטבח יכול להראות שהחולמת שלנו לא רק חושבת על מין ,  וכפי הנראה הלא מודע שלה רוצה להראות לה שיש לה תוכניות להכניס אותו גם ללבה ולא רק למיטה .
 סלון :  הסלון הוא הפרסונה שלנו ,  התדמית שאנחנו מציגים כלפי חוץ ,  מה שאנחנו רוצים שיראו .  לרוב שם נמצא את הנושאים הייצוגיים יותר ,  המוצגים בצורה סטרילית .  אירוח רשמי נעדיף לעשות בסלון המצוחצח והנקי ,  שם נארח את האורחים יפה ,  נדאג להם ,  אך יחד עם זאת נרצה שיישארו שם ושלא יסתובבו בשאר חדרי הבית ,  ובמיוחד לא במטבח המלוכלך והלא מסודר .  חלום בו המיניות מתרחשת בסלון יכול להראות לנו שהחולמת כבר בשלה להראות לכולם את המאהב המסתורי שלה .  
חדר שינה :  חדר השינה הוא המקום האינטימי ביותר שיש בבית ,  ומי שזוכה להגיע לשם יהיו האנשים שאתם יש לנו את הקשר האינטימי ביותר .  מה שקורה בחלום בחדר השינה ,  נשאר בחדר השינה ,  והחולמת יכול להיות בטוחה שהפרטנר שלה ישמור על חיי המין המיסתוריים שלהם לעצמו .  המיניות בחדר זה אינה רק אינטימית כי אם גם קשורה לאמון ולקרבה רגשית .
 שירותים ומקלחת:חדרי השירותים והמקלחת הינם חריגים ואינם מייצגים חלק מהאני שלנו ,  לכן מיניות באחד מחדרים אלו היא נטולת רגש ,  וזמנית .  בדיוק כפי שאלו המקומות בהם אנו מתרוקנים או מתנקים ,  כך המיניות בהם פעמים רבות מרמזת על סטוצים שאחריהם אנו רוצים להמשיך הלאה ולחזור לחיינו .
 מסדרון :  המסדרון הוא חלון הראווה של הבית ,  ומשמש שלב מעבר בין החוץ לבית .  כניסתו של בן הזוג הביתה ולא חשוב לאיזה חדר  ( פרט לשירותים והמקלחת )  מייצגת את המוכנות שלנו לקשר יותר משמעותי.מיניות במסדרון מייצגת על היסוס בכוונה שלנו וסביר להניח שאם עוד לא הכנסנו אותו הביתה ,  זהו סימן לכך שאנו עוד לא מוכנים לכניסה שלו לחיינו .
 מרתף :  המרתף מייצג את תת המודע שלנו .  את הדברים אותם הדחקנו במהלך השנים ושאתם לרוב אנו נמנעים מלהתמודד .  המרתף ,  אגב יהיה כל מה שנמצא מתחת לאדמה ובהגדרתו נמצא גם מבנים כמו חניון ,  מקלט או אפילו מערה תת קרקעית .  חלום ארוטי המתרחש במרתף הוא ניסיון של תת המודע להגיד לנו משהו ,  לא רק על הצורך המיני ,  אל גם על רגשות חבויים הקיימים כלפי הפרטנר שלנו .
 החלום :" חלמתי שאני עולה במדרגות לבית שבחלום אני יודעת שהוא שלי ,  אבל חדר המדרגות וגם בהמשך דלת הכניסה לא מוכרים .  העלייה לבית לוקחת זמן רב ,  וככל שאני עולה כך אני חששת לפתוח את הדלת ,  מרגישה כאילו שיש שם משהו .  לבסוף אני פותחת את הדלת בחשש וכשאני נכנסת לבית  ( שהופך להיות דומה מאד לבית שלנו )  ,  אני רואה אריה גדול שיושב נינוח על אחת הספות בסלון ואת אמא שלי שמנסה בכל כוחה להוציא אותו מהחדר ולשכנע אותו לצאת .  אני זוכרת שלא נבהלתי ואפילו התפעלתי מכך שאמא שלי לא מפחדת מהאריה ומנסה לשכנע אותו לצאת בעדינות ובסבלנות .  עזרו לי בקשה להבין מה החלום אומר ". 
אני בת 17 ,  יש לי חבר חודשיים עם בחור שגדול ממני בשנה .  מקווה שזה יעזור לכם .
 היי חולמת ,  התשובה :  החלום מתחיל כשאת עולה במדרגות כדי להיכנס לבית שלך .  הבית אליו את רוצה להיכנס הנו ה"אני "  שלך ,  והחשש שיש לך בכניסה לבית הנו החשש מפני משהו הקיים ב"אני "  שלך שיש לך קושי להתמודד אתו עכשיו .  למרות שזהו הבית של ההורים ,  הסלון הוא שלך ולדעתי הוא מייצג במקרה זה את מה שאת מפחדת להציג לעולם ,  וכנראה במיוחד לאמא שלך .  ומה יש בסלון ?  אריה !  לי נראה שהאריה במקרה זה הוא סימבול מיני ,  המייצג אמנם מיניות אולם יחד עם זאת הוא מייצג מיניות הקשורה בקשר זוגי בריא ונפלא .  חייבת להיות סיבה מדוע תת המודע שלך בחר להכניס את האריה לסלון יחד עם אמא שלך .  האם את רוצה לספר לה משהו וחוששת ?  האם את מפחדת שהיא תגלה משהו ?  מה שזה לא יהיה ,  נראה שתת המודע שלך מנסה להראות לך שאמא שלך יכולה להתמודד עם זה יותר טוב ממה שנראה לך .  בהצלחה וחלומות נעימים .
 שגיא מנדלבוים עוסק בהומיאופתיה קלאסית ,  מנהל פורום טארוט בוואלה !  בעל ניסיון של 14 שנים בלימוד והוראה של קורסים וסדנאות בנושא טארוט וחלומות אותם הוא מלמד בתל אביב ובמרכזים שונים ברחבי הארץ .
 
חלום כחול
חלמתם על בננה ,  אקדח או מגדלי עזריאלי ?  אתם לא רעבים או צריכים נעליים - אתם רוצים סקס .  והפעם סמלים פאליים .  חלומות ארוטיים - חלק ד'

