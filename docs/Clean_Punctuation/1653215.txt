 " העסקה המוצלחת ביותר שעשה המנכ"ל ציון קינן מאז מינויו "
 בשוק ההון התרשמו אתמול ממינוי ענת לוין ,  מנהלת ההשקעות הראשית של מגדל ,  למשנה למנכ"ל בנק הפועלים .  לוין על המינוי : " אחרי המשבר ,  האתגרים הם בתחום הבנקאות ".  הערכות :  עלות שכרה בבנק - כ-3 מיליון שקל ,  לפני בונוסים
 >  >  אחד המהלכים הדרמטיים באיוש ההנהלה הבכירה של בנק הפועלים יצא אל הפועל אתמול בבוקר ,  דווקא תוך כדי נסיעה באוטובוס .  זה היה בדרך ליומיים של גיבוש בצפון ,  שבה אישר דירקטוריון בנק הפועלים בראשות יאיר סרוסי את מינויה של ענת לוין לתפקיד משנה למנכ"ל וראש חטיבת ה-global treasury של הבנק .  לוין ,  ששימשה עד כה מנהלת ההשקעות הראשית של מגדל ,  תחליף בתפקיד את מוטי שושן ,  שפורש מתפקידו .  החטיבה שתוביל לוין מנהלת את הנכסים הפיננסיים של בנק הפועלים ואת הנזילות שלו וכן מעניקה תמיכה בעשיית שוק ובמסחר  ( במט"ח ובנגזרות מט"ח ,  ריביות וסחורות )  .  בחטיבה שני אגפים :  חדר עסקות ואגף ננ"ה  ( ניהול נכסים והתחייבויות )  - שבו מנוהל תיק ההשקעות העצמי  ( נוסטרו )  של הבנק .  לאחר שבשנים האחרונות ייצא בנק הפועלים בכירים לענף הביטוח ,  כעת הוא מייבא ממנו את אחת המנהלות הבכירות .  הפועלים הציע את התפקיד ללוין לאחר שהיא סירבה בסוף נובמבר האחרון לקבל עליה את תפקיד המפקחת על הביטוח והממונה על שוק ההון במשרד האוצר ,  שהציע לה שר האוצר יובל שטייניץ .  לוין קיבלה באותה תקופה עוד כמה הצעות עבודה ,  ואת ההחלטה לעבור להפועלים היא קיבלה בימים האחרונים .  לוין תישאר במגדל עד למינוי מחליף . " סיימתי קדנציה של עשר שנים במגדל וכעת הגיע הזמן להתקדם ולהתפתח ",  אמרה אתמול לוין . " תפקיד בבנק הפועלים ייתן לי היכרות עם ענף הבנקאות ,  מה שירחיב את ההיכרות וההעמקה שלי בעולם הפיננסי .  העולם שאחרי המשבר הפיננסי מציב אתגרים לבנקאות ,  והענף יהיה מרתק .  זה בדיוק הזמן הנכון להיות חלק ממנו ".  מינויה של לוין משתלב בסדרת מינויים בהנהלת בנק הפועלים ,  שהגיעה לשיאה בהחלפת היו"ר והמנכ"ל לפני כשנה .  השינויים הרבים בהנהלת הבנק ,  שעדיין אינה מגובשת ,  והרוח החדשה שמנסים המנכ"ל והיו"ר להחדיר בהנהלה יכולים להיות תזמון נוח בשביל לוין להיכנס לתפקיד דומיננטי .  בנק הפועלות עם הצטרפותה של לוין מאוישת כמעט מחצית מהנהלת הבנק על ידי נשים .  אתמול תיארו בכירים בענף את המינוי כ"עסקה המוצלחת ביותר שעשה המנכ"ל ציון קינן מאז מינויו ".  לוין היא הרכש השני המשמעותי שמצטרף לבנק ,  לאחר צירופו של שמעון גל ,  ראש החטיבה המסחרית ,  שהגיע מבנק מזרחי טפחות .  בענף הבנקאות אמרו אתמול כי המעבר של לוין להפועלים אינו מובן מאליו : " התפקיד שלוין תאייש בבנק הפועלים הוא פחות טוב מתפקידה במגדל ,  ובוודאי שפחות עצמאי ממנו ",  אומר מקור בהפועלים . " ואולם ,  ככל הנראה ,  לוין חושבת על התפקיד הבא .  לוין היא אשת השקעות ,  וכנראה שהיא הגיעה למסקנה שאין לה הרבה תפקידי רוחב לאייש בהנהלת מגדל .  בבנק הפועלים ,  לעומת זאת ,  היא תוכל למלא תפקידים של סמנכ"ל כספים ,  למשל ,  אחרי התפקיד הזה . " מבחינת הבנק ,  זה היה ברור שהוא צריך לעשות שינוי במשבצת הזאת ,  אבל הבחירה בלוין משדרת מסר כלפי המערכת וכלפי מועמדים טבעיים מתוך הבנק לתפקידים בכירים - למשל למנהלי סניפים ולמנכ"לי בנקים של הפועלים בחו"ל .  סמנכ"ל הכספים ,  מנהל החטיבה העסקית ולוין הם שלושה מינויים בכירים מחוץ לבנק - והם משדרים מסר בעייתי לעובדים ",  מוסיף המקור .  מקורבים לבנק הפועלים העריכו אתמול כי לוין תהיה אחת מחברות ההנהלה המתוגמלות ביותר בבנק .  לפי ההערכות ,  עלות שכרה השנתית - ללא בונוסים - תהיה יותר מ-3 מיליון שקל .  לוין צפויה לקבל מענק חתימה ,  אופציות ,  וכמובן ליהנות מבונוסים על פי תוכנית היעדים של הבנק ,  שעדיין לא נקבעה .  ב-2008 לא הופיעה לוין ברשימת מקבלי השכר הגבוה של מגדל אחזקות ביטוח ,  אבל נכללה ברשימת מקבלי השכר הגבוה של חברת הביטוח .  עם עלות שכר של 2 מיליון שקל ב-2007 הסתכמה עלות השכר של לוין במגדל על 3.2 מליון שקל  ( כולל בונוס )  .  לוין ,  47 ,  מילאה בעשר השנים האחרונות תפקידים בכירים במגדל ,  כשבשנים האחרונות שימשה משנה למנכ"ל וראש חטיבת ההשקעות והאשראי .  קודם לכן שימשה מנכ"ל נשואה זנקס .  ללוין תואר ראשון בכלכלה ומנהל עסקים ותואר שני במנהל עסקים - שניהם מהאוניברסיטה העברית .  היא נשואה ואם לשלושה ילדים .  אחד מתחביביה העיקריים הוא סקי .  לוין נחשבת דמות דומיננטית ומוערכת בשוק ההון ובמשרד האוצר מרבים להתייעץ עמה לפני קבלת החלטות .  בנוסף ,  היא חברה בוועדת חודק - ועדה שהוקמה כדי לקבוע כללי השקעה של הגופים המוסדיים באג"ח קונצרניות .  מי שהובילו את ההתנגדות להמלצות הוועדה היו הבנקים .  אחת מהמלצות הוועדה היתה לקבוע שעבוד שלילי בשטרי הנאמנות של האג"ח הקונצרניות ,  המלצה שבבנקים התנגדו לה מחשש שתפגע בבטוחות שבידיהם .  המחליף - מתוך מגדל בשנים האחרונות היתה לוין אחת הדמויות שהובילו את מגדל לעמוד בראש טבלת התשואות בשנת המשבר ,  2008 - אם כי ב-2009 הציגה מגדל תשואות נמוכות בהשוואה למתחרות .  כעת ,  לאחר שמונה שנים ,  מתחילה ההתמודדות על תפקיד מנהל ההשקעות הראשי בחברת הביטוח הגדולה בישראל . " העזיבה נותנת ליונל כהן ,  מנכ"ל מגדל ,  את האפשרות לחשוב מחדש על מבנה התפקיד ותחומי האחריות ",  אמר מקורב למגדל . " כרגע עוד לא נקבע מחליף ,  והתהליך בתחילת הדרך - אבל ככל הנראה המחליף יהיה מתוך החברה ".  למגדל מסורת ארוכה של מינוי מנהלים בכירים מתוך החברה .  כהן ,  למשל ,  כיהן בשלל תפקידים בחברה לפני שמונה לעמוד בראשה .  שני המועמדים העיקריים להחליף את לוין בתפקיד הם עומר קרייזלר ,  מנהל ההשקעות בפוליסות המשתפות ,  ולימור דניש ,  מנהלת תחום הנוסטרו  ( תיק ההשקעות העצמי של מגדל )  .  מועמד פוטנציאלי נוסף הוא יעקב ויינשטיין ,  מנהל ההשקעות הראשי של מגדל שוקי הון .  אתגרים קשים בפני לוין ניצבים כמה אתגרים בתפקידה החדש בפועלים .  עיקר תפקידה של לוין הוא ניהול הפוזיציה של הבנק - ניהול החשיפות של הבנק לאפיק השקלי ,  למט"ח ,  לסיכוני ריבית ולסיכוני אינפלציה - וסיכון נזילות .  לוין תצטרך לעשות התאמה בין הסיכונים הגלומים בנכסים להתחייבויות של הבנק - ולגדר אותם .  תחום זה ספג מכה קשה בתקופת המשבר בעקבות מחיקת תיק ה-mbs שנרכש כחלק מהתיאבון לסיכון של בנק הפועלים ,  והוביל להפסד של כ-5 מיליארד שקל .  בבנק הפועלים הציבו יעד תשואה על ההון לטווח ארוך של 10%-15% .  על אף שמדובר ביעדים נמוכים יותר מיעדי הבנק באמצע העשור הקודם ,  במערכת הבנקאות אומרים כי ללוין לא יהיה פשוט לעמוד ביעדים אלה ,  נוכח המצב בשווקים הגלובליים ובארה"ב בפרט .  יצויין כי אחד האפיקים שבהם העדיפה לוין לקחת סיכונים במגדל היה האפיק המנייתי - אפיק שחסום כעת בפניה מכיוון שלבנקים אסור לקנות מניות במהלך יום המסחר .  לוין תנהל ,  כאמור ,  גם את תיק הנוסטרו של הפועלים - תיק המורכב גם מההון העצמי של הבנק וגם מכספי הפיקדונות שהוא מקבל מהציבור ושאינם ניתנים כאשראי .  תיק הנוסטרו של הפועלים הוא בהיקף של כ-28 מיליארד שקל - התיק השלישי בגודלו במערכת לאחר לאומי ודיסקונט .  אפיק ההשקעה הגדול ביותר בתיק הנוסטרו של הבנק הוא אג"ח ממשלתיות .  בנוסף ,  תנהל לוין את חדר העסקות של הפועלים שהבנק אמור להרחיב בשנה הקרובה .  יעד לא פחות חשוב שניתב בפני לוין הוא השתלבות ועבודה בסינרגיה עם ההנהלה החדשה ,  ובכלל זה עם יחידות כמו החטיבה הבינלאומית וחטיבת הבנקאות הפרטית .  במגדל לוין נהנתה מעצמאות רבה .

" העסקה המוצלחת ביותר שעשה המנכ"ל ציון קינן מאז מינויו "
 בשוק ההון התרשמו אתמול ממינוי ענת לוין ,  מנהלת ההשקעות הראשית של מגדל ,  למשנה למנכ"ל בנק הפועלים .  לוין על המינוי : " אחרי המשבר ,  האתגרים הם בתחום הבנקאות ".  הערכות :  עלות שכרה בבנק - כ-3 מיליון שקל ,  לפני בונוסים

