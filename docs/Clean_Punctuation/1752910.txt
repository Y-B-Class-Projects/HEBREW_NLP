מספסל הלימודים אל מחלקות השיווק של החברות הגדולות בשישה שבועות
איגוד השיווק השיק מיזם להכשרת דור ההמשך של הענף :  סטודנטים מצטיינים יעברו קורס מזורז ואחריו ישתלבו בעבודה במחלקות השיווק של חברות מובילות כמו קוקה קולה ,  אסם ותנובה
 >  >  איגוד השיווק השיק מיזם חדש במטרה להכשיר את דור ההמשך של אנשי השיווק בישראל .  כחלק ממיזם העתודה הניהולית מאפשר הארגון לסטודנטים מצטיינים להשתלב בעבודה במחלקות השיווק של כמה מהחברות הגדולות במשק .  הסטודנטים שיימצאו מתאימים ויעברו את מבחני המיון והקבלה יעברו קורס מעשי מזורז בן שישה שבועות ,  שבמהלכו יתוודעו לצד המעשי של עולם השיווק ,  ומיד עם סיומו ישולבו בעבודה בחברות .  איגוד השיווק ביקש מכמה מהמוסדות להשכלה גבוהה בישראל המלצות על בוגרים שסיימו את לימודיהם בהצטיינות ואלה התבקשו להגיש את מועמדותם .  בעקבות הפניות הגישו את מועמדותם למיזם 500 סטודנטים מצטיינים במינהל עסקים ,  כלכלה ,  תקשורת ומדעי החברה .  מתוכם נבחרו 15 משתתפים ,  אך באיגוד השיווק צופים כי בשנה הבאה מספר המשתתפים יוכפל .  עם החברות שמשתתפות במיזם נמנות אסם ,  חוגלה קימברלי ,  חברת הלוויין yes ,  בנק לאומי ,  בנק מזרחי-טפחות ,  קוקה קולה ישראל ,  שטראוס גרופ ותנובה .  את המיזם תנהל סמנכ"ל השיווק של האיגוד ,  סיגלית הורן גלפרין .  המחזור הראשון של קורס ההכשרה המזורזת נפתח באוקטובר ובוגריו יתחילו לעבוד בחברות בדצמבר 2010 .  בין היתר יאזינו הסטודנטים להרצאות בנושאי מיתוג ואסטרטגיה ,  ניהול תקציב שיווק והתנהגות צרכנים ,  מחקרי שוק וניהול מרקום ,  שיווק חווייתי ויחסי ציבור ,  גיוס לקוחות ושימור לקוחות .  כמו כן יערכו סיורי שטח במפעלים של אסם וייפגשו עם גזי קפלן ,  יסיירו במפעל תנובה בהדרכת מנהלת חטיבת העסקים והשיווק בתשלובת החלב ,  ענת גרוס שון ,  ויבקרו במשרד הפרסום מקאן אריקסון . " המיזם שלנו הוא למעשה הסיכוי היחיד שיש לאותם צעירים מוכשרים להיקלט מיד לאותן חברות ",  אומרת מנכ"ל איגוד השיווק הישראלי ,  תלמה בירו .  לדברי סמנכ"ל חטיבת משקאות ומאפה באסם ,  חגית אדלר , " פרויקט העתודה הניהולית עונה על צורך הדדי שלנו כמעסיקים להגיע לבוגרים מצטיינים שעוברים תהליך אוריינטציה ממוקד בצרכים הספציפיים שהגדרנו בשיווק וניהול עסקי ,  ועונה על צורך של הבוגרים למצוא עבודה איכותית ללא ניסיון מוקדם בתחום .  חברות גדולות בעולם ובישראל פועלות בדרך זו שנים רבות ". 

מספסל הלימודים אל מחלקות השיווק של החברות הגדולות בשישה שבועות
איגוד השיווק השיק מיזם להכשרת דור ההמשך של הענף :  סטודנטים מצטיינים יעברו קורס מזורז ואחריו ישתלבו בעבודה במחלקות השיווק של חברות מובילות כמו קוקה קולה ,  אסם ותנובה

