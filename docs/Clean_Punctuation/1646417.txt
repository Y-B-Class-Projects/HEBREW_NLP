ח"כ נחמן שי נגד מינויו של אייל גבאי לאחראי על רשות השידור : " מהלך פוליטי שדגל שחור מתנוסס מעליו "
 ח"כ שי במכתב ליועץ המשפטי לממשלה :  יש לפסול את המינוי ולהעביר את הטיפול בעניין לידי אחד השרים
חבר הכנסת נחמן שי  ( קדימה )  שלח בצהריים מכתב ליועץ המשפטי לממשלה ,  יהודה ויינשטיין ,  נגד כוונתו של ראש הממשלה למנות את מנכ"ל משרד ראש הממשלה ,  אייל גבאי ,  כאחראי לרשות השידור .  זאת לאחר שלפני כשבוע התפטר מתפקידו השר הממונה על רשות השידור ,  יולי אדלשטיין.ח"כ שי כותב כי  " מדובר במהלך פוליטי ,  ציני וחמור ביותר ,  אשר דגל שחור מתנוסס מעליו ,  ושנועד להחזיר את השידור הציבורי עשרות שנים אחורה ,  למצב בו השידור הציבורי מהווה שופר הפוליטי של הממשלה ,  תוך התכחשות לתפקידו כשופר ציבורי הנותן ביטוי לכלל הרבדים בחברה .  במקום לטפל בצורה מקצועית ואיכותית במשבר הקשה בו נמצאת רשות השידור ,  בחר ראש הממשלה לנקוט במהלך פוליטי בוטה אשר נועד להפוך את המעט שנותר מרשות השידור לשידור פוליטי מטעמו של ראש הממשלה ".  בהמשך הדברים מציע שי להעביר רפורמה בשידור הציבורי על בסיס תיקון חוק רשות השידור שעבר בקריאה ראשונה בכנסת הקודמת ולא הגיע לכלל סיום .  לבסוף ,  שי קורא לויינשטיין לסכל את מינוי גבאי : " אני פונה אליך בבקשה להורות על פסילת המינוי ועל העברת הטיפול בנושא לאחד מהשרים ללא תיק ,  אשר יתמסר לנושא ויטפל במשבר ברשות בצורה רצינית ". 

ח"כ נחמן שי נגד מינויו של אייל גבאי לאחראי על רשות השידור : " מהלך פוליטי שדגל שחור מתנוסס מעליו "
 ח"כ שי במכתב ליועץ המשפטי לממשלה :  יש לפסול את המינוי ולהעביר את הטיפול בעניין לידי אחד השרים

