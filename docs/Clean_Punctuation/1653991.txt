טל פרידמן בדרך לאלבום ראשון
פרידמן יבצע לראשונה שלושה שירים שכתב בהופעתו הקרובה עם להקת הקריות ,  כחלק מאלבום מלא שיוציא בעתיד .  בתפקיד היועץ האמנותי :  מאור כהן
אחרי כמעט ארבע שנים של הופעות קאברים מתוקשרות עם להקת הקריות ,  טל פרידמן עובר לחומר מקורי .  האירוע יתרחש ביום חמישי הקרוב ,  כשפרידמן והקריות יבצעו בהופעה באוזןבר בתל אביב שלושה שירים מקוריים : " משוגע ",  שביצע פרידמן עם סקאזי ופישי הגדול וכן  " יושן תמיד "  ו"פחיד אותי "   ( שגיאות הכתיב במקור )  שכתב והלחין בעצמו . 
" אני עובד על השירים האלו המון בשלוש השנים האחרונות ",  סיפר פרידמן לוואלה !  תרבות באחת ההפסקות מהצילומים של  " ארץ נהדרת ".   " מלכתחילה ראיתי בקאברים שלב ביניים עד שנעבור למופע שמבוסס ברובו על חומר מקורי שכתבתי ובהחלט אני ארצה להוציא את החומרים האלו באלבום אולפן מלא .  הפעם אנחנו נבצע שלושה שירים ועוד כמה חודשים נעלה לשישה ובסוף רוב המופע יורכב מחומר מקורי .  כרגע אמנם מדובר בתכנים קלילים כיותר ,  כי בחורות מסתכלות על מילים ואני יותר על המעטפת .  בהמשך יהיו חומרים מאד לא ידידותיים וקשים ".  
" המופע שלנו נועד בכלל להעלאת המודעות למעמד הגיטרה ולא לקריירת המוזיקה שלי ",  ממשיך פרידמן . " אני לא מתכוון למובן הטרחני של הדאגה לגיטרה ,  אלא יותר במובן של ג'ק ווייט מהווייט סטרייפס .  אנחנו בהופעות תמיד רוצים להראות שלא צריך כל כך מכונות ,  מקסימום אורגן האמונד וזה בסדר  זה שמנגן עליו לא מקבל את הבחורות ".  
פרידמן סיפר גם על היועץ המיוחד שלו לקריירת הסולו . " אני עובד על השירים עם מאור כהן ,  שהוא יועץ אמנותי מצוין ויש לנו סשנים מקסימים ביחד .  הוא מאד עוזר לי ".  
" לא כרגע ,  כי אני מרגיש באטרף ,  שאני חייב לעשות הכל ביחד .  אני מניח שלפני הוצאת האלבום עצמו אני אהיה חייב לעצור קצת ,  אבל בינתיים נמשיך להופיע ולעבוד קשה על החומרים .  אני מאד מתרגש לקראת זה  סוף סוף משהו שהוא סולו שלי ,  עם הלהקה המצוינת ,  אבל עם השם שלי עליו ". 


טל פרידמן בדרך לאלבום ראשון
פרידמן יבצע לראשונה שלושה שירים שכתב בהופעתו הקרובה עם להקת הקריות ,  כחלק מאלבום מלא שיוציא בעתיד .  בתפקיד היועץ האמנותי :  מאור כהן

