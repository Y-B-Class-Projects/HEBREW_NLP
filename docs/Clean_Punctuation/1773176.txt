בעלי רימקס :  מחירי הדירות יעלו ב-2011 בשיעור של 4%-12%
ברנרד רסקין :  כוונת הממשלה להוציא את המשקיעים מהשוק לא מובנת לי ;  צריך לאפשר לפצל דירות
במסיבת עיתונאים שערכה הבוקר  ( ג' )  רשת התיווך רימקס סיכם בעל הרשת בישראל ברנרד רסקין את השנה וציין כי מספר העסקות של הרשת גדל השנה ב-30% לעומת אשתקד ." משרד השיכון מפחיד את היזמים ומגרש אותם בטענה שאם יבנו פרויקט הוא לא יהיה רווחי ",  אמר רסקין . " היזמים אכן חוששים לבנות ולכן אין בנייה חדשה .  בניגוד לתחזיות של הממשלה המחירים ימשיכו לעלות להערכתי בין 4%-12% ב-2011 .  תפקידו של משרד השיכון הוא לשחרר קרקעות ולא להתערב בכדאיות הבנייה ". רסקין הוסיף ואמר כי  " נגיד בנק ישראל סטנלי פישר הוא ללא ספק גיבור השנה ,  בכך שמנע בועה שעלולה להתרחש כאשר יש מימון בנקאי לא אחראי .  פישר דואג לכך שבמדינה תהייה מערכת בנקאית שמרנית והיום לא קל להשיג משכנתא בישראל .  מי שקונה בית צריך לחשוב פעמיים אם יוכל להחזיר את המשכנתא גם כשהריביות יעלו לרמה יותר נורמלית ".  רסקין אף אמר כי  " אם פישר היה נגיד הבנק בארה"ב ,  המשבר הכלכלי לא היה פורץ ". "לא צריך להוציא את המשקיעים מהשוק"במחקר שביצעה רשת רימקס באמצעות מדגם של עסקות יד שנייה שבוצעו ב-30% מהסניפים שבבעלותה ,  הממצאים העלו כי העלייה הגדולה ביותר במחירי הדירות נרשמה בדירות שלושה חדרים ,  בין היתר בשל התייקרות מחירי הדירות הגדולות והדרישה לדירות קטנות יותר והעדפה להתחתן בגיל מאוחר יותר .  מסיבות אלו גברה הדרישה לדירות להשכרה ,  ורסקין תקף בחריפות את יוזמת הממשלה לדיכוי פעילות של משקיעים.ברנרד רסקין"כוונת הממשלה להוציא את המשקיעים מהשוק לא מובנת לי .  יש כל כך הרבה אנשים שרוצים לגור בשכירות וזה מתאפשר רק בזכות דירות של משקיעים .  הרי היום גם הממשלה עצמה יודעת שלא כל אחד מסוגל לקנות דירה ,  זו גם המסקנה ממה שאירע בארה"ב .  התוצאה של הכוונה של הממשלה היא שיהיו פחות דירות להשכרה .  בתל אביב למשל ,  שם הרבה צעירים רוצים לגור בשכירות בדירות קטנות ,  העירייה היתה צריכה לטעמי למסד את האפשרות לפצל דירות ולא להילחם בתופעה ולמחוק אותה ".   " כאשר הפוליטיקאים מדברים על הורדת מחירים למען זוגות צעירים הם לא אומרים את האמת כי זוגות צעירים לא יתחילו את חייהם במרכז תל אביב או במרכז ירושלים .  הם יתחילו את חייהם במקומות רחוקים יותר .  באר שבע למשל ,  אטרקטיבית מאוד לזוגות צעירים כי יש בה פתרונות תעסוקה ,  דיור ,  תרבות נגישות תחבורתית והמגמה הזו תימשך שם ". רסקין אף ציין כי בדירוג עשרת המשרדים המובילים של הרשת ,  נמצא במקום הראשון סניף רי/מקס בבאר שבע ,  כאשר במקום השני נמצא סניף רי/מקס בחיפה .  הלהיטים הבאים לדברי רסקין יהיו הערים נתניה ,  קריות ,  יבנה ,  ראש העין ולוד .
 
בעלי רימקס :  מחירי הדירות יעלו ב-2011 בשיעור של 4%-12%
ברנרד רסקין :  כוונת הממשלה להוציא את המשקיעים מהשוק לא מובנת לי ;  צריך לאפשר לפצל דירות

