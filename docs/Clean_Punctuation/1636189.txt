בנק ההשקעות של האיחוד האירופי הלווה לחברת החשמל 132 מיליון יורו 
ההלוואה תיפרע במשך תקופה של 12שנה בריבית משתנה חצי שנתית ;  חברת החשמל צפויה לצאת לגיוס חוב בתוך חצי שנה
 >  >  חברת החשמל גייסה מבנק ההשקעות של האיחוד האירופי eib כ-132 מיליון יורו  ( 700 מיליון שקל )  .  המדובר בהלוואה בריבית משתנה חצי שנתית של 0.95 + euribor ,  אשר תיפרע ב-24 תשלומים חצי שנתיים ממארס 2011 עד 30 בספטמבר 2022 .  זו ההלוואה הראשונה שנוטלת חברת החשמל מתאגיד בנקאי מאז מארס 2009 ,  אז לוותה 250 מיליון שקל מבנק דיסקונט .  לפני כשלושה חודשים פורסם ב-themarker כי החברה מנהלת מגעים עם eib לנטילת הלוואה אשר תוענק כנגד פרויקטים מסוימים ,  באופן שיאפשר את  " צביעת "  ההון המוזרם לטובת הפרויקט .  בעבר ,  אגב ,  הגיש eib לחברת החשמל הצעה למתן אשראי עבור תוכנית החירום למשק החשמל ,  ואולם זה ניתן לבסוף באמצעות אשראי ספקים שהעמידה חברת סימנס הגרמנית .  נכון לדו"חותיה הכספיים של חברת החשמל ,  היה ב-30 בספטמבר 2009 בקופתה עודף מזומנים בסך כ-4.83 מיליארד שקל .  ואולם ,  מחצית מסכום זה כבר נוצלה ,  לאחר שב-15 באוקטובר פרעה החברה איגרות חוב בהיקף של כ-600 מיליון דולר ,  אשר הונפקו באוקטובר 1999 למשקיעים מוסדיים בארצות הברית בריבית של 8.25% .  לפי הערכות ,  תידרש חברת חשמל להחזר חוב נוסף בחודשים הקרובים - שלאחריו תידרש בגיוס חוב נוסף .  בסוף הרבעון השלישי היו לחברת החשמל התחייבויות לא שוטפות  ( נטו )  בסך 54.5 מיליארד שקל - מהם 42.2 מיליארד שקל באג"חים ובהלוואות בנקאיות .  eib הציע בשלוש השנים האחרונות אשראי בתנאים נוחים יחסית כחלק מהגברת מעורבותו בענף התשתיות בישראל .  הבנק הסכים לשאת ב-50% מעלויות המימון של הקמת מתקן ההתפלה הגדול בשורק ,  בהיקף מרבי של 150 מיליון יורו .  כן ליווה בשיעור דומה  ( %50 )  גם את האשראי הבנקאי שניתן לפרויקט להקמת מתקן ההתפלה בחדרה בהיקף של 1.5 מיליארד שקל .
 
בנק ההשקעות של האיחוד האירופי הלווה לחברת החשמל 132 מיליון יורו 
ההלוואה תיפרע במשך תקופה של 12שנה בריבית משתנה חצי שנתית ;  חברת החשמל צפויה לצאת לגיוס חוב בתוך חצי שנה

