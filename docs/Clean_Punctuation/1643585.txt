אושר הייבוא המקביל
לאחר דיון סוער בין שר התחבורה ישראל כץ ונציגי יבואניות הרכב ,  אושרה רפורמת היבוא המקביל .  כץ : " משרד התחבורה פועל למען הציבור "
 שוק הרכב נפתח לתחרות .  ועדת הכלכלה אישרה היום  ( שלישי )  את רפורמת היבוא המקביל והצו התקבל ללא שינויים מהותיים מהצעת משרד התחבורה .  
ההצעה קבעה כי בישראל לא נדרשת רציפות פעולה ,  קרי ,  מספר מינימלי של מכוניות מיובאות בשנה .  תנאי האחריות יהיו שווים לאלה שנותן היצרן .  עוד אושר כי היבואן המקביל יפעיל מוסך אחד ,  שלא בבעלותו בהכרח ,  באחד מכמה מחוזות .  בנוסף ,  הוחלט לקבוע נוסח לפרסום הודעה על קריאה לתיקון בעיתונות .  היבואנים לא יידרשו לפרסם דו"חות כספיים ,  אך יידרשו להציג  " תוכנית פעולה לשמירה על העסק החי ".  כל היבואנים יוכלו להביא כל מכונית שיוצרה בארה"ב גם בתקינה אמריקנית ,  ולא רק בתקינה אירופית כמו היום .  
אחרי כניסת הרפורמה לתוקף אפשר יהיה לייבא מכוניות מסוחרי רכב הפעילים באירופה או ארה"ב ולא ישירות מהיצרן .  הדבר צפוי להכניס שחקנים חדשים לשוק וליצור תחרות מחירים על דגמים שונים .  בסוף הדיון ,  נשאר רק חבר כנסת אחד בנוסף ליושב ראש .  
שר התחבורה ,  ישראל כץ תקף בדיון את יבואני הרכב : " המטרה של המהלך היא הגברת התחרות .  זהו אחד התחומים שעדיין אין בו תחרות אפקטיבית על אותו הדגם .  גם בענף התקשורת אפשר היה לשמור על בזק כמונופול ,  אבל היום יש תחרות .  ישראל היא אלופת העולם במספר הניידים לנפש וגם בזק לא נפגעה .  עד לפני שנים היה מותר לייצא פירות רק מטעם מועצת הפירות ,  שהיתה ממשלתית וגם שם השוק נפתח לתחרות .  אני רוצה שכל משפחה תוכל להחזיק בכלי רכב .  אנו מצפים שהרפורמה תוזיל את המחירים ותצעיר את גיל הרכב .  שום דבר שיבואני הרכב מעלים הוא לא במקרה - זה נועד לשפר את הרווחים שלהם ".  
צביקה פולק ,  מנכ"ל כלמוביל ,  השיב לשר התחבורה : " זה בניגוד למשרד התחבורה ,  שלא מונע על ידי אינטרסים ?  ".   " משרד התחבורה פועל למען הציבור ,  עד שלא יוכח אחרת ",  ענה כץ .  
את ההתנגדות למהלך הוביל איגוד יבואני הרכב .  זאת ,  למרות שלדברי יקי אנוך ,  נשיא האיגוד : " אנחנו  ( היבואנים )  נהיה המרוויחים העיקריים מכך ".  
צביקה פולק ,  מנכ"ל כלמוביל ,  אמר : " כשאני עובר על נוסח התקנות ,  אני מוצא נקודות בעייתיות .  רכב הוא הרכישה השניה בגודלה והבטיחות היא עניין חשוב מאוד .  אם רוצים לשמור על ענף התחבורה ,  כל התנאים שהוצבו עד היום הורדו .  הרפרומה מאפשרת כניסה של גורמים לא רציניים - שרוצים לייבא מכוניות ספורות בשנה .  אפשר לפתוח מוסך בעיירה נידחת ולהפוך אותו למוסך מרכזי ".  
בועז סופר ,  סמנכ"ל רשות המיסים שעמד בראש ועדה בתחום ,  לא ביקר את פרטי התקנות  ( השונות מאוד מההצעות שלו )  אלא הסתפק בדברים אלה : " רוח הדברים היא החשובה .  הממשלה צריכה לפעול כדי להגדיל תחרות וזו פעולה בכיוון הנכון ,  ויש מספיק אנשים שידברו על הפרטים ". 

אושר הייבוא המקביל
לאחר דיון סוער בין שר התחבורה ישראל כץ ונציגי יבואניות הרכב ,  אושרה רפורמת היבוא המקביל .  כץ : " משרד התחבורה פועל למען הציבור "
 
