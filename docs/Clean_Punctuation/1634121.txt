אפל במגעים עם מו"לית הספרים הרפר-קולינס ליצירת תכנים עבור מחשב tablet החדש 
" וול סטריט ג'ורנל "  דיווח כי המו"לית עשויה ליצור תוספות אינטראקטיביות ייחודיות לספריה עבור אפל
ענקית הטכנולוגיה אפל ,  שצפויה להשיק בשבוע הבא את מחשב הלוח  ( tablet pc )  שלה ,  נמצאת במגעים עם מספר מו"ליות בנוגע לאספקת תוכן למכשיר ,  שצפוי להתחרות ,  בין היתר ,  בקורא הספרים הפופולרי של אמזון ,  קינדל .  לפי דיווח ב"וול סטריט ג'ורנל ",  אפל נמצאת כעת במגעים עם המו"לית הרפר-קולינס ,  שבבעלות ניוז קורפ ,  ליצירת ספרים מותאמים במיוחד עבור מחשב הלוח.הרפר-קולינס היא אחת ממו"ליות הספרים המובילות בעולם .  לפי דיווחים באינטרנט ,  אפל נמצאת גם במגעים עם חברת ניו יורק טיימס ,  מו"לית העיתון בעל אותו השם ,  לאספקת תוכן ייחודי למחשב החדש.אפל הודיעה אתמול כי תקיים אירוע מיוחד למוזמנים בלבד ב-27 בינואר ,  במסגרתו צפויה החברה לפי ההערכות להשיק את מחשב הלוח ,  שנחשב מכשיר שעשוי לחולל מהפכה בתחום המחשבים האישיים  ( pc )  .  לפי דיווח ב"ג'ורנל "  לפני שבועיים ,  המחשב יכלול מסך מגע בגודל 10-11 אינץ'  ( 25.4-27.9 סנטימטרים )  ,  ויאפשר בין היתר צפייה בסרטים ובתוכניות טלוויזיה ,  גלישה באינטרנט וקריאה בספרים ועיתונים אלקטרוניים.המחשב החדש צפוי להוות תחרות קשה לקוראי הספרים האלקטרוניים בשוק כיום ,  ובראשם קינדל ,  שמוביל את השוק .  מחשב הלוח של אפל צפוי לתפקד בדומה למחשב ,  ולאפשר יישומים אינטראקטיביים יותר ,  שיאפשרו תוספות לספרים שאינן קיימות בספרים מודפסים .  לאפשרויות המגוונות יותר ,  צפוי להיות גם תו מחיר גבוה יותר - בעוד מחיר הקינדל עומד כיום על 259 דולר ,  מחיר המחשב של אפל צפוי עלות בסביבות ה-1,000 דולר ,  להערכת אנליסטים .
 
אפל במגעים עם מו"לית הספרים הרפר-קולינס ליצירת תכנים עבור מחשב tablet החדש 
" וול סטריט ג'ורנל "  דיווח כי המו"לית עשויה ליצור תוספות אינטראקטיביות ייחודיות לספריה עבור אפל

