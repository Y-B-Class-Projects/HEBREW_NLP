ערעור HOT נדחה בבית הדין לעבודה :  בוטלו פיטורי מנהיג העובדים בחברה 
" מכלול הראיות שהונחו לפנינו מצביע על קיומה של זיקה בין פיטוריו של מנדל ",  נכתב בהחלטה
בית הדין הארצי לעבודה קבע היום כי מנהיג התארגנות העובדים בחברת hot ,  יוני מנדל ,  ימשיך בעבודתו בחברה ולא יפוטר .  בכך דחה ביה הארצי ,  בראשות נשיאו סטיב אדלר את הערעור שהגישה הנהלת hot על החלטת בית הדין האיזורי לעבודה בתל אביב לבטל את פיטוריו של מנדל.הנהלת hot טענה ,  באמצעות עו"ד נחום פינברג ,  שמנדל פוטר בגלל תפקודו הלקוי ובלא קשר לעובדה שהוא פועל כדי לארגן את החברה ולצרפם להסתדרות העובדים הלאומית .  אולם הנשיא אדלר והשופטים עמירם רבינוביץ ויגאל פליטמן אימצו את עמדת בית הדין האיזורי בתל אביב ולפיה המסמך היחידי שהחברה הציגה אשר היה אמור להעיד לכאורה על תפקודו הלקוי של מנדל ,  נכתב רק לאחר שמנדל היה בעיצומם של ניסיונותיו לארגן את העובדים ולאחר שהוא כבר גיבש תקנון לוועד העובדים החדש שהיה אמור לקום ." מכלול הראיות שהונחו לפנינו מצביע על קיומה של זיקה בין פיטוריו של מנדל ,  לבין מעורבותו הפעילה בארגון עובדי החברה וצירופם להסתדרות העובדים הלאומית ",  קבעו השופטים . " לכך מצטרפת הכוונה לפטר את העובד בחיפזון ,  ימים ספורים לפני כנס העובדים הכללי ,  בו הוא נבחר על ידם לעמוד בראש ועד הפעולה ".  נציג המעסיקים בדיון ,  יובל רכלבסקי  ( בעבר הממונה על השכר )  הצטרף לפסיקת השופטים בנוגע לביטול פיטוריו של מנדל .  עם זאת ,  הוא הצטרף לקביעתו של השופט פליטמן ולפיה אין בפסק הדין כדי להעניק חסינות לעובד מפני פיטורים עתידיים .
 
ערעור HOT נדחה בבית הדין לעבודה :  בוטלו פיטורי מנהיג העובדים בחברה 
" מכלול הראיות שהונחו לפנינו מצביע על קיומה של זיקה בין פיטוריו של מנדל ",  נכתב בהחלטה

