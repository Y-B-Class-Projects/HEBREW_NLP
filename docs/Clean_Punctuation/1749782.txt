יעד חבילות הנפץ מתימן :  קהילה יהודית גאה
על אחת מחבילות הנפץ שאותרו בבריטניה והיו ממוענות למוסדות יהודיים בארה"ב נרשמה כתובתה של קהילה יהודית גאה בשיקגו . " זה מצמרר "
 חוקרי המשטרה בארה"ב הגיעו הבוקר  ( ראשון )  לבית הכנסת  " עמנואל "  באזור אגם מישיגן שבשיקגו לאחר שכתובתו הופיעה על אחת מחבילות הנפץ שנתפסו בבריטניה בדרכן לארה"ב .  החבילה הייתה ממוענת לקהילת  " אור חדש "   קהילה קטנה של הומואים ולסביות יהודים שמשתמשת בבניין הסמוך לבית הכנסת .  
רב בית הכנסת  " עמנואל ",  הרב מיכאל צדק ,  אמר לעיתון  " הטלגרף "  הבריטי ,  כי  " דמות בכירה ומוערכת מאוד בקהילה היהודית סיפרה לי על החבילות .  הוא אמר :  'החדשות הטובות הן שהחבילות לא היו ממוענות לבית הכנסת עמנואל .  החדשות הרעות הן ,  שהן היו ממוענות לקהילת אור חדש' ". 
מנהלת אתר בית הכנסת ,  ריקי עמנואל ,  סיפרה כי רק שבועיים לפני שהתגלו החבילות ,  נרשמו לאתר 83 כניסות מסתוריות מכתובת IP של מחשב במצרים . " זה היה נראה מוזר ,  אבל הקשבתי לעצות ולא דיווחנו על כך כי זה יכול היה להיות רק 'דואר-זבל' ",  אמרה עמנואל . " עכשיו אני חושבת שזה מצמרר .  ייתכן והם בדקו את המקום ". 
כוחות הביטחון בתימן עצרו אמש אישה החשודה כי שלחה את מטעני הנפץ שנתגלו בטיסה מסחרית בבריטניה שלשום .  החשודה נעצרה לאחר שכוחות הביטחון הקיפו בית מגורים הממוקם בבירת תימן ,  צנעה .
 גורם בכיר בכוחות הביטחון במדינה הודיע כי הכוחות הצליחו לאתר את החשודה בבית מסתור בעיר .  הדבר התאפשר ,  לדבריו ,  תודות לאיתור מספר הטלפון ,  שאותו סיפקה החשודה לחברת השילוח שהעבירה את המטענים .  לאחר המעצר הודה נשיא ארצות הברית ברק אובמה למלך סעודיה עבדאללה על  " חלקו במניעת פיגועי החבילות ". 

יעד חבילות הנפץ מתימן :  קהילה יהודית גאה
על אחת מחבילות הנפץ שאותרו בבריטניה והיו ממוענות למוסדות יהודיים בארה"ב נרשמה כתובתה של קהילה יהודית גאה בשיקגו . " זה מצמרר "
 
