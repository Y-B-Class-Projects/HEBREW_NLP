חשד לרצח :  גופת גבר נמצאה ליד שדרות
גופתו של ג'מאל שחאדה ,  בן 46 משדרות ,  נמצאה הבוקר כשעליה סימני אלימות בשטח חקלאי סמוך לעיר .  האיש ,  שהתגורר בעבר בעזה ,  שיתף פעולה עם כוחות הביטחון של ישראל .  המשטרה פתחה בחקירה
 ( צילום :  שי מכלוף ,  עריכה :  דורון שטיין ) 
גופתו של ג'מאל שחאדה ,  גבר בן 46 ,  נמצאה הבוקר  ( רביעי )  סמוך לשדרות .  על גופת הגבר ,  תושב העיר שדרות ,  סימני אלימות והיא אותרה בשטח חקלאי בין קיבוץ אור הנר לכפר הסטודנטים איבים הסמוך לעיר .  המשטרה מעריכה כי האיש נרצח .
 הודעה על היעדרותו של הגבר ,  ג'מאל שחאדה ,  התקבלה הבוקר במשטרת שדרות .  בני משפחתו סיפרו ,  שהוא לא ענה בטלפון הסלולרי שלו ,  דבר שהעלה את חששם שמשהו רע קרה לו .  שוטרים שיצאו לחפש אותו איתרו את גופתו בשטח החקלאי .  צוות של מגן דוד אדום קבע את מותו .  מהמשטרה נמסר ,  כי אם אכן מדובר ברצח ,  טרם ידוע הרקע למעשה .  החקירה המקרה הוטלה על היחידה המרכזית בלכיש בפיקודו של סגן ניצב דודו בואני .
 שחאדה התגורר בעבר ברצועת עזה ושיתף פעולה עם זרועות הביטחון של ישראל .  הוא הותיר אחריו אישה ארבעה ילדים .  לפני מספר שנים ניסה שחאדה לחיות בחיפה ,  אך חשש שירצחו אותו .  בשדרות יודעים לספר ,  שאביו של האיש נרצח בעזה על רקע דומה . " הוא סיפר לי בעבר ,  שבן של חבר שלו הביא לו כוס תה וירה בו עם האקדח שהוא קיבל משירותי הביטחון של ישראל "  סיפר תושב שדרות ,  ששון שרה .
 
חשד לרצח :  גופת גבר נמצאה ליד שדרות
גופתו של ג'מאל שחאדה ,  בן 46 משדרות ,  נמצאה הבוקר כשעליה סימני אלימות בשטח חקלאי סמוך לעיר .  האיש ,  שהתגורר בעבר בעזה ,  שיתף פעולה עם כוחות הביטחון של ישראל .  המשטרה פתחה בחקירה

