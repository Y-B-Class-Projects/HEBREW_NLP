מנהל רשות המים :  ב-2012 תעמוד ישראל בפני המשבר הקשה ביותר מאז הקמתה
לטענת אורי שני ,  בסוף 2011 יירדו המאגרים לסף הקווים השחורים : " אנו מוסיפים מים ,  אך הבצורת ממשיכה "
" בשנת 2012 צפוי משבר המים להגיע לשיאו ,  לאחר שהאקוויפרים יתרוקנו מכל רזרבות המים שבהן ויירדו אל הקווים השחורים ",  כך אמר היום מנהל רשות המים פרופ' אורי שני במכללת תל חי ,  בטקס חתימה על הקמת אגודות מים עצמאית לישובי הגליל.לדברי שני ,  משק המים יסיים את השנה הבאה על הקווים השחורים ,  כשרזרבת המים שניתן יהיה לשאוב מהמאגרים תסתכם ב-240 מיליון מ"ק בלבד ועוד 300 מיליון מ"ק מהתפלה.לפי מנהל הרשות ,  תעמוד מדינת ישראל ב-2012 בפני משבר המים הקשה ביותר מאז הקמתה : " אנחנו מוסיפים מים מהתפלה אך הבצורת ממשיכה והגשם לא מגיע .  מכמות מים זמינים שהסתכמה ב-1.5 מיליארד מ"ק לשנה בממוצע  ( ממי התהום ומי כנרת הניתנים לשאיבה )  ,  ירדה בשנים האחרונות הכמות הזמינה ל-1.2 מיליארד מ"ק וב-2010 ל-0.8 מיליארד מ"ק ,  נתון עימו יהיה עלינו להתמודד .  קיימת הבנה בסיסית בציבור כי חייבים לעשות שינוי מהותי בכל נושא חלוקת המים ". בנושא הקצאת המים לחקלאות אמר מנהל רשות המים ,  כי על אף המשבר לא יוכלו ברשות לפעול על פי כללי השוק החופשי ולהקים  " בורסה למים ",  מפני שלטענתו לא ניתן לנפץ במחי יד זכויות שנקנו בעבודה קשה וביישוב המדינה במאה השנים האחרונות .  שני ציין כי  " ייעשה כל מאמץ לייעל את השימוש ולחסוך במים ,  בלי לגעת בזכויות מים היסטוריות ,  ובכך לאפשר גם לחקלאות להתקיים ". פרופ' שני הוסיף כי החינוך לחיסכון ופעילות ההסברה בנושא המחסור ,  כמו גם ייקור המים ,  הביאו בארבע השנים האחרונות לחיסכון של 160 מיליון מ"ק לשנה במים לצריכה ביתית .  לדבריו ,  ב-2010 יזרמו במוביל הארצי רק 140 מיליון מ"ק מי כנרת  ( לעומת 380 מיליון מ"ק בממוצע רב שנתי )  ויותפלו 160 מיליון מ"ק ,  כמות כפולה מזו שהותפלה לפני שנתיים.יו"ר המועצה האזורית הגליל העליון אהרון ולנסי בירך על איחוד כל הרשויות והגופים בגליל העוסקים במים כדי להקים אגודת מים עצמאית לישובי הגליל ,  שתאפשר ניוד מכסות מים בין המשתמשים השונים .  נציב המים לשעבר וממקימי אגודת המים החדשה ,  שמעון טל ,  אמר כי צפויה לישובים תוספת מים משמעותית מ-3 קידוחים חדשים שנקדחו לאחרונה באזור קיבוץ שמיר ,  שיפיקו בממוצע כ-25 מיליון מ"ק לשנה .
 
מנהל רשות המים :  ב-2012 תעמוד ישראל בפני המשבר הקשה ביותר מאז הקמתה
לטענת אורי שני ,  בסוף 2011 יירדו המאגרים לסף הקווים השחורים : " אנו מוסיפים מים ,  אך הבצורת ממשיכה "
 
