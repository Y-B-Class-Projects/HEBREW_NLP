קליקסופטוור צופה צמיחה של 17%-22% בהכנסות 2010 ל-74.5-71.5 מיליון דולר
הכנסות הרבעון הרביעי היו 17.2 מ' ד' ,  עלייה של 21.6% לעומת הרבעון המקביל ;  הרווח התפעולי נותר זהה
בסוף הרבעון השלישי סיפקה קליקסופטוור ,  יצרנית תוכנות ניהול כוח האדם ,  תחזית פושרת לרבעון הרביעי .  החברה חזתה הכנסות של 16.7-16 מיליון דולר בלבד ,  כאשר השוק צפה הכנסות גבוהות יותר ,  ובתגובה נפלה מניית החברה באותו יום בכ-25% .  מאוחר יותר ,  העלתה החברה את תחזיתה לרבעון הרביעי להכנסות של 17 מיליון דולר ,  והיום ,  עומדת קליקסופטוור בתחזית המתוקנת ,  ואף עוקפת אותה קלות ,  וכן את תחזיות האנליסטים.בנוסף ,  מספקת החברה תחזית אופטימית לשנת 2010 והיא צופה צמיחה של 17%-22% בהכנסות ל-74.5-71.5 מיליון דולר ,  כאשר השוק צפה הכנסות של 69.3 מיליון דולר בלבד.את הרבעון הרביעי סיימה החברה עם הכנסות של 17.2 מיליון דולר ,  עלייה של 21.6% לעומת הכנסות של 14.1 מיליון דולר ברבעון המקביל .  32% מהכנסותיה של החברה הגיעו מרישיונות תוכנה והיתרה משירותים .  תחזיות השוק היו להכנסות של 16.7 מיליון דולר.למרות העלייה המשמעותית בהכנסות על רקע עלייה בעלות המכר של ההכנסות משירותים ,  הרווח הגולמי של החברה השתפר ב-11% בלבד ,  מ-10 מיליון דולר ל-11.1 מיליון דולר .  שולי הרווח הגולמי נשחקו לפיכך בצורה משמעותית ,  ועמדו על 64.6% לעומת 70.7% ברבעון המקביל.הוצאות התפעול של החברה ,  שעלו ב-15.6% מ-6.9 מיליון דולר ברבעון המקביל ל-8 מיליון דולר ברבעון הנוכחי ,  יחד עם השחיקה שנבעה מעלות המכר שעלתה ,  הובילו לכך שלמרות השיפור בהכנסות רשמה קליקסופטוור רמה זהה של רווח תפעולי ברבעון הרביעי - 3.1 מיליון דולר.בשורה התחתונה ,  הסתכם הרווח הנקי של החברה ב-3.8 מיליון דולר או 12 סנט למניה לעומת 5 מיליון דולר או 17 סנט למניה ברבעון המקביל ,  ירידה של 23.8% .  זאת ,  על רקע הטבת מס גבוהה יותר ברבעון המקביל מאשר בנוכחי .  בניכוי הטבת המס וההוצאות בגין אופציות ,  הסתכם הרווח הנקי ב-3.5 מיליון דולר או 12 סנט למניה ,  עלייה של 6.5% לעומת 3.3 מיליון דולר או 17 סנט למניה ברבעון המקביל .  אנליסטים חזו רווח מתואם של 10 סנט למניה ,  כך שהחברה עקפה את תחזיות השוק גם בשורה התחתונה.המזומן ,  שווי מזומן והשקעות לטווח קצר וארוך קטנו ל-35 מיליון דולר לעומת 36.5 מיליון דולר בסוף הרבעון השלישי של 2009 .  זאת על רקע השלמת רכישת נכסי aipoint תמורת 1.5 מיליון דולר .  תזרים המזומנים מפעילות שוטפת הסתכם ב-0.6 מיליון דולר.בשנת 2009 כולה צמחו הכנסות קליקסופטוור ב-17% ל-61.1 מיליון דולר לעומת הכנסות של 52.3 מיליון דולר בשנת 2008 .  אנליסטים חזו הכנסות של 60.6 מיליון דולר והחברה חזתה הכנסות של 61 מיליון דולר .  הרווח הנקי הסתכם ב-12.5 מיליון דולר ,  עלייה של 54.3% לעומת 8.1 מיליון דולר ב-2008 .  הרווח המתואם עמד על 41 סנט למניה ,  מעל התחזיות האנליסטים לרווח מתואם של 38 סנט למניה ב-2009.פרופ' משה בן בסט ,  יו"ר ומנכ"ל קליקסופטוור ,  אמר כי  " התוצאות הפיננסיות והתפעוליות ברבעון הרביעי חותמות שנה מוצלחת עבור קליקסופטוור .  ההזמנות ,  בהיקף של 21 מיליון דולר ברבעון הרביעי ,  היו חזקות מאוד - כמעט כפול מהרבעון הקודם - והן תרמו לגידול משמעותי בצבר ההזמנות וההכנסות הנדחות שלנו שהסתכמו ב-27.4 מיליון דולר.עוד הוסיף בן בסט כי  " אנו נכנסים ל-2010 עם ארבעה מנועי צמיחה :  פתרונות לייעול ואופטימיזציה של כוח עבודה ,  פתרונות בתחום הניידות ,  פתרונות לתכנון משמרות ופתרונות לחברות קטנות-בינוניות ,  המבוססים על היצע המוצרים שלנו בתחום ה-saas  ( תוכנה כשירות )  ". קליקסופטוור הונפקה בשנת 2000 בנאסד"ק לפי מחיר של 7 דולרים למניה ,  וגייסה 28 מיליון דולר .  ב-12 החודשים האחרונים הוסיפה מניית החברה 236% והיא נסחרת במחיר של 7.1 דולרים ,  המשקף לחברה שווי של כ-212 מיליון דולר .
 
קליקסופטוור צופה צמיחה של 17%-22% בהכנסות 2010 ל-74.5-71.5 מיליון דולר
הכנסות הרבעון הרביעי היו 17.2 מ' ד' ,  עלייה של 21.6% לעומת הרבעון המקביל ;  הרווח התפעולי נותר זהה

