פרארי תפתיע בז'נבה
תחשוף בתערוכת הרכב השוויצרית מכונית על מהפכנית וחדשה .  האם זו היורשת המבוששת ל-612 סקאלייטי ולמה בפורשה לא חוששים ? 
מה מבשלת פרארי לתערוכת הרכב בז'נבה ?  כלי-התקשורת בצרפת עסוקים בשאלה זו ,  לאחר שבימים האחרונים צוטט יו"ר פרארי לוקה די מונטזמולו בעיתון הצרפתי ל'אקיפ' ,  באומרו כי פרארי תציג באירוע המוטורי מכונית על  " שטרם נראתה כמותה מהיצרנית ".  הבוס בן ה-63 אף הוסיף כי  " היא תהיה מאוד מיוחדת ". 
הספקולציות בכל אופן נרחבות ,  אך ככל הנראה תציג פרארי כלי-רכב במרכב מסוגנן ,  ייתכן שוטינג-ברייק  ( סטיישן-ספורט )  ,  המותאם אל מערכת חשמל ובנזין  ( היברידי )  . " אתם תראו כיצד פרארי מסתגלת לשינויים בעולם .  תנאי האקלים בתעשיית הרכב מצריכים שינוי בחשיבה וכך נעשה ",  הדגיש מונזטמולו .  
ההימור הבטוח ביותר יהיה רכב חמוש במנוע היברידי או דגם רעיוני בעל הנעה חשמלית טהרנית .  בשלוש השנים האחרונות פרארי הקפידה לייצג עצמה בתערוכות בליווי רכבי ראווה בטכנולוגיה ידידותית לסביבה :  אשתקד הייתה זו ה-599 HY-KERS שצוידה במנוע 6.0 ל' ויחידה חשמלית ,  ומאוחר מכך תערוכת פריס קיבלה את פניה של הקליפורניה הפתוחה עם מנגנון 'עצור וסע' ,  מערכות קירור מתוחכמות ועוד .  
אולם ,  היות ובפרארי מדברים על מכונית בייצור סדרתי ,  ייתכן כי ז'נבה תהפוך לקרקע הזנק עבור אב-טיפוס ליורשת ה-612 סקאלייטי .  מכונית זו בעלת הסידור ישיבה לארבעה אנשים בגודל ממוצע ,  מיוצרת מאז 2004 ללא שינויים דרסטיים במרכיביה .  מכאן ,  שלמעט מהדורות קיצוניות לדגמים קיימים  ( 458 איטליה )  החברים במארנלו יחשפו טכנולוגיות ידידותיות לסביבה במטרה להרגיע את בכירי האיחוד האירופי המפקחים על תקנות ה-CO2 .
 מי שכבר כעת ממתינה לה מהעבר השני של המתרס היא פורשה הגרמנית ,  העתידה לשוב אל תערוכת דטרויט לאחר תקופת היעדרות ממושכת .  המותג משטוטגרט מלטש את ה-918 ספיידר החשמלית לקבלת פנים אמריקנית בסוף חודש ינואר ואף מציין כי לצידה תהיה מכונית ראווה נוספת במרכב קופה ,  וכן אולי רמז עבה ל-911 חדשה בעוד כשנה  ( מנוע בסיס מוקטן ל- 3.4 ל' ו-350 כ"ס )  .  איטליה מול גרמניה ,  גרסת 2011 .
 
פרארי תפתיע בז'נבה
תחשוף בתערוכת הרכב השוויצרית מכונית על מהפכנית וחדשה .  האם זו היורשת המבוששת ל-612 סקאלייטי ולמה בפורשה לא חוששים ? 

