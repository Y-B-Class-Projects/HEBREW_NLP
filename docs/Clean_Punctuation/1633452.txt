לוזון ניצח כצפוי .  גם קופל
מינויו לקדנציה שניה כיו"ר ההתאחדות יוכרז רשמית בשלישי לאחר הסרת צו איסור הפרסום .  ארבעה מנדטים לקופל ובית"ר
צפו בהתרחשויות בשפיים בטרם ספירת הקולות
צילום ועריכת וידאו :  יותם רונן
ספירת הקולות בבחירות להנהלת ההתאחדות הסתיימה הערב  ( שני )  ,  כשצו איסור הפרסום שמונע את פרסום תוצאות הבחירות יוסר מחר ואז יוכרז רשמית מינויו של אבי לוזון לתפקיד יו"ר ההתאחדות .  כזכור ,  מי שהוציא את הצו הוא יו"ר מרכז בית"ר ,  אבנר קופל ,  שעתר לבית המשפט המחוזי בפתח תקוה באמצעות עורך הדין בועז בן צור ,  במטרה לשנות את שיטת הבחירות .  
בינתיים ,  ההתאחדות אינה יכולה לפרסם את תוצאות הבחירות ודבר היבחרו של אבי לוזון לקדנצייה שנייה כיו"ר ההתאחדות בשל אותו צו איסור פרסום .  יחד עם זאת ,  נודע כי מרכז בית"ר עבר את אחוז החסימה ורשם הישג מרשים .  על פי ספירת הקולות שהסתיימה הלילה קיבל קופל ארבעה מנדטים מתוך 29 וזה אומר שארבעה נציגים מטעם מרכז בית"ר יכהנו כחברי הנהלת ההתאחדות לכדורגל .  על פי ספירת הקולות קופל זכה ל-135 קולות מתוך 1260 .  כמו כן ,  10 קולות נפסלו לרשימה שלו .  
על קופל נאסר להתייחס למספרים מתוקף צו איסור הפרסום שהוא עצמו הטיל על תוצאות הבחירות .  עם זאת ,  קופל התייחס לכך שעבר את אחוז החסימה ואמר : " זהו ניצחון למרכז בית"ר שיש לו אוהדים רבים בכדורגל .  אני דוגל במקצועיות ושקיפות ובעד מיגור הצביעות .  זה הזמן של הכדורגל הישראלי .  במידה ולוזון אכן ייבחר לתפקיד היו"ר נעמוד מאחוריו ".  בעקבות קבלת ארבעת המנדטים ,  קופל יסיר את העתירה ביום שלישי .  
במרכז מכבי אמרו כי גם אם מינוי לוזון לא יוכרז באופן רשמי הערב ,  הוא יוכרז במהלך השבוע לאחר שההנהלה החדשה של ההתאחדות לכדורגל תתכנס ותצביע בעד מינויו .  גורם במרכז מכבי אמר : " לוזון הוא היו"ר החדש ואנחנו מאחלים לו הצלחה בתפקידו .  ההודעה הרשמית אינה משנה דבר ".  
מתוך 1260 קולות ,  הגיעו מעל 1160 קולות ,  השווים ל-92 אחוזים .  הבחירות היו חשאיות .  בסך הכל ,  ההתאחדות מעניקה 198 זכויות בחירה למועדוני הכדורגל בישראל ,  אך אחוזי ההשפעה של הקולות אינם שווים .  מפתח הקולות נקבע לפי הסדר הבא :  הצעה של קבוצה בליגת העל או הלאומית שווה 20 קולות ,  קבוצה מליגה א' 10 קולות ,  ליגה ב' שני קולות וקבוצה בליגה ג' תקבל קול אחד .  קבוצת נשים מהליגה הראשונה תקבל 10 קולות בלבד .  כל נציג מועדון יצביע בשם הקבוצה אותה הוא מייצג .  בניגוד לשנים עברו ,  לא ינתנו ייפוי כוח לנציגי הקבוצות ,  שייאלצו להגיע להצבעה בכוחות עצמם .
 כאמור ,  לאחר כינוס האסיפה ייבחר יו"ר ההתאחדות וממלא מקומו  ( שטרן חלובה צפוי להמשיך )  .  רשימת המועמדים מטעם מכבי  ( והפועל )  כוללת 33 חברים והם :  אבי לוזון ,  שטרן חלובה ,  מוני הראל ,  חיה יונה ,  אלונה ברקת ,  חזי מגן ,  וייצנר צבי ,  באסם סולימן ,  ירון קוריס ,  אביב בושינסקי ,  ויצמן ציון ,  קובי כדורי ,  גיל לב ,  חסן אבו סאלח ,  אריאל שיימן ,  אפרים גבאי ,  איציק קורנפיין ,  רחמים ריקי בכר ,  דודי גיל ,  מנדל דוידוביץ' ,  נתן סלובטיק ,  רביב ספיר ,  פרוספר אזגי ,  ויקטור יונה ,  אריה זייף ,  מיכאל וייסמן ,  נמרוד ורד ,  מוטי אבוקסיס ,  אפי צפריר ,  אבי קאופמן ,  יוסי עזריאל ,  אשר אלון ,  הוכברגר יצחק .  
רשימת המועמדים מטעם בית"ר כולל 17 חברים והם :  אבנר קופל ,  שמואל שניצר ,  שמעון מימון ,  עו"ד קרן נהרי ,  אחמד אגבאריה ,  יואל לביא ,  יהושע וקסלר ,  מירי בללי ,  אבנר סרוסי ,  מריאן גריסרו ,  גבי פרץ ,  חיים פליגלטאוב ,  שי בללי ,  יוסי בן עמי ,  ג'קי שושן ,  ראובן מוסט ,  עו"ד קובי רז .  מועמדי רשימת מכבי לוועדת הביקורת ,  שנציגיהם ייבחרו גם הם בהצבעה כולל חמישה חברים :  יעקב שפי ,  שמואל אולפנר ,  פולדינגר אברהם ,  מרמור יעקב ויהודאי בן ציון .  רשימת בית"ר שמשון תל אביב לועדת ביקורת ,  אשר כללה את רו"ח ועו"ד ליאור שחטר ,  נפסלה מכיוון שלא עמדה בתקנון ההתאחדות .
 
לוזון ניצח כצפוי .  גם קופל
מינויו לקדנציה שניה כיו"ר ההתאחדות יוכרז רשמית בשלישי לאחר הסרת צו איסור הפרסום .  ארבעה מנדטים לקופל ובית"ר

