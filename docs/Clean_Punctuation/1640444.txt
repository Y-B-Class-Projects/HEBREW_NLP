תמונות יפואיות
ברני ארדוב היה בבלומפילד ,  והעדשה שלו תפסה את כל הצבע שבמשחקים בין מכבי ת"א לרעננה ובית"ר לבני יהודה
לכאורה ,  התמונה הזו לא אומרת הרבה ,  אבל חשוב לקלוט את הניואנסים כדי להבין מה קורה במחנות האוהדים של מכבי תל אביב .  החבר'ה שמשמאל ,  בשער 11 ,  משתייכים ל"אולטראס ".  אלה שמימין ,  בשער 12 ,  הם אנשים של  " השחקן ה-12 ".  מבטי האימה בין שני הצדדים משקפים את אחת הבעיות שמושכת איתה מכבי תל אביב כבר שנים :  תמיכה לא אחידה מצד הקהל
כשמאור בוזגלו הגיע למכבי תל אביב בתחילת השנה שעברה ,  רבים ניבאו לו את הכישלון שהיה מנת חלקם של כוכבים רבים שבאו למועדון .  ההתחלה לא הייתה קלה ,  אבל בוזגלו מרגיש היום בן בית בבלומפילד ,  ומוערך מאוד גם לאחר פציעה ארוכה .  במידה מסוימת ,  ניתן לראות את החיבור בין בוזגלו לצהובים כהישג ,  במיוחד כשמשקללים כל מני גורמים כמו האב יעקב והלחץ הגדול שיחזור להיות מנת חלקו כשישוב להרכב
בניגוד לבוזגלו ,  יוסי שבחון לא מקבל אהבה מאוהדי מכבי תל אביב ואחרי השער שכבש לא רץ לעבר היציע .  שבחון הוא קרבן של נסיבות - הוא הגיע כדי להחליף ,  כביכול ,  את אבי נמני כמנהיג על המגרש .  אבל שבחון הוא לא מנהיג ,  הוא  " רק "  קשר מצוין .  לא מאמינים ?  תתמודדו עם סטטיסטיקה של שבעה שערים ,  שני בישולים ומיקום מצוין ברחבה .  מזל שנמני עצמו לא מאמין לביקורות
בקיץ דובר על מעבר של איליה יברויאן להפועל באר שבע .  אחרי שהוסר גל השמועות ,  החלוץ נשאר במכבי תל אביב ופתח עם צמד מול סכנין ושער נגד הפועל פתח תקוה ,  לפני שסופסל והחל להידרדר .  חלון ההעברות הגיע ,  שוב יברויאן במרכז העניינים ,  שוב הוא נשאר ,  שוב הוא כובש צמד ועוקב אחריו עם שער נגד הפועל רעננה .  מכבי תל אביב ביקשה לצרף חלוץ והסתפקה במה שיש .  כרגע זה מספיק ,  עכשיו זו רק שאלה של יציבות
הצהובים שיחקו טוב נגד רעננה .  לא מוחץ ,  אבל ניכר שהקבוצה הזו מאומנת היטב ,  ממושמעת ,  מניעה את הכדור ועם חומר אנושי מצוין .  חמישה ניצחונות רצופים יש למכבי תל אביב ,  ובשבת היא תפגוש את הפועל רמת גן ,  עם אופציה לניצחון שישי ברציפות ,  רגע לפני מבחן האופי הגדול שלה - הדרבי
אוהדי בני יהודה ממורמרים מהדשדוש של הקבוצה ,  ובמידה מסוימת קשה להאשים אותם .  אבל צריך להסתכל על הצד השני של המטבע :  בלי חזן מגן אין בני יהודה .  האם יש מי שירכוש מידיו את הקבוצה וישקיע כספים ?  בואו לא ניתן לאמת לסמא את עינינו :  לבני יהודה אין פוטנציאל שיווקי שמדגדג אפילו את האחיות הגדולות מתל אביב .  נכון שקשה להסתפק במועט ,  אבל אין ברירה אלא להישיר מבט אל האוהדים המסורים הללו ולהגיד :  זה מה יש
בכל משחק צועקים לו להתפטר ,  הוא נוסע בחשאי ליוון ,  אולי בקרוב יהיה מאמן לאריסה .  בשורה התחתונה ,  יצחק שום הוא עדיין מאמן בית"ר ירושלים ,  וכנראה שישמור על הסטטוס הזה עד סוף העונה .  מי שראה את שני המשחקים האחרונים של בית"ר ,  נגד באר שבע ואתמול מול בני יהודה ,  הבין שלא תמיד זו אשמת המאמן .  הקבוצה מגיעה למצבים ,  אבל כשהכדורים לא נכנסים מגיעות הקריאות להתפטר .  איך הגדיר זאת חברו הטוב של שום ,  שלמה שרף ?   " הכל תלוי בשפיץ של הנעל "
 כמה תסכול יש בבית"ר ירושלים של היום .  קבוצה ללא מטרות ,  שעסוקה בחיפוש אובססיבי וחסר כיוון על המגרש ומחוצה לו .  ברק יצחקי הוא רק מיקרוקוסמוס למצב של בית"ר .  יכולת לצד תסכול ומיצוי ,  פוטנציאל גדול לצד חוסר מימוש .  יצחקי שוב לא מצא את הרשת ,  אבל לזכותו ייאמר שכשהוא מנסה ,  רואים כמה מסוכנים הוא ובית"ר יכולים להיות
בתוך התמונה הקודרת והעצובה של הקבוצה מהבירה יש נקודת אור גדולה ,  וקוראים לה אריאל הרוש .  אפילו אתמול ,  כשבית"ר ישבה על השער של דלה איינוגבה ,  הרוש היה אחראי להצלת המשחק ,  אחרי התמקמות מצוינת באחד על אחד מול אלירן עטר .  עם כל הבעיות ועם דילמת הפירוק שתשוב ותצוץ בשבועות הקרובים ,  בית"ר יודעת שלפחות בשער יש לה עמוד תווך
עטר עלה לשחק רק לאחר מבחן כשירות ועל כך מגיע לו קרדיט ,  אבל ההחמצה מול הרוש רק מחזקת את התחושה שזה לא זה ,  שמי שהיה אמור לפרוץ השנה ולטפס למעמד של מגה-כוכב ,  לא מצליח להתבלט .  אסור עדיין לקבור את האפשרות שעטר יפתח בדהירה המיוחלת ,  אבל ייתכן שזה יקרה בקבוצה אחרת .  יכול להיות שהוא באמת מיצה את עצמו בבני יהודה ? 

תמונות יפואיות
ברני ארדוב היה בבלומפילד ,  והעדשה שלו תפסה את כל הצבע שבמשחקים בין מכבי ת"א לרעננה ובית"ר לבני יהודה

