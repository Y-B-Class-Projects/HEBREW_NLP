טלנובלה גלובלית 
אחרי שנה לא קלה שהסתיימה באזהרת רווח יש לאנשי דורי מדיה סיבות להיות אופטימיים לגבי 2010 :  מניותיה של החברה הישראלית זכו באחרונה להמלצת  " גרדיאן "  הבריטי ,  והשבוע היא מכרה את הסדרה  " החצויה "  לחברת טרנר ,  שתשדר אותה ב-20 מדינות
 >  >   " 2009 היתה שנה פחות טובה ,  אך נפגענו פחות מאחרים .  אנחנו מקווים ש-2010 תהיה יותר טובה ",  כך אמר נשיא ומנכ"ל דורי מדיה גרופ ,  נדב פלטי .  השבוע הודיעה דורי מדיה על מכירת סדרת הנעורים  " החצויה ",  העוסקת בערפדים ,  לחברת טרנר בדרום אמריקה שתשדר אותה ב-20 מדינות .  בכך עולה מספר המדינות שרכשו את הסדרה מאז השקתה לפני כשבעה חודשים ל-32 מדינות ,  וסך ההכנסות ממכירות אלה יהיה כמיליון דולר ,  לפי הערכות .  ההודעה האחרונה מצטרפת להצלחות קודמות כמו מכירת הסדרה  " לה-לולה "  והטלנובלה  " אמנדה או ",  בכיכובה של נטליה אוריירו ,  למדינות רבות .  דורי מדיה גרופ מפיקה ,  מפיצה ומשדרת טלנובלות ביותר מ-70 מדינות .  בישראל מחזיקה הרשת בדורי מדיה פראן ודורי מדיה דרסט ,  שמפיקות סדרות מקומיות כמו  " האלופה "  ו"החצויה ".  היא מחזיקה גם בשני ערוצי הטלנובלות ויוה וויוה פלטינה ,  ואחראית גם להפעלתם של חלק מערוצי הסדרות והסרטים של hot .  בבעלותה של החברה נמצא גם אתר האינטרנט novebox.com ,  אתר תוכני הווידאו המיועד לטלנובלות .  החברה נוסדה ב-1996 תחת השם יאיר דורי קומיוניקיישנס ,  ושמה שונה ב-2004 לדורי מדיה .  במארס 2005 ערכה דורי מדיה הנפקה ראשונה לציבור בבורסת aim בלונדון .  אף שברבעון האחרון של 2009 נראתה עלייה משמעותית בפעילות החברה ובעניין שעוררו תכניה ,  פירסמה החברה בתחילת ינואר אזהרת רווח ,  בשל עיכובים במשא ומתן לגבי חוזים עם כמה רשתות טלוויזיה .  הדירקטוריון ייחס את העיכובים הללו לזהירות מוגברת מצד הרוכשים ,  בשל חוסר הוודאות הכלכלי שעדיין שורר בעולם .  החברה צופה כי סך ההכנסות לשנה שהסתיימה ב-31 בדצמבר 2009 יהיה בין 45 ל-48 מיליון דולר ,  וכי הרווחים לפני מס יהיו הרבה מתחת לתחזיות . " 2009 היתה לצערנו פחות טובה ,  כפי שדיווחנו ,  והושפעה מאוד מהמשבר בעולם ",  מודה פלטי . " הרבה מאוד חברות נסגרו או התמזגו ,  אך לעומת העולם מצבנו טוב .  בעבור הסביבה העסקית שבה עבדנו היתה שנה מאוד קשה ,  ויחסית עברנו אותה בסדר על אף שהמחזורים ירדו מהותית והרווחיות נשחקה .  אני קורא כל הזמן על חברות שהיו מבחינתנו סמלים ואבני דרך ופשטו רגל או נקלעו לקשיים ".  כדוגמאות מונה פלטי את dkm הגרמנית ואת חברת ההפקה הבריטית טייגר שנמכרה באחרונה .  לדבריו , " אלה חברות גדולות ומעניינות שכשאנחנו יצאנו לבורסה רצינו מאוד להיות כמוהן .  החיים חזקים מהרבה אמונות או אייקונים ".  לפי הנתונים שבידיכם ,  החברה סיימה את 2009 ברווח ?   " אני לא יודע .  אני גם לא יכול להגיד ,  כי אנחנו חברה ציבורית ,  אבל נדע בסוף פברואר .  בימים אלה אוספים ומשקללים את הנתונים של החברות הבנות ".  רעבים לתוכן החודש ציין העיתון הבריטי  " גרדיאן "  את דורי מדיה כאחת המניות שייהנו מעליות חדות ב-2010 הודות לכניסתה למזרח אירופה ולאסיה . " דורי נהנית מביקוש רב מצד ערוצי הטלוויזיה במזרח אירופה הרעבים לתוכן ,  והפופולריות של טלנובלות באסיה גואה ",  כתבה כתבת השיווק והמדיה של  " גרדיאן ",  קייטי אלן .  למרות המשבר העולמי ,  שפגע כמובן גם בענף המדיה ,  ציינה אלן כי השנה ייתכנו עסקות גדולות עבור דורי ,  שסדרת  " לה לולה "  שלה צפויה לעמוד בראשן . " דורי פונה לא רק למדיה המסורתית ,  אלא גם לעסקות סלולר ,  אתרי אינטרנט ,  ותוכניות אינטראקטיביות ".  דורי מדיה נמצאת בשליטת תמי מוזס-בורוביץ' ונדב פלטי .  בשנה שעברה השקיע איש העסקים היהודי-בריטי פויו זבלודוביץ' 3 מיליון דולר בדורי מדיה תמורת 7% ממניותיה .  לזבלודוביץ' אופציה לרכוש 2% נוספים ולהגדיל אחזקותיו ל-9% .  לדברי פלטי , " גם אתר novebox שהשקנו באמריקה הלטינית קיבל באחרונה חיזוק מכמה עסקות ,  והיו לנו עוד כמה הצלחות כמו פורמט התוכנית האינטרנטית בסלולר 'מגודלים' שעשינו בשיתוף עם סלקום ושנמכרה לספרד ויוון ".  הפקת המקור  " מגודלים "  מועמדת בתחרות gsma global mobile awards בקטגוריית תוכנית הווידאו הסלולרי הטובה ביותר .  התחרות תיערך בפברואר בברצלונה .  פלטי מעיד ,  כי למרות ההשקעה בתחום הניו מדיה , " עדיין ההכנסות העיקריות הן מזה שאנחנו מפיקים ומפיצים דרמות יומיות כמו 'החצויה' או 'האלופה' .  זו הפעם הראשונה שמוצר ישראלי נמכר כמו שהוא ,  עם שחקנים והפקה ישראליים ".  הסדרות הבולטות של דורי מדיה"החצויה " " אמנדה או "
 
טלנובלה גלובלית 
אחרי שנה לא קלה שהסתיימה באזהרת רווח יש לאנשי דורי מדיה סיבות להיות אופטימיים לגבי 2010 :  מניותיה של החברה הישראלית זכו באחרונה להמלצת  " גרדיאן "  הבריטי ,  והשבוע היא מכרה את הסדרה  " החצויה "  לחברת טרנר ,  שתשדר אותה ב-20 מדינות

