עסקת פסגות-איפקס נכנסת ל"זמן פציעות "
  >  >  עד אתמול טרם הגיעו הצדדים המעורבים במגעים לרכישת בית ההשקעות פסגות להבנות לגבי העסקה .  אי לכך המגעים בין קרן איפקס שאמורה לרכוש את בית ההשקעות מקרן יורק צפויים להימשך גם היום ואף לגלוש אל מעבר ל-30 בספטמבר ,  שנקבע כתאריך לסגירת העסקה ולסיום ה- no shop תקופה שבה ניתנה לאיפקס בלעדיות לניהול מו"מ עם יורק לגבי פסגות .  ביורק לא רואים כל סיבה לתת לאיפקס הארכה מעבר לתאריך שנקבע .  לעומתם באיפקס לא ממהרים לחתום על העסקה לפני שיתבהרו הסוגיות המשפטיות הקשורות בפסגות עצמה ובמנהליה - שחלקם ,  בהם המנכ"ל רועי ורמוס - חשודים במעורבות בהרצת ניירות ערך .  בעקבות כך לא ברור מעמד פסגות עצמו ,  והאם יוגשו כתבי אישום פליליים נגד מנהליו ,  בהם ורמוס ,  שהישארותו בתפקיד המנכ"ל היתה אחד התנאים המתלים של אייפקס לביצוע העסקה .  כמו כן הצדדים טרם הגיעו להבנות בנוגע לשיפוי שתעניק יורק לאיפקס במקרה שיוטל קנס כספי על פסגות או יוגש נגדו כתב אישום .  לפי התנאים המקוריים של העסקה ,  איפקס היתה אמורה לשלם עבור השליטה בפסגות  ( 76% )  כ-2.36 מיליארד שקל לפי שווי של כ-3.1 מיליארד שקל .  ואולם בעקבות ההתפתחויות בחקירה איפקס ביקשה מיורק הנחה .  לפי המקורבים לעסקה ,  כרגע מדובר על הנחה של כ-10% ,  כלומר כ-300 מיליון שקל .  ההשלכות המשפטיות של העסקה עדיין לוטות בערפל .  אמנם במסגרת ההסכמות בין איפקס ליורק אין מנגנוני קנסות ,  אך תיאורטית מ-1 באוקטובר ,  אם הצדדים לא יגיעו להסכמה ,  יורק יכולה לתבוע את איפקס על הפרת חוזה .  יורק מיוצגת במגעים על ידי עוה"ד דוד חודק וריק מן ממשרד גרוס ,  קלינהנדלר ,  חודק ,  הלוי ,  גרינברג ושות' .  את איפקס מייצגת עו"ד אילנית לנדסמן-יוגב ממשרד הרצוג-פוקס-נאמן .
 
עסקת פסגות-איפקס נכנסת ל"זמן פציעות "
 nan
