איש הנדל"ן אלכס דמביצר חוזר לשוק ההון הישראלי :  רכש מאמיליה פיתוח את השלד הבורסאי אדומים
דמביצר ,  יהודי אמריקאי ,  מחזיק נדל"ן במאות מיליוני דולרים בארה"ב .  הוא מתכוון ליצוק חלק מהנכסים לתוך אדומים ,  שאותה רכש מאמיליה פיתוח ב-22 מיליון שקל
 >  >  חברת אמיליה פיתוח שבשליטת עודד פלר סיכמה בסוף השבוע האחרון על מכירת השליטה  ( 68.43% )  בשלד הבורסאי אדומים לידי איש העסקים היהודי האמריקאי אלכס דמביצר ,  תמורת כ-21.9 מיליון שקל .  סכום זה משקף את חלקה של אמיליה פיתוח במזומנים המצויים בקופת אדומים בתוספת פרמיה של 3.9 מיליון שקל .  כמו כן סוכם בין הצדדים כי לאמיליה פיתוח תהיה זכות לרכוש שלושה מגרשים שבבעלות אדומים במישור אדומים ,  מזרחית לירושלים ,  בשטח של 19 אלף מ"ר ,  תמורת כ-4.6 מיליון שקל שייכנסו לקופתה של אדומים .  עו"ד יעקב שטיינמץ ממשרד עוה"ד שטיינמץ ,  הרינג ,  גורמן ושות' ייצג את דמביצר בעסקה זו .  אמיליה פיתוח מכרה ביוני 2007 לחברת פרוטרום את פעילותה של אדומים בתחום תוספי המזון תמורת 4.25 מיליון דולר ,  ומאז למעשה הפכה אדומים לשלד בורסאי .  עבור דמביצר מדובר בחזרה לשוק ההון הישראלי בראשונה מאז קיץ 2007 ,  שבו מכר לשותפו דאז אורי דורי את אחזקותיו בחברת אכד ,  בעלת השליטה בקבוצת א.דורי ,  תמורת 44 מיליון דולר - ובכך השלים סיבוב נאה תוך חצי שנה ,  שכן דמביצר רכש אחזקות אלה מידי קבוצת משקיעים בראשות רונן קריסטל תמורת כ-31 מיליון דולר בנובמבר 2006 .  מיד לאחר רכישת המניות של דמביצר מכר אותן דורי בעסקת back to back לגזית גלוב ,  שבשליטת חיים כצמן ודורי סגל .  ייתכן ודמביצר מתכנן גם הפעם לעשות סיבוב פיננסי מהיר ,  אך לפי הערכות של גורמים שונים בשוק ההון ,  הפעם הוא מתכנן לצקת אל תוך אדומים חלק מהנכסים שבבעלותו בארה"ב וכן להגדיל את פעילותה של אדומים גם בישראל .  דמביצר  ( 47 )  מתגורר בניו יורק ,  והוא בעליו של גרעין השליטה בחברת הנדל"ן האמריקאית הפרטית נורתרן גרופ  ( northern group )  .  בראיון שהעניק ל-themarker לפני כשלוש שנים סיפר דמביצר כי החברה שלו מחזיקה ב-2 מיליון מ"ר בנויים במרכזי הערים הגדולות ברחבי ארה"ב - בעיקר בניו יורק ,  דטרויט ,  שיקגו ופילדלפיה - ומנהלת כ-5,000 דירות להשכרה .  שווי נכסיה נאמד אז ביותר מ-500 מיליון דולר ,  שאת כולם צבר דמביצר במו ידיו ב-21 שנים של פעילות .  ואולם מכיוון שמדובר בחברה פרטית ,  לא ברור מהו השווי של נכסיו כיום לאור המשבר הכבד שפקד את ענף הנדל"ן בארה"ב .
 
איש הנדל"ן אלכס דמביצר חוזר לשוק ההון הישראלי :  רכש מאמיליה פיתוח את השלד הבורסאי אדומים
דמביצר ,  יהודי אמריקאי ,  מחזיק נדל"ן במאות מיליוני דולרים בארה"ב .  הוא מתכוון ליצוק חלק מהנכסים לתוך אדומים ,  שאותה רכש מאמיליה פיתוח ב-22 מיליון שקל

