גרנט : " הכל יכול לקרות בגביע האנגלי "
 מאמן פורטסמות מתכונן למשחק החוזר בסיבוב השלישי בקובנטרי  ( ג' ,  21:45 ,  ספורט 2 )  : " יש לנו את האיכויות כדי לעלות "
 עשרה ימים אחרי התיקו הביתי המביך מול קובנטרי בסיבוב השלישי של הגביע האנגלי  ( 1:1 )  ,  תנסה פורטסמות לתקן את הרושם במשחק החוזר מחר  ( שלישי ,  21:45 ,  ספורט 2 )  .  אחרי שמשחק הליגה של פומפי מול פולהאם בשבת בוטל בגלל תנאי מזג האוויר בלונדון זכו שחקניו של אברהם גרנט למנוחה ארוכה מהרגיל ,  ולמרות שברור שמאבקי ההישרדות עדיין בראש מעיניהם ,  הם יודעים שהדחה מוקדמת מהגביע עשויה להעמיק את המשבר בו הם נמצאים .
 גרנט ייאלץ להסתדר ללא ג'יימי אוהרה ,  שמחזיק בסעיף בחוזה ההשאלה שלו מטוטנהאם שמונע ממנו להופיע בגביע ,  וללא ארונה דינדאן ,  קאנו ,  חסאן ידבה ונאדיר בלחאדג' שנמצאים עם נבחרותיהם באליפות אפריקה .  מנגד תסמוך קובנטרי על הקהל שלה בריקו ארנה בניסיון להפתיע ולהשכיח את העונה האפורה אותה עוברת הקבוצה במרכז הטבלה בצ'מפיונשיפ ,  שם היא מדורגת במקום ה-14 .  המנצחת תפגוש בסיבוב הרביעי את סנדרלנד ב-23 בחודש .
" הכל יכול לקרות בגביע האנגלי ",  אמר גרנט לקראת המשחק . " תראו מה לידס עשתה למנצ'סטר יונייטד .  מאוד התרשמתי מקובנטרי במשחק הקודם ,  הם שיחקנו מאורגן ועשו לנו בעיות .  הם בכושר טוב ,  אבל אנחנו צריכים להתרכז במשחק שלנו ולנסות להציג את היכולת הטובה ביותר .  אני משוכנע שיש לנו את האיכויות כדי להשיג את התוצאה שתעלה אותנו לשלס הבא ". 
בהמשך לגל הביטולים בליגות השונות באנגליה בסוף השבוע כבר נדחו שלושה מהמשחקים החוזרים שהיו אמורים להיערך מחר :  המשחקים בין נוטס קאונטי לפורסט גרין רוברס ,  בין ברנטפורד לדונקאסטר ,  ובין אקרינגטון סטנלי לג'ילינגהאם .  ברביעי יושלמו משחקי הסיבוב השלישי עם המשחקים החוזרים בין ליברפול לרדינג ,  ובין ניוקאסל לפלימות .
 שאר המשחקים :
 בירמינגהאם - נוטינגהאם פורסטדרבי קאונטי - מילוולק.פ.ר - שפילד יונייטדבריסטול סיטי - קארדיף סיטי

גרנט : " הכל יכול לקרות בגביע האנגלי "
 מאמן פורטסמות מתכונן למשחק החוזר בסיבוב השלישי בקובנטרי  ( ג' ,  21:45 ,  ספורט 2 )  : " יש לנו את האיכויות כדי לעלות "
 
