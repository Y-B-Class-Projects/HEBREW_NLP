ישראל ואוקראינה יגדילו מ-2 ל-3 את מספר חברות התעופה שיקשרו ביניהן 
בראש השנה תהיה אפשרות לבצע 42 טיסות בשבוע ל-18 אלף נוסעים
ישראל ואוקראינה מרחיבות את קשרי התעופה :  רשויות התעופה האזרחיות של ישראל ואוקראינה סיכמו בתום שיחות היום על הגדלה נוספת - משתיים לשלוש את מספר חברות התעופה מכל מדינה אשר תוכלנה לטוס בקווים הסדירים מנתב"ג לקייב וממנה.כמו כן סוכם על אפשרות לבצע 42 טיסות בשבוע ע"י כל חברות התעופה בין שתי המדינות ולהגדיל מ-12 אלף נוסעים ל-18 אלף נוסעים את מספר הטסים בתקופת חג ראש השנה בטיסות מיוחדות ,  המיועדות לעולים לקברו של הרבי נחמן מברסלב באומן.השיחות התקיימו בהמשך למפגש בתחילת השבוע בין סגן שר החוץ ,  דני אילון ,  לסגן שר התחבורה האוקראיני אלכסנדר דוידוב ,  בירושלים ;  השניים חתמו על פרוטוקול המתקן את הסכם התובלה האווירית בין ממשלת ישראל לממשלת אוקראינה .  סגן השר פתח את הפגישה ,  בירך את אוקראינה על הבחירות שקיימו ואמר ,  כי  " אוקראינה וישראל הן מדינות עם ערכים ואינטרסים משותפים .  הסכם היסטורי זה יקדם את היחסים הכלכליים בין שתי המדינות .  הסכם זה יחד עם הסכם לביטול הוויזות ,  יעמיק את היחסים ויגדיל את מספר התיירים בין המדינות ". הפרוטוקול החדש שנחתם מאפשר לישראל להכניס מוביל תעופה נוסף בקו בין ישראל לאוקראינה ;  כמו כן ההסכם מבטל את הצורך בתיאום פעילויות מסחריות בן שני הצדדים ,  דבר שיפתח תחרות מלאה .  כמו כן ישנה התייחסות מעודכנת לנושאי תעריפים ,  בטיחות ,  קיבולת הטיסות וישוב סכסוכים .  עוד בתיקונים ,  עיגון ההבנות בין המדינות בכל הקשור לנתיבי טיסה ,  תדירות הטיסות והוספת מובילים .
 
ישראל ואוקראינה יגדילו מ-2 ל-3 את מספר חברות התעופה שיקשרו ביניהן 
בראש השנה תהיה אפשרות לבצע 42 טיסות בשבוע ל-18 אלף נוסעים

