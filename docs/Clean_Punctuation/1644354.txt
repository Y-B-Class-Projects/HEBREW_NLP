שוגר דאדי
שני צור ,  שועלית ברים ידועה ,  יוצאת נגדכם ,  שיכורים זקנים ומתעלקים .  תפסיקו להציק ! 
בחורה יוצאת לפאב .  בחורה מזמינה בירה .  בחורה יושבת עם זולתה והן מדסקסות על הא ועל דא .  בחור ניגש אליהן ,  לא ממש בחור אלא שאריות פתטיות של גבר בסביבות גיל השלושים ,  ארבעים אפילו ,  ואולי לא עלינו- יותר ,  אלכוהול זול נודף ממנו שמא רחץ עצמו בוודקה ,  וברוב חוצפתו ושכרותו הוא  " מסתחבק "  איתן  ( אם  " להסתחבק "  משמעותו למשש כאילו אין מחר )  ,  ומציע הצעות שגורמות לנשים הצעירות לרצות לצרוח  " פדופיליה !  "  ולברוח כל עוד נפשן בן .  סטורי אוף מיי לייף .
 שאלה לי אליכם ,  בעלי הזקפות- אם אני יושבת בבר ,  זה אומר שבאתי לעשות לכם נעים ?  אתם באמת מסתכלים על בחורות ואומרים לעצכם ,  הא ,  זאתי ,  אם היא כאן היא בטח רוצה זין ? אני מתקשה להבין את צורת המחשבה הזו ,  שמציגה את המין הנשי כאובייקט להתגפפות חסרת עכבות ,  כאילו תלוי לנו שלט על הגוף  " תיגע ,  איזה מגניב זה ,  הא ?  "  או משהו כזה .  אני מתקשה למצוא חן בבחורים שיכורים ומזקינים שחושבים שיש איזשהו סיכוי בעולם שבחורה בגיל העשרה תיענה לחיזורים הפתטיים שלהם .
 ואם כבר ,  אז העניין של השכרות לא באמת קביל כאן .  ה"אופס ,  הייתי שיכור "  הזה הופך למאוס כשהוא מגיע כתירוץ בכל ידיעה שנייה בעיתון ,  קצת כמו  " הכלב אכל לי את השיעורים "  של העבריינים .  שתית ?  על אחריותך .  אני לא מעוניינת להריח את קוטל החרקים ששתית דרך הבל-הפה הממית שלך ,  ובכלל ,  אין לך בת בגילי ,  או משהו כזה ?  או ילדה בדרך ?  איזשהו כיוון לחיים חוץ מלהשתכר למוות ולהתחיל עם פרגיות צעירות ורעננות ? אם אתם שואלים אותי זו ההזדמנות שלכם להיגמל מההרגלים הרעים הללו ,  של צריכת אלכוהול מופרזת ,  ובה בעת להפסיק להביך את עצמכם לילה-לילה ולגרום לכל בחורה ברדיוס של 100 ק"מ לברוח מכם כמו מאש .
 אני מניחה שבסופו של דבר התרחישים הללו קורים משום שגם בחורים ,  אללי ,  נתקפים ביישנות מידי פעם .  לכולנו קשה לייצר אינטימיות ,  רומנטיקה ,  להפגין חיבה ואהבה ,  וזה יוצא מאיתנו לפעמים בצורות הכי שגויות ומזיקות .  אז בכיתה ב' היית מושך לה בצמה והיום אתה אונס אותה לחבב אותך דרך השיכר .
 איך מצאנו את עצמנו גלמודים ,  אנחנו תוהים .  וככל שהשנים חולפות זה מלחיץ יותר ויותר ,  ודוחק אותך אל הפינה של החדר .  כולנו מחפשים אהבה- ובכן ,  זו לא הדרך למצוא אותה .
 אז בסופו של דבר אני מציעה לכם לזרוק את השיכר ,  או לפחות למתן אותו ,  וכדאי שתפתחו את העיתון לבדוק כמה אנשים הוא הרג היום ,  סתם ,  לידע כללי .  בנות- אל תילחצו .  זה שהחבר הכי טוב של אבא עלול בכל רגע להתקיף אתכן ולומר  " היי !  יש לי ראיית רנטגן !  אני רואה את הפטמות שלך !  "  זו לא סיבה לא לצאת מהבית ,  ובניגוד למה שכולם חושבים- זו גם לא סיבה לא ללבוש מה שבא ,  אחותי .  
השינוי לא יגיע אם נעמוד לכל הגברים בעולם על הראש ונעשה להם  " נו,נו,נו ,  פויה !  אתה התחלת עם חברה של נכדה שלך ?  פויה !  ",  הוא צריך להיות בתפיסה- אני יכולה להיות הבת שלך ולכן זה לא בסדר לעגוב עליי .  לא משנה כמה אתה שיכור ולא משנה בן כמה אתה ובת כמה אני .  רוצה סיפוק ?  לך לבית אבות .
 
שוגר דאדי
שני צור ,  שועלית ברים ידועה ,  יוצאת נגדכם ,  שיכורים זקנים ומתעלקים .  תפסיקו להציק ! 

