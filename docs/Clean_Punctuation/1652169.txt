האנדרואיד שועט קדימה
דו"ח חדש מגלה כי נתח השוק של מערכת ההפעלה הסלולרית מבית גוגל צומח במהירות .  מיקרוסופט ,  לעומת זאת ,  הולכת ומאבדת קרקע
מערכת ההפעלה הסלולרית אנדרואיד מבית גוגל הולכת ומתפשטת .  דו"ח חדש של חברת המחקר קומסקור מגלה כי למרות שאנדרואיד עדיין רחוקה מלהוביל את שוק הסמארטפונים ,  קצב הגדילה שלה גבוה מאוד ,  הרבה מעבר לזה של מתחרותיה .  הדו"ח סוקר את הנתונים בשוק מאוקטובר 2009 עד לינואר 2010 ,  ומגלה שבתקופה זו קפצה אנדרואיד מנתח שוק של 2.8% ל-7.1% .  זאת בעוד שהאייפון של אפל צמח רק ב0.3% והבלקברי של RIM עלה קלות מ-41.3% ל-43% .  השחקנים האחרים  מיקרוסופט ופאלם ,  ירדו ב-4% וב-2.1% בהתאמה .
" זוהי אינדיקציה עצומה למומנטום של אנדרואיד .  יש לשים לב כמה עלובות תוצאותיה של מיקרוסופט ,  איך שפאלם הולכת ונעצרת וכמה מינורי השיפור בתוצאותיהן של RIM ואפל .  בהשוואה אליהן  מהירות הגדילה של אנדרואיד מעלה גיחוך  ( לגבי המתחרות )  ",  נכתב באתר phandroid.com המסקר את מערכת ההפעלה הסלולרית של גוגל .
" אני מצפה שהמגמה הזאת תמשיך עם מעט מאוד שינוי עד סוף 2010 ",  כתב קווין טופל באתר הטכנולוגי JK On The Run . " סביר להניח שהצמיחה של אפל תזורז כשיצא דגם האייפון החדש והמומנטום של אנדרואיד ימשיך ככל שיותר יצרנים ישתמשו בפלטפורמה הזאת ".  טופל חוזה שמיקרוסופט תמשיך להפסיד חלקים מהשוק ,  אך תחזור למשחק עם השקתו של Windows Phone 7 .
 
האנדרואיד שועט קדימה
דו"ח חדש מגלה כי נתח השוק של מערכת ההפעלה הסלולרית מבית גוגל צומח במהירות .  מיקרוסופט ,  לעומת זאת ,  הולכת ומאבדת קרקע

