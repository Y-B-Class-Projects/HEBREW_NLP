 " ישראל עקרה ב-2009 מאות פלסטינים מבתיהם "
 דו"ח של האו"ם קובע כי במהלך השנה החולפת הרסה ישראל קרוב ל-200 מבנים פלסטיניים בגדה ובעקבות כך נגרמה  " עקירה כפויה "  של 319 פלסטינים .  במערכת הביטחון טוענים כי מדובר בנתונים שגויים
דו"ח של המשרד לתיאום עניינים הומניטריים של האו"ם  ( OCHA )  מגלה כי המנהל האזרחי הרס במהלך השנה האחרונה 191 מבנים פלסטינים בגדה המערבית .  לפי הדו"ח ,  במהלך ינואר האחרון הרסה מערכת הביטחון עוד 37 מבנים פלסטינים ביהודה ושומרון .  
מנתוני הדו"ח עולה עוד כי עיקר ההריסות בוצעו ביריחו ,  חברון ושכם ,  וכתוצאה מההריסות נעקרו בכפייה ,  כהגדרת האו"ם ,  319 פלסטינים ,  ביניהם 167 ילדים .  כל ההריסות נעשו בשטחי C ,  כשחלק גדול מהמבנים נהרסו בשל העובדה שהיו ממוקמים בשטחים שהוגדרו על ידי צה"ל כ-"שטחי אש ".  
האו"ם ביקר את מדיניות הפינוי וההריסה שטחי האש צה"ל ביהודה ושומרון . " רבות מהמשפחות המתגוררות ב"שטחי האש "  נמנות עם החלשות והפגיעות ביותר בגדה המערבית .  בנוסף הן מתמודדות מדי יום עם גישה מוגבלת לאדמות מרעה ,  מחסור במים ,  אלימות מתנחלים והצקות של חיילים ישראלים ".  
הדו"ח המדובר הופץ בחודש האחרון והוא חלק ממספר דוח"ות שגרתיים שמעביר הארגון לידי גורמים בינלאומיים באו"ם .  ראשי הארגון בגדה המערבית מנהלים קשר רציף עם אנשי הרשות הפלסטינים ,  ומגישים סיוע הומניטרי לאוכלוסיה הפלסטינית ביהודה ושומרון .
 במערכת הביטחון טוענים מנגד כי המספרים של ארגון האו"ם שגויים .  על פי נתוני יחידת מתאם פעולות הממשלה בשטחים ,  במהלך 2009 בוצעו רק 76 הריסות במגזר הפלסטיני ,  מתוכן רק 30 מבנים שנהרסו על ידי ישראל .  כמו כן ,  נעשו רק כ-20 פעילויות של פינוי פלישות משטחי אש , " זאת לאור העובדה שהדבר מהווה סיכון ביטחוני לנכנסים והפרת צו סגירה צבאי ".   
" צר לנו על כך שהארגון בחר לפרסם דו"ח חד צדדי ומסולף מבלי לבקש את התייחסותם של הגורמים הרלוונטיים ",  אומרים ביחידה . " מתאם פעולות הממשלה בשטחים והמנהל האזרחי ימשיכו לפעול לשמירת החוק ביהודה ושומרון ולבצע צעדי אכיפה כנגד הבנייה הבלתי חוקית .  זאת מכורח חובתו ותפקידו של המנהל האזרחי ". 
תנועת  " רגבים "  לשמירת אדמות הלאום ,  אשר עוקבת אחרי נושא הבנייה הבלתי חוקית בקרב פלסטינים מסרה לוואלה !  חדשות בתגובה לדו"ח האו"ם כי  " הנתונים רחוקים מן האמת ".  בתנועה הוסיפו כי  " בשנת 2009 המנהל האזרחי פרץ מספר מועט של מבנים פלסטיניים לא חוקיים ,  וזאת אף על פי שיש כמות גדולה של בנייה פלסטינית בלתי חוקית מסיבית ביהודה ושומרון ".  
בתנועה טוענים כי בידיהם נתונים לפיהם ישנם כ-30,000 מבנים בלתי חוקיים של פלסטינים ביהודה ושומרון שמתוכם רק ל-8,000 נפתחו תיקים במנהל האזרחי .
  ( עדכון ראשון :  14:44 )  

" ישראל עקרה ב-2009 מאות פלסטינים מבתיהם "
 דו"ח של האו"ם קובע כי במהלך השנה החולפת הרסה ישראל קרוב ל-200 מבנים פלסטיניים בגדה ובעקבות כך נגרמה  " עקירה כפויה "  של 319 פלסטינים .  במערכת הביטחון טוענים כי מדובר בנתונים שגויים

