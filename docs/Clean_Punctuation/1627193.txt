תקשורת :  מי באמת נאבק למען הדמוקרטיה
הלב רותח מהצביעות המקוממת של חלק מהתקשורת הישראלית נגד  " ישראל היום ".  בן דרור ימיני אומר שהעיתון הוא סכנה לדמוקרטיה ,  לא פחות ,  ובן כספית מתחסד : " אנו בתקשורת החופשית נלחמים על חיינו ".  על זה היו אומרים ב"גשש החיוור ":  you don't say ,  או בלשוננו :  מה אתם אומרים ?  
שנתיים וחצי אני מפרסם את טוריי בעיתון .  קיבלתי אלפי תגובות .  הנימה השלטת ברובן היתה שסוף סוף שומעים את דעת הרוב בציבור הישראלי .  כמוני יש לא מעט בעיתון החשוב הזה .  גם לו ?  רציתי ,  לא הייתי מצליח להיכנס לעיתונים האחרים ,  למרות שעמלתי קשה כל חיי ללמוד ולהשכיל ולפתח השקפת עולם רצינית ואחראית - רק מה לעשות ,  לא מתאימה למדינת תל אביב שהקמתם .  
כן ,  עיתונאים שלי ,  אתם ,  שהשתקתם במשך שנים את רוב הציבור ,  שהשלטתם עלינו את משטר השפה האורווליאני ,  שהכרחתם אותנו להאמין שמלחמה זה שלום ולהפך ,  שאויבי העם הם הימין ,  הדתיים והמתנחלים ,  שהליכוד הוא אספסוף ושבנימין נתניהו הוא הכל חוץ ממנהיג ,  אתם שבעיתוניכם אנשי הימין ,  השמרנים ,  הניאו ? שמרנים ,  הדתיים ,  המתנחלים - בקיצור רוב הציבור - הם אורחים בלבד ,  אתם הממשיכים לשתוק לנוכח העיוות המדהים הזה גם בשלושת ערוצי הטלוויזיה וברשתות הרדיו - אתם מטיפים לנו מוסר ?  ! 
אנחנו סכנה לדמוקרטיה ?  ואולי אנחנו הדמוקרטיה בהתגלמותה - כלומר :  מייצגים את רוב העם .  זה שנות דור שהחברה הישראלית מצביעה ברובה פעם אחר פעם למפלגות שאין להן כמעט ייצוג בתקשורת הישראלית .  ראו את  " ידיעות אחרונות "   - " העיתון של המדינה "  עקף מזמן את  " הארץ "  משמאל .  זה הוכח במחקר רציני לאחרונה  ( כמובן לא שמעתם עליו ב"עיתונות החופשית ")  .  איך זה ?  זאת עיתונות חופשית ? 
אני יכול לספק לכל מי שירצה רשימה של 50 דוברים וכותבים מוכשרים ביותר בעלי השקפות שמרניות וניאו ? שמרניות ,  שמחוזות בחירתם משתרעים מהליכוד וימינה ,  ואין להם מקום בעיתונות החופשית הישראלית ,  שהרי השמאל הישראלי התמחה מאז ומתמיד בהשתקה בולשביקית של יריביו הפוליטיים ,  במחיקתם מהשיח הציבורי ומהזיכרון הקולקטיבי ובדה ? לגיטימציה של השקפותיהם ,  בהגחכתן ובטרלולן עד בחילה .  ומה לעשות ואותו שמאל אוחז בעמדות הכוח של התקשורת הישראלית ,  ובתוכה גם  " מעריב "  ו"ידיעות "? 
הרי זה אבסורד ישראלי ידוע :  הימין זוכה בבחירות ומיד יש לו תקשורת לעומתית ,  שבעקיפין  ( או שמא באופן ישיר )  היא מתייצבת לא רק נגד הבחירה הדמוקרטית אלא נגד הציבור פשוטו כמשמעו .  הנה רק לאחרונה התקיים כנס העיתונות ושם הוקדש מושב לשאלה אם התקשורת הישראלית שמאלנית - בהשתתפות אפס עיתונאים שאינם שמאלנים ..  .  תקשורת חופשית ,  אמרנו ?  
לטעמי , " ישראל היום "  הוא כלי התקשורת היחיד המאוזן שבין דפיו מככבים גם אנשי שמאל וגם רבים כמוני ,  שאין להם בית אחר ,  ומה לעשות ,  כנראה שאנחנו ,  ולא בן כספית ,  מייצגים את דעת הרוב .  
דמוקרטיה ,  אמרנו ? 

תקשורת :  מי באמת נאבק למען הדמוקרטיה
nan
