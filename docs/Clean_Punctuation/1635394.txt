אפגניסטן :  הבחירות לפרלמנט יידחו בארבעה חודשים
דובר ועדת הבחירות הודיע על דחייתן בשל  " בעיות תקציב ,  בעיות ביטחוניות ומכשולים לוגיסטים ".  הדחייה עולה בקנה אחד עם דרישת מדינות המערב לעריכת רפורמות שיבטיחו את אמינות הבחירות
 ( צילום :  רויטרס .  עריכה :  יאיר דניאל ) 
הבחירות הכלליות באפגניסטן נדחו בארבעה חודשים בעקבות מחסור חמור בכסף .  כך הודיע בצהריים  ( ראשון )  דובר ועדת הבחירות המרכזית בקאבול .  המהלך עורר ביקורת מצד הממשל ,  משום שהוא סותר את דרישות חוקת המדינה .
 המועד המקורי שנקבע לבחירות היה 22 במאי ,  כפי שנדרש בחוקת המדינה .  פזיל אחמד מנווי ,  בכיר בוועידת הבחירות ,  הודיע במסיבת עיתונאים כי התאריך החדש לבחירות הוא 18 בספטמבר .  לדבריו ,  הסיבה לדחייה נובעת מ"בעיות ואילוצים בקבלת התקציב המתאיםוכן בשל בעיות ביטחוניות ,  מכשולים לוגיסטים וניסיון לשפר את תהליך ההצבעה ". בעבר טענה ועדת הבחירות כי חסרים לה 120 מיליון דולרים לקיום הבחירות לבית התחתון של הפרלמנט .  אולם נשיא אפגניסטן ,  חמיד קרזאי ,  התעקש שהבחירות יתקיימו במועדן והתחייב לממן את ההליך הדמוקרטי ,  אם הקהילה הבינלאומית לא תעניק כספים .
 לאחרונה דרש האו"ם מאפגניסטן לערוך רפורמות מקיפות בהליכי הבחירות במטרה למנוע את הזיופים ואי הסדר שהתגלה כבבחירות לנשיאות שנערכו בחודש אוגוסט .  קרזאי ,  שהושבע אז לנשיא בפעם השנייה הבטיח להיאבק ב"נגע השחיתות "  שדבק בממשלו ,  ולאחד את כל חלקי העם האפגני תחת רפורמות .
 
אפגניסטן :  הבחירות לפרלמנט יידחו בארבעה חודשים
דובר ועדת הבחירות הודיע על דחייתן בשל  " בעיות תקציב ,  בעיות ביטחוניות ומכשולים לוגיסטים ".  הדחייה עולה בקנה אחד עם דרישת מדינות המערב לעריכת רפורמות שיבטיחו את אמינות הבחירות

