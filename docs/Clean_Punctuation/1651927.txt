RBC :  הנתב החדש של סיסקו יעניק לחברה יתרון משמעותי על מתחרותיה
מריל לינץ' :  מדובר באבולוציה יותר מאשר במהפכה אמיתית
אמש חשפה נתב תקשורת חדש ,  ובבית ההשקעות rbc מעריכים כי הוא יעניק יתרון משמעותי לחברה על מתחרותיה .  האנליסט מארק סו כותב כי נתב הליבה החדש ,  ה-3-crs ,  יכול להעביר 322 טרה-בייט ,  פי 3 בקיבולת ופי 2 ביכולת השירות מקודמו ,  ה-1-crs .  כדי לשים את יכולותיו של הנתב בפרספקטיבה ,  מציינים ב-rbc כי ה-1-crs מסוגל להעביר את כל הספרים בספריית הקונגרס האמריקאית בפחות משניה אחת.ה-crs-3 נמצא בניסויים ראשוניים אצל ספקית התקשורת האמריקאית at & t אשר לאחרונה השלימה בהצלחה ניסוי בהעברת מידע באמצעות פרוטוקול את'רנט בקצבים של 100 ג'יגה-ביט לשנייה .  מחירו של הנתב החדש יתחיל ב-90 אלף דולר ויוכל להגיע למיליוני דולרים בקונפיגורציות מלאות .   .  נתבים מהווים היום כ-16% מהכנסות סיסקו ,  אולם התמהיל גדל בעבר אל מעל 20% .  ככלל ,  מציינים ב-rbc ,  נתבים נושאים רווחיות גלמית גבוהה מהממוצע לסיסקו.ב-rbc מציינים היום כי שוק נתבי הליבה הוא אסטרטגי במיוחד שכן הוא נמצא בלב רשת התקשורת של ספקיות השירות ומעריכים את גודל השוק בכ-3 מיליארד בשנה ,  עם צמיחה של כ-10%-15% במהלך חמש השנים הקרובות .  השוק מתפקד במעין דואופול בין סיסקו לג'וניפר.סיסקו צפויה ליהנות ממחזורי החלפת הציוד אצל לקוחותיה ,  אווירת ההוצאות המשופרת והגידול בנפחי תעבורת המידע ברשתות.לעומת rbc ,  בבנק ההשקעות מריל לינץ' אמנם מעודדים מהחשיפה ,  אך חוזים כי ההשפעות על הכנסותיה של סיסקו יחלו רק בשנים 2011-2012 . " למרות ההיפ ",  כותב האנליסט טל ליאני , " אנחנו מאמינים כי מדובר באבולוציה יותר מאשר במהפכה אמיתית ". אשר להשלכות לגבי חברות ישראליות עקב חשיפת הנתב ,  לפני חשיפתו עלתה מניית איזיצ'יפ ,  יצרנית מעבדי הרשת במהירות גבוהה ,  ב-10.9% על רקע הערכות שפורסמו בעיתון  " פורבס "  כי החשיפה תשפיע על עסקיה .  סיסקו מספקת לאיזיצ'יפ 10% מההכנסות ,  והיא תהפוך ללקוח משמעותי יותר בשנת 2011 ,  כאשר ההערכות היו כי הכנסותיה של איזיצ'יפ יגדלו בעקבות חשיפת הרשת החדש.ב-"פורבס "  כתבו כי במקביל לחשיפת הנתב עשויים לחשוף בסיסקו עדכון לגבי נתב אחר ,,  כאשר מעבדיה של איזיצ'יפ יושבים על הנתב הזה .  בסופו של דבר החשיפה של סיסקו לא סיפקה את הבשורות המקוות עבור איזיצ'יפ ,  ומנייתה איבדה ביומיים אחרי 3.2% .  לעומתה ,  מניית סיסקו נסחרה ללא שינוי אמש .
 
RBC :  הנתב החדש של סיסקו יעניק לחברה יתרון משמעותי על מתחרותיה
מריל לינץ' :  מדובר באבולוציה יותר מאשר במהפכה אמיתית

