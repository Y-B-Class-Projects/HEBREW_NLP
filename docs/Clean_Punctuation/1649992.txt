דלהום ולא להתראות
קרוליינה חתכה את ג'ייק דלהום ,  חייבת לו 12.5 מיליון דולר .  פפרס בדרך לשיקגו ,  קרומארטי עבר בטרייד מהצ'ארג'רס לג'טס
שוק ההחתמות לשחקנים החופשיים נפתח היום  ( שישי )  ,  כשאת ההחתמה המשמעותית הראשונה צפויה לבצע שיקגו ,  שלפי דיווחים קרובה לצירופו של הקיצוני הגנתי ג'וליוס פפרס לשורותיה .  אבל ה-מהלך של הלילה מגיע מקבוצתו הקודמת של פפרס ,  קרוליינה ,  שאמרה שלום לקוורטרבק הכושל ג'ייק דלהום .  רק ב-2008 קיבל דלהום הארכת חוזה מהפנת'רס ,  והשחרור שלו משאיר את הקבוצה עם חוב של כסף מובטח בסך 12.5 מיליון דולר .  
בוער בסן דייגו ובניו יורק ג'טס .  הצ'ארג'רס חיפשו זמן מה טרייד על מגן הפינה אנטוניו קרומארטי ,  ומצאו אותו כשקיבלו בחירת סיבוב שלישי  ( שיכולה להפוך לסיבוב שני )  בדראפט 2011 .  קרומארטי מצטרף לקו אחורי דומיננטי בראשות מגן הפינה דארל ריוויס ,  מה שיגדיל את ההרתעה של קבוצות למסור על הג'טס .  הוא יגיע במקום ליטו שפארד ,  ששוחרר לאחר עונה מאכזבת בסילונים .  
הצ'ארג'רס ,  מבחינתם ,  החליטו לא לשחרר את דארן ספרולס ,  והתנו טרייד עתידי עבורו בבחירת סיבוב ראשון ושלישי ,  מה שמעשית אומר שהוא יישאר בקבוצה .  רק בשבוע שעבר נראה היה כי ספרולס יהפוך להיות שחקן חופשי ,  בלי שהקבוצה תבצע מהלך מנע .  
שינויים בהגנת אריזונה ,  ששחררה את הסייפטי אנטרל רול וצפויה להגיד שלום גם לליינבקר קרלוס דנסבי .  התופס נייט ברלסון חתם על חוזה לחמש שנים בדטרויט .
 
דלהום ולא להתראות
קרוליינה חתכה את ג'ייק דלהום ,  חייבת לו 12.5 מיליון דולר .  פפרס בדרך לשיקגו ,  קרומארטי עבר בטרייד מהצ'ארג'רס לג'טס

