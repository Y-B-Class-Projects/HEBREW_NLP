מצרים :  21 הרוגים בפיגוע סמוך לכנסייה קופטית
21 בני אדם נהרגו ורבים נוספים נפצעו בפיצוץ מכונית תופת סמוך לכנסייה קופטית בעיר אלכסנדריה שבמצרים .  היעד :  פגיעה במתפללים הנוצרים שיצאו מהכנסייה לאחר שציינו את בוא שנת 2011
21 בני אדם נהרגו ורבים נוספים נפצעו בפיצוץ שאירע הלילה  ( שבת )  סמוך לכנסייה קופטית בעיר אלכסנדריה שבמצרים .  משרד הפנים המצרי אישר כי מכונית תופת התפוצצה סמוך לכנסיית  " אל-קדיסין "  בסביבות השעה 00:20 ,  עת יצאו ממנה המתפללים שהגיעו לציין את בוא השנה החדשה .
 רשת הטלוויזיה אל-ג'זירה דיווחה כי לאחר הפיצוץ התקבצו מאות נוצרים קופטים ותקפו את כוחות המשטרה והחילוץ המקומיים שפעלו במקום .  על פי הדיווח ,  נאלצה המשטרה להשתמש בגז מדמיע על מנת לפזר את המפגינים .  כמו כן דווח כי הפיצוץ גרם להרס רב בכנסייה ואף במסגד סמוך לכנסייה .  עדי ראייה שהיו במקום סיפרו כי פיצוץ מכונית התופת הוביל לפיצוצם של שני רכבים נוספים ,  דבר שגרם לבהלה בזירת הפיצוץ .  
בעקבות הפיגוע ,  הורה שר הפנים המצרי ,  חביב אל-עאדלי ,  להגביר את השמירה על כל הכנסיות במצרים .  האחראי על הביטחון באלכסנדריה ,  הגנרל מוחמד איברהים ,  הגיע לאזור הפיגוע והורה לערוך סריקות באזור על מנת למנוע פיצוצים נוספים .
 עדכון ראשון :  4:38

מצרים :  21 הרוגים בפיגוע סמוך לכנסייה קופטית
21 בני אדם נהרגו ורבים נוספים נפצעו בפיצוץ מכונית תופת סמוך לכנסייה קופטית בעיר אלכסנדריה שבמצרים .  היעד :  פגיעה במתפללים הנוצרים שיצאו מהכנסייה לאחר שציינו את בוא שנת 2011

