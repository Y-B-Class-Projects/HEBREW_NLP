במדרונות המושלגים האווירה עדיין קודרת 
מצב הכלכלה העולמית השתפר מאז השנה שעברה ,  אך עדיין יש סיבות רבות לדאגה
ניו יורק טיימס  >  >  בשעה שמנהיגי מדינות וחברות עושים את דרכם למדרונות המושלגים של דאבוס ,  הם כבר אינם חוששים שהכלכלה העולמית תיפול מצוק .  עם זאת ,  האווירה עדיין קודרת .  אין ספק ,  התחזית הכלכלית העולמית השתפרה מאז השנה שעברה כשחלק מענקי וול סטריט איבדו את ההזמנות שלהם לדאבוס ,  יחד עם משרותיהם ,  ואחרים נשארו בבית במטרה לשמור על משרתם .  ביטחון העסקים חזר ,  המסחר מתאושש והבנקים החלו לתקן את מאזניהם הכספיים .  ועדיין ,  יש הרבה סיבות לדאגה :  האפשרות של מיתון חוזר ;  החשש כי רגולציה פיננסית נוקשה תחנוק את ההתאוששות הכלכלית ;  והאפשרות שהחובות הממשלתיים בכמה מהכלכלות המפותחות ייצאו משליטה . " בשנה שעברה אנשים רבים היו טרודים בהישרדות .  המנהלים היו פסיוויים ובמצב של הלם .  הממשלות הן אלה שלגמרי השתלטו על הצד המעשי .  השנה ,  מנהיגי המגזר העסקי רוצים להשתלב מחדש בקבלת ההחלטות ",  אמר קלאוס שוואב ,  שייסד את הפורום הכלכלי העולמי ב-1971 .  לאחר שחולצו על ידי ממשלותיהם ,  בכירי המגזר הבנקאי שבים השנה לדאבוס עם צוותים קטנים יותר ופחות ראוותנות ,  אך על רקע סערה פוליטית חדשה סביב רווחיהם המחודשים והבונוסים הנדיבים ששבו לחלק .  נשיא ברקליס ,  רוברט דיאמונד ,  שלא יכל להגיע בשנה שעברה ,  ישתתף באחד הפאנלים השבוע וידון בעתיד הסיכונים הפיננסיים .  מנכ"ל בנק אוף אמריקה ,  בריאן מויניהאן ,  ישתתף בפאנל על עיצובם מחדש של שוקי ההון ,  ומנכ"ל סיטי ויקראם פנדיט צפוי גם הוא להשתתף בכנס .  יו"ר מורגן סטנלי ,  ג'ון מאק ,  שפסח על דאבוס בשנה שעברה בתור מנכ"ל הבנק ,  יגיע השנה .  עם זאת ,  מספר בנקאים יבלטו בהיעדרם :  יו"ר ומנכ"ל גולדמן סאקס ,  לויד בלנקפיין ,  יישאר בבית בשעה שנשיא הבנק ,  גארי קוהן ,  יהיה נוכח ;  מנכ"ל ג'יי.פי מורגן צ'ייס ,  ג'יימי דימון ,  עסוק מדי ולא ישתתף גם הוא . " מה שברור הוא שאדוני היקום יהיו זהירים יותר וינמיכו פרופיל השנה ",  אמר בארי אייכנגרין ,  פרופ' לכלכלה באוניברסיטת ברקלי .  הימים שבהם דוגמניות כמו קלאודיה שיפר ושחקניות כמו אנג'לינה ג'ולי הביאו מעט זוהר לדאבוס הלכו לבלי שוב .  גם ההזמנות משירות המסוקים בציריך יבשו לחלוטין .  ב-2010 הכוכבים הם בכירים ממשלתיים ממדינות שהצליחו להימנע ממיתון .  סין שולחת את המשלחת הגדולה ביותר שלה אי פעם לדאבוס ,  בראשות סגן ראש הממשלה לי קאשינג ,  והודו שולחת כמעט את כל הקבינט הכלכלי שלה .
 
במדרונות המושלגים האווירה עדיין קודרת 
מצב הכלכלה העולמית השתפר מאז השנה שעברה ,  אך עדיין יש סיבות רבות לדאגה

