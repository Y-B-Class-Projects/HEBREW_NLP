גרמניה :  התגעגעתי אז באתי
אחרי תקופת יובש ארוכה ,  פודולסקי הכניע את באיירן ,  קבוצתו לשעבר ,  ב-1:1 בקלן .  שאלקה התקרבה עם 1:4 בפרנקפורט
כמעט שנתיים ראו אנשי באיירן מינכן קבוצות כמו וולפסבורג ,  שאלקה ולברקוזן מוליכות את הטבלה .  עד לשבוע שעבר .  המחזור ה-24 הביא עימו את השינוי ,  כאשר הבווארים חזרו למה שהם קוראים המקום הטבעי ,  והתייצבו בפסגה עם 52 נקודות .  רק שבוע עבר ובאיירן אזבה בגדול עם 1:1 במשחק החוץ בקלן ,  קוטלת הענקיות שסחטה 0:0 בקלן אשתקד .  לברקוזן תוכל לחזור בראשון לפסגה .  
שאלקה ניצלה זאת כדי לצמצם פערים לאחר שהביסה 1:4 בחוץ את פרנקפורט והמאבק המשולש בצמרת הבונדסליגה חם מתמיד .  הרביעית המבורג גברה 0:1 על הרטה ברלין וסיבכה את התחתית .  שטוטגרט הלוהטת נעצרה עם 2:2 במשחק החוץ נגד ורדר ברמן ומאוחר יותר הביסה דורטמונד את מנשנגלדבאך ורוברטו קולאוטי 0:3 .
 לואיס ואן חאל וחבורתו רצו לפתוח פער של חמש נקודות בפסגה לפני המשחק של לברקוזן בנירנברג ,  אבל בדיוק כמו במשחק הראשון מול קלן  ( 0:0 )  נותרו מתוסכלים מול היריבה העיקשת .  לואי ואן חאל פתח ללא אריאן רובן ומרטין דמיקליס הפצועים כשגם פרנק ריברי פתח על הספסל ושילם את המחיר .  
הסיפור של המשחק היה לוקאס פודולסקי .  החלוץ ,  שהשבוע תקף עיתונאי אחרי משחק הנבחרת ,  פגש בחבריו לשעבר וכבש לראשונה אחרי קרוב ל-1,500 דקות והעלה את קלן ליתרון בדקה ה-32 .  בסטיאן שווינשטייגר הציל נקודה עם שער שוויון בדקה ה-58 ,  ונגח למשקוף כעבור שש דקות .  גם המחליף ריברי שלח כדור חופשי לקורה .  המחליף הצעיר דייויד אלאבה נכנס להופעת בכורה בעיצומו של לחץ אדיר של הבווארים ,  אבל לא עזר לשנות את התוצאה ובאיירן ירדה מאוכזבת  .  לברקוזן תוכל לחזור לפסגה ביום ראשון .
 ואן חאל סימן את שאלקה כיריבה המרכזית של באיירן לתואר והוא ידע היטב על מה הוא מדבר .  הקבוצה מגלזנקירשן לא מרימה ידיים ורוצה אליפות ראשונה מאז 1958 .  פליקס מגאת נהנה מפתיחה חלומית של שחקניו עם 100 אחוז ניצול ממצבים נייחים .  ג'ואל מאטיפ נגח לרשת לאחר כדור קרן של המגן הימני ראפיניה בדקה ה-12 ובנדיקט הוואדס נגח שער שני ברציפות כעבור שלוש דקות ,  הפעם מבישול של המגן השמאלי לוקאס שמיץ לאחר כדור חופשי .  אלכסנדר מייר רק צימק למארחים עם שער בדקה ה-52 ,  אבל איבן ראקיטיץ' ,  האיש שניצח את הדרבי מול דורטמונד בשבוע שעבר ,  כבש את השלישי בדקה ה-80 וקווין קוראני ,  שבישל לראקיטיץ' ,  חתם דקה לסיום .  
המבורג - הרטה ברלין 0:1 
הקבוצה של ברונו לבאדיה לא מרימה ידיים במאבק על הכרטיס לליגת האלופות ושמרה על מרחק שמונה הנקודות משאלקה .  מרסל יאנסן כבש את השער היחיד במשחק בדקה ה-40 .  הרטה ,  שנראתה בדרך הנכונה מאז החזרה מהפגרה ,  ספגה הפסד שני ברציפות והיא עדיין רחוקה חמש נקודות מחוף מבטחים .
 הקבוצה של כריסטיאן גרוס הגיעה לווסרשטאדיון עם רצף מדהים של שבעה ניצחונות משמונת המשחקים האחרונים ,  אבל נעצרה מול הקבוצה הלא יציבה של תומאס שאף .  ההגנה האומללה של ברמן תמקדה בקאקאו הלוהט וספגה מהחברים .  פאבל פוגרבניאק ניצל בישול של אלכסנדר חלב וכבש את הראשון בדקה ה-15 .  סמי חדירה נגח את השני שתי דקות להפסקה לאחר הגבהה של טימו גבהארט .  הוגו אלמיידה כבש את השער המצמק רבע שעה לסיום וברמן השיגה את השוויון לאחר שש דקות .  מרקו מרין הוכשל ברחבה וטורסטן פרינגס דייק מהנקודה הלבנה ואיזן .  
דורטמונד - בורוסיה מנשנגלדבאך 0:3
אחרי שברמן חלפה על פניה למשך כמה שעות ,  דורטמונד חזרה למקום החמישי בזכות ניצחון קל בתום משחק בו היא שלטה ללא עוררין והייתה טובה בהרבה .  קווין גרוסקרויץ המשיך את התנופה הגדולה שלו העונה וכבש את הראשון בדקה ה-13 ,  מוחמד זידאן ,  שהגיע אחרי שער בוומבלי במדי נבחרת מצרים נגד אנגליה באמצע השבוע ,  הוסיף צמד בדקות 54 ו-70 .  רוברטו קולאוטי ,  שפתח בהרכב והוחלף בדקה ה-63 על ידי קארים מטמור ,  איים פעמיים על השער ,  אבל בשתיהן רומן ויידנפלר היה מוכן ועצר .  
משחקים נוספים :
 פרייבורג - האנובר 2:1 לפרייבורג :  יאסין עבדסדקי  ( 70 )  .  להאנובר :  אלסון  ( 63 )  ,  פאפיס סיסה  ( עצמי ,  73 ) 
וולפסבורג - בוכום 1:4 לוולפסבורג :  אדין דזקו  ( 60 ,  79 בפנדל )  ,  אובפמי מרטינס  ( 75 )  ,  ג'ונתן סנטנה  ( 90 )  .  לבוכום :  פול פרייר  ( 28 ) 

גרמניה :  התגעגעתי אז באתי
אחרי תקופת יובש ארוכה ,  פודולסקי הכניע את באיירן ,  קבוצתו לשעבר ,  ב-1:1 בקלן .  שאלקה התקרבה עם 1:4 בפרנקפורט

