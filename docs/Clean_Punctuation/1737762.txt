רוסיה הבטיחה להרחיב לימודי השואה - האומנם ? 
שר החינוך גדעון סער שמע במוסקבה ממקבילו כי רוסיה תבחן בחיוב את הרחבת לימודי השואה בבתי הספר .  היסטוריון מאוניברסיטת חיפה מסייג : " זהו מס שפתיים בלבד ,  הנושא לא נלמד כראוי "
 שר החינוך הרוסי אנדרי פורסנקו הבטיח הבוקר  ( רביעי )  למקבילו הישראלי גדעון סער ,  לבחון בחיוב את הרחבת לימודי השואה והכללת הנושא במבחן האחיד הממלכתי של בוגרי בתי הספר התיכוניים ברוסיה .  זוהי פגישתם השלישית של השניים ,  בהמשך לפגישות שהתקיימו בנובמבר 2009 בירושלים ובינואר 2010 במסגרת כינוס שרי חינוך באושוויץ לציון 65 שנה לשחרור המחנה .  
במהלך הפגישה שהתקיימה במוסקבה אמר השר סער כי  " יש חשיבות רבה בקידום לימודי השואה במערכות החינוך בעולם .  זהו כלי באמצעותו ניתן להבטיח רמת ידע ,  מודעות ומחויבות עמוקה לנושא הן מצד אנשי החינוך והן מצד התלמידים- דור העתיד ".  
השר הרוסי ציין כי הנושא נלמד במערכת החינוך ברוסיה ,  אך יבחן את הצעת השר סער בחיוב ,  שכן הכללת הנושא כחובה לבחינה תחייב את המורים ואת התלמידים בידיעת החומר .  השר הוסיף ואמר כי ינחה את אנשי משרדו להתחיל בתהליך של בחינת היקף ועומק לימודי השואה במערכת החינוך ברוסיה .
 ד"ר ברוך גור גורביץ' ,  מהמחלקה להיסטוריה באוניברסיטת חיפה ,  משוכנע כי שורת ההצהרות המשותפות לשרי החינוך הרוסי והישראלי הן לא יותר ממס שפתיים מצדו של שר החינוך הרוסי . " סער מכוון את דבריו לציבור היהודי ברוסיה ,  ורוצה להראות להם שהוא מעלה נושא שמאוד חשוב להם בסדר היום הציבורי והחינוכי ברוסיה .  מכאן ועד למצב שבו הרוסים אכן ילמדו את שואת היהודים בנוסח המוכר לנו בישראל  המרחק רב מאוד ",  אומר גורביץ' .
 ד"ר גורביץ' הוסיף כי השואה היא נושא רגיש ברוסיה עוד מימי ברית המועצות הסובייטית . " הרגישות מתבטאת בעיקר בזה שחלק ממדינות ברה"מ ,  בעיקר הבלטיות ,  לקחו חלק פעיל במעשי הזוועה של הנאצים בשואה .  השתתפות האוקראינים בשואה ,  לדוגמה ,  פגעה קשות בתפיסת אחדות העם הסובייטי בזמנו .  במערכת החינוך הסובייטית הוחלט שלא לשים דגש על סיפור סבלו של העם היהודי .  על המצבות היהודיות ברחבי האימפריה הסובייטית נכתב 'פה נהרגו אזרחים סובייטים ע"י הנאצים ומשתפי הפעולה' .  בהתאמה לכך ,  ברית המועצות מעולם לא פרסמה כתבים כלשהם שעסקו בשיתוף פעולה רוסי-נאצי בשואה ".   " כיום ,  הדגש במערכת החינוך הרוסית הוא פטריוטיות רוסית ,  חשיבות המדינה ומקום הכנסייה במורשת ",  אומר גורביץ' . " נושא השואה מוזכר אך ורק בפרספקטיבה רוסית שאינה מציינת את סבל היהודים הייחודי או את גבורתם .  עם זאת ,  יש לציין כי מאז פירוקה של ברה"מ ,  בתי הספר היהודים ברוסיה מקפידים ללמוד את ההיסטוריה היהודית בשואה בנוסח הדומה למערכת החינוך בישראל ". 

רוסיה הבטיחה להרחיב לימודי השואה - האומנם ? 
שר החינוך גדעון סער שמע במוסקבה ממקבילו כי רוסיה תבחן בחיוב את הרחבת לימודי השואה בבתי הספר .  היסטוריון מאוניברסיטת חיפה מסייג : " זהו מס שפתיים בלבד ,  הנושא לא נלמד כראוי "
 
