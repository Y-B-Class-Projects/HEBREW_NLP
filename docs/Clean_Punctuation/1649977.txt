יובל שטייניץ ל"לה פיגרו ":  חולשת הדולר סייעה ליצוא ההיי-טק 
" חברות ההיי-טק שלנו מייצרות עבור גוגל ,  אינטל ,  מוטרולה ויבמ ,  והשווקים שלהם גדלו בשל הירידה בדולר "
 העיתון הצרפתי  " לה פיגרו "  פירסם אתמול ראיון אוהד עם שר האוצר ,  יובל שטייניץ ,  על כלכלת ישראל ,  תחת הכותרת  " ישראל לא זקוקה לתוכנית התאוששות ".  שטייניץ שב שלשום מביקור של 48 שעות בפאריס ,  שבמהלכו נפגש עם מזכ"ל oecd אנחל גורייה ,  והשתתף באירוע השנתי של לשכת המסחר צרפת-ישראל .  הכתב ז'אן פייר רובין ציין כי ישראל היא מהמדינות היחידות בעולם ,  להוציא את מדינות אסיה ,  שהצליחה לדלג על המיתון העולמי של 2009 ,  עם צמיחה חיובית של 0.5% .  קרן המטבע הבינלאומית מעריכה כי ישראל תצמח השנה ב-3% . " שטייניץ ,  שר האוצר בממשלת נתניהו זה שנה ,  מקדם מדיניות כלכלית מקורית מאוד ",  נכתב בכתבה ,  ומצוין כי שטייניץ הוא ד"ר לפילוסופיה שמצטט את הפילוסוף היווני אריסטו .  הראיון מופיע במוסף הכלכלי של העיתון .  שטייניץ סיפר לכתב כי הממשלה הנוכחית התחייבה להוריד את מס ההכנסה השולי מ-46% ב-2009 ל-39% ב-2016 ,  ואת מס החברות מ-26% ל-18% .  שר האוצר אמר בראיון כי היצוא הישראלי ירד במהלך המשבר הכלכלי ב-2009 בכשליש ,  אך מיהר להתאושש כבר באוגוסט וספטמבר שנה שעברה ,  בעזרת ההיי-טק וחולשת הדולר .  שטייניץ אמר עוד לעיתון הצרפתי כי  " באופן פרדוקסלי ,  החולשה של הדולר יחסית לשקל ,  במקום להכביד עלינו סייעה לנו .  חברות ההיי-טק שלנו מייצרות עבור חברות ענק כמו גוגל ,  אינטל ,  מוטרולה ויבמ ,  והשווקים שלהם גדלו בשל הירידה בדולר .  אנחנו נהנינו מזה באופן לא ישיר ". 

יובל שטייניץ ל"לה פיגרו ":  חולשת הדולר סייעה ליצוא ההיי-טק 
" חברות ההיי-טק שלנו מייצרות עבור גוגל ,  אינטל ,  מוטרולה ויבמ ,  והשווקים שלהם גדלו בשל הירידה בדולר "
 
