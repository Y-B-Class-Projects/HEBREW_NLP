הודג'סון : " רוח הלחימה קיימת ,  אנחנו פשוט לא יציבים "
 רוי הודג'סון לא מצא תירוצים אחרי ההפסד של ליברפול לבלקפול : " מה שאגיד חסר משמעות ".  ונגר : " היינו טובים יותר והפסדנו "
 דידייה דרוגבה אוהב לשחק נגד ארסנל .  הערב  ( ראשון )  ,  בניצחון 0:2 של צ'לסי על הקבוצה מצפון לונדון ,  דרוגבה כבש את שערו ה-13 ב-13 משחקים נגד התותחנים ,  וגם העלה את מאזנו העונה לשישה שערי ליגה .  דרוגבה ,  שכבש את השער הראשון במשחק ,  אמר בסיומו : " אני נמצא במקום הנכון ,  בזמן הנכון .  כבשתי שער דומה בליגת האלופות ,  אבל השער הזה טוב יותר כי הוא העלה אותנו ליתרון ".  דרוגבה הודה שהדרבי נגד ארסנל היה בחלקים מסוימים בשליטתה של היריבה ,  ואפילו סיפר על שיחתו עם המנג'ר קרלו אנצ'לוטי במהלך המשחק . 
" ניגשתי לאנצ'לוטי כי הרגשתי שאנחנו לא משחקים טוב בהגנה ",  סיפר דרוגבה והוסיף : " לא עשינו את מה שהיינו אמורים לעשות ,  אבל המחצית השניה הייתה טובה בהרבה ,  אפילו שהיינו צריכים לסבול ".  
כעת בצ'לסי יכולים לצאת בשקט לפגרת הנבחרות ,  כשקבוצתו של דרוגבה מקדימה בארבע נקודות את השנייה מנצ'סטר סיטי ובשבע נקודות את ארסנל .  דרוגבה התייחס לעניין ואמר : " זו דרך מצוינת לצאת לפגרה .  אנחנו מובילים למרות שהפסדנו למנצ'סטר סיטי ,  עכשיו ההרגשה היא נהדרת ".  
מהצד השני ,  מנג'ר ארסנל ארסן ונגר לא הסתיר את אכזבתו מהעובדה שקבוצתו הפסידה למרות שזה היה משחק די פשוט ,  כהגדרתו . " חבל לי על השחקנים שלי כי הם הופיעו למשחק בגישה נהדרת .  שלטנו במשחק ובאופן מפתיע זה היה אפילו קל ,  אבל יצאנו ממנו ללא נקודות ",  אמר ונגר והוסיף : " המשחק הזה היה צריך להיות גמור עוד לפני שהתחלנו אותו ,  אני לא יודע איך החמצנו את הנגיחה מקרוב ,  אבל במשחק כזה חייבים לנצל מצבים .  אנחנו לא יכולים להרשות לעצמנו להפסיד משחקים כאלה ,  כי צ'לסי הייתה בידיים שלנו ברוב שלבי המשחק .  יש להם חלוצים נהדרים והם ידעו להעניש אותנו בזמן .  אני לא אבקר את המשחק של צ'לסי כי היא ניצחה אותנו ". 
הצרות של ליברפול נמשכו היום כשהיא הפסידה 2:1 לבלקפול ,  ועם שש נקודות בלבד בשבעה משחקים ,  האדומים מוצאים את עצמם מתחת לקו האדום .  מנג'ר ליברפול ,  רוי הודג'סון ,  נאלץ לספק לא מעט הסברים בסיום המשחק ואמר : " זו תוצאה רעה מאוד ,  ויום נוראי .  ההישג הגדול הזה של בלקפול הוא הסיוט שלנו .  כל דבר שאומר לא ישנה את זה ,  וזה יהיה חסר משמעות אם אדבר בצורה חיובית ואגיד שהיינו צריכים להשוות ".  
ובכל זאת ,  הודג'סון גם סיפק תירוצים לתקשורת הבריטית בסיומו של המשחק ואמר : " בלקפול באמת שיחקה טוב מאוד במחצית הראשונה ,  ואולי ליציאתו המוקדמת של פרננדו טורס  ( פציעה )  הייתה השפעה פסיכולוגית על השחקנים .  הוא סובל ממתיחה במפשעה ,  אני עדיין לא יודע עד כמה הפציעה חמורה אבל היא הגיעה לנו בהפתעה ".  
הודג'סון המשיך והסביר : " אני לא חושב שזה קשור לגישה של השחקנים ,  אבל בתחילת המשחק אנחנו לא מסוגלים להגיע לרמת המתח שאליה אנחנו מגיעים בתחילת המחצית השנייה .  אנחנו לא צריכים לספוג שני שערים כדי להתחיל להגיב ולשחק .  רוח הלחימה של הקבוצה עדיין נמצאת שם ,  כי לא יכולתי לבקש מהשחקנים שלי שום דבר במחצית השנייה .  חבל שלא היו לנו עוד 15 דקות לשחק ".  
על מצבה הכללי של ליברפול אמר הודג'סון : " אנחנו אחרי שבעה משחקים ויש לפנינו עוד 31 .  אני לא חושב שהדאגות שלי נתונות כרגע לעובדה שאנחנו מתחת לקו האדום ,  אלא לזה שאנחנו צריכים להיות יציבים במשך 90 דקות משחק ".  בכל מקרה ,  אין ספק שהודג'סון יצטרך לספק לא מעט תירוצים לחברי ההנהלה של הקבוצה ,  ששמעו את האוהדים זועקים לפיטוריו ולמינויו של קני דלגליש .
 
הודג'סון : " רוח הלחימה קיימת ,  אנחנו פשוט לא יציבים "
 רוי הודג'סון לא מצא תירוצים אחרי ההפסד של ליברפול לבלקפול : " מה שאגיד חסר משמעות ".  ונגר : " היינו טובים יותר והפסדנו "
 
