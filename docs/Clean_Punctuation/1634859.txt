המתחרים החדשים של AM:PM :  סופר באבא מתרחב - הופך לרשת עירונית
המחזור השנתי של שלושת הסופרמרקטים בתל אביב עמד ב-2009 על 30 מיליון שקל
סופר באבא הגדול מרחוב ישעיהו בתל-אביב מתרחב והופך לרשת סופרמרקטים בתל אביב .  כך נודע ל-themarker.הבעלים יהודה גואטה רכש כבר ב-2003 את סופר ריינס מרחוב ריינס 62 וסופר קינג מרחוב קינג גו'רג' 39 ,  ולפני כשבעה חודשים רכש גם את סופר זול מרחוב אבן גבירול 76 .  הרשת תכלול גם סניף נוסף שייפתח ברוטשילד 60 ,  במקום חנות הצעצועים מאמא יוקרו אשר מסיימת את החוזה שלה בחודש הקרוב ,  וגואטה מתכנן להוסיף בהמשך סניפים נוספים בעיר .  לפני כארבעה חודשים החלו לעבוד על תהליך המיתוג ,  בהשקעה של מאות אלפי דולרים ובימים אלו הוא יוצא לפועל .  המיתוג כולל לוגו בצבעי ורוד ושחור ,  המדגיש את פעילות הסופרמרקטים 24 שעות 7 ימים בשבוע ,  ומתחתיו הסלוגנים  " רשת הסופרים הזולה בת"א ",  ו-"בת"א מפסיקים להיות פראיירים ".  ארז חגי ,  שעסק במיתוג הרשת ,  הסביר ל- themarker : " הקונספט הוא שגם לתל אביבים מגיעה רשת זולה .  הכוונה היא להתחרות ב-ampm ולהיות ה'ampm' הזולים .  החלטנו שהתל אביבים באמת מפסיקים להיות פראיירים ".  הסניף הראשון שעובר את תהליך המיתוג הוא הסופרמרקט באבן גבירול 76 .  חזית הסופר עברה שינוי מאסיבי- נתלו שלטים ועוצבה הוויטרינה ,  וכן פנים הסופר משתנה - הוחלפו השקיות ,  העובדים החלו ללבוש חולצות ממותגות ונתלו ושלטים פנימיים על המדפים .  אבישי מושל ,  מנהל מערכות המידע ותהליך המיתוג ,  סיפר ל-themarker כי מודעות פרסום יופיעו ב"מקומון "  ת"א .  על תהליך המיתוג אומר מושל : " יהודה גאוטה חושב כבר הרבה זמן שהפוטנציאל המיתוגי והשיווקי של הסופרמרקטים שלו לא מנוצל .  אנשים חושבים בטעות שסופר באבא יקרים מאוד ,  והיום זה כבר לא נכון .  מספיק לרדת לרחוב ולהשוות מחירים מול ampm .  הורדנו את המחירים בסופרמרקט באבן גבירול ,  והשאיפה היא שבכל הרשת תהיה רמת מחירים אחידה ". מושל מספר כי כמה שירותים חדשים יושקו עם הפיכת הסופרמרקטים לרשת . " אחד הוא שירות משלוחים שיפעל 24 שעות שבעה ימים בשבוע ,  בו יוצעו המוצרים במחירי הסופר והוא יהיה חינם מעל 200 שקל בכל אזור ת"א .  שירות שני הוא אתר שבו יצעו כל מוצרי הרשת ויבוצעו הזמנות ,  כמו כן ניתן יהיה להזמין משלוחים גם בטלפון ". לדברי גואטה ,  המחזור השנתי של שלושת הסופרמרקטים - באבא בישעיהו ,  סופר ריינס וסופר קינג - עמד ב-2009 על 30 מיליון שקל.גואטה היה בעבר שותפו של יוסי ראובני בסופר באבא ברחוב ירמיהו .  כתוצאה מסכסוך קשה בין השניים ,  שכלל הליכים משפטיים ,  התפצל הסופרמרקט לשתי חנויות .  האחת במיקום המקורי ברחוב ירמיהו והשניה - של גואטה בסמוך אליו ,  במקום בו פעל קולנוע פאר לשעבר .
 
המתחרים החדשים של AM:PM :  סופר באבא מתרחב - הופך לרשת עירונית
המחזור השנתי של שלושת הסופרמרקטים בתל אביב עמד ב-2009 על 30 מיליון שקל

