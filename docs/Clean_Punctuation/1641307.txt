פלסטינים וסורים חוזרים לפרויקט גרינהאוס
92 יוצרים מרחבי העולם ,  בניהם גם פלסטינים וסורים ,  הגישו הצעות להפיק סרטים דוקומנטריים בשנה החמישית לפרויקט היוקרתי .  דורית ענבר : " הפרויקט מוכיח כי האמנות היא הגשר הטוב ביותר "
 פרויקט גרינהאוס יוצא לדרך :  92 יוצרים מרחבי העולם ,  ביניהם גם פלסטינים וסורים הגישו הצעות להפיק סרטים דוקומנטרים במסגרת גרינהאוס המתקיים זו השנה החמישית ברציפות .  לראשונה מאז נוסד ,  ישתתפו בפרויקט יוצרים ממדינות אירופה ,  זאת לאחר שעד כה יכלו להשתתף בפרויקט רק יוצרים ממדינות אגן הים התיכון .  ההצעות נבחנות על ידי הצוות המקצועי של  " גרינהאוס "  ובמהלך חודש מרץ יוכרזו 16 המשתתפים .  
בין מגישי ההצעות השנה ניתן למצוא יוצרים דוקומנטריים מאיטליה ,  אוקראינה ,  אנגליה ,  בלגיה ,  גרמניה ,  הולנד ,  הרשות הפלסטינית ,  ישראל ,  ירדן ,  לבנון ,  מרוקו ,  נורבגיה ,  סוריה ,  ספרד ,  סרביה ,  קרואטיה ,  רומניה ,  רוסיה ושווייץ .
 את הפרויקט השנה ילוו שורה של אישים מתעשיית הקולנוע הדוקומנטרי ,  ובהם ברוני בורס ,  המנהלת לשעבר של פסטיבל הקולנוע לזכויות אדם בניו יורק ולקטורית בכירה במכון סאנדנס ,  הבמאי הדוקומנטרי המוערך ג'ון אפל מהולנד שסרטיו זכו בפרסים רבים בפסטיבלים בינלאומיים חשובים ,  והאנס רוברט אייזנהאואר מנהל בערוץ ARTE/ZDF ,  שישמש כמומחה מיוחד לתוכנית  .  
דורית ענבר ,  מנכ"ל הקרן החדשה לקולנוע וטלוויזיה העומדת מאחורי תוכנית גרינהאוס אמרה כי  " פרויקט גרינהאוס של הקרן החדשה לקולנוע וטלוויזיה הוא פרויקט הקולנוע הישראלי הראשון הזוכה לתמיכת האיחוד האירופי ,  והוא זוכה לתמיכה זו במשך חמש שנים ברציפות ,  בסכומים נכבדים ותוך הישגים מקצועיים בולטים ".  
לדבריה , " הפרויקט חנך עד היום עשרות יוצרים ערבים ישראלים ותורכים ,  סרטים מתוצרתו כבר מככבים בפסטיבלים ובעידודו צפויה השלמתם של סרטים רבים נוספים ,  ישראליים ואחרים במימון בינלאומי .  גרינהאוס הוא פרויקט פיתוח קולנוע יחיד במינו מבחינת איכותו ,  יוקרתו ,  היקפו ותוצריו ,  והוא מוכיח כי האמנות היא הגשר הטוב ביותר בין מדינות ,  עמים ואנשים ." 

פלסטינים וסורים חוזרים לפרויקט גרינהאוס
92 יוצרים מרחבי העולם ,  בניהם גם פלסטינים וסורים ,  הגישו הצעות להפיק סרטים דוקומנטריים בשנה החמישית לפרויקט היוקרתי .  דורית ענבר : " הפרויקט מוכיח כי האמנות היא הגשר הטוב ביותר "
 
