יחימוביץ' :  בנק לאומי אינו מונרכיה עם שליט יחיד נצחי ;  מאור לא יכולה להיות יו"ר
חברת הכנסת תובעת לכנס את ועדת הכספים על מנת לדון במינוי יו"ר הבנק 
" בנק לאומי אינו מונרכיה עם שליט יחיד נצחי ,  ומאור אינה יכולה להיות יו"ר .  מעורבותו הפוליטית של שר האוצר יובל שטייניץ במינוי הדירקטורים והיו"ר פסולה ,  אבל לא פחות חמורה ממנה מעורבותם הבוטה של בעלי ההון השותפים בבנק ,  הסבורים שיש להם זכות למנות את מי שאמור לפקח על ניהול הבנק "-  כך טוענת חברת ועדת הכספים ח"כ שלי יחימוביץ  ( עבודה ) .יחימוביץ' פנתה ליו"ר ועדת הכספים ח"כ משה גפני  ( יהדות התורה )  בבקשה לכנס את הועדה בדחיפות בעניין זה .  יחימוביץ' טוענת כי  " מהלכיו הפסולים של שר האוצר שטייניץ בניסיון למנוע את מינויה של גליה מאור ליו"ר בנק לאומי ,  אינם הופכים מנוי זה לכשר ". לדבריה  " הביקורת המוטחת בשטייניץ מוצדקת בהחלט ,  והניסיון לפעול ישירות מול ועדת המניות האמורה להיות משוחררת מלחץ פוליטי ,  במטרה למנות מקורב לו או לנתניהו לתפקיד ,  הוא ניסיון פסול .  אבל לביקורת קשה לא פחות ראויים השותפים בבנק ,  אשר כנראה התבלבלו ושכחו כי זהו רעיון מופרך שהם ,  שחלקם גם לווים מן הבנק ,  יקבעו גם מי יפקח על ניהולו .  זהו מצב המפר קשות את האיזון בין טובת הציבור ובין טובת קומץ שותפים מרכזיים ". יחימוביץ טוענת ש"בנק לאומי אינו מונרכיה שיש בה שליט יחיד השולט לנצח ,  ואחרי 15 שנים מוצלחות בניהול הבנק ,  לא חוקי ,  לא הגיוני ,  לא תקין ולא בריא שגליה מאור תהפוך להיות המפקחת הישירה על תפקודו של הגוף שזה עתה ניהלה והיא קשורה עם המעורבים בו בקשרים עמוקים וארוכי שנים .  מוטב שגם בעלי ההון הבוחשים בקדרת המנוי וגם הפוליטיקאים  ימשכו את ידיהם לאלתר מעיסוק בעניין ". יחימוביץ' הוסיפה כי  " מאידך אינה בטוחה שלועדת המניות יש את העצמאות והכוח להיות עניינית בהחלטותיה ,  כך שאין ספק שנקלענו למצב מורכב ". יחימוביץ הדגישה ש"יש גוף אחד אשר בשנים האחרונות הוכיח שוב ושוב את מקצועיותו ,  כוחו ויושרו  וזהו בנק ישראל .  אני סומכת על הנגיד סטנלי פישר ועל המפקח על הבנקים רוני חזקיהו כי כאשר יגיע הדבר לפתחם  והוא יגיע ,  ידעו לפעול בנחישות ובלא מורא כפי שפעלו בבנק הפועלים .  רצוי אפוא שיתערבו בהקדם במתרחש ויפסיקו את מחול השדים סביב הבנק ". חבר ועדת הכספים ח"כ חיים אורון  ( מרצ )  קורא לראש הממשלה בנימין נתניהו ולשר האוצר יובל שטייניץ למשוך את ידיהם לאלתר מכל עיסוק בענייני בנק לאומי ,  ובפרט מהניסיון הבוטה להשפיע על זהות ראשי הבנק .  אורון אמר את הדברים בעקבות פנייתו בסוף השבוע שעבר של שטייניץ לעו"ד מרגלית נוף העומדת בראש ועדת המניות של הבנק שבה הציג חוות דעת משפטית שלפיה גליה מאור כיום מנכ"ל בנק לאומי לא תוכל לכהן כיו"ר הבנק בטרם יחלפו שנתיים של צינון .  אורון סבור ש"כל מהלך הפרטת הבנק הינו מהלך נמהר ומיותר .  המדובר במערכת שהוכיחה את יעילותה ואין רבב בדרך התנהלותה ולכן כלל לא ברור מה אצה הדרך לנתניהו ולשטייניץ להפרטת בנק לאומי ". 

יחימוביץ' :  בנק לאומי אינו מונרכיה עם שליט יחיד נצחי ;  מאור לא יכולה להיות יו"ר
חברת הכנסת תובעת לכנס את ועדת הכספים על מנת לדון במינוי יו"ר הבנק

