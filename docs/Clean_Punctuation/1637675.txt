משעל : " בניו של אל מבחוח יילחמו בכם "
 בהלווית בכיר חמאס מחמוד אל מבחוח בסוריה אמר ראש הלשכה המדינית של חמאס כי ארגונו ינקום בישראל על מותו .  משטרת דובאי הודיעה כי פיענחה את הרצח
מחמוד אל-מבחוח בכיר חמאס שגופתו התגלתה בדובאי ולטענת חמאס חוסל על ידי המוסד הובא היום  ( שישי )  למנוחות בסוריה בהלוויה בהשתתפות בכירי חמאס ובראשם ראש הלשכה המדינית של חמאס חאלד משעל .  האחרון איים בנקמה על מותו של אל-מבחוח . " אני קורא לציונים ואומר לכם :  את אל-מבחוח הרגתם ,  אך בניו ימשיכו להילחם בכם ",  אמר משעל .  הזרוע הצבאית של הארגון ,  גדודי עז א-דין אל-קסאם ,  איימה אף היא להגיב  " בזמן ובמקום המתאימים "  לחיסולו של אל-מבחוח . " ישראל לא תצליח לחמוק מעונש ",  הוסיפה .  
על רקע טענותיו של חמאס כי ישראל עומדת מאחורי חיסולו של בכיר הארגון מחמוד אל-מבחוח ,  ממשלת דובאי מסרה כי המשטרה הצליחה לפענח את זהות החשודים בחיסול אל-מבחוח .  לדברי הממשלה , " מרבית החשודים נושאים דרכונים אירופאיים ".  
מפקד משטרת דובאי ,  דאחי חלפאן ,  מסר לרשת 'אל-ערבייה' כי אל-מבחוח נכנס לאיחוד האמירויות תחת זהות בדויה ,  תוך שהוא משתמש בשם שונה ובדרכון שונה . " אם היינו יודעים שהוא נמצא כאן ,  היינו מספקים לו את ההגנה הביטחונית הנדרשת ",  הוסיף .
 הממשלה מסרה עוד כי החשודים הצליחו להימלט מדובאי לפני שגופתו של אל-מבחוח התגלתה באחד ממלונות דובאי לפני כשבוע וחצי .  על פי הדיווח ,  החקירה העלתה חשד ראשוני לפיו החיסול בוצע על ידי חוליה שעקבה אחר תנועותיו של אל-מבחוח לפני שהגיע לאיחוד האמירויות .
 
משעל : " בניו של אל מבחוח יילחמו בכם "
 בהלווית בכיר חמאס מחמוד אל מבחוח בסוריה אמר ראש הלשכה המדינית של חמאס כי ארגונו ינקום בישראל על מותו .  משטרת דובאי הודיעה כי פיענחה את הרצח

