גרמניה :  רק 3:3 לבאיירן מינכן נגד מנשנגלדבך
הקבוצה של ואן חאל לא הצליחה לגבור על האחרונה בטבלה .  מיינץ הפסידה לפרייבורג ,  3 דקות לאלמוג כהן בניצחון נירנברג
המחזור ה-11 בבונדסליגה נפתח אמש  ( שישי )  ,  כאשר שאלקה ,  שמנסה לצאת מהמשבר הקריטי בו היא נמצאת ,  הצליחה להשיג ניצחון בית ראשון העונה ,  לאחר שהביסה 0:3 את סט .  פאולי .
 היום הגדולות כבר חזרו לגמגם ,  כשמעל כולם באיירן מינכן ,  שנפרדה ב-3:3 מאכזב ממנשנגלדבך האחרונה וממשיכה לא לשכנע .  מיינץ יכולה הייתה לחזור למקום הראשון ,  אבל הפסידה 1:0 לפרייבורג והמבורג השיגה ניצחון חוץ חשוב על הופנהיים 1:2 .
 כנראה שהפועל תל אביב ממשיכה להוציא קבוצות ממשברים .  אחרי ליון ובנפיקה ,  שניצחו את האדומים והתאוששו בליגות שלהן ,  הגיעה תורה של שאלקה .  אמנם הקבוצה של פליקס מגאת' לא ניצחה את הפועל ביום רביעי בבלומפילד במסגרת המחזור הרביעי של ליגת האלופות וסיימה איתה ב-0:0 ,  אבל אחרי פתיחת העונה הנוראית שלה שכללה ניצחון אחד ב-10 המחזורים הראשונים השיגה שאלקה ניצחון ביתי חשוב מאוד ,  0:3 על סט .  פאולי בקרב תחתית חשוב .  כנראה שהביקורת שהעביר מגאת' על ראול ,  על כך שהוא לא מספיק נוכח ברחבה ,  עזרה כאשר הוא נצפה הרבה מאוד אפילו ברחבת החמש וכבש צמד .
 הקבוצה הכחולה של מגאת' ,  שהייתה שקועה במקום הלפני אחרון טרם המשחק ,  אירחה את סט .  פאולי בפלטינס ארינה ועלתה ליתרון משער של ראול לאחר 14 דקות .  המהלך המצוין החל עם ג'פרסון פרפאן ,  שהעביר כדור טוב לאטסוטו אוצ'ידה ,  היפני שלח כדור רוחב ,  קלאס יאן הונטלאר המשיך ,  וראול ,  שהגיע מאחור ,  המשיך בגלישה את הכדור אל עבר הרשת .  שער אופייני מאוד לספרדי ,  שרשום על שער ליגה שני העונה .
 האורחים הגיעו למספר מצבים מאז שער היתרון אבל לא הצליחו לאזן עד סיום המחצית הראשונה .  בדקה ה-53 ואחרי בצורת של חמישה משחקים ללא כיבוש בכל המסגרות ,  קבע הונטלאר 0:2 ,  לאחר התרוממות ונגיחה של כדור מקרן .  בדקה ה-81 בעט לוקאס שמיץ כדור ,  שהגיע לראול ,  החלוץ הספרדי לא יכול היה להתבלבל וגלגל בקלילות משני מטרים את השני שלו והשלישי בליגה  ( חמישי בכל המסגרות )  ,  0:3 לשאלקה בסיום .
 מגאת' הגדיר את המשחק נגד סט .  פאולי כחשוב יותר מהמשחק מול הפועל תל אביב בתחילת השבוע שחלף ,  ואכן הכחולים המלכותיים עמדו במשימה שהוגדרה להם .  כעת הם עלו ,  לפחות באופן זמני ,  אל מעל הקו האדום עם תשע נקודות במטרה להמשיך ולצבור נקודות ולהמשיך לעלות .
 בשבוע שעבר מתחו ראשי באיירן מינכן ביקורת חריפה על לואיס ואן חאל דוקא אחרי ניצחון 2:4 על פרייבורג והתאוששות מסוימת בליגה .  מעניין מה יהיה להם להגיד אחרי שהקבוצה שלהם רשמה תיקו מביך משהו נגד האחרונה בטבלה והיא שוב מרוחקת ממקום שמוליך לליגת האלופות בעונה הבאה .  
בדקה החמישית פטריק הרמן הגביה מימין והאנס יורג בוט לא קרא נכון את מעוף הכדור ,  שנעצר רק בחיבור הרחוק .  הקשר הצעיר ניסה למצוא את הראש של אחד מחבריו ברחבה ,  אבל הכדור שלו נכנס היישר לשער ו-0:1 לגלדבך .  המארחת חגגה ,  אבל היתרון שלה החזיק מעמד שש דקות בלבד ,  כשכדור חופשי של טוני קרוס מצא את הראש של מריו גומז וזה נגח מקרוב את השער החמישי שלו בשבוע האחרון .  הבווארים המשיכו ללחוץ ולשלוט בכדור ,  קרוס הצמיד כדור למשקוף ובדקה ה-40 מצא דניאל פראניץ' את בסטיאן שווינשטייגר ,  שכבש מקרוב והשלים מהפך .  הקשר יכול היה לכבוש את השני שלו בתוך שלוש דקות ,  אבל בעט פנדל לקורה בדקה ה-42 .
 המחצית השנייה נפתחה עםפ מנגינה אחרת .  עכשיו זו הייתה גלדבך שנלחמה על המגרש ,  הגיעה לקרבת שערו של בוט ובדקה ה-56 ניצל מרקו רויס חור בהגנה האדומה-לבנה כדי לקבוע 2:2 .  הירוקים ,  שכשעה לפני כן איבדו יתרון ,  סירבו הפעם לנוח על זרי הדפנה וכעברו ארבע דקות השלימו מהפך משלהם ,  כשאיגור דה קמרגו התעלם מההגנה המקרטעת ממולו וכבש מול בוט .  באיירן חזרה ללחוץ ובדקה ה-82 פיליפ להאם כבש מתוך הרחבה .  זה הספיק לנקודה בלבד .
 הקבוצה של תומאס טוכל ספגה אכזבה גדולה ביום ראשון לאחר שהפסידה 2:0 בבית לדורטמונד ואיבדה לה את הפסגה ,  ולמרות שהיום יכולה הייתה לחזור למקום הראשון לפחות זמנית ,  ספגה את הפסדה השלישי ברציפות אם מחשיבים גם את זה בגביע .  פאפיס סיסה ,  שמסרב לאפשר לתאופניס גקאס לברוח לו בצמרת טבלת כובשי השערים ,  נעץ את הכדור ברשת של כריסטיאן ווטקלו בזכות פנדל מוצלח בדקה ה-64 ולמעשה חתם את התוצאה .
 המבורג - הופנהיים 1:2
הופנהיים חולמת על עלייה היסטורית לליגת האלופות ואולי גם על מאבק אליפות והיא הגיעה למשחק הבית נגד המבורג המאכזבת כשהיא במקום השלישי בטבלה ,  אבל אכזבה .  הפתיחה הייתה טובה מבחינתה ,  כשסיאד סליחוביץ' כבש מהנקודה הלבנה  ( 6 )  ,  אבל הייקו וסטרמן השווה בדקה ה-45 ומלאדן פטריץ' השלים מהפך בדקה ה-83 .
 נירנברג - קלן 1:3
למרות חוסר היציבות שלה ,  הצפיפות בטבלה הגרמנית גרמה לכך שנירנברג תגיע למשחק כשהיא שלוש נקודות בלבד מהמקום הראשון והניצחון על יריבתה האומללה עשה לה שירות נהדר במטרה הראשונה - לא להיקלע למאבקים נגד היריבה .  יינס הגלר כבש ראשון עבור הקבוצה הביתית  ( 11 )  ,  ג'רומל השווה  ( 16 )  ,  אבל אילקאי גונדוגאן החזיר את היתרון לנירנברג שתי דקות לפני הירידה למחצית .  אלמוג כהן נכנס במקום מהמט אקיצ'י בדקה ה-87 והיה על המגרש כשג'וליאן שיבר כבש את האחרון בדקה ה-90 .
 פרנקפורט - וולפסבורג 1:3
הצרות של סטיב מקלארן נמשכות עם הפסד שישי ב-11 המחזורים הראשונים של העונה ,  פרנקפורט לעומת זאת חזק בצמרת .  תאופניס גקאס כבש את שערי הליגה העשירי וה-11 שלו העונה בדקות ה-26 וה-55 בפנדל ,  ופירמין שווגלר הוסיף בדקה ה-38 .  אשקן דג'אגה רק צימק בדקה ה-66 .
 
גרמניה :  רק 3:3 לבאיירן מינכן נגד מנשנגלדבך
הקבוצה של ואן חאל לא הצליחה לגבור על האחרונה בטבלה .  מיינץ הפסידה לפרייבורג ,  3 דקות לאלמוג כהן בניצחון נירנברג

