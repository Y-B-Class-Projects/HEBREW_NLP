חשד :  פצוע קשה ב"תאונת עבודה "  פלילית בלוד
הגבר בן ה-25 נפצע כשמטען בו טיפל התפוצץ וגרם לקטיעת אחת מידיו .  הצעיר מוכר למשטרה והחוקרים מעריכים כי הפיצוץ קשור למאבק בין משפחות הפשע בעיר
למרות הבטחות ראש הממשלה והקצאת המשאבים ,  האלימות ממשיכה להכות בלוד :  גבר בן 25 המוכר למשטרה נפצע בצהרים  ( ראשון )  באורח קשה בפיצוץ באזור התעשייה בלוד .  ככל הנראה מדובר ב"תאונת עבודה "  ומהמשטרה נמסר כי הפיצוץ אירע בשטח פתוח ועדיין לא ברור האם הצעיר הטמין או ניסה להוציא את מטען הנפץ מהקרקע בשעה שזה התפוצץ .  
גורמים במשטרה מסרו כי על פי החשד המטען אמור היה לשמש במאבק בין משפחות הפשע בלוד .  צוות מד"א איילון פינה אותו לבית החולים שיבא בתל השומר כשהוא סובל מקטיעת יד מלאה ופגיעת ראש קשה .  חבלנים פתחו בסריקות האזור והמשטרה פתחה בחקירה .  
בשבוע שעבר אישרה הממשלה תכנית לשיקומה ולפיתוחה של לוד במסגרתה יושקעו 161 מיליון שקלים בחמש השנים הבאות בעיר .  התוכנית ,  שנהגתה על רקע ריבוי מעשי הרצח והאלימות שאירעו באחרונה בלוד ,  כוללת בין היתר יעדים לצמצום הפשיעה בעיר ולחיזוק הביטחון האישי של התושבים .
 
חשד :  פצוע קשה ב"תאונת עבודה "  פלילית בלוד
הגבר בן ה-25 נפצע כשמטען בו טיפל התפוצץ וגרם לקטיעת אחת מידיו .  הצעיר מוכר למשטרה והחוקרים מעריכים כי הפיצוץ קשור למאבק בין משפחות הפשע בעיר

