דודי סלע ירד למקום ה-72 בעולם 
במקביל לשהותו בצ'ילה ,  הטניסאי הישראלי צנח שישה שלבים בדירוג העולמי ,  לוי מדורג 128 .  שחר פאר נותרה במקום ה-20 
דודי סלע טרוד היום  ( שני )  במשחקו מול פרננדו גונזאלס בגביע דייויס מול צ'ילה ,  אבל עוד לפני כן הוא זכה לבשורות לא הכי נעימות מהסבב המקצועני ,  שפרסם הבוקר  ( שני )  את הדירוג החדש לגברים .  סלע היה אחד הטניסאים היחידים במאיה הראשונה שירדו בדירוג ,  כשהפעם הוא צנח שישה שלבים אל המקום ה-72 בעולם .  עם זאת ,  סלע יוכל להרוויח נקודות דירוג חשובות שיקדמו אותו בחזרה ,  בסדרת הטורנירים הגדולים הקרובה בצפון אמריקה .  גם הטניסאי הישראלי מספר 2 ,  הראל לוי ,  ירד בדירוג .  במקרה שלו זה היה מהמקום ה-118 ל-128 בעולם .  נועם אוקון טיפס שלב אחד אל המקום ה-254 בעולם .  בדירוג העולמי לגברים לא נרשמו שינויים מיוחדים .  
בדירוג לנשים ,  שחר פאר נותרה במקום ה-20 .  החל מיום רביעי ,  היא תתחרה בטורניר אינדיאן וולס הגדול בארצות הברית .  יוליה גלושקו ירדה שני שלבים אל המקום ה-343 בעולם ,  וקרן שלמה ירדה שלב אל המקום ה-393 בעולם .  

דודי סלע ירד למקום ה-72 בעולם 
במקביל לשהותו בצ'ילה ,  הטניסאי הישראלי צנח שישה שלבים בדירוג העולמי ,  לוי מדורג 128 .  שחר פאר נותרה במקום ה-20 

