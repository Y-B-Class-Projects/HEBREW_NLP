מינויים חדשים בקבוצת מעריב
מנכ"ל הקבוצה אוה מדז'יבוז' : " המינויים יסייעו איש איש בתחומו ,  בקידום הארגון הן ברמה המסחרית והשיווקית ,  והן ברמה התפעולית והמנהלית "
 שורה של מינויים חדשים במעריב :  אריאל שקרצי מונה מנהל מערכות המידע הראשי של קבוצת מעריב .  שקרצי ,  37 ,  עובד במעריב בשמונה השנים האחרונות ועד כה מילא את תפקיד מנהל מחלקות המחשב של העיתון ושל אתר nrg .  במסגרת תפקידו יהיה אחראי על כל מערכות המידע ,  ניהול התוכן והייצור ברמה הטכנולוגית .  התפקיד החדש הוא תוצאה של איחוד שלוש מערכות המחשב של מעריב לחטיבה אחת כחלק מהיערכות הקבוצה לעתיד .
 ליאורה עוזר מונתה לתפקיד מנהלת משאבי האנוש של הקבוצה .  עוזר ,  39 ,  תהיה אחראית על גיוס כח אדם ,  טיפול בנושאי פרט ,  הדרכות ,  ייעוץ וליווי מנהלי הארגון ,  וקידום פעילויות פנים ארגוניות .  בעברה שימשה כיועצת גיוס וקריירה לחברות היי טק ,  מנהלת גיוס בתבל דיגיטל ובמוטורולה .
 ניר גולדברגר מונה לתפקיד סמנכ"ל הסחר בחטיבת כתבי העת של מעריב .  גולדברגר ,  44 ,  ינהל את מערך המכירות והשיווק של החטיבה .  בעבר כיהן גולדברגר כמנכ"ל חברת האינטראקטיב סאנ-נט אינטרנשיונל והוביל את החברה לאקזיט מוצלח .  כמו כן שימש כסמנכ"ל כתבי העת של אוטו תקשורת ,  מנהל המכירות של מי עדן וכסמנכ"ל יצרנית הצעצועים השניה בגודלה בעולם  " דיאמנט טויס ". 
שרון זוהר מונתה למנהלת התפעול והלוגיסטיקה בחטיבה .  זוהר ,  34 ,  עובדת במעריב בשלוש השנים האחרונות ועד עתה שימשה כרכזת מערכת אתר nrg .  במסגרת תפקידה החדש תטפל זוהר בנושאי בקרה והתייעלות בכתבי העת השונים .  כמו כן תהיה אחראית על עמידה בתקציבים ,  שמירה ובקרה על הוצאות והכנסות בכל מגזין ,  עבודה שוטפת מול העורכים השונים והמחלקות המסחריות ,  יצירת פתרונות לשיפור ומינוף רווחים ועוד .  זוהר תחליף את ליאור קיל ,  מנהל התפעול של החטיבה שפוטר לפני כחודש לאחר שנה וחצי בתפקיד .
 אוה מדז'יבוז' ,  מנכ"ל קבוצת מעריב : " במסגרת תהליכי ייעול ושיפור המערכת שאנו מקדמים בימים אלה ,  ברמה הארגונית והפרסונלית ,  החלטנו על שורת מינויים של אנשים ותיקים וחדשים בקבוצה ,  אשר יסייעו איש איש בתחומו ,  בקידום הארגון הן ברמה המסחרית והשיווקית ,  והן ברמה התפעולית והמנהלית .  בשמי ובשם כל עובדי הקבוצה ,  אני מאחלת הצלחה רבה לבעלי התפקידים החדשים ". 

מינויים חדשים בקבוצת מעריב
מנכ"ל הקבוצה אוה מדז'יבוז' : " המינויים יסייעו איש איש בתחומו ,  בקידום הארגון הן ברמה המסחרית והשיווקית ,  והן ברמה התפעולית והמנהלית "
 
