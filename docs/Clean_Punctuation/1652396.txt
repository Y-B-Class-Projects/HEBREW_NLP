מסי : " ההדחה של ריאל מרתיעה גם אותנו "
 כוכב ברצלונה אירח אירוע של יוניצ"ף בקאמפ נואו והגיב בציניות לשאלת המנהיגות : " אני לא מסתובב עם הקבוצה על הגב שלי "
 יום אחרי שהיריבה השנואה הודחה בבושת פנים מליגת האלופות ,  מתחילות להגיע התגובות גם בברצלונה .  חשבתם שמדובר בשמחה לאיד ?  ליונל מסי ,  שנשאל מספר שאלות כשאירח בקאמפ נואו את ארגון יוניצ"ף ,  התייחס להדחה של ריאל מדריד דווקא מנקודת מבט של דאגה . " מה שקרה בברנבאו חייב לשמש לנו כנורת אזהרה ",  אמר הכוכב הארגנטינאי ,  שהסכים לענות לכל השאלות למרות שציין שהגיע  " על מנת לדבר על יוניצ"ף ".  
אחרי שהבהיר כי יש להיזהר ,  ניסה מסי להסביר לאוהדים את הסכנה . " אנחנו משחקים מול שטוטגרט ושום דבר לא בטוח .  נהיה חייבים לבוא עם רגליים על הקרקע ולחשוב הרבה במהלך המשחק .  אנחנו מנסים לבוא לכל משחק בגישה חיובית ועם הרבה צניעות ". 
מסי הגיב בציניות לשאלה מהי מנהיגות והאם הוא ,  כשחקן הטוב ביותר של ברצלונה ,  משמש גם כמנהיג הקבוצה . " אני לא הולך עם הקבוצה על הגב שלי ולא עשיתי את זה גם בעונה שעברה ",  התלוצץ הארגנטינאי . " שחקן אחד לא יכול לזכות בתארים לבד ".  מסי התייחס גם ליכולת הפחות משכנעת שמציגה ברצלונה לאחרונה ואובדן המקום הראשון בליגה אחרי התיקו 2:2 באלמריה בשבת . " אנחנו משחקים מצוין ,  אבל לא משיגים את התוצאות הרצויות ". 

מסי : " ההדחה של ריאל מרתיעה גם אותנו "
 כוכב ברצלונה אירח אירוע של יוניצ"ף בקאמפ נואו והגיב בציניות לשאלת המנהיגות : " אני לא מסתובב עם הקבוצה על הגב שלי "
 
