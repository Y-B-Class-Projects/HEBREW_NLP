על בנים ועל בנות
האלבום החדש של השוגאבייבז עורר בדפנה לוסטיג את הטראומה שחוותה כשפאלון הוחלפה ב"שושלת ".  האלבום החדש של בויזון ,  לעומת זאת ,  הראה לה איך להתגבר עליה
השנים היו שנות השמונים המוקדמות והסדרה הכי מצליחה בטלוויזיה היתה  " שושלת ".  פאלון ,  אחת הדמויות החשובות בסדרה ,  נעלמה אחרי ארבע עונות .  בעונה החמישית היא פתאום חזרה .  אבל אופס ,  פאלון היא לא אותה פאלון .  החליפו את פאלון .  שערורייה .  
בליבן של הרבה ילדות קטנות והומוסקסואלים צעירים עוררה החלפתה של פאלון הישנה  ( השחקנית פמלה סו מרטין )  בפאלון החדשה  ( השחקנית אמה סאמס )  תחושות קשות של בגידה .  עד היום ,  אם תשאלו הומו או בחורה בגילאי 30-40 מה היה הרגע המכונן בטלוויזיה של ילדותם ,  הם יגידו לכם ללא היסוס :  החלפתה של פאלון .  גם את סטיב ,  דמות נוספת וחיוורת למדי ב"שושלת "  החליפו ,  אבל למי היה אכפת מסטיב .  כשהחליפו את פאלון המקורית והיפה בפאלון המלאכותית והחדשה נצרב בלבנו עלבון .  חשבו שלא נרגיש .  בעצם ,  ידעו שנרגיש וזרקו עלינו זין .  גם רמאים ,  וגם גאים בזה .
 זה בערך המצב עם האלבום החדש של השוגאבייבז ,  ולמעשה עם כל המוטציה הזו שנקראת שוגאבייבז גירסת 2010  מצב פאלון .  חברות הלהקה המקורית ,  הנהדרות ,  עזבו .  המקבילות של ארון ספלינג  המפיק האגדי מאחורי  " שושלת "   בתעשיית המוזיקה החליפו אותן בבנות חדשות וממש לא מגניבות .  ועכשיו יוצא הדיסק של החדשות ,  שדורכות בלי בושה על השם והפאסון של המקוריות ,  ואנחנו אמורים להסתכל ולהקשיב לשלושת הפקאצות הללו ,  נטולות השם והכריזמה  ( אחת מהן ,  התוספת האחרונה ללהקה ,  ייצגה את אנגליה באירוויזיון )  ולהאמין שהן ממש כמו בנות הלהקה המקוריות :  שיבון דנוהי החתולית ,  מיוטיה בוואנה הערסית וקישה בוכנן המתוקה .  ולא רק להאמין ,  אלא גם לאהוב את זה ,  לפחות כמו שאהבנו את  " Overloaded ".  אז זהו  שלא .  אין מצב .  
את  " Sweet 7 ",  הדיסק החדש של השוגאבייבז ,  לא הצלחתי לשמוע עד הסוף ,  ודווקא ניסיתי .  כמה פעמים .  נוכחותם של מפיקים כמו  " Redone "   ( לידי גאגא )  וכותבים כמו ריאן טדר  ( "וואן ריפבליק ")  בכישלון הזה רק חידדה את העובדה שהיתה ידועה כבר קודם :  שניהם אובר-רייטד . " סוויט 7 "  מתרסק פעמיים ,  אם לא שלוש :  קודם כל ,  הוא מתרסק כי הוא אלבום רע .  בפעם השנייה הוא לא מתרסק אלא למעשה מרסק ,  כשהוא קובר ללא רחמים את השוגאבייבז ,  מי שהיו אחת מלהקות הבנות הטובות של העשור הקודם והיורשות החוקיות של אול סיינטס  ( שהיו כנראה להקת הבנות הטובה ביותר מאז הסופרימז )  .  באותה נשימה הוא גם עוזר לבסס את גסיסתו של המותג הזה שנקרא להקת הבנות כפי שהכרנו אותו עד כה  אם כי כל עוד גירלז אלאוד המצוינות איתנו ,  אנחנו לא נהיה אלו שיקבעו את מותו .  וההתרסקות השלישית היא כמובן בהיותו של  " סוויט 7 "  תזכורת כואבת לפצע של פאלון ,  פצע שהגליד אך מעולם לא החלים .  עלינו לא יעבדו פעמיים .
 בעוד ניסיונן של השוגבייבז נכשל לא רק אמנותית אלא גם במצעד הבריטי  ( האלבום נכנס רק למקום ה-14 )  ,  האלבום החדש של בויזון  כן ,  הם עדיין קיימים  דווקא עושה חיל במצעד הבריטי ,  נכנס הישר למקום הראשון והגיע כבר למעמד של אלבום זהב .  בויזון ,  שהתפרקו בשנת 2000 והתאחדו בשנת 2007  ( באמצע נאלצנו לסבול את מה שכונה  " קריירת הסולו של רונן קיטינג ")  ,  איבדו בשנה שעברה את חבר הלהקה סטיבן גייטלי שמת במפתיע ובנסיבות טרגיות כתוצאה מסיבוך בריאותיו .  לזכרו הם הוציאו את  " Brother ",  אלבומם החדש .  ולמרות שגם להקת בנים היא מותג גוסס ,  אפילו גוסס יותר מלהקת בנות ,  האלבום החדש של בויזון הוא נוגע ללב בדרכו .  
נכון שהוא מתקתק  בכל זאת ,  בויזון  אבל גם הם התקדמו עם השנים ואימצו את גישת הג'יימס בלאנט-ג'יימס מוריסון האופנתית ,  מה שאומר שאת השירים המתקתקים הם שרים היום קצת פחות מלוקקי וקצת יותר עצובי ,  וזה לגמרי עובד .  זה עובד כי זה מופק היטב אבל בעיקר כי השירים שלהם די יפים .  במסגרת הז'אנר שלהם ,  הם בהחלט מהמוצלחים .  וחוץ מזה ,  זה עובד כי האבל של בויזון על אבדנו של מי שהיה לצדם תקופה כה ארוכה הוא אמיתי והוא ניכר בשירתם .  ואם טייק דאת הצליחו להפתיע בקאמבק מפואר ,  אז כנראה שגם בויזון יכולים .  תנו להם צ'אנס ,  הם שרים מהלב .
 


על בנים ועל בנות
האלבום החדש של השוגאבייבז עורר בדפנה לוסטיג את הטראומה שחוותה כשפאלון הוחלפה ב"שושלת ".  האלבום החדש של בויזון ,  לעומת זאת ,  הראה לה איך להתגבר עליה

