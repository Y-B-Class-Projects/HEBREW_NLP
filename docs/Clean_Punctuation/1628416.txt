דיון סוער בכנסת : " מותר לקרוע צווי הקפאה "
 ח"כ דוד רותם עמד במרכז דיון סוער בכנסת והתייחס בהפגנתיות לצווי ההקפאה .  בהמשך הוא אמר כי  " אם המתנחלים הם גידול ממאיר לגוף הפלסטינים ,  אני מעדיף שיגדלו עד שהמדינה הפלסטינית תמות "
  ( צילום :  גדעון צנטנר ,  עריכה :  יאיר דניאל ) 
דיון סוער התקיים היום  ( שני )  בוועדת חוקה של הכנסת על נושא  " היבטים משפטיים ופגיעה בזכויות האזרח בדרך ביצוע צווי הקפאת הבניה בשטחים ,  על ידי משרד הביטחון ".  יו"ר ועדת חוקה חוק ומשפט ,  ח"כ דוד רותם  ( ישראל ביתנו )  אמר במהלך דיון בוועדה כי  " מותר לקרוע את צו ההקפאה ,  זה לא צו בית משפט ".  ח"כ אופיר פינס  ( העבודה )  הגיב בזעם ואמר : " בושה וחרפה ,  איך אתה לא מתבייש ,  תן כבוד לתפקיד שלך ".  
לפני כן תקף רותם את אלוף פיקוד המרכז אבי מזרחי ואת סגן שר הביטחון מתן וילנאי שהגיעו לדיון וכן את שר הביטחון אהוד ברק שלא נכח .  הוא פנה לוילנאי ואמר  " אתם משתמשים בקציני צה"ל על מנת שלא להופיע בועדות .  עד אתמול ניסו לבטל את הופעת אלוף הפיקוד ".  וילנאי הגן על שר הביטחון ואמר כי  " שר הביטחון עמוס עד מעל לראשו ".  חברי הכנסת מהימין צעקו מנגד כי ברק  " עמוס בלפנות מאחזים ".  
ח"כ טאלב א-סנע  ( רע"מ-תע"ל )  דרש מישראל לכבד את החוק הבינלאומי .  בתגובה ,  אמר לו ח"כ דני דנון : " אתה עושה תעמולה לחמאס ".  א-סנע ענה בתגובה : " תסתום כבר ".  א-סנע ציין כי המתנחלים הם  " גידול ממאיר ",  ורותם הבהיר כי  " אם המתנחלים הם גידול ממאיר לגופם של הפלסטינים אני מעדיף שיגדלו עד שהמדינה הפלסטינית תמות ".  
א-סנע אמר בתגובה כי  " ראש הממשלה צריך להפסיק להתנהג בצביעות .  הוא חושף את פרצופו האמיתי .  העתיד של הילדים שלנו בידיים שלו ".  רותם השיב : " אני מעדיף שהעתיד של הילדים שלנו יהיו בידיים שלו ולא בידיים שלכם ". 
ח"כ יריב לוין  ( ליכוד )  ציין כי  " מניעי שר הביטחון הם פוליטיים ולא אחרים .  אם הצו הוא אמצעי ליישם מדיניות פוליטיות ,  הוא לא ראוי .  לטעמי ,  הצו חותר תחת שלטון החוק .  אתם מייצרים כאן גוש קטיף 2 .  אני סבור שהחובה שלכם היא קודם כל ליישם את הצו במינימום ההכרחי כל עוד לא הסתדרתם במנגנון הפיצויים ".  
סגן שר הביטחון וילנאי השיב לדברים בחריפות אף הוא ואמר כי  " הצבא ממלא את הוראות הממשלה .  כאשר יש צורך להפעיל כוח ,  משתדלים שלא הצבא יעשה את זה .  הצבא הוא הריבון בשטח .  יש פה חבר כנסת מתוסכל שהמנהיג שלו אמר משהו אחד לפני הבחירות ומשהו אחר אחרי הבחירות ".  
היועץ המשפטי של משרד הביטחון ,  שהשתתף אף הוא בדיון ,  התייחס לשאלת פיצויי הנפגעים מהקפאה ואמר כי  " בוודאי שאנשים נפגעו מהצו ,  בוודאי אנשים שיש להם היתר בנייה .  אין שום כוונה לעצור את שיפוץ ושיפור של תשתיות בתחומי תחומי המתאר המאושרת ".  הוא ציין כי  " נפרסם את כמות הפיצויים שבוע הבא .  בעבור אלה שספגו נזקים ישירים ,  יינתן איזה שהוא פיצוי .  יהיה פרסום מפורט שמי שרואה עצמו נפגע ,  יוכל להגיש תביעה לועדת התובנות .  עד לרגע זה הוגשו רק ארבע תביעות .  אנו כרגע מנסים לגבש את אמות המידה לפיצויים .  אין לנו הערכה לסך הפיצויים שהמדינה תצטרך לשלם ". 
מתאם הפעולות בשטחים ,  האלוף איתן דנגוט ,  סיכם כי  " עד עכשיו חילקנו 237 צווים כאשר ביצענו 36 החרמות .  ההחרמות לא ממושכות ,  ונמשכות בין 24 ל-72 שעות .  בעל הנכס מגיע ומתחייב לא להגיע לאותו האתר .  מבחינת הפעולות ששותפות לנו ולמשטרת ישראל נעצרו 25 אנשים ".  דנגוט ציין כי  " בבית שמש מתגורר הממונה על אזור יהודה ,  רזי גולדשטיין .  ביום שישי האחרון הופצו בכרוזים נגדו ונגד משפחתו ולמען בידולו מהציבור .  גם נסעו לבית הוריו וחזרה התופעה ,  ולא שמענו גינוי למה שאירע "
 
דיון סוער בכנסת : " מותר לקרוע צווי הקפאה "
 ח"כ דוד רותם עמד במרכז דיון סוער בכנסת והתייחס בהפגנתיות לצווי ההקפאה .  בהמשך הוא אמר כי  " אם המתנחלים הם גידול ממאיר לגוף הפלסטינים ,  אני מעדיף שיגדלו עד שהמדינה הפלסטינית תמות "
 
