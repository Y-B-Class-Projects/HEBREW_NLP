 " אווטאר "  החזיר את איימקס לרווח ראשון זה שלוש שנים ;  הכנסות הרבעון הרביעי הוכפלו
מפעילת הקולנוע בתלת מימד צופה הכנסות שיא ברבעון הנוכחי הודות ל"אליס בארץ הפלאות "
 חברת איימקס  ( סימול imax )  הקנדית ,  המפתחת ומפעילה אולמות קולנוע בתלת מימד ברחבי העולם ,  דיווחה היום על חזרה לרווח והכפלת הכנסותיה ברבעון האחרון של 2009 הודות למכירות ערות של כרטיסים לסרט  " אווטאר "  באולמות הקולנוע של החברה .  החברה גם רשמה רווח שנתי ראשון זה שלוש שנים ,  והביע אופטימיות לגבי הרבעון הראשון של 2010 הודות למכירות שיא כרטיסים לסרט  " אליס בארץ הפלאות ".  איימקס ,  שמנייתה נסחרת ברמתה הגבוהה ביותר זה כעשור ,  רשמה ברבעון הרביעי של 2009 רווח של ארבעה מיליון דולר ,  או שישה סנט למניה ,  לעומת הפסד של תשעה מיליון דולר ,  או 21 סנט למניה ,  בתקופה המקבילה בשנה הקודמת .  בניכוי הוצאות חד פעמיות רשמה החברה רווח של 20 סנט למניה - כמעט פי שלושה מתחזיות האנליסטים לרווח של שבעה סנט למניה .  היה זה רבעון רווחי שלישי ברציפות של החברה.הכנסות החברה בתקופה המדווחת הסתכמו בשיא של 54.2 מיליון דולר ,  זינוק של 98% לעומת הרבעון הרביעי של שנת 2008 ומעל לתחזיות האנליסטים למכירות של 45 מיליון דולר.בשנת 2009 כולה רשמה החברה רווח של חמישה מיליון דולר לעומת הפסד של 33.6 מיליון דולר בשנה הקודמת .  הכנסותיה השנתיות של איימקס זינקו ב-67% לעומת 2008 ל-171.2 מיליון דולר.איימקס צופה תוצאות חזקות ברבעון הראשון של 2010 הודות למכירות כרטיסים ערות לסרטו החדש של טים ברטון , " אליס בארץ הפלאות ",  אשר מאז עלייתו לאקרנים ב-5 במארס הניב לחברה הכנסות של 19.6 מיליון דולר ברחבי העולם .  החברה הוסיפה כי סך הכנסותיה בקופות כרטיסי הקולנוע מתחילת הרבעון עד היום הסתכמו בשיא של 187 מיליון דולר לעומת 14 מיליון דולר בתקופה המקבילה בשנת 2009 ." הצלחת הסרט אווטאר הביאה לשיפור התוצאות שלנו בשלהי שנת 2009 וסיפקה פתיחה חזקה מאוד לשנת 2010 ,  ואנו מעריכים כי יהיו לסרט השלכות חיוביות רבות לעסקינו בטווח הארוך ",  אמר מנכ"ל איימרקס ,  ריצ'רד גלפונד ,  בעת פרסום הדו"חות . " מספר משמעותי של חובבי קולנוע ברחבי העולם חוו את איימרק בפעם הראשונה ,  ואני מאמינים שהדבר יגדיל את מספר המבקרים החוזרים באולמות הקולנוע שלנו ".   " אליס בארץ הפלאות "  כבש בסוף השבוע האחרון בסערה את פסגת טבלת שוברי הקופות בארה"ב לאחר שמכירות הכרטיסים בסוף השבוע הראשון להקרנתו הסתכמו ב-116.3 מיליון דולר .  מכירות הכרטיסים של הסרט ב-40 מדינות נוספות ברחבי העולם בהן עלה לאקרנים בסוף השבוע הסתכמו ב-94 מיליון דולר .  הסרט ,  בהפקת אולפני דיסני ,  עדיין לא יצא לאקרנים במדינות רבות בעולם ובהן ישראל .  הסרט שבר גם את השיא שקבע סרט המדע הבדיוני  " אווטאר "  לפתיחה הטובה ביותר לסרט תלת ממד .

" אווטאר "  החזיר את איימקס לרווח ראשון זה שלוש שנים ;  הכנסות הרבעון הרביעי הוכפלו
מפעילת הקולנוע בתלת מימד צופה הכנסות שיא ברבעון הנוכחי הודות ל"אליס בארץ הפלאות "
 
