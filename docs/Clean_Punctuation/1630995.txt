הפגנה אופנתית :  גולף CC
פולקסווגן חושפת בדטרויט קונספט ראוותני לגולף במרכב קופה ,  חמושה במנוע אקולוגי ידידותי לסביבה .  ייצור סדרתי  2012
ליד השירוקו ,  מתחת לפאסאט CC ואולי בכלל בנישה עצמאית ,  שם תמצא את מקומה כשיגיע הרגע הגולף  ( ג'טה )  CC שעורכת את בכורתה כקונספט בתערוכת דטרויט .  המכונית הכי נמכרת של פולקסווגן מסירה שתי דלתות מהצדודית לטובת פרופיל דרמטי המבליט בפרט את החלק החזיתי שזוכה לבתי תאורה מלוכסנים ואגרסיבים ומשלב לראשונה נורות LED שהתווספו אשתקד לשורותיה של המשפחה .  
השאלה הגדולה תהה לא אם כלל יצוץ דגם סדרתי ,  אלא מתי ;  חטיבת פולקסווגן מתכננת כרגע טווח ביצוע של שנתיים לכל הגרסאות הקיימות ,  כולל סברה שייולד בין לבין מרכב קבריולה אולי כדור הבא של האיוס .  בינתיים ולשם ההמחשה ,  הדגם שעומד על הדוכנים בארה"ב משלב מנוע בנזין בהספק העומד על 147 כ"ס מנפח של 1.4 ל' TSI בשידוך למנוע עזר חשמלי  ( 25 כ"ס )  ,  נתמכים בתיבת DSG שבעה הילוכים .  זמן המיאוץ ל-100 קמ"ש אורך 8.1 שניות והמהירות המרבית כ-220 קמ"ש .  
להפחתת הגרר ,  פולקסווגן הטמיעה טכנולוגיה חביבה ש"מבטלת "  את משקל המנוע במהירות גבוהה על ידי מצמד שמפריד את המנוע מגל ההינע ;  דבר דומה קורה כשהמנוע החשמלי פועל לבדו לטווח קצר .  כך קורה שבזמן שהנהג מוריד את הרגל מדוושת התאוצה מתקצץ נתון צריכת הדלק ושיעור פליטת ה-CO2 עד לפרמטרים נמוכים מאוד  18 ק"מ לליטר ו-98 גק"מ בהתאמה .  
מועד שיווק לפולקסווגן CC נמצא מתישהו בשנת 2012 ,  ובמחיר שינוע באיזור ה-30 אלף יורו .  גם אלינו היא תגיע בוודאי ותזכה להצלחה בעיקר עבור מי שעבורו השירוקו היא קצת יותר מידי .
  .
 
הפגנה אופנתית :  גולף CC
פולקסווגן חושפת בדטרויט קונספט ראוותני לגולף במרכב קופה ,  חמושה במנוע אקולוגי ידידותי לסביבה .  ייצור סדרתי  2012

