 " ידיעות אחרונות "  תיכנן לחתום על חוזה משותף להפצה ברכבת עם  " ישראל פוסט "
 בתביעה שהגיש החינמון נגד חברת ההפצה הדריה ,  טוען  " ישראל פוסט "  להפרת הסכם הפצה ל-14 חודשים ברכבת תמורת 750 אלף שקל - בעוד  " ישראל היום "  משלם בעבור תקופה זהה 2.3 מיליון שקל
 >  >   " ידיעות אחרונות "  רצה לחתום על חוזה הפצה משותף ברכבת עם החינמון  " ישראל פוסט "  שבמסגרתו יחולק  " ישראל פוסט ",  וכפי הנראה ,  מוצר כלשהו מבית  " ידיעות אחרונות ".  אך פניית עורך דין מטעם ידיעות לרשות להגבלים עסקיים העלתה כי הדבר צפוי להיתקל בקשיים ,  ולכן ירד מהפרק .  כך עולה ממסמכי תביעה של החינמון נגד חברת ההפצה הדריה ,  שאחראית על הפצת עיתונים ברכבת ,  והגיעו לידי themarker .  במסמך ששלחה הדריה בסוף דצמבר למנכ"ל  " ישראל פוסט "  צחי שואקה נכתב כי  " בפגישתנו האחרונה ,  שבה נכחו עורכי דין משני הצדדים ,  עלתה אפשרות כי ההתקשרות תהיה מול ידיעות ו'ישראל פוסט' תחת הסכם אחד .  לאחר בחינת האפשרויות מול הממונה על ההגבלים נמסר לנו על ידי מר ציון פרץ ,  משנה למנכ"ל ידיעות ,  כי ההסכם המשותף אינו אפשרי ".  המסמכים הוגשו במסגרת תביעה שהגיש ישראל פוסט נגד הדריה .  לטענת החינמון ,  הדריה חזרה בה מסיכום שהושג בין הצדדים לפיו ישלם ישראל פוסט ,  שבבעלות אנשי העסקים אלי עזור ודודי ויסמן ,  750 אלף שקל  ( לא כולל מע"מ )  בעבור זכות הפצה ברכבת ל-14 חודשים .  יצוין כי  " ישראל היום "  משלם בעבור הפצתו ברכבת לאותו פרק זמן 2.3 מיליון שקל  ( ללא מע"מ ) .כמו כן ,  הוגשה בקשה לצו זמני שיאפשר לישראל פוסט להמשיך ולחלק את עיתוניו עד להכרעה בתביעה .  במסגרת התביעה טוען  " ישראל פוסט "  כי החינמון המשיך להיות מחולק בתקופה זו ,  על אף שטרם נחתם הסכם סופי וכי הנסיגה לכאורה של הדריה מהסכם הביא לפגיעה ב"ישראל פוסט "  עד צמצום התפוצה בשליש ,  התחייבויות לספקים ומפרסמים והקמת תשתית לחלוקת החינמון כולל שכירת 32 דיילות .  לתביעה צורף המסמך מתחילת דצמבר ובו דרישת התשלום הגבוהה יותר מיו"ר קבוצת הדיה עופר גל  ( שהדריה היא חברת בת שלה )  .  גל כותב כי  " למען הסדר הטוב וכאמור בהסכם ההפצה לתקופת הביניים ,  סוכם שאתם תשלמו בדיוק את המחיר שמשולם על ידי 'ישראל היום' .  לפיכך המחיר הוא עלות הפצה ל-14 חודשים - 2.3 מיליון שקל  ( ללא מע"מ )  .  המחיר ליום הפצה הוא 6,388 שקל  ( ללא מע"מ )  ".  גל הוסיף כי  " לאור העובדה שלא הגענו להבנות עד כה ואין לנו כוונה להתייחס לסיכומים באוויר ,  ההפצה תמשיך עד מחר .  אודה לך באם תגיעו לפגישה הקרובה עם צ'ק ".  הפצת ישראל פוסט ברכבת הופסקה וטרם חודשה .  לא נמסרה תגובת ישראל פוסט .  עו"ד יצחק לב מסר מטעם הדריה כי  " התביעה משוללת יסוד .  הרכבת יחד עם הדריה מתנגדות לצו הזמני .  אנו משוכנעים שבית המשפט יוציא הצדק לאור ".  מ"ידיעות אחרונות "  לא נמסרה תגובה .

" ידיעות אחרונות "  תיכנן לחתום על חוזה משותף להפצה ברכבת עם  " ישראל פוסט "
 בתביעה שהגיש החינמון נגד חברת ההפצה הדריה ,  טוען  " ישראל פוסט "  להפרת הסכם הפצה ל-14 חודשים ברכבת תמורת 750 אלף שקל - בעוד  " ישראל היום "  משלם בעבור תקופה זהה 2.3 מיליון שקל

