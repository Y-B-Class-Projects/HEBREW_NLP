אשכנזי : " לא באנו מוכנים ולא היינו מרוכזים "
 מאמן חיפה הצביע על המנטליות כגורם להדחה מהגביע .  טולברט : " לא אני ניצחתי את המשחק ".  קטש : " היה לנו המון מזל "
 משחקי שמינית גמר גביע המדינה נפתחו הערב  ( חמישי )  בסערה ,  כשעירוני אשקלון הדיחה את מכבי חיפה עם ניצחון ביתי מרשים 87:95 ,  כשפיינליסטית השנה שעברה סבלה פעם נוספת מנחת זרועו של בריאן טולברט ,  האיש שניצח אותה עם הבאזר במדי חולון בגמר אשתקד ,  וצלף הערב 28 נקודות גדולות .
" חששנו מאוד מהמשחק אבל השחקנים באו נחושים ",  אמר המאמן המנצח אריאל בית הלחמי בסיום . " דיברנו איתם שהיום זה המאני טיים והמשחק יוציא אותנו מהתקופה הזו .  היה משחק קשה ,  חיפה יריבה טובה מאוד .  בכל שבוע זה שונה ,  ומה שעשינו ודיברנו זה לשים איקס על מה שהיה ולהתרכז במשחק הזה .  אתה צריך שכל השחקנים יבואו נחושים וזה מה שקרה היום ". 
גיבור הניצחון ,  בריאן טולברט ,  בחר להצטנע ואמר : " זה לא הייתי שניצחתי את המשחק ,  זה היה הכדורסל וכל הקבוצה .  אחרי ההפסד ביום ראשון אריאל לקח את ההפסד בפרספקטיבה נכונה והעמיד אותנו בפרופורציות .  הוא אמר לנו שהביאו אותנו משום שהאמינו בנו וזה נתן לנו את האמונה שאפשר לנצח את המשחק ".   בצד המפסיד היה אבי אשכנזי שאמר : " לא באנו מוכנים ולא היינו מרוכזים .  עשינו את המקסימום אבל מול אשקלון זה כמעט בלתי אפשרי לחזור מפיגור כזה .  לאשקלון יש כלים התקפיים טובים מאוד ובעיקר כשטולברט משחק כך .  התוצאות של אשקלון לא משקפות בינתיים ,  וכשהם ביום טוב ואנחנו לא זה מה שקורה .  שיחקנו נרפים ולא נחושים וזה השפיע על כל המשחק .  זה היופי בכדורסל .  אני אופתע אם נעשה שינויים בפגרה ". 
דבון ג'פרסון ,  שקלע 16 נקודות לחיפה ,  אמר : " זה היה מאכזב אבל זה קורה .  הם שיחקו טוב בפני הקהל שלהם .  טולברט הוא שחקן טוב והיום הוא שיחק טוב כהרגלו .  הוא קלע קליעות מכריעות והם שיחקו טוב יותר ". 
קבוצת צמרת אחרת שעמדה על סף הדחה הערב הייתה הפועל גלבוע/גליל שפיגרה במשך שלושה רבעים מול עירוני רמת גן החבולה ,  שאחרי תשעה הפסדים בתשעת מחזורי הליגה הראשונים הייתה קרובה לסנסציה בגביע ,  אבל נכנעה בסיום 64:63 אחרי מותחן .
" היה לנו המון מזל היום ",  אמר עודד קטש בסיום . " אני לא יודע כל כך למה לייחס את זה ,  גם במשחקים שניצחנו בחוץ לא תמיד פתחנו טוב .  אני חושב שאולי דווקא כשבאים לשחק מול קבוצה שלא ניצחה ,  אז באים בתחושה שחייבים לנצח .  התחלנו ב-1 ל-14 משלוש .  ואז מחטיאים והשחקנים נכנסים ללחץ .  אני יודע מניסיון שבמשחקי גביע שבאים לעבור בשלום ,  אז משחקים ככה .  אנחנו קבוצה שתלויה בגארדים שלה מאוד ,  ובימים שהגארדים שלנו לא נראים טוב ,  אז אנחנו לא נראה טוב ". 
ברמת גן ,  ששיחררה עוד לפני המשחק את אוטיס היל ואדי בארלו ,  התקשה דני גוט להסתיר את אכזבתו לאחר עוד הפסד צורב ואמר : " עובדתית כדור השלג פגע בנו .  יש לנו בעיה ברגעי האמת ,  אנחנו חסרים בקבלת החלטות טובות .  עשינו עבודה נהדרת בהגנה מול קבוצת ההתקפה הטובה בליגה ,  אבל ברגעי האמת הדברים הקטנים ,  הסגירה לריבאונד ,  מסירה לא טובה .  הדברים האלה קובעים את התוצאה .  נתחזק לא רק בזרים ,  אנחנו נשתדל להביא שחקן ישראלי אחד ,  או אולי אפילו שניים ,  כדי לחזק את הקבוצה .  אני כל הזמן טוען ,  וזה מצחיק להגיד אחרי 10 הפסדים ,  שאנחנו מתקרבים ומתקדמים ,  וכל הזמן לא רחוקים מלהביא תוצאות ". 

אשכנזי : " לא באנו מוכנים ולא היינו מרוכזים "
 מאמן חיפה הצביע על המנטליות כגורם להדחה מהגביע .  טולברט : " לא אני ניצחתי את המשחק ".  קטש : " היה לנו המון מזל "
 
