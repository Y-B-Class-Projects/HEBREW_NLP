מתקפת הטרור ברוסיה :  העולם ממשיך לגנות
מנהיגי העולם ממשיכים להביע זעזוע ממתקפת הטרור הכפולה שאירעה ברוסיה ,  במהלכה נהרגו 38 בני אדם ועשרות נפצעו .  הילרי קלינטון :  האירועים מעידים על קיום קשר בין גורמי הטרור
העולם מגנה את מתקפת הטרור שאירעה אמש ברוסיה - מזכירת המדינה של ארצות הברית הילרי קלינטון גינתה הלילה  ( שלישי )  את מתקפת טרור שאירעה אמש ברכבת התחתית במוסקבה ,  במהלכה 38 בני אדם נהרגו ועשרות נוספים נפצעו .  בעת ביקורה בקנדה הצהירה קלינטון כי  " קיים קשר בין מרבית מתקפות הטרור בעולם ".  קלינטון אמרה כי  " מבצעי פעולות הטרור שואבים עידוד זה מזה .  הם מחליפים ביניהם חומרי חבלה ,  מעבירים מידע וחולקים הכשרות ".  
קלינטון ,  שהודתה כי היא איננה בקיאה בפרטי המקרה ולכן אין באפשרותה לצאת בהכרזות רשמית לגביו ,  ציינה למרות זאת : " אינני חושבת שיש להרחיק לכת ולומר שכל הגורמים המעורבים בפעילות טרוריסטית הם חלק מארגון על ,  אך קיים ללא צל של ספק מוטיב חוזר בפעילותם של מרבית אותם ארגונים ". 
מוקדם יותר גם נשיא ארה"ב ברק אובמה התייחס למתקפת הטרור וגינה את האחראים לה .  לדברי אובמה ,  הפיצוצים הם  " מתקפה מתועבת של טרוריסטים ",  אשר הפגינו  " התעלמות מחיי אדם ".  אובמה ,  המבקש לשפר את יחסי ארצות הברית ורוסיה ,  קיים שיחת טלפון שקיים עם נשיא רוסיה דמיטרי מדבדב והביע את תנחומיו על האירועים .  דובר הבית הלבן מסר כי במהלך השיחה גינה אובמה את המעשים והודיע למדבדב כי הוא מוכן לשתף פעולה עמו ב"הבאת הדין לאחראים על המעשה ". 
מזכ"ל האו"ם באן קי מון כינה את המתקפה כ"מעשה טרור מרושע .  עוד נמסר מגורם בכיר באו"ם כי  " הטרור מהווה איום משמעותי על השלום והביטחון בעולם ". 
גם מנהיגי אירופה הצטרפו לגינוי המתקפה .  נשיא צרפת ניקולא סרקוזי אמר כי הפיגועים אינה נבדלים מאלה שאירעו ב-11 בספטמבר במגדלי התאומים בניו יורק . " כשניו יורק הותקפה ,  כל הדמוקרטיות בעולם עמדו תחת מתקפה .  וכשמוסקבה הותקפה  כולנו הותקפנו גם כן ",  אמר סרקוזי במהלך ביקורו באוניברסיטת קולומביה בניו יורק .  
ראש ממשלת בריטניה גורדון בראון הודיע כי הוא היה  " מזועזע "  למשמע הבשורה הקשה בדבר הפיצוצים בלב מוסקבה שאירעו בשעת השיא ברכבת . " לעולם לא תימצא הצדקה לפעולות מסוג זה ",  אמר דוברו של בראון .  גם קנצלרית גרמניה אנג'לה מרקל הביעה מחאה על האירועים ,  ולפי דוברה ,  קיבלה את בשורת המתקפה ב"תדהמה ובאימה ".  בשיחתה עם מדבדב שלחה מרקל את תנחומיה לקורבנות .  
דברי התנחומים והגינוי נשלחו גם מאזור המזרח התיכון .  יושב הראש של הרשות הפלסטינית אבו מאזן מסר את תנחומיו באמצעות דוברו ,  נביל אבו רודיינה ,  ו"גינה בחריפות "  את מתקפת הטרור .  
שר החוץ הישראלי אביגדור ליברמן מסר למקבילו הרוסי סרגיי לברוב את תנחומיה של ממשלת ישראל בעקבות שני פיגועי התופת שאירעו הבוקר במוסקבה .  ליברמן אמר כי  " המאבק בטרור הוא משימה עולמית הצריכה לעמוד בראש סדר העדיפויות הבינלאומי משום שאף מדינה איננה חסינה מפגיעתם ".  האירוע התרחש אתמול בבוקר ,  ובמהלכו אירעו שני פיצוצים בתחנות רכבת תחתית שונות .  הפיצוץ הראשון אירע קרוב לשעה 7:00  ( שעון ישראל )  בקרון השני של הרכבת ,  וגרם לפגיעה גם באלה שעמדו על רציף התחנה בלוביאנקה .  כחצי שעה לאחר הפיצוץ הראשון ,  פיצוץ נוסף אירע בתחנת רכבת תחתית שבקולטורי במוסקבה .  בשני הפיצוצים נהרגו כ-38 בני אדם ועשרות נפצעו .  זוהי המתקפה החמורה ביותר ברוסיה מזה שש שנים ,  אז נהרגו לפחות 39 בני אדם ונפצעו כמאה בני אדם בפיגוע התאבדות בתחנת הרכבת התחתית .
 
מתקפת הטרור ברוסיה :  העולם ממשיך לגנות
מנהיגי העולם ממשיכים להביע זעזוע ממתקפת הטרור הכפולה שאירעה ברוסיה ,  במהלכה נהרגו 38 בני אדם ועשרות נפצעו .  הילרי קלינטון :  האירועים מעידים על קיום קשר בין גורמי הטרור

