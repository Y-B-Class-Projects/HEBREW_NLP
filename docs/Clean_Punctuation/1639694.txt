שליחי השטן של אמריקה 
ב"קפיטליזם :  סיפור אהבה "  מנסה הבמאי הפרובוקטיבי מייקל מור להוכיח שעסקה עם השטן לעולם אינה משתלמת :  הקפיטליזם אמנם הבטיח לאמריקה שפע ,  אך בפועל ההון נותר בידי בודדים .  שאר הציבור מרוויח פחות ועובד קשה יותר
 >  >  הוא ימכור לכם מוצר פיננסי שהוא עצמו לא מבין ,  הוא ישווק לכם משכנתא שתותיר אתכם חסרי כל ,  הוא יעשה ביטוח חיים על שמכם בלי שתדעו רק כדי שיוכל להרוויח מיליוני דולרים במקרה שתמותו - ואז עוד יבקש מכם נדבה .  אם יש דבר אחד שמייקל מור מבקש מכם להאמין בו ,  זה המסר הבא :  לעולם אל תסמכו על בנקאי .  לא הייתם סומכים על שודד ,  נכון ?  הבנק אפילו גרוע יותר .  למעשה ,  הבנקים ביצעו שוד של 700 מיליארד דולר מהקופה האמריקאית ,  והם אפילו לא היו צריכים אקדח כדי לעשות זאת . " קפיטליזם :  סיפור אהבה "  - המתקפה החזיתית של מור על השיטה הקפיטליסטית ,  על וול סטריט ועל כל המעמד העליון האמריקאי - נפתח באופן אירוני דווקא בגבר מקריח בחולצה צבעונית המאיים על הפקידה בבנק באקדח ,  בזמן שהוא תוחב שטרות כסף לשק .  גבר צעיר בכובע מצחייה עושה כמוהו ,  על רקע צעקותיה של הפקידה המבוהלת .  לעומת השודדים שמור יציג במהלך הסרט ,  כולם לבושים בחליפות יוקרה ונוטפי יוהרה ,  שודדי הבנקים נראים חלשים ,  מבולבלים ומרוטים .  ילדים קטנים שמנסים להתגרות בבריון השכונתי . " קפיטליזם :  סיפור אהבה "  אמנם נוצר עקב המשבר הפיננסי העולמי ,  אך המשבר הוא לא הנושא האמיתי שלו ,  אלא סיפור האהבה בין ארה"ב לבין הקפיטליזם .  בעבור מור ,  המשבר הוא רק אמתלה ליצירת הסרט שאליו התכונן במשך שני עשורים כיוצר דוקומנטרי ,  מאז שניסה לשווא להתעמת עם מנכ"ל ג'נרל מוטורס רוג'ר סמית בסרטו הראשון , " רוג'ר ואני ".  הקפיטליזם הוא מגיפה שהשתלטה על האומה האמריקאית והשחיתה אותה ,  מכריז מור .  לדבריו , " קפיטליזם הוא רשע ,  ואי אפשר לפקח על רשע ".  כמו בכל סרט של מור ,  גם הפעם העולם מתחלק לשניים :  עשירים ועניים ,  מעקלים ומעוקלים .  מפוטרי דטרויט ,  שאיבדו את פרנסתם ובתיהם ,  לעומת ברוני הממון המושחתים של וול סטריט - אלה שלקחו את ארה"ב כבת ערובה ,  שרכשו באמצעות טובות הנאה והלוואות מוזלות את המחוקקים ושהימרו בשוק הנגזרים על עתידה של האומה האמריקאית . " אין יותר אמצע - רק אנשים שאין להם כלום ואנשים שיש להם הכל ",  אומר אחד ממרואייניו של מור ,  אדם שאיבד את ביתו לאחר שלא עמד בתשלומי המשכנתא .  אם הקפיטליזם הוא השטן ,  לפי מור - אנשי וול סטריט הם שליחיו עלי אדמות .  ולמה וול סטריט מכר את נשמתו לשטן הקפיטליסטי ?  פשוט מאוד .  כולם רוצים להיות עשירים ,  והקפיטליזם מבטיח שלכולם יש סיכוי כזה .  ב-127 דקותיו של הסרט מנסה מור להוכיח שעסקה עם השטן לעולם אינה משתלמת .  הקפיטליזם אמנם הבטיח לאמריקה שפע ,  אך בפועל חילק אותו לאלה שכבר החזיקו בו מלכתחילה .  שאר הציבור מרוויח שכר נמוך יותר ,  עובד כפליים ,  משועבד למשכנתאות והלוואות שאין ביכולתו לפרוע ועוד צריך לחלץ את אנשי וול סטריט כשהם כמעט מרסקים את הכלכלה .  הכל התחיל ברייגן את הרגע שבו וול סטריט השתלט באופן סופי על אמריקה מזהה מור כרגע שבו רונלד רייגן הושבע לתפקיד נשיא ארה"ב .  לפני כן ,  מעמד הפועלים והמעמד הבינוני האמריקאי יכלו להתקיים בכבוד ,  לשלוח את הילדים לאוניברסיטה ולכסות את המשכנתא בתוך זמן קצר - בלי שאמא תצטרך לעבוד בכלל .  רייגן ,  דוברם של תאגידים רבים בשנותיו כשחקן בשנות ה-50 ,  שימש בנשיאותו דובר של וול סטריט ומילא את כל משאלותיה .  לשר האוצר מינה את דונלד ריגן ,  מנכ"ל מריל לינץ' לשעבר ,  שנהפך גם לראש הסגל בבית הלבן כשהנשיא חלה באלצהיימר ושיקול הדעת שלו החל לדעוך .  בשלב הזה כבר הצליחה תעשיית הפיננסים של וול סטריט לגרום לאמריקה לעבוד בשבילה .  התעשייה הוחרבה בשם המאבק באיגודים ,  מיליוני אנשים פוטרו והעובדים הנותרים אולצו לעבוד כפליים עבור שכר נמוך יותר .  יותר משהוא בחינה של הגורמים שהובילו למשבר הפיננסי העולמי , " קפיטליזם "  הוא מניפסט .  הוא מציג את מור בשיאו :  חוזר לג'נרל מוטורס ומנסה ,  20 שנה לאחר הניסיון הראשון שלו ,  לדבר עם מנכ"ל החברה .  הוא מגיע לפתח משרדיהם של בנקי ההשקעות עם שקי כסף ומשאיות ומבקש בחזרה את כספי הסיוע שקיבלו .  הוא מקיף את הבורסה לניירות ערך בניו יורק בסרט צהוב ומכריז על המקום כזירת פשע .  הוא נכנס למטה aig ומבקש לבצע מעצר אזרחי של בכירי החברה .  הוא הולך לקונגרס ומבקש תשובות מהמחוקקים ,  רק כדי לגלות שהם עצמם לא יודעים לאן הלך הכסף שאישרו להעניק לבנקים .  הוא משתמש בקטעי תעמולה מימי המלחמה הקרה ,  בסרטים מצוירים ,  בקטעי סרטים ובתוכניות טלוויזיה כדי להמחיש את הטענה שלו ולהגחיך את מושאי הביקורת .  באחת הסצינות בסרט מראיין מור את השחקן ואלאס שון ,  המוכר מסרטים כמו  " הנסיכה הקסומה "  ובקרוב מהעיבוד הקולנועי של  " הדרדסים ",  שבו ישחק את גרגמל ,  כדי להסביר שלעשירים תמיד קל להתעשר ,  בעוד שהעניים רק נעשים עניים יותר . " הקפיטליזם הוא מערכת של קח ותן .  בעיקר קח ",  אומר שון .  הפיכה פיננסית אז מה מניע את וול סטריט ,  לפי מור ?  בצע כסף .  תאווה שעיוורה את הבנקים כל כך ,  עד שהחלו לסחור בנגזרים שלא הבינו .  כדי ללמוד מהם נגזרים מראיין מור שלושה מומחים ,  כולל פרופ' מהרווארד ,  אך אף אחד מהם אינו יכול לענות על השאלה .  כדי להוכיח את עומק הרוע התאגידי חושף מור כמה פרטים שמעטים ,  אם בכלל ,  יודעים .  למשל ,  שקיים דבר בשם  " ביטוח איכרים מתים ",  שבו חברות ובנקים רוכשים ביטוח חיים לעובדיהם רק כדי להרוויח מיליונים ממותם .  אורמה ג'קסון ,  אחת המרואיינות של מור ,  איבדה את בעלה דן שמת מסרטן .  יום אחד ,  כשחברת הביטוח פנתה אליה בטעות ,  גילתה אורמה כי הבנק רכש שתי פוליסות ביטוח חיים על שמו של דן וקבע את עצמו כמוטב היחיד ,  ללא ידיעתה .  כך קיבל הבנק 1.5 מיליון דולר שבועיים לאחר מותו ,  ו-5 מיליון דולר בסך הכל . " אתה שווה יותר לבנקים כשאתה מת מאשר חי ",  אומר מייקל דין מיירס ,  עורך דין טקסני .  מור טורח להדגיש :  לא מדובר כאן בנוכלים קטנים ,  אלא בחברות הבלו צ'יפ  ( חברות גדולות ,  ותיקות ויציבות ,  שהוכיחו עמידות גם בתנאים כלכליים קשים )  :  וולמארט ,  סיטי ,  פרוקטר אנד גמבל ורבות אחרות .  כדי להוכיח את השליטה האמריקאית בוול סטריט מור גם מצטט מדו"ח של סיטי ,  שמעולם לא פורסם בתקשורת ,  שלפיו ארה"ב כבר אינה דמוקרטיה אלא פלוטונומיה - אומה הנשלטת על ידי ועבור עשיריה ,  המחזיקים ביותר הון מ-95% מאזרחי המדינה יחדיו .  הבעיה ,  לפי סיטי ?  שיום אחד 95% האלה עשויים למרוד .  את הסכין האחרונה נועץ סטיבן מור ,  בעל טור וחבר מערכת ב"וול סטריט ג'ורנל ",  שאומר למור כי  " קפיטליזם חשוב בעיני יותר מדמוקרטיה .  למעשה ,  אני לא מאמין כל כך בדמוקרטיה בכלל ".  ואם וול סטריט שולט באומה האמריקאית ,  הרי שהוא שולט גם במחוקקים שלה .  אם כריסטופר דוד ,  יו"ר ועדת הבנקאות והדיור של הסנאט ,  קיבל הלוואות מוזלות בהיקף של יותר ממיליון דולר מענקית המשכנתאות קאנטריווייד בשל חברות אישית עם המנכ"ל אנג'לו מוזילו ,  כיצד היתה יכולה וושינגטון לפקח על המשכנתאות הרעילות ששיווקו הבנקים ?  פלא שהבנקים הצליחו לשכנע את הקונגרס להעביר להם סיוע של 700 מיליארד דולר תוך איומים של קריסה מוחלטת והידרדרות למשטר צבאי ?  הרי משרד האוצר עצמו הוא זרוע של וול סטריט ,  או יותר נכון ,  של גולדמן סאקס .  חברת הקונגרס מרסי קפטור אפילו מודה :  ב-2008 התחוללה הפיכה פיננסית בארה"ב .  ברק אובמה ,  המוצג בסרט כסוציאליסט כמעט ,  היה אמור לייצג את השינוי הגדול ,  את המרד של 95% מהאוכלוסייה שנותרו מאחור ,  אך כפי שמציין מור - הבנקים המפוחדים מיהרו לחבק אותו .  גולדמן סאקס היה התורם הגדול ביותר של קמפיין אובמה .  לשר האוצר נבחר טימותי גייתנר ,  שנתן לבנקים להשתולל כיו"ר הבנק הפדרלי בניו יורק .  בקטע נדיר ,  שמעולם לא שודר לפני הסרט ,  נראה הנשיא רוזוולט לקראת סוף ימיו ,  כשהוא מבטיח לנסח מגילת זכויות שנייה שתעניק לכל אמריקאי את הזכות לפרנסה ,  לטיפול רפואי ולמקום מגורים .  באמצעות מלים אלה מקווה מור לעורר מרד בקרב האיכרים ,  כדי שישתלטו מחדש ,  לשיטתו ,  על הכלכלה האמריקאית .  ומה הם יעשו אתה ?  גם מור עצמו לא אומר .  ההכנסות המאכזבות של הסרט בקופות אומרות אולי שהאמריקאים שונאים את הבנקים ,  אבל לא באמת מוכנים להפיל את הקפיטליזם .  אחרי הכל ,  גם הם מקווים שיזכו יום אחד לממש את החלום האמריקאי וליהפך לעשירים בעצמם .
 
שליחי השטן של אמריקה 
ב"קפיטליזם :  סיפור אהבה "  מנסה הבמאי הפרובוקטיבי מייקל מור להוכיח שעסקה עם השטן לעולם אינה משתלמת :  הקפיטליזם אמנם הבטיח לאמריקה שפע ,  אך בפועל ההון נותר בידי בודדים .  שאר הציבור מרוויח פחות ועובד קשה יותר

