ביהמ"ש זיכה בוחן רכב שהואשם בקבלת שוחד
עובד במשרד הרישוי בחולון הואשם כי התעלם מליקויים בכלי רכב שבדק תמורת שוחד .  בית המשפט זיכה אותו מחמת הספק .  עונש מאסר של חצי שנה נגזר על שלושה נאשמים נוספים בפרשה
בית המשפט המחוזי בתל אביב זיכה אתמול  ( ראשון )  מחמת הספק את יוסף שאדי ,  עובד לשעבר במשרד הרישוי בחולון ,  מעבירות של סיכון חיי אדם במזיד בנתיב תחבורה,לקיחת שוחד ומתן תעודה כוזבת .  
שאדי הואשם בכך שבשלושה מקרים שינה ייעוד לרכב מסחרי ללא מושבים וללא חגורות בטיחות ל"אוטובוס זעיר ",  המיועד להסעת עשרה נוסעים .  מדובר בפרשה שנחשפה באמצעות הפעלתו של סוכן סמוי ,  והובילה להגשת כתבי אישום נגד שמונה בוחני רכב .  
השופט דוד רוזן קבע שאופן שיטת העבודה במשרד הרישוי גרם לכך שלשאדי הוגשו מסמכים שלא היו קשורים לרכבים אותם בדק ,  ואלו אושרו אחר כך במשרד . " המארג הראייתי שהוכח בפני מצביע על כך שלכל בעל רכב או מאכר היתה נתונה אפשרות מעשית להציג במשרד מסמכים לצורך אישור  מסמכים שאינם נוגעים לרכב הספציפי אותו בדק וראה בעיניו הבוחן ",  הסביר השופט .  הוא הגדיר זאת  " נתיב אפשרויות סלול להחתמת המסמכים במרמה ,  מבלי שהבוחן ראה ובדק את הרכב נשוא המסמך ",  אולם קבע שהדבר מטיל ספק על כך ששאדי היה מעורב בפעילות פלילית .  
שלושה מעורבים נוספים בפרשה נידונו לחצי שנת מאסר לאחר שהורשעו ,  בין השאר ,  בעבירות של סיכון חיי אדם במזיד בנתיב תחבורה ,  תיווך בשוחד והפרת הוראה חוקית .
 
ביהמ"ש זיכה בוחן רכב שהואשם בקבלת שוחד
עובד במשרד הרישוי בחולון הואשם כי התעלם מליקויים בכלי רכב שבדק תמורת שוחד .  בית המשפט זיכה אותו מחמת הספק .  עונש מאסר של חצי שנה נגזר על שלושה נאשמים נוספים בפרשה

