שוק הרכב בארה"ב מתאושש :  מכירות קרייזלר קפצו ב-61% בספטמבר ;  מכירות פורד זינקו ב-41%
מכירות ג'נרל מוטורס צמחו ב-11% - פחות מתחזיות האנליסטים לגידול של 13% ;  זינוק של 25% במכירות פורשה
ג'נרל מוטורס ,  פורד וקרייזלר ,  שלוש יצרניות המכוניות הגדולות בארה"ב ,  דיווחו היום על גידול במכירות בארה"ב בספטמבר לעומת החודש המקביל בשנה הקודמת .  עם זאת ,  הגידול במכירות gm היה מתון מהצפוי ,  ואילו מכירות קרייזלר קפצו ביותר מ-60% - הרבה מעל לתחזית.ג'נרל מוטורס ,  יצרנית המכוניות הגדולה בארה"ב שחולצה על ידי הממשל האמריקאי במהלך המשבר הכלכלי הגלובלי ,  דיווחה היום על צמיחה של 11% במכירות המכוניות בארה"ב בחודש ספטמבר לעומת החודש המקביל בשנה הקודמת .  החברה מכרה בחודש שעבר 173 אלף כלי רכב בארה"ב .  עם זאת ,  מכירות החברה בספטמבר היו נמוכות מתחזיות האנליסטים ,  אשר צפו צמיחה של 13% במכירות.פורד ,  יצרנית המכוניות השנייה בגודלה בארה"ב והיחידה מבין יצרניות היצרניות המובילות שלא נאלצה להודיע על פשיטת רגל עקב המשבר הכלכלי העולמי ,  רשמה זינוק של 41% במכירות בארה"ב בספטמבר לעומת החודש המקביל בשנה הקודמת ,  ל-161 אלף כלי רכב .  אנליסטים צפו עלייה של 40% במכירות .  פורד גם הגדילה את הנתח שלה בשוק המכוניות בארה"ב זו הפעם ה-23 ב-24 החודשים האחרונים.קרייזלר ,  יצרנית המכוניות השלישית בגודלה בארה"ב שפעילותה מנוהלת על ידי יצרנית הרכב האיטלקית פיאט ,  דיווחה על זינוק של 61% במכירותיה בארה"ב בספטמבר ,  ליותר מ-100 אלף כלי רכב - עלייה חודשית שישית ברציפות במכירות לעומת החודש המקביל בשנה הקודמת .  המכירות עלו על תחזיות האנליסטים שצפו גידול של 48% במכירות .  זה גם היה החודש השני השנה שבו מכירות קרייזלר בארה"ב היו מעל 100 אלף מכוניות .  אנליסטים מעריכים כי סך מכירות המכוניות בארה"ב היו בחודש ספטמבר בקצב שנתי של כ-11.7 מיליון מכוניות ,  עלייה לעומת 11.47 מיליון באוגוסט וקצב מכירות שנתי של 9.4 מיליון מכוניות בחודש ספטמבר 2009.פולקסווגן ,  יצרנית המכוניות הגדולה באירופה ,  רשמה גידול של 15% במכירותיה בארה"ב בספטמבר ,  לכמעט 20 אלף כלי רכב .  יצרנית מכוניות היוקרה הגרמנית פורשה דיווחה היום על זינוק של 25% במכירות בארה"ב בספטמבר ,  ל-1,971 כלי רכב .
 
שוק הרכב בארה"ב מתאושש :  מכירות קרייזלר קפצו ב-61% בספטמבר ;  מכירות פורד זינקו ב-41%
מכירות ג'נרל מוטורס צמחו ב-11% - פחות מתחזיות האנליסטים לגידול של 13% ;  זינוק של 25% במכירות פורשה

