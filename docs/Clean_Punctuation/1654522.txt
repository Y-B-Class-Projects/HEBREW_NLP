 זכויות העובדים בפסח - ארבע קושיות
 >  >  עו"ד שירה להט ממשרד יגאל ארנון ,  מומחית לדיני עבודה ,  עונה על ארבע שאלות לגבי זכויות העובדים בפסח .  מותר למעסיק לחייב אותי לעבוד בימי חג ?   " אסור להעסיק עובדים בימי החג עצמם - מערב החג ועד לצאתו - ללא קבלת היתר מיוחד ממשרד התמ"ת .  העובדים המועסקים על פי היתר כזה זכאים לתוספת של 50% לשכרם הרגיל בגין כל שעת עבודה בחג ו/או מנוחה נוספת בתשלום ".  איך תיראה המשכורת ?   " עובד המקבל משכורת חודשית זכאי לקבל את שכרו החודשי המלא והרגיל בחודש בו חל חג ,  וזאת אף שבאותו החודש לא עבד מדי יום אלא נעדר מעבודתו בגלל החגים .  עובד שעתי או יומי ,  המועסק במקום העבודה שלושה חודשים לפחות ,  זכאי לקבל 'דמי חגים' בגין תשעה ימי חג בשנה :  שני ימי ראש השנה ,  יום כיפור ,  שני ימי סוכות ,  שני ימי פסח ,  יום העצמאות ושבועות ".  כמה שעות עובדים בערבי חג ?   " בערב החג יום העבודה קצר בשעה אחת מיום העבודה הרגיל במקום העבודה .  עובד הנעדר בערב החג יחויב ביום חופשה מלא ".  האם מעסיק יכול להוציא את עובדיו לחופשה מרוכזת בחול המועד ?   " ימי חול המועד הם ימי עבודה רגילים לכל דבר .  לכן ,  היעדרות מהעבודה בהם דינה כיום חופשה מלא .  מעסיק המבקש להוציא את עובדיו לחופשה מרוכזת חייב להודיע להם על כך די זמן מראש ולוודא שלכל העובדים יש יתרה מספיקה של חופשה צבורה ". 

 זכויות העובדים בפסח - ארבע קושיות
nan
