תוצאות המהומות באירן הגיעו עד נורבגיה
כלי תקשורת בנורבגיה דיווחו כי הקונסול האירני במדינה פרש מתפקידו במחאה על האלימות בה נקט הממשל נגד מפגיני האופוזיציה .  בטהרן מכחישים את הדיווח
מוחמד ראזה היידרי ,  הקונסול הכללי של אירן בנורבגיה ,  התפטר מתפקידו במחאה על הדרך בה טיפלו שלטונות אירן בהפגנות האופוזיציה ,  כך דווח היום  ( רביעי )  בתקשורת הנורבגית . " הטיפול של הרשויות האירניות במפגינים במהלך שבוע חג המולד גרם לי להבין שלא אוכל להמשיך בתפקידי ",  צוטט היידרי בתקשורת הנורבגית .  דובר משרד החוץ האירני דחה את הדיווח .
 על פי הדיווח ,  הקונסול עבד בשגרירות במשך שלוש שנים והוא עדיין נמצא בנורבגיה ולא יצר קשר עם הרשויות באירן .  בראיון לעיתון  " נורוויי פוסט "  הוא אישר כי פרש מתפקידו וכי הוא שוקל לבקש סיוע מהרשויות הנורבגיות .
 ראח'ם סאקי ,  חבר בקהילה האירנית הגולה בנורבגיה ,  אמר כי הוא מודאג בנוגע לביטחונו של הקונסול . " הוא ייענש קשות אם ישוב לאירן .  לא רק הוא ,  אלא גם משפחתו ",  אמר .  
דובר השגרירות האירנית סירב להגיב לדברים וכינה אותם  " שקרים ושמועות לא מבוססות ".  גם במשרד החוץ האירני הכחישו את הדיווח . " הדיווחים חסרי בסיס ",  אמר דובר המשרד שהסביר : " הדיפלומט חוזר לארצו לאחר שמשימתו במדינה אחרת הסתיימה ". 

תוצאות המהומות באירן הגיעו עד נורבגיה
כלי תקשורת בנורבגיה דיווחו כי הקונסול האירני במדינה פרש מתפקידו במחאה על האלימות בה נקט הממשל נגד מפגיני האופוזיציה .  בטהרן מכחישים את הדיווח

