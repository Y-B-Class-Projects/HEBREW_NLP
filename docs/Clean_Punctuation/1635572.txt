שר האוצר הבריטי :  הרפורמה של אובמה לא היתה מונעת את המשבר
אליסטר דרלינג חושש כי הצעות אובמה יפגעו בקונצנזוס על רפורמה בנקאית ששהושג על ידי מדינות ה-G20
שר האוצר הבריטי התריע היום כי הצעת ממשל אובמה להגבלת גודל הבנקים לא היתה יכולה למנוע את המשבר הפיננסי ,  ומסתכנת בפגיעה בקונצנזוס העולמי בנוגע לרפורמה במערכת הפיננסית .  דרלינג אמר את הדברים בראיון ל"סאנדיי טיימס ",  והבהיר כי הוא רואה בעיות חמורות בגישה האמריקאית ." תמיד קשה לומר כי לעולם לא תתערבו על מנת להציל בנק מסויים ",  הוא אמר . " במקרה של ליהמן ,  למשל ,  לא היה פקדון מסחרי אחד ,  אך אז הממשל האמריקאי איפשר לו ליפול ,  והוא הפיל את כל המערכת איתו ",  אמר דרלינג בראיון . " זה נכון גם במקרה ההפוך :  נורתרן רוק הבריטי היה זעיר במונחים גלובליים ,  אך חיוני למערכת ". דרלינג אמר כי בריטניה תמשיך לשתף פעולה עם ארה"ב בנוגע לרפורמה פיננסית ,  אך הביע חשש כי הצעותיו של אובמה יפגעו בהסכמה הכוללת בנוגע לרפורמה בנקאית שהושגה בפגישות קבוצת הכלכלות הגדולות ,  g20 . " אי אפשר שכל אחד יעשה משהו אחר .  הבנקים הם גלובליים - הם מסוגלים להתארגן באופן בו אם יש משטר נוקשה במדינה אחת ,  הם יעברו לאחרת ,  וזה לא יעזור לאף אחד ". 

שר האוצר הבריטי :  הרפורמה של אובמה לא היתה מונעת את המשבר
אליסטר דרלינג חושש כי הצעות אובמה יפגעו בקונצנזוס על רפורמה בנקאית ששהושג על ידי מדינות ה-G20

