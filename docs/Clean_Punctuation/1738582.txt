ערוץ הספורט של מוזס מתחמש :  רכש זכויות השידור לליגת הכדורגל הסקוטית
בימים אלה נערך שימוע על עלייתו לאוויר של הערוץ לפי דרישת HOT ו-yes
ערוץ הספורט החדש של נוני מוזס רכש לשידור בשלוש השנים הקרובות את ליגת הכדורגל הסקוטית .  בליגה זו ניתן יהיה לראות את הכדורגלן הישראלי בירם כיאל ,  שמשחק בקבוצת סלטיק .  מהערוץ החדש נמסר כי בכל שבוע ישודרו שני משחקים ,  בשבת ובראשון ,  גם באיכות hd.מנכ"ל one ,  אודי מילנר ,  אמר כי  " אנחנו שמחים להביא לציבור חובבי הספורט תכני ספורט אטרקטיוויים באיכות הצפייה הטובה ביותר .  נפעל כך גם בהמשך הדרך ,  יש למה לצפות ". בימים אלה נערך שימוע בנוגע לעלייתו לאוויר של הערוץ החדש ,  לפי בקשת hot ו-yes .  במועצה חוששים מתרחיש לפיו הערוץ ייהפך לערוץ בתשלום בעתיד ,  דבר אשר ישית תשלומים נוספים על אוהדי הספורט.ערוץ הספורט החדש שבשליטת  " ידיעות אחרונות "  צפוי לחזק את מעמדו של בעל השליטה בעיתון ,  ארנון  ( נוני )  מוזס ,  בשוק התוכן המקומי .  מוזס נמצא במשא ומתן למכירת מניותיו ב-hot למשקיע הצרפתי פטריק דרהי .  לפי הערכות בשוק ,  אם מוזס ייצא מ-hot ,  הוא ירצה לחזק את מעמדו בתחום התוכן וליהפך לשחקן משמעותי בתחום הטלוויזיה .  השקה של ערוץ חדש ,  כל עוד מוזס הוא בעל השפעה ב-hot ,  עשויה לקדם אותו לעבר מטרה זו .
 
ערוץ הספורט של מוזס מתחמש :  רכש זכויות השידור לליגת הכדורגל הסקוטית
בימים אלה נערך שימוע על עלייתו לאוויר של הערוץ לפי דרישת HOT ו-yes

