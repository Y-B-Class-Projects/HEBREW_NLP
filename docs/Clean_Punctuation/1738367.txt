מיטשל :  ישראל והפלסטינים רוצים שהמו"מ יימשך
השליח האמריקאי למזהת אמר בקהיר ,  כי על אף הודעת הוועד הפועל של אשף על הקפאת המומ ,  הצדדים רוצים שארהב תמשיך לפעול לקידום המגעים .  מיטשל הוסיף ,  כי זו הדרך היחידה .  התהליך מפרך ,  ויהיו מכשולים  אך אנו נתגבר עליהם
 ( צילום:רויטרס ,  עריכת וידאו :  גדי וינסטוק ) 
בצל המלצת הוועד הפועל של אש"ף להקפיא את המו"מ הישיר ,  הממשל האמריקאי מאותת כי הצדדים מעוניינים מאוד בהצלחת המו"מ הישיר .  השליח האמריקאי המיוחד למזרח התיכון ג'ורג' מיטשל אמר אמש  ( שבת )  כי הן ישראל והן הפלסטינים ביקשו מארצות הברית להמשיך במאמצים כדי להתגבר על המכשולים ולקדם את תהליך השלום .  לאחר פגישתו בקהיר עם מזכ"ל הליגה הערבית עמר מוסא ,  אמר מיטשל כי  " שני הצדדים ,  הישראלי והפלסטיני ,  ביקשו מאיתנו להמשיך את הדיונים איתם ועם יתר הממשלות במטרה למצוא דרך לקדם את המו"מ ". 
מיטשל הסביר כי המו"מ הישיר הוא הדרך היחידה לקידום השלום והתעקש על כך שגם אם התהליך  " קשה ",  הממשל האמריקאי עושה את מירב המאמצים לקדמו .  לדבריו , " ניתן להשיג הסכם שלום כלל אזורי ומדינה פלסטינית עצמאית ,  וזאת רק באמצעות דיאלוג ישיר בין הצדדים ".  הוא הוסיף ,  כי מדובר ב"תהליך מפרך ,  ואנו יודעים שיש ועוד יהיו מכשולים בדרך ,  אך עלינו להתגבר עליהם ,  וזה בדיוק מה שאנו מנסים לעשות ". 
בתוך כך ,  מזכ"ל הליגה הערבית מוסא ציין כי הרחבת הבנייה בהתנחלויות חותרת תחת המשא ומתן .  לדבריו , " המו"מ והבנייה בהתנחלויות מוציאים זה את זה ".  הוא הוסיף ,  כי  " עתיד המשא ומתן יידון במהלך הימים הקרובים "  בפסגת הליגה הערבית שתיערך בארבעה לאוקטובר .
 מוקדם יותר ,  אמר נביל אבו-רודיינה ,  דוברו של יו"ר הרשות הפלסטינית אבו מאזן ,  כי לא יתקיימו שיחות ישירות עם ישראל כל עוד זו ממשיכה בבנייה בשטחים עליהם צפויה לקום המדינה הפלסטינית .  גם בכיר פתח ,  יאסר עבד רבו התייחס לסוגיה ואמר כי  " ההנהגה הפלסטינית רואה בישראל כאחראית להכשלת המשא ומתן ".  עבד רבו הוסיף כי  " ההנהגה אישרה שלמען חידוש השיחות נדרשים צעדים ממשיים שהראשון בהם הוא הקפאת הבנייה ".  
דוברו של אבו מאזן התייחס להחלטת הוועד הפועל של אש"ף לקרוא ליו"ר הרשות להקפיא את המשא ומתן הישיר עם ישראל כל עוד היא עומדת בסירובה לחדש את הקפאת הבנייה בהתנחלויות . " עמדתנו לא השתנתה .  לא נלך למשא ומתן בזמן שישראל בונה בהתנחלויות ",  אמר אבו-רודיינה .
 ראש הממשלה בנימין נתניהו התייחס להחלטה ,  וקרא ליו"ר הרשות הפלסטינית אבו מאזן להמשיך בשיחות הישירות ברציפות במטרה להגיע להסכם תוך שנה .  לדברי נתניהו , " הדרך להשגת הסכם שלום היסטורי בין שני עמינו היא לשבת סביב שולחן המשא ומתן ברצינות וברציפות ,  ולא לעזוב אותו ,  כי זה המקום לפתור את המחלוקות בינינו ".  
גם שר הביטחון אהוד ברק קרא להנהגה הפלסטינית ולכל הצדדים  " לגלות אחריות ולא לאפשר את הפסקת השיחות ".  לדברי ברק ,  התהליך המדיני חיוני לעתיד האזור והסכם שלום עם ביטחון הוא תקוותם של מיליוני אזרחים ברחבי המזרח התיכון .  ברק הסביר ,  כי בהידברות אינטנסיבית של ישראל ,  ארה"ב ,  הפלסטינים ומנהיגים בעולם הערבי ,  ניתן להגיע במהלך השבוע הקרוב לנוסחה שתאפשר את המשך המו"מ הישיר .
 
מיטשל :  ישראל והפלסטינים רוצים שהמו"מ יימשך
השליח האמריקאי למזהת אמר בקהיר ,  כי על אף הודעת הוועד הפועל של אשף על הקפאת המומ ,  הצדדים רוצים שארהב תמשיך לפעול לקידום המגעים .  מיטשל הוסיף ,  כי זו הדרך היחידה .  התהליך מפרך ,  ויהיו מכשולים  אך אנו נתגבר עליהם

