נשים נפגעות פחות בתאונות
2009 :  מעורבותן של נשים בתאונות דרכים כנהגות עומדת על כ-25 אחוזים מכלל הנפגעים .  פרדס חנה-כרכור וחדרה הכי מסוכנות
לנשים המתגוררות בפרדס חנה-כרכור ובחדרה סיכוי גדול יותר להפגע בתאונת דרכים ,  כך עולה מנתונים שפרסמה הלשכה המרכזית לסטטיסטיקה ואשר ליקטה עמותת אור ירוק .  בכל שנה נפגעות בממוצע 4.34 נשים לכל 1,000 המתגוררות בישובים הללו ,  נתון הגבוה כמעט פי שניים מהממוצע בישראל העומד על 2.52 נשים  ( נכון לשנים 2007-2009 )  .  על פי נתוני הלשכה המרכזית לסטטיסטיקה ,  בשנת 2009 נפגעו בסך הכל בתאונות דרכים 6,694 נשים .
 מספר הנשים בישראל עומד על כ-3.6 מיליון ,  קצת יותר ממספר הגברים כאשר בין כלל מחזיקי רישיונות הנהיגה חלקן נאמד בכ-40 אחוזים  ( הרשות הלאומית לבטיחות בדרכים ,  2008 )  .  כ-2.8 מיליון מהנשים מתגוררות ב-73 הישובים הגדולים בישראל ,  אליהם מתייחסים הנתונים המתפרסמים .  ב-2009 היו מעורבות נשים כנהגות בכרבע מכלל תאונות הדרכים שארעו על כבישי ישראל ,  כ-16 אחוזים מהן בתאונות קשות וקטלניות .  
עוד בין הישובים בעלי מדד הסיכון הגבוה יותר נמצאים חולון  ( 4.06 )  ,  תל אביב-יפו  ( 3.81 )  ,  בת-ים  ( 3.75 )  ,  קרית אתא  ( 3.66 )  ,  רמת-גן  ( 3.6 )  ,  באר-שבע  ( 3.53 )  ,  אור-יהודה  ( 3.52 )  וגבעתיים  ( 3.4 )  .  מנגד ,  נתונים טובים יותר מגלים הישובים מודיעין עילית  ( 0.21 )  ,  ביתר עילית  ( 0.72 )  ,  רהט  ( 0.83 )  ובית שמש  ( 1.05 )  .  יחד עם בני-ברק המדורגת תשיעית  ( 1.36 )  ,  מדובר בישובים שברובם מספר הנשים הנוהגות קטן באופן יחסי בצורה ניכרת מהגברים .
" בקרב נהגות בגילאי 16 עד 20 ,  סיכוייהן להיות מעורבות בתאונה קטלנית בכלל ותחת השפעת אלכוהול בפרט ,  קטן בעשרות אחוזים מאשר הסיכוי בקרב נהגים בני גילן ",  כך אומרת אורלי צוברי-ארד מנהלת פרויקט 'דרייב נשי' באור ירוק .  מנכ"ל העמותה שמואל אבואב מוסיף ואומר כי  " נשים מצייתות יותר לחוקי התנועה ומעריכות את החוקים באופן יותר חיובי מגברים .  הגברים נוהגים בממוצע במהירות גבוהה מזו של הנשים ,  מבצעים יותר עקיפות ,  נוהגים יותר במצב שיכרות ונוטלים יותר סיכונים ".  במחקר שפרסמה הרשות הלאומית לבטיחות בדרכים בשנת 2008 נמצא כי בכל רגע נתון ,  נשים מסתכנות פחות מגברים .
 
נשים נפגעות פחות בתאונות
2009 :  מעורבותן של נשים בתאונות דרכים כנהגות עומדת על כ-25 אחוזים מכלל הנפגעים .  פרדס חנה-כרכור וחדרה הכי מסוכנות

