מריל לינץ' העלה את תחזית הצמיחה של ישראל
הבנק העלה את תחזית הצמיחה ל-2010 מ-2.9% ל-3.5% לאור הנתונים האחרונים המצביעים על התאוששות כלכלית .  לגבי הריבית - תחזיתו של הבנק לסוף השנה עומדת על 3%
בנק אוף אמריקה-מריל לינץ' העלה את תחזית הצמיחה של ישראל ל-2010 מ-2.9% ל-3.5% לאור הנתונים האחרונים המצביעים על התאוששות כלכלית .  במקביל ,  השאיר את תחזית הריבית לסוף השנה ל-3% בעינה .  
לדברי האנליסטים של בנק אוף אמריקה ,  בנק ישראל יעלה את הריבית מדי חודש ברבעון השלישי ,  בשיעור של 0.25% ובסוף מארס תהיה הריבית 2% .  בנק אוף אמריקה חוזה כי האינפלציה תזנק ל-4% ברבעון הראשון .  תחזית בנק ישראל היא לצמיחה של 2.5% ב-2010 .  
בנק ישראל היה מהבנקים הראשונים להעלות את הריבית בעולם ,  לאחר שסימני ההתאוששות בישראל הקדימו אף הם את רוב הכלכלות בעולם . " הרשויות בישראל צפויות להעלות את תחזיות הצמיחה .  בצירוף זינוק במדד המחירים לצרכן ברבעון הראשון ,  יביא הדבר את בנק ישראל להעלות את הריבית בטווח הקצר .  בשל כך תגיע הריבית בסוף מארס ל-2% ",  נכתב בדו"ח השבועי על השווקים המתעוררים שפרסמו האנליסטים של הבנק . 
" כלכלת ישראל תמשיך להפתיע לטובה ,  לאחר שעברה מיתון קל בתחילת 2009 .  נתוני הצמיחה של הרבעון השלישי ב-2010 הועלו ל-3% מ-2.2% .  צמיחה של 5.6% בצריכה הפרטית וב-9.9% בהשקעות קבועות נבעה מהעלאת המיסוי על הרכב  ( שינוי שווי שימוש )  .  
אולם יש לציין את הצמיחה בייצוא ,  6.7% במונחים שנתיים - שהיתה הגידול הראשון זה 6 רבעונים ",  כך בסקירה .  בנק אוף אמריקה מזכיר בדו"ח את השיפור בצמיחה הגלובלית בתור רקע לתחזית החיובית לייצוא הישראלי ,  בפרט למגזר ההיי-טק : " היצוא ,  ובפרט מגזר ההיי-טק ,  יהיו מנועי הצמיחה החזקים של הכלכלה הישראלית ב-2010 ".   
" התפוקה התעשייתית חזרה לצמיחה חיובית של 11.8% באוקטובר ,  לאחר 9 חודשי ירידה .  בדומה לכך ,  עלו ההכנסות ממסחר ושירותים ב-10.2% באוקטובר .  המדד המשולב חזר לרמות שנראו בשיא מחזור הצמיחה הקודם ,  ב-2007 ותחילת 2008 ".  
תחזיות האינפלציה של בנק אוף אמריקה מעוררות חשש להתחממות ברבעון הראשון ,  והתמתנות בהמשך השנה בשל העלאות הריבית . " האינפלציה תגיע לממוצע של 3.6% ב-2010 ,  ובסוף השנה תתמתן ל-2.7% .  
בטווח הקצר ,  היא תזנק מעל ל-4% לממוצע של 4.6% ברבעון הראשון ,  בשל העלאות מחירים מקומיות - מחירי המים צפויים לעלות ב-25% בינואר ,  אם כי הם יתקזזו בגלל הקפאת מס הבצורת .  יבואני הרכב שוקלים העלאה של 1.5%-2.5% במחירים .  מנתוני המשק עולה כי האינפלציה ב-12 החודשים שהסתיימו בדצמבר 2009 היתה 3.8% .  

מריל לינץ' העלה את תחזית הצמיחה של ישראל
הבנק העלה את תחזית הצמיחה ל-2010 מ-2.9% ל-3.5% לאור הנתונים האחרונים המצביעים על התאוששות כלכלית .  לגבי הריבית - תחזיתו של הבנק לסוף השנה עומדת על 3%

