ח"כ משה גפני : " מדיניות המסים הנוכחית פוגעת יותר בחלשים "
 מנכ"ל האוצר חיים שני : " לא ניתן לשנות את המדיניות בשלב זה "
" לא ניתן לשנות את מדיניות המסים של ישראל בשלב זה ,  חודשים ספורים לאחר שנקבעה המדיניות החדשה על ידי הממשלה ",  אמר מנכ"ל משרד האוצר ,  חיים שני ,  בדיון בוועדת הכספים על מדיניות המיסוי של ישראל ,  שהתקיים לבקשת ח"כ חיים אורון.בראשית הדיון אמר חבר הכנסת אורון כי נטל המס בישראל אינו גבוה בהשוואות בין לאומיות ,  גודל התקציב אינו גדול יותר ממדינות אחרות בעולם אך גודל החוב הלאומי הוא משמעותי . " אין דרך אחרת להתמודד עם החוב הלאומי מלבד גביית מסים והגדלת הכנסות המדינה .  לא ניתן להתלונן על גובה החוב הלאומי בכל מקום אפשרי כאשר מפחיתים במקביל מסים ". יו"ר הוועדה ,  ח"כ משה גפני ,  אמר כי מנתוני האוצר עולה כי בישראל ביחס לעולם ,  המיסוי הישיר הוא אמנם נמוך ,  אך המיסוי העקיף גבוה מאד , " משפחה ובה כמה ילדים משלמת הרבה יותר מס למדינה מדברים עקיפים ,  מזון ,  תחבורה ציבורית וכו' ,  כך שלמרות שהמשפחה הזאת אינה מופיעה ברשימת הכנסות המדינה ממס ההכנסה ,  המס העקיף שהיא משלמת ,  גבוה מאד ביחס לעולם ".  גפני אמר כי הוא תומך בהפחתות מסים אך הוא חושש כי במקביל להפחתות ,  האוצר יביא גזירות שונות שיעלו את המס העקיף.מנכ"ל האוצר ,  חיים שני ,  אמר כי  " ישנם יתרונות בהפחתות מסים הנותנות כוח ותמריץ לצמיחה במשק ,  אך במקביל ישנם גם חסרונות ובהם הפגיעה בהכנסות המדינה ,  צריך למצוא את האיזון .  כעת קיים מתווה סגור של מדיניות המיסוי שהוחלט עליה לאחרונה וייגרם נזק רב בשינוי התוכנית שוב ושוב ". הגב' פרידה ישראלי ,  הממונה על הכנסות המדינה ,  סקרה בפני הוועדה את המאזן של משרד האוצר עם סיום שנת 2009 . " אנו נסיים את שנת 2009 עם כ-177 מיליארד שקל - תוספת של כארבעה מיליארד שקל מעל לתחזית שצפינו בהכנסות המדינה ממסים .  הגב' ישראלי אמרה עוד כי כחמישים אחוזים מהאוכלוסייה בישראל לא מגיעה לסף מס ההכנסה ,  שיעורי מס החברות רשמו ירידה בעשור האחרון ,  וכי קיימת השפעה לטובה על הכנסות המדינה כתוצאה משינויי חקיקה שנעשו השנה בכנסת ,  כדוגמת ייקור הדלק והסיגריות ,  וכו' .  מנכ"ל האוצר סיים בדוגמא שהביא מארה"ב , " הייתי בוול סטריט תקופה קצרה לפני פרוץ המשבר וישבתי עם בכירי העוסקים בתחום האג"ח ,  כאשר שאלתי האם ישנם חששות לעתיד ,  הם לקחו אותי לחלון והראו לי את השמים הבהירים ,  הם אמרו לי :  אין אפילו ענן אחד בשמיים .  ימים ספורים לאחר מכן הכול התפרץ והמשבר הכלכלי הגיע במלוא עוצמתו ,  לא ניתן לדעת מה יהיה בעתיד ,  צריכים להיות ערניים ,  אנו מקוים שהצמיחה והגבייה תהיה גבוהה יותר ,  ושהחוב הלאומי יפחת בצורה משמעותית ". 

ח"כ משה גפני : " מדיניות המסים הנוכחית פוגעת יותר בחלשים "
 מנכ"ל האוצר חיים שני : " לא ניתן לשנות את המדיניות בשלב זה "
 
