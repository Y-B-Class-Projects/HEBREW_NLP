הפועל עכו - הפועל באר שבע :  הוכנבוים עשוי להתפטר
חילוקי דיעות קשים בין המאמן להנהלה בנושאי רכש עלולים להביא לסיום דרכו בקבוצה .  גם בבאר שבע חוששים מזעזוע .  שוב
משבר בהפועל עכו .  בין המאמן ,  ירון הוכנבוים ,  לבין הנהלה ,  נתגלו חילוקי דיעות קשים בעיקר בנוגע לרכש אותו מעוניין לעשות המאמן וכרגע קיימת אפשרות גדולה שהמאמן יתפטר מתפקידו ,  ייתכן שאף לפני המשחק מחר  ( שבת ,  19:00 )  נגד הפועל באר שבע .
 בין הוכנבוים להנהלת המועדון נתגלו חילוקי דיעות משמעותיים ובין כה וכה היחסים בינו לבין היושב ראש ציון וייצמן לא טובים מזה תקופה ארוכה .  מחר כאמור יחליט המאמן על המשך דרכו בקבוצה .  עוד לפני הויכוח עם ההנהלה החליט הוכנבוים לשחרר את עומאר עבדול עזיז ואדק מ'בה מהקבוצה .  השניים איכזבו מתחילת העונה וקיבלו הודעה על שחרורם .  במקומם ינסו בעכו להביא שני זרים אחרים שיחזקו את הקבוצה ונראה שחלק מחילוקי הדיעות נוגעים לנושא זה .  
תחת הוכנבוים עכו מצליחה העונה מעבר למצופה והקבוצה הפסידה רק בשלושה מתוך 13 המשחקים שלה עד כה ,  כשעדיין נותר לה משחק חסר לעומת כל יריבותיה לתחתית .  בנוסף ,  הקבוצה לא הפסידה כבר תשעה משחקים ברציפות ,  מאז סוף ספטמבר .
 דודי פדלון לא ייכלל מחר בסגל הקבוצה למשחק נגד הפועל באר שבע לאחר עבירת משמעת שביצע השבוע .  
הרכב משוער :  דודו גורש ,  ליאור לוי ,  גבע ברקאי ,  רון בן נחום ,  עמנואל אמנגואה ,  ג'וני טננבאום ,  בו בנימין ,  עומרי אלמקייס ,  שחר סימנטוב ,  אבי אלפסי ,  אושרי גיטא .
 בהפועל באר שבע יודעים שהפסד נוסף במחזור הקרוב להפועל עכו ירחיק סופית את הקבוצה מהצמרת ואפילו יגרום לזעזוע .  על הרקע הזה נערכה השבוע פגישה בין הבעלים אלונה ברקת והמנכ"ל ארז בדש לגיא עזורי ,  שביקש להתחזק בחלון ההעברות בחודש ינואר בקשר אחורי וחלוץ .  עזורי לא ערך שיחה עם השחקנים באימון המסכם ודחה אותה למחר ,  כנראה על מנת למנוע הדלפות .  
הבלם הצ'כי פבל פרגל מורחק ,  ואת מקומו בהרכב יתפוס נדב קידר הצעיר .  את אביתר אילוז הפצוע צפוי להחליף חנן פדידה ,  שכבש את השער הראשון של הקבוצה בהפסד בשבוע שעבר להפועל חיפה  ( 2:3 )  .  אוהד קדוסי ימשיך אף הוא לפתוח בהרכב ולא צפויים שינויים נוספים .  
מרקוס גלארסה ,  שזכה לביקורת מיד לאחר המשחק בשבוע שעבר  ( "הוא לא מגן לליגת העל ")  ,  ימשיך לפתוח ,  כשהוא והבלם דנילו מוריירה נמצאים תחת זכוכית מגדלת לקראת חלון ההעברות בחודש ינואר .  ליאור אסולין הפצוע ימשיך לצפות מהיציע על חבריו .
 דוד רביבו הכחיש השבוע את הפרסום לפני כשלושה שבועות ,  לפיו הוא מעוניין לעזוב את הקבוצה בגלל מחלוקת עם גיא עזורי .  כזכור ,  שחקנים בקבוצה טענו כי רביבו כועס על עזורי שהחליף אותו .
 הרכב משוער ,  הפועל באר שבע :  טברטקו קאלה ;  מרקוס גלארסה ,  דנילו מוריירה ,  נדב קידר ,  שמעון הרוש ;  אייל שן ,  יוסי אופיר ,  דוד רביבו ,  מאור מליקסון ;  אוהד קדוסי ,  חנן פדידה .
 
הפועל עכו - הפועל באר שבע :  הוכנבוים עשוי להתפטר
חילוקי דיעות קשים בין המאמן להנהלה בנושאי רכש עלולים להביא לסיום דרכו בקבוצה .  גם בבאר שבע חוששים מזעזוע .  שוב

