בפעם השלישית :  נערים סינוורו מסוק משטרה
שני נערים נעצרו לאחר שסינוורו באמצעות קרן לייזר מסוק משטרתי באזור לוד .  השניים הודו בחקירתם במיוחס להם וטענו : " לא ידענו שאנחנו מסנוורים אותו "
 שני נערים נעצרו אמש  ( שלישי )  בחשד שסינוורו באמצעות קרן לייזר טייס במסוק משטרתי ,  שהיה בפעילות באזור לוד .  המסוק סונוור מספר פעמים באמצעות קרן הלייזר ,  וצוות הטיסה כיוון צוות מג"ב שפעל מול המסוק בקשר למקום הסינוור .
 שוטרי מג"ב מצאו במקום שני נערים בגילאי העשרה ,  והם הועברו לחקירה בתחנת משטרת לוד .  בחקירתם ,  הודו השניים שכיוונו את הציין לעבר המסוק ,  אך טענו שלא ידעו שהם מסנוורים אותו .  בתום חקירתם הם שוחררו למעצר בית .
 זוהי הפעם השלישית בה מתרחש מקרה מסוג זה ,  ונראה שהפך כבר לתופעה .  ביום שבת נעצר נער בן 16 בחשד שסינוור באמצעות קרן לייזר טייס במסוק משטרתי ,  שהיה בפעילות באזור יפו .  קצין המשטרה שהיה במסוק כיוון את השוטרים לבית ממנו נשלחה קרן הלייזר ,  שם נעצר הנער .  לפני כחודש נעצר נער בן 15 ,  לאחר שסינוור מסוק משטרתי באמצעות קרן לייזר מגן משחקים בבת ים .  המסוק חג במתחם האווירי של משטרת מחוז תל אביב ,  כחלק מפעילות מבצעית שגרתית .  כאשר טס המסוק מעל שמי בת ים ,  סונוור הטייס במשך דקות ארוכות על ידי קרן לייזר ירוקה שהגיעה מהקרקע ואשר סיכנה אותו באופן ממשי .
 
בפעם השלישית :  נערים סינוורו מסוק משטרה
שני נערים נעצרו לאחר שסינוורו באמצעות קרן לייזר מסוק משטרתי באזור לוד .  השניים הודו בחקירתם במיוחס להם וטענו : " לא ידענו שאנחנו מסנוורים אותו "
 
