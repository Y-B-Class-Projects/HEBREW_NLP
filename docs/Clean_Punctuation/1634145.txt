כך ניצל תעריף החשמל
תעריף החשמל למשקי הבית ולתעשייה עשוי היה לזנק ב-14% - לאחר שהמצרים דרשו לעדכן את מחירי הגז שהם מספקים לישראל .  אבל אז הגיע מאגר תמר וטרף את הקלפים
במשך חצי שנה ניהלו ממשלת מצרים וספקית הגז הטבעי emg משא ומתן לייקור מחיר הגז הטבעי שיסופק לישראל .  זאת ,  לאחר שממשלת מצרים דרשה לעדכן את המחירים שנקבעו במכרז של שנת 2000 - גם במחיר של פתיחת חוזה חתום .  החודשים נקפו ,  משלחות טסו וחזרו ,  הגז לפעמים זרם ולפעמים לא ,  עד שדיווחו שותפות תמר כי נפח הגז הטמון בקרקעית אתר הקידוח גדול ב-60% מתחזיותיהן .  לא חלפו שבועיים מהדיווח ,  וממשלת מצרים וספקית הגז הטבעי emg הודיעו חגיגית על חתימת ההסכם לעדכון מחירי הגז הטבעי שיסופק לישראל .  תוך פחות מחודש כבר חידשה emg את המגעים עם חברת החשמל ולקוחותיה הפרטיים ,  תוך שהיא מקפידה לשמור תג מחיר נמוך באופן יחסי מזה של מתחרתה ים-תטיס  ( מפעילת קידוחי מאריb מול אשקלון )  .  ישפוט הקורא אם מדובר בהוכחה הקלאסית לחשיבותה של תחרות או בצירוף נסיבות אקראי לחלוטין .  עם זאת ,  אין ספק שבראייה משקית אסטרטגית ,  תגליות הגז בתמר ובדלית חילצו את ישראל ממונופול גז מצרי כבר ב-2009 ,  כאשר הגז של ים-תטיס נמכר כמעט כולו .  להיחלצות זו נודעת חשיבות מדינית וביטחונית לא פחותה מזו הכלכלית .  ואולם בעוד שאת אנחת הרווחה הגיאו-פוליטית לא ניתן להמחיש לציבור הרחב ,  הרי שאת היתרון הכלכלי הוא יוכל להרגיש בכיסו ,  ובעוד זמן לא רב .  סל הדלקים של חברת החשמל מהווה כיום כ-50% מעלויות ייצור החשמל - כלומר ,  משקף את מחצית תעריף החשמל לצרכנים .  אם שיעור השימוש בגז לייצור חשמל העפיל באחרונה ל-40% מסל הדלקים - משמע שכל שינוי במחירו משליך מיידית על 20% מתעריף החשמל לצרכן .  כלומר ,  ייקור הגז המצרי ב-70% לפחות - כפי שרמז שר הנפט המצרי במארס 2009 - עשוי היה  ( בחישוב תיאורטי גס )  להביא בשוק מונופוליסטי לייקור תעריף החשמל לצרכנים ב-14% לפחות .  לציבור מדובר היה אולי בגזירה קשה אך נסבלת ,  ואולם עבור התעשייה הישראלית - הכבדה כמו גם מפעלי ההיי-טק - עלולה העלאה שכזו בתשומות הייצור להיות מכת מוות ,  ולהביא לתגובת שרשרת בעלת השלכות מאקרו-כלכליות מרחיקות לכת .  חברת החשמל כבר ציינה בעבר כי החדרת הגז הטבעי למערך ייצור החשמל  ( החל ב-2004 )  תביא בסופו של דבר לחיסכון שנתי של מיליארד דולר ברכש הדלקים  ( הוזלה של כ-20% בתעריף החשמל )  .  ואולם תחשיב זה מותנה בשילוב הגז הטבעי בתמהיל הדלקים של החברה בשיעור של כ-40% .  לפיכך ,  תגליות הגז הטבעי הבטיחו בראש ובראשונה כי שיעור חדירה שכזה יוכל להימשך גם לאחר 2012-2013  ( מועד סיום הגז בים-תטיס )  .  אם חברת החשמל ,  למשל ,  היתה נאלצת משיקולים אסטרטגיים של ביטחון אספקה שלא להתבסס על גז מצרי ,  ולחזור לשריפת סולר ומזוט בתחנותיה - הרי שהיתה נדרשת לשלם מחיר גבוה פי ארבעה .  בהתאם לכך ,  גם תעריף החשמל לצרכן היה מתעדכן בחדות .
 
כך ניצל תעריף החשמל
תעריף החשמל למשקי הבית ולתעשייה עשוי היה לזנק ב-14% - לאחר שהמצרים דרשו לעדכן את מחירי הגז שהם מספקים לישראל .  אבל אז הגיע מאגר תמר וטרף את הקלפים

