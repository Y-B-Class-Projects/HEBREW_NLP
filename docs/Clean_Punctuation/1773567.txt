ברוכיאן : " זה לא הזמן לחשוב על הפציעה "
 הקפטן לא מתעסק בכאבים : " חושב רק על המצב של בית"ר "  ויודע : " חייבים להתחזק ".  ריקן יפתח כמגן ימני מול נתניה בשבת
צילום ועריכת וידאו :  נועם אשל 
בבית"ר ירושלם התאכזבו מאוד מההפסד למכבי פתח תקוה  ( 4:2 בפנדלים אחרי 2:2 בתום 120 דקות )  וההדחה מגביע הטוטו ,  תואר בו זכתה הקבוצה אשתקד .  בקבוצה רצו מאוד לנצח בעיקר בשביל לזכות במענק ההעפלה לחצי הגמר בסך 150 אלף שקל .  מעבר לכך ,  בסך הכל בית"ר הפגינה שיפור ביחס למשחקיה הקודמים ורק שער שיוויון של אלירן דנין בדקה ה-90 שכפה הארכה הרס את השמחה הצפויה .  הקפטן אבירם ברוכיאן דידה בסוף המשחק עם הרגל והברך הפצועה ,  אך שידר אופטימיות .
 ברוכיאן סיכם את המשחק : " בסך הכל היה לנו משחק טוב .  קיבלנו גול בדקה ה-90 כשכבר היינו חצי בבית ובטוחים שעולים .  למרות זאת לא נשברנו ,  חזרנו ל-2:2 והחזקנו מעמד עד הסוף ואז הפנדלים ".  על המצב המקצועי של בית"ר : " אנחנו צריכים להתחזק .  בסך הכל איבדנו את כריסטיאן אלברז שזאת אחת האבידות הגדולות שהיו לנו בשנים האחרונות ,  זה ממש בור .  כמו שאורי אמר אנחנו צריכים להתחזק וכמובן לדאוג למימד נוסף בהתקפה שיתרום לנו לגולים ". 
על הנבחן סרגיי טרטיאק שצפוי לחתום אמר ברוכיאן : " הוא שחקן מהיר מאוד וזה משהו שחסר לנו ,  עדיין אין לו יותר מדי הבנה איתנו וזהו תהליך של זמן ,  אך אם אורי החליט להחתים אותי אני סומך עליו ".  לקראת פתיחת הסיבוב השני בשבת ,  הוסיף הקפטן : " אני מאמין שיהיה לנו סיבוב יותר טוב .  אנחנו צריכים להתחזק ,  אך אנו מחוברים יותר ולדעתי נהיה טובים יותר בחצי השני של העונה ".  על הפציעה שלו והעובדה כי עלה להארכה כשהוא סוחב את הרגל אמר ברוכיאן : " הברך שלי עדיין לא במצב של לסחוב 120 דקות וזה גם לא בריא לה ,  אבל במצב של בית"ר עולים ומשחקים וגם בשבת נגד נתניה ,  לא משנה כמה ואיך היא תהיה זה לא הזמן לחשוב על הפציעה אלא רק על בית"ר ".  שי חדד ואבי ריקן ניגשו למלמיליאן בסיום 120 הדקות וביקשו לבעוט את הפנדלים .  לחדד זה הצליח ,  לריקן קצת פחות ,  אך חבריו עודדו אותו והחמיאו לו על האחריות שהפגין ובחר לבעוט את הפנדל .  אורי מלמיליאן היה מרוצה בסיום המשחק מהנבחן האוקראיני סרגיי טרטיאק ואמר עליו : " אנחנו ניקח אותו .  הוא מוסיף לנו מהירות וכשישתלב יוכל לתרום לנו ". 
בקבוצה יצטרכו למצוא פתרון לעמדת המגן הימני ,  מאחר שליאור ראובן הורחק אתמול ואילו אלי דסה הצעיר נמצא בטירונות .  בצוות המקצועי העריכו אתמול שאבי ריקן ישובץ בתפקיד ,  אך רק האימונים של הימים שלפני המשחק הם שיכריעו .
 
ברוכיאן : " זה לא הזמן לחשוב על הפציעה "
 הקפטן לא מתעסק בכאבים : " חושב רק על המצב של בית"ר "  ויודע : " חייבים להתחזק ".  ריקן יפתח כמגן ימני מול נתניה בשבת

