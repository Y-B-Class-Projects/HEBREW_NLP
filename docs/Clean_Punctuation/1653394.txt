סנטה קלאס
האם ההתעוררות של ניקלאס בנדטנר תסמל מהפך בארסנל ?  לירן שבתאי מסכם מחזור אנגלי ,  ומתכונן לקרב בין וידיץ' לטורס
הדואט של רומן פבליוצ'נקו וג'רמיין דפו .  בסוף ינואר רובי קין עזב את הלול ועבר לסלטיק .  עזיבה של קפטן היא תמיד משמעותית ,  וזו של קין לוותה בהצהרת כוונות לחבריו לקבוצה . " לפי הדרך שבה פבליוצ'נקו התאמן ושיחק ,  הוא רצה לעזוב ,  אבל בינואר הוא הבין שהוא לא הולך לשום מקום ",  אמר רדנאפ ,  ושלח חץ ישיר לעבר החלוץ שלו .  מאז המשחק מול לידס בגביע ,  פבליוצ'נקו כבש שמונה שערים בשישה משחקים .  כפי שרמז רדנאפ ,  השינוי שחל ברוסי מאז ינואר קשור לא רק לשמחת החיים שחזרה ,  אלא גם להבנה שאין יציאה מווייט הארט ליין .  מאז הוא נראה מהיר וחד ,  ומול השער הוא קר כמו מזג האוויר במולדתו .  
בשבת הצמד רומן את ג'רמיין פירק את בלקבורן .  דפו פתח עם שער יתרון בשעה שארב לכדור נייח כמו פומה שחורה ,  במחצית השנייה דפו מצא את פבליוצ'נקו והאחרון שיגר טיל לרשת ,  ואת השלישי  ( והשני של פבליוצ'נקו )  הרוסי דחק מקרוב .  התרנגולים מנצחים 1:3 ומתקבעים במקום הרביעי ,  ובראש כבר מתחילים להתנגן צלילי נעימת הצ'מפיונס ליג . 
" הוא פינישר נהדר ויכולתו נותנת לנו סיכוי לטופ-4 ",  אמר רדנאפ על ה"רכש "  הכי משמעותי שלו בינואר .  ואכן ,  השילוב של פבליוצ'נקו ודפו קטלני ,  ו"באטמן ורובין "  כבשו 14 מתוך 17 השערים האחרונים של טוטנהאם .  דפו ,  מנגד ,  שכבש כבר 23 שערים העונה ,  הוכיח שאין ראוי ממנו לזכות בריאליטי הפופולרי  " החלוץ השני לצד ווין רוני "  בקיץ .  אחרי שעבר את קראוץ' ,  קין ושלל נגרים ,  דפו פורח ,  ומבין ומסתדר עם פבליוצ'נקו בהרמוניה .  אם רדנאפ ייתן לנו עוד מאותו החומר ,  ההרמוניה הזו עוד תשמיע בווייט הארט ליין את המנון ליגת האלופות .
 לבריאן לואוס .  מהמקום ה-18 ,  ברנלי לא יכלה לקוות לדייט ביתי חשוב יותר מאשר מפגש מול היריבה לתחתית וולבס ,  המדורגת מקום אחד מעליה ,  אך דווקא האורחים הצליחו להשיג את ה-1:2 הקריטי .  לדעת רבים ,  גורלה של ברנלי נחרץ ביום שאואן קויל עזב .  מעבר לשינוי הטקטי ,  ממשחק מהיר והתקפי להגנתי ומבוקר ,  המהפך שהתרחש לרעה הוא שבריאן לואוס ,  בניגוד לקויל ,  הוא מאמן נטול כריזמה ומנהיגות .  מיק מקארתי נראה כמו אחד השחקנים ,  רוברטו מרטינז מביא איתו סקס אפיל ספרדי ,  פיל בראון והאוזנייה שלו כבר שולטים שנים בהאל סיטי ,  שחקני פומפי נפלו שדודים לרגליו ופיו של אברם גרנט .  אחד התפקידים החשובים למאמן בקבוצות תחתית זה היכולת לגבש את השחקנים והקהל ,  לגרום להם להאמין ,  להילחם ביחד ולסמוך עליו .  כנראה ללואוס ,  המצטייר כאנמי ,  אין את כושר המנהיגות ,  והקהל אף שרק לו בוז אחרי החילוף של כריס איגלס ההתקפי .  ברנלי בצרות . 
" זה הרסני ביותר כי אנחנו צריכים לקחת נקודות מקבוצות באזור שלנו ",  אמר לואוס אחרי שזירת הרצח בתחילת העונה הפכה לחנות ממתקים , " כרגע לא מעניין איך אנחנו משחקים ,  ואם לא נביא נקודות בבית ,  נצטרך להביא מבחוץ ".  לדבריו ,  ל"קלארטס "  נשארו שני משחקי מפתח ,  מול וויגאן בשבוע הבא ומול האל סיטי .  לדאבונו ,  לברנלי יש את מאזן החוץ הכי גרוע מזה שנים ,  רק נקודה אחת בלבד .  להפסיד בבית ,  שהיה למבצרה האחרון ,  בשלב כה אקוטי של העונה ,  מול אויבת לתחתית כמו פורטסמות ועוד לחזור שנית על החטא מול וולבס - כך בדרך כלל מתחיל תסריט הירידה .
 לפני שבוע צלבו אותו כאילו היה ישו  ( "הוא לא יכול לפגוע בפרה עם בנג'ו ",  קטלו ב"סאן ")  ,  ביום שלישי כבר חזרו בהם  ( "מר בנדטנר :  אנחנו מצטערים ",  הפתיעו בצהובון )  ,  ובשבת ,  לאחר שכבש את שערו החמישי במדי ארסנל בארבעת המשחקים האחרונים והעניק לה ניצחון חשוב על האל בדקה ה-90 ,  ניקלאס בנדטנר הוא כבר קדוש מעונה ,  ומשל על הפכפכותו של הכדורגל .  מול האל סיטי בנדטנר כבש את שערו ה-11 העונה ,  אבל כנראה החשוב שבהם .  זה לא רק הניצחון ,  שהושג בלי פברגאס ועם אופי ,  אלא בעיקר הביטחון שחוזר ואולי סימני יציבות נדירים . " חלוץ צריך אופי מיוחד ,  ויש לו את זה ",  ניתח ונגר אחרי המשחק .  בנדטנר הוא סוג של  " החבילה השלמה "   מבין כדורגל ,  מהיר כמו תותח ,  חזק כמו ויקינגי ,  דריבל ארסנלי ובעיטה טובה .  רק מה ,  הדני לא כובש . " יכול להיות קשה לאמן אותו ",  המשיך הפילוסוף הצרפתי , " הוא בטוח מאוד ומאמין שהוא הטוב ביותר ".  וזה החולי הנורא שלו - הוא אינו מתבייש בהחמצותיו ונראה בטוח ורגוע מדי ,  גם כאשר דבק בו טייטל של מחמיצן . " יש לו יהירות של שחקן עולמי ,  אבל הוא לא שם ",  אמר חלוץ העבר והפרשן טוני קסקרינו .  
הרגע בו ה"סאן "  השפיל אותו אחרי ברנלי ,  יכול להיות נקודת המפנה בקריירה של בנדטנר בן ה-22 .  אולי אם הדני יפנים שהוא נמדד בשערים וכל הזדמנות היא בוחן ,  אולי אז יהיה צ'אנס שכישרונו יתעצב לכדי חלוץ רציני .  החלוץ קיבל בומבות אחרי ברנלי ,  ומול פורטו פרק עצבים בדמות שלישייה . " בתחילת העונה שיחקתי בכנף ",  מסביר את השינוי , " אך אני שמח לשחק במקום הטבעי שלי ,  במרכז ".  אם ונגר ימשיך לתת לו להופיע במרכז ,  ואם הדני יוסיף לעצמו קצת אמונה ,  חינוך נוקשה וחשיבות לשערים - יש סיכוי שהחלוץ שמשוועים לו באמירויות ,  יהיה דווקא ניקלאס בנדטנר .
 2  נקודות מפרידות מהמקום הראשון לשלישי .  מאז שנוצר הטופ 4 בעונת 2003-04 ,  לא היה צמוד כל כך לקראת הפוטו פיניש .  לכן נבחן את שלוש הגדולות לקראת גמר ה-100 מטר .  
27  שערים ספגה צ'לסי לאחר 29 משחקים ,  יותר מכל עונה מאז 2003-04 .  אך צריך להודות - אם יש סגל המסוגל להתמודד עם פציעותיהם של צ'ך ,  בוסינגווה ,  אשלי קול וכמובן מייקל אסיין ,  זה של צ'לסי .  
15  שערים כבשה ארסנל ב-10 דקות האחרונות העונה ,  יותר מכל קבוצה אחרת . " זה אולי לא טוב ללב שלי ,  אבל לאליפות זה לא רע ",  אמר ונגר .  הילדים מתבגרים .  
100  שערים כבשה מנצ'סטר יונייטד בכל המסגרות .  11 שעות ו-55 דקות עברו מאז השער האחרון שיונייטד ספגה בבית .  ווינרים יודעים להופיע בזמן ובמקום הנכון .
 הכל נראה מבטיח בחייו של נמניה וידיץ' אשתקד ,  עד שלפתע ,  ביום שמשי במנצ'סטר ,  השחקן שהיה מועמד מוביל לתואר שחקן העונה איבד את העשתונות ,  וספג כרטיס אדום אחרי שרשרת של טעויות חמורות . " אני יכול לקרוא את מחשבותיו של ריו ",  סיפר וידיץ' לאחרונה , " אני מודע לתחושה שאני הכסחן והוא הרגוע עם הכדור ".  
מי שנחשב לקריפטונייט של קלארק וסופרמן היה פרננדו טורס .  החברים קוראים לו  " אל ניניו ".  לדעת רבים ,  כאשר הצמד  " וידיננד "  בכושר ,  ספק אם ישנה הגנה יותר מרתיעה .  אך מול פרננדו טורס הם מתקשים ומפסידים בשלושת המפגשים האחרונים .  בסיבוב הקודם טורס כבש על ריו פרדיננד כאילו מדובר בטל בן חיים ,  ו-וידיץ' הורחק פעם שלישית ברציפות .  לאחרונה שניהם שבו מפציעות . " לקבל אותם בחזרה זה פנטסטי עבורנו ",  הודה פרגי השבוע , " הם מביאים ניסיון ועקביות ".  איתם יונייטד ניצחה בבית את פולהאם 0:3 משכנע .  בשבוע הבא ,  באותו יום ובאותה שעה ,  הבוס יצטרך שהצמד ילבש את חליפת הסופרמן שלהם ,  לקראת משחק הגמר מול ליברפול וסופת  " אל ניניו ". 

סנטה קלאס
האם ההתעוררות של ניקלאס בנדטנר תסמל מהפך בארסנל ?  לירן שבתאי מסכם מחזור אנגלי ,  ומתכונן לקרב בין וידיץ' לטורס

