סנגיונג קורנדו הבשיל
רכב הפנאי הקוריאני חוזר בדור הרביעי שלו עם מנוע טורבו-דיזל מודרני ,  חזות נאה ,  ושאיפות לשרוד את השנים הקרובות .  קטן עליו ? 
חטיבת המכוניות של חברת סנגיונג יכולה לזקוף חזה :  אחרי שבשנה האחרונה הושבתו קווי הייצור שלה בשל התבצרות מזוינת של עובדים ממורמרים ומפוטרים במתקן המרכזי בקוריאה ,  היא הצליחה לאסוף את הרסיסים ,  האגו המנופץ וכלי-הנשק ,  ולסיים את הליטושים האחרונים על הסנגיונג C200 ,  או כפי שהוא יקרא מעתה  קורנדו .  אולי תחת הכותר הזה ,  הם מקווים להפטר מהנאחס שדבק בהם ולצאת לדרך חדשה בסיומו של תהליך ההחלמה .
 בהתאם לרוח ההתחדשות ,  הוחלט בסנגיונג כי ינואר 2011 הוא המועד להכריז על השקתו של רכב הפנאי המוביל ,  שלו אף תהיה גרסה היברידית בעתיד .  בקווים היסטורים ,  הקרוסאובר קורנאדו נולד כג'יפ ב-1983 ,  והיום בדור הרביעי שלו התגלגל לכלי-רכב מגובש ,  הנושא את חתימת ידו של המעצב האיטלקי גיורג'טו גיוג'ארו ,  שלעתים תכופות תרם מזווית מבטו לחברות קוריאניות כמו דהייו  ( שברולט אירופה )  .  מבחינה צורנית ,  נראה שהדור החדש נטש כל קשר עם הדגם המוחלף ,  וטוב שכך .  
הקורנדו ישווק בסגמנט רכבי הפנאי הקומפקטיים .  מחד ,  הוא קצת יותר קטן מיונדאי ix35 לדוגמא ומסתדר עם אורך של 4.44 מ' .  אולם ,  החלל הפנימי שלו עשיר עם רוחב של 1.84 מ' .  תא המטען בו נציל מאוד ,  וזה מציע שטח הטענה בין 480 ל' ועד 1,300 ל' בקיפול המושבים של השורה השנייה .  תא הנוסעים מצויד במערכות תפעול סטנדרטיות ,  ולדברי סנגיונג מדובר בקפיצת מדרגה משמעותית באיכות החומרים ובהנדסת האנוש ביחס לכלי-רכב קודמים .
 הקוריאני הגבוה מוצע למכירה באירופה במתכונת של חמישה שילובים שונים ,  המבוססים הן על הנעה קדמית והן על כפולה ,  כשבכל גרסה נפרדת קיימת אופציה לתיבה ידנית 6 הילוכים עצמאית ,  או אוטומטית  ( פיתוח אוסטרלי )  .  המנוע השוכן מלפנים הוא טורבו-דיזל בנפח 2.0 ל' המנפק 175 כ"ס וצורך כ- 13.67 ק"מ לליטר .  פליטת ה-CO2 עומדת על 157 גק"מ .  ביבואנית סנגיונג לישראל חברת טלקאר הביעו בעבר נכונות להביא את הדגם לישראל ,  אולם לא ידוע מתי יגיע בשלב הנוכחי .
 
סנגיונג קורנדו הבשיל
רכב הפנאי הקוריאני חוזר בדור הרביעי שלו עם מנוע טורבו-דיזל מודרני ,  חזות נאה ,  ושאיפות לשרוד את השנים הקרובות .  קטן עליו ? 

