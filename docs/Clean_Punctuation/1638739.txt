השכנים דרשו - המרכז המסחרי של רבוע כחול נדל"ן בנתניה ישתנה 
לאחר התייעצות שיזמה עם השכנים ,  שינתה רבוע כחול בהליך לא שגרתי את התוכנית של המרכז המסחרי בשכונת קרית השרון
 >  >  רבוע כחול נדל"ן שינתה את תוכניותיה למרכז מסחרי בשכונת קרית השרון ,  לאחר הליך שיתוף ציבור שנערך עם תושבי השכונה .  מדובר בהליך בלתי שגרתי שמקיים יזם לפרויקטים מניבים ,  עם תושבים המתגוררים בסמוךלפרויקט ,  על אף שהתוכניות כבר אושרו ,  ולתושבים אין אפשרות להתנגד להן .  עם זאת ,  מסבירים בחברה כי המהלך הוא חלק מאסטרטגיה שלפיה התושבים מהווים חלק בלתי נפרד מתכנון המרכז שבעתיד ישמשו כלקוחותיו .  לרבוע כחול נדל"ן מגרש של 19 דונם ברחוב האורזים בשכונה ותוכנית בניין עיר  ( תב"ע )  מאפשרת הקמת מרכז מסחרי .  החברה ,  שממתינה לקבלת היתר הבנייה מהוועדה המקומית ,  בחרה לפנות לתושבים ולשמוע את צרכיהם והסגותיהם בנוגע לתוכנית .  לאחר סדרת פגישות עם התושבים ,  שינתה החברה את התוכנית באמצעות האדריכלית נעמה מליס .  כך למשל הוחלט ,  בהתייעצות עם התושבים ,  להפחית את מספר הקומות במבנים המסחריים משמונה קומות לשלוש בלבד ולרכז את הבנייה לגובה בקצה המגרש ,  כך שהבניין לא יחסום את הנוף והאוויר .  עוד נקבע כי המבנים המסחריים שנמצאים מול בתי המגורים וסמוכים אליהם יהיו בני שתי קומות בלבד ,  ובצדם הרחוק יותר - בני שלוש קומות .  מנכ"ל רבוע כחול נדל"ן ,  זאב שטיין ,  מסביר : " כשבאים להקים פרויקט חדש ,  מפירים איזון קיים במקום .  טבעי שלחלק מהתושבים יהיו חששות מהשינוי ,  ובשיתוף הציבור ניתן להסיר חלק מהחששות .  הרעיון הוא לשתף את התושבים בלי לפגוע בזכויות האלמנטריות של בעל הנכס ".  ועד שכונת קריית השרון בירך על השיתוף ומסר כי הוא מצפה להמשך התהליך .
 
השכנים דרשו - המרכז המסחרי של רבוע כחול נדל"ן בנתניה ישתנה 
לאחר התייעצות שיזמה עם השכנים ,  שינתה רבוע כחול בהליך לא שגרתי את התוכנית של המרכז המסחרי בשכונת קרית השרון

