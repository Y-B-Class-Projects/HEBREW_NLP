עסקי שיקגו בשיא של 22 שנים ;  האבטלה בארה"ב בשפל של 29 חודשים
מספר תביעות האבטלה הראשונות השבועי ירד מתחת ל-400 אלף בראשונה מאז קיץ 2008
נתוני מקרו כלכליים חיוביים בתחום התעסוקה ופעילות העסקים בארה"ב פורסמו היום .  קצב הצמיחה בפעילות העסקים באזור שיקגו זינק במפתיע בדצמבר לרמה הגבוהה ביותר זה למעלה מ-22 שנים ,  ומספר תביעות האבטלה הראשונות בארה"ב ירד בשבוע שעבר לרמה הנמוכה ביותר מאז יולי 2008.מדד מנהלי הרכש של מגזר הייצור באזור שיקגו עלה בדצמבר לרמה של 68.6 נקודות - הרמה הגבוהה ביותר זה למעלה מ-22 שנים - לעומת 62.5 בנובמבר ,  מסר היום מכון המחקר ism .  כלכלנים צפו ירידה של המדד לרמה של 61 נקודות .  זה החודש ה-15 ברציפות בו נמצא המדד מעל לרמה של 50 נקודות .  קריאה של המדד מעל לרמה זו מצביעה על התרחבות הפעילות ,  ואילו מדד מתחת לרמה של 50 נקודות משקף ירידה בפעילות העסקים.מספר תביעות האבטלה הראשונות בארה"ב ירד בשבוע שעבר ב-34 אלף לרמה של 388 אלף - רמה הנמוכה ביותר מאז יולי 2008 - כך מסר היום משרד העבודה האמריקאי .  הירידה שנרשמה היתה חדה באופן ניכר מתחזיות הכלכלנים אשר צפו 415 אלף תביעות .  נתוני השבוע הקודם תוקנו מעט כלפי מעלה ל-422 אלף תביעות לעומת 420 אלף תביעות שעליהן דווח במקור .  הממוצע הארבע-שבועי - אשר נחשב לפחות תנודתי - ירד בשבוע שעבר ל-414 אלף - הרמה הנמוכה ביותר מאז שלהי יולי 2008 .
 
עסקי שיקגו בשיא של 22 שנים ;  האבטלה בארה"ב בשפל של 29 חודשים
מספר תביעות האבטלה הראשונות השבועי ירד מתחת ל-400 אלף בראשונה מאז קיץ 2008

