וילה באווירה כפרית בקדימה 
בתנועה
שמות :  עודד  ( 53 )  והילה  ( 49 )  דוידסון עיסוקים :  עודד זכיין חברת סאן ריידר לתוספי תזונה וויטמינים מצב משפחתי :  נשואים פלוס 3 איזו דירה אתם מוכרים ?   " אנחנו מוכרים וילה ברחוב הגלבוע 7 ביישוב קדימה .  הווילה יפה ומעוצבת ,  בשטח של 330 מ"ר בנוי על מגרש בשטח של 560 מ"ר . " אנחנו גרים בבית חמש שנים .  הבית יפה ומעוצב ובו שלושה מפלסים .  קומת הקרקע כוללת מטבח ,  פינת אוכל ,  סלון ,  חדר כביסה ,  יחידת הורים ושירותי אורחים .  יחידת ההורים מעוצבת כדירת סטודיו ובה ריצוף פרקט עץ ,  חדר ארונות ,  מקלחת ,  שירותים ואמבטיה גדולה . " המפלס השני של הבית כולל שני חדרי שינה ,  מקלחת ,  שירותים ,  מטבחון ויציאה למרפסת גדולה שבה ג'קוזי .  במפלס התחתון ,  שני חדרי שינה גדולים ,  הכוללים חדרי ארונות ויציאה לחצרות אנגליות ,  ממ"ד ,  מטבחון ופינת טלוויזיה .  ניתן להשכיר את שני החדרים כשתי יחידות דיור הכוללות גם יציאות נפרדות . " הווילה ,  עם גג רעפים וגג שטוח ,  מעוצבת בסגנון איטלקי .  הבית הוא למעשה חיבור של שני בתים יחדיו ,  שלכל אורכו תקרת סקיילייט - מערכת גג שקופה .  בווילה מערכת בידוד מפני קור וחום ,  כל החלונות הם בלגים עם אלומיניום ,  התריסים חשמליים ,  וכל הדלתות מעוצבות ומיוחדות . " המדרגות בבית עשויות פרקט עץ ובחדר הילדים הריצוף הוא מפרקט רגיל .  יש מזגנים בכל החדרים ,  קמין בחדר משפחה ,  מערכת אזעקה ,  מערכת טלפונים עם מרכזייה אלקטרונית והנמכות מעוצבות מגבס .  בחצר הווילה יש בריכת דגים ומפל לפי עקרונות הפנג-שוואי .  לווילה צמודה חניה לשתי מכוניות ,  אחת ליד השנייה ".  השכונה : " הבית ממוקם בצפון קדימה ,  באזור המושבה הוותיקה ,  הנושק לשדות .  האזור מאופיין בעיקר בזוגות צעירים עם ילדים .  מדובר באוכלוסייה חזקה ,  הכוללת עובדים רבים מתעשיית ההיי-טק . " במועצה המקומית שני בתי ספר יסודיים ,  חטיבת ביניים ותיכון .  הסביבה היא כפרית ,  פסטורלית ,  יפה ושקטה ,  ועם זאת אנחנו קרובים למרכזי מסחר ושירותים כמו מרכז פולג ונתניה .  היישוב יושב על כביש 4 וישנה גישה נוחה לכביש 6 .  בין היישוב שלנו לבין צורן מפריד יער קדימה ,  ואנחנו קרובים גם לשמורת הטבע האירוסים ושמורת הטבע אלונים ".  מחיר מבוקש :  3.3 מיליון שקל איך קבעתם את המחיר ?   " הסתמכנו על הערכת שמאי מקרקעין .  כמו כן ,  התייעצנו עם מתווכים ובדקנו נכסים שנמכרו בסביבה ".  למה החלטתם למכור את הבית ?   " שלוש בנותינו עזבו או בתהליך עזיבה של הבית ,  ואנחנו מוצאים את עצמנו בבית יפה אבל גדול על מידותינו ".  באיזה נכס אתם מעוניינים ,  והיכן ?   " אנחנו מאוד אוהבים את היישוב ומתכוונים להישאר בו .  אנחנו מעוניינים לקנות בית קטן יותר או דירת גן ,  אך זה ייעשה בהתאם לקצב התקדמות המכירה ".  כמה זמן אתם מציעים את הבית ,  ואיך ?   " אנחנו מציעים את הווילה באמצעות מתווכים ובאינטרנט במשך שלושה חודשים ".  תתפשרו במחיר ?   " יש לנו בית יפה מאד ומיוחד ,  ואנו חושבים שהמחיר מתאים .  הבית הוצע עד לפני חודש בכ-3.6 מיליון שקל ,  והחלטנו להוריד את המחיר כי אנחנו מעוניינים לזרז את ביצוע העסקה .  נבחן כל דבר לגופו ,  בהתאם להתקדמות המשא ומתן .  אנחנו לא סוגרים את הדלת ".  לפרטים נוספים :  5615323-054

וילה באווירה כפרית בקדימה 
בתנועה

