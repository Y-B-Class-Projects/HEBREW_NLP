ארה"ב :  רפורמת הבריאות תוכרע במסצ'וסטס
תושבי מסצ'וסטס יבחרו יורש לסנטור טד קנדי .  אחרי חצי מאה בה שלטו הדמוקרטים במדינה ,  מסתמן ניצחון לרפובליקאים והגוש הדמוקרטי בסנט עלול לאבד את הרוב החוסם ואת הרפורמה
תושבי מדינת מסצ'וסטס הולכים היום  ( שלישי )  לקלפיות בבחירות מיוחדות בו יבחרו מי ימלא את מקומו בסנאט של טד קנדי ,  שמת בחודש אוגוסט בעודו מכהן כסנאטור .  המירוץ ,  בין המועמדת הדמוקרטית ,  התובעת הכללית מרתה קוקלי ,  לבין המועמד הרפובליקאי סקוט בראון ,  צמוד מאוד בניגוד לתחזיות המוקדמות .
 במידה שבראון ינצח ,  הדמוקרטים יאבדו את הרוב של 60 מתוך 100 המושבים בסנאט ,  שמבטיח להם לסכל כל מאמץ רפובליקאי ליזום פיליבאסטר ,  כלומר למשוך לתקופה ארוכה דיונים על חקיקה .  בחירת סנטור רפובליקאי במסצ'וסטס תהפוך את הרוב המיוחס בסנאט לרוב רגיל ותאפשר להם לתקוע מקלות בגלגלי הממשל ולפגוע באישור הצעת החוק לרפורמה במערכת הבריאות .  הנשיא ברק אובמה רוצה להביא לאישור את הרפורמה - העומדת בראש סדר העדיפויות שלו בתחום מדיניות הפנים - לפני המועד שבו יישא את הנאום על מצב האומה בפני שני בתי הקונגרס ,  בתחילת החודש הבא .
 המרוץ במסצ'וסטס היה אמור להיות פורמלי בלבד עבור הדמוקרטים ,  שנהנים מרוב של אחד לשלושה במדינה שכבר במשך כחצי מאה שולחת את קנדי הדמוקרט לסנאט .  סקרים עדכניים מראים שהמועמד הרפובליקאי הולך ומתחזק מדי יום ולפי כמה מהם מצטיירת תבוסה היסטורית של המועמדת הדמוקרטית .  סקר שפורסם באתר  " פוליטיקו "  הראה שבראון מוביל עם 52% בהשוואה ל-43% למועמדת הדמוקרטית ,  שסופגת ביקורת קשה במפלגתה על הדרך בה ניהלה את הקמפיין .
 אובמה עצמו הגיע ביום ראשון למדינה ,  הנחשבת לאחת מהליברליות ביותר בארצות הברית ,  בכדי לתמוך בקוקלי בצעד שפורש כחוסר שביעות רצון של הבית הלבן מהמתרחש בבחירות שם .  למרות קמפיין הבחירות המוצלח של בראון ,  שהצליח לסגור פער גדול מול קוקלי בעיקר בגלל הקמפיין הכושל שלה קוקלי ,  במפלגה הדמוקרטית מאמינים כי תיאורו של בראון כ"חבר של האנשים בוול סטריט "  מצליח לפגוע בתדמיתו בימים האחרונים .  גם השלג הכבד שיורד במדינה עלול להשפיע על כמות המצביעים שיגיעו היום לקלפי .
 הפסד של קוקלי עלול להגביר את החשש של חברי קונגרס דמוקרטים לתמוך באובמה בסוגיות אחרות ,  מחשש שהדבר יפגע בסיכויהם להיבחר שוב בנובמבר .  מצב כזה עלול לפגוע בכוחו של אובמה בתחילת השנה השנייה לכהונתו .  קוקלי אמרה שאם תזכה במושב של קנדי היא תתמוך ברפורמת הבריאות ,  כפי שנהג קנדי וכפי שינהגו שאר 57 הסנאטורים הדמוקרטים ושני סנאטורים עצמאים .  בראון לעומת זאת הבהיר שיתנגד לרפורמה ,  בדומה לשאר הסנאטורים הרפובליקאים .  בכך יעניק לרפובליקאים את הקול האחד החסר להם כדי למנוע את אישור הרפורמה .  מומחים פוליטיים בארצות הברית מעריכים ,  כי כאשר סקרי דעת הקהל מראים שכמחצית מהאמריקאים אינם מרוצים מכך שאובמה לא עומד בהבטחות הבחירות שלו ,  הבחירות במסצ'וסטס יכולות להיתפש כמשאל עם על שנתו הראשונה בתפקיד .
 
ארה"ב :  רפורמת הבריאות תוכרע במסצ'וסטס
תושבי מסצ'וסטס יבחרו יורש לסנטור טד קנדי .  אחרי חצי מאה בה שלטו הדמוקרטים במדינה ,  מסתמן ניצחון לרפובליקאים והגוש הדמוקרטי בסנט עלול לאבד את הרוב החוסם ואת הרפורמה

