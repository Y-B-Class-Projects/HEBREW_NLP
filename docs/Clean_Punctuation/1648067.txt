קבוצות רוכשים קנו 800 דירות חדשות בהנחה במחצית השנייה של 2009
הקבוצות מתאגדות מול קבלן וזוכות להנחות במחירים ;  התאחדות הקבלנים :  התופעה תדחק את קבוצות הרכישה
במחצית השנייה של 2009 מכרו הקבלנים כ-800 דירות חדשות לקבוצות רוכשים מאורגנות של למעלה מ-15 קונים .  לפי התאחדות הקבלנים ,  התופעה תגדל במהלך השנה הנוכחית .  זאת ,  על רקע הפיחות הצפוי בהיקפי קבוצות הרכישה ,  עקב הקשיים שבנק ישראל מערים עליהן .  מדובר על היקף של כ-9% מכלל שוק הדירות החדשות בשנה שעברה.בניגוד לקבוצות רכישה ,  הכוללות פרטים שמתאגדים לקבוצה שיוזמת לעצמה את הפרויקט ,  קבוצות רוכשים כוללות פרטים שמתאגדים לצורך קבלת הנחות מסחריות על דירות בפרויקטים שבונים קבלנים.במשך שנים היו התארגנויות עצמאיות של קבוצות רוכשים בעיקר במגזר הדתי והחרדי ,  אולם במהלך שנת 2009 החלו לפעול מספר התארגנויות מסחריות הפועלות באמצעות רשת האינטרנט ומציעות לרוכשים להצטרף לקבוצות לרכישת דירות באיזורי הביקוש בינהן  " איחוד קוני הדירות "  ו"גרופי ".  במקביל נכנסו לתחום מתווכי דירות וחברות שיווק נדל"ן.סגן נשיא ויו"ר אגף בנייה ויזמות בהתאחדות הקבלנים ,  יצחק אמסלם ,  מסר כי הפעילות של קבוצות הרוכשים מאפשרת לרוכשי הדירות לקבל הנחות משמעותיות במחירי הדירות ולהימנע מהסכנות הכרוכות בקבוצות הרכישה .  רוכשי דירות מקבלן נהנים מהגנת חוק מכר דירות המבטיח את כספם מהשקל הראשון ,  הם נהנים מאחריות על הדירה אותה הם מקבלים ומוגנים גם במקרה של עיכוב במסירת הדירות .  והכי חשוב ,  רוכשי הדירות יודעים בדיוק מה יהיה הסכום אותו הם ישלמו עבור הדירה.רוני כהן ,  משנה למנכ"ל בחברת אלדר שיווק שהקימה לפני כחצי שנה את מיזם  " איחוד קוני הדירות "  ציין כי המיזם האינטרנטי מציע לרוכשי דירות פרטיים ,  להצטרף לקבוצות רוכשים גדולות בפרויקטים שונים בערי הביקוש וליהנות ממחירי דירות מוזלים בזכות כמות הדירות הגדולה שנרכשת בקבוצה.מאז שהושק המיזם ,  נמכרו באמצעותו 340 יחידות דיור עם 9 קבוצות רוכשים ,  בערים כמו פתח תקוה ,  באר יעקב ,  הרצליה ,  כפר סבא ,  רמת השרון .  החברים בקבוצות הרוכשים זכו להנחה ברכישת דירה בהיקף של 120-200 אלף שקל.לדבריו , " ההבדלים המשמעותיים בין קבוצת רוכשים לקבוצת רכישה הם שבקבוצת רכישה ,  הרוכשים הם בעלי הקרקע ואין להם למעשה ערבויות על הדירה אותם הם רוכשים ,  מחיר הדירה אותה הם רוכשים אינו סופי ,  כמו גם מועד האכלוס ותכנית הדירה ,  זהות הקבלן המבצע ועוד .  לעומת זאת ,  הרוכשים בקבוצת רוכשים נהנים מהטבות כספיות ,  אך קונים דירה מקבלן ,  ונהנים מכל זכויותיהם כחוק ,  והחשוב מכל :  הקבלן מחויב כלפיהם לפי חוק מכר דירות ,  שתוקן לאחר פרשת חפציבה ומבטיח את כספי הרוכש החל מהשקל הראשון "
 
קבוצות רוכשים קנו 800 דירות חדשות בהנחה במחצית השנייה של 2009
הקבוצות מתאגדות מול קבלן וזוכות להנחות במחירים ;  התאחדות הקבלנים :  התופעה תדחק את קבוצות הרכישה

