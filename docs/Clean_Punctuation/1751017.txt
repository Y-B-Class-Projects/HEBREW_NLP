הולך בין הצללים :  על האלבום החדש של קליף ריצ'רד
האלבום החדש של קליף ריצ'רד הוא לגמרי לא רלוונטי ,  אבל זה בסדר - יש מספיק מוזיקה טובה בעולם כדי שאפשר יהיה לפרגן לקשיש החתיך .  עינב שיף כונן דיסק 
" Bold As Brass "  הוא אלבום האולפן האין לאף אחד מושג כמה של סר קליף ריצ'רד ,  הראשון מזה שש שנים שמכיל חומרים חדשים ,  כשההגדרה של  " חדשים "  היא מעט מרמה :  מדובר בקאברים של האביר האנגלי לקטעי ג'אז וסווינג מוכרים למדי ,  החל מ-"I've Got You Under My Skin "  ועד ל-"I Just Wanna Make Love to You ".  ריצ'רד מלווה כמובן בתזמורת סווינג מלאה בהפקה טיפ-טופ ,  כשכל סקסופון מונח בדיוק של ציור במוזיאון והקול של ריצ'רד הוא עדיין ז'אנר בפני עצמו . " כבר לא שרים ככה ",  יאמרו המצקצקים ,  אבל עדיף להחמיא ליכולתו של ריצ'רד לשיר באופן טבעי ,  ללא עזרים או אפקטים שיגבירו את קולו מול התזמורת .  בקיצור ,  לתת לאלבום של קליף ריצ'רד להיות אלבום של קליף ריצ'רד .
" Bold As Brass "  הוא התרומה של מנהליו של קליף ריצ'רד לחגיגות ה-70 שלו ,  שהתקיימו במקביל ליציאת האלבום ,  שהגיע לחנויות ב-11 באוקטובר ,  שלושה ימים לפני המועד המיוחל .  כך ,  ריצ'רד פירק את הרויאל אלברט הול בלונדון שש פעמים במשך שבוע  ( 11-17 )  מול קהל של כ-30,000 אנשים עם שירי האלבום וכמובן להיטי כל הזמנים .  כי בכל זאת  מדובר בקליף ריצ'רד והאלבום האחרון הוא סוג של נפטלין משוכלל ,  חומר משמר בעידן שבו לא מוכרים דיסקים אלא מוכרים אישיות .  ואם יש טייטל שקליף ריצ'רד יכול להתגאות בו זה  " פרסונה ",  שזה גם זמר ,  גם נראה מצוין וגם גבר כזה שבגיל 70 ממלא אולמות ולאף אחד זה לא נראה לא הגיוני ,  לעומת אמנים אחרים בני גילו שלא מגיעים לרויאל אלברט הול אלא מקוששים צופים לאיזה היכל נוקיה באיזו עיר שלחופי הים התיכון .
 אמנם  " Bold As Brass "  לא משחזר את ימי הזוהר של ריצ'רד ,  כפי שלערוץ 2 לעולם לא יהיה את הרייטינג של הערוץ הראשון בשנות ה-80 .  עם זאת ,  הכאוס הזה שקרוי רשות השידור היה מת לרייטינג של ריצ'רד ,  שפתח במקום השלישי במצעד הבריטי ,  עם מכירות של 22,000 עותקים בשבוע הראשון .  לאחר מכן הוא ירד למקום ה-11 עם 13,000 עותקים .  
34,000 עותקים בשבועיים בשוק הבריטי זה מספר מצוין לאמן בגילו של ריצ'רד וההוכחה שבמולדת יודעים להעריך חבר במסדר השולחן העגול .  מחוץ למולדת ,  ריצ'רד שומר על מספרים סבירים  מקום 3 בוויילס ו-8 בסקוטלנד ,  שתי השותפות של אנגליה לאי הבריטי ,  ומספרים נמוכים עד זניחים בשאר אירופה .  ועם זאת ,  עם 260 מיליון עותקים שמכר מכל אלבומיו ,  אפשר להניח לו וכן  לוותר לו על סיבוב המוות בנוקיה .
" ריצ'רד מגשים את החלום שלו להקליט קלאסיקות מספר השירים האמריקאי עם להקה מנשוויל ,  עם צליל שאפילו הראט-פאק היו אוהבים ",  מחמיא ה-BBC לריצ'רד וקובע את הטון הכללי בממלכה כלפי ריצ'רד ,  שמקבל את העובדה שהוא תמיד יהיה הכי עשיר ,  הכי יפה והכי נערץ שאפשר מבלי להשתין לכיוון אזורים של העזה וחוצפה : " מזל טוב ,  אייקון לאומי ,  מבוכה וגם אוצר ",  כתב עליו הגרדיאן .
 מזל טוב קליף ,  יש מספיק מוזיקה טובה באמת בעולם כדי שנוכל לפרגן גם לך .
 אנשים כמו קליף ריצ'רד הם הסיבה לרצות לחיות עד גיל 70 .  תהליך ההזדקנות שלו מלא באותו מונח אנגלי מקסים ,  Grace ,  מבלי להפגין איזשהו מאמץ או זיעה .  מתאחד עם השדואוז ?  כיף טהור .  אלבום קאברים ?  איזה כיף שקליף ריצ'רד מוציא אלבום חדש .  מרגע שהתקשורת הפסיקה לנסות להוציא את ריצ'רד מהארון  ( הוא סיפר שהוא גר עם  " בן לוויה ",  קריצה קריצה )  ,  אלבומים מיושנים ולא רלוונטיים כמו  " Bold As Brass "   ( עוד פעם קול פורטר ,  עוד פעם דיוק אלינגטון וכמובן  עוד פעם קליף ריצ'רד ?  )  הופכים למשהו שזה בסדר להתעסק בו ועוד יותר בסדר לאהוב .  הרי קליף ריצ'רד הוא כוכב רוקנרול של ממש ,  אושיית תרבות בסדר גודל עצום ,  מסוג האנשים שאם הם מתים  הדגל לא רק יורד לחצי התורן אלא גם מתחיל לבכות .  
לכן לא משנה באמת ש-"Bold As Brass "  הוא סוג של מים בטעמים ,  מין משקה שאין בו צורך אבל נחמד שאפשר לקנות גם אותו .  בעידן היוטיוב ,  ממילא העיסוק בריצ'רד הוא קודם כל הזדמנות להיזכר ברגעיו הגדולים באמת ורק אחר לפזם קלישאות על אנשים שלא מזדקנים לעולם .  
עם זאת ,  האופן שבו ריצ'רד מתנהל אמנותית מייצג גם את גישתו לחיים והיא משהו שראוי לשים אליו לב .  ריצ'רד לא חושב על מוות ,  המוות לא קרוב אליו ,  וסביר להניח שאם הוא היה עובר ברחוב ולא מנסה לצלם אותו ,  ריצ'רד מתעלם ממנו באלגנטיות .  גם אם היתה למלאך המוות מצלמה ,  ריצ'רד קודם כל היה מסדר את השיער .  כי בניגוד לאמנים מזדקנים אחרים ,  קליף ריצ'רד לא מכין את עצמו למוות עם אוסף שירים קודר ואישי אלא בוחר באוסף שירי זיונים כדי לפרגן לעצמו .  מה הוא בעצם עושה ?  מה שעשינו ב-'67 ,  כלומר מה שעשינו בסוף שנות ה-50  נהנים .  וגם זה משהו ללמוד מקליף ריצ'רד .
  * קליף ריצ'רד , " Bold As Brass "   ( ייבוא :  הליקון ) 

הולך בין הצללים :  על האלבום החדש של קליף ריצ'רד
האלבום החדש של קליף ריצ'רד הוא לגמרי לא רלוונטי ,  אבל זה בסדר - יש מספיק מוזיקה טובה בעולם כדי שאפשר יהיה לפרגן לקשיש החתיך .  עינב שיף כונן דיסק

