פיץ' הורידה את דירוג האשראי של ארבעת הבנקים הגדולים ביוון
סוכנות דירוג האשראי :  קיים חשש שהידוק החגורה ביוון יכביד על רווחי הבנקים
סוכנות דירוג האשראי פיץ' הורידה אתמול את דירוג האשראי של ארבעת הבנקים הגדולים ביוון ,  בשל החששות שהידוק החגורה ביוון יכביד על הכלכלה ועל הביקוש להלוואות ,  ויפגע בכך ברווחי הבנקים.פיץ' הורידה את דירוג האשראי של נשיונל בנק ,  אלפא בנק ,  efg יורובנק ופיראוס בנק ,  ל-bbb .  זאת ,  לעומת הדירוג הקודם שלהם ,  שהיה bbb פלוס .  התחזית של פיץ' לדירוג הבנקים היא שלילית ,  דבר המרמז על כך שהיא עשויה להוריד שוב את דירוג האשראי של הבנקים במהלך השנה או השנתיים הקרובות.יוון מנסה לצמצם השנה את הגירעון בתקציבה ל-8.7% מהתמ"ג ,  כאשר בשנה שעברה הוא עמד על 12.7% מהתמ"ג .  ראש ממשלת יוון יורגוס פפנדראו ,  העלה את המסים על הדלק ,  הטבק והאלכוהול .  כמו כן ,  העלה את גיל היציאה לפנסיה בשנתיים ,  והודיע על קיצוצי שכר במגזר הציבורי ועל תקנות חדשות ונוקשות נגד משתמטים מתשלום מסים.כעת ,  יורדת בורסת אתונה ב-0.2% ;  מניית פיראוס בנק יורדת ב-1.7% ;  מניית נשיונל בנק מאבדת 0.7 .
 
פיץ' הורידה את דירוג האשראי של ארבעת הבנקים הגדולים ביוון
סוכנות דירוג האשראי :  קיים חשש שהידוק החגורה ביוון יכביד על רווחי הבנקים

