דניה סיבוס הקפיאה את בניית  " הבימה "
 החברה שבשליטת לב לבייב ,  הודיעה כי תיאלץ להקפיא את עבודות הבנייה במידה שלא יוצגו בפניה  " תוך זמן סביר "  היתרי בנייה מעודכנים התואמים את התוכניות במתחם
האם בניית תיאטרון  " הבימה "  עומדת בפניה הקפאה ?  בימים האחרונים הודיעה חברת דניה סיבוס שבשליטת לב לבייב ,  שאחראית לעבודות הבנייה והשחזור במתחם תיאטרון הבימה ,  כי תיאלץ להקפיא את העבודות ,  זאת במידה שלא יוצגו בפניה  " תוך זמן סביר "  היתרי בנייה מעודכנים התואמים את תוכניות הבנייה במתחם .
 לדברי החברה ,  ההיתרים שבידיהם לא תקפים .  לשאלה מהו זמן סביר השיב נציג החברה כי מדובר בכמה ימים .  גורם בחברה הסביר כי  " אין מדובר באולטימטום ,  אך מכיוון שהחברה פועלת ובונה אך ורק באופן חוקי אין היא יכולה להמשיך ולעבוד במצב הנוכחי ".  לדברי החברה ,  נכון לעכשיו העבודות במתחם ממשיכות כסדרן .
 פרויקט  " הבימה "  נחשב לאחד הפרויקטים הציבוריים הגדולים בישראל .  את הפרויקט יזמה עיריית תל אביב וכחלק ממנו פורק חלק ניכר מהמבנה המקורי של התיאטרון ,  והוא מוקם כמעט מחדש .
 מעיריית תל אביב נמסר בתגובה : " דניה סיבוס אינה עומדת בתנאים ובלוחות הזמנים שעליהם התחייבה בפני חברת  " בניין הבימה "  בשיפוץ בניין הבימה ,  וזאת על אף דרישות חוזרות ונשנות של חברת  " בניין הבימה "  ועיריית תל אביב להשלים את העבודות על פי לוח הזמנים שנקבע .  
לשם המחשה ,  באתר עובדים כ-31 פועלים ,  במקום 150 כנדרש .  על רקע זה ,  ועל מנת לזרות חול בעיני הציבור ,  משמיעה החברה טענות שווא ,  במקום להתרכז במילוי מחוייבותה .  לתלונות החברה אין כל בסיס ,  ואין לחברת  " בניין הבימה "  כל כוונה להתנצח איתם בתקשורת ,  ובלבד שהעבודות תושלמנה בזמן ,  על מנת שהציבור יוכל ליהנות מהמשכן החדש ". 

דניה סיבוס הקפיאה את בניית  " הבימה "
 החברה שבשליטת לב לבייב ,  הודיעה כי תיאלץ להקפיא את עבודות הבנייה במידה שלא יוצגו בפניה  " תוך זמן סביר "  היתרי בנייה מעודכנים התואמים את התוכניות במתחם

