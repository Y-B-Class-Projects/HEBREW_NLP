המחיר הציבורי של נמרודי 
BenchMarker
 >  >  כמה הייתם משלמים על חברה שהציגה הפסד תפעולי של 49 מיליון שקל בתשעת החודשים הראשונים של 2009 ?  כמה הייתם משלמים על חברה שכבר מציגה ירידה עקבית בהכנסותיה שנים ארוכות ,  ואשר דיווחה רק לפני שבוע כי תנסה לגייס 12 מיליון שקל בתשואה שנתית אפקטיווית של 15% ?  כמה הייתם משלמים על חברה עם התחייבויות של כ-400 מיליון שקל .  התשובה של איש העסקים זקי רכיב לשאלה זו ניתנה אתמול .  ביום ראשון בלילה חתם רכיב על מזכר הבנות עם משפחת נמרודי לרכישת אופציה לאחזקה שווה בשליטה ב"מעריב "  תמורת 15 מיליון דולר - לפי שווי חברה של 35 מיליון דולר לפני הכסף - כשהוא משלם פרמיה של 6% על שווי השוק של מעריב בבורסה .  אלא שגם אם רכיב ,  יזם היי-טק ,  רחוק מהעיתונות מרחק שנות אור ,  הוא יתקשה למצוא הצדקה פיננסית לסכום ששילם .  ויש מפסיד גדול יותר בעסקה - בעל השליטה ב"מעריב ".  עופר נמרודי זכה למחיר רחוק מאוד מהמחיר שאליו שאף לפני ארבע שנים - אז דיבר על שווי של 200 מיליון דולר לעיתון .  הסיבה שבגללה רכש רכיב את העיתון דומה ,  כנראה ,  לסיבה בגללה שלדון אדלסון ,  ולדימיר גוסינסקי ,  לן בלבטניק ,  אלי עזורי ואנשי עסקים אחרים רכשו או ניהלו מגעים לרכישת אחזקה בעיתונות המודפסת .  התגמול כתוצאה מהשקעה בעיתונות המודפסת - לאור התחרות העזה בענף בימים אלה - אינו כספי ,  אלא טמון בכוח ההשפעה ,  בחשיפה לה זוכה הבעלים ובנגישות למקורות כוח שאותה יוצרת השליטה בעיתון . " מעריב "  שונה מכל שאר כלי התקשורת בישראל . " מעריב "  הוא העיתון היחיד שנסחר בבורסה של תל אביב .  העיתון אמנם מפסיד סדרתי ,  אבל הכנסותיו השנתיות מתקרבות ל-400 מיליון שקל - סכום שככל הנראה עדיין מעמיד אותו כאחד משלושת העיתונים הראשונים במדינה בפרמטר זה ;  נתון שקשה לוודא ,  לאור העובדה ששאר העיתונים הם פרטיים .  בשורה התחתונה רכיב שילם בעבור  " מעריב "  קרוב לשווי השוק שלו בבורסה .  מאחר שאין תג מחיר ראוי לחברה במצבה של מעריב - נותר לתהות ,  אילולא העיתון היה נסחר בתל אביב - נמרודי לא היה מצליח להשיג מחיר גבוה יותר בעבורו .
 
המחיר הציבורי של נמרודי 
BenchMarker

