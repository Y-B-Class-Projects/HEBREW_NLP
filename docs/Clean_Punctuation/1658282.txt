אורכית מגייסת 10.6 מיליון דולר במכירת מניות בדיסקאונט של 21.4% על מחיר השוק
החברה תמכור 2.81 מיליון מניות ו-702.5 אלף אופציות לחמש שנים ;  המניה צונחת ב-16.8% בתגובה לגיוס
אחרי שהגישה תשקיף מדף לגיוס של עד 20 מיליון דולר לפני כחודש ,  מגיע השלב ממנו חששו המשקיעים .  אורכית מגייסת כ-10.6 מיליון דולר בהנפקת מניות ואופציות בנות חמש שנים לרכישת מניות החברה .  אחרי ניכוי עמלת החיתום שתשולם לחתם ,  רות' קפיטל ,  ועלויות נוספות ,  תקבל החברה כ-9.7 מיליון דולר.אורכית תמכור בתמורה ל-10.6 מיליון דולר 2.81 מיליון מניות ו-702.5 אלף אופציות לחמש שנים לרכישת מניות במחיר מימוש של 5.66 דולר למניה .  כל יחידת מניה נמכרת תמורת 3.78 דולר ,  ומכילה מניה אחת ושתי אופציות ,  כאשר כל אופציה היא לרכישת רבע מניה .  מאחר שמחיר המניה ביום שישי בתום המסחר עמד על 4.81 דולר למניה ,  מדובר בדיסקאונט של 21.4% על מחיר זה ,  ללא חישוב האופציות המגלמות הטבה נוספת למשקיעים.איציק תמיר ,  מנכ"ל החברה ואריק פנת ,  שותפו להקמת אורכית ,  יקנו כ-100 אלף מניות ו-75 אלף אופציות ,  אם בעלי מניות החברה יאשרו זאת ,  בהתאם לחוק .  בדו"ח השנתי המורחב כתבה החברה כי היא מתעתדת להגדיל את הוצאות התפעול על רקע התמודדות על פרויקט של אחד מלקוחות החברה ,  ככל הנראה kddi .  כעת ,  בגיוס ,  כותבת אורכית כי היא תשתמש בתקבולים למטרה זו ,  להון עבודה ולמטרות נוספות.לפני מספר חודשים ביקשה אורכית להכפיל את הון המניות של החברה מ-50 מיליון מניות ל-100 מיליון מניות ,  אך בעלי המניות שסבלו מביצועי מניית החברה בשנים האחרונות דחו את בקשתה .  עם זאת ,  למרות הסירוב ,  לאורכית יש 16.6 מיליון מניות מונפקות ,  5.6 מיליון אופציות ו-1.6 מיליון ניירות ערך הניתנים להמרה למניות .  מאחר שלחברה מותר להנפיק עד 50 מיליון מניות ,  נותרו לה מספיק מניות כדי שתוכל לבצע את ההנפקה הנוכחית ,  למרות חוסר שביעות רצונם של המשקיעים.לחברה איגרות חוב בבורסה בתל אביב בשווי 22 מיליון דולר בניכוי תאומים שונים שגוייסו ב-2007 ,  כאשר על פי התשקיף ניתנות לפירעון במארס 2012 .  בקצב ההפסדים הנוכחי ,  ללא הגיוס ,  אורכית היתה מתקשה לעמוד בפירעונן ,  מאחר שבקופתה נכון לסוף 2009 היו 31.4 מיליון דולר ,  כאשר היא שרפה כ-20 מיליון דולר בשנת 2009 ,  לעומת 33.4 מיליון דולר ב-2008 ו-15.7 מיליון דולר ב-2007.אורכית מייצרת פתרון טכנולוגי להעברת שידורי טלוויזיה רב-ערוצית ,  אינטרנט מהיר וטלפון ,  הפועל באמצעות פרוטוקול האינטרנט  ( ip )  .  מתגי התקשורת מתוצרתה מותקנים במרכזיות של חברות טלקום ומשדרגים את רשת התקשורת בכל הקשור להקצאת רוחב פס על גבי הסיב האופטי.על רקע הקשיים של חברות הטלקום העולמיות להוציא סכומי כסף גדולים על הנתבים הגדולים של החברה בעקבות המשבר הכלכלי העולמי ,  היא מתמקדת כעת במכירת נתבים קטנים ובינוניים ,  בהן הכנסות החברה מכל מכירה נמוכות יותר .
 
אורכית מגייסת 10.6 מיליון דולר במכירת מניות בדיסקאונט של 21.4% על מחיר השוק
החברה תמכור 2.81 מיליון מניות ו-702.5 אלף אופציות לחמש שנים ;  המניה צונחת ב-16.8% בתגובה לגיוס

