במד"א חוששים :  גל הקור הכבד יגבה חיי אדם
צוותי מגן דוד אדום נערכים לשעות הלילה ,  שלפי התחזיות יהיה הקר ביותר מאז החל החורף .  החשש :  הקור יגבה קורבנות בנפש ,  בעיקר בקרב קשישים ומחוסרי דיור
 ( צילום :  משה אסרף ,  איתמר אלימלך ,  עריכת וידאו :  יאיר דניאל ,  קריינות :  אילן שניג ) 
צוותי מגן דוד אדום נערכים לקראת גל הקור החריג ,  שצפוי לפקוד הלילה  ( רביעי )  את המדינה .  זאת נוכח החשש שהקור יגבה גם קורבנות בנפש ,  בעיקר בקרב קשישים ללא חימום ומחוסרי דיור .  לדברי החזאים ,  הלילה צפוי להיות הקר ביותר השנה ,  והטמפרוטורה במספר מקומות אף תרד לאפס מעלות .  
מנהל מחלקת ההדרכה במגן דוד אדום נתן קודינסקי פנה לגורמי הרווחה ברשויות המקומיות בבקשה להגביר את הסיורים ברחובות וכן במבנים נטושים כדי מנת לנסות ולאתר את מחוסרי הדיור ולהציע להם מחסה וקורת גג .  צוותי מד"א צוידו בכמות גדולה של שמיכות צמר מחממות והונחו לדאוג לחימום של האמבולנס במקרה של פינוי חולים וקשישים .  
קודינסקי הסביר כי במקרה של מכת קור  ( היפותרמיה )  ,  טמפרטורת הגוף יורדת מתחת לשלושים וחמש מעלות ומופיעים סימנים שונים כגון פגיעה במערכת העצבים המרכזית ,  בלבול ,  חיוורון ,  רעד ,  כיחלון בקצות האיברים עד איבוד הכרה ואף מוות .  לדבריו ,  ברגע שמופיעים סימנים כאלה ,  יש להזעיק את מגן דוד אדום ועד הגעתו לכסות את החולה ולשמור על חום גופו .  
14 בני אדם מתו בגל הקור האחרון שפקד את הארץ בשנת 2008 .  10 מהם היו מחוסרי דיור וכן שלושה קשישים וילד .  מספר כפול של בני אדם אושפזו בבתי החולים ,  כשהם סובלים ממכות קור .
 
במד"א חוששים :  גל הקור הכבד יגבה חיי אדם
צוותי מגן דוד אדום נערכים לשעות הלילה ,  שלפי התחזיות יהיה הקר ביותר מאז החל החורף .  החשש :  הקור יגבה קורבנות בנפש ,  בעיקר בקרב קשישים ומחוסרי דיור

