רשות ני"ע חקרה את מנכ"ל אינטרקולוני משה גבריאל בחשד לעבירות בניירות ערך 
בעקבות החקירה נדחו ל-10 בינואר אסיפות בעלי האג"ח מסדרות א' וב' - שנועדו לאשר את הסדר החוב של חברת הנדל"ן
 >  >  מחלקת החקירות של רשות ניירות ערך פשטה שלשום על משרדי חברת הנדל"ן אינטרקולוני ואספה מסמכים .  במקביל נחקר משה גבריאל ,  מנכ"ל החברה ואחד מבעלי השליטה בה ,  במשרדי רשות ניירות ערך בחשד לביצוע עבירות הנוגעות להכללת פרט מטעה בדו"חות החברה .  הפשיטה של רשות ניירות ערך וחקירת גבריאל הביאו לדחיית אסיפות בעלי האג"ח מסדרות א' וב' שנועדו להתקיים אתמול ,  ל-10 בינואר 2010 .  אסיפות בעלי האג"ח נועדו לאשר את הסדר החוב שבו היתה אמורה אינטרקולוני להקצות לבעלי האג"ח מסדרות א' וב' 90 מיליון מניות שהן 63% מהונה של החברה בדילול מלא כנגד המרת איגרות חוב ב-168 מיליון שקל .  ההסדר היה מדלל את חלקם של בעלי השליטה באינטרקולוני ,  ורדה בורשטיין ומשה גבריאל ,  ל-15.6% ו-15.4% בדילול מלא בהתאמה ול-4.3% ו-4.1% בהתאמה מיד לאחר ההקצאה .  בתוך כך הסיר שלשום בית המשפט מכשול נוסף בדרך לאישור הסדר החוב ,  כאשר כפה על בורשטיין לכבד הסכם פשרה מסוף אוקטובר 2009 עם רועי לוסטרניק ,  לשעבר אחד משני בעלי השליטה בחברה ,  ולפיו התחייבה שלא להתנגד לאישור הסדר החוב . " פער בין המחיר במאזן בישראל וברומניה"בורשטיין טענה בתחילת דצמבר 2009 כי מאז שנחתם הסכם הפשרה ,  בוצעו בחברה עבירות שנועדו לתת ללוסטרניק ולגבריאל פטור ומקלט מטענות לעבירות של מרמה ,  הפרת חובות זהירות ונאמנות לחברה ופעולות מעילה - שגרמו לאינטרקולוני נזק של 82 מיליון שקל .  בין השאר ,  טענה בורשטיין במכתב לדירקטוריון החברה כי יש פער בין המחיר שלפיו בוצעה עסקת פרויקט וולנטרי ברומניה לבין מחירו במאזני החברה הרומנית .  בורשטיין צירפה למכתבה דו"ח חקירה של רו"ח יהודה בר-לב .  לפי הערכות ,  ברשות ניירות ערך חוקרים את העסקה שהתבצעה ביולי 2007 ,  אז רכשה חברה שבה החזיקה אינטרקולוני 50% מהמניות את הבעלות המלאה בדלתא תמורת 12.6 מיליון יורו .  דלתא החזיקה 40 דונם בוולנטרי ,  עיירה בצפון-מזרח בוקרשט ,  שיועדו לבניית 100 אלף מ"ר .  חלקה של אינטרקולוני בעסקה מומן כולו באמצעות הונה העצמי .
 
רשות ני"ע חקרה את מנכ"ל אינטרקולוני משה גבריאל בחשד לעבירות בניירות ערך 
בעקבות החקירה נדחו ל-10 בינואר אסיפות בעלי האג"ח מסדרות א' וב' - שנועדו לאשר את הסדר החוב של חברת הנדל"ן

