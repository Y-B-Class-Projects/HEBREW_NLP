בית המשפט יחליט :  לבית הכלא או לבית האבות 
הבוקר יתייצב בבית המשפט העליון מנכ"ל דסק"ש לשעבר דב תדמור ,  בן 81 ,  לשלב הטיעונים לעונש - לאחר שהורשע בעבירות דיווח בכוונה להטעות משקיע .  הוא רק יכול לקוות לגזר דין דומה לזה שקיבל דוד שזר ,  שהורשע בפרשת קרטל הגז אך בשל גילו לא נכלא והוטל עליו קנס בלבד
 >  >  אחת הדילמות של בתי המשפט הפליליים היא כיצד להתייחס לגילו של נאשם בעת שגוזרים את עונשו .  עבירות צווארון לבן ,  גורסת אסכולה מחמירה ,  מתבצעות על ידי אנשים ממולחים שמצליחים להסתיר את פעילותם העבריינית במשך שנים .  לפיכך ,  בשל הצורך להגן על האינטרס הציבורי ,  אין להקל בעונש בשל הגיל המופלג .  הסניגורים ,  מנגד ,  זועקים לרחמים מפאת גילו המתקדם של הנאשם .  הבוקר יתייצב בבית המשפט העליון דב תדמור  ( 81 )  ,  לשעבר מנכ"ל דסק"ש ,  לשלב הטיעונים לעונש לאחר שלפני כשלושה שבועות הורשע יחד עם אחרים בביצוע 18 עבירות דיווח בכוונה להטעות משקיע סביר ,  ב-90'-95' .  ב-2002 הורשע תדמור בבית משפט השלום וספג שישה חודשי עבודות שירות ,  מאסר על תנאי של שנה וקנס של 700 אלף שקל .  ב-2004 הוא זוכה במחוזי .  הפרקליטות ראתה חשיבות-על בקבלת ההרשעה והדיון עבר לעליון ונמשך שש שנים .  את הזמן הרב שעבר הסבירה הנהלת בתי המשפט בכך שהתיק לא היה בשל למתן פסק דין עד אמצע 2008 בשל בקשות שהוגשו בו ,  וכי כתיבתו התארכה בשל מורכבות הפרשה ונוכח העומס הכללי על בית המשפט .  ואולם קשה להאמין שכיום יוטל על תדמור מאסר בפועל או אפילו מאסר בדרך של עבודות שירות אחרי כל כך הרבה שנים .  הגיל והתרגיל קשה לאתר מקרים דומים של עונשים שהוטלו על אנשים שחצו את גיל 80 .  ישראל פרי נאסר ל-12 שנים בגיל 70 בגין הגניבה בפרשת הפנסיה הגרמנית ,  עונש שהומתק בעליון לעשר שנים וכעת מתקיים דיון חוזר בעבירת הגניבה בלבד .  שר האוצר לשעבר ,  אברהם הירשזון ,  נשפט למאסר של חמש שנים וחמישה חודשים בכלא בגין גניבה מכספי הסתדרות העובדים הלאומית כשהוא בן 68 .  השופטת ברכה אופיר-תום הדגישה בגזר הדין של הירשזון כי  " לזכותו עומדים התנהלותו כאיש משפחה ,  גילו המתקדם והעובדה שהחזיר להסתדרות את כספי הגניבה .  אשר לבריאותו הלקויה ,  המצב העגום עלה ממכתבו של הקרדיולוג ".  חרף דברים אלה ,  הבהירה השופטת כי השב"ס ערוך לקליטת הירשזון .  מקריאת גזר הדין ניתן להבין שהמשקל שהעניקה השופטת לגילו המתקדם היה שולי ,  אם בכלל .  ערעורו של הירשזון על פסק הדין תלוי ועומד בבית המשפט העליון .  גורלו של הירשזון לא היה זהה לזה של ברנדר מיידוף .  בארה"ב ,  כמו בארה"ב ,  ספג מיידוף 150 שנות מאסר בגין הונאת פונזי של עשרות מיליארדי דולרים ,  והוא בן 71 .  דוגמה נוספת ,  שאינה מעידה על הכלל ,  היא זו של עזריאל לוין ,  מהנדס סולל בונה שתכנן את תומכות גשר שפירים שקרס ב-94' וגרם למותם של שלושה אנשים תוך מחיצתן של שתי מכוניות .  לוין הורשע בגרימת מוות ברשלנות ונידון בבית משפט השלום בכפר סבא ל-14 חודשי מאסר בפועל ושמונה חודשים על תנאי .  ב-2002 כשהיה לוין בן 82 ,  הומתק עונשו בבית המשפט המחוזי בתל אביב לשישה חודשי עבודות שירות והמאסר על תנאי נותר על כנו .  השופטים קבעו כי רשלנותו אינה עומדת כלל בסימן שאלה ,  וכי  " היו שמחים להגיע לתוצאה אחרת בעניינו - בעיקר עקב גילו המתקדם ".  סגן שר האוצר לשעבר ובעל השליטה בחברה הציבורית דורות ,  צבי דינשטיין ,  נחשד ב-2005 בעבירה של קבלת דבר במרמה ובעבירות על חוק ני"ע .  החקירה ברשות ניירות התארכה ,  בין היתר ,  בשל חיקורי דין בבריטניה .  כיום דינשטיין בן 84 .  לפני כמה חודשים העבירה רשות ניירות ערך את החומר לפרקליטות מיסוי וכלכלה .  אם תחליט הפרקליטות להעמידו לדין ,  ובהתחשב בתקופה הממוצעת שאורך ניהול תיק ניירות ערך בבית המשפט ,  גזר הדין של דינשטיין יתקבל כשהוא יחגוג 90 ,  לא כולל ערעור לבית המשפט העליון .  לקנא בדוד שזר תדמור יכול להתעודד מגזר הדין של שופט בית המשפט המחוזי בירושלים ,  יצחק ענבר ,  שקבע באחרונה כי דוד שזר ,  לשעבר בכיר בדורגז שהורשע בפרשת קרטל הגז ,  לא ייכנס לכלא אך ורק בשל גילו - 86 . " בענייננו קיים נתון ייחודי המבחין בין הנאשם לבין כל יתר הנאשמים - גילו המופלג בן 86 - על כל הכרוך בו והנובע ממנו ",  ציין השופט יצחק ענבר בגזר הדין . " שליחתו של אדם כזה לבית הסוהר בשל העבירות הכלכליות שביצע לפני 16 שנה - חמורות ככל שהיו - תלקה בחוסר מידתיות .  נוכח שיקול זה ,  החלטתי שלא לגזור על הנאשם מאסר בפועל ".  השופט הטיל על שזר קנס של 800 אלף שקל ,  מאסר על תנאי של שנה ופסילה מכהונה כדיקרטור למשך שנתיים .  שזר ,  שיוצג על ידי עו"ד יוסי לוי ,  שוקל להגיש ערעור על פסק הדין שקיבל .  יצוין שרשות ההגבלים העסקיים דרשה ששזר ירצה מאסר בפועל ,  מבלי להתחשב בגילו . " לפי גזר הדין של שזר ,  אף שבית המשפט סבר שזהו קרטל שחלש על 90% והיקפו הכספי גדול ומערב הסדרים כובלים בכמה תחומים ,  ואף שהוא ציין שעבירות הגבלים עסקיים נמצאות בעידן של הטלת מאסר בפועל ,  בכל זאת נקבע שזה יהיה לא מידתי להטיל על שזר מאסר בפועל או עבודות שירות .  נתונים כמו הגיל המבוגר ,  חלוף זמן של 16 שנה מביצוע העבירות ורעייתו החולה הביאו להקלה ",  אומרת עו"ד רונית אמיר-יניב ממשרד עורכי הדין יגאל ארנון ,  שמייצגת את תדמור .  לגישת אמיר-יניב ,  בגיל השלישי לא דומה חצי שנה של עבודות שירות או תקופה של מאסר בפועל לזמן מקביל אצל אדם צעיר יותר .  אמיר-יניב אינה רוצה לדבר על תדמור ,  אך מקורביו טוענים כי  " מדובר ממש ביתרת חייו של אותו אדם .  חלפו 20 שנה .  תדמור כבר שילם את חובו לחברה וכל עונש נוסף פירושו ענישת יתר ".  מקורבי תדמור סבורים כי הוא עומד בכל הקריטריונים החיוביים ולמעלה מכך לצורך ההקלה בעונשו .  תדמור ,  יש להזכיר ,  הוא חולה לב ואף עבר אירוע טראומטי לפני כמה שנים כשראה את אשתו נהרגת מול עיניו בתאונת רכבת בדרך לחתונה .  כל שופט מחליט בעצמו כל עוד לא התקבלה הצעת החוק מ-2006 שעוסקת באחידות ענישה ,  כל שופט מתייחד עם התיק שלפניו ומחליט איזה משקל להעניק לכל שיקול .  אמנם בחקיקה קבועים עונשי מקסימום ,  אך אין הדרכה כיצד להפעיל את שיקול הדעת .  פרופ' קנת מן ,  שעמד בראש הסניגוריה הציבורית ,  סבור שבמקרים קיצוניים גילו של הנאשם ומה שהוא מגדיר  " הציפיות לשנות חיים "  צריכים להשפיע על שאלת המאסר בפועל ,  ואולם לדבריו , " העניין הזה יכול להיות אקטואלי רק לגיל ממש מתקדם ".  מן טוען שאפשר להחיל שיטת ניתוח אקטוארית כדי לברר כמה שנים נותרו סטטיסטית לאותו נאשם לחיות . " השאלה היא עד כמה יהיה הוגן ,  מוסרי וראוי מבחינת נורמה חברתית לקחת אדם כזה ולשים אותו במאסר ".  לדברי מן ,  שיקולים אלה מובאים בחשבון אף שזה לא כתוב באף הנחיה . " ברור לי שזה נכנס לאותו סל של שיקולים אישיים אחרים ששופט נבון שמסתכל על התמונה המלאה יביא בחשבון .  שיטה שאינה מביאה זאת בחשבון היא אכזרית ",  הוא מציין .  מן מוטרד מחלוף הזמן בפרשת דסק"ש ועינוי הדין של המעורבים . " לא צריך לדון בערעור בפער כה גדול .  זה יוצר אי ודאות בתקופה יותר מדי ארוכה שפוגעת בכבוד האדם ובאיכות החיים .  אדם ראוי לצפות שלא תהיה חרב מעל ראשו בתיק שנידון שנים ".  הפרקליטות מיוצגת בתיק על ידי עו"ד אילנה מודעי .  דובר משרד המשפטים אמר בתגובה : " עמדת הפרקליטות לגבי העונש נקבעת לפי מאפייני האירוע העברייני .  אכן ,  לגילו של הנידון יכולה להיות רלוונטיות .  נתון זה הוא אחד השיקולים שיש להביא בחשבון בגזר הדין ".   " אדם מבוגר סובל יותר בכלא ">  >  מי שהבין את הפוטנציאל הכלכלי של אסירים שאינם מכירים את אורחות הכלא הוא סגן נציב השב"ס לשעבר ,  יצחק ניר .  לאחר שפרש ב-97' ,  הוא עוסק כיום בהעברת קורסים לאנשים שרוצים להתכונן לקראת השהות הקשה בכלא .  ניר ,  74 ,  מכין גם אנשים מבוגרים לכלא : " יש להם את אותן זכויות כמו לאסירים אחרים ,  אך הגיל מכביד עליהם .  צעירים יכולים לעבוד וחלק גם מרוויחים כסף .  מבוגר יושב בחדר ,  מסתובב ,  משתעמם ורואה טלוויזיה כל היום .  אדם צעיר מתרגל לחום ולחוסר אוויר יותר טוב מאשר אדם מבוגר .  מדובר בשישה או שמונה בחדר .  אדם מבוגר מתקשה יותר לנשום ומקבל גם תרופות .  בסך הכל אדם מבוגר סובל יותר ,  כמו בחיים האזרחיים .  צעירים גם יכולים לעשות יותר ספורט ".  כיצד אתה מכין אנשים מבוגרים לכלא ?   " ההכנה שלי אינה שונה .  אני מסביר עם איזה ציוד להיכנס לכלא ומספר על הוועדות השונות של שב"ס .  העצה הכי ברורה היא להיות מועסק ככל שניתן .  תרבות למשל .  האדם צריך להחזיק את עצמו ".  לדבריו ,  אם אסיר היה פעיל וריכז ,  למשל ,  את תחום החינוך ,  אז זה יכול להרשים את ועדת השחרורים .  לגבי שזר אומר ניר : " אני חושב שבית משפט נהג נכון .  בגיל 86 זה יהיה עינוי עצום ואולי אפילו סכנת נפשות עבורו להיכנס לכלא .  בגיל כזה אין ממנו הרבה סכנות ". 

בית המשפט יחליט :  לבית הכלא או לבית האבות 
הבוקר יתייצב בבית המשפט העליון מנכ"ל דסק"ש לשעבר דב תדמור ,  בן 81 ,  לשלב הטיעונים לעונש - לאחר שהורשע בעבירות דיווח בכוונה להטעות משקיע .  הוא רק יכול לקוות לגזר דין דומה לזה שקיבל דוד שזר ,  שהורשע בפרשת קרטל הגז אך בשל גילו לא נכלא והוטל עליו קנס בלבד

