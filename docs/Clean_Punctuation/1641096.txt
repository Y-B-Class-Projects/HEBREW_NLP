הצעה :  חנינה לשוטרים האלימים מההתנתקות
שבועיים לאחר שהכנסת אישרה את חוק החנינה לעצורי ההתנתקות ,  מבקש ח"כ אריה ביבי להעניק חנינה לשוטרים שהואשמו באלימות כלפי המפגינים . " ביצוע התוכנית יצר אקלים סוער "
 לאחר שהכנסת אישרה את חוק החנינה לעצורי ההתנתקות ,  הגיע תורם של השוטרים שהואשמו באלימות כלפי מפגינים לקבל חנינה .  יו"ר שדולת השוטרים והסוהרים ,  ח"כ אריה ביבי  ( קדימה )  הגיש היום  ( שני )  הצעת חוק המבקשת להעניק חנינה לשוטרים שהואשמו באלימות כלפי מפגינים ,  או לפי נוסח הצעת החוק : " איש כוחות הביטחון שהורשע בעבירה מתוך מניע של הגנה מפני מתנגדי יישום תוכנית ההתנתקות ,  ונקבע כי לא היה בביצועה סכנה ממשית לחיי אדם ,  ייפסק ביצוע גזר דינו בגין אותה עבירה ". 
בנוסף ,  מבקש חבר הכנסת ביבי כי  " רישום לפי חוק המרשם הפלילי ותקנת השבים שנרשם עקב הרשעה יימחק מהמרשם הפלילי .  מי שהורשע בדין משמעתי במסגרת אירועי ההתנתקות וכתוצאה מכך נענש בנזיפה או נזיפה חמורה ,  תבוטל הרשעתו ". 
בדברי ההסבר להצעת החוק כתב ח"כ ביבי כי , " תכנית ההתנתקות וביצועה יצרו אקלים פוליטי וציבורי סוער מאוד שבמסגרתו התלהטו הרוחות ",  וכן בוצעו על ידי מתנגדי התכנית פעולות שונות שחלקן לא במסגרת החוק .  ואכן רבים מאותם מבצעים זכו לרישום פלילי בעקבות אותן פעולות שביצעו . " בשל הנסיבות המיוחדות ,  הכנסת העבירה חוק שקובע כי רישומים פליליים יימחקו לאנשים שהורשעו במסגרת אירועים הקשורים להתנגדות ליישום תכנית ההתנתקות ",  הוסיף ביבי . " הצעת חוק זו באה ליצור מנגנון זהה גם לאנשי כוחות הביטחון שעשו את מלאכתם בנסיבות קשות ומורכבות ,  שנגדם הוגשו תלונות ,  חלקן מתוך מוטיבציה בלתי עניינית ובלתי ראויה ". 

הצעה :  חנינה לשוטרים האלימים מההתנתקות
שבועיים לאחר שהכנסת אישרה את חוק החנינה לעצורי ההתנתקות ,  מבקש ח"כ אריה ביבי להעניק חנינה לשוטרים שהואשמו באלימות כלפי המפגינים . " ביצוע התוכנית יצר אקלים סוער "
 
