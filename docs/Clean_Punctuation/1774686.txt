מני בגר : " לא מיציתי את עצמי "
 30 שנים אחרי שיצא לקריירת סולו ,  מני בגר חוזר להופיע ומספר על הרלוונטיות של שיריו הישנים ,  על הרצון להקליט חומרים חדשים ועל הפוטנציאל האבוד .  ויש גם ביצוע ל"זה היה ביתי "
  ( צילום :  דייב שחר ,  עריכת וידיאו :  רן צימט ,   ,  טכנאי אולפן :  דניאל ברנע ,  תודה לאולפני גל קול ) 
מבלי לשים לב ,  באחרונה חלפו 30 שנים מאז ניסו לעשות לברוס ספרינגסטין עלייה בדמותו של מני בגר .  הזמר בעל הקול המחוספס הוציא אז ,  ב-1980 ,  את  " רוק תל אביב "  בהפקת ירוסלב יעקובוביץ' והיום מה שנשאר ממנו זו התמה של השיר הפותח , " אף פעם לא מאוחר לרוקנרול ".  כך ,  בגיל 57 ,  מצא את עצמו בגר בהופעה חדשה עם שלושה נגנים ומבצע את אותם השירים ,  כפי שיעשה ב-7 בינואר במתחם ערים music בכפר סבא .
" זה בהחלט מרגיש כמו 30 שנים ",  אומר בגר בשיחה עם וואלה !  תרבות . " אולי יש כאלו שלא יודעים ,  אבל עשיתי מאז עוד הרבה אלבומים ,  אבל אני מרגיש שהשירים האלו בהחלט שרדו את הזמן .  זה לפחות האימפקט שאני מקבל מאנשים ברחוב ששואלים אותי איפה אני .  אנשים אוהבים את החומרים הישנים ואני חושב שהם שרדו את מרחק הזמן ".  
" יש לי מלא חומרים חדשים .  אני עכשיו בונה את האולפן שלי בתל אביב והדבר הראשון שאני אעשה בו יהיה להקליט את החומרים החדשים שלי .  עם זאת ,  אני קצת בדילמה ,  כי אני לא יודע אם יש טעם להוציא אלבומים כי אתה יודע מה מצב התעשייה .  אני בטוח אוציא סינגלים כל הזמן כך שאני לא מתכוון להיעלם ".  
" מטבע הדברים ,  אני לא יכול להמציא את עצמי מחדש .  יש לי איזשהו קו ואני אמשיך באותו קו .  לא מיציתי את עצמי ואני אומר את זה ממרום גילי ,  עדיין לא עשיתי את האלבום האולטימטיבי ואפילו לא את השיר האולטימטיבי שלי ,  אפילו לא 'זה היה ביתי' .  אני לא מסוג האמנים האלו שמחליטים שעכשיו הם כותבים שיר לרדיו או עושים אלבום כי הגיע הזמן .  אני עושה דברים באופן ספונטני .  אני לא שומע את הדברים הישנים שעשיתי ואומר כמה טוב היה וכמה חרא עכשיו .  יש עתיד ,  אולי לאדם יש גיל אבל למוזיקה אין .  כל שעה יפה לעשות מוזיקה שאנשים רוצים לשמוע .  בסך הכל ,  החיים יפים ". 

מני בגר : " לא מיציתי את עצמי "
 30 שנים אחרי שיצא לקריירת סולו ,  מני בגר חוזר להופיע ומספר על הרלוונטיות של שיריו הישנים ,  על הרצון להקליט חומרים חדשים ועל הפוטנציאל האבוד .  ויש גם ביצוע ל"זה היה ביתי "
 
