השנה בה דירה בת"א זינקה ב-43%
שנה כזו לא זוכרים בענף הנדל"ן :  הדירות בישראל התייקרו ב-21% ב-2009 בממוצע .  הזינוק החד ביותר נרשם במחיריהן של דירות 4-3.5 חדרים בתל אביב אשר זינקו ב-43%
שנת ההמראה הגדולה :  כך תיזכר 2009 בשוק הנדל"ן .  היתה זו שנה ייחודית שחתמה עשור חלש למדי בתחום הנדל"ן ,  שבחציו הראשון נרשמו במחירי הדירות ירידות גדולות ,  ואילו ברוב חציו השני - רק אזור המרכז נהנה מעליות בעוד שהמחירים בפריפריה המשיכו לרדת .  ב-2009 ,  לעומת זאת ,  היו עליות מחירים בכל האזורים ,  בשיעור ממוצע של 21.3% - כך עולה מנתוני הלשכה המרכזית לסטטיסטיקה שפורסמו היום .
 את העליות מובילה תל אביב עם שיעור עליית מחירים ממוצע של 37% .  הדירות שהתייקרו בשיעור החד ביותר היו דירות 3.5-4 חדרים ,  שמחיריהן קפצו מ-1.51 מיליון שקל בממוצע ברבעון האחרון של 2008 ל-2.17 מיליון שקל בממוצע ברבעון האחרון של 2009 - עלייה של כ-43% .  דירות 2.5-3 חדרים בעיר עלו בשיעור ממוצע של 30% לרמה של כ-1.4 מיליון שקל ואילו דירות 1.5-2 חדרים עלו בכ-27% למחיר של 1.05 מיליון שקל .
 מחירי הדירות בירושלים עלו בשיעור מתון יותר של 15% בממוצע .  הדירות שעלו בבירה ברמה הגבוהה ביותר היו דירות קטנות של 1.5-2 חדרים ,  שמחיריהן הגיעו ל-835 אלף שקל בממוצע ,  עלייה של כ-16% .
 הדירות הקטנות היו גם אלו שבלטו בעליות המחירים בחיפה .  מחירי דירות 1-2.5 חדרים בעיר הגיעו למחיר ממוצע של 314 אלף שקל ,  עלייה של 28% לעומת הרבעון האחרון של 2008 .  בסך הכל ,  עלו מחירי הדירות בעיר בשיעור ממוצע של 17% .  גם בדרום מחירי הדירות הקטנות חגגו .  מחירי דירות 1.5-2 חדרים באזור זה עלו בשיעור דומה לזה של חיפה ,  והגיעו לרמת מחירים דומה של 314 אלף שקל .
 לעומת זאת ,  בגוש דן היו אלה דווקא הדירות הגדולות של 4.5-5 חדרים ,  שמשכו את השוק למעלה עם עלייה של 32% ומחיר ממוצע של 1.75 מיליון שקל .  ההערכה היא שמדובר בביטוי לעליות המחירים הגדולות שנרשמו בחולון ובבת ים .
 הממצאים מחזקים סיכומי שנה קודמים שנערכו על ידי השמאי הממשלתי ומינהל הכנסות המדינה ,  שאמנם הגיעו לשיעורים צנועים יותר של עליות מחירים ,  אולם הורו אף הם על מגמה חד משמעית של עליות מחירים בשנה שעברה ,  שסחפה עמה את כל הארץ .
 ההערכה היא כי מי שהשפיע במידה גדולה על עליות המחירים היו ציבור המשקיעים שנכנסו לשוק במהלך השנה שעברה ורכשו דירות רבות להשקעה הן בסקטור היוקרתי בתל אביב והן בדירות הקטנות והזולות בפריפריה ,  ובמיוחד בחיפה ובבאר שבע .
 
השנה בה דירה בת"א זינקה ב-43%
שנה כזו לא זוכרים בענף הנדל"ן :  הדירות בישראל התייקרו ב-21% ב-2009 בממוצע .  הזינוק החד ביותר נרשם במחיריהן של דירות 4-3.5 חדרים בתל אביב אשר זינקו ב-43%

