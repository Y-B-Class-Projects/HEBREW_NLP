מקסיקו :  עשרות הפגינו במהלך ביקור הנשיא בעיר חוארז
עשרות הפגינו במהלך ביקורו של נשיא מקסיקו פליפה קלדרון היום  ( שישי )  בעיר האלימה ביותר במדינה ,  חוארז .  קלדרון נפגש עם מנהיגי הקהילה המקומית והבטיח שיקדם יוזמות חדשות להפחתת הפשע ושיפור המצב הסוציו-אקונומי בעיר .  במקביל סירב קלדרון להוציא את 6,000 חייליו מהעיר ,  שנכנסו במהלך שנוי במחלוקת לתחומי הערים כדי להילחם בקרטלי הסמים . " קלדרון מפחד ,  ולכן עליו להתפטר .  אנחנו רוצים צדק ",  אמרה תושבת העיר ,  אם לשתי בנות שנהרגו בסוף ינואר .  מנתונים לא רשמיים עולה כי קרטלי הסמים היו מעורבים בכ- 15,000 מקרי מוות של בני אדם במהלך השנתיים האחרונות במקסיקו ,  וכי רק בחוארז נרצחו יותר מ- 2,600 תושבים בשנה האחרונה .
 
מקסיקו :  עשרות הפגינו במהלך ביקור הנשיא בעיר חוארז
nan
