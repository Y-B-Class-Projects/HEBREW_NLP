מגדל שוברת את יובש הדיווידנדים בענף הביטוח :  אישרה דיווידנד של 240 מיליון שקל
אם המפקח על הביטוח יאשר את הדיווידנד צפויות חברות אחרות בענף לבקש גם הם אישור לחלוקת דיווידנדים
לאחר שנתיים של יובש בדיווידנדים בענף הביטוח ,  תהיה הראשונה לחלק דיווידנד .  דירקטוריון החברה אישר חלוקת דיווידנד של 240 מיליון שקל והחברה פנתה למפקח על הביטוח לאשר אותו .  במגדל צופים כי במצב הנוכחי ,  לא תהיה לחברת הביטוח בעיה לעמוד בדרישות ההון הרגולטוריות בשנים הקרובות .  זאת למרות תקנות הסולבנסי 2  ( solvency 2 )  הדורשות מחברות הביטוח להגדיל בהדרגה את עודף ההון העצמי שלהם עד סוף 2011.ככל הנראה תשתמש מגדל אחזקות - החברה האם של מגדל ביטוח - בחלק מהדיווידנד שתקבל ממגדל ביטוח לצורך רכישת פעילות הביטוח של חברת הביטוח הקיבוצית ,  ביטוח חקלאי .  במסגרת העסקה שנחתמה השבוע ,  מגדל רוכשת 50% מביטוח חקלאי תמורת הזרמת הון לחברת הביטוח הקטנה של 140 מיליון שקל.מגדל סיימה את הרבעון השלישי של 2009 עם עודף הון של יותר ממיליארד שקל והיא כבר עומדת בדרישות הסופיות של תקנות הסולבנסי 2 .  מבין כל חברות הביטוח מגדל היא היחידה שאין לה חוב ואינה ממונפת ,  כך שגם אפשרויות גיוס ההון שלה במידת הצורך הן הרחבות ביותר בענף .  דיווידנד של 240 מיליון שקל הוא נמוך ביחס להיקפי הדיווידנדים שחילקה מגדל בשנים קודמות .  למשל ,  ב-2007 חילקה החברה 630 מיליון שקל בשתי חלוקות שונות ובשנת 2006 היא חילקה 420 מיליון שקל.בעקבות המשבר של 2008 והצטמקות ההון העצמי של חברות הביטוח ,  אסר המפקח על הביטוח על החברות בענף לחלק דיווידנדים .  אולם עם ההתאוששות ב-2009 מצאו את עצמן חברות הביטוח עם עודפי הון ניכרים .  במהלך המשבר נאלצו החברות לגייס הון נוסף כדי לעמוד בדרישות ההון ,  אך הגידול ברווחי החברות ובקרן ההון שלהן הותיר להן עודפים.אם יאשר המפקח על הביטוח את הדיווידנד של מגדל ,  צפויות חברות ביטוח נוספות לבקש אישור לחלק דיווידנדים .  מבחינת עודף הון ,  כלל ביטוח היא הבאה בתור אחר מגדל עם 969 מיליון שקל של עודף הון ,  נכון לסוף הרבעון השלישי של 2009 .  אולם כלל נחשבת לחברה הממונפת ביותר בענף ,  עובדה שיכולה להשפיע משמעותית על סיכויי קבלת האישור לחלוקת הדיווידנד .
 
מגדל שוברת את יובש הדיווידנדים בענף הביטוח :  אישרה דיווידנד של 240 מיליון שקל
אם המפקח על הביטוח יאשר את הדיווידנד צפויות חברות אחרות בענף לבקש גם הם אישור לחלוקת דיווידנדים

