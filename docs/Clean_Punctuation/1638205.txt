שוברי קופות :  שבוע שביעי רצוף בפסגה ל"אווטאר "
 גם השבוע נמצא סרטו של ג'יימס קמרון בפסגת הטבלה והוא כעת במרחק 6 מיליון דולר בלבד מלהיות הסרט הרווחי ביותר בארצות הברית אי פעם .  פתיחה מאכזבת למל גיבסון
למרות המכה שחטף הבוקר  " אווטאר "  בדרך לאוסקר עם הפסד פרס איגוד הבמאים ,  הסרט ממשיך לרשום יציבות מעוררת השתאות בטבלת שוברי הקופות .  סרטו של ג'יימס קמרון נמצא גם בסוף השבוע השביעי להקרנתו במקום הראשון ,  עם ירידה מזערית ברווחיו ביחס לזמן הקרנתו  ( 14.1% בלבד )  .  
הסרט הניב 30 מיליון דולר בסוף השבוע המצטברים ל-594 מיליון הדולר שהכניס הסרט בארצות הברית בלבד .  כעת ,  רחוק הסרט קצת יותר מ-6 מיליון דולר כדי לשבור את השיא המשמעותי האחרון שנותר לו  הסרט המכניס ביותר בארצות הברית אי פעם .  כן ,  ויש גם את עניין האוסקר לסגור .  
הריקושטים בטבלה מתופעת  " אווטאר "  משפיעים גם על כוכבים ותיקים כמו מל גיבסון .  סרטו החדש , " על סף תהום "  פתח באופן מאכזב למדי עם 17.12 מיליון דולר בסוף השבוע הראשון להקרנתו .  סביר להניח שגם  " להתאהב ברומא "  היה מכניס יותר מ-12.06 מיליון דולר בסוף השבוע הראשון שלו ,  אלמלא החייזרים הכחולים . 
" The Tooth Fairy "  ממשיך במספרים צנועים עם 10 מיליון דולר בסוף השבוע השני להקרנתו ואילו  " הנבחר "  בכיכובו של דנזל וושינגטון הניב בסוף השבוע 8.77 מיליון דולר ו-74.37 מיליון דולר בסך הכל בארצות הברית .  מותחן הפנטזיה  " Legion "  נופל ב-60 אחוזים ברווחיו ,  עם 6.8 מיליון דולר בסך הכך . " The Lovely Bones "  בבימויו של פיטר ג'קסון הניב השבוע 4.73 מיליון דולר ואילו שרלוק הולמס חותך במספר בתי הקולנוע המקרינים אותו וכתוצאה מכך רווחיו עומדים בסוף השבוע על 4.5 מיליון דולר ,  שמביאים אותו קרוב מאד לקו המאתיים מיליון .  
מי שכבר חצה את הקו הזה הוא  " Alvin And The Chipmunks :  The Squeakquel "  ועומד כרגע על 209.2 מיליון דולר בארצות הברית בלבד . " זה מסובך "  סוגר את הטבלה עם חציית קו המאה מיליון ורווחים של 3.72 מיליון דולר בסוף השבוע .  בשבוע הבא כבר ידע העולם מיהם המועמדים לאוסקר ומשם  הסיפור אמור להיות שונה לגמרי .
 
שוברי קופות :  שבוע שביעי רצוף בפסגה ל"אווטאר "
 גם השבוע נמצא סרטו של ג'יימס קמרון בפסגת הטבלה והוא כעת במרחק 6 מיליון דולר בלבד מלהיות הסרט הרווחי ביותר בארצות הברית אי פעם .  פתיחה מאכזבת למל גיבסון

