הממונה על השכר באוצר :  עתיד רשות השידור יוכרע בשבוע הבא 
 >  >  ביום חמישי הבא יתקיים דיון מכריע על עתיד רשות השידור ,  בהשתתפות הממונה על השכר באוצר ,  אילן לוין ,  יו"ר ההסתדרות ,  עופר עיני ,  מנכ"ל רשות השידור ,  מוטי שקלאר ,  וראשי הוועדים ברשות השידור - עיתונאים ,  טכנאים ועובדים מנהליים .  לדברי לוין ,  המכשול האחרון בדרך להסכמים חדשים לשיקום הרשות ,  הוא ועד טכנאי הרדיו .  כל שלושת מגזרי העובדים ברשות ,  בטלוויזיה וברדיו ,  עיתונאים ,  מנהליים וטכנאים ,  הסכימו כי במסגרת ההסכמים החדשים ברשות שכרם יופחת .  לדברי לוין ,  מעולם כל הצדדים לא היו קרובים כל כך לפתרון .  את העיתונאים מייצג יוסי קוצ'יק ,  לשעבר הממונה על השכר באוצר .  לוין טוען שכמעט בכל הנושאים הושגו הסכמות ,  כולל יציאת כ-700 עובדים  ( מתוך כשלושת אלפים עובדי הרשות )  לפנסיה מוקדמת .  היחידים שמתנגדים להסכם הם טכנאי הרדיו ,  שממשיכים ,  לדברי לוין ,  להתווכח על תקנים .  במסגרת ההסכם יקוצצו שעות נוספות ,  שהיוו חלק מרכזי בשכר עובדי רשות השידור ,  יבוטלו סוגי מענקים שונים הניתנים לעובדים ברשות ,  יקבעו תקני עבודה חדשים ,  ברורים ונוקשים יותר .  במסגרת ההסכמים החדשים ייקבע כי עובדים חדשים ברשות השידור יעבדו לפי הסדר דור ב' ,  שהשכר בו נמוך בעשרות אחוזים משכר עובדי דור א' ,  בעיקר הטכנאים .  ההסכמים החדשים מקנים סמכויות ניהול וכוח למנהלים ברשות השידור .  כל מנהל יהיה אחראי על תקציב .  במסגרת האחריות הוא יוכל לקדם עובדים בדרגה ובשכר ,  יוכל לנייד עובדים ,  לקבל עובדים חדשים ואף לפטר עובדים לא מתאימים ,  לאחר הליך מסודר .  אתמול ערכו אנשי רשות השידור הפגנה מול הכנסת  ( ראו  " הכל אישי ",  עמ' 47 )  .
 
הממונה על השכר באוצר :  עתיד רשות השידור יוכרע בשבוע הבא 
nan
