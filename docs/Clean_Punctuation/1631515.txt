פעם ,  לפני שנים רבות
האם זה אפשרי שלפני המצאת המחשב והטלויזיה היה כאן יותר טוב ?  ככה לפעמים מספרים לנו .  דודי G יודע את האמת
פעם היה כאן טוב יותר הם אומרים ,  החיים היו פשוטים וטובים ,  ולאנשים לא חסרו המחשב ,  הטלוויזיה או הטלפון .  עם השנים בני האדם חיפשו דרכים לחיים נוחים יותר וכך נולדה הטכנולוגיה ,  שמאז לא מפסיקה להתרבות בקצב מסחרר .  רק תסתכלו סביבכם ותראו את כל הציוד המתוחכם שמקיף אתכם ,  איך ההיי-טק לאט לאט השתלט עלינו עד שהפכנו לתלותיים בו .  
תראו לי אדם ללא סלולרי ,  מקום עבודה ללא מחשבים או אוטובוס בלי נער שיושב מאחורה עם MP3 ומשמיע לכולם את אוסף שירי הדיכאון שלו .  את הכל אנחנו מקבלים בלחיצת כפתור ,  הכל זמין ,  מהיר ופשוט ,  ועם כל זה ,  יש תחושה שמשהו חסר .  עם כמה שפשוט ונוח ,  קל להאמין שפעם היה פה טוב יותר .
 לא פעם שמעתי מסבא שלי איך קש היה מכסה את גגות הבתים ,  המים היו נשאבים מבאר ,  השעון היחיד היה מקל שתקוע באדמה ולפי מיקום הצל יכולת לדעת מה השעה ,  הפירות היו מתוקים יותר ללא חומרי הדברה תעשייתיים ואיך  " החיים היו פרימיטיביים ,  אבל טובים ".  היום החיים לא פרימיטיביים ,  אבל האם הם טובים ?  האם באמת טוב לנו כל כך כשאנחנו לא צריכים לעבוד קשה בשביל דברים ?  כשהכול במרחק נגיעה ,  דברים מתחילים לאבד מהערך שלהם ,  אנחנו כבר לא מייחסים להם חשיבות ,  ואז הדברים הפשוטים הופכים ל"סתם דברים ". 
אם לפני ארבעים שנה סרט שאנשים ראו בקולנוע היה מותיר רושם עמוק ,  היום יש לכם כל סרט וכל סדרה שתרצו באינטרנט ,  בVOD ,  ב-200 ערוצים ובממיר שמקליט ,  אבל זה כבר לא אותו דבר ,  הנגישות והקלות הופכות את זה ל"סתם ". 
נדמה שיש אצלנו קונפליקט פנימי ,  מצד אחד הרצון הזה להתקדם ולהגיע ליותר  יותר פשוט ,  יותר נח ויותר מתקדם ומצד שני הרצון לחיות חיים פשוטים וטובים ,  כפי שמספרים לנו שהיה פעם .  אף אחד לא יעדיף לשאוב מים מבאר בכל פעם שהוא רוצה להתקלח כשיש מקלחת ,  או ללכת שעה ברגל כשאפשר להגיע תוך 10 דקות עם אוטו .  וגם אם מישהו יחליט  " להקריב "  את הטכנולוגיה למען חיים חופשיים יותר עם טעימה של פעם- זה יהיה קשה ,  כי צריך שגם כל השאר יעשו את זה ,  אחרת הוא ימצא את עצמו לגמרי לבד .  כשהוא יצא החוצה ,  האחרים ישבו בבית במחשב .  כשהוא ינסה לשמור על קשר ,  הוא יגלה שלהם יותר נח לשמור על קשר בסלולארי או בפייסבוק .
 ואולי הדשא של השכן רק נראה ירוק יותר ,  והדשא של השכן ,  במקרה הזה ,  נלקח מזמן קדום יותר .  אולי גם אז לא היה בהכרח טוב יותר ,  וגם אז חשבו שפעם היה טוב יותר .  בנקודה התחתונה- המציאות שלנו היא מציאות טכנולוגית והאושר של האדם הוא דבר פנימי ,  וזה מאז ומתמיד .  
גם אם יש הרגשה שהטכנולוגיה חונקת ,  אנחנו לא יכולים לשנות את זה ,  ואולי במקום לנסות לשנות את כל העולם ,  יהיה פשוט יותר לשנות את עצמנו ,  להגביל את עצמנו לשעות במחשב כשזה כבר מרגיש יותר מדי ,  להתנתק קצת מהסלולארי כשאנחנו הולכים ברחוב או נוסעים באוטובוס ,  לעשות מה שעושה לנו טוב ,  ואם לא טוב ,  אז לעצור רגע ,  להקשיב שנייה לעצמנו ,  ולהבין למה לא טוב ומה אני עושה כדי שיהיה לי טוב יותר .  
הטכנולוגיה המתקדמת היא רק התפאורה של זמננו ,  מי שעושה את ההצגה ,  בסופו של דבר ,  אלה אנחנו ,  השחקנים .
 
פעם ,  לפני שנים רבות
האם זה אפשרי שלפני המצאת המחשב והטלויזיה היה כאן יותר טוב ?  ככה לפעמים מספרים לנו .  דודי G יודע את האמת

