תושבי החוץ חוזרים למניות הישראליות :  השקיעו בספטמבר 130 מיליון דולר
ההשקעה - לאחר מימושים באוגוסט ;  לעומת זאת ,  מימשו בחודש שעבר תושבי החוץ מיליארד דולר באג"ח ממשלתיות
בנק ישראל פירסם היום את נתוני ההשקעה של תושבי החוץ בישראל בחודש ספטמבר .  מהנתונים עולה כי לאחר מימושים בחודש אוגוסט ,  חזרו תושבי החוץ להשקיע בשוק המניות הישראלי .  סך כל ההשקעות של תושבי החוץ גדל בספטמבר ב-130 מיליון דולר ,  כאשר עיקר ההשקעה היתה בענפי הפרמצבטיקה והתקשורת .  בנוסף ,  השקיעו תושבי החוץ סכום דומה במניות ישראליות הנסחרות בחו"ל.לעומת זאת ,  בענף איגרות החוב נרשמו בספטמבר מימושים כבדים בהיקף של מיליארד דולר במק"מים .  זאת לאחר השקעות נטו של כ-1.2 מיליארד דולר בחודשיים הקודמים .  סך ההשקעות הישירות של תושבי החוץ בישראל ,  שעמד בחודשים הקודמים על 300 מיליון דולר ,  ירד בחודש ספטמבר והסתכם ב-165 מיליון דולר בלבד.בנק ישראל פירסם גם את תמונת הראי של נתונים אלה - ההשקעות הפיננסיות של תושבי ישראל בחו"ל .  בחודש ספטמבר השקיעו תושבי ישראל 260 מיליון דולר נטו במניות זרות הנסחרות בחו"ל ,  כאשר רק 30 מיליון דולר מתוכם הושקעו על ידי הגופים המוסדיים .  בתחום איגרות החוב נשמרת יציבות ביחס לחודש שעבר ,  כאשר היקף ההשקעה עומד על 250 מיליון דולר בספטמבר לעומת 270 מיליון באוגוסט .  כאן תופסים המוסדיים חלק נכבד מסך ההשקעה עם היקף השקעות של 170 מיליון דולר .  ההשקעות הישירות של תושבי ישראל בחו"ל הסתכמו ב-438 מיליון דולר והתרכזו בענפי הבנקאות ,  הדלק והתעשייה .
 
תושבי החוץ חוזרים למניות הישראליות :  השקיעו בספטמבר 130 מיליון דולר
ההשקעה - לאחר מימושים באוגוסט ;  לעומת זאת ,  מימשו בחודש שעבר תושבי החוץ מיליארד דולר באג"ח ממשלתיות

