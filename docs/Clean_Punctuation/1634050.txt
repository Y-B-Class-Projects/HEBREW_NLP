מנכ"ל מועצת החלב :  מאז נורה למוות הפורץ לחוותו של שי דרומי ,  חלה ירידה דרמטית בפשיעה החקלאית
מנתוני משמר הגבול עולה כי בשנים 2007-8 חלה ירידה של 34.6% בשיעור הגניבות החקלאיות
מאז נורה ונהרג בראשית 2007 הפורץ שפרץ לחוות הבקר של החקלאי שי דרומי ,  חלה ירידה דרמטית בפשיעה החקלאית ,  כך אמר מנכ"ל מועצת החלב שייקה דרורי .  דרורי התייחס בדבריו לנתונים שהציג משמר הגבול ,  הממונה מטעם החוק על המאבק בפשיעה החקלאית .  מנתוני משמר הגבול עולה ,  כי בשנים 2007-8 חלה ירידה של 34.6% בפשיעה החקלאית על כל מרכיביה בעוד שהירידה בגניבות צאן ובקר הגיעה ל- 46.1% ואירועי גניבת ציוד חקלאי ירדו ב-44% .  דרורי חשף את הנתונים בדיון שהתקיים בשבוע שעבר בנושא המאבק בפשיעה החקלאית ושנערך במסגרת אירועי התערוכה החקלאית  " אגרו-משוב ".  בימים אלה מלאו 3 שנים לאירוע הפריצה ,  הירי וההריגה של הבדווי אל אטרש ב"חוות הבודדים "  של שי דרומי שהוקמה בשיפולי הר חברון מצפון לבאר שבע .  דרומי נעצר והואשם בהריגה ,  שממנה זוכה ביולי 2009 בבית המשפט המחוזי בבאר שבע ,  אך הורשע בהחזקת נשק ללא רישיון ונשפט ל-6 חודשי עבודת שירות שאותן יחל למלא בימים הקרובים .  בעקבות האירוע הטרגי קיבלה הכנסת את  " חוק דרומי ",  לפיו לא ישא אדם באחריות פלילית למעשה שהיה דרוש באופן מיידי ,  כדי להדוף פורץ לבית מגורים ,  בית עסק או למשק חקלאי מגודר בכוונה לבצע עבירה.בכנס נוכח גם שי דרומי ,  שזכה לאמפטיה רבה מהקהל שהורכב בעיקר מחקלאים .  לדברי דרומי ,  מאז האירוע בחוותו אמנם חלה ירידה ניכרת בפשיעה החקלאית ,  אך עדיין מגדלים רבים ,  בעיקר הקטנים שבהם ,  רגישים ביותר לגניבות ולנזקים שנגרמים להם מהגניבות ויש להגביר את המאבק בפשיעה הזאת.סמנכ"ל מועצת החלב אפרי רייקין ,  אמר בכנס כי רשויות אכיפת החוק מייחסות כיום חשיבות רבה בהרבה לפשיעה החקלאית מבעבר ולדבריו ,  בעוד שלפני 4 שנים רק 6% מתפיסות המשטרה של בקר גנוב הגיעו לידי כתבי אישום כנגד חשודים בעבירות ,  בשנה האחרונה אחוז גבוה בהרבה מגיע לידי הגשת כתבי אישום .
 
מנכ"ל מועצת החלב :  מאז נורה למוות הפורץ לחוותו של שי דרומי ,  חלה ירידה דרמטית בפשיעה החקלאית
מנתוני משמר הגבול עולה כי בשנים 2007-8 חלה ירידה של 34.6% בשיעור הגניבות החקלאיות

