לאונרדו : " זה החודש החשוב ביותר של מילאן העונה "
 מילאן תארח את אודינזה כבר הערב  ( 21:45 ,  ספורט2 )  והמאמן רואה גם את מנצ'סטר יונייטד בזווית העין .  פאטו ונסטה החלימו
מילאן ואודינזה יוציאו לדרך את המחזור ה-24 בליגה האיטלקית כבר הערב  ( שישי ,  21:45 ,  שידור ישיר בספורט2 )  כשרוסונרי יודעים שרק ניצחון יחזיר אותם למקום השני ,  על חשבונה של רומא הלוהטת .  
הקבוצה של לאונרדו הברזילאי הפסידה לאינטר בדרבי לה מדונינה ב-25 בינואר ומאז לא הצליחה לחזור לעצמה .  הפסד לאותה אודינזה בגביע גרר גם שתי תוצאות תיקו מאוד מאכזבות נגד ליבורנו ובולוניה ולפני שמתחדשים הדיבורים על משבר ,  כעת על הקבוצה לנצח .  החדשות הטובות ממילאנלו הגיעו אחרי שנודע שפאטו ואלסנדרו נסטה יהיו כשירים למפגש עם מילאן ביום שלישי ,  אך מנגד לא ברור כמה הם יוכלו לתרום הערב .
 המשמעות היא שהרוסונרי ימשיכו להישען בעיקר על רונאלדיניו ,  שלא הצליח לעשות את ההבדל בשבועיים וחצי האחרונים ,  בעוד מרקו בוריילו המצוין צפוי להמשיך כחלוץ החוד . " זה החודש הכי חשוב של מילאן העונה ",  אמר לאונרדו לקראת המשחק וכשההתמודדות עם מנצ'סטר יונייטד מתקרבת , " אין זמן לעשות שינויים ואנחנו צריכים להישאר רגועים ,  אבל לא לאבד את הכעס והגאווה שלנו ". 
אודינזה התחילה את העונה בצורה גרועה ,  אבל ניצחון 1:3 על נאפולי בסוף השבוע ,  שהיה הפסד ראשון של וולטר מצארי כמאמן הקבוצה מהדרום ,  נתן רוח גבית לא מבוטלת .  מצד שני ,  אודינזה היא הקבוצה היחידה בליגה שעדיין לא ניצחה משחק חוץ העונה ועם שבעה הפסדי חוץ ,  הסטטיסטיקה לא מבטיחה להם כלום הערב .  אנטוניו די נטאלה ,  שכבש כבר 16 שערים העונה ,  ינסה לשנות את הכיוון הזה .  

לאונרדו : " זה החודש החשוב ביותר של מילאן העונה "
 מילאן תארח את אודינזה כבר הערב  ( 21:45 ,  ספורט2 )  והמאמן רואה גם את מנצ'סטר יונייטד בזווית העין .  פאטו ונסטה החלימו

