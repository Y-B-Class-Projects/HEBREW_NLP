נצרת - הפועל רמת גן :  גרגורי פורס שטיח אדום
מאמן נצרת הורה לשחקניו להימנע מעבירות מיותרות נגד הפועל ר"ג  ( שבת ,  19:00 )  ,  ולהעדיף לספוג שער .  בוקסנבוים בהרכב האורדונים
לאחר ארבעה שבועות ללא הפסד ,  כולל ניצחון בכורה ,  באחי נצרת מקווים לשמור על המומנטום החיובי ,  ולנצח את הפועל רמת גן  ( שבת ,  19:00 )  בקרב התחתית הישיר במטרה לחלוף על פניהם בטבלה אל מעל לקו האדום .  אחרי שאחי נצרת ספגה לפחות כרטיס אדום אחד בשלושה מתוך ארבעת המשחקים האחרונים שהסתיימו בתיקו ,  בקבוצה התייחסו השבוע לנושא כשהמאמן ג'ון גרגורי ביקש משחקניו להמנע מעבירות מטופשות ,  והורה להם כי עליהם להעדיף מצב בו היריבה תכבוש מאשר לקבל אדום .
 את רמי דואני ,  שהורחק בתחילת השבוע נגד הפועל רעננה כבר בדקה השניה ,  יחליף מארק גורמן .  שינוי נוסף שנכפה על גרגורי היא היעדרותו הצפוייה של מייקל טוקורה ,  שסובל מפציעה בירך .  הניגרי יעבור מחר מבחן כשירות ויתכן ויעלה לשחק עם זריקה ,  אך אם לא יהיה זה מוחמד עומרייה שיפתח במקומו בקישור האחורי .  פרט לכך ימשיך גרגורי עם המסורת הבריטית שמאמינה שהרכב מנצח לא מחליפים .  מאייבי ימשיך בין הקורות ,  איסמעיל עמאר ,  מור דהאן ומג'ד יונס בהגנה ,  שלומי חנוכה ,  יניב לוזון ,  לואב כיאל וגיא דיין בקישור ותומד חמד בחוד .
 הרכב משוער :  ז'וסלן מאייבי ,  איסמעיל עאמר ,  מור דהן ,  מארק גורמן ,  מג'ד יונס ,  מוחמד עמרייה  ( מייקל טאקורה )  ,  שלומי חנוכה ,  יניב לוזון ,  לואב כיאל ,  גיא דיין ,  תומר חמד .
 מאמן הפועל רמת גן יובל נעים שב נתקל השבוע בבעיות הרכב קשות כאשר הקבוצה תחסר מספר שחקנים פצועים לקראת קרב התחתית במשחק החוץ נגד אחי נצרת .  בצוות המקצועי הצליחו בשבועיים האחרונים לבלום את שרשרת ההפסדים כאשר הקבוצה צברה ארבע נקודות בשני המחזורים האחרונים .
 הבלם אסי דומב שלא שיחק בשבוע שעבר בגין צבירת כרטיסים צהובים ,  סובל מפציעה בגיד האכילס והוא לא יהיה בסגל .  הקשר תומר תייר עדין לא החלים מפציעה במפשעה וגם הוא יצפה במשחק מהיציע .  הבלם הצ'כי פאבל פרגל עדיין לא כשיר במאת האחוזים אולם בשל מצוקת הבלמים הוא צפוי להיות בסגל ולשבת על הספסל .
 אלי לוי ,  שהיה בספק למשחק בגלל פגיעה בברכו ,  יפתח בסופו של דבר במרכז ההגנה לצידו של גולן חרמון .  המגן קובי מוסא חוזר להרכב אחרי שסיים לרצת עונש הרחקה .  בני חדד חוזר לעמדת המגן השמאלי כאשר שי חדד ואנדראה קלדיירה ישתפו פעולה יחד בקישור האחורי .  השחקן הכי משמעותי שחוזר להרכב מבחינת הממן יובל נעים הוא הקשר עומר בוקסנבוים שהחלים מפציעה וייפתח בהרכב במרכז הקישור .  סרג' איילי וג'ורג' דאטורו ישתפו פעולה בחוד ההתקפה .  חלץ הרכש אלירן אסאו ,  ימתין להזדמנות מהספסל .
 הרכב משוער :  איתי ארקין ,  קובי מוסא ,  גולן חרמון ,  אלי לוי ,  בני חדד ,  שי חדד ,  אנדראה קלדיירה ,  קרלוס צ'קאנה ,  עומר בוקסנבוים ,  סרג' איילי ,  ג'ורג' דאטורו

נצרת - הפועל רמת גן :  גרגורי פורס שטיח אדום
מאמן נצרת הורה לשחקניו להימנע מעבירות מיותרות נגד הפועל ר"ג  ( שבת ,  19:00 )  ,  ולהעדיף לספוג שער .  בוקסנבוים בהרכב האורדונים

