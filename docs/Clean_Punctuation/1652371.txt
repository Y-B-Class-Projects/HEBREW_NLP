דנקנר וסולטן במגעים לחבור לנמרודי לרכישת רישיונות  " שרה "  ו"מירה "  ליד דלית
ההשקעה תשמש לכיסוי החובות של פטרומד ,  כ-12 מיליון דולר ,  ולביצוע הסקר הסייסמי הדו-מימדי ברישיונות
חברת  ,  שבשליטת צחי סולטן ואי.די.בי פיתוח של נוחי דנקנר ,  אישרו את הפרסום הבלעדי ב-themarker כי החברה מנהלת משא ומתן עם חברת הכשרת היישוב שבשליטת משפחת נמרודי .  מדובר במשא ומתן על רכישת זכויות השתתפות ברישיונות לחיפושי נפט וגז  " שרה "  ו"מירה ",  הנמצאים בים התיכון כ-40 קילומטר מערבית לחדרה ,  ליד מאגר דלית.הכשרת הישוב דיווחה לפני כמה ימים כי החברה חתמה על עסקה לרכישת פטרומד ,  המחזיקה ברישיונות הימיים  " שרה "  ו"מירה ",  בסכום של 16 מיליון דולר .  על פי הדיווח ,  הסכום שיועבר לחברה כולל תשלום עבור סקרי ה-3d  ( תלת מימדיים )  אשר בוצעו ברישינות.הכשרת הישוב מבטחת עצמה בשל הסכסוך של פטרומד עם חברת בונטאן הקנדית ,  הטוענת כי זכויות הקידוח שייכות לה . " במקרה שהרכישה לא תסתייע בשל חוסר תום לב של פטרומד ,  הכשרה תהיה זכאית לתשלום דמי ביטול של 50 מיליון דולר ",  מסרה החברה .  כמו כן ,  נודע ל-themarker כי נמרודי ושותפיו מנהלים משא ומתן עם הגיאולוג יוסי לנגוצקי ,  שגילה והוביל את קידוחי  " תמר "  ו"דלית ",  כדי שיוביל פרויקט קידוחים מטעמם .  לנגוצקי אמר אתמול : " עדיין לא החלטתי מה תהיה עמדתי בנידון ". נמרודי מנהל משא ומתן לרכישת השליטה בחברת פטרומד הקנדית ,  בהשקעה כוללת של כ-16 מיליון דולר .  החברה הקנדית מחזיקה ברישיונות הימיים  " שרה "  ו"מירה "  מול חופי ישראל ,  בסמוך ל"תמר "  ו"דלית ". ההשקעה תשמש לכיסוי החובות של פטרומד ,  כ-12 מיליון דולר ,  ולביצוע הסקר הסייסמי הדו-מימדי ברישיונות .  הקבוצה של נמרודי תכלול את משה הירשברג והאחים לוי ומנדל מוצ'קין ,  הפעילים בתחום הנפט באוסטרליה ,  ארה"ב ובמקומות נוספים .  בית ההשקעות דש איפקס ,  המשמש כבנקאי השקעות בעסקה זו ,  פועל לצירופה של מודיעין אנרגיה להשקעה .  לפי הערכות ,  אם הצדדים יגיעו להסכמות ,  תשקיע מודיעין אנרגיה כ-8 מיליון דולר בעסקה זו .  מטעם דש אייפקס מוביל את העסקה המנכ"ל המשותף ,  ויקטור שימריך .  החברה הודיעה כי כאשר יושלם המשא ומתן יימסר על כך דו"ח מפורט .  לפני כחודש ,  הודיעה בונטאן הקנדית כי היא רואה פוטנציאל בקנה מידה עולמי במרבצי הגז  " שרה "  ו"מירה ".  לפי נתוני משרד התשתיות ,  95.2% מהזכויות בשני הרישיונות מוחזקים על ידי פטרומד .  על פי דיווח של בונטאן בחודש שעבר ,  היא שמחזיקה בזכויות דרך חברת הבת ipc .  לטענתה ,  היא מחזיקה ב-71.63% מרישיונות הקידוח ב"מירה "  ו"שרה ",  ששטחם 399 קמ"ר כל אחד ,  באמצעות נתח של 75% שבו היא מחזיקה בחברת הבת.ההבדל בין השמות מצביע על סכסוך משפטי בין פטרומד של האחים אמיר לבין בונטאן .  בתביעות משפטיות שמתנהלות כרגע ,  נידונה שאלת הבעלות על שני הרישיונות .
 
דנקנר וסולטן במגעים לחבור לנמרודי לרכישת רישיונות  " שרה "  ו"מירה "  ליד דלית
ההשקעה תשמש לכיסוי החובות של פטרומד ,  כ-12 מיליון דולר ,  ולביצוע הסקר הסייסמי הדו-מימדי ברישיונות

