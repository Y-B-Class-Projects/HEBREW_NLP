HOT נגד המתנתקים :  מעלה את דמי היציאה מחבילת הטריפל 
 >  >  hot מעלה את דמי היציאה שתגבה מלקוחות שיבקשו להתנתק מחבילת הטריפל שלה ,  הכוללת שירותי טלוויזיה ,  טלפון ואינטרנט - כך נודע ל-themarker .  מעתה ,  לקוח טריפל שיבקש להתנתק משירותי הטלוויזיה ישלם דמי יציאה של 580 שקל ועוד 77.8 או 90.8 שקל  ( תלוי בסוג חבילת הטריפל )  בעבור כל חודש שעבר מאז התקשרותו עם החברה .  הפעם האחרונה שבה הקשיחה hot את תנאי העזיבה בחבילות הטריפל היתה יוני 2009 ,  כחודשיים לפני רפורמת ה-dtt .  הקשחת התנאים כללה הארכה של תקופת ההתחייבות ותוספת של קנסות יציאה יחסיים .  hot מעלה את דמי היציאה גם בהתנתקות משירותי האינטרנט שנרכשו במסגרת חבילת הטריפל .  בין היתר נובע השינוי מביטול מהירות גלישה של 1.5 מגה-ביט .  מהירות הגלישה המינימלית כיום היא 2.5 מגה-ביט ועל כן גם מחירי השירות גבוהים יותר .  מ-hot נמסר בתגובה : " עדכון המחירים הוא בגין התקנת שני שקעים ושני ממירים ,  הניתנים כהטבה ללקוח במסגרת הצטרפותו למבצע .  אם הלקוח בוחר לסיים את ההתקשרות לפני סיום תקופת ההתחייבות ,  אזי הוא מחויב בגין החזר שווי ההטבה ". 

HOT נגד המתנתקים :  מעלה את דמי היציאה מחבילת הטריפל 
nan
