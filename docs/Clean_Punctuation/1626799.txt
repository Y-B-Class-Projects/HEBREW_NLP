החל ממחר :  הפרשות המעסיקים והשכירים לפנסיה חובה יגדלו ל-7.5%
הנהגת פנסיה חובה מתקנת את האפליה בין מיליון שכירים לבין קבוצות העובדים החזקות יותר
החל מיום ששי ,  1 בינואר 2010 ,  יגדלו הפרשות המעסיקים והעובדים לפנסיה חובה .  השיעור החדש של ההפרשות יהיה :  חלק המעסיק בשיעור של 2.5% מהשכר ,  חלק העובד 2.5% והפרשות המעסיק לפיצויים 2.5% ובסך הכל 7.5%.ב-2008 ,  שהיתה השנה הראשונה להפעלת ההסכם לפנסיה חובה  ( שהפך לצו הרחבה )  ,  חוייבו המעסיקים והעובדים להפריש בסך הכל שיעור קטן של 2.5% מהשכר .  ב-2009 שיעור ההפרשה הכולל עלה ל-5% מהשכר ומ-1 בינואר השיעור יעלה ל-7.5% .  בשנים הבאות האחוז ימשיך לעלות :  ב-2011 הפרשת העובד והמעסיק תהיה 10% ,  ב-2012 - 12.5% וב-2013 - 15%.ההסכם לפנסיה חובה נחתם בין שר האוצר הקודם רוני בר-און ,  יו"ר ההסתדרות עופר עיני ויו"ר לשכת התיאום של הארגונים הכלכליים ,  שרגא ברוש .  הוא נוגע לכמיליון שכירים במשק שהיו חסרי ביטוח בקרן פנסיה צוברת ,  פנסיה תקציבית או ביטוח מנהלים .  מדובר בשכירים המועסקים במגזר הפרטי ובמקומות שבהם השכירים מועסקים שלא על פי הסכם קיבוצי .  למרות שצו ההרחבה להסכם חל על כל המעסיקים שלא דאגו לבטח לפנסיה את עובדיהם בפועל ,  רק 550 אלף שכירים נהנים מתוקף ההסכם מהפרשה פנסיונית ,  בעוד ש-450 אלף שכירים עדיין לא.הנהגת פנסיה חובה מתקנת את האפליה בין אותם מיליון שכירים לבין קבוצות העובדים החזקות יותר ,  שנהנות מהפרשה לפנסיה כבר עשרות שנים .  עם זאת ,  מדובר בתיקון חלקי בלבד של האפליה ,  מכיוון ששיעור ההפרשה המירבי מתוקף הסדר פנסיה חובה יגיע בעוד שלוש שנים ל-15% ,  בעוד ששאר השכירים במשק ,  החזקים יותר ,  נהנים מהפרשה בשיעור של 20.5% בקרנות הפנסיה הוותיקות ושיעור של 17.5% בקרנות החדשות ,  שהוקמו בינואר 95'.צו ההרחבה לפנסיה חובה חל על כל עובד מהרגע שבו הוותק שלו בעבודה הגיע ל-6 חודשים .  ואולם עובד שהתקבל למקום עבודה כשהוא כבר מבוטח בביטוח פנסיוני ,  זכאי להנות מהפרשות לביטוח פנסיוני כבר לאחר 3 חודשי עבודה ,  רטרואקטיווית מיום תחילת עבודתו אצל המעסיק .  הצו לא חל על אשה שטרם הגיעה לגיל 20 או על גבר שטרם הגיע לגיל 21.כיצד נקבעת קרן הפנסיה המבטחת את העובד ?  על פי צו ההרחבה ,  העובד יהיה זה שיחליט באיזו קרן המעסיק יבטח אותו .  עובדים רבים אינם בקיאים בתחום הפנסיה ,  לרבות זהות הגופים המבטחים .  בפועל ,  במקרים רבים המעסיק או יועץ פנסיה חיצוני ששוכר המעסיק ,  הם אלה הבוחרים את הקרן או חברת הביטוח אליה יופרשו הכספים לפנסיה.לטענת יועצי פנסיה ,  השכירים הכלולים בהסדר פנסיה חובה נחשבים ל"מסוכנים ",  בהיבט הביטוחי .  הסיבה :  גילם הממוצע גבוה יחסית ,  דבר שיוצר חשש כי רבים מהם עשויים להגיש נגד הגופים המבטחים תביעות נכות ושאירים .  כמו כן עובדים אלה מועסקים במקומות הטרוגניים מאוד ,  שם קיימים סוגי העסקה שונים  ( קבועים ,  זמניים ,  סטודנטים )  וטווח הגילאים של העובדים הוא גדול .  לפי הטענה ,  קרנות הפנסיה וחברות הביטוח מעדיפות מקומות עבודה גדולים ,  מסודרים הומוגניים - שכבר ביצעו סינון של העובדים המתקבלים אליהם ,  כך שרוב העובדים שם הם בריאים ובעלי משכורות גבוהות.החל מ-2011 גם עצמאים יחוייבו בהפקדות לחסכון פנסיוני ,  וכך הם יבוטחו לפנסיה .  בעניין זה הושגה הסכמה בין נשיא לשכת ארגוני העצמאים  ( לה"ב )  ,  עו"ד יהודה טלמון לבין שר האוצר יובל שטייניץ והאוצר מקדם בימים אלה חקיקה בנושא .
 
החל ממחר :  הפרשות המעסיקים והשכירים לפנסיה חובה יגדלו ל-7.5%
הנהגת פנסיה חובה מתקנת את האפליה בין מיליון שכירים לבין קבוצות העובדים החזקות יותר

