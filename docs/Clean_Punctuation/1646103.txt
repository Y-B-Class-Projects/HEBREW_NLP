גודס : " כמו משחק נגד מכבי תל אביב "
 מאמן הפועל ירושלים מתכונן לקאזאן  ( 19:00 ,  5+ )  : " מלחה אוהבת סיטואציות כאלה ".  נעימי : " התכוננו בהתאם "
 צילום ועריכת וידאו :  נועם אשל
הסיבוב השני של שלב הטופ 16 של היורוקאפ ייצא מחר  ( שלישי )  אל הדרך כשהפועל ירושלים תארח את קאזאן הרוסית  ( 19:00 ,  שידור ישיר ב-5+ )  .  הקבוצה של גיא גודס מגיעה למשחק אחרי שהפסידה במשחק הקודם ברוסיה 78:71 ,  לאחר משחק מצוין של הגארד הקרואטי של הרוסים מרקו פופוביץ' שקלע 26 נקודות .  בירושלים יודעים שניצחון מעל שבע נקודות יקרב אותם מאוד אל ההעפלה לשלב ההצלבה ,  ועשוי להפוך את המשחק בשבוע הבא מול ולנסיה לקרב על המקום הראשון בבית .
 בקבוצה לא אהבו את היכולת של השחקנים בהפסד להפועל חולון ביום שבת ,  אך מאמינים כי ההפסד עשוי להיות מעין השכמה לשחקנים לפני המשחק הגורלי .  ברנדון האנטר ,  שקיבל דקות מועטות בהפסד לחולון ,  צפוי לחזור להיות חלק משמעותי במשחק מול הרוסים . " היה לנו משחק מאוד קשה בקאזאן ",  אמר לקראת המשחק המאמן גיא גודס , " הם קבוצת צמרת אירופית עם שחקנים ברמה הכי גבוהה .  כבר ראינו שהביתיות לא משחקת תפקיד בבית הזה .  אנחנו חייבים לנצח כדי לשמר סיכוי מסוים להעפלה לסיבוב הבא .  התחלנו טוב ואנחנו רוצים להמשיך באותה צורה ". 
הקבוצה הרוסית נחתה בישראל לאחר שהעפילה בסוף השבוע לחצי גמר הגביע הרוסי .  מי שישראל מוכרת לו יותר טוב מכולם הוא הסנטר מאצ'יי לאמפה ,  ששוחרר ממכבי תל אביב לפני תחילת העונה ,  וקלע שמונה נקודות בניצחון של הרוסים במשחק הראשון .  מלבד לאמפה ופופוביץ' ,  הקבוצה הרוסית בנויה על הגארד האמריקאי טרל ליידי ,  הרוסי איגור זמניסקי ,  הבלארוסי ולדימיר וריימנקו והקרואטי השני קרסימיר לונצ'אר .  הפסד של קאזאן יחייב אותם לנצח את גלאטסראיי בבית ו-ולנסיה בחוץ במחזור האחרון של הבית בהפרש שגדול מ-4 נקודות .
 מאמן ירושלים ,  גיא גודס ,  סימן את המפתחות למשחק : " להיות על הפרקט ראשון ,  לדחוף לריבאונד ולדחוף .  אלו הדברים הקטנים שמנצחים משחקים כאלה .  הקהל יהיה גורם מאוד משמעותי .  מבחינתי ,  זה כמו משחק נגד מכבי תל אביב .  באה קבוצה גדולה ,  כביכול פייבוריטית ומלחה אוהבת את הסיטואציות האלה .  צריכים לקרות דברים טובים שלנו ואני מקווה שנעשה את זה ".  
יובל נעימי הוסיף : " התחושה היא שאנחנו עומדים בפני אתגר גדול .  קאזאן היא קבוצה עם שחקנים מצוינים בכל עמדה שכבר עשו דבר או שניים באירופה ,  אבל גם לנו יש את השחקנים שלנו ואנחנו מאוד מאמינים בעצמנו .  יהיה קרב קשה .  קאזאן היא מעל הרמה של הליגה שלנו ,  אבל התכוננו בהתאם .  אנחנו יודעים מה אנחנו צריכים לעשות ".  
מאמן קאזאן ,  ולדמרס חומיצ'וס : " אין הכנות מיוחדות ,  הכל כרגיל .  אנחנו צריכים לשחק פשוט .  זה לא המשחק האחרון בשלב הזה ,  אבל זה משחק חשוב לשתי הקבוצות ". 

גודס : " כמו משחק נגד מכבי תל אביב "
 מאמן הפועל ירושלים מתכונן לקאזאן  ( 19:00 ,  5+ )  : " מלחה אוהבת סיטואציות כאלה ".  נעימי : " התכוננו בהתאם "
 
