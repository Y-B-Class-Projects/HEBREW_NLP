לבנת על הפרס לבכרי : " מהרסייך ומחריבייך מימך ייצאו "
 שרת התרבות הגיבה בחריפות ליוזמת הבמאים הישראלים להעניק פרס לחופש הביטוי לבמאי  " ג'נין ג'נין ".   " זו תעודת עניות לבמאים שנותנים הכשר לסרט תעמולה שאין בו דבר מלבד שנאת ישראל "
 שרת התרבות והספורט לימור לבנת הגיבה היום  ( שישי )  בחריפות ליוזמתם של כמה במאים ישראלים להכריז כל הבמאי מוחמד בכרי כזוכה הראשון בפרס  " דב הפלטינה "  לחופש הביטוי ,  כפי שפורסם אמש לראשונה בוואלה !  תרבות . 
" על חבורת הבמאים הזו נאמר 'מהרסייך ומחריבייך מימך ייצאו' ",  אמרה לבנת ,  שאך לפני מספר שבועות ברכה את הסרט  " עג'מי ",  שבוים על ידי אחד מחותמי העצומה  ( סכנדר קובטי )  על היותו מועמד לאוסקר . " אין ספק שזו תעודת עניות לכל אותם במאים אשר נותנים הכשר לסרט תעמולה אשר אין בו דבר זולת שנאת ישראל .  בית המשפט כבר פסק שבסרט יש משום לשון הרע על חיילי צה"ל ". 
דבריה של לבנת ,  שהביעה תמיכה רבה במהלך שנת כהונתה בקולנוע הישראלי ,  נאמרו בעקבות יוזמתו של הבמאי אודי אלוני לכונן פרס לחופש הביטוי  ( דב הפלטינה )  בפסטיבל הסרטים של ברלין ולעניקו כבר השנה לבכרי .  אל העצומה שכתב בעניין הוסיפו את חתימותיהם באים ישראלים רבים ,  ביניהם ערן קולירין ,  אייל סיון ,  יעל חרסונסקי וקובטי ,  כאמור .  כמו כן ,  חתמו גם הישראלים לשעבר אורן מוברמן  ( שאף הוא מועמד השנה לאוסקר )  והאני אבו-אסעד .  
בעצומה ,  תוקפים הבמאים בחריפות את מדינת ישראל על יחסה לסרט  " ג'נין ג'נין "  שביים בכרי אודות פלישת צה"ל לג'נין במהלך מבצע  " חומת מגן "  בשנת 2002 . " בעיני הממשל הישראלי ,  חטאו של מר בכרי הוא על העזתו להיות גם פלסטיני וגם פעיל שלום ביקורתי כלפי הכיבוש האכזרי בישראל ",  נאמר במכתב הבמאים . " סרטו 'ג'נין ג'נין' ,  סרט תעודה מלא תשוקה על פעילות צה"ל בג'נין ,  הוא מקור אחד מבין רבים לראיות שישראל ביצעה פשעי מלחמה בשנת 2002 ".  
עוד נכתב כי  " דיווחים מפורטים על הנושא פורסמו על ידי משמרות זכויות אדם וארגון אמנסטי אינטרנשיונל ,  והחיילים הישראלים ששירתו בג'נין אמרו בפומבי שביצעו מעשים שהם למעשה פשעי מלחמה .  השיטה המקארתיסטית בה מנסים להשתיק את בכרי מתנהלת ברקע של משבר הומניטרי :  המצור המתמשך וכליאתם של 1.5 מיליון אנשים בכלוב קטן שנקרא עזה ". 
לצד השרה ,  גם עו"ד אמיר טיטונוביץ' המייצג את 5 חיילים המילואים שתבעו את בכרי ,  הגיב לכוונה להעניק פרס לבמאי . " לו הסרט 'ג'נין ג'נין' היה נוצר כסרט על תחושות של כאב ,  של סבל ,  של אובדן התקווה ,  אפילו של שנאה ,  לא היה מי מן החיילים מרים את קולו או נוקט בהליך כלשהו ",  אמר טיטונוביץ' לוואלה !  תרבות . " להיפך ,  ניתן לשער ,  שרבים היו חשים הזדהות ומצטרפים לקריאה לעשות את כל שניתן על-מנת להקל על האוכלוסייה הפלשתינאית ולהיטיב עמה "
" אלא שמן הדברים ,  שעל-פי הכתבה ,  נכללו במכתבו של אודי אלוני ,  עולה הרושם ,  שלפיו הוא ו/או יוזמי העצומה ,  ככל הנראה ,  אינם מכירים היטב הן את העובדות הרלבנטיות והן את הסרט 'ג'נין ג'נין' "  הוסיף עו"ד טיטונוביץ' ,  שחזר על טיעוניו העיקריים במשפט ובהם הטענה כי בית המשפט דחה את תביעת החיילים אך ורק בשל סיבה טכנית ,  הגורסת ש תביעת  " לשון הרע לא חלה על הציבור ",  כפי שנכתב בפסק הדין . 
" האמת היחידה היא זו ,  שלפיה במהלך מבצע 'חומת מגן' נהגו חיילי צה"ל באורח הומני ,  ועשו ככל יכולתם על-מנת למנוע אבידות מיותרות והרג חפים מפשע מן הצד הפלסטיני ",  אומר טיטונוביץ' .  


לבנת על הפרס לבכרי : " מהרסייך ומחריבייך מימך ייצאו "
 שרת התרבות הגיבה בחריפות ליוזמת הבמאים הישראלים להעניק פרס לחופש הביטוי לבמאי  " ג'נין ג'נין ".   " זו תעודת עניות לבמאים שנותנים הכשר לסרט תעמולה שאין בו דבר מלבד שנאת ישראל "
 
