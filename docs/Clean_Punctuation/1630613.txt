לראשונה :  מגן שר הבריאות יוענק לפעיל סביבה
המגן יוענק לדוקטור ג'ימי קריקון ,  יו"ר הקואליציה לבריאות הציבור על פעילותו למען הפחתת התחלואה העודפת באזור חיפה . " הבחירה - חיזוק נוסף לקשר הנבנה בין בריאות וסביבה "
 לראשונה בישראל יוענק מגן שר הבריאות לפעיל סביבתי .  המגן יוענק לדוקטור ג'ימי קריקון ,  יו"ר הקואליציה לבריאות הציבור על פעילותו למען הפחתת התחלואה העודפת באזור חיפה ,  הנגרמת מזיהום האוויר .  ד"ר קריקון היה מהראשונים לאסוף ,  לנתח ולחשוף את ההשפעה החד-משמעית של זיהום האוויר הנגרם מתעשייה ,  על תחלואה עודפת באזור חיפה .  
בקואליציה לבריאות הציבור בירכו היום על ההחלטה להעניק את המגן לד"ר קריקון ואמרו כי  " הם רואים בבחירה זו חיזוק נוסף לקשר הנבנה בין בריאות וסביבה ,  ומצפה ממשרד הבריאות ומהמשרד להגנת הסביבה לפעול ביתר שאת להפחתה משמעותית של זיהום הסביבתי בישראל למען בריאות התושבים ". 
טקס הענקת המגן יתקיים ביום שלישי הקרוב בהשתתפות סגן שר הבריאות יעקב ליצמן .  מגן שר הבריאות למתנדבים מצטינים במערכת הבריאות מוענק מידי שנה ע"י שר הבריאות והמועצה הלאומית להתנדבות בישראל .  12 מגנים מוענקים מידי שנה בטקס רב משתתפים במשכן הכנסת .  יחד עם ד"ר קריקון זכו השנה בין היתר במגן ארגון ב"טרם "  לבטיחות ילדים ,  הוועד למלחמה באיידס ,  עמותת ער"ן ועמותת  " חיבוק ראשון ." 

לראשונה :  מגן שר הבריאות יוענק לפעיל סביבה
המגן יוענק לדוקטור ג'ימי קריקון ,  יו"ר הקואליציה לבריאות הציבור על פעילותו למען הפחתת התחלואה העודפת באזור חיפה . " הבחירה - חיזוק נוסף לקשר הנבנה בין בריאות וסביבה "
 
