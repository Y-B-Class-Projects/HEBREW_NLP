הבנקים החזירו ללקוחות 150 מיליון שקל שנגבו כעמלות בניגוד לחוק 
 >  >  הבנקים גבו עמלות בניגוד לחוק ולכן בין השנים 2002-2009 החזירו ללקוחות סכום כולל של 149.78 מיליון שקל - כך נחשף אתמול בדיון בוועדת הכלכלה של הכנסת בנושא דו"ח הפיקוח על הבנקים ל-2009 .  החזר החוב הגבוה ביותר היה של בנק לאומי ,  שנדרש להשיב כ-55 מיליון שקל לאחר שחייב לקוחות על שירות  " לאומי-פון ",  מבלי שאלה נתנו את הסכמתם .  החזרים גבוהים נוספים נעשו על ידי הבנקים בהיקף של 21.9 מיליון שקל בגין עיגול כלפי מעלה של ריבית הליבור ,  14.4 מיליון שקל לאחר שנטלו משכנתא בריבית גבוהה מזו הנהוגה בריביות על משכנתאות ,  7.5 מיליון שקל בגין עמלת מידע אצל פקיד ו-2.14 מיליון שקל בגין עמלות שגבו לאחר פקיעת כרטיס חיוב .  מהנתונים שהוצגו עלה כי אף שמספר התלונות על גביית יתר הוכפל מאז 2000 ,  קיימת ירידה לאורך השנים בשיעור הפניות המוצדקות וזה עומד על 26% בממוצע ,  כמעט ללא שינוי מ-2004 .  ב-2009 הוגשו 8,600 תלונות בנושא .  בנק לאומי זכה לכמות נמוכה יחסית של תלונות ,  ביחס לשאר הבנקים .  בעוד שב-2009 שיעור התלונות המוצדקות בבנק לאומי הגיע ל-17% מהתלונות ,  שיעור התלונות המוצדקות בבנק הפעלים טיפס ל-30.9% .  בבנק דיסקונט היה שיעור התלונות 25% ,  בבנק הבינלאומי 33% ובבנק מזרחי טפחות 32.7% .
 
הבנקים החזירו ללקוחות 150 מיליון שקל שנגבו כעמלות בניגוד לחוק 
nan
