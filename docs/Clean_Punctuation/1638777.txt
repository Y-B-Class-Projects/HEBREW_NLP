עליות קלות במדדים המובילים בבורסה ;  נפילות חדות בחלק ממניות חיפושי הגז
 >  >  הבורסה סיימה את יום המסחר השני השבוע בעליות שערים קלות .  מדד ת"א 25  ( מעו"ף )  הוסיף 0.3% ל-1,123.18 נקודות ,  מדד ת"א 100 עלה ב-0.2% ל-1,059.57 נקודות ,  מדד ת"א בנקים טיפס ב-0.5% ות"א נדל"ן 15 עלה ב-0.5% .  מחזורי המסחר הסתכמו ב-1.9 מיליארד שקל .  סמוך לתום המסחר בתל אביב הצביעו החוזים העתידיים בוול סטריט על עליות של עד 0.5% בפתיחה .  הלשכה המרכזית לסטטיסטיקה הציגה שלשום את האינדיקטורים הכלכליים לאוקטובר-דצמבר 2009 ,  שמצביעים על עלייה ברוב המרכיבים :  ביצוא הסחורות ,  בייצור התעשייתי ,  בפדיון ענפי המסחר והשירותים ,  ביבוא חומרי הגלם ,  במספר לינות התיירים ,  ברכישות בכרטיסי האשראי ובמדד המחירים לצרכן .  לעומתם ,  פדיון המסחר הקמעוני נותר ללא שינוי .  ירידות שערים נרשמו במרבית שותפויות חיפושי הנפט והגז ובראשן בשותפויות לאחר עליות ניכרות בהן ב-12 החודשים האחרונים .  גבעות עולם איבדה 9.5% ,  מודיעין נפלה ב-11.8% ,  רציו השילה 4.3% וזרח נחלשה ב-6.7% .  ירידות קלות יותר נרשמו בשותפויות אבנר  ( 1.4%- )  ודלק קדוחים  ( 2.0%- )  .  גבעות עולם הודיעה אתמול בבוקר כי היא מתכוונת לגייס עד 57.8 מיליון שקל באמצעות הנפקת זכויות .  נגיד בנק ישראל ,  סטנלי פישר ,  פנה שלשום לשרים בוועדת השרים לענייני חקיקה ,  במטרה לשכנעם להתנגד להצעת החוק לביטול העמלות בחשבונות העו"ש של לקוחות פרטיים .  הצעת החוק הוגשה בידי קבוצת ח"כים בראשות ח"כ דני דנון  ( ליכוד )  וגובשה ביוזמת המועצה לצרכנות .  לאומי עלתה ב-1.3% ,  בנק הפועלים נותרה ללא שינוי ,  דיסקונט הוסיפה 0.2% ,  מזרחי טפחות איבדה 0.8% ו הבינלאומי 5 ירדה ב-1.4% .  שלשום אישר דירקטוריון בנק לאומי את תנאי פרישתו של היו"ר איתן רף לאחר 15 שנה בתפקיד .  רף יקבל פיצויי פרישה בסך 5 מיליון שקל ופיצויים נוספים בשווי מצטבר של 37.5 משכורות ,  שיחושבו על בסיס משכורת חודשית של 133 אלף שקל .  חברת הנדסת התפלה ,  שבבעלותן השווה של כיל וקבוצת דלק ,  זכתה יחד עם חברת va tech wabag ההודית במכרז של רשות המים והביוב של העיר צ'נאיי  ( chennai )  בהודו בהיקף של 230 מיליון דולר .  va tech wabag והנדסת התפלה יקימו מיזם משותף .  כיל ירדה ב-1.8% ודלק עלתה ב-0.9% .  עוד בלטו במסחר נס טכנולוגיות עם קפיצה של 8.5% ,  חילן טק עם זינוק של 10.7% וקמהדע עם עלייה של 4.7% .
 
עליות קלות במדדים המובילים בבורסה ;  נפילות חדות בחלק ממניות חיפושי הגז
nan
