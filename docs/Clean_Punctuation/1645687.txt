ספרד :  צפו בברצלונה מפרקת את ריאל וזוכה בגביע
הקטלאנים הביסו את ריאל 61:80 בגמר הכי חד צדדי בתולדות המפעל וזכו בגביע ראשון מ-2007 .  סיינה זכתה בגביע האיטלקי
לתהומות כאלה גם קבוצת הכדורסל של מכבי תל אביב לא הגיעה בימיה הגרועים ביותר .  ריאל מדריד הובסה הערב  ( ראשון )  על ידי ברצלונה 80:61 בגמר הגביע הספרדי ,  במשחק הכי חד צדדי בתולדות המפעל הזה אי פעם .  המשחק הזה סגר את טורניר הגביע שהתקיים בבילבאו שבחבל הבאסקים ,  כאשר קרוב ל-15 אלף צופים חזו בו .  אנשי מכבי תל אביב בוודאי שמחו לשמוע על יכולתה המקרטעת של ריאל ,  שתתמודד נגדם במחזור האחרון בטופ 16 של היורוליג .  
קבוצתו של אטורה מסינה עוד הצליחה לשמור על משחק צמוד ברבע הראשון ,  בו הקטלאנים הובילו 16:19 ,  אבל החל מהרבע השני ,  פראן ואסקז וריקי רוביו החלו להתעלל בבלאנקוס ,  שסבלו מיום נוראי מהשדה ופגעו רק ב-31 אחוז מהשדה  ( ל-2 )  ו-22 אחוזים מהשלוש במחצית הראשונה .  כל זה הביא את ברצלונה ליתרון 25:40 בהפסקה .  
ריאל מדריד לא הצליחה להתאושש ברבע השלישי ,  אותו פתחה בארסה בריצת 2:7 .  בסופו של דבר ,  ותוך כדי שרוב שחקני הסגל משתתפים בחגיגה ,  ברצלונה עלתה ליתרון של 37:64 בסיומו של הרבע השלישי וסגרה עניין במשחק הזה .  זו הייתה הפעם ה-21 בתולדותיה שהיא זוכה בגביע המלך ,  כאשר רק אותה ריאל מדריד זכתה יותר פעמים ,  22 במספר .  את הגביע הקודם שלה ברצלונה הניפה לפני שלוש שנים ,  בעוד שריאל מדריד לא זכתה בו משנת 1993 .  
פראן ואסקז הוביל את קלעי ברצלונה עם 14 נקודות ,  ריקי רוביו וארזם לורבק הוסיפו 13 כל אחד .  דריוס לברינוביץ' ונוביצה וליקוביץ' הובילו את קלעי ריאל מדריד עם 11 כל אחד ,  רימאס קאוקינאס  ( 1 מ-6 מהשדה )  הוסיף 10 .
 יריבה נוספת של מכבי תל אביב בטופ 16 ,  סיינה ,  הצליחה יותר וזכתה הערב בגביע האיטלקי אחרי ניצחון בגמר על וירטוס בולוניה 75:83 .  זה היה הגביע השני ברציפות של סיינה ,  שעד 2009 מעולם לא זכתה במפעל .  
שון סטונרוק ,  שהיה ה-MVP בגמר שנערך בשנה שעברה  ( גם הוא נגד וירטוס )  הוביל את קלעי סיינה עם 19 נקודות ,  רומיין סאטו קלע 15 ,  דייויד הוקינס סיים עם 12 והנרי דומרקנט הוסיף 10 .  הגארד הפיני פטרי קופונן הוביל את הבולונזים עם 19 נקודות  ( 5 מ-6 לשלוש )  ,  דייויד מוס הוסיף 18 .
 מכבי תל אביב תארח את סיינה במסגרת המחזור החמישי ביורוליג עוד שבועיים ,  ב-4 במארס .
 
ספרד :  צפו בברצלונה מפרקת את ריאל וזוכה בגביע
הקטלאנים הביסו את ריאל 61:80 בגמר הכי חד צדדי בתולדות המפעל וזכו בגביע ראשון מ-2007 .  סיינה זכתה בגביע האיטלקי

