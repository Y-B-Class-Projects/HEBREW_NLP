מלמיליאן : " אנחנו עדיין קבוצת תחתית "
 מאמן בית"ר ירושלים הודה כי היכולת של קבוצתו ,  בעיקר בחוץ ,  עדיין לא מספיק טובה .  ראדי : " אנחנו לא מרפים והתוצאות באות "
 צילום :  אדריאן הרבשטיין 
עריכה :  עידן גוראל 
בבית"ר ירושלים קיוו שימי הלחץ וההסברים הבלתי משכנעים לאוהדים כבר מאחוריהם ,  אבל ההפסד 3:0 להפועל עכו הערב  ( שבת )  כמעט והשכיח לגמרי את שלושת הניצחונות הרצופים שהשיגה הקבוצה עד למחזור הנוכחי ,  ויצר חששות חדשים לקראת השבועות הקרובים .  


מאמן בית"ר ירושלים אורי מלמיליאן הסביר בסיום המשחק : " חבל על חוסר היציביות וכנראה יהיו לנו השנה עליות וירידות .  בחצי השני לא הופענו למשחק וכשאתה לא מופיע ,  אתה משלם על זה .  מאזן החוץ שלנו לא טוב ואף אחד לא יכול להגיד שאנחנו בעונה טובה .  האמנתי שנהיה במשחק ,  אבל עכו באו יותר נחושים ,  הם רצו יותר ומי שרוצה יותר מנצח .  היינו קבוצת תחתית לפני המשחק ואנחנו עדיין קבוצת תחתית .  ידעתי שתהיה לנו עונה קשה ונצטרך לעבוד על זה ". 
אחרי נקודה בשלושת המשחקים האחרונים ,  בהפועל עכו חגגו הערב יציאה לדרך חדשה ,  עם משחק התקפי משובח שכלל שלושה שערים מול קבוצה לא קלה בכלל .  המאמן אלי כהן סיכם : " כל השבוע שידרנו רוגע כי גם במשחקים שהפסדנו ,  שיחקנו לא רע .  אמרתי השבוע לשחקנים שיהיו רגועים וישמרו על הדרך .  ראינו את הקבוצה משחקת ללא לחץ עם הנעת כדור והרבה מאוד מצבים .  היעד שלי הוא שהקבוצה תמשיך לשמור על אותו קו .  אנחנו באים לכל משחק באותה צורה ובאותה גישה .  נגד הגדולות יש יותר התלבהות ומוכנות .  נכון שמי שכובש אלה ג'קו ודיין והם זוכים לכותרות ,  אבל כל השחקנים עושים עבודה שחורה .  עכו קבוצה שבנויה על תלכיד וזו הגדולה שלנו ". 
מהראן ראדי שהצטיין במשחק עם שער ובישול הוסיף : " בעכו מצאתי בית טוב ואנשים טובים .  אני נהנה כאן מכל רגע .  מאז שבאתי אלי כהן נתן לי גב ,  הוא מאמין בי ואמר לי שאני אעשה את ההבדל .  הוא עזר לי בקטע המנטאלי ואני מודה לאלוהים שאני מחזיר לו על המגרש .  בליגה שלנו מי שנלחם ,  רץ ומשחק את הכדורגל הפשוט ,  מצליח .  אנחנו קבוצה קטנה שרוצה להתקדם .  אחרי 0:3 אנחנו לא מרפים והתוצאות באות ". 

מלמיליאן : " אנחנו עדיין קבוצת תחתית "
 מאמן בית"ר ירושלים הודה כי היכולת של קבוצתו ,  בעיקר בחוץ ,  עדיין לא מספיק טובה .  ראדי : " אנחנו לא מרפים והתוצאות באות "
 
