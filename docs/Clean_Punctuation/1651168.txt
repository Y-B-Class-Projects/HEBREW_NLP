לבייב :  זה הזמן להפשיר פרויקטים ברוסיה 
בהתאם לאזהרות :  אפי פיתוח הפסידה 220 מיליון דולר ברבעון הרביעי - בעקבות ביקורת רשות ני"ע שהביאה להפחתות שווי נכסיה
 >  >   " שוק הנדל"ן הרוסי סבל ב-2009 משנה קשה מאוד ,  והתוצאות הכספיות שלנו הושפעו מכך ובאו לידי ביטוי בהפחתות שווי הנכסים .  למרות זאת ,  אפילו בתנאים האלה ,  בזכות ניהול זהיר בתחום הפיננסי אנחנו יוצאים משנה כזו במצב של נזילות חזקה - עם קופת מזומנים של 211 מיליון דולר "  - כך הגיב אתמול לתוצאות אפי פיתוח היו"ר והבעלים ,  לב לבייב .  עוד ציין לבייב כי  " הסימנים של התייצבות בשוק הנדל"ן הרוסי לא הורגשו עד סוף 2009 ,  ולכן המשכנו להתעסק רק בפיתוח של כמה פרויקטים .  אך כעת אנו מרגישים שזה הזמן להפשיר פרויקטים נוספים ".  בהתאם לאזהרת רווח שפירסמה לפני כשבוע וחצי ,  סיימה אפי פיתוח את הרבעון הרביעי של 2009 בהפסד של 219.7 מיליון דולר .  הונה העצמי של אפי פיתוח הסתכם נכון לסוף 2009 ב-1.7 מיליארד דולר - כ-72.3% מהמאזן .  החברה יצרה ב-2009 תזרים שלילי מפעילות שוטפת של 15.1 מיליון דולר ,  בשל ההפחתות בשווי הנכסים של כ-223 מיליון דולר ,  שבוצעו בעקבות הביקורת שביצעה בנכסיה רשות ניירות ערך ,  שבראשות פרופ' זהר גושן .  ההפחתות בשווי הנכסים משקפות דחייה במועד הצפוי להשלמת הפרויקטים ,  צפי לירידה בדמי השכירות בפרויקטים השונים ועלייה בשיעורי ההיוון .  בעקבות הרווחים הנאים שרשמה בינואר-ספטמבר 2009 ,  סיימה אפי פיתוח את 2009 כולה בהפסד מינימלי של 2.7 מיליון דולר ,  לעומת הפסד של 107.9 מיליון דולר ב-2008 .  ההכנסות של אפי פיתוח מדמי שכירות דווקא עלו ב-2009 בכ-15% לעומת 2008 ל-36.2 מיליון דולר .  סך ההכנסות של החברה עלו ב-2009 ב-9% לעומת 2008 ל-37 מיליון דולר .  השווי הכולל של הפורטפוליו של אפי פיתוח הוערך על ידי חברת הייעוץ הכלכלי והשמאות הבינלאומית jll ,  נכון לסוף 2009 ,  ב-1.94 מיליארד דולר - ירידה של 21.5% לעומת סוף 2008 .  השווי הנכסי הנקי  ( nav )  של אפי ירד ב-2009 ב-33% לעומת 2008 ל-1.7 מיליארד דולר  ( 3.25 דולר למניה )  ,  הגבוה ב-55% ממחירה בבורסה בלונדון .  מדובר בשחיקה של כ-840 מיליון דולר בשווי הנכסי .  שווי השוק של אפי פיתוח ,  הנסחרת ברשימה הראשית בבורסת לונדון ,  הוא כ-1.1 מיליארד דולר .  כחלק מההסדר שהושג עם מחזיקי האג"ח של אפריקה ישראל הם יקבלו 17.7% מהון המניות של אפי פיתוח ,  כך שאפריקה תיוותר עם האחזקה של כ-54% .  יובל בן זאב ,  מנהל מחלקת המחקר של בית ההשקעות כלל פיננסים ,  אמר אתמול כי שוק הנדל"ן במוסקבה עדיין מאתגר .  הוא מבסס זאת על סקירת השוק של jll המתייחסת למגמת ההאטה בעיר הבירה מוסקווה ,  שלפיה שיעור התפוסה בנכסים מסחריים ירד לכ-90% .  עם זאת ,  בנכסים המובילים השכירות עדיין ברמה של 100% .  בן זאב גם מסב את תשומת הלב לכך שלפי להערכת jll ,  פתיחת מרכזים מסחריים נוספים תביא לירידה נוספת בשיעור התפוסה ,  כשהאתגרים בהשכרת הנכסים תגרור דחייה נוספת בפתיחתם של פרויקטים חדשים .  בן זאב מציין לחיוב כי לחברה מקורות מימון מספקים .  לשני הפרויקטים המרכזיים שלה  ( קניון רוסיה וטברסקיה )  יש מסגרות אשראי להשלמת הבנייה ,  בעוד האצת הפיתוח בפרויקטים נוספים ,  כמו אוזרקובסקיה שלב 3 ,  תושג בהתאם להשגת מימון . " ישנו סיכון בלחץ של מוכרים .  במסגרת הסדר האג"ח יקבלו בעלי איגרות החוב כ-92 מיליון מניות של אפי פיתוח ,  כך שקיים חשש ללחץ מוכרים כבד ",  אומר בן זאב . " הרישום בבורסה הראשית של לונדון יגביר את המסחר במניה .  חשש זה מלווה גם את החברה האם ,  אפריקה ישראל ,  שבה בעלי האג"ח יקבלו כ-39 מיליון מניות ". 

לבייב :  זה הזמן להפשיר פרויקטים ברוסיה 
בהתאם לאזהרות :  אפי פיתוח הפסידה 220 מיליון דולר ברבעון הרביעי - בעקבות ביקורת רשות ני"ע שהביאה להפחתות שווי נכסיה

