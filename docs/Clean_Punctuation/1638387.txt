שני ערבים ישראלים נאשמים בתכנון פיגועים
הותר לפרסום כי בתחילת החודש שעבר עצר השב"כ בתחנה המרכזית בבאר שבע שני ערבים ישראלים .  השניים נאשמים שגוייסו על ידי פעילי חמאס בירדן ובדובאי וברשותם נמצאו חומרים מודיעיניים על אזורים הומי אדם ביניהם התחנות המרכזיות בירושלים ובאר שבע
 ( צילום :  שי מכלוף ,  עריכת וידאו :  ענת ברק ) 
כתב אישום הוגש היום  ( שני )  בבית המשפט המחוזי בירושלים על ידי עו"ד רונן יצחק מפרקליטות מחוז ירושלים נגד שני תושבי מזרח העיר שנעצרו בבאר שבע .  כתב האישום מייחס לנאשמים עבירות של חברות בארגון טרור ,  מגע עם סוכן זר ,  סיוע לאויב במלחמה וריגול .
 בתחילת חודש ינואר עצרה המשטרה בתחנה המרכזית בבאר שבע שני ערבים ישראלים ,  שתכננו לבצע פיגועים בשטח ישראל .  ברשות השניים נתפסה מדיה מגנטית שהכילה מודיעין על יעדים לפיגועים .
 השניים ,  מראד נמר בן 25 מצור באהר ומראד כמאל בן 25 מוואדי ג'וז ,  נתפסו בתחנה המרכזית בבאר שבע ,  לאחר שאזרחים חשדו בהם כי הם מתכננים לבצע פיגוע .  בשעת המעצר נגרמה מהומה רבה במקום ,  במסגרתה אף ביצעו כוחות הביטחון ירי באוויר .  מחקירת השניים וצעיר נוסף עולה כי הם גוייסו על ידי מפקדת חמאס בחו"ל על מנת לחדור לישראל ולאסוף חומר מודיעיני על יעדים אפשריים לפיגוע .   השניים גוייסו על ידי פעילי חמאס בירדן ובדובאי וברשותם נמצאו חומרים מודיעיניים על אתרים פוטנציאליים לפיגוע ובהם התחנה המרכזית בירושלים ,  התחנה המרכזית בבאר שבע ,  קניון מלחה ,  אזור המלונות בתל אביב ,  איזור בסיס תל השומר וכן תחנות לאיסוף חיילים בירושלים ובמבשרת ציון .  
מחקירתו של אחד החשודים ,  מראד נמר ,  עולה כי מדובר בסטודנט להנדסה בירדן ,  שגויס בשנת 2007 .  במסגרת הכשרתו ,  נשלח נמר להיפגש עם נציגי חמאס בערב הסעודית .  באותה שנה גייס את חברו כמאל ,  אשר למד באותה תקופה רוקחות בירדן .  בהמשך ביצעו השניים פגישות הדרכה נוספות על ידי אנשי חמאס ובהם גם פגישה בטורקיה .  כשחזרו לארץ במהלך שנת 2009 ,  החלו במילוי משימתם :  איסוף מודיעין .  בין היתר נסעו השניים ברחבי הארץ וחיפשו אחר מקומות הומי אדם .
 לדברי השב"כ ,  המודיעין שאספו השניים כלל צילומי סטילס ,  הכנת מפות ותרשימים מדוייקים של קניונים  ( קניון מלחה בירושלים והתחנה המרכזית בתל אביב )  .  כמו כן הכיל המידע הערכה של כמות היהודים והחיילים בכל אתר וסקיצות של סידורי האבטחה באתרים השונים .  את המידע שמרו בדיסק און-קי ,  אותו היו אמורים להעביר לנציגי חמאס בחו"ל .  
כמו כן היו אמורים השניים לקבל ממפעיליהם אמצעי לחימה וחומרי נפץ ,  ולצורך כך אף איתרו מערה באיזור הסטף בהרי ירושלים והרחיבו אותה לטובת הסתרת אמצעי הלחימה .  היום הוגשו נגד השניים כתבי אישום בבית המשפט המחוזי בירושלים .  בגין מגע עם סוכן חוץ ,  חברות בארגון טרור ,  סיוע לאויב במלחמה ובריגול .  
בשב"כ מציינים כי  " חשוב להבהיר כי חברי החוליה עשו שימוש בזכויותיהם כבעלי תיעוד ישראלי לטובת איסוף המודיעין ואיתור נקודות החולשה של האבטחה במקומות הומי אדם בישראל .  כמו כן ,  פרשה זו מצביעה פעם נוספת על המאמצים של ארגוני הטרור ובכלל זה חמאס לגיוס סטודנטים ,  בדגש על אלה המתמחים בכימיה ובהנדסה ,  לפעילות צבאית ".  
ביום שישי האחרון מסרו מקורות של חמאס בדמשק כי ישראל התנקשה בדובאי שבאיחוד האמירויות בבכיר בזרוע הצבאית של חמאס - מחמוד אל-מבחוח ,  מיד שעמד מאחורי חטיפתם ורציחתם של חיילי צה"ל אבי סספורטס ואילן סעדון .  עיתון הטיימס הלונדוני דיווח כי הצוות שאחראי לחיסולו של בכיר חמאס מחמוד אל-מבחוח בדובאי הזריק לגופו רעל המעודד התקף לב ,  צילם את כל המסמכים שהיו ברשותו ואז הותיר את הגופה על המיטה ,  עם שלט  " נא לא להפריע "  על דלת חדר המלון .  
גופתו של אל-מבחוח בן ה-50 התגלתה לפני כעשרה ימים על ידי עובדי צוות המלון  " בוסתן רוטאנה "  בו שהה .  בתחילה לא נראו סימנים חשודים על הגופה ,  והרופאים המקומיים אבחנו כי מותו נגרם מהתקף לב .  אולם ,  לפי הדיווח ב"טיימס ",  תשעה ימים לאחר מכן נשלחה דגימת דם של אל מבחוח לבדיקות בפריז וממנה התברר כי הוא הורעל .
 עדכון ראשון 10:10

שני ערבים ישראלים נאשמים בתכנון פיגועים
הותר לפרסום כי בתחילת החודש שעבר עצר השב"כ בתחנה המרכזית בבאר שבע שני ערבים ישראלים .  השניים נאשמים שגוייסו על ידי פעילי חמאס בירדן ובדובאי וברשותם נמצאו חומרים מודיעיניים על אזורים הומי אדם ביניהם התחנות המרכזיות בירושלים ובאר שבע

