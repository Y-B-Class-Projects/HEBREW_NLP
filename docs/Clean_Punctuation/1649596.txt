תמיד בסנטר 
אנשי דיזנגוף סנטר כמעט לא יוצאים ממנו 
" שוט ,  שוט ,  אל תדבר !  "  נוזף פלאטו שרון בצלם . " נו ,   ?  ? a va ?   ? a va "  גם בגיל 77 שרון הוא אדם עסוק מאוד . " אתה נראה כמו חקלאי ביום שבת ",  הוא אומר לאיתן גולדמן ,  מנכ"ל חברת הניהול של דיזנגוף סנטר ,  שממהר להחליף את החליפה לווסט של קסטרו .  שרון ,  ממייסדי הסנטר ואחד הבעלים שלו ,  מספר שהוא קונה את כל בגדיו בקניון . " כבר שנתיים שכל החברות הסופר לוקסוס עושות מקומות פה ",  הוא אומר במבטא צרפתי כבד . " אני מדבר עכשיו גם עם פדני ,  שזה משהו שאפילו לא חלמנו עליו .  אבל לפעמים כשאני בחו"ל אני מבקש פארדון מהסנטר וקונה חולצות בפייר קארדן ".  הוא לובש חליפות בימי השבוע ובשישי הוא מגיע בג'ינס ,  ומעדיף את מותג g-star האופנתי .  לא רבים יודעים שעל קירות משרדו בדיזנגוף סנטר תלויות עבודות של אמדאו מודיליאני ,  מארק שאגאל ,  אנרי דה טולוז-לוטרק ,  אדגר דגה ,  פול גוגן ורבים אחרים .  הוא יושב בין שני פסלי מלאכים צבועים בשחור .  איתן גולדמן מבטיח שתוך חודשיים ישיל 30 ק"ג ממשקלו בשיטה שהוא מסרב לחשוף . " תתקשר אלי בעוד חודשיים ,  ותראה בעצמך ".  שרון מנסה להניא אותו מהרעיון ואומר לו שלא ייתכן שזה יהיה בריא עבורו .  גולדמן אוהב במיוחד בגדים של קסטרו ורק את נעליו הוא רכש בחברת באלי .  לעבודה הוא מגיע לבוש קז'ואל ,  אך הוא מעדיף חליפה לאירועים .  עדי בורנשטיין היא מנהלת השיווק של הקניון ולומדת לתואר שני במינהל עסקים .  היא אומרת כי מאז שהחלה לעבוד בו היא הפסיקה לקנות בגדים במקומות אחרים ,  בעיקר מפני שכל חברות האופנה הגדולות פתחו בו סניפים . " בגלל בוטיק המעצבים שפועל כאן בסופי השבוע התחלתי אפילו לקנות אקססוריז ",  היא אומרת , " מוכרות כאן מעצבות ישראליות שאני אוהבת מאוד ,  כך שאני אף פעם לא צריכה ללכת לשום מקום אחר ".  

תמיד בסנטר 
אנשי דיזנגוף סנטר כמעט לא יוצאים ממנו

