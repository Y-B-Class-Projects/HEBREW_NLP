90 מטר מקו המים
בתנועה
שם :  נתנאל מור ,  36 עיסוק :  סמנכ"ל תפעול בקבוצת ענק העוסקת בחיפוי מבנים וגגות באלומיניום מצב משפחתי :  נשוי איזו דירה אתה מוכר ?   " אנחנו מוכרים דירת מגורים מדהימה ,  הממוקמת במתחם סי אנד סאן בצפון תל אביב ,  במגדל west המפואר בחוף הצוק .  הדירה רשומה בטאבו ,  וממוקמת בקו ראשון לים ,  במרחק של 90 מטר מקו המים .  הדירה בת שני חדרים ,  70 מ"ר ,  מרווחת ,  מוארת ומעוצבת .  הגימיק של הדירה הוא הנוף המהפנט של הים - שטיח כחול אינסופי הנשקף הן מהסלון והן מחדר השינה . " בדירה מטבח יוקרתי ומאובזר ,  חדר רחצה גדול ,  מים חמים 24 שעות ביממה ,  חדר שירות ,  סלון עם מרפסת שמש ,  חדר שינה מרווח עם ארונות בילט אין ,  מערכת מיזוג מרכזי ורמקולים בילט אין ופרקט יוקרתי בכל הדירה .  כמו כן לדירה צמודות בטאבו שתי חניות מקורות . " הפרויקט היוקרתי כולל סך הכל 250 דירות בבנייה מדורגת ,  בנות שניים עד חמישה חדרים .  הפרויקט כולל מגוון פינוקים ,  בריכת שחייה ענקית ,  בריכה לילדים ,  סאונה יבשה ,  סאונה רטובה ,  מלתחות ,  חדר כושר משוכלל עם מדריך כושר צמוד ,  מדשאות מטופחות ,  חדר ישיבות פרטי ,  ממ"ק ,  מסעדה ,  לובי מפואר ושמירה 24 שעות ".  השכונה : " מדובר בשכונה איכותית ביותר בתל אביב ,  הממוקמת בנקודה הצפונית והמערבית ביותר בתל אביב ,  בחוף הצוק ,  בקרבת שכונת אזורי חן ומגדלי נאמן .  הפרויקט ממוקם בקרבת תל אביב וצירי תנועה ראשיים ".  תחבורה ומדד הפקקים : " המיקום מצוין ומאפשר נגישות מהירה לכל מקום .  מדובר במרחק של שלוש דקות מנתיבי איילון ודרך נמיר ,  שבע דקות מדיזנגוף ויציאה מהירה לאזור השרון ".  מחיר מבוקש :  2.2 מיליון שקל ,  כולל תכולה חלקית .  איך קבעתם את המחיר ?   " הן לפי הערכת שמאי ובהתאם למיקום ,  על קו המים .  כיום כבר אין אפשרות לבנות בתים בקרבה כזו לים ,  בעקבות הנחיות משרד הפנים ".  למה החלטתם למכור את הנכס ?   " המשפחה התרחבה ,  בנוסף לכלב הגדול שלנו ,  לכן החלטנו לעבור למושב ".  מי הרוכשים הפוטנציאליים ?   " מדובר באוכלוסייה ספציפית של אוהבי החיים הטובים וכן במשקיעים שמעוניינים בתשואה גבוהה במיוחד ".  מה מועד הפינוי ?   " אנו מעדיפים מסירה מאוחרת ,  אבל נתגמש בהתאם לתנאי העסקה ".  כמה זמן אתה מציע את הבית ואיך ?   " פירסמנו את הדירה רק לאחרונה באמצעות האינטרנט ,  ישנה בהחלט התעניינות ואנו מאמינים שהיא תימכר במהרה ".  לפרטים נוספים :  nati@anak.biz

90 מטר מקו המים
בתנועה

