יו"ר מועצת הנפט : " התעניינות כזו לא היתה אף פעם "
 רון נחמן ,  ותיק חברי המועצה ,  יוצא נגד השמועות בדבר לחצים פוליטיים : " אמירה שמטילה דופי באנשים שהם מלח הארץ - אני לא מוכן לקבל אפילו מהטייקון הכי גדול .  זו חוצפה ממדרגה ראשונה "
  >  >   " גם כשגילו את שדה חלץ בדרום לא ראיתי שעמדו אצלנו בתור ,  אבל הפעם אפילו גופים כלכליים מובילים בישראל נתנו גיבוי לכל מיני חיפושים "  - כך אומר יו"ר מועצת הנפט וראש העיר אריאל ,  רון נחמן ,  בראיון ל-themarker .  הוא הוסיף כי  " מספר רב כזה של בקשות ושל פונים לא היה בתשע השנים האחרונות .  התעניינות כזו לא היתה אף פעם ".  נחמן ,  חבר מועצת הנפט זה תשע שנים - שלוש קדנציות ברציפות ,  אמון על חלוקת הזיכיונות לחיפושי גז ונפט ורישיונות הקידוח בשטחי המדינה והמים הכלכליים שלה ,  לצד שמונת חבריו למועצה :   ,  אהובה אלמוגי ,  חיים קליין ,  לירון מזרחי ,  חליל מחמוד ,  יוסף מצה ,  סוזי יוגב ,  לוטפי וליד דיאב ואילנה לוין - אלה הם תשעת החברים במועצת הנפט שבידם ניתנה הסמכות לחלוקת זיכיונות חיפושי הנפט והגז ,  ולמתן רישיונות קידוח והפקה .  הם אלה שמרכזים הכרעות הרות גורל ,  שמשמעותן נהפכה בשנה האחרונה לנושאת פוטנציאל בסכומים פנטסטיים של עשרות מיליארדי דולרים .  נימת קולו של נחמן הופכת כעוסה באחת כשהוא נדרש להגיב על הטענות שהועלו משך השבוע בדבר לחצים פוליטיים שהופעלו לכאורה על חברי המועצה ,  כדי להעדיף בקשה זו אחרת - בייחוד סביב המרוץ הייצרי על רישיון  " מד אשדוד "   ( רישיון לקידוח נפט מול חופיה הדרומיים של ישראל )  . " אין לחצים פוליטיים ,  ואני אפילו לא יודע מה ההשתייכות הפוליטית ,  אם בכלל יש כזו ,  של יתר חברי המועצה ",  אומר נחמן . " קראתי עיתונים ואת מה שאמרו ,  ואני אומר לך שאיש לא פנה - ולא היתה מעורבות פוליטית .  החברות עצמן פנו ,  חלקן בכתב וחלקן בעל פה - אבל זה לגיטימי כל עוד זה נעשה בשקיפות .  באנו לישיבה ,  קיבלנו את כל ההסברים ,  שאלנו שאלות נוקבות ונעננו .  ישיבה יסודית מאוד ומעמיקה שנמשכה ארבע שעות ".  נחמן מדגיש כי גם אלה נדרשו לעמוד בכל הקריטריונים המקצועיים והכלכליים שבהם מחויבים מגישי בקשות להיתרי החיפוש ורישיונות הקידוח .  בעבר לא היו טענות עם זאת ,  עולים קולות הקוראים לשינוי השיטה לחלוקת זיכיונות מהחלטה של מועצה כמעט חשאית להליך מכרזי ,  כפי שנהוג במגזר הממשלתי כולו - דווקא בשל המהפך הדרמטי שעבר הענף והתחרות שהתפתחת סביב כל רישיון . " טענה נחמדה ,  אבל אני לא חוקקתי את חוק הנפט ,  אלא הממשלה ,  ולכן מתנהגים לפי החוק ולא על פי גחמות של חברה פרטית מסוימת .  את הטענות האלה לא שמעתי בעבר ,  ואני תשע שנים פה .  לכן אני אומר לכל מי שמתלונן :  טול קורה מבין עיניך .  לדעתי ,  אין צורך לשנות ,  אבל אם המדינה תחליט לעשות כן - אז בשביל זה יש את כנסת ישראל .  האמירה הזו מטילה דופי באנשים שהם מלח הארץ ,  ואת זה אני לא מוכן לקבל אפילו מהטייקון הכי גדול בישראל .  לא שמעתי דברים כאלה בתקופת היובש ,  אבל פתאום הם עולים כשגוברים הסיכויים למצוא את הזהב השחור .  זו חוצפה מדרגה ראשונה .  אני רוצה לראות מיהם האנשים האלה ,  שיזדהו בשמם ויתייצבו מולי ,  ואולי נתבע אותם בגין לשון הרע .  אני צריך לקבל מהם תעודת יושר ?  איזה מן דבר זה ?  זו בושה לאינטליגנציה ".  ומה אם תהיה פנייה לבג"צ מצד כמה מהמפסידים ?   " שבג"צ יבדוק גם איך הם מנהלים את העסקים שלהם ,  ויהיה מעניין לשמוע את דעת השופטים .  אני מכבד את כולם ,  וכמו שאמר לי הרבי מילובביץ' :  'את מכבדיי אכבד' .  הייתי חבר כנסת ,  ראיתי איך הלובי עובד שם ,  ואני יכול להגיד לך שזה לא קיים במועצה ".  כיצד הגיבו חברי המועצה לטענות ?   " עזוב .  את תוצאות הדיונים אתה רואה .  אגב ,  להערכתי ,  בלי 'מד אשדוד' לא היו צצים דברים אלה .  זה הרישיון שלדעתי גרם למרבית ההתעניינות והעלה הכל לכותרות .  עם זאת ,  אני מאחל לכל החברות שהתמודדו שימשיכו להשקיע ,  וימצאו עוד הרבה גז ונפט ". 

יו"ר מועצת הנפט : " התעניינות כזו לא היתה אף פעם "
 רון נחמן ,  ותיק חברי המועצה ,  יוצא נגד השמועות בדבר לחצים פוליטיים : " אמירה שמטילה דופי באנשים שהם מלח הארץ - אני לא מוכן לקבל אפילו מהטייקון הכי גדול .  זו חוצפה ממדרגה ראשונה "
 
