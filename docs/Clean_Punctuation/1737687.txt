צמיחה בייצור הסיני מובילה את אסיה לעליות ;  הונג קונג עולה ב-1.3%
הערכות לשינוי מדיניות מוניטרית ביפן עודדו את בורסת טוקיו ,  שעולה ב-0.5%
עליות נרשמות היום באסיה לאחר שהצמיחה בייצור בסין הואצה זה החודש השני ברציפות וגברו ההערכות להקלת המדיניות המוניטרית ביפן .  מדד msci אסיה פסיפיק עולה ב-1.3% .  טוקיו עולה ב-0.5% ;  הונג קונג עולה ב-1.3% ;  סיאול עולה ב-0.6% ;  שנחאי עולה ב-0.5%.קצב הצמיחה בייצור הואץ בסין חודש שני ברציפות בספטמבר ,  לפי מדד מנהלי רכש של בנק hsbc וחברת מרקיט אקונומיקס .  המדד עלה ל-52.9 נקודות ,  רמתו הגבוהה זה 5 חודשים .  כל קריאה של המדד מעל 50 נקודות מצביעה על גידול בקצב הייצור .  חברות הכרייה והאנרגיה מתחזקות בהונג קונג ושנחאי בעקבות הדו"ח .  פטרוצ'יינה עולה ב-2.3%.בטוקיו נרשמו עליות אף שסקר אמון המשקיעים של הבנק המרכזי ,  טנקן ,  הצביע על העלייה המתונה ביותר מאז תחילת 2009 בספטמבר .  עם זאת ,  הסקר הגביר את ההערכות כי הבנק המרכזי ינקוט צעדים לעידוד הכלכלה .
 
צמיחה בייצור הסיני מובילה את אסיה לעליות ;  הונג קונג עולה ב-1.3%
הערכות לשינוי מדיניות מוניטרית ביפן עודדו את בורסת טוקיו ,  שעולה ב-0.5%

