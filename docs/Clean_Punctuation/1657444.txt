האם צפון קוריאה תקפה ספינה של הדרום ? 
בתום ישיבה לילית מתוחה לא הצליחה דרום קוריאה לקבוע באופן נחרץ אם הצפון עמד מאחורי טביעת ספינה צבאית אמש .  46 מחברי צוות הספינה עדיין נעדרים
המתיחות בחצי האי הקוריאני בשיאה .  שעות ספורות לאחר איומיה של צפון קוריאה לתקוף את הדרום ,  טבעה אמש  ( שישי )  ספינה של חיל הים הדרום קוריאני סמוך לקו הגבול הימי בין שתי המדינות .  הסמיכות בזמן שבין האיומים לטביעה העלה את החשש שפיונגיאנג עמדה הפעם במילתה ותקפה .. הספינה 'צ'אונן' סיירה באזור האי בייקניונג שבשטחי דרום קוריאה כאשר החלה לטבוע .  היא נשאה על סיפונה כ-100 בני אדם ,  מהם 46 עדיין נעדרים בשעה זו .  במקום פועלים עדיין צוותי חילוץ והצלה .  
ממשלת דרום קוריאה כינסה הלילה ישיבת חירום עם צמרת מערכת הביטחון במדינה במטרה ללקבוע אם מדובר במתקפה של הצפון  ,  אך בתום מספר שעות נודע כי הדרום לא הכריע חד משמעית אם אכן מדובר במתקפה .  הישיבה צפויה להתחדש בשעות הקרובות .  שורשי המתיחות ההיסטורית בין המדינות השכנות מגיעים ממלחמת קוריאה ששיקפה את מאבקי המעצמות העולמיות בשנות ה-50 .  אחריה התבססה באזור מציאות מתוחה ,  כשקו הגבול בן המדינות נחשב לאחד האזורים הממוקשים ביותר בעולם .  בדרום מוצבים דרך קבע עשרות אלפי חיילים אמריקאים .  הצפון הקומוניסטי והעני הלך והסתגר ,  ותחת הנהגתו של השליט קים ג'ונג איל אף ערך בשנים האחרונות מספר ניסויים גרעיניים .
 
האם צפון קוריאה תקפה ספינה של הדרום ? 
בתום ישיבה לילית מתוחה לא הצליחה דרום קוריאה לקבוע באופן נחרץ אם הצפון עמד מאחורי טביעת ספינה צבאית אמש .  46 מחברי צוות הספינה עדיין נעדרים

