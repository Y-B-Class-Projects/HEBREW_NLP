פפ לא נותן ח"ח
למרות ה-0:5 ,  מאמן ברצלונה מוטרד : " עד השער הראשון הייתה רק קבוצה אחת על המגרש ,  טנריפה ".  קאקה מאושר מתמיד
כפי שקורה לא פעם לקבוצות גדולות נגד יריבות מהתחתית ,  גם ברצלונה התקשתה מאוד אמש  ( ראשון )  נגד טנריפה בתחילת המשחק ביניהן באיים הקנאריים ,  וכפי שקורה לא פעם לקבוצות גדולות נגד יריבות מהתחתית ,  אחרי הגול הראשון הגיע השיטפון .  זה נגמר ב-0:5 לאלופה ,  תוצאה מוחצת ,  אבל לא בטוח שכזו שמשקפת את המשחק כולו .
" לפני שכבשנו את השער הראשון המשחק היה מאוזן וההבדל היחיד בינינו היה שטנריפה החמיצה ",  הודה בסיום המאמן המנצח פפ גווארדיולה , " עד השער הראשון הייתה רק קבוצה אחת על המגרש ,  טנריפה .  היו להם שלוש הזדמנויות מצוינות ואנחנו התקשנו ,  אבל אחרי השער הראשון הכל השתנה ". 
גווארדיולה התייחס גם לטענות לפיהן בארסה הנוכחית פחות טובה מזו של העונה שעברה : " אני מתעלם מהטענות האלו .  מצב מסוים לא משתנה בתוך כמה ימים .  אני מרגיש שהדברים הולכים בכיוון הנכון וכבר חושב על המשחק נגד סביליה ביום רביעי ". 
עוד לפני המשחק של ברצלונה עלתה ריאל מדריד לראשות הטבלה לשעתיים ,  אחרי ניצחון 0:2 על מאיורקה ,  שלא לווה בקשיים רבים .  גונזאלו היגוואין ואסטבן גראנרו כבשו ,  כל אחד במחצית שונה ,  אבל מי שמשך את מירב תשומת הלב היה קאקה ,  שחזר לפעילות אחרי מספר שבועות בהם היה פצוע .
 הכוכב הברזילאי שיחק אמש 68 דקות ואחר כך אמר : " הייתי מודאג מהפציעה שלי כי היא מסוג הפציעות שאתה אף פעם לא באמת יודע מתי תחזור ממנה .  הייתה אפשרות שאני אצטרך לעבור ניתוח ,  אבל לא רציתי שזה יקרה ,  גם אם זה היה אומר שאני אצטרך להיעדר יותר זמן כדי להתאושש .  אני כל כך שמח ששיחקתי היום וכן ,  זו הקלה ". 
המאמן מנואל פלגריני היה מרוצה מהניצחון ,  הגדיר את ההופעה של קבוצתו כ"שלמה "  ואמר : " זה היה ניצחון חשוב במשחק קשה ולא רק בגלל מגז האוויר .  עשינו שינויים כמו הכללתם בהרכב של גאגו וקאקה ,  ששיחק מצוין נגד יריבה עם הרבה מוטיבציה .  אנחנו בקרב עם ברצלונה ואנחנו צריכים לדאוג לקחת נקודות בבית ". 

פפ לא נותן ח"ח
למרות ה-0:5 ,  מאמן ברצלונה מוטרד : " עד השער הראשון הייתה רק קבוצה אחת על המגרש ,  טנריפה ".  קאקה מאושר מתמיד

