הפועל ת"א הביסה 0:4 את אחי נצרת
עוד לפני הדרבי והמשחק מול קאזאן ,  האדומים ניצחו משערים של שכטר ,  אניימה ,  מרעי ולאלה ,  ונראים מוכנים לאתגרים הקרובים 
הפועל תל אביב עלתה הערב  ( שבת )  למשחק מול אחי נצרת בידיעה שהיא באופן זמני במקום השלישי ,  לאחר שיריבתה העירונית הביסה את רמת גן ,  וכל זאת שבוע לפני הדרבי העירוני היוקרתי .  נדמה שהבשורות הללו רק יצרו מוטיבציה מיוחדת בקרב החניכים של אלי גוטמן ,  והאדומים התנפלו על נצרת כבר מהדקה הראשונה ,  הסתערו על השער בחמת זעם ובסופו של דבר הביסו את יריבתם מהתחתית 0:4 ,  כשכל השערים נכבשו כבר במחצית הראשונה .  שכטר  ( 7 )  ,  אניימה  ( 39 ,  פנדל )  ,  מרעי  ( 41 )  ולאלה  ( 45 )  כבשו לאדומים ,  ששיחקו מול עשרה שחקנים החל מהדקה ה-19 בעקבות הרחקתו של מאג'ד יונס ונראו אומללים .  במחצית השנייה האדומים יכלו להכפיל את התוצאה ,  אך הרבו להחטיא ,  שיחקו באנוכיות ונדמה שריחמו מעט על יריבתם ,  לעיני מאמנם הזועם .
 שבוע חשוב מצפה להפועל תל אביב ולאוהדיה ,  כשביום חמישי האדומים ישחקו ברוסיה מול רובין קאזאן במסגרת הליגה האירופית ,  וביום שני יפגשו את מכבי לדרבי התל אביבי הגדול .  למרות הרפיון היחסי בחצי השני ,  הפעם חניכיו של גוטמן נראו דרוכים ומפוקסים כבר מהדקה הראשונה ,  ולפרקים שוב נראו כמו המכונה ההתקפית המשומנת שראינו לפני מספר חודשים ,  למרות היעדרותו של גילי ורמוט .  בחצי השני הפועל כבר הורידה את הרגל מהדוושה ,  גוטמן ניצל את ההזדמנות לשתף את המחליפים  ( ורוצ'ינה ודה רידר ,  שהתקשו להשאיר רושם מיוחד )  ,  ולמרות הזעם של גוטמן על האנוכיות של שחקניו - הקבוצה יוצאת בטוחה בעצמה למסע ברוסיה .  
מנגד ,  ג'ון גרגורי ,  שמשום לא ערך ולו חילוף אחד לאורך המשחק ,  רואה את קבוצתו אחי נצרת קבורה במקום האחרון ,  ולמרות שעכו ורעננה די קרובות אליה ,  גם המאמן המנוסה יודע שהמצב לא פשוט מבחינת קבוצתו .  את הנקודות הוא יקווה להוציא במשחקים אחרים .
 דקה 7 :  גול !  נאתכו שלח כדור קשתי מצוין מעל ההגנה ,  שכטר חלף בקלות על פני חנוכה ,  ומול מאייבי שמר על קור רוח והשחיל לו כדור בין הרגליים כדי לקבוע 0:1 מוקדם וקליל .  בישול עשירי העונה לנאתכו ,  שער 16 לשכטר .
 דקה 13 - זהבי השתחרר ומצא את עצמו חופשי מרחק 18 מטרים מהשער ,  אך שחרר בעיטה חלשה ומאכזבת ,  שחלפה ליד הקורה .  
דקה 19 - כרטיס אדום .  מאג'ד יונס נכנס בתיקול פרוע עם שתי רגליים קדימה בביראס נאתכו ,  והורחק על ידי וקסברגר ,  לאחר התייעצות קלה עם השופט הרביעי .  נצרת בעשרה שחקנים .
 דקה 39 - שער !  נגיעת יד מיותרת של רמי דואני ברחבה הביאה את וקסברגר להצביע על הנקודה הלבנה .  שכטר ביקש לבעוט ,  גוטמן החליט שאניימה יבעט ,  והשוער הניגרי גלגל בקלילות את הפנדל פנימה .  0:2 להפועל .
 דקה 41 - שער !  גל שיש הגביה כדור מדויק מהאגף ,  וויקטור מרעי התרומם יפה ונגח לפינה ,  ופנימה .  0:3 לאדומים .
 דקה 45 - שער !  בעיטה של זהבי מתוך הרחבה נהדפה יפה על ידי מאייבי ,  אבל לאלה השתלט על הריבאונד וקבע 0:4 עוד לפני השריקה למחצית .
 דקה 47 - ערן זהבי קיבל כדור רוחב משיש ,  ומשבעה מטרים בעט לשמים בשלומיאליות .
 דקה 59 - עמרי קנדה חטף כדור ופרץ קדימה ,  בעט מ-18 מטר ,  מעל לשער .
 דקה 74 - אביחי ידין השתלט על כדור שנהדף מהרחבה ,  בעט חזק מ-25 מטר ,  אך מאייבי הצליח להדוף .
 דקה 76 - בעיטה יפה של דה רידר נהדפה על ידי מאייבי ,  זהבי היה ראשון לריבאונד ,  אך גם הכדור שלו נהדף מקרוב על ידי השוער .  
הרכב הפעול תל אביב :  וינסנט אניימה ,  עומרי קנדה ,  וואליד באדיר ,  דאגלס דה סילבה ,  גל שיש ,  אביחי ידין ,  ויקטור מרעי  ( דניאל דה רידר ,  62 )  ,  ביבראס נאתכו  ( זוראב מנטשאשווילי ,  71 )  ,  ערן זהבי ,  איתי שכטר ,  מהראן לאלה  ( בויאן ורוצ'ינה ,  56 )  .
 הרכב מכבי אחי נצרת :  ז'וסלן מאייבי ,  איסמעיל עאמר ,  רמי דואני ,  מאג'ד יונס  ( הורחק ,  19 )  ,  אסף בראון ,  נאור פסר ,  מייקל טוקורה ,  שלומי חנוכה ,  לוהאב כיאל ,  גיא דיין ,  תומר חמד .
 
הפועל ת"א הביסה 0:4 את אחי נצרת
עוד לפני הדרבי והמשחק מול קאזאן ,  האדומים ניצחו משערים של שכטר ,  אניימה ,  מרעי ולאלה ,  ונראים מוכנים לאתגרים הקרובים 

