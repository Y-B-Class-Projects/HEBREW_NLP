יגואר החלה בשיווק דגם ה-XJ ;  המחיר יתחיל ב-720 אלף שקל
ביבואנית יגואר מצפים למכור 50 מכוניות מהדגם XJ ,  ובין 150 ל-200 מכוניות מכלל הדגמים
מאיר ,  יבואנית יגואר ,  החלה היום בשיווק ה-xj החדשה - מכונית פאר מעוצבת .  המחיר לגרסת דיזל עם 275 כ"ס יתחיל ב-720 אלף שקל .  בנוסף ,  יוצע מנוע בנזין בתצורת v8 בנפח 5.0 ליטר עם הספק של 385 כ"ס ,  ומחירו יתחיל ב-890 אלף שקל .  דגם זה יוצע גם בגרסה עם מגדש-על ,  ובהספק של 510 כ"ס ,  כשמחירו יגיע ל-1.3 מיליון שקל.ה-xj היא ממשיכה של שושלת ארוכה של מכוניות בשם זה שנוצרה ב-1968 .  למעשה ,  הדור הראשון של המכוניות יוצר ,  תוך עדכונים מתבקשים ,  עד 2003 ,  אז הוצג הדגם אשר מוחלף כעת .  העיצוב התעדכן קלות אך לא השתנה ממש עד לחשיפת הדגם החדש ,  שכן הפעם מדובר בשינוי רדיקלי.ה-xj נהנית מעיצוב שניתן לכנותו  " קופה עם ארבע דלתות ".  החזית והדלתות ממשיכות את העיצוב של מכונית הסאלון xf ,  והזנב מזכיר יותר עיצוב של מכוניות פאר אמריקאיות ,  כמו לינקולן .  המראה הכללי הוא ספורטיבי ונאה למדיי .  כמו הדגם הקודם ,  גם הגוף של הדור הנוכחי עשוי אלומיניום .  בגרסאות הבכירות ,  הרכב כולל גם מתלי אוויר ובולמי זעזועים מתכווננים.בתוך הרכב ,  יגואר מציגה את אחד מתאי הנוסעים המיוחדים ביותר בתחום היוקרה ,  הכולל מחוונים מדומים  ( על צג )  ,  מסגרת עץ ל"דשבורד "  והרבה עור ועץ גם בשאר חלקי תא הנוסעים .  המסך המרכזי בנוי כמנסרה ,  ומציג תמונה אחרת מכל זווית  ( ממש כמו יצירות של יעקב אגם )  .  כך ,  הנהג מקבל מידע ממערכת הניווט ,  בעוד הנוסע שלצדו יכול לצפות בסרט.במאיר מצפים למכור השנה 50 מכוניות מהדגם xj ,  ובין 150 ל-200 מכוניות מכלל דגמי יגואר .
 
יגואר החלה בשיווק דגם ה-XJ ;  המחיר יתחיל ב-720 אלף שקל
ביבואנית יגואר מצפים למכור 50 מכוניות מהדגם XJ ,  ובין 150 ל-200 מכוניות מכלל הדגמים

