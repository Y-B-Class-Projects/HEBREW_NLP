סבב מינויים בצמרת רשות המסים 
 >  >  מנהל רשות המסים ,  יהודה נסרדישי ,  הודיע אתמול על שבעה מינויים חדשים בצמרת הרשות .  רועי מקוב ,  52 ,  פקיד שומה חיפה בשש השנים האחרונות ,  מונה לפקיד שומה גוש דן .  הוא יחליף בתפקיד את מיקי מיכאלוביץ ,  העומד לפרוש משירות המדינה בקרוב .  רו"ח יהושע חבר ,  48 ,  מונה לפקיד שומה חיפה .  חבר ,  ששימש בשנה וחצי האחרונות כפקיד שומה פתח תקוה ,  ימשיך גם בתפקיד זה בחודשים הקרובים .  רו"ח מירי סביון ,  43 ,  עברה בתחילת מארס לכהן כפקידת שומה כפר סבא .  סביון שימשה בעשר השנים האחרונות פקידת שומה ירושלים 1 .  רו"ח אבי בכר ,  43 ,  מונה לפקיד שומה ירושלים 1 .  בכר שימש בשנתיים האחרונות פקיד שומה ת"א 5 ,  וניהל בנוסף את מוקד הפיצויים המיוחד שהוקם לטיפול בנזק העקיף שנגרם ליישובי הדרום במבצע עופרת יצוקה .  באחרונה שימש בכר גם כממלא מקום פקיד שומה תל אביב 1 בעקבות פטירתו של רחמים יפת .  לפי שעה הוא ימשיך לשמש פקיד שומה תל אביב 5 .  דוד טובול ,  51 ,  יעבור לתפקיד פקיד שומה תל אביב 1 .  בחמש השנים האחרונות שימש טובול פקיד שומה רחובות ,  והוא צפוי להמשיך בתפקיד כמטלה נוספת .  איריס בן-דוד ,  52 ,  ששימשה בשש השנים האחרונות כממונה אזורית מע"מ גוש דן עברה בראשית פברואר לתפקיד ממונה מע"מ רמלה .  בן-דוד תחליף את דני פוקץ  ,  שמילא את התפקיד בארבע השנים האחרונות .  פוקץ ,  בעל תואר שני במינהל עסקים ,  עבר לשמש כממונה אזורי מע"מ גוש דן .  במכרזים שנערכו באחרונה נבחר יוסי בן-ישי ,  46 ,  למנהל המכס אשדוד .  בן-ישי שימש בשש השנים האחרונות סגן גובה מכס נתב"ג .  טלחום פרידלוב ,  56 ,  יו"ר ועד העובדים של מס הכנסה בעשר השנים האחרונות ,  נבחר למנהל היחידה הארצית לאכיפת הגבייה בהוצאה לפועל .  פרדילוב שימש עד לאחרונה מנהל תחום במשרד פקיד שומה תל אביב 3 .
 
סבב מינויים בצמרת רשות המסים 
nan
