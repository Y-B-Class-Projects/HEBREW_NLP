עזיבה נוספת ברדיו תל אביב
מנהל מחלקת שיתופי הפעולה לירון אברהם מצטרף לרשימת העוזבים לאחר שלוש שני וחצי בתפקיד .  פעילות המחלקה צומצמה עם ירידת התכנית של טל ברמן ואביעד קיסוס
לירון אברהם ,  מנהל מחלקת שיתופי הפעולה של רדיו תל אביב מסיים את תפקידו .  אברהם ,  31 ,  סיכם לפני שעה קלה בהחלטה משותפת עם מנכ"ל התחנה שמעון אלקבץ על סיום תפקידו לאחר שלוש שנים וחצי .  במסגרת תפקידו ריכז אברהם את הפעילות המסחרית של המחלקה ,  המצויה בקשר מול המפרסמים הארציים .  כמו כן יצר וקידם פרויקטים ושיתופי פעולה מסחריים ותוכניים כגון משחקי רדיו ,  חסויות ,  פרויקטים מסחריים ועוד .  התכניות העיקריות בהן היו מעורבים שיתופי הפעולה היו תכנית הבוקר של טל ברמן ואביעד קיסוס וכן תכנית הערב של שרון טייכר וערן זרחוביץ ,  ועם ירידתן צומצם היקף פעילות המחלקה .  קודם לתפקידו כמנהל המחלקה ,  ניהל אברהם את המחלקה המסחרית בחברת TV MALL .  לפני כן שימש כתקציבאי מכירות ברדיו תל אביב ובשפ"א .
 לאחרונה עזבו את רדיו תל אביב שורה של בכירים וטאלנטים ,  במסגרת השינויים העובדים על התחנה עם כניסתה לתקופת הזיכיון החדשה .  עם זאת ,  לאחרונה הודיעה יושבת ראש מועצת הרשות השנייה נורית דאבוש כי היא תומכת במנכ"ל החדש שמעון אלקבץ ומגבה את פעולותיו .
 לירון אברהם מסר היום : " הרדיו היה ויהיה חלק חשוב ומרכזי בחיי .  היה תענוג גדול לעבוד ולהיות חלק מצוות הניהול בתחנה בשלוש השנים וחצי האחרונות .  אני ממשיך הלאה לאתגרים חדשים ומודה למשפחת רדיו תל אביב ,  למנכ"ל ולדירקטוריון על תקופה נפלאה ומאתגרת ".  שמעון אלקבץ ,  מנכ"ל רדיו תל אביב : " אני מבקש להודות ללירון אברהם על תרומתו לתחנה ומאחל לו הצלחה בהמשך הדרך ". 

עזיבה נוספת ברדיו תל אביב
מנהל מחלקת שיתופי הפעולה לירון אברהם מצטרף לרשימת העוזבים לאחר שלוש שני וחצי בתפקיד .  פעילות המחלקה צומצמה עם ירידת התכנית של טל ברמן ואביעד קיסוס

