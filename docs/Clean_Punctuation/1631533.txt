מנכ"ל רויאל בנק אוף סקוטלנד מודה : " אפילו ההורים שלי חושבים שמשלמים לי יותר מדי "
 הסטר צפוי לקבל בונוס של 14.5 מיליון דולר אם יצליח לחלץ את הבנק ממצבו הקשה 
" אפילו ההורים שלי חושבים שמשלמים לי יותר מדי "   כך הודה היום מנכ"ל רויאל בנק אוף סקוטלנד ,  סטיבן הסטר ,  במהלך עדות בפני ועדת הכספים של הפרלמנט הבריטי .  הסטר ,  שנכנס לתפקידו בנובמבר 2008 ,  צפוי לקבל בונוס של 10 מיליון ליש"ט  ( 14.5 מיליון דולר )  אם יצליח לחלץ את הבנק ,  שחולץ בשנה שעברה על ידי ממשלת בריטניה ,  ממצבו הקשה ." אם תשאלו את אמי ואת אבי על השכר שלהם ,  הם גם יגידו לכם שמשלמים לי יותר מדי ,  כך שגם חלק מהקרובים לי חושבים שבנקאים מרוויחים משכורת גבוהה מדי ",  אמר הסטר .  אמו של הסטר היא פסיכיאטרית ,  בעוד שבעלה הוא פרופסור לכימיה באוניברסיטת יורק .  הסטר הוסיף והודה כי  " היו מספר מקרים שבהם היה קשה להצדיק משכורות מסוימות ,  ואני לגמרי מבין את העניין הציבורי וגם את העיסוק של הפוליטיקאים בנושא ".  עם זאת ,  ציין הסטר חבילת השכר שלו ,  הקשורה לגובה מנייתו של רויאל בנק אוף סקוטלנד , " שווה קרוב לכלום משום שמניית הבנק לא עלתה ". הסטר עשוי להרוויח 10 מיליון ליש"ט בשלוש השנים הקרובות ,  אם יצליח להעלות את מניית הבנק.כשנשאל האם הוא מבין את רצונה של ממשלת בריטניה להגביל את גובה הבונוסים במגזר הבנקאים ,  השיב הסטר בחיוב ,  אך ציין כי רויאל בנק אוף סקוטלנד עדיין לא קבע את הסכום שיקצה לבונוסים עבור 22 אלף בנקאי ההשקעות שלו .  במחצית הראשונה של 2009 הפריש הבנק ,  ש-84% ממניותיו נמצאים בבעלות ממשלת בריטניה ,  1.8 מיליארד ליש"ט לתשלומי בונוסים לעובדי חטיבת בנקאות ההשקעות ,  החלטה שעוררה סערה ציבורית בבריטניה והובילה להתערבות הממשלה בבונוסים במגזר הבנקאי .
 
מנכ"ל רויאל בנק אוף סקוטלנד מודה : " אפילו ההורים שלי חושבים שמשלמים לי יותר מדי "
 הסטר צפוי לקבל בונוס של 14.5 מיליון דולר אם יצליח לחלץ את הבנק ממצבו הקשה

