מה בין נטוויז'ן 013 לבין אחותו של כחלון ? 
נטוויז'ן 013 ממשיכה במלחמתה נגד הענקת רישיון אספקת אינטרנט לחברת HOT :  החברה שיגרה מכתב למזוז בדרישה כי משה כחלון לא יטפל בעניין משום שאחותו עובדת HOT
חברת 013 ממשיכה במלחמה העיקשת שלה נגד הענקת רישיון אספקת אינטרנט לחברת HOT .  החברה שיגרה כעת מכתב ליועץ המשפטי לממשלה ,  מני מזוז ,  בדרישה כי השר משה כחלון לא יטפל בענייני HOT וימנה שר אחר תחתו ,  וזאת משום שכחלון נגוע בניגוד עניינים בחברת הכבלים - אחותו עובדת HOT .
 מאחורי המכתב עומדת העובדה שחברת HOT נמצאת בהליך שימוע לקבלת רישיון אספקת אינטרנט ,  ובכך תהפוך למתחרה של נטוויז'ן .  נטוויז'ן מתנגדת להענקת רישיון זה וטוענת כי הטיפול בו צריך להתבצע על ידי שר ,  והיות וכחלון אינו מטפל בסוגיה ,  יש למנות שר אחר ,  כפי שנעשה בעבר .
 נטוויז'ן טוענת כי HOT יכולה ליצור איום על הענף מפשני שכחברת תשתית יש לה את המידע על כל בסיס לקוחות האינטרנט במדינה .  עוד טוענת נטוויז'ן כי HOT תהיה החברה היחידה שיכולה למכור אינטרנט בחבילות תקשורת ובסבסוד צולב .
 לבסוף ,  נטוויז'ן טוענת כי ועדות מקצועיות קודמות של משרד התקשורת מצאו כי עיקר הבעיה התחרותית היא בשוק התשתיות הדואפולי ולכן צריך המשרד לפתח קודם כל שוק סיטונאי בתחום התשתיות ,  ורק אחר כך להעניק רישיון אינטרנט ל-HOT .  מכיוון ואלה שאלות של מדיניות ,  נדרש שר שיטפל בסוגיה ולא מנכ"ל משרד ,  טוענת נטוויז'ן במכתב .
 
מה בין נטוויז'ן 013 לבין אחותו של כחלון ? 
נטוויז'ן 013 ממשיכה במלחמתה נגד הענקת רישיון אספקת אינטרנט לחברת HOT :  החברה שיגרה מכתב למזוז בדרישה כי משה כחלון לא יטפל בעניין משום שאחותו עובדת HOT

