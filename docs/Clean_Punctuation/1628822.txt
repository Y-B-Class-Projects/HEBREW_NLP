שחר צוברי ישחרר שרירים במסע האופניים של הגולדן רינג
מדליסט הארד האולימפי ירוץ ביום חמישי במרתון טבריה ולמחרת ידווש למרחק של 90 ק"מ  " זה אימון שחרור בשבילי "  
מדליסט הארד האולימפי ,  שחר צוברי ,  אשר החליט לרוץ במקצה ל-10 ק"מ במסגרת תחרויות מרתון טבריה ה-33 ,  החליט להישאר בעיר ולהשתתף למחרת ביום שישי במקצה ל-90 ק"מ של מסע האופניים ה"גולדן רינג "  שייערך לראשונה בישראל.צוברי ,  שנמצא בימים אלה בעצומם של אימוני כושר מסביר : " 90 ק"מ על אופניים הם אימון שחרור מצוין בשבילי לאימון שאעשה יום לפני בריצה .  חוץ מזה אני יודע שמסע האופניים נועד לקדם את תיירות האופניים בישראל ואני שמח להיות חלק מהניסיון היפה הזה לקדם את התיירות ". 
ספורטאי צמרת נוסף שייקח חלק בגולדן רינג הוא רוכב האופניים דרור פקץ' ,  מקבוצת הרכיבה האמריקאית סובארו גרי פישר .  פקץ' נמצא בימים אלה בהכנות לקראת עונת הרכיבה 2010 והוא משלב את האירוע בטבריה בהכנות שלו .  על ההשתתפות במסע אמר דרור  " אני יותר משמח לקחת חלק במסע שהוא תחילתה של מסורת בארץ ואייקון עולמי בתחום האופניים .  כאשר מסע מהסוג הזה מגיע אלינו זה רק מחזק את ההרגשה שהספורט שלנו מצמיח שורשים משמעותיים ואני גאה לקחת חלק קטן בזה ולהשתתף ". 
למעלה מאלף רוכבים כבר הבטיחו מקומם בגולדן רינג שיתקיים בטבריה ב-8 בינואר ,  במסגרת שבוע מרתון טבריה הבינלאומי ה-33 ,  שנערך בעיר .  עיריית טבריה ,  בשיתוף איגוד האופניים ,  קק"ל ,  וחברות ההפקות  " מעוזים "  ו-"גלגליל "  החליטו להפיק את המסע במתווה הבינלאומי של הגודלן בייק ,  מסע אופניים המתקיים בשבע ארצות שונות במהלך השנה ושנועד לקדם את תיירות האופניים .
 בין הרוכבים שכבר הבטיחו מקומם במסע נמצא האלוף במילואים יום טוב סמיה שיגיע עם בני משפחתו וגם מגישת החדשות של ערוץ 1 ,  מירב מילר ,  שניהם נרשמו למסלול הארוך של 90 ק"מ ,  כאשר לרשות הקהל גם מסלולים קצרים יותר של 60 ,  35 ו-20 ק"מ .. 
נציג של התאחדות האופניים הבינלאומית יגיע ארצה כדי לראות מקרוב את רמת ההפקה בגולדן רינג ,  כחלק ממבחן הקבלה של האירוע בישראל לסבב העולמי .  הגולדן בייק נוסד ב-1999 והוא מתקיים בשבע מדינות  בלגיה ,  איטליה ,  ספרד ,  צרפת ,  שוויץ ,  דרום אפריקה וניו זילנד .  אם טבריה תתקבל למועדון האקסקלוסיבי הזה בשנה הבאה צפויים להגיע לישראל מאות תיירים כדי להשתתף .
 ובינתיים החליטו מארגני האירוע להגריל בין משתתפי הגולדן רינג כרטיס השתתפות כולל טיסה ואירוח במסע הגולדן בייק שיתקיים בחודש אפריל בבלגיה ,  בנוסף לעוד עשרות פרסים אחרים .  

שחר צוברי ישחרר שרירים במסע האופניים של הגולדן רינג
מדליסט הארד האולימפי ירוץ ביום חמישי במרתון טבריה ולמחרת ידווש למרחק של 90 ק"מ  " זה אימון שחרור בשבילי "  

