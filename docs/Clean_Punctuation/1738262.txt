אמאורי : " הוכח שאינטר לא בלתי מנוצחת "
 חלוץ יובנטוס מקווה לשחק בדרבי ד'איטליה ,  ושואב עידוד מההפסד של הנראזורי לרומא .  קייליני : " לעולם לא אשחק באינטר "
 איטליה מתמרקת ומצטחצחת לקראת הדרבי ד'איטליה הגדול שיפגיש ביום ראשון את אינטר ויובנטוס בסן סירו ביום ראשון  ( 20:45 ,  שידור ישיר בספורט 5 )  בקרב טיטאנים .  הדאבליסטית האיטלקית ואלופת אירופה מוליכה את הסריה A עם 10 נקודות ,  אבל הגברת הזקנה ,  שהתאוששה במחזורים האחרונים ,  יכולה לסגור את הפער מהנראזורי אם תנצח בסן סירו .
 אינטר אמנם ספגה בשבוע שעבר הפסד כואב ביותר ,  הראשון שלה בליגה העונה ,  1:0 לרומא באולימפיקו בתוספת הזמן של המשחק ,  אבל היא כבר התאוששה ממנו עם ניצחון גדול באמצע השבוע 0:4 על ורדר ברמן במחזור השני של ליגת האלופות ,  עם שלושער ענק של סמואל אטו .
 יובנטוס מגיעה לאחר ניצחון במחזור הקודם בליגה ,  2:4 על קליארי ,  אבל את המשחק שלה בליגה האירופית ביום חמישי האחרון היא סיימה ב-1:1 עם מנצ'סטר סיטי .  מי שכבש לגברת הזקנה נגד הסיטי היה וינצ'נזו יאקווינטה ,  והוא אמר : " בחרתי את הרגע המתאים לכבוש ,  זה מסר עבור אינטר ". 
מי שמאמין ומוכן לקרב הוא חלוצה של יובה ,  אמאורי ,  שמנסה להיות כשיר לקראת המשחק . " המצב שלי משתפר ,  והתחלתי כבר בסדרת בדיקות לראות כיצד הקרסול שלי מתפקד .  הפציעה שלי הייתה מכוערת ,  אבל פחות חמורה ממה שנראתה בתחילה .  היה לי מזל ,  בגלל שזה היה יכול להיגמר רע הרבה יותר .
 לפני המשחק אערוך מבחן כשירות ואז נעשה הערכת מצב מחודשת .  זה לא משחק שאני רוצה להחמיץ .  אם לא אהיה כשיר ,  אעשה הכל כדי להיות אוהד נאמן של חבריי לקבוצה ",  הוסיף החלוץ .
 לקראת המשחק עודד החלוץ את חבריו : " הנשיא אמר לאוהדים להישאר רגועים כי זה משחק מאוד אמוציונלי לא רק עבורם אלא גם עבור השחקנים .  אינטר חזקה ,  הם רק עשו שינוי בעמדת המאמן ,  כשרפא בניטז הוא מאמן מצוין .  כרגע ,  אטו הוא זה שעושה את ההבדל בקבוצה ,  והם נתנו משחק גדול בצ'מפיונס ליג בניצחון 0:4 על ורדר ברמן ,  אבל הוכח כבר שהם לא בלתי מנוצחים ",  אמר אמאורי .
 בלם הקבוצה ג'יורג'יו קייליני דן בימים האחרונים עם הקבוצה על חידוש חוזהו ,  והוא שלל מכל וכל אפשרות של מעבר לאינטר : " לעולם לא אצטרף לקבוצה הזו ,  יובה בלבי ואני לא יכול לראות את עצמי לובש אי פעם את החולצה של אינטר ". 
מהעבר השני של המתרס מי שעוד עושה מאמץ גדול להיות כשיר למשחק הוא חלוצה של אינטר ,  דייגו מיליטו .  הארגנטינאי נפצע במהלך הפסד הקבוצה לרומא 1:0 באולימפיקו בשבוע שעבר .
 
אמאורי : " הוכח שאינטר לא בלתי מנוצחת "
 חלוץ יובנטוס מקווה לשחק בדרבי ד'איטליה ,  ושואב עידוד מההפסד של הנראזורי לרומא .  קייליני : " לעולם לא אשחק באינטר "
 
