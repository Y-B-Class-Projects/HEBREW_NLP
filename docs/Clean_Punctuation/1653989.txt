בעקבות הציפיות לסיוע אירופי :  S & P הסירה את האיום להוריד את דירוג האשראי של יוון
זאת לאחר ששרי האיחוד התחייבו להגן על הכלכלה היוונית
סוכנות הדירוג סטנדרד אנד פור'ס  ( s & p )  הסירה את האיום להוריד את דירוג האשראי של יוון ,  בעקבות הבטחותיהם של שרי האיחוד האירופי כי יסייעו לכלכלה היוונית להיחלץ ממשבר החובות במקרה הצורך והציפיות כי תוכנית החילוץ ליוון תצא לפועל.s & p הסירה את תחזית הדירוג השלילית ליוון ,  צעד שפירושו כי הסוכנות אינה שוקלת עוד הורדת דירוג נוספת ליוון .  דירוג האשראי הנוכחי של יוון עומד על bbb פלוס ,  לאחר ש-s & p ,  פיץ' ומודי'ס הורידו אותו בתחילת השנה בשל החששות כי יוון תיקלע לחדלות פירעון ." אנחנו רואים את חבילת הצנע של ממשלת יוון ככלי יעיל להשגת היעדים התקציביים לשנת 2010 ",  אמרו מרקו מרסניק וטרבור קולינן ,  אנליסטים ב-s & p .  האג"ח הממשלתיות היווניות ל-10 שנים עולות כעת ,  והתשואה יורדת ב-0.14% ל-6.20% .  בורסת אתונה יורדת ב-0.5% .  היורו מתחזק ב-0.6% מול הדולר ל- 1.3762 דולר ליורו.שרי האוצר של גוש היורו שרטטו היום את הקווים הכלליים של תוכנית הסיוע ליוון ,  הנאבקת בימים אלה עם גירעונות וחובות ענק .  אם אכן יעניקו ליוון את הסיוע ,  ישברו את הטאבו כנגד מתן סיוע למדינות שנקלעו לצרה ,  רק כדי להימנע ממשבר שיוביל לנפילה חדה בערכו של היורו .  בכירים מ-16 המדינות החולקות את מטבע היורו עבדו ביומיים האחרונים במהלך פגישה בבריסל על אסטרטגיה למתן הלוואת חירום ,  במקרה שתוכנית הקיצוצים בשווי 4.8 מיליארד יורו  ( 6.6 מיליארד דולר )  עליה הכריז הממשל היווני בתחילת החודש ,  לא תצליח להציל את המדינה ממשבר . " הבהרנו בינינו את הנתונים הטכניים אשר יסייעו לנו לפעול במקרה הצורך ",  אמר אתמול לכתבים נשיא לוקסמבורג ז'אן קלוד יונקר ,  המכהן גם יו"ר פורום שרי האוצר של גוש ,  לאחר שהוביל את מפגש השרים שהתקיים בבריסל.מטבע היורו סופג הימים אלה את המכה הקשה ביותר בכל 11 שנותיו .  המטבע האירופי נחלש ב-10% אל מול הדולר ,  מאז חודש נובמבר .  ההתחייבות חסרת התקדים של שרי האוצר של האיחוד האירופי ,  משקפת את הדאגה בנוגע לעתידו של המטבע המקומי.השרים ימשיכו בפגישתם היום ,  ואליהם יצטרפו שרי שאר מדינות האיחוד האירופי ,  המונה 27 מדינות .  השרים ידונו בנוסף גם בחוקים פוטנציאליים להגבלת הפעילות של קרנות הגידור ,  והגבלה על עסקות החלף.הסיוע ליוון ,  אם יתרחש ,  קרוב לוודאי יגיע באמצעות קרן משותפת אליה יזרימו המדינות כספים ,  שתעניק הלוואות ליוון - כך אמר לבלומברג בכיר בגוש היורו ,  אשר ביקש להשאר בעילום שם .  בפגישה אתמול לא דנו השרים בגודל ההלוואה ,  הריבית עליה או משך תקופתה .
 
בעקבות הציפיות לסיוע אירופי :  S & P הסירה את האיום להוריד את דירוג האשראי של יוון
זאת לאחר ששרי האיחוד התחייבו להגן על הכלכלה היוונית

