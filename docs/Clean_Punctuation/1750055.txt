במכבי פ"ת מעריכים :  דמארי לא ימשיך עונה נוספת
היכולת של החלוץ תוביל כנראה למכירתו : " בארץ לא יעמדו בעלויות ".  דוד : " הראנו עוצמה ולא ספגנו ".  פרדה מחכה לעונש
במכבי פתח תקוה מעריכים שעומר דמארי לא ימשיך עונה נוספת בקבוצה ויעזוב בתום העונה ,  כנראה לאירופה .  לשחקן אין תג מחיר ,  אבל ההערכה היא שבפתח תקוה ידרשו עליו כשני מליון יורו . " אף קבוצה בארץ לא תוכל לעמוד בסכומי רכישת כרטיסו ",  הבהירו במועדון ,  שם מעוניינים שהשחקן יתרכז כרגע בעונה הנוכחית .  אפשרות אחרת היא שדמארי יושאל לקבוצה גדולה ,  על מנת לצבור ניסיון באירופה ומשם לנסות ולמכור אותו . " הוא יימכר בסכומים גבוהים בהרבה מאשר גולן נמכר לבלגיה ",  העריכו אמש .
 כפי שכבר פורסם ,  דמארי צפוי לקבל זימון לנבחרת .  לגבי טל בן חיים ועומר גולן ,  שנופה מהסגל לקרואטיה ויוון בגלל שלא הגיע לבדיקות רפואיות  ( סבל משבר באף )  ,  עדיין לא התקבלה החלטה.בפתח תקוה מרוצים מאוד מהניצחון שהושג אמש על הפועל רמת גן .  פרדי דוד אמר לשחקניו במחצית ,  אז התוצאה הייתה מאופסת . " ביקשתי מכם שתגיעו למשחק הזה כמו אל מול הפועל תל אביב .  למשחקים כאלה צריך להביא את הדברים הקטנים ,  לשחק עם סבלנות ושקט .  עכשיו תעלו למחצית השנייה ותוכיחו לי שאני טועה ".  בתוך 13 דקות במחצית השנייה עומר דמארי וטל בן חיים סגרו את הסיפור .  
בסיום ,  נכנסו גם חברי ההנהלה להודות לשחקנים .  הקבוצה מרוחקת כעת שלוש נקודות בלבד מהפועל תל אביב שנמצאת ,  לפחות באופן זמני ,  במקום השני . " חשוב מאוד שניצחנו ,  פתחנו את המשחק טוב בחצי הראשון ,  נחלשנו ובמזל לא ספגנו .  הראנו עוצמה של קבוצה כשבמשחק לא הכי טוב שלנו לא ספגנו בפעם הראשונה העונה ",  אמר דוד הבוקר .
 במועדון החליטו כי הקשר דני פרדה ששוב לא נכלל בסגל ייענש כבר בתחילת השבוע הנוכחי ויחזור לסגל .  ככל הנראה ,  מלבד קנס צפוי לשחקן גם עונש חינוכי .  רוביל סרסור ורועי בקל לא נכללו בסגל ונראו מאוכזבים מכך .  במועדון הסבירו : " יש כאן תחרות גדולה על ההרכב ולא מעט שחקנים מוכשרים .  בשבוע הבא שחקנים אחרים לא יהיו בסגל ". 

במכבי פ"ת מעריכים :  דמארי לא ימשיך עונה נוספת
היכולת של החלוץ תוביל כנראה למכירתו : " בארץ לא יעמדו בעלויות ".  דוד : " הראנו עוצמה ולא ספגנו ".  פרדה מחכה לעונש

