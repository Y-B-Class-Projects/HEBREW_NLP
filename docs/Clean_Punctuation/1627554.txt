רוקדים עם זאבים :  מתקרבים אל החמאס
ישנה סבירות גבוהה לכך שבחודשים הקרובים יפעלו גורמים שונים בבריטניה ,  באירופה ואפילו בארה"ב במאמץ להביא לשילובו של החמאס בתהליך המדיני .  השלב הראשוני של יוזמה זו עשוי לבוא לידי ביטוי בקריאה לפתיחה בדו ? שיח ישיר עם חמאס .  הצהרה ברוח זו הושמעה ביולי 2009 על ידי בכירים בפרלמנט הבריטי .  אלא שמדובר בעצימת עיניים לנוכח קווי הדמיון באידיאולוגיה ובשיטות הפעולה בין חמאס לאל ? קאעידה .
 תדמית חמאס כארגון  " פרגמטי "  התחזקה באוגוסט 2009 כאשר כוחותיו תקפו ברפיח את ארגון ג'ונד אנסאר אללה ,  המזוהה עם אל ? קאעידה ,  והרגו 15 מפעיליו .  שר החוץ הבריטי ,  דיוויד מיליבנד ,  נשא השנה נאום ובו קרא למעצבי מדיניות להבחין בין שני סוגים של קבוצות איסלאמיות : " בין אלו המעורבים במאבקים לאומיים טריטוריאליים לבין אלה המקדמים מטרות גלובליות או פן ? איסלאמיות ". 
האומנם יש יסוד להנחה שחמאס נבדל מאל ? קאעידה ויכול לשמש שותף מדיני ?  העובדות מלמדות אחרת .  חמאס הוקם ב ? 1987 כסניף הפלשתיני של האחים המוסלמים העולמי ,  כפי שנכתב באמנת חמאס .  תפיסת עולמו של בן לאדן הושפעה מקשר הדוק בשנות ה ? 70 וה ? 80 עם מוחמד קוטוב ,  מבכירי האחים המוסלמים במצרים ,  והשייח' הפלשתיני עבדאללה עזאם ,  שהיה חבר באחים המוסלמים בירדן .
 חאלד שייח' מוחמד ,  האדריכל של פיגועי 11 בספטמבר ,  צמח מתוך האחים המוסלמים בכוויית .  חמאס ותנועת האם שלו ,  האחים המוסלמים ,  שותפים ביעדיהם לאל ? קאעידה .  אלה גם אלה חותרים במוצהר להביא למהפכה איסלאמית גלובלית ,  אשר השלב הראשון שלה יהיה בחידוש ימיה של הח'ליפות האיסלאמית שתצא לג'יהאד נגד המערב .
 גם במישור המבצעי היו דיווחים על קשר בין חמאס ואל ? קאעדה .  שני המחבלים הבריטים ממוצא פקיסטני שביצעו את פיגוע ההתאבדות ב"מייקס פלייס "  בתל אביב באפריל 2003 ,  הצטלמו לבושים במדי חמאס .  במרץ 2006 ערך השייח' זינדאני ,  שפעל כמגייס עבור אל ? קאעידה ,  התרמה לחמאס בתימן .  דיוויד וולש ,  עוזר מזכיר המדינה האמריקני ,  אמר ל"אל ? חיאת "  באפריל 2006 שחמאס הוציא לפועל פיגועים רבים בסיוע קשרים בינלאומיים .  גם שר החוץ הצרפתי הודה ב ? 2007 שחמאס ואל ? קאעידה נמצאים בקשר .
 ארגונים המזוהים עם אל ? קאעדה החלו פועלים ברצועת עזה מאז 2005 והם זוכים לחופש פעולה .  הידוע שבהם הוא צבא האיסלם ,  שחבר לחמאס בחטיפת גלעד שליט ב ? 2006 .  העיתונות המצרית דיווחה ב ? 2007 שאחד מראשי אל ? קאעידה במצרים נמלט לעזה ,  שם מצא מקלט .
 המחלוקת בין חמאס ואל ? קאעידה היא בשאלת הדרך ליישומה של המהפכה האיסלאמית העולמית ,  אך לא ביעדים .  חמאס נוקט מדיניות של הונאה כלפי המערב בניסיון להצטייר כ"מתון ",  על מנת להסתייע בו לקדם את יעדיו נגד ישראל ,  ואגב כך גם את המהפכה האיסלאמית העולמית .
 העובדות מדברות בעד עצמן .  חמאס רואה במערב אויב ראשון במעלה ,  וזו הסיבה שהוא מעניק ,  בדומה לטליבאן ,  חסות לכל הארגונים הרדיקליים ,  כולל שלוחות אל ? קאעידה .
 
רוקדים עם זאבים :  מתקרבים אל החמאס
nan
