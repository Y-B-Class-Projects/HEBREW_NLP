התנועה לחופש המידע נגד מבקר המדינה :  מסרב להעביר מידע על ניגודי עניינים של שרים 
התנועה מבקשת כי המבקר יעביר לה את רשימת הבקשות שהגישו שרים למתן אישור לחרוג מכללי מניעת ניגוד עניינים .  המבקר :  המידע יפגע בפרטיות השרים
 >  >  התנועה לחופש המידע עתרה בשבוע שעבר לבית המשפט לעניינים מינהליים בירושלים נגד משרד מבקר המדינה ,  בבקשה להורות למבקר להעביר לעיונה את רשימת הבקשות שהגישו שרים וסגני שרים לוועדה למתן היתרים - שנותנת היתרים לחריגה מכללי מניעת ניגוד עניינים החלים על שרים .  לפי כללים שאושרו בהחלטת ממשלה ב-2003 ,  שרים וסגני שרים חייבים לדווח למבקר המדינה ולהגיש בכל שנת כהונה שלהם הצהרות שנתיות שבהן פירוט ההון ,  הנכסים ,  הזכויות ,  מקורות ההכנסה וההתחייבויות שיש לשר ולבני משפחתו .  הכללים קובעים כי ועדה למתן היתרים תדון בבקשת השרים לקבל היתר לחרוג מכללי ניגוד העניינים .  מהעתירה עולה כי התנועה לחופש המידע פנתה באפריל 2009 למבקר בבקשה לקבל לעיונה את רשימת הבקשות שהוגשו לוועדה וכן את החלטות הוועדה בבקשות .  משרד המבקר סירב להעביר את המידע בטענה כי המידע המבוקש הגיע לידיו במסגרת תפקידיו ולכן חל על המבקר פטור מהעברת המידע .  המבקר הוסיף כי המידע יפגע בפרטיות השרים שפנו לוועדה .  לטענת התנועה לחופש המידע ,  באמצעות עו"ד אביתר קנולר ונטע הדר-כץ ממשרד זלצמן ,  גילת ,  קנולר ,  גראוס ,  סלומון ושות' ,  קיים אינטרס ציבורי מובהק לגילוי המידע המבוקש לציבור לצורך עריכת ביקורת כפולה :  הן על פעולות השרים שאושר להם לחרוג מהכללים ולהימצא בניגוד עניינים והן על אופן פעולתה של הוועדה למתן היתרים ועל שיקול הדעת שהיא מפעילה .  ממשרד מבקר המדינה נמסר כי העניין בטיפול משפטי ולכן אנשי המשרד אינם יכולים להגיב בעניין .
 
התנועה לחופש המידע נגד מבקר המדינה :  מסרב להעביר מידע על ניגודי עניינים של שרים 
התנועה מבקשת כי המבקר יעביר לה את רשימת הבקשות שהגישו שרים למתן אישור לחרוג מכללי מניעת ניגוד עניינים .  המבקר :  המידע יפגע בפרטיות השרים

