בן 70 מואשם שביצע מעשי סדום בבתו החורגת
לפי כתב האישום המעשים בוצעו לפני כ-20 שנה עת הייתה המתלוננת בת 14 ונמשכו שמונה שנים .  הנאשם מכחיש את כל האישומים והוא שוחרר למעצר בית
לבית המשפט המחוזי בפתח תקווה הוגש אתמול  ( ראשון )  כתב אישום נגד תושב ראשון לציון בן 70 ,  הנאשם בביצוע שורה של עבירות מין במשך שמונה שנים בבתו החורגת .  מכתב האישום עולה כי המעשים בוצעו לפני כ-20 שנה ,  מאז שהנערה היתה בת 14 .
 על פי כתב האישום ,  שהוגש באמצעות עו"ד קרן ענבר פישביין מפרקליטות מחוז מרכז ,  הנאשם הוא בן זוגה של אמה של המתלוננת משלהי שנות ה-80' .  כאשר בתה היתה בת 14 ,  החל הנאשם ללטף אותה ולנשק אותה ,  ולאחר כמה חודשים החל להחדיר את אצבעותיו לאיבר מינה ,  ביקש ממנה לגעת באיבר מינו ,  ואף קיים עמה יחסי מין .  בנוסף ,  הוא נהג לבקש ממנה לבצע בו מין אוראלי .  הבת החורגת ,  כיום בת 35 ,  הגישה לאחרונה תלונה נגד אביה החורג ,  ובתחילת החודש הוא נעצר .  הוא נאשם בבעילה אסורה בהסכמה בקטינה ,  בעילת קטינה בת משפחה ומעשה סדום בקטינה .  
הנאשם הכחיש את כל האישומים שיוחסו לו ,  ושוחרר למעצר בית . " מרשי כופר במיוחס לו כפירה בלתי מסויגת ",  אמרה פרקליטתו ,  עו"ד רויטל גוטליב מהסנגוריה הציבורית .  לדבריה ,  הנאשם טוען שבתו החורגת התאהבה בו בצורה אובססיבית ,  פיתחה תלות כלפיו ומכיוון שסירב לקשר עמה סחטה אותו ואת אמה ,  ואיימה שאם לא ישלמו לה היא תתלונן נגדו במשטרה . " העובדה שהפרקליטות הסכימה להותירו משוחרר מדברת בעד עצמה ,  ולו חומר הראיות היה מבוסס היו מבקשים את מעצרו עד תום ההליכים ",  אמרה עו"ד גוטליב . " לאחר לימוד חומר הראיות אנחנו מאמינים שנוציא אותו זכאי ". 

בן 70 מואשם שביצע מעשי סדום בבתו החורגת
לפי כתב האישום המעשים בוצעו לפני כ-20 שנה עת הייתה המתלוננת בת 14 ונמשכו שמונה שנים .  הנאשם מכחיש את כל האישומים והוא שוחרר למעצר בית

