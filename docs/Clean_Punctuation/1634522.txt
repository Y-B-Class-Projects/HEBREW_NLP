מסתדרים גם בלעדינו
האם רוני דניאל צפוי לעבור בקרוב קורס חובשים ?  רשתות החדשות האמריקאיות שלחו לאזור האסון בהאיטי עיתונאים שהם גם רופאים המסייעים לניצולי רעש האדמה .  ניתוח תקשורתי
לראשונה בהיסטוריה ,  כל רשתות החדשות האמריקאיות המובילות שלחו להאיטי מוכת האסון כתבים שהם גם רופאים ,  שמייצרים עיתונות מעורבת במיוחד .  הוושינגטון פוסט מדווח ,  כי כתבת הבריאות של CBS ג'ניפר אשטון ,  רופאה בהכשרתה ,  סייעה בטיפול בנערה שזרועה נכרתה .  כתבת NBC ננסי סניידרמן ,  מנתחת ,  עסקה במשך ימים בקיבוע איברים שבורים וכתב ABC ריצ'רד בסר ,  רופא שעבד בעבר במכרז האמריקאי לבקרת מחלות ,  סייע לאישה בלידה מוקדמת .
 הדיווחים הדרמטיים מעלים סוגיות אתיות בעבודה העיתונאית .  סטפן וורד ,  מנהל המרכז לאתיקה עיתונאית באוניברסיטת וויסקונסין ,  אמר לוושינגטון פוסט : " אני מבין שלהציע סיוע רפואי מייצר סצנות דרמטיות ומציג את הפן האנושי של הסיפור ,  אבל יש לנהוג בו בזהירות ".  לדבריו ,  דיווח  " מבוסס רגש "  כזה עלול להפוך למניפולטיבי ולהסתיר את התמונה המלאה .  גרוע מכך ,  הוא עלול להפוך לקידום עצמי : " האם זו חמלה או איחולים ?  זה כמעט כמו שהרשתות יגידו 'תראו את הכתב שלנו שם' .  זה מייצר תחושה לא נוחה ". 
בכירי הרשתות וכתביהן טוענים כי דיווח מסוג כזה דווקא מציג את הסיפורים מזווית קרובה במיוחד ,  כולל האתגרים הרפואיים שתושבי האיטי נאלצים להתמודד עמם ,  והם מביאים את הסיפורים לבית הצופים בצורה שדיווח ענייני רגיל לא היה עושה .  לדברי פול פרידמן ,  סגן נשיא בחדשות CBS , " לגיטימי לשאול אם אינך מסכן את הדיווח ההוגן והכן בכך שאתה מאפשר לאדם המעורב בסיפור לדווח עליו ,  אבל אנחנו מרגישים שזה משהו שאנחנו יכולים לעשות מבלי להזנות את עצמנו או להטעות את הקהל ". 

מסתדרים גם בלעדינו
האם רוני דניאל צפוי לעבור בקרוב קורס חובשים ?  רשתות החדשות האמריקאיות שלחו לאזור האסון בהאיטי עיתונאים שהם גם רופאים המסייעים לניצולי רעש האדמה .  ניתוח תקשורתי

