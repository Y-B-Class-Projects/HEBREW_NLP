המהפך של מירי בוהדנה עלה לה ביוקר
בתום מאבק משפטי ארוך ,  הדוגמנית והשחקנית תיאלץ להיפרד מסכום של יותר מ-160 אלף שקלים ,  לאחר שהפרה את החוזה שחתמה עם הסוכנת שלה לשעבר ,  לאה גלובוס
הדוגמנית והשחקנית מירי בוהדנה תשלם למעלה מ-160 אלף שקלים לסוכנת שלה לשעבר ,  לאה גלובוס  כך קבע בשבוע שעבר בית משפט השלום בתל אביב .  בכך ,  נראה כי מגיע לסופו אחד מהסכסוכים המורכבים ביותר בעת האחרונה בתעשיית הבידור המקומית .
 על פי פסק הדין שניתן ע"י השופט מיכאל תמיר ,  בוהדנה חתמה בשנת 2000 על הסכם ייצוג בלעדי עם סוכנת השחקנים לאה גלובוס לתקופה של 5 שנים .  לאחר מספר חודשים ,  על פי כתב התביעה ,  הפרה בוהדנה את החוזה והחלה להיות מיוצגת ע"י סוכנות  " לוק "  המתחרה .  גלובוס ,  בתגובה ,  הגישה כבר לפני מספר שנים תביעה בסך קרוב לחצי מיליון שקל כנגד מירי בוהדנה ,  אשר מצידה הגישה תביעה שכנגד בסך לא פחות מ-600 אלף שקלים .
 הדיון בבית המשפט לא התמצה בסוגיות המשפטיות וגלש להפתעת הנוכחים גם להחלטות אסטרטגיות סביב הקריירה של בוהדנה וכן סטנדרטים של עבודה בתחום הבידור בישראל .  כך למשל טענו אנשי סוכנות  " לוק "  המייצגים את בוהדנה כי העובדה שהסוכנת לאה גלובוס שלחה את בוהדנה להופיע בסרט  " אסקימו לימון "   ( שלא נחל הצלחה קופתית )  הייתה בגדר רשלנות מקצועית ופגעה במוניטין שלה .  כמו כן ,  טענה הדוגמנית כי הסוכנת התובעת החתימה אותה על הסכם  " חד צדדי ודרקוני ". 
בבית המשפט הוחלט לבסוף לדחות את טענותיה של בוהדנה ולקבל את מרבית טיעוניה של הסוכנת לשעבר לאה גלובוס על סמך העדויות לפיהן מירי בוהדנה אכן הפרה באופן ברור את המחוייבות החוזית שלה ולא העבירה לידיה אחוזים מהכנסתה כמתחייב מההסכם ביניהן .
 בסך הכל חייב בית המשפט את בוהדנה בסכום של 116,068 שקלים ,  בתוספת כ-50,000 שקלים נוספים בגין שכר טירחה של עורכי הדין והוצאות משפט .
 
המהפך של מירי בוהדנה עלה לה ביוקר
בתום מאבק משפטי ארוך ,  הדוגמנית והשחקנית תיאלץ להיפרד מסכום של יותר מ-160 אלף שקלים ,  לאחר שהפרה את החוזה שחתמה עם הסוכנת שלה לשעבר ,  לאה גלובוס

