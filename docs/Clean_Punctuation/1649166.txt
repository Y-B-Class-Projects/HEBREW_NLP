אתלטיקה :  שיאנג ליו ינסה להגן על התואר בדוחא
המשוכן הסיני יתחרה לראשונה מאז משחקי בייג'ינג בתחרות גדולה ,  ויתמודד נגד רובלס .  גזאצ'ו יוסף ייצג את ישראל בקטאר
שיאנג ליו ,  האתלט הסיני הבכיר ביותר והאלוף האולימפי לשעבר בריצת 110 משוכות ,  ינסה להגן על התואר שלו באליפות העולם באולם ,  שתתקיים בסוף השבוע הבא בדוחא שבקטאר .  ליו ,  שזכה בתואר לפני שנתיים בולנסיה ,  יתחרה לראשונה בתחרות בינלאומית גדולה מאז שנפצע במשחקים האולימפיים בבייג'ינג .  
הסיני עבר מאז ניתוח בעקבות הפציעה ממנה סבל בגיד אכילס ,  התחרה בספטמבר האחרון בתחרות בשנחאי .  לקראת הקרב על התואר מול דיירון רובלס הקובני בדוחא הוא אמר : " זה מגוחך לצפות שבמצבי אני אגיע לפודיום .  המטרה שלי להיא להעפיל לגמר ,  כי כרגע אין ספק שדיירבון רובלס הוא הרץ הטוב בעולם גם ב-60 וגם ב-110 משוכות ".  
רובלס ,  שפסל בזינוק לפני שנתיים באליפות שהתקיימה בולנסיה ,  נחשב לפייבוריט לזכייה בקטאר .  מצד שני ,  הוא מצפה לקרב חזק מצדו של טרנס טראמל האמריקאי ,  אלוף העולם באולם פעמיים בעבר ,  שמחזיק בתוצאת השנה בעולם  ( 7:41 שנ' )  .  
הנציג הישראלי היחיד שישתתף באליפות בקטאר הוא גזאצ'ו יוסף ,  שיתחרה בריצה ל-3,000 מטרים .  מאחר ואף אתלט ישראלי לא קבע את הקריטריון לאליפות ,  איגוד האתלטיקה השתמש בפריבילגיה לפיה כל מדינה רשאית לשלוח אתלט למקצועות המסלול גם ללא קריטריון .  עד אתמול נסיעתו של גזאצ'ו לקטאר הייתה בספק בגלל שיקולים בטחוניים של השב"כ ,  אלא שבעקבות לחצים של גורמים רבים אושרה יציאתה של המשלחת .
 
אתלטיקה :  שיאנג ליו ינסה להגן על התואר בדוחא
המשוכן הסיני יתחרה לראשונה מאז משחקי בייג'ינג בתחרות גדולה ,  ויתמודד נגד רובלס .  גזאצ'ו יוסף ייצג את ישראל בקטאר

