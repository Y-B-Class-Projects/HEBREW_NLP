הבית של יעל
הקירות של החדר שלכם מתקלפים ואתם מרגישים שהיה עדיף לחיות ברחוב ?  יוליה תלמד אתכם לשפץ ,  ללא כסף
אם גם אתם פותחים את דלת החדר שלכם ומקבלים מרה שחורה ,  אם גם לכם הוא נראה ילדותי ,  משעמם ,  ומבולגן או אם הוא פשוט זועק נואשות לשיפוץ  הגעתם למקום הנכון . " לא "  אתם בוודאי מוחים בהיסוס , " כדי לעשות שיפוצים צריכים להביא שיפוצניקים ,  לפנות המון זמן ..  .  ובכלל ,  כל העסק הזה יוצא לא מעט כסף ".  כאן אתם טועים ,  ובגדול .  קבלו מדריך לשיפוץ שישנה את מראה החדר שלכם מכף רגל ועד ראש  ( או מהריצוף ועד התקרות )  ולא יעשה כואב לארנק . 
" מה אתם רוצים "  כאן הוא לא במובן הציני והמעליב של  " מה ת' רוצה ?  !  ?  "  המלווה בסיבוב היד הערסי הטיפוסי ,  אלא במשמעות כנה וישירה .  בקיצור ,  אני באה לשאול  - " איך אתם רוצים שהחדר שלכם יראה ?  ".  תעשו טובה ,  אל תתחילו לשנות שום דבר לפני שסגרתם עם עצמכם מה בדיוק לעשות .  הרי יהיה מבאס לגלות באמצע הדרך שאתם לא באמת אוהבים את מה שבחרתם  ( ואפילו חס וחלילה מה שקניתם )  .  
אני לא מאמינה שאני אומרת את המילים הנוראיות הללו ,  אבל כן .  אמא שלכם צודקת .  אתם באמת צריכים לסדר טיפה את החדר  לפחות כדי לדעת מה יש לכם שם ולגלות את צבע הריצוף של הרצפה .  אני מתערבת איתכם שתמצאו מלא דברים שאתם כבר בכלל לא צריכים אבל שמרתם בכל זאת  ( כמו אלבום המדבקות מכיתה ד' ..  .  אל תכחישו ,  אני יודעת שהיה לכם כזה )  או פוסטרים של המורדים .  
אז ניקינו וסידרנו ,  אבל מה לעשות עם כל הזבל ?   הפתרון יפה הנפש  לתרום לנזקקים כל מה ששלם ולמחזר את מה שמתפרק .  הפתרון הנואש למזומנים  למכור ביד שנייה באינטרנט .   הפתרון של מי שלא עושה טובות לאף אחד  להחליף תמורת משהו אחר .  הפתרון היצירתי  לשנות ,  לשפר ,  לגזור ,  להדביק ולהתאים לחדר החדש .
 טיפ :  תשמרו חבילה של מגבונים בחדר לניגוב מהיר של האבק .  
אם החדר שלכם מרגיש כמו הבפנים של מסך מחשב  ( מהסוג הישן ,  הקובייה הזאת )  אבל אתם מתעצלים להתחיל להסתבך עם הצביעה ,  הנה כמה אפשרויות בשבילכם .
  תכינו קיר גזרי עיתונים .  תגזרו מלא תמונות שאתם אוהבים או כל דבר אחד ,  כמו קומיקס ,  תשבצים ,  ידיעות מצחיקות ודומיהם ותדביקו על אחד הקירות .  טיפ :  לאחר ההדבקה תצפו את הקיר בספריי לכה ,  כדי שלא ייהרס .  
 ציורי קיר  אין דרך קלה יותר לעורר קירות משעממים .  פשוט תציירו כל מה שאתם רוצים .  לא הקטע שלכם ?  אין בעיה .  אפשר לקנות מדבקות לקיר ברוב חנויות כלי הבית .  כל מה שנשאר לעשות זה לקלף ולהדביק .  
 פסיפס  אם הלכתם על סטייל סופר-ענתיקה  ( לא סבתא-שיק ,  אלא יותר כמו מצריים-יוון-העתיקה-שיק )  פסיפס על אחד הקירות ,  או סביב החלון לדוגמה ,  יכול להיות ממש מגניב .  רק תזכרו שאחרי שאתם מדביקים אבן יהיה קשה מאוד להסיר אותה .  
החדרים שלנו קטנטנים ומצריכים כישרון בל יתואר ממי שרוצה להכניס לתוכם את כל הדברים שלו ,  את עצמו ,  ואת החברים .  ולפעמים גם לחלוק את המטר-על-מטר הזה עם האחים .  אז מה עושים כשאי אפשר לזרום לרוחב ?  עולים לגובה כמובן .  ספריות ,  מדפים והמקום מתחת למיטה הם החברים הכי טובים שלכם .  
טיפ :  תאחסנו את הדברים שלכם בקופסאות ,  כדי למנוע בלאגן  ( וכדי שיהיה פחות אבק לנקות )  .
 למקרה שבשיעורי אנגלית אתם מקלפים לק מהציפורניים במקום להקשיב ,  תרשו לי להבהיר לרגע . " DIY "  אלה ראשי התיבות של Do It Yourself ,  או בשפתנו המקודשת  עשה זאת בעצמך . " "DIY זו הדרך הקלה ביותר ,  הזולה ביותר ,  והכיפית ביותר להוסיף משהו מעצמכם לחדר .  אז תצטיידו בצבע ,  כמה מברשות ,  דבק ומגוון שטויות ותתפרעו .  תקועים ?  קבלו מעט דוגמאות מחדרי הקט  ( הוא באמת קטן )  .  
בדיוק כמו שכל אאוטפיט דורש אקססוריז ,  כל חדר מצריך מעט פיצפקעס .  אבל איפה נשיג שטויות מגניבות בזול ?  שוק הפשפשים ביפו העתיקה  מדי שבוע בימי א'  ו' בין השעות 8:00  17:00 ברחוב עולי ציון ,  יפו .  מה תמצאו שם ?  בגדים ביד שנייה ,  רהיטים ,  עתיקות ,  מתנות ,  ומלא דברי קטנים ומיוחדים שיוסיפו את הטאצ' הסופי לחדר שלכם .
  שוק עתיקות בכיכר דיזינגוף בת"א  בימי שלישי החל מ-17:00 הכיכר מתמלאת בדוכנים של זקנות חמודות שמוכרות תכשיטים ישנים ,  ושולחנות של זקנים משופמים שמציעים כל מה שעולה על דעתכם  בתנאי שזה ישן .  
 IKEA  אם חשקה נפשכם משהו מעט יותר מודרני ,  תקפצו לאיקאה .  הרהיטים שלהם דיי יקרים ,  אבל  " הדברים הקטנים "  נמכרים במחירים נוחים ולא תצטרכו לחטא אותם לפני השימוש .  

הבית של יעל
הקירות של החדר שלכם מתקלפים ואתם מרגישים שהיה עדיף לחיות ברחוב ?  יוליה תלמד אתכם לשפץ ,  ללא כסף

