מסתמן :  רשת תפיק את ערוץ המוסיקה המזרחית בעבור yes
הערוץ ,  שצפוי להיות בתשלום ,  אמור לעלות לאוויר עד תחילת מארס 2010
 >  >  זכיינית ערוץ 2 רשת היא זו שצפויה להפיק את ערוץ המוסיקה המזרחית בעבור yes .  ל-themarker נודע כי בחברת yes נפלה החלטה לכיוונה של רשת בתור מפיקת הערוץ ,  לאחר שגם קשת התחרתה על הזכות להפיקו ושתי הזכייניות הציגו מצגות להקמת ערוץ כזה .  עם זאת ,  החוזה בין הצדדים טרם נחתם .  הכוונה היא שהערוץ ,  שצפוי להיות בתשלום ,  יעלה לאוויר עד לתחילת מארס 2010 .  עדיין לא ידוע מה תחליט hot בעניין ,  ויש לזכור כי בימים אלה מתרחשים ב-hot שינויים משמעותיים כך שניתן להניח שערוץ המוסיקה המזרחית אינו הדבר הראשון שעל סדר היום .  במידה ו-hot לא תבחר ברשת ,  הדבר ישנה את המודל העסקי של הערוץ ויקשה מאוד על רשת להשיג רווחים מערוץ כזה ,  מאחר ו-hot מחזיקה בשני שליש מהשוק .  יתכן גם כי הבחירה ברשת תלווה בבעיות רגולטוריות מפני שאביב גלעדי ,  המחזיק ב-20% ממניות רשת ,  הוא בעל ערוצים רבים בכבלים ובלוויין ועבר את מכסת הערוצים שמותר לבעל מניות בערוץ ברודקאסט לשדר ,  על אף שבמקרה זה רשת היא המפיקה ,  ולא גלעדי .  ההערכות גורסות כי סיכוייה של קשת להפיק את הערוץ קטנים ,  מאחר ואף אחד מגופי הטלוויזיה לא יהיה מעוניין לחזק את כוחה של קשת שהיא הזכיינית החזקה ביותר גם כך :  קשת מחזיקה בערוץ ביפ ,  בערוץ 24 וכמובן בערוץ 20 של האח הגדול .  לאחרונה מתרחש מאבק בין קשת לבין עיתון  " ידיעות אחרונות ",  שבעליו מחזיק גם בחלק מ-hot ,  דבר שבטח לא יעזור לקשת לזכות בערוץ .  ניתן היה לראות חלק מהמאבק כשהעיתון גנז ראיון עם מנחה  " האח הגדול "  אסי עזר בעקבות שיתוף פעולה מסחרי של התוכנית עם  " ישראל היום ".  הערוץ המיועד עתיד להיות ערוץ פרימיום בתשלום חודשי ,  והחלטה ללכת לכיוון זה נבעה משינוי אופיו של ערוץ 24 לאחר רכישתו על ידי קשת .  ערוץ 24 משדר תכנים רבים של מוסיקה מזרחית ,  מה שמגדיל את הפופולריות שלו .  ב-yes מסרו בתגובה כי  " מסתמן שזה מה שיקרה .  החוזה טרם נחתם ".  מרשת לא נמסרה תגובה .
 
מסתמן :  רשת תפיק את ערוץ המוסיקה המזרחית בעבור yes
הערוץ ,  שצפוי להיות בתשלום ,  אמור לעלות לאוויר עד תחילת מארס 2010

