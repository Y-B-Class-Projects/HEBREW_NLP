כבד הדחה
ישנו דבר אחד שבו ארז דה דרזנר לא יוכל לתלות את ההדחה שלו מבית  " האח הגדול ":  החירשות שלו .  למעשה ,  היא הדבר שהביא אותו עד לאן שהגיע
אם להתייחס לרגע אחד לעולמו של  " האח הגדול "  כפי שהעונה הזו ניסחה אותו ,  נעשה ניסיון כאילו הומניסטי אבל בעצם ציני לחלוטין לתת ייצוג לחריגי החברה הישראלית .  אחד תסמונת טורט  יש .  אחד טרנסקסואלית  יש .  אחד חירש  יש .  אחד מעין קובבה  היה גם היה ,  ואיזה כיף היה .
 מישהו במושכים האינטליגנטים בחוטים כנראה זרק באיזו ישיבת מערכת  " מה שבטוח יהיה שמח ,  ואם מישהו יקרא לנו ציניים ,  תמיד נוכל לומר שאנחנו לא מבדילים דם מדם ,  חירש משומע ,  סתיו מאלין ".  אם אתם קונים את זה  אשריכם על רחוב הסומסום שבו אתם חיים ,  תנו לנו את הכתובת ונבוא לבקר .  אנחנו מאמינים פחות בשוויון ההזדמנויות הקלוקל של  " האח הגדול "  ויותר בפיפל מיטר .
 למרות שסתיו היתה מתוקה ,  ובנצי הרבה פחות טורטי מאביב ,  התמעטו והלכו אחד אחד מייצגי הפריק שואו של ארז טל ואסי עזר והאחרון שנותר לרפואה בקן הקוקיה של  " האח הגדול "  היה ארז דה דרזנר .  דה דרזנר הוא צעיר נאה ונרקיסי ,  שעשה כל שביכולתו כדי להתגבר באופן מעורר הערצה על נקודת פתיחה בעייתית .  הוא טיפח את גופו היפה ,  בחר קעקוע הורס לאפידרמיס ,  למד לקרוא שפתיים כמו שד וסיגל לעצמו דיקציה מרשימה בהרבה מאיילה השומעת .
 כל אלו היו יכולים להטיס אותו עד הגמר ,  ולו רק כמחוות הצדעה למי שהחיים זרקו לימון בפניו והוא השכיל לייצר ממנו פאנטה אקזוטיק .  אלא שלבסוף אשפי האגודלים העדיפו אפילו את סער המיליטנטי על פניו והוכיחו שבסופו של יום ,  אם אף אחד לא זוכה להנחות ,  גם ארז לא .  שכן ,  במהלך העונה הסתבר שמר דה דרזנר הצעיר הוא יצור הפכפך ,  קפריזי ובעל נטיות סוציופטיות קשות .  או אם להיות ממש בוטים  לא צריך לשמוע כדי לשטוף כלים .  
דה דרזנר טען מהיום הראשון שהוא לא רוצה שום הנחות ,  שהוא ממש כמו כולם .  אלא שהאמירה מלאת הפרובאדו הזו נסדקה בהתפרצות אמוציונאלית שמוססה את הדיירים בדמעות והביאה את כל אחד מהם לערוך חשבון נפש עם עצמו .  הווידוי המרגש אמנם לא הצדיק את שלל ההתנהגויות המשונות ,  החבלניות והמתריסות של דה דרזנר ,  אבל מילא  אם מכאן ואילך היה נעשה ניסיון כן ואמין להסרת מסכות ולקיחת חלק במאמץ המשותף שנדרש כדי לתחזק נפשית וטכנית את הבית המעוות של  " האח הגדול ",  ארז שלנו עוד היה מגיע אל הגמר .  והעובדה שהוא לא ,  מוכיחה שמילים יכולות לקנות לך זמן אבל לא את הנצח ,  ובסופו של דבר דה דרזנר חילק המחאות ללא כיסוי .
 באקלים הקיים כרגע בבית ה"האח הגדול "  פותנה היתה חסינת הדחה בלאו הכי בשלב זה ,  ואלירז ואלין לוקחים בהליכה את הדרך אל הגמר .  העובדה שארז הלך הביתה לפני גואל ולפני סער ,  שראשם כבר היה מונח על הגרדום ,  מראה שסוף סוף הוא הצליח במה שביקש :  המצביעים האדוקים מתייחסים אליו כאל כל אחד מדיירי הבית .  
החירשות שלו אמנם מגבילה אותו בצורות רבות שאנו לא מודעים אליהן בכלל  הוא לא נהנה מהשירים הצ'יזיים במסיבות  " האח הגדול ",  הוא קיבל מידע מאוחר מכל שאר הדיירים ,  הוא פיספס רכילויות ,  תככים ושאר פנינים מתוך ההתנהגויות של בני האנוש  אבל היא לא זו שהפכה אותו לאדם בעל אינטואיציות איומות .  וכל אדם שיוצא מבית  " האח הגדול "  ומצביע בהתלהבות לסער שיינפיין כמועמד לזכות במיליון הוא אדם בעל אינטואיציות איומות .
 בסופו של עניין ארז דה דרזנר הודח כי הוא קיטש במסווה של רגישות ,  כי הוא תוקפני וכי הוא אגוצנטרי .  מי שהעיד על עצמו חדשות לבקרים כי הוא אדם רגיש למרות שרמס את רגשותיהם של כמה מדיירי הבית וחיבר מאסות משמימות על דמעות העץ שבוכה כשחותכים אותו ,  למרות שהתבקש שלא להשחית את הצמחייה ,  התגלה כאחד המשתתפים הפחות נעימים בבית  " האח הגדול ".  
ההיסוס הראשוני של הצופים ,  אם להדיח את האדם שקידם עצמו אל מעבר למגבלה שלו ,  הסתיים והתגבש סוף סוף להחלטה .  ואפשר בסבירות די גבוהה לנחש שאלמלא היה ארז דה דרזנר כבד שמיעה ,  הוא היה אחד הדיירים הראשונים לעזוב .  האם ההדחה הזו היא הקבלה החברתית שלה דה דרזנר קיווה ?  כנראה שלא ,  אך עדיין אפשר לומר בביטחון :  ארז דה דרזנר לא הודח כיוון שהוא חירש אלא סתם כי הוא משתתף בלתי נסבל .  ולאור זאת ,  אין לנו אלא לומר לו :  ברוך הבא לעולם של שוויון ההזדמנויות .
 
כבד הדחה
ישנו דבר אחד שבו ארז דה דרזנר לא יוכל לתלות את ההדחה שלו מבית  " האח הגדול ":  החירשות שלו .  למעשה ,  היא הדבר שהביא אותו עד לאן שהגיע

