גולסה חייב את הדרכון הבלגי
 לדסמה לא עבר לאינטר ולאציו תקועה עם שישה זרים .  המשמעות :  ללא דרכון אירופי ,  גולסה לא יוכל לשחק העונה
בעוד מכבי חיפה מנסה ללמוד כיצד ניתן לסכל את מעברו של אייל גולסה ללאציו ,  בקבוצה האיטלקית מתייחסים לעסקה כסגורה . " גולסה שחקן שלנו ",  אמר היום המנהל הטכני איגלי טארה ,  בהתבטאות ראשונה של גורם רשמי בלאציו בעניין השחקן .  טארה אמר כי השחקן יהיה זמין מיידית ויצטרף לאימונים .  אגב ,  על פי  " סקיי איטליה ",  גולסה ינסה לא להיחשב כזר על ידי שימוש בדרכון בלגי .  גולסה נמצא בתהליך הנפקת הדרכון ,  כשהנהלת לאציו מסייעת לו בהליך .  גולסה חתם בגיל 17 על חוזה לחמש שנים במכבי חיפה ,  אולם לפי חוקי אופ"א רק מגיל 18 החוזה הופך תקף מבחינה מקצוענית .  גולסה הפך בן 18 באוקטובר 2009 ,  אולם חיפה לא חידשה או החתימה אותו על חוזה הכובל אותו אליה ,  ולכן הוא נחשב שחקן חופשי כיום .  
העברתו של כריסטיאן לדסמה לאינטר לא יצאה אל הפועל ,  ועתה יש ללאציו שישה זרים ,  כשמותר לשתף רק חמישה .  רק במקרה של התרת חוזה עם לדסמה ומתן פיצויים לשחקן ,  תוכל לאציו לצרף את גולסה לשורותיה ,  אלא אם השחקן ישיג דרכון בלגי ,  ואז לא ייחשב לזר .  
גולסה ממשיך בינתיים להתאקלם ברומא .  הקשר נלקח לסיור ב"גטו ",  הרובע היהודי ברומא ,  ולהתפלל בבית הכנסת הגדול .  בתקשורת האיטלקית דווח כי הקשר הצעיר התסובב ברחובות העיר כאשר הוא עוטה צעיף לאציו .  
בינתיים ,  דאג ויטוריו פבונצ'לו ,  מראשי הקהילה היהודית ברומא ,  להבהיר כי יעשה כל שיוכל על מנת להגן על הקשר הצעיר מפני הערות גזעניות אפשריות מצד פלגים קיצוניים בקהל . " אנחנו מוכנים להגן על הילד נגד הכל ,  בכל כוחנו .  קלאודיו לוטיטו  ( נשיא לאציו )  קרוב מאוד לקהילה היהודית ".  על פי עיתון 'לה רפובליקה' ,  אמר גולסה כי הגזענות האפשרית אינה מפחידה אותו ,  וכי מפחד יותר מהאפשרות בה ישרת בצה"ל למשך שלוש שנים .
 עדכון ראשון :  00:22 ,  02/02/10עדכון אחרון :  08:42 ,  02/02/10

גולסה חייב את הדרכון הבלגי
 לדסמה לא עבר לאינטר ולאציו תקועה עם שישה זרים .  המשמעות :  ללא דרכון אירופי ,  גולסה לא יוכל לשחק העונה

