הפועל ר"ג : " שחקנים יהיו תחת זכוכית מגדלת עד ינואר "
 אצל נועלת הטבלה מחכים לחלון ההעברות ,  אז מתכננים לבצע לא מעט שינויים ,  וטוענים כי מעמדו של שלומי דורה יציב לעת עתה
הפועל רמת גן רשמה אמש  ( שבת )  בבאר שבע את הפסדה השישי העונה  ( 2:0 )  בתשעה מחזורים במסגרת ליגת העל ,  כשנכון לעכשיו נראה שהקבוצה נמצאת בדרך הבטוחה לליגה השנייה .  האורדונים שוב לא כבשו שער וחזרו מהנגב ללא נקודות .  בינתיים ,  במועדון טוענים כי מעמדו של המאמן שלומי דורה יציב לחלוטין ושאופציית החלפתו כלל לא עולה על הפרק .  ברמת גן מתכננים שינויים גדולים בסגל בחלון ההעברות בחודש ינואר כשמי שנמצאים על הכוונת ועלולים להיחתך מהקבוצה הם בעיקר הזרים המאכזבים :  הבלם פאבלו בונדיאה ,  הקשר קלאודיו ריברו והחלוץ קרום ביבישקוב ,  אם כי יש גם שחקנים ישראלים שמעמדם בסכנה .
 מחר  ( שני )  יחל להתאמן בקבוצה המגן דודי פדלון ,  שחקן חופשי העונה ,  ששיחק בעונה שעברה בהפועל עכו .  במידה שברמת גן יחליטו לצרפו לא תצטרך הקבוצה להמתין לינואר בשל היותו שחקן חופשי ללא חוזה .
" אני מודע לעובדה שהקבוצה נמצאת בסיטואציה לא קלה ",  אמר המנכ"ל החדש אלון קיטלמן ,  שנכנס לתפקידו בשבוע שעבר . " אני מאוד אוהב אתגרים והסיטואציה הלא קלה לא מנעה ממני ליטול את התפקיד .  אם לא הייתי אופטימי לא הייתי לוקח את זה על עצמי .  אני הרבה יותר ממאמין שאפשר להוציא את העגלה מהבוץ ואני בטוח שזה יקרה .  נעשה קצת שינויים ,  קודם כל שינוי ברוח הקרב של השחקנים ואחר כך גם שינויים פרסונליים במצבת השחקנים ,  נצטרך לחזק את הקבוצה והכי חשוב לנצח ,  ככה יוצאים מהבוץ .  עדיין מוקדם לדבר על שחקנים שישוחררו כי יש עוד זמן ויכול מאוד להיות ששחקנים שייתנו את התחת עד ינואר ישנו את מעמדם .  עד ינואר יש בהחלט הרבה שחקנים שיהיו תחת זכוכית מגדלת ". 
המנכ"ל שמדבר על שינויים פרסונליים ,  מודע לעובדה שעד ינואר תצטרך הקבוצה לצבור נקודות כדי לשרוד : " יש כאן שחקנים שכבר עשו חמש נקודות ואין סיבה שהם לא יצברו עוד .  אני עדיין לא מספיק זמן במערכת כדי להסביר מה לא עובד ,  בעוד שבוע-שבועיים אני בטח אהיה יותר חכם .  מהניסיון שלי בכדורגל ,  אני יודע שגם אחרי חמישה או שישה משחקים אפשר להתחיל לנצח ,  זה לא נמשך לעולם ". 

הפועל ר"ג : " שחקנים יהיו תחת זכוכית מגדלת עד ינואר "
 אצל נועלת הטבלה מחכים לחלון ההעברות ,  אז מתכננים לבצע לא מעט שינויים ,  וטוענים כי מעמדו של שלומי דורה יציב לעת עתה

