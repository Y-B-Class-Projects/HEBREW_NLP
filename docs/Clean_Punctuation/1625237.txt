דיווח : " השלט מאושוויץ נגנב למען נאצים "
 עיתון אנגלי מדווח שארגון ניאו-נאצי בשבדיה יזם את גניבת השלט באושוויץ על מנת למכור אותו תמורת מיליונים .  הכסף נועד לממן התקפות אלימות על ממשלת שבדיה
חברי קבוצה נאצית הזמינו את גניבת השלט מהכניסה למחנה ההשמדה אושוויץ ועליו הכיתוב  " העבודה משחררת ".  הקבוצה תכננה למכור את השלט כדי לממן התקפות אלימות נגד ראש ממשלת שבדיה והפרלמנט במדינה ,  כך דיווח היום  ( חמישי )  העיתון  " הטיימס "  הלונדוני .
 דובר המשטרת בשבדיה אישר את הדיווח ,  וציין שהרשויות לוקחות ברצינות איומים של קבוצות נאציות לשבש את הבחירות במדינה בשנה הבאה . " אנחנו מודעים למידע על התקפות שלכאורה מתוכננות ",  אמר פטריק פטר ,  דובר משטרתי . " נקטנו באמצעים .  אנחנו רואים זאת בחומרה ".  
השלט נגנב ביום שישי שעבר מאושוויץ .  ביום שני מצאה המשטרה את השלט כשהוא חתוך לשלוש חתיכות ועטוף בבד ,  לאחר שחמשת החשודים במעשה נעצרו .  למחרת מסרה משטרת פולין כי המניע למעשה היה כלכלי .
 היום עלו בתקשורת השבדית השערות לגבי זהות יוזם הגניבה והסיבות למקרה לאחר שמנהיג בעבר של קבוצה ניאו-נאצית טען שהשלט נגנב בהזמנת אספן מאנגליה ,  צרפת או ארצות הברית . 
" היה לנו אדם שהיה מוכן לשלם מיליונים עבור השלט ",  אמר המקור האנונימי לעיתון השבדי אפטונבלאדט .  לדברי המקור ,  הכסף שיושג ממכירת השלט יועד למימון התקפות על פרדריק ריינפלדט ,  ראש ממשלת שבדיה ,  משרד החוץ השבדי והפרלמנט השבדי .
" התפקיד שלי היה למצוא קונה .  היה לנו אדם שמוכן לשלם מיליונים אבל לא היתה לו אג'נדה פוליטית .  לדברים כאלה יש ערך אספני עצום .  האספנים הגדולים ביותר הם מאנגליה ,  ארצות הברית וצרפת ."  המקור הוסיף כי חמשת החשודים קיבלו כסף הגניבה .  
הטלוויזיה בפולין דיווחה שהמשטרה חוקרת קשר שבדי לאירוע .  לדברי דובר המשטרה בשבדיה ,  טרם בוצעו מעצרים .
 
דיווח : " השלט מאושוויץ נגנב למען נאצים "
 עיתון אנגלי מדווח שארגון ניאו-נאצי בשבדיה יזם את גניבת השלט באושוויץ על מנת למכור אותו תמורת מיליונים .  הכסף נועד לממן התקפות אלימות על ממשלת שבדיה

