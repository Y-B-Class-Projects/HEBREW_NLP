האלוף גלנט : " מטרות עופרת יצוקה הושגו "
 פורום ראשי המועצות המקומיות עוטף עזה אירח את הסגל הבכיר של פיקוד דרום ,  כדי לעמוד מקרוב על אורח החיים באזור בעקבות המבצע . " לא היה שקט כזה בעשור האחרון "
 פורום ראשי המועצות המקומיות במרחב עוטף עזה אירח היום  ( רביעי )  את מפקד פיקוד הדרום ,  האלוף יואב גלנט ואת קציני הפיקוד הבכירים .  במהלך הביקור התייחס האלוף גלנט למבצע עופרת יצוקה .  לדבריו , " כשמסתכלים שנה לאחור ,  אפשר להגיד שבהתייחס למטרות שהוצבו לנו ,  מטרות המבצע הושגו .  נוצר סדר חדש ,  לא היתה לנו תקופה כזו שקטה בעשור האחרון .  יש לשים לב שהאופק עדיין לא בטחח ואנו מתכוננים לקבל פני רעה באם תתחולל ". 
גלנט הוסיף כי  " על מנת לשמור על השקט ,  חלוקת העבודה בינינו ברורה :  צה"ל פועל נגד הפיגועים ואתם ,  האזרחים ,  ממשיכים לשמר את השגשוג .  הסיור היום הראה לנו איך מעט שקט יכול להוביל להצלחה בכל התחומים .  התפקיד שלנו הוא לאפשר לכם לחיות את החיים ". 
מטרת המפגש של גלנט ושאר הקצינים הבכירים ,  היתה לעמוד מקרוב על אורח החיים של התושבים בעקבות המבצע ברצועה .  בהקשר זה ציין האלוף גלנט כי  " חשוב שנעריך מקרוב את משמעות השקט הביטחוני לתושבים .  שקט המאפשר לתושבי המקום פיתוח תשתיות ,  פיתוח חקלאי ושגשוג כלכלי ".  
בכירי הפיקוד ביקרו ביישובים ושמעו סקירות על מרקם החיים ,  חקלאות באזור ,  פיתוח התיישבות ,  מיגון וחינוך .  מפקד אוגדת עזה ,  תת-אלוף אייל אייזנברג ,  סקר בפני הפורום את המצב הביטחוני באזור ואת פעולות צה"ל בעת הזו .
 
האלוף גלנט : " מטרות עופרת יצוקה הושגו "
 פורום ראשי המועצות המקומיות עוטף עזה אירח את הסגל הבכיר של פיקוד דרום ,  כדי לעמוד מקרוב על אורח החיים באזור בעקבות המבצע . " לא היה שקט כזה בעשור האחרון "
 
