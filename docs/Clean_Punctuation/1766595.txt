בוזגלו : " היריבות באות להוציא אותנו משיווי משקל "
 קשר מכבי ת"א מנסה להסביר את היכולת הפושרת .  הקבוצה תעמוד לדין ועשויה לארח את חיפה או בית"ר מול יציעים ריקים
תובע ההתאחדות ,  שלום אבן עזרא ,  החליט הבוקר  ( ראשון )  להעמיד לדין את מכבי תל אביב בסעיף של התפרעות אוהדים .  מכיוון שנגד המועדון כבר עומד עונש על תנאי בסעיף זהה ,  נראה כי הוא ייענש במשחק ללא קהל בפעם השלישית העונה .  כזכור ,  מכבי כבר אירחה העונה את הפועל פתח תקוה ללא קהל בליגה ולאחר מכן אירחה את בני סכנין ללא קהל במשחק גביע הטוטו .
 אבן עזרא יעמיד את הקבוצה לדין בעקבות דו"ח חמור למדי של שופט המשחק נגד מכבי פתח תקוה אתמול ,  מנשה משיח ,  שציין במהלך המשחק נזרקו חפצים לעברו של הקוון אורן בורנשטיין ,  וכן לעברו של שוער פתח תקוה ,  רובי לבקוביץ' ,  בשעה שזה קיבל טיפול רפואי במהלך המחצית השנייה .  שני משחקי הבית הקרובים של הקבוצה הם נגד מכבי חיפה ברבע גמר גביע הטוטו ולאחר מכן בליגה נגד בית"ר ירושלים .
 אחרי המשחק אתמול ורגע לפני שהסיבוב הראשון נגמר ,  הצהובים מחזיקים במאזן לא מחמיא במסגרתו הם לא ניצחו אף קבוצה מהחצי העליון של הטבלה . " לא שיחקנו את הכדורגל שאנחנו יודעים ",  אמר הקשר מאור בוזגלו אחרי התיקו המאכזב . " שיחקנו לרגליים של פתח תקוה ,  שיחקנו בכדורים ארוכים ,  לא את הכדורגל שאנחנו יודעים ורוצים לשחק ",  הוסיף הקשר .
 בוזגלו הוסיף : " כל קבוצה שבאה לשחק נגד מכבי תל אביב מנסה להוציא אותנו משיווי משקל .  מכבי פתח תקוה לא באה לשחק כדורגל ,  הם באו לבעוט כדורים ארוכים ואחרי שהם נתנו גול ראשונים ,  התחלנו לרדוף אחריהם בלי סבלנות ,  בלי שקט ,  וגם זה עלה לנו ביוקר .  חוסר הסבלנות לפעמים נובע מכך שאתה רוצה כל כך להשוות ולנצח ". 
בוזגלו ניסה להסביר למה מכבי בקושי הגיעה למצבי הבקעה אמש והוסיף : " כמעט לא סיכנו את השער של פתח תקוה וזה קודם כל בגלל ששיחקנו בכדורים ארוכים .  עם כדורים ארוכים והרוח שהייתה במגרש גם ריאל מדריד לא הייתה מצליחה להגיע למצבים ". 

בוזגלו : " היריבות באות להוציא אותנו משיווי משקל "
 קשר מכבי ת"א מנסה להסביר את היכולת הפושרת .  הקבוצה תעמוד לדין ועשויה לארח את חיפה או בית"ר מול יציעים ריקים

