 " אולמרט הזיק לפרויקט אקווריה יותר מאשר עזר "
  >  >   " ההחלטה לוותר על השטח של פרויקט אקווריה באה מהלב .  חשבתי שהגיע הזמן וצריך לתת לפרויקט חיים חדשים ,  אף שמבקר המדינה לא הורה לנו לוותר על אילות "  - כך אמר ג'ו ברנשטיין ,  אחד מיזמי הפרויקט .  לדבריו  " הקיבוץ הסכים לתמוך בפרויקט .  אולי בעתיד אפשר יהיה לעשות משהו משותף ",  הוסיף .  האם אתה סבור שההתערבות של אהוד אולמרט היתה תקינה ?   " אולמרט יותר הזיק מאשר עזר ,  הטיל עלינו המון מגבלות והתנה תנאים ".  לא חשבת לעצמך למה לך הצרה הזו ?   " זה פרויקט של העם .  אמנם אנחנו רוצים לעשות כסף ,  אבל יש לו גם מטרה טובה - להגביר את התיירות .  אבל הביורוקרטיה לא נותנת לזוז .  בישראל יש חשדנות כלפי יזמים כי פה רגילים לקונצים .  מסתכלים עליך כאילו שאתה מנסה לנצל ".  בניגוד לעמדת חברת הייעוץ ארנסט אנד יאנג ,  שקבעה שאילת אינה יעד לפיתוח ,  ברנשטיין רואה עתיד לאילת ,  בתנאי שתציע אירוח ברמה גבוהה .  ברנשטיין מאמין גם בתיירות הגולף לאילת ,  והוא שותף עם סטנלי סילברסטין - שותפו לפרויקט אקווריה - בכפר הגולף בכפר חיטים בגליל .

" אולמרט הזיק לפרויקט אקווריה יותר מאשר עזר "
 nan
