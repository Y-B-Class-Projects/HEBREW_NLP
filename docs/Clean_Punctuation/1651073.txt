המסחר בוול סטריט ננעל במגמה מעורבת
דאו ג'ונס נחלש ב0.1% לרמה של 10,553 נקודות ,  נאסד"ק עלה ב-0.3% ל-2,332 נקודות ו-S & P 500 נסגר ללא שינוי על רמה של 1,139 נקודות
שבוע המסחר בוול סטריט נפתח במגמה מעורבת וכמעט ללא שינוי .  
דאו ג'ונס נחלש ב0.1% ל-10,553 נקודות ,  נאסד"ק עלה ב-0.3% ל-2,332 נקודות ו-S & P 500 נסגר ללא שינוי על 1,139 נקודות .  
בשוק הסולידי ,  מחירי איגרות חוב לעשר שנים של ממשלת ארצות הברית ירדו והתשואה עליהן עלתה ב-0.026% ל-3.71% .  
היועץ לבית הלבן פול וולקר אמר אמש כי עדיין מוקדם מידי לארה"ב לסגת מתוכנית התמריצים ומקיצוצי הריביות אשר נועדו להיאבק במיתון החמור מאז השפל הגדול . " עדיין לא הגיעה העת לנקוט צעדים אגרסיביים להידוק המדיניות המוניטרית והפיסקלית ",  אמר וולקר בראיון לבלומברג בברלין ,  וציין כאחת הסיבות את שיעור האבטלה הגבוה . " אני חושב שאנחנו צריכים להמשיך ולהבהיר שניסוג ממדיניות התמריצים עם הזמן ".  
למרות זאת ,  מרבית הכלכלנים בארה"ב צופים כי הבנק הפדרלי יעלה את הריבית העיקרית בששת החודשים הקרובים ,  בשיעור של בין רבע אחוז לחצי אחוז - כך עולה מסקר כלכלנים שפורסם היום .  מרבית הכלכלנים בסקר החצי-שנתי של ההתאחדות הלאומית של כלכלנים עסקיים  ( NABE )  ,  סבורים כי מדיניות הריבית האפסית הנוכחית של הבנק הפדרלי הולמת את המצב .  עם זאת ,  מספר הולך וגדל של כלכלנים ,  סבורים כי מדיניות הבנק הפדרלי רופפת מדי .  הסקר כלל 203 כלכלנים ונערך במהלך חודש פברואר .  

המסחר בוול סטריט ננעל במגמה מעורבת
דאו ג'ונס נחלש ב0.1% לרמה של 10,553 נקודות ,  נאסד"ק עלה ב-0.3% ל-2,332 נקודות ו-S & P 500 נסגר ללא שינוי על רמה של 1,139 נקודות

