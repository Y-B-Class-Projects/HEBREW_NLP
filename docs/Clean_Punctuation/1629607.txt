בריסביין :  הנין ניצחה בצ'ינק צ'אנק
הבלגית ניצחה 2:6 ,  6:3 ,  6:7 את צ'ינק ועלתה לחצי הגמר כשבשלב הבא מצפה לה קרב נגד איבנוביץ' .  האנטוחובה הודחה
ז'סטין הנין ממשיכה בדרך הנכונה לקאמבק מושלם ,  והיום  ( חמישי )  היא זכתה בניצחונה השלישי מאז חזרתה לסבב .  הבלגית המתקאמבקת ,  לה אין עדיין דירוג ,  ניצחה ברבע גמר טורניר בריסביין  ( פרסים בסך 220 אלף דולר )  את מלינדה צ'ינק ההונגריה  ( שביעית בטורניר ,  37 בעולם )  .  בכך השלימה הנין ניצחון שני על טניסאית מדורגת בטורניר ,  אחרי שבסיבוב הראשון היא דאגה לשלוח את נדיה פטרובה הביתה .
 במערכה הראשונה הנין שברה ארבע פעמים את ההגשות של צ'ינק יריבתה ,  אבל נשברה פעמיים ובכל מקרה ניצחה 2:6 .  שבירה אחת של ההונגריה סידרה לה 3:6 במערכה השנייה ,  מה שהוביל למערכה מכרעת ,  שגם הגיעה לשובר שוויון ובסיומה ניצחה הנין 5:7 והשלימה ניצחון במשחק כולו בתום מותחן שנמשך שעתיים ועשרים דקות .  
בשלב הבא להנין מצפה יריבה קשה נוספת ,  אנה איבנוביץ' .  הסרבית ,  שמדורגת 3 בטורניר ו-21 בעולם ,  הסתדרה היטב עם אנסטסיה פאבליוצ'נקובה וניצחה אותה 2:6 ,  6:7 בדרכה לחצי הגמר .  הפתעה נרשמה כשדניאלה האנטוחובה  ( 24 בעולם )  נכנעה תוך שעה ורבע לאנדראה פטקוביץ' הצעירה אחרי שנוצחה 6:4 ,  6:2 .  הרוסיה תפגוש את קים קלייסטרס ,  שמדורגת 1 בטורניר ,  אחרי שזו ניצחה 1:6 ,  6:0 ,  4:6 את לוסי ספארובה .  
גם אצל הגברים נפתח שלב רבע הגמר ,  כאשר ראדק סטפאנק ,  המדורג 12 בעולם ,  נתקל ביריב נחות ממנו משמעותית בדירוג ,  ווין אודסניק האמריקאי  ( 105 בעולם )  וניצח אותו די בקלות 6:7 ,  1:6 בדרכו לשלב הבא .  גאל מונפיס עלה אף הוא לחצי הגמר אחרי 6:3 ,  3:6 ,  4:6 על ג'יימס בלייק .
 
בריסביין :  הנין ניצחה בצ'ינק צ'אנק
הבלגית ניצחה 2:6 ,  6:3 ,  6:7 את צ'ינק ועלתה לחצי הגמר כשבשלב הבא מצפה לה קרב נגד איבנוביץ' .  האנטוחובה הודחה

