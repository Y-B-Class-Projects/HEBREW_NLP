הרופאה שגרמה למות הפעוט : " הקלו בעונשי "
 רופאת השיניים שלומית בך ,  הורשעה בגרימת מותו של הילד יאיר לופוליאנסקי ,  נכדו של ראש עיריית ירושלים לשעבר .  בעתירה לביהמ"ש אומרת הרופאה : " העונש שהוטל עליי חורג באופן משמעותי "
 שלומית בך ,  רופאת השיניים שהיתה אחראית למותו של יאיר לופוליאנסקי ,  נכדו של ראש עיריית ירושלים לשעבר ,  עתרה אתמול  ( ראשון )  לבית המשפט העליון נגד העונש שהוטל עליה .  
לופוליאנסקי הנכד מת ב-2005 במהלך טיפול שיניים שגרתי ,  לאחר שמסיבה שאינה ידועה הפסיק לנשום בעקבות שימוש בחומר הטשטוש וסבל מדום לב .  בך הועמדה להליך משמעתי במשרד הבריאות ,  בעבירה של רשלנות חמורה במילוי תפקידה .  היא הודתה בעבירה ,  ובחודש שעבר הורה בית המשפט המחוזי בירושלים על השעיית רשיונה לעסוק ברפואת שיניים למשך שנתיים .  
בעתירה ,  שהוגשה באמצעות עורכי הדין ,  עופר דורון ומוריה שלו ,  טוענת בך שהעונש שהוטל עליה חורג באופן משמעותי מרמת הענישה המקובלת בעבירות רשלנות ושאין תקדים לכך . " עניינה של המבקשת מציג שאלות עקרוניות בתחום עבירות המשמעת ,  בעלות השלכת רוחב חשובות החורגות מעניינה האישי ;  וכי הסטייה מרמת הענישה הקיימת בעניינה של המבקשת ,  כה חריגה ובולטת עד אשר יש בה ,  כשלעצמה ,  כדי להצדיק התערבות ",  נכתב בעתירה .
 לטענת עורכי הדין ,  בך הודתה בפרטי הקובלנה , " בצעד אמיץ של נטילת אחריות ,  שהינו חריג ביחס לנהוג במסגרת ועדות הקובלנה ",  למרות שלא הוכח שהתרשלה ושהיתה טעות במינון חומר הטשטוש שניתן ללופוליאנסקי .  עוד נטען שבית המשפט לא התייחס לעברה הנקי ולעובדה שהינה רופאה מצטיינת ,  שאפילו משפחת לופוליאנסקי הביעה התנגדות להענשתה .
 
הרופאה שגרמה למות הפעוט : " הקלו בעונשי "
 רופאת השיניים שלומית בך ,  הורשעה בגרימת מותו של הילד יאיר לופוליאנסקי ,  נכדו של ראש עיריית ירושלים לשעבר .  בעתירה לביהמ"ש אומרת הרופאה : " העונש שהוטל עליי חורג באופן משמעותי "
 
