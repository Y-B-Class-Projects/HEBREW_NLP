5 חדרים בחיפה ב-1.45 מיליון שקל 
ניתוח עסקה
העסקה :  דירת 5 חדרים בשכונת אחוזה בחיפה נמכרה ב-1.45 מיליון שקל הנכס :  הדירה ,  בשטח 135 מ"ר ,  נמצאת ברחוב קדרון ,  בבניין ישן .  בבניין שלוש קומות שבכל אחת מהן דירה אחת ;  הדירה נמצאת בקומה האמצעית .  ניתוח העסקה :  מדובר באזור מבוקש בתוך שכונת אחוזה ,  הידוע בשם שמבור .  באזור זה מוצעות למכירה מעט מאוד דירות ,  ולכן קיים בו ביקוש גבוה לדירות .  גם העובדה שהדירות באזור גדולות ומוארות בדרך כלל תורמת לביקושים .  בשל ההיצע הנמוך ,  כאשר מוצעת דירה למכירה באזור ,  המחיר שלה בדרך כלל גבוה .  ולמרות זאת ,  הדירות המוצעות נמכרות די מהר ,  גם אם הן זקוקות לשיפוץ .  רחוב קדרון בפרט הוא רחוב יקר ,  ועל כן מדובר במחיר ריאלי .  במקרה זה המוכרים הם תושבי מרכז הארץ שקיבלו את הדירה בירושה ,  והקונים רכשו את הדירה למטרת מגורים .  הדירה מרווחת מאוד ,  אך זקוקה לשיפוץ כללי ,  שעלותו מוערכת בסכום של בין 300 אלף שקל ל-400 אלף שקל .  רמת המחירים הגבוהה בשכונה משתקפת בעסקה הבאה :  לפני חצי שנה נמכרה ב-1.5 מיליון שקל דירת 3 חדרים בשטח 75 מ"ר בבניין חדש ברחוב הירקון ,  שנמצא באותה שכונה .  הדירה נהנית ממעלית חניה ,  ומחסן .  בשנה האחרונה מעידים סוכני נדל"ן כי נרשמה עלייה של 20% במחירי הדירות באזור ,  אך כרגע ישנה האטה וייתכן כי צפויה ירידה של אחוזים בודדים במחירים .  שורה תחתונה :  מחיר ריאלי לאזור מבוקש .  - סייעו בניתוח העסקה :  המתווך כרמל עדה מסוכנות כרמל סנטר ,  המתווך יאיר פאר מהנשיא סוכנויות נדל"ן

5 חדרים בחיפה ב-1.45 מיליון שקל 
ניתוח עסקה

