קולקסון הגרמנית נכנסת לשוק הסולארי בישראל 
החברה ,  הנחשבת אחת הגדולות בגרמניה להתקנת מערכות ייצור חשמל סולאריות על גגות ,  חתמה עם Solar by Yourself על הסכם לשיתוף פעולה בישראל ובאירופה
 >  >  חברת ההתקנות הסולאריות קולקסון אנרג'י  ( colexon )  הגרמנית נכנסת לשוק הסולארי בישראל - כך נודע ל-themarker .  החברה חתמה על הסכם שיתוף פעולה בינלאומי עם חברת ההתקנות הישראלית solar by yourself שבבעלות תמיר קפלינסקי ,  והחל מהשבוע תציב בישראל מהנדס קבוע מטעמה .  בנוסף ,  סוכם כי החברה הישראלית תעניק לקולקסון שירותי קבלן בפרויקטי החברה בצרפת ,  איטליה ובולגריה .  קולקסון היא אחת מחמש חברות ההתקנה הגדולות בגרמניה של מערכות פוטו-וולטאיות  ( p.v )  על גגות .  לחברה כ-1,700 פרויקטים בהיקף כולל של 45 מגה-וואט ,  וב-2010 היא מתכוונת להתקין ברחבי העולם מערכות בהיקף כולל של 120 מגה-וואט .  החברה נסחרת לפי שווי של כ-70 מיליון יורו ,  ואת 2008 סיימה עם מחזור של כ-143 מיליון יורו .  לפני כשנה דווח כי זרוע ההשקעות אבו-דאבי פיוצ'ר אנרג'י תשקיע 600 מיליון דולר בשני בתי חרושת של קולקסון ,  בגרמניה ובאבו דאבי .  שיתוף הפעולה בין החברות נחתם לאחר אישור הרגולציה להקמת מערכות סולאריות בינוניות  ( בטווח שבין 50 קילו-וואט ל-5 מגה-וואט )  בחודש שעבר .  במסגרת הרגולציה ,  חויבו המיזמים הישראלים בליווי קבלן הקמה  ( epc )  זר בעל ניסיון ,  לשם קבלן רישיון ייצור חשמל .  השוק הגרמני מתאפיין בדומיננטיות ההתקנות הסולאריות על גגות ,  כאשר קולקסון עצמה מתמקדת במערכות בהספק של 3-5 מגה-וואט .  במסגרת ההסכם תעניק קולקסון ייעוץ תכנון ובקרה להתקנות של solar by yourself ,  אך לפי שעה לא תעסוק בייזום פרויקטים .  את ההסכם ליוו מהצד הישראלי עורכי הדין אור קפלינסקי וארנון סמבורסקי ממשרד נשיץ ,  ברנדס ושות' .  solar by yourself ,  שהוקמה רק באוגוסט 2008 ,  מעסיקה כיום כ-50 עובדים ונחשבת חברת ההתקנות הסולאריות המובילה בענף הצעיר ,  בייחוד בקרב ההתיישבות החקלאית .  החברה פעילה בשוק ההתקנות על גגות ומתכוונת להתמקד בשוק זה גם במסגרת הרגולציה למתקנים בינוניים .  בראיון ל-themarker טען קפלינסקי כי את 2009 סיימה החברה עם מחזור של 100 מיליון שקל ,  כאשר בידי החברה 200 הזמנות להתקנת מערכות סולאריות בהספק 50 קילו-וואט כל אחת ,  אשר יביאו את החברה בסוף 2010 לנתח שוק של 25%-30% .
 
קולקסון הגרמנית נכנסת לשוק הסולארי בישראל 
החברה ,  הנחשבת אחת הגדולות בגרמניה להתקנת מערכות ייצור חשמל סולאריות על גגות ,  חתמה עם Solar by Yourself על הסכם לשיתוף פעולה בישראל ובאירופה

