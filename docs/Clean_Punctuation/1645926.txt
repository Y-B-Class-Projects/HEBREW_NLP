בריטניה סוערת :  האם גורדון בראון בריון ? 
הממלכה הבריטית בהלם לאחר שנחשף כי עובדים ממשרדו של ראש הממשלה פנו למוקד סיוע טלפוני לנפגעי עבירות בריונות .  כעת הועלו שאלות בנוגע לכושר מנהיגותו של בראון
מזכיר הממשלה הבריטית נמצא תחת לחץ לחקור את התנהגותו של ראש הממשלה גורדון בראון ,  לאחר שפורסמו עדויות נוספות על כך שהוא מתנהג בבריונות כלפי עובדיו ,  כך דיווח אמש  ( ראשון )  העיתון הבריטי  " הגרדיאן ".  
הלחץ על סר גאס אודונל גבר לאחר שמוקד טלפוני לדיווח על מקרי בריונות ,  גילה כי קיבל מספר פניות מעובדים ברח' דאונינג 10 ,  מעונו ומשרדו של ראש הממשלה הבריטית .  זאת ,  לאחר שבסוף השבוע פורסם ספרו של העיתונאי אנדרו רונסלי שבו נטען כי לבראון יש מזג חם והוא מתנהג בצורה לא נאותה לעובדיו .  
מנהלת המוקד הטלפוני ,  כריסטין פראט ,  סיפרה ל-BBC כי החליטה לחשוף את הפניות שהתקבלו לאחר שהשר לורד מנדלסון דחה את הטענות בספר ,  ואמר כי בראון הוא פשוט  " תובעני ",   " אמוציונלי "  ו"בעל מידה מסוימת של חוסר סבלנות ".  
פראט ציינה כי  " במהלך החודשים האחרונים קיבלנו מספר פניות מאנשי צוות במשרדו של גורדון בראון ".  לדבריה ,  אסור למעסיקים להתכחש למצב אלא לבדוק אותו בהליך נאות . " אנחנו לא רומזים שגורדון בראון הוא בריון ,  מה שאנו אומרים הוא שלצוות במשרדו ,  שעובד ישירות עמו ,  יש בעיות ,  ויש חששות ,  והם יצרו קשר עם קו הסיוע שלנו ".  
בתגובה לדבריה של פראט ,  התפטרה היום יושבת ראש הארגון שמנהל את קו הסיוע ,  בטענה של פראט הפרה את סודיות הפניות לארגון .
 בספרו של רוסלי  " סוף המפלגה ",  נכתב שמזכיר הממשלה,סר גאס ,  התערב בעבר באופן לא רשמי כדי להרגיע  " פקידים מבוהלים ,  טלפניות שקיבלו יחס גרוע ,  ועובדים שנחבלו ,  ואמר להם :  'אל תיקחו את זה באופן אישי' ".  משרדו של בראון ניסה להמעיט בערכן של ההאשמות שללו .  הוא קרא להן  " זדוניות "  ותיאר את התפרצויותיו האקראיות של בראון כנובעות מהלהט לעבודתו .  
יריביו הפוליטים של בראון ניצלו את ההזדמנות לנגח את ראש הממשלה .  וויליאם הייג ,  בכיר במפלגת השמרנים רמז ברשת סקאיי שגורדון בראון אינו ראוי להנהיג . " אני לא חושב שהוא אי פעם הראה שהוא יכול להנהיג קבוצה שמחה וקבוצה מצליחה ,  ואולי ,  אם יש אמת בטענות ,  זה חלק מהסיבה לכך .  אני חושב שזאת אחת הסיבות שהוא מתקשה ".  
ניק קלג ,  מנהיג מפלגת הליברל דמוקרטים בבריטניה : " בריונות היא לא מוצדקת ,  היא לא הולמת ,  לא משנה איפה אתה עובד וכמה חשוב אתה ". 

בריטניה סוערת :  האם גורדון בראון בריון ? 
הממלכה הבריטית בהלם לאחר שנחשף כי עובדים ממשרדו של ראש הממשלה פנו למוקד סיוע טלפוני לנפגעי עבירות בריונות .  כעת הועלו שאלות בנוגע לכושר מנהיגותו של בראון

