רול עם כיפה
מסעדה יפנית כשרה נפתחה בתל אביב .  כאן לא תמצאו שרימפס אלא פאד תאי עוף ומגוון מאקי זול
מסעדת סושי חדשה בשם Sekai  ( עולם ביפנית )  ,  נפתחה בצפון אבן גבירול התל אביבי המתאושש כעת ממפגן הטרקטורים והמשאיות שעבדו בו במרץ בחודשים האחרונים .  הסושיה נפתחה לפני כחודש על ידי דניאל מיארה ואודי רומנובסקי ,  שסגר זה עתה את  " הקייטנה של הלנה "  מיזם קולינרי שנפתח ברחוב הירקון בבניין מיועד להריסה ,  וגם ניהל במשך שנים את מסעדת קיוטו .
" חיפשנו מיקום לפתוח בו מסעדה במשך חצי שנה ",  רומנובסקי מתאר את השתלשלות העניינים שהביאה אותו שוב לאוכל יפני , " כשמצאנו את המיקום הנוכחי ,  פגשנו בטאנבודי ,  סושי-מן מעולה שעבדתי איתו בקיוטו והוא האחראי לצד הקולינרי ".  
במסעדה ,  שהיא קצת מעבר לסושיה ,  שמכילה דלפק קטנטן ,  כמה שולחנות גבוהים ובעתיד גם שולחנות על המדרכה ,  אפשר למצוא רול טונה ספייסי קראנץ' במחיר 22-35 ל-3/6 יחידות ,  וגם מגוון מאקי ב-12-20 שקלים ל-6 יחידות .  מלבד סושי יש גם פאד תאי עם עוף ,  ירקות ובשר במחירים של 29-33 שקלים ,  מרקים כמו מיסו ב-12 שקלים או טאנוקי עם אטריות אודון במחיר 31 שקלים ,  וגם מנות עיקריות כמו פילה דניס במחיר 53 שקלים ,  או פילה בקר במחיר 72 שקלים .
 Sekai - רחוב אבן גבירול 111 ,  תל אביב .  טלפון 03-5245188 .  שעות פתיחה :  א'-ה' 12:00-24:00 ו' 12:00-15:00 ש' 19:30-24:00 .  כשר

רול עם כיפה
מסעדה יפנית כשרה נפתחה בתל אביב .  כאן לא תמצאו שרימפס אלא פאד תאי עוף ומגוון מאקי זול

