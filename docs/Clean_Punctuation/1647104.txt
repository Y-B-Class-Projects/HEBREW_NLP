פרסי ה-NME :  מיוז הלהקה הבריטית הטובה ביותר
הטריו האהוב אף זכה בפרס הגבר הלוהט ביותר לסולן מת'יו בלאמי ואתרה הרשמי נבחר לאתר הטוב ביותר בטקס הפרסים היוקרתי של המגזין .  ערב מצוין גם לקסביאן
פרסי ה-NME ,  מגזין המוזיקה היוקרתי באנגליה ,  הוענקו אמש  ( רביעי )  והזוכה הגדולה היא מיוז ,  שזכתה בפרס הלהקה הבריטית הטובה ביותר ,  תוך שהיא גוברת על קסביאן ,  ארקטיק מאנקיז ,  ביפי קלירו ואואזיס .  סולן הלהקה מת'יו בלאמי אף זכה בפרס לגבר הלוהט ביותר בעולם המוזיקה ואתר הלהקה זכה בפרס האתר הטוב ביותר .  
קסביאן זכו בפרס אלבום השנה על  " 'West Ryder Pauper Lunatic Asylum "  וכן בפרס על עיצוב העטיפה הטוב ביותר על אותו אלבום .  ג'יימי טי הוכתר כאמן הסולו הטוב ביותר ואילו בומביי בייסיקל קלאב זכו בפרס הלהקה החדשה הטובה ביותר .  ההרכב JLS ,  שזכה בשני בריטס בשבוע שעבר זכה הפעם בפרס הלהקה הגרועה ביותר בבריטניה .  
ארקטיק מאנקיז הסתפקו השנה בפרס ללהקת ההופעות הטובה ביותר .  בפרס שיר השנה זכה  " Dominos "  של ביג פינק ובפרס האירוע הטוב ביותר זכתה הופעת האיחוד של בלר בהייד פארק .  פראמור הוכתרו ללהקה הבינלאומית הטובה ביותר .  פרסי הוקרה הוענקו לפול וולר ולהקת הספיישלז .  
טקס פרסי ה-NME מעניק פרסים במספר קטגוריות מחוץ למוזיקה ,  כמו גיבור ונבל השנה וכן המתלבש הטוב והגרוע של השנה .  בפרס גיבור השנה זכתה להקת רייג' אגיינסט דה מאשין על קמפיין חג המולד נגד תוכנית הריאליטי  " The X-Factor "  ומפיקה ,  סיימון קאוול ;  בפרס נבל השנה זכה קנייה ווסט ואילו ליידי גאגא הצליחה לזכות בפרס המתלבשת הטובה והגרועה ביותר של השנה .
 
פרסי ה-NME :  מיוז הלהקה הבריטית הטובה ביותר
הטריו האהוב אף זכה בפרס הגבר הלוהט ביותר לסולן מת'יו בלאמי ואתרה הרשמי נבחר לאתר הטוב ביותר בטקס הפרסים היוקרתי של המגזין .  ערב מצוין גם לקסביאן

