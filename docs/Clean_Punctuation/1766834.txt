גרמניה :  שאלקה גברה על מיינץ 0:1
הקבוצה של מגאת ממשיכה במאמצי ההתאוששות הודות לשער של פרפאן .  פרייבורג מחצה את מנשנגלדבאך המסכנה 0:3
המחזור ה-16 בבונדסליגה נפתח אתמול  ( שבת )  כשדורטמונד השיגה את הניצחון ה-14 שלה עם 0:2 על ורדר ברמן .  גם באיירן מינכן עשתה את העבודה שלה ,  כשהביסה 0:3 את סט .  פאולי וקיבלה גם חדשות טובות כשבסטיאן שווינשטייגר הודיע כי החליט להאריך את החוזה שלו במועדון עד 2016 .  היום ,  כמיטב המסורת בגרמניה ,  ננעל המחזור עם שני משחקים .  במפגש הראשון טיילה פרייבורג ל-0:3 מול מנשנגלדבאך האומללה ,  בעוד לאחר מכן השיגה שאלקה את נצחונה הרביעי בששת המשחקים האחרונים ,  כאשר גברה על מיינץ 0:1 .  
דומה שפרט לנפילה הקשה והתבוסה 5:0 לקייזרסלאוטרן ,  הקבוצה של פליקס מגאת מתחילה להתייצב ולהפיק משהו ממה שהפוטנציאל שלה שווה .  שאלקה ניצחה 0:1 במיינץ והשיגה ניצחון רביעי בששת משחקיה האחרונים בכל המסגרות .  בזכות כך ,  התרחקו ה"רויאל בלוז "  מהתחתית הלוהטת ועלו עד למקום העשירי .  מנגד ,  מיינץ ספגה הפסד שני ברציפות וחמישי בשבעת המחזורים האחרונים והיא רחוקה כבר 13 נקודות מדורטמונד הראשונה .
 שאלקה השיגה הזדמנות ראשונה בדקה השמינית לאחר שכריסטיאן פוקס הכשיל את ג'פרסון פרפאן ברחבה .  קלאס יאן הונטלאר בעט ,  אך כריסטיאן ווטקלו הצליח לזנק ולהציל את הקבוצה שלו .  בדקה ה-30 הצליחה שאלקה להשיג את שער הניצחון לאחר שערבוביה ברחבה הסתיימה בבעיטה של חוסה מנואל חוראדו ,  שנבלמה על ידי ההגנה וחזרה לפרפאן שבעט חזק פנימה וקבע 0:1 ,  תוצאה שנשמרה עד הסיום .
 הקבוצה המפתיעה של העונה הצליחה לנצח בלי קושי מיוחד את המאכזבת של העונה והמדורגת אחרונה בטבלה .  פרייבורג נהנתה מצד של פפיס סיסה הנפלא ,  שהשתווה לתאופניס גקאס בטבלת מלך השערים עם 13 כיבושים ,  ומשער נוסף של אוליבר בארת בדרך ל-0:3 שהעלה אותה עד למקום החמישי בליגה .  מנגד ,  מנשנגלדבאך מסובכת ונותרה אחרונה עם 10 נקודות בלבד .
 החגיגה של פרייבורג התחילה כבר בדקה ה-19 כשמסירת רוחב של מקסימיליאן ניקו הגיע לפפיס סיסה שנגח מקרוב נגד כיוון התנועה של שוער מנשנגלדבאך כריסטופר היימורת וקבע 0:1 .  הקבוצה של רובין דוט מצאה את השני בדקה ה-41 ,  כשבעיטה של אוליבר בארת אחרי קרן נעצרה רק ברשת .  השער השלישי הגיע בדקה ה-59 כשמסירת רוחב של יוליאן שוסטר הגיעה לסיסה ,  שנותר חמישה מטר מהשער .  החלוץ הסנגלי עצר את הכדור בקור רוח מקפיא ושיחרר טיל אדיר לגג הרשת כדי לקבוע 0:3 .
 עדכון ראשון :  18:16

גרמניה :  שאלקה גברה על מיינץ 0:1
הקבוצה של מגאת ממשיכה במאמצי ההתאוששות הודות לשער של פרפאן .  פרייבורג מחצה את מנשנגלדבאך המסכנה 0:3

