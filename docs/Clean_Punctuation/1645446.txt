אמסלם : " המצב לא נוח "
 העביר אימון ראשון בביתר :  אהבתי לעבוד עם שום ,  אבל לא כל אחד מקבל צאנס כזה .  קורנפיין לשחקנים : " אתם נראים בושה "
 צילום ועריכת וידאו :  יותם רונן
בית"ר ירושלים קיימה היום  ( ראשון )  אימון ראשון ללא יצחק שום ,  שעזב את הקבוצה אתמול בעקבות ההפסד להפועל חיפה  ( 3:2 )  .  שום לא הגיע להיפרד משחקני הקבוצה באימון ,  על אף שהכחיש חדשות לבקרים את בעיות התקשורת בינו לבינם .  
את האימון העביר דוד אמסלם ,  שיחליפו בתפקיד עד סיום העונה ,  ועוזרו סרגיי טרטיאק . " אני מרגיש אי נוחות ",  הודה אמסלם לפני פתיחת האימון . " המצב לא נוח ,  אני מאוד מכבד את יצחק שום ,  אהבתי מאוד לעבוד איתו ,  ההרגשה היא לא הכי טובה אבל מצד שני אתה חצי שמח כי לא כל אחד מקבל צ'אנס שכזה .  מצד אחד אני לא מרגיש עם זה טוב ורוצה לאחל ליצחק שום בהצלחה בהמשך הדרך .  זה אדם שהביא דאבל לבית"ר ירושלים וכולם צריכים להעריך את זה ".  
" גם לי וגם לשחקנים יש חלק במצב שבו אנחנו נמצאים ",  המשיך אמסלם . " כולנו אשמים אם הגענו למצב כזה .  אנחנו צריכים לתת לשחקנים ביטחון ,  צריכים לחזור להיות רעבים ולשחק עבור הקבוצה ועבור המערכת .  המערכת הזאת נתנה המון לשחקנים בשנים האחרונות ורק דרך עבודה קשה במגרש ועם רצון אנחנו נחזור למסלול הנכון ".  
" לאמן את בית"ר ירושלים זה חלום גדול ואני גאה להיות חלק מבית"ר ירושלים ",  סיכם המאמן החדש ,  שצפוי להמשיך בתפקידו עד סיום העונה וסימן גם מטרות . " אני מקווה מאוד שאני והצוות נצליח להביא את בית"ר למקום יותר טוב .  המטרות שלנו הן להגיע לפלייאוף העליון וכמובן ללכת על הגביע ". 
עכשיו כשתירוץ המאמן נגמר ,  ייאלצו שחקני בית"ר להפגין יכולת גבוהה הרבה יותר .  רובם ככולם תומכים במינויו של אמסלם למאמן הקבוע . " מעבר לזה שכולם אוהבים אותו ומעריכים אותו ,  הוא לפחות לא יפריע לקבוצה ויפגע בה ",  התנסח אחד מהשחקנים שהיה מסוכסך עם שום . " הוא יוציא מאיתנו לפחות את מינימום הפוטנציאל שיש בנו .  דוד זה מאמן שכל שחקן ישים את התחת בשבילו ,  ובכל מקרה זה מיותר להביא מישהו חדש שלא מכיר את הקבוצה בשלב כל כך מאוחר ". 
לאחר האימון אסף איציק קורנפיין את השחקנים לשיחה . " התחושות קשות מאוד,יש תחושה שהשחקנים עושים טובה שהם משחקים ",  נזף היו"ר בשחקנים , " איך שאתם נראים זה בושה וחרפה .  אתם לא משחקים בשביל מאמן ולא בשבילי  אלא בשביל הכבוד שלכם .  מישהו מכם יכול להגיד לי איפה הכבוד שלנו ?  יש כאן שחקנים שהם שמות שמתחבאים מאחורי מאמן .  חבורה כזאת של שחקנים ,  תראו כמה שחקני נבחרת יש פה ,  תראו איזה שחקנים יש פה ,  איפה כל היכולת של השחקנים האלה ?  איפה הכבוד למקצוע שלכם ?  ".  
" אמסלם יהיה המאמן שלכם עד סוף העונה ",  המשיך קורנפיין ."  וביחד אתכם ואיתי - אנחנו באותה סירה ,  והסירה צריכה להיות בפלייאוף העליון ואם היא תשקע זה יהיה ביחד וחסר לנו אם לא נהיה שם ",  הבהיר קורנפיין לשחקני הקבוצה . " דוד אולי מאמן צעיר והיה חבר שלכם  אבל אמרתי לו שאין חברים ,  חברים אחרי המגרש ,  במגרש שיתנו עבודה .  אל תשחקו בשביל דוד  שאף אחד לא ישחק בשביל דוד ,  תשחקו בשביל הכבוד שלכם ובשביל הכבוד של המועדון ". 
אמסלם ,  שטרם סיים את קורס המאמנים הבסיסי של ההתאחדות הגיע הבוקר למשרדי ההתאחדות לכדורגל במטרה להסדיר את הנושא .  למאמן אין תעודת פרו ,  כשגם לעוזרו המיועד סרגיי טרטיאק אין את התעודה הנכספת .  טרטיאק עובר בימים אלה את קורס הפרו ,  אך בהתאחדות לא יאשרו לו להחשב כבעל תעודה .  
על פי חוקי ההתאחדות לבית"ר ירושלים יש חודש ימים מהבוקר בכדי למצוא מאמן עם תעודת פרו שיעמוד על הקווים . " עד אז ,  אמסלם יכול להמשיך לתפקד כמאמן ",  מסביר יו"ר איגוד המאמנים אמנון רז . " מעבר לכך זה לא חוקי ".  שחקן העבר של הקבוצה ,  שמעון צ'רנוחה ,  שמחזיק בתעודת פרו ,  והציע לעבוד בהתנדבות במועדון עוד בתחילת העונה ,  יהיה מוכן להצטרף למועדון כדי לאשרר את מינויו של אמסלם .
" זה היה כל כך מתבקש ,  אבל למעשה אף אחד לא האמין שזה יקרה ",  הסביר הבוקר שחקן בכיר בבית"ר ירושלים את התחושות בחדר ההלבשה לאחר הפרידה ההדדית בין איציק קורנפיין למאמן יצחק שום .  אפילו קורנפיין עצמו לא תכנן את המהלך מראש ,  ורק לאחר ששמע שבראיון שלאחר המשחק סיפר שום לתקשורת כי אם קורנפיין עצמו יגיד לו שהוא מעוניין שהוא יעזוב ,  הצד הכלכלי יפתר ביניהם בתוך דקות אחדות .
 כזכור ,  פי שפירסמנו בקיץ ,  לשום סעיף בחוזהו המקוצץ סעיף אשר באופן אוטמטי מקפיץ את שכרו של שום פי 2 במידה ומפטרים אותו ,  ומשתווה לחוזהו הקודם באופן יחסי .  כלומר אלא אם היה מוותר ,  שלוש המשכורות שנותרו העונה היו מגיעות למאמן כשעל תלוש המשכורת כתוב סכום כפול .  אך שום ,  שסבל רבות מהקהל הירושלמי ,  ולא נהנה גם מיחס השחקנים או היו"ר אליו ,  הסכים להתפשר על פיצוי סמלי בלבד ולקבל את שכרו הרגיל עד לסיום העונה .
 על אף ניסה להכחיש זאת אינספור פעמים ,  כולל מול השחקנים עצמם ,  שום איבד את חדר ההלבשה מוקדם מאוד בתחילת העונה .  למעשה ,  עוד לפני שהגיע זרם דם רע בינו לבין חלק נכבד משחקני הקבוצה שהסתכסכו איתו בקדנציה הקודמת שלו בבירה .  מספר שחקנים אף נכנסו לחדרו של איציק קורנפיין הקיץ ,  ימים ספורים לאחר שהסכימו לוותר על מחצית משכרם כדי להמשיך בקבוצה ,  וביקשו להשתחרר לקבוצה אחרת עקב מינויו של שום .  את הצעירים שבהם הרגיע קורנפיין כשאמר להם ששום מחוייב לדרך הצערת הקבוצה ,  ואת הותיקים הרגיע בכך שהבטיח להם שהפעם זו תהיה אופרה שונה כשהוא בראש המערכת .
 אלא שדיבורים לחוד ומעשים לחוד .  כבר במחזור השני הצליח שום להסתכסך עם קפטן הקבוצה אבירם ברוכיאן ועם ברק יצחקי לאחר שבחר להאשימם בכך שהראש שלהם לא בקבוצה אלא באירופה לאחר שנפרדו בתיקו מאופס מסכנין .  בהמשך היה זה חברו הטוב וסוכנו ארצי בן יעקב שבראיון לתקשורת המקומית בבירה סיפר כי את ברק יצחקי צריך להעיף ,  ולא פסח גם על עידן טל ,  אריק בנאדו ,  חן עזריאל ,  קובי מויאל ,  שמעון גרשון ועוד .  המדורה הזו לא הספיקה לדעוך והיה זה חברו הטוב של המאמן שלמה שרף שבחר לספר כיצד לנהוג ביד קשה עם יצחקי .
 אתמול במהלך המשחק ,  היה זה טוטו תמוז שהתעמת עם המאמן .  בין שום לחלוץ היסטוריה ארוכה של ריבים וסכסוכים ,  כשאתמול זה הגיע לשיא עונתי כשתמוז לא אהב את הערותיו של המאמן במהלך המשחק וצעק לעברו  " עזוב אותי כבר אני לא יודע מה אתה רוצה ממני ",  שום החליטל החליף את תמוז עקב כך והודיע לו על כך במחצית .  זה בתגובה אמר לו  " מצידי לא לשחק בכלל עד סוף העונה ".  
" גם אלה שהכי לא אוהבים את שום בעולם החליטו בתחילת העונה לנסות ולהשאיר הכל מאחור ",  נזכר שחקן בקבוצה . " אבל הוא מהר מאוד דאג להזכיר לכולם למה הם חשו כך .  הטעות הכי גדולה שלו הייתה להסתכסך עם ברק ,  הוא אולי לא מנהיג על המגרש אבל מבחינה חברתית הוא השחקן הכי חזק ,  הוא המנהיג החברתי ,  וכשהוא פגע בו בצורה כל כך לא פרופרציונלית זה עשה הרבה יותר מלפגוע רק בברק .  כשהוא פגוע וממורמר זה משפיע על כולם ". 
אם לא די בקשרים הבין אישיים ,  שום גם לא הצטיין מבחינה תקשורתית והצליח לעצבן את השחקנים שוב ושוב .  מעבר למקורבים והחברים שעשו את העבודה השחורה בשמו ,  שום גם ידע להחזיק קרוב מספר עיתונאים כשהשיא היה שעל שער מקומון ירושלמי הופיעה תמונתם של חן עזריאל ,  אבי ריקן ,  קובי מויאל ,  אריאל הרוש ועידן ורד תחת הכותרת  " התינוקות של שומי ".  שחקנים בקבוצה רתחו מזעם על גניבת הדעת לדבריהם .  שום עצמו לא האמין במויאל ,  ריקן ועזריאל ודאג פעמיים ברצף לשלוח אותם להשאלות ולהבהיר להם שאין להם מקום בקבוצת צמרת ,  כשהרוש ו-ורד קיבלו את ההזדמנות להוכיח את עצמם מהמאמן הקודם ראובן עטר .
 אבל אולי מעל לכל הבעיות עם האוהדים והשחקנים ,  הקשר הכי בעייתי של המאמן המפוטר היה עם יו"ר הקבוצה איציק קורנפיין .  שוער העבר ,  שאולץ לפרוש על ידי שום בקדנציה הקודמת שלו כמאמן הקבוצה ,  העסיק את המאמן מתוך ברירת מחדל תקציבית עקב המצב הקשה של הקבוצה בקיץ .  שום גם כך החזיק בחוזה על סך כ-3 מיליון שקלים ,  ואם לא היה מקצץ אותו בחצי הקבוצה הייתה מגיעה ככל הנראה לפירוק .  קורנפיין הקפיד באדיקות לא לגבות את שום בתקשורת לאחר הפסדים ,  לשבח לאחר ניצחונות או להבהיר את מעמדו כשהקהל רצה בראשו .  היו"ר העדיף לשתוק ,  כנראה כי עד אתמול לא חשב שיוכל להפרד מהמאמן .
 המסר באי העשייה של קורנפיין חלחל מהר מאוד לחדר ההלבשה ,  ואת התוצאות ניתן לראות בטבלה ,  שם בית"ר במרחק הפרש שערים מלרדת לפלייאוף האמצעי . " אף אחד לא מפסיד בכוונה או משחק רע דווקא ",  מסביר שחקן אחר בקבוצה . " אנחנו מקצוענים ,  ואם מישהו בכלל חשב על לעשות דבר כזה אני מקווה מאוד שהוא לא ישתף איתי פעולה בשום מקום בעתיד .  אבל אנחנו גם בני אדם והמצב משפיע .  אין מה לעשות ,  בכל עבודה ברגע שאתה יודע שהבוס שלך במצב כל כך לא יציב זה ישפיע עליך .  אנחנו לא מכונות .  אבל חשוב לזכור שרובנו לא האמנו ששום יתפטר ,  חשבנו שהוא ישאר כבר עד סוף העונה ". 
בתוך כך הוציא ארגון המאמנים הודעת גינוי על הדרך בה התנהגו אוהדי בית"ר כלפי שום בשבועות האחרונים ובמיוחד על מודעות האבל הנושאות את שמו של שום שתלו במתחם האימונים .
 עדכון ראשון 11:30

אמסלם : " המצב לא נוח "
 העביר אימון ראשון בביתר :  אהבתי לעבוד עם שום ,  אבל לא כל אחד מקבל צאנס כזה .  קורנפיין לשחקנים : " אתם נראים בושה "
 
