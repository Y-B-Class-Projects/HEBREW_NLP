האופציה של מבטח שמיר ממכירת תנובה עלולה לסבך אותה עם הרשות
רשות ניירות ערך תפרסם בקרוב הנחיות לגבי הנסיבות שבהן יש לבצע הערכות שווי למכשירים פיננסיים .  הנחיות אלה יקבעו אם האופציה שקיבלה מבטח שמיר מצריכה הערכת שווי של תנובה
 >  >  חברת מבטח שמיר צפויה לפנות לרשות ניירות ערך כדי שזו תחליט האם יהיה עליה לצרף הערכת שווי לאופציות שקיבלה מלאומי פרטנרס כחלק מהעסקה למכירת אחזקותיה בחברה הייעודית ,  שמבטח שמיר הקימה עם קרן איפקס לצורך רכישת השליטה בחברת תנובה .  מבטח שמיר חתמה באוקטובר על מזכר הבנות למכירת כל אחזקותיה  ( 26.9% )  בחברה הייעודית ,  שרכשה את תנובה לפי שווי חברה של 989 מיליון דולר .  מבטח שמיר מכרה את אחזקתה בחברה הייעודית שמשקפת אחזקה של 20.7% בשרשור ממניותיה של תנובה תמורת 1.23 מיליארד שקל .  כחלק מהעסקה נקבע מנגנון התאמה של מחיר העסקה לאירוע של מכירה  ( מכירת החברה הייעודית בידי איפקס ושותפיה החדשים או הנפקתה של תנובה )  .  על פי המנגנון ,  שיהיה תקף לארבע שנים מיום השלמת העסקה ,  מבטח שמיר התחייבה לפצות את לאומי פרטנרס בסכום של עד 430 מיליון שקל אם שווי החברה הייעודית בעת מכירה יהיה נמוך משוויו בעסקה הנוכחית ;  לאומי פרטנרס התחייבה להגדיל את התשלום למבטח שמיר ,  בסכום של עד 278 מיליון שקל ,  אם השווי באירוע מכירה יהיה גבוה משוויו בעסקה הנוכחית .  מנגנון זה שקול למכשיר שמורכב מאופצית מכר שכותבת מבטח שמיר ללאומי פרטנרס ומאופצית רכש שהיא מקבלת מלאומי פרטנרס .  שני סוגי האופציות מגלמים מחיר מימוש שונה על שווי החברה העתידית באירוע מכירה .  מבטח שמיר מבקשת מהרשות לקבוע אם יהיה צורך בהערכה לשוויו ההוגן של המכשיר משום שהערכת שווי כזו תידרש לפרט את הפרמטרים ששימשו בקביעת הערכת השווי ,  כולל שוויה של תנובה - נכס הבסיס שעליו נכתבות אופציות הרכש והמכר .  קביעת שוויה של תנובה תהיה כרוכה בפרסום דו"חותיה הכספיים של תנובה .  סירובה של איפקס לפרסם את דו"חות תנובה מנע ממבטח שמיר לעמוד בדרישות רשות ני"ע בנוגע לגילוי נאות של השווי ההוגן של אחזקתה בתנובה ,  והביא להשהיית המסחר במניית מבטח שמיר ,  ובסופו של דבר למכירת החזקתה של מבטח שמיר בתנובה .  נראה שהרשות תקבע את עמדתה על בסיס המהותיות של המכשיר הפיננסי ביחס לכלל נכסיה של מבטח שמיר .  רשות ני"ע צפויה לפרסם בשבועות הקרובים את הספים הכמותיים שקובעים את המהותיות של נכסים - וכתוצאה מכך את הצורך לפרסם הערכת שווי מלאה שלהם .  על פי התשקיפים שמתפרסמים באחרונה ,  נראה כי נכס שמהווה יותר מ-5% מנכסיה של חברה ייחשב  " מהותי ",  וכי נכס ששוויו יותר מ-10% ממאזנה של חברה יוגדר  " מהותי מאוד "  ויחייב פרסום הערכת שווי מלאה .
 
האופציה של מבטח שמיר ממכירת תנובה עלולה לסבך אותה עם הרשות
רשות ניירות ערך תפרסם בקרוב הנחיות לגבי הנסיבות שבהן יש לבצע הערכות שווי למכשירים פיננסיים .  הנחיות אלה יקבעו אם האופציה שקיבלה מבטח שמיר מצריכה הערכת שווי של תנובה

