עזריאלי מקים מפעל גבס בעכו
חברת טמבור שבשליטת עזריאלי ,  תקים את המפעל החדש בהשקעה של 143 מיליון שקלים .  המפעל ישתרע על שטח של 30 אלף מ"ר ויעסיק כ-60 עובדים מאזור הצפון
חברת טמבור תקים השנה בעכו מפעל חדש לייצור גבס בהשקעה של 143 מיליון שקלים .  המפעל ישתרע על שטח של 30 אלף מ"ר ויעסיק כ-60 עובדים מאזור הצפון ,  כך הודיע היום  ( שלישי )  דוד עזריאלי ,  יו"ר קבוצת עזריאלי ובעל השליטה בטמבור ,  ואמר כי הוא  " רואה חשיבות רבה בפיתוח ובחיזוק התעשייה הישראלית כחלק מחזוני לפיתוח הארץ ". 
מנחם עינן נשיא קבוצת עזריאלי אמר כי  " פתיחת מפעל לוחות הגבס הנה שלב משמעותי בהתרחבות קבוצת גרנית כחלק מהאסטרטגיה להרחבת הפעילות בעולם תשתיות הבניה ". 
מיכאל דיין מנכ"ל קבוצת טמבור אמר : " כחלק מאסטרטגיית טמבור המכוונת להיות חברה מובילה לצבע ולחומרי גמר בנייה ,  בחרה טמבור להשקיע משאבים רבים בהתרחבות לעולמות תוכן חדשים של לוחות ובלוקי גבס ,  בידוד ותקרות אקוסטיות המשלימים את סל המוצרים של החברה המובילה את שוק הצבע בישראל כבר 74 שנה .  התקופה הכלכלית הסוערת לא מנעה מאיתנו את המהלך וכיום בסופה ,  אנו ערוכים בצורה אופטימלית יותר בשוק הישראלי ".  
דיין הוסיף כי  " טמבור בחרה להקים את המפעל החדש באזור התעשייה בעכו  ,  שיספק עשרות מקומות עבודה חדשים בצפון ,  כחלק מהראיה האסטרגטגית של הקבוצה לפיתוח הכלכלה בצפון ". 
דיין אף ציין כי  " בהקמת המפעל הושקעה מחשבה רבה בפיתוח תהליכי ייצור מתקדמים השומרים על איכות הסביבה תוך ניצול מרבי של אנרגיה ,  שימוש בנייר ממוחזר ,  טכנולוגיית השבת חום ,  חסכון במים ומחזור פסולת באופן שהפליטה היחידה מהמפעל הינם אדי מים .  כמו כן תהליך הייצור מתאפיין בהקפדה מרבית על בקרת איכות המוצרים אשר ישווקו תחת המותג טמבור גבס ". 

עזריאלי מקים מפעל גבס בעכו
חברת טמבור שבשליטת עזריאלי ,  תקים את המפעל החדש בהשקעה של 143 מיליון שקלים .  המפעל ישתרע על שטח של 30 אלף מ"ר ויעסיק כ-60 עובדים מאזור הצפון

