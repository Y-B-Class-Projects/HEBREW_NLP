הפועל תל אביב הודיעה לאיגוד על התפרקותה
הושגה טיוטת הסכם בין הפועל אוסישקין לאיש העסקים האלמוני שלקח את הקבוצה .  משחקי האדומים בליגה הארצית יבוטלו
הפועל תל אביב הודיעה אתמול  ( רביעי )  רשמית לאיגוד הכדורסל כי היא מתפרקת וכי לא תופיע עוד במסגרת הליגה הארצית .  בימים האחרונים הודיעה הקבוצה לשחקנים כי הם צפויים להיות משוחררים אחרי שהקבוצה עברה לידי איש עסקים ,  שבשלב זה אינו מעוניין להיחשף .  בימים אלה במקביל הושגה טיוטת הסכם בין הפועל אוסישקין לבין אותו איש עסקים לגבי העברת השם של הקבוצה ,  שכנראה תוכל לשחק תחת השם 'הפועל תל אביב' .
 שלשום שלח מורשה החתימה ,  עו"ד דן שולץ ,  מכתב להנהלת איגוד כדורסל כי זכויות החתימה בקבוצה מועברות לעו"ד רועי מילר ,  נציגו של אותו איש עסקים .  בכל מקרה ,  האדומים לא יופיעו למשחק הליגה הקרוב שאמור היה להתקיים ,  ובאיגוד הכדורסל הודיעו כי בעקבות ההתפרקות ,  תשחקנה 11 קבוצות במחוז דרום של הליגה .  הקבוצה שתסיים במקום ה-11 והאחרון תרד בתום העונה לליגה א' ,  כשהקבוצה שתסיים במקום העשירי תשחק כמתוכנן במשחקי המבחן כנגד הירידה לליגה א' .  כל תוצאות המשחקים בהם השתתפה הקבוצה כעת מבוטלים .
 
הפועל תל אביב הודיעה לאיגוד על התפרקותה
הושגה טיוטת הסכם בין הפועל אוסישקין לאיש העסקים האלמוני שלקח את הקבוצה .  משחקי האדומים בליגה הארצית יבוטלו

