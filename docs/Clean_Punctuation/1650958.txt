הלמ"ס :  ירידה בשכר ההממוצע בשנת 2009
המשבר הכלכלי האחרון השפיע על השכר במשק :  ב-2009 השכר ההממוצע ברוטו במשק ירד ב-2.8% לעומת השכר ההממוצע ב-2008 ,  לרמה של 7,952 ש"ח 
המשבר הכלכלי של 2008-2009 השפיע על השכר במשק .  נתוני הלשכה המרכזית לסטטיסטיקה  ( הלמ"ס )  מראים שב-2009 השכר הממוצע ברוטו במשק ירד ב-2.8% לעומת השכר הממוצע ב-2008 .  השכר ב-2009 היה 7,952 שקלים ברוטו .  שכרם של עובדים ישראלים היה בממוצע 8,108 שקלים ,  בעוד ששכר העובדים מחו"ל המועסקים בישראל היה בממוצע 4,275 שקלים בלבד .  
בראש טבלת מקבלי השכר ב-2009 ניצבים עובדי החשמל ,  שהשתכרו 20,285 שקלים .  במקום השני נמצאים העובדים במגזר הפיננסים  ( בנקאות ,  ביטוח ,  בתי השקעות )  עם שכר ממוצע של 14,107 שקלים .  את המקום השלישי תופסים עובדי המינהל הציבורי עם שכר של 12,527 שקלים .  
במקום הרביעי נמצאים העובדים במפעלי התעשיה עם 11,101 שקלים .  אחריהם ,  במקום החמישי ,  נמצאים עובדי התחבורה עם 9,435 שקלים .  למקום השישי בטבלת השכר הגיעו העובדים בשירותים העסקיים עם 8,483 שקלים .  
במקום השביעי - עובדי הבניה עם שכר ממוצע של 7,288 שקלים .  במקום השמיני נמצאים העובדים בשירותי המסחר עם שכר של 7,043 שקלים .  אחריהם ,  במקום התשיעי ,  נמצאים העובדים בשירותי הבריאות ,  הרווחה והסעד עם שכר 6,931 שקלים .  
במקום העשירי בטבלת השכר נמצאים העובדים בשירותי החינוך עם 6,471 שקלים .  מקום אחד אחריהם נמצאים העובדים בשירותים קהילתיים עם 5,434 שקלים .  למקום ה-12 הגיעו עובדי החקלאות עם 5,433 שקלים .  בתחתית הרשימה - עובדי האירוח והאוכל עם 3,849 שקלים .  
מהנתונים עולה שבישראל קיימות כיום 2.921 מיליון משרות שכיר ,  מהן 2.811 מיליון משרות של עובדים ישראלים ו-78,900 משרות של עובדים מחו"ל .  קבוצת העובדים הגדולה ביותר במשק הישראלי מועסקת בתחום השירותים העסקיים והיא מונה 505 אלף איש .  
קבוצת העובדים השנייה בגודלה היא בתחום העובדים בשירותי המסחר והיא מונה 397,500 איש .  במגזר החינוך מועסקים 381,300 עובדים ,  בתעשייה - 348,200 עובדים ,  בשירותי הבריאות ,  הרווחה והסעד - 303,700 עובדים ,  בשירותי התחבורה - 162 אלף עובדים ,  בשירותים קהילתיים - 158,600 עובדים ,  בשירותי האירוח והאוכל - 151,300 עובדים ,  בשירותי הבינוי - 129,400 עובדים ,  במינהל הציבורי - 114,100 עובדים ,  בפיננסים - 93,600 עובדים ,  בחקלאות - 50,500 עובדים ובענף החשמל והמים מועסקים 16,700 עובדים .  

הלמ"ס :  ירידה בשכר ההממוצע בשנת 2009
המשבר הכלכלי האחרון השפיע על השכר במשק :  ב-2009 השכר ההממוצע ברוטו במשק ירד ב-2.8% לעומת השכר ההממוצע ב-2008 ,  לרמה של 7,952 ש"ח 

