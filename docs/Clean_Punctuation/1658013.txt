חודשו החיפושים בהריסות מגדלי התאומים
עיריית ניו יורק הודיעה כי החליטה לפתוח בניפוי ובסריקה של הריסות מגדלי התאומים שהועברו לסטטן איילנד שבניו יורק לאחר שנהרסו בפיגועי ה-11/9 .  עלות הפרויקט :  1.4 מיליון דולר
תשע שנים אחרי מתקפת הטרור של ה-11 בספטמבר ,  עיריית ניו יורק שלחה מכתב למשפחות הקורבנות בו היא מודיעה כי ביום שישי הקרוב תחל סריקה נרחבת של הריסות בנייני מרכז הסחר העולמי .  הסריקה ,  שתימשך כשלושה חודשים ,  מהווה שלב נוסף בתהליך שמקדמת עיריית ניו יורק בשנים האחרונות לסינון הריסות האסון .
" העירייה תפתח בסריקות יסודיות בסטטן איילנד כדי לבחון ביסודיות את החומר ,  באמצעות אותן טכניקות ששימשו בסריקות ובחיפושים שנערכו בברוקלין ",  נכתב בהודעה שנשלחה למשפחות .  בשנתיים האחרונות נסרקו למעלה מאלף מטר מעוקב מהריסות מרכז הסחר העולמי .
 בתהליך ניפוי ההריסות יהיו מעורבים אנתרופולוגים ומומחים אחרים שיעסקו בהערכת החומרים .  כל הממצאים יועברו למעבדות של הבוחן הרפואי המרכזי .  עלות הפרויקט מוערכת בכ-1.4 מיליון דולר .  כמו כן ,  במכתב צוין כי מאז 2006 היו 25 זיהויים של קורבנות ,  וכן נמצאו פריטים שהיו שייכים לקורבנות .
 
חודשו החיפושים בהריסות מגדלי התאומים
עיריית ניו יורק הודיעה כי החליטה לפתוח בניפוי ובסריקה של הריסות מגדלי התאומים שהועברו לסטטן איילנד שבניו יורק לאחר שנהרסו בפיגועי ה-11/9 .  עלות הפרויקט :  1.4 מיליון דולר

