 " בית הדין יקבע :  מורנייה היה מעורב ברצח חרירי "
 לפי דיווח בעיתון  " וול-סטריט ג'ורנל ",  בית הדין הבינלאומי הבודק את נסיבות הירצחו של ראש ממשלת לבנון לשעבר ,  צפוי להצביע על מעורבותם של בכירים בחיזבאללה בפעולה ,  בהם עימאד מורנייה שחוסל לפני כשלוש שנים
בית הדין הבינלאומי הבודק את נסיבות הירצחו של ראש ממשלת לבנון לשעבר ,  רפיק אל חרירי ,  צפוי להצביע על מעורבותם של שניים עד שישה חברים בארגון חיזבאללה בפעולת ההתנקשות .  כך דיווח הבוקר  ( שני )  העיתון  " וול-סטריט ג'ורנל ".  על פי הדיווח ,  מסקנות בית הדין בנוגע להתנקשות ,  בה נהרגו לבד מחרירי 22 בני אדם נוספים ,  יוגשו עד סוף השנה .
 גורמים הקרובים לחקירה ,  סיפרו לכתב העיתון כי אחת הדמויות שנקשרו להתנקשות שאירעה במרכז ביירות היא עימאד מורנייה , " רמטכ"ל חיזבאללה "  שנהרג כאשר רכבו התפוצץ לפני כשלוש שנים בבירת סוריה דמשק .  מורנייה ככל הנראה החזיק בתפקיד בכיר בשרשרת הפיקוד של הפעולה ,  וגיסו מוסטפא באדר עדין ,  אחד המפקדים הבכירים של חיזבאללה ,  מואשם אף הוא במעורבות ברצח חרירי .
 זו הפעם הראשונה ששמו של מורנייה ,  שהיה ברשימת המבוקשים ביותר של ה-FBI במשך שנים בגין חשדות למעורבותו בפיגועים שאירעו בלבנון נגד מטרות אמריקאיות בשנות ה-80' ,  נקשר לרצח חרירי באופן כל כך ישיר .  בדיווחים קודמים הופנתה אצבע מאשימה לעבר שירותי המודיעין של דמשק - דיווחים שמשטרו של אסד הכחיש בכל תוקף .  
בחודשים האחרונים עלה החשש כי פרסום מסקנות ועדת החקירה הבינלאומית תערער את היציבות השברירית בלבנון .  על פי אחד הדיווחים ,  חיזבאללה ינסה להשתלט על המדינה באמצעים צבאיים במקרה ויואשם ברצח חרירי .  למרות מאמצים ערביים לעיכוב פרסום המסקנות מחשש להתערערות המשטר בלבנון ,  ראש הממשלה הנוכחי ובנו של הנרצח ,  סעד אל-חרירי הבהיר כי הוא תומך בעבודת הוועדה .

" בית הדין יקבע :  מורנייה היה מעורב ברצח חרירי "
 לפי דיווח בעיתון  " וול-סטריט ג'ורנל ",  בית הדין הבינלאומי הבודק את נסיבות הירצחו של ראש ממשלת לבנון לשעבר ,  צפוי להצביע על מעורבותם של בכירים בחיזבאללה בפעולה ,  בהם עימאד מורנייה שחוסל לפני כשלוש שנים

