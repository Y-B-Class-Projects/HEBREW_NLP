בקשה לתביעה ייצוגית נגד השטיח המעופף :  מכרה טיסות שכר פיקטיביות
התובעים טוענים כי החברה שיווקה טיסות בשעות נוחות אף שידעה מלכתחילה כי המועד הנקוב בבכרטיס אינו נכון
בקשה לאישור תביעה ייצוגית נגד חברת השטיח המעופף הוגשה היום לבית המשפט המחוזי בפתח תקווה בגין שיווק ומכירת טיסות שכר פיקטיביות .  הבקשה הוגשה בידי בני הזוג ענת ודן גידר הטוענים כי השטיח המעופף מכרה ,  שיווקה ופרסמה טיסות אף שידעה מלכתחילה כי המועד הנקוב בפרסומי החברה ובכרטיס הטיסה שנמסר ללקוחותיה ,  הוא שקרי.התובעים טוענים כי החברה ביקשה לפתות בדרך זאת את הלקוחות להזמין טיסות וחבילות הנופש ,  שלכאורה היו בשעות נוחות .  תחקיר themarker ביולי 2009 ,  העלה כי מארגני טיסות רבים משווקים טיסות שכר בזמנים שאינם נכונים ,  ככל הנראה כדי לשכנע נוסעים להזמין את הטיסה .  לאחר הרשמתם ,  החברה מעדכנת את הלקוחות בשעת הטיסה המקורית.ברוב המקרים ללקוחות אין דרך לדעת אם הטיסה המפורסמת באתר סוכנות הנסיעות היא פיקטיבית .  אך במקרים מסוימים בהם פנו הלקוחות לרשות שדות התעופה או לחברת התעופה עצמה ,  התגלה להם כי מועד הטיסה היה מלכתחילה שונה לגמרי מהמועד שפורסם .  התובעים ,  בני הזוג גידר ,  טוענים שזה בדיוק מה שקרה להם :  הם רכשו בחודש יוני 2009 מהשטיח המעופף חבילת נופש לאי כרתים ביוון ,  אך שתי הטיסות לא התקיימו במועד ,  אלא באיחור .  לטענתם ,  בבירור שערכו מול רשות שדות התעופה ,  גילו כי המועד בו התקיימו הטיסות בפועל לא השתנה מעולם והיה זהה למועד שתוכנן מראש ,  שנמסר לחברת השטיח המעופף .  עוד טוענים בני הזוג בבקשה ,  כי החברה הטעתה את לקוחותיה ומסרה להם נתונים שקריים ,  בעוד היא מודעת לשעות הטיסה האמיתיות והבלתי אטרקטיביות.בד בבד ,  התובעים טוענים כי לא מדובר במקרה חד פעמי אלא בשיטת פעולה מכוונת ועקבית שנועדה להטעות את ציבור הלקוחות .  באמצעות השיטה יכולה החברה לדרוש מחירים גבוהים יותר עבור כרטיסי הטיסה ,  או לדוג בחכתה לקוחות אשר אילו היו יודעים את מועדי הטיסות האמיתיים ,  לא היו מסכימים לשלם את המחיר הנדרש .  במסגרת התביעה ,  שהוגשה באמצעות עורכי הדין רונן עדיני ונרי ירקוני ,  מבקשים בני הזוג כי בית המשפט יאפשר להצטרף לתביעה הייצוגית ,  במידה ותאושר ,  לכל מי שרכש מהחברה בשבע השנים האחרונות כרטיס טיסה שמועד ההמראה הנקוב בו היה שונה ממועד ההמראה הנכון  ( כפי שתואם בין המוביל האווירי ובין רשויות התעופה בישראל ) .עורכי הדין עדיני וירקוני מעריכים כי סכום התביעה יגיעה לעשרות מיליוני שקלים ,  שכן לטענתם קבוצת התובעים הפוטנציאלית כוללת עשרות אלפי ואולי אף מאות אלפי אנשים ,  כפי שעולה מנתונים שהחברה עצמה מציינת באתר האינטרנט שלה ,  באשר לנתח השוק שלה .  אייל קשדן ,  מנכ"ל השטיח המעופף מסר בתגובה : " טרם קיבלנו את התביעה .  לכשנקבלה ,  נלמד אותה ונתייחס בהתאם ". 

בקשה לתביעה ייצוגית נגד השטיח המעופף :  מכרה טיסות שכר פיקטיביות
התובעים טוענים כי החברה שיווקה טיסות בשעות נוחות אף שידעה מלכתחילה כי המועד הנקוב בבכרטיס אינו נכון

