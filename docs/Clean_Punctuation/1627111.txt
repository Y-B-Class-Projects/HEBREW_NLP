בית המשפט העליון :  עיריית תל אביב גובה ארנונה על נכסים ריקים בניגוד לחוק 
העירייה פעלה בניגוד לפקודת העיריות ,  שפוטרת מארנונה דירות שלא ניתן לאכלסן ,  וניסתה לקבוע כלל לפיו ניתן לחייב בתשלום ארנונה דירות שאפשר להשביח
 >  >  שופטי בית המשפט העליון אסתר חיות ואשר גרוניס קבעו השבוע בהחלטה ,  כי נכסים שלא ראויים לשימוש לא יחויבו בתשלומי ארנונה .  ההחלטה התקבלה לגבי ערעור שהגיש עו"ד אביב טסה ממשרד אביב טסה ושות' ,  שייצג בעלי בניין שהעירייה גבתה מבעליו ארנונה על אף שלא נעשה בו שימוש מזה עשר שנים .  חברת  " המגרש המוצלח ",  החזיקה במבנה ברחוב בלפור שבו 7 דירות ,  וציפתה ,  שעיריית תל אביב תנהג עמה על פי פקודת העיריות שקובעת ,  כי בניין שלא ניתן לשבת בו יהיה פטור מחיובי ארנונה .  ב-2001 בשל פניות של העירייה הגיעו הבעלים עם העירייה להסדר ,  כי לפחות 5 דירות מתוך ה-7 אינן ראויות לשימוש ולכן לא יחויבו ארנונה .  עד מחצית 2004 פעלה העירייה לפי ההסכם ,  ואז דרשה מהבעלים תשלום ארנונה בעבור כל הדירות ,  בנימוק ,  ש"בעל נכס שבוחר שלא להשביח את נכסיו ומשאירו נטוש ומוזנח ,  אינו זכאי לפטור לפי פקודת העיריות .  לפיכך עליכם לפעול להשמיש את הנכסים ".  בעקבות ההחלטה הגיש עו"ד טסה ערעור לוועדת הערר לענייני ארנונה ,  שקיבלה את עמדת העירייה ,  ובעקבות זאת הגיש ערעור מינהלי לבית המשפט המחוזי שאף הוא דחה את הערעור .  שופטי העליון קבעו כי הנוהג של העירייה בנושא פסול ולא חוקי . " שלילת הפטור  ( מגביית ארנונה )  ,  בגין האפשרות להפוך את הבניין לראוי לשימוש בעלות כזו או אחרת מהווה הטלת מס בלא הסמכה בחוק .  רצון המשיבות  ( העירייה )  לתמרץ נישומים להשקיע בנכסיהם אינו יכול למצוא עיגון בדיני הארנונה ",  כתבו בהחלטתם .  עוד קבעו כי בחינת הכדאיות הכלכלית פוגעת בזכות הקניין של בעליו ללא הסכמה ,  וחוב הארנונה צריך להיקבע לפי המצב הנוכחי של הנכס ולא לפי התנהגות בעליו .
 
בית המשפט העליון :  עיריית תל אביב גובה ארנונה על נכסים ריקים בניגוד לחוק 
העירייה פעלה בניגוד לפקודת העיריות ,  שפוטרת מארנונה דירות שלא ניתן לאכלסן ,  וניסתה לקבוע כלל לפיו ניתן לחייב בתשלום ארנונה דירות שאפשר להשביח

