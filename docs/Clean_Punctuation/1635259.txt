 " קשה לראות איך דה רידר והויוס יעזרו בחיפה "
 שחקנים בהפועל ת"א מחמיאים לצמד שחקני הרכש ,  אך לא מאמינים בהכנסתם להרכב באופן מיידי .  קנדה וזנדברג מאוכזבים
עשרות אוהדים הגיעו היום  ( שבת )  למתחם על שם חודרוב בוולפסון בכדי לעודד הפועל תל אביב לקראת משחק העונה מחרתיים ,  אך האימון עבר בצורה רגוע יחסית כשברקע שירי אהדה לקבוצה .  בהפועל יודעים טוב מאוד כי הפסד במשחק ינמיך משמעותית את הסיכוי לאליפות ,  והחיזוק שנועד בעיקר להילחם על התואר הנכסף לא ממש יעזור לאדומים במאבק מול חיפה .  
דניאל דה רידר ערך היום את אימון הבכורה שלו בקבוצה וכבר גרף מחמאות מחבריו לקבוצה : " רואים שהוא שחקן מצוין ,  אבל טוב שלא צירפו את השחקנים החדשים לאוטובוס שלפני המשחק ",  התלוצץ היום אחד האדומים על החיזוק המאוחר שהגיע להפועל . " קשה לראות איך הם יכולים לעזור לנו כבר במשחק שהם אפילו שבוע לא התאמנו עם הקבוצה והם לא מכירים אף אחד .  אם הם יפתחו אחרי שלושה אימונים זה רק יכול להזיק בקבוצה .  מה שהכי יכול לפגוע בנו הוא ההיעדרות של וינסנט אניימה .  בלעדיו יהיה לנו קשה בקרית אליעזר ". 
אלי גוטמן לראשונה תרגל הבוקר את הרכב לקראת המשחק באימון שהיה ארוך מהרגיל .  הפועל ככל הנראה תמשיך עם ההרכב שפתח מול הפועל באר שבע בשבוע שעבר ,  זאת למרות שמיגל הויוס כבר תורגל היום בהרכב הראשון .  כרגע גוטמן מתלבט בינו לבין דני בונדר ,  אך הסבירות היא שגוטמן לא יהמר על המגן הבוליביאני החדש ועדיין ייתן קרדיט לבונדר שמגלה יכולת טובה מתחילת העונה .  דה רידר ,  שייחשב לזר החמישי של הקבוצה ,  ככל הנראה ישולב במשחק לפחות במחצית השניה ואם חיפה תוביל יקבל יותר דקות מהצפוי .  
למרות השמחה של רוב שחקני הפועל על חיזוק ,  ישנם כאלה שלא ממש מרוצים מהסגל הולך ומתרחב של הקבוצה .  עומרי קנדה כנראה כבר עם רגל וחצי מחוץ למועדון .  היום אמר המגן לחבריו בקבוצה כי הוא נמצא במשא ומתן עם סכנין ואמור לעבור לשם עד סיום חלון ההעברות .  מעבר לקנדה ,  האכזבה בעיקר מורגשת אצל מיכאל זנדברג שלאחר החתמתו של דה רידר צפוי לרדת לקצה הספסל .  זנדברג ,  כפי שמסתמן כרגע וקשה להעריך שהדברים ישתנו ,  לא ימשיך בהפועל בעונה הבאה .  
סימן השאלה הגדול שיש הוא בעניין זוראב מנטשאשוילי .  בהפועל יעשו מאמצים גם השבוע לצרף חלוץ זר לקבוצה ואם הדבר יצליח מנטשאשוילי יהיה זה שאמור לעזוב את הקבוצה ושי אבוטבול יהיה אמור לקבל דקות יותר משמעותיות בהמשך העונה .  אם הדבר לא יקרה ,  יהיו להפועל כאבי ראש גם מצד אבוטבול שלא מרוצה מהדקות שהוא מקבל מאז שחזר מהפציעה .

" קשה לראות איך דה רידר והויוס יעזרו בחיפה "
 שחקנים בהפועל ת"א מחמיאים לצמד שחקני הרכש ,  אך לא מאמינים בהכנסתם להרכב באופן מיידי .  קנדה וזנדברג מאוכזבים

