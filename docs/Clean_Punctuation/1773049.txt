בפרקליטות מיסוי וכלכלה מנסים להתאושש - האם הנאשמים תופשים טרמפ על השריפה ? 
בשל נזקי הרטיבות מהשריפה שפרצה במגדל שלום ,  הועברו בימים האחרונים פרקליטי מיסוי וכלכלה מקומה 25 במגדל לקומה השמינית ■ הוכחות בטענה שבשל השריפה ושביתת הפרקליטים ,  אי אפשר לצלם את תיק המוצגים
שריפת הענק שפרצה בכרמל בתחילת החודש הותירה מאחור שריפה אחרת ,  קטנה יותר ,  שפרצה כשבועיים קודם לכן במגדל שלום בתל אביב .  כוחות הכיבוי הצליחו אז להשתלט על האש לאחר ארבע שעות ,  ולמרבה המזל ,  ללא כל אבידות לנפש.עיקר הנזק שנגרם היה נזק לציוד .  השריפה אמנם פרצה בקומות 29 ו-30 ,  ואולם גם הקומות התחתונות ניזוקו בצורה קשה .  בקומה ה-25 במגדל נמצאים משרדי פרקליטות מיסוי וכלכלה .  מבקשה לדחיית דיון שהוגשה באחרונה לבית המשפט על ידי פרקליט שמייצג את המדינה עולה כי השריפה שיבשה בתקופה האחרונה את עבודת הפרקליטות וכי נזקי השריפה המלאים עדיין אינם ידועים ." כתוצאה מהשריפה נפגעו משרדי הפרקליטות והם סגורים לצורך העברתם למשרדים חדשים .  אין במשרדים תשתית מחשבים ,  אין מכונת צילום ואין חשמל ",  כתב עו"ד שחר הררי בבקשה לדחיית דיון בפרשת מתחם ירקונים שהוגשה לפני כשבועיים .  לכן ,  לדבריו , " לא ניתן לאפשר צילום של תיק המוצגים שאף הוא הוכן טרם לשביתת הפרקליטים ".  הררי ציין כי הפרקליטות הודיעה לו כי אינה מאפשרת צילום חומר חקירה מחוץ למשרדי הפרקליטות ואף לא במשרדו הוא .  בבקשה הסביר הררי כי קשיים טכניים אלה ,  שמתוספים לשביתת הפרקליטים ,  מאלצים אותו לדחות את ההוכחות בתיק .  הררי מייצג בתיק את המדינה כפרקליט חיצוני ,  בשל ניסיונו בחוק התכנון והבנייה ,  תחת ליווי ופיקוח של פרקליט מפרקליטות מיסוי וכלכלה : " בשל שביתת הפרקליטים ,  אין בידי לקבל הנחיות בניהול התיק ",  כתב.פרשת ירקונים היא פרשה מ-1997 ,  שבה הוצאו לטענת המדינה היתרי בנייה שלא כדין לשימוש חורג ולבניית מבנים מסחריים על קרקע חקלאית .  נגד המעורבים במתן היתרים אלה הוגש כתב אישום רק ב-2006 .  שמיעת ההוכחות בתיק לא החלה עד היום .  בעקבות בקשתו של עו"ד הררי הגישו נאשמים נוספים בתיק בקשה לביטולם של דיונים הקבועים לינואר.לדבריהם ,  בעקבות השריפה במגדל שלום ,  וכן בשל שביתת הפרקליטים : " לא מתאפשר לנו לצלם את תיק המוצגים ",  לכן לטענתם לא יוכלו להיערך לדיון ההוכחות בינואר כראוי .  במצב זה ,  כתב השופט מיכאל קרשן בהחלטתו מלפני כשבועיים ,  דחיית הדיון עלולה להביא לכך  " שפרשת ההוכחות בתיק זה עלולה להידחות לאוקטובר 2011 ".  בעקבות החלטת השופט ,  טען עו"ד ירון קוסטליץ המייצג את אחת הנאשמות בפרשה בתגובתו לבקשות ,  כי במידה ששמיעת ההוכחות תידחה לאוקטובר ,  לא יהיה מנוס מביטול האישומים נגד מרשתו.תיק הולילנד ניצל בפרקליטות מיסוי וכלכלה ניסו למצוא פתרונות יצירתיים להתגבר על נזקי השריפה .  לאחר השריפה הועברו הפרקליטים של הרשות לניירות ערך למשרדי הרשות ,  שיושבת גם היא במגדל שלום ולא ניזוקה .  ואולם יתר הפרקליטים לא יכלו לחזור למשרדיהם . " עד לפני יומיים אי אפשר היה להדליק את האור במשרדים ",  סיפר פרקליט . " הנזקים לתשתית המבנה מנעו את כניסתנו למשרדים ",  סיפר פרקליט אחר . " יש רטיבות בקירות ובשטיח והריחות לא נעימים .  זו אינה סביבת עבודה ראויה ".  לכן הועברו המשרדים לקומה השמינית.שלשום הודיע משרד המשפטים כי העברת המשרדים לקומה השמינית הושלמה וכי עד לסיום השיפוץ של קומה 25 יוכלו הפרקליטים לעבוד שם כעת.גורמים בפרקליטות הסבירו כי כוחות הכיבוי השתמשו לצורך כיבוי השריפה בזרנוקי מים .  כמויות המים ועוצמתם גרמו לכך שהמים חילחלו לקומות התחתונות והזיקו לקירות ,  לשטיחים ולמערכת החשמל .  כתוצאה מכך לא ניתן היה להדליק את החשמל או להפעיל את שרתי המחשבים ,  מחשש בטיחותי .  רק בסוף השבוע שעבר ניתנה הוראה להחזיר את החשמל לקומה ה-25.ואולם ,  החשש הגדול של הפרקליטות היה מנזקי רטיבות לחומרי ראיות שנמצאים בשפע בפרקליטות .  מיד לאחר פרוץ השריפה ,  נבדק חומר הראיות בפרשת הולילנד שחיכתה להכרעת ראש פרקליטות מיסוי וכלכלה ,  עו"ד אלה רובינק .  תיק זה הוא בעל רגישות מיוחדת בשל היקפו ושמות החשודים בתיק  ( בהם ראש הממשלה לשעבר אהוד אולמרט ומנהלת לשכתו שולה זקן ) .לכן ,  זהו התיק הראשון שנבדק באופן יסודי .  לאחר שהיה ברור כי חומר הראיות לא נפגע ,  התפנו הפרקליטים לבדוק תיקים אחרים . " על פניו נראה שלא נגרם נזק למסמכים ",  אמרו בפרקליטות .  עו"ד רובינק היתה צמודה לעובדים בתקופת השיקום ועברה אתם על כל תיק ,  תוך מתן הנחיות לאן להעביר כל אחד מהתיקים .
 
בפרקליטות מיסוי וכלכלה מנסים להתאושש - האם הנאשמים תופשים טרמפ על השריפה ? 
בשל נזקי הרטיבות מהשריפה שפרצה במגדל שלום ,  הועברו בימים האחרונים פרקליטי מיסוי וכלכלה מקומה 25 במגדל לקומה השמינית ■ הוכחות בטענה שבשל השריפה ושביתת הפרקליטים ,  אי אפשר לצלם את תיק המוצגים

