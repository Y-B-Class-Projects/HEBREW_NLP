מחריפה התחרות בקו ישראל אוקראינה :  חברת תעופה אוקראינית נוספת תתחרה באל על ,  ארקיע ואיירוסוויט
ביהמ"ש דחה היום את תביעת כספי תעופה למנוע העברת טיסות בקו קייב נתב"ג מאיירוסוויט לחברת דונבאסאיירו
מחריפה התחרות בקו ישראל אוקראינה :  בית משפט המחוזי בתל אביב דחה היום  ( ד' )  את תביעתה של חברת כספי תעופה ,  למנוע העברת טיסות בקו קייב נתב"ג ,  מחברת איירוסוויט לחברת דונבאסאיירו .  המשמעות המעשית היא כניסתה של חברת תעופה אוקראינית נוספת בקו לישראל ,  אשר תתחרה לצד איירוסוויט מול חברת אל על וחברת ארקיע.חברת כספי תעופה מייצגת את חברת איירוסוויט בישראל .  באחרונה השתלטו בעלי חברת דונבאסאיירו על חברת איירוסוויט .  בעלי חברת דונבאסאיירו החליטו למסור את הנציגות בישראל לחברה ישראלית אחרת ולא לחברת כספי תעופה ,  אשר מייצגת את חברת איירוסוויט בארץ .  בנוסף ,  ברצונם לצמצם את המשך פעילותה של חברת איירוסוויט בקו ארצה עד למינימום של טיסה אחת בשבוע ולהפעיל את יתר הטיסות עם חברת התעופה דונבאסאיירו.חברת כספי תעופה עתרה לבית המשפט המחוזי בתל אביב בבקשה דחופה לצו מניעה זמני ,  האוסר על איירוסוויט להעביר לדונבאסאיירו את קווי הטיסה שמפעילה כיום איירוסוויט בין אוקראינה לישראל ובחזרה ,  או להפעיל את הטיסות .  איירוסוויט מפעילה שש טיסות שבועיות בעונת החורף ו-17 טיסות בעונת הקיץ.סגן נשיא ביהמ"ש ,  השופט יהודה זפט ,  קבע בהחלטתו כי ההסכם בין כספי תעופה לאירוסוויט ,  לא מקנה לה זכות להתערב בשיקוליה העסקיים של איירוסוויט ואינו כולל התחייבות של איירוסוויט כלפיה לקיים טיסות בהיקף כלשהו.ההחלטה להכניס לקו נתב"ג קייב מפעיל נוסף בכל אחת משתי המדינות ,  נקבעה בהסכם בין ישראל ואוקראינה ,  ואינה בשליטת או בהשפעת איירוסוויט . " הכנסת מפעיל נוסף לקו התעופה ,  שלא לוותה בהגדלת מספר הטיסות ,  חייבה העברת חלק מהטיסות למפעיל הנוסף .  הקצאת הקווים בין שתי המפעילות האוקראינות היא פעולה המדינה כריבון וההקצאה הינה מעשה עשוי שאין בכוחו של צו ,  קבוע או זמני ,  של בית משפט ישראלי לבטלו או לשנותו ",  המשיך השופט זפט וקבע בהחלטתו.את חברות התעופה טראנסאיירו ודונבאסאיירו ייצגו עורכי הדין נרי ירקוני ,  משה לשם ואירית לשם קיפרמן .  המצב החדש יוצר תסבוכת במגזר הטיסות מישראל לאוקראינה ,  אשר ישפיע על נוסעים ,  מארגני הנסיעות והסוכנים בקו המרכזי שבין שתי המדינות .  המהלך אף מבשר בראשונה על כניסתה של חברת תעופה אוקראינית שנייה ,  בקו מקייב לנתב"ג וממנה ,  זאת לאחר שהסכם תעופה חדש בין שתי המדינות פתח את השמיים לתחרות .  מצד ישראל קיבלה חברת ארקיע את רישיון משרד התחבורה ,  להיות המוביל השני לצד חברת אל על ,  לבצע טיסות קו סדירות לאוקראינה.אולם ,  בעוד כניסתה של ארקיע לתחרות מול אל על בצד הישראלי ,  הרי שכניסתה של חברת התעופה הנוספת דון באס ,  מצד אוקראינה ,  מורכבת יותר .  מדובר באותם בעלים של שתי חברות התעופה אשר יטוסו ארצה ,  כך שלא בטוח שיכולו להתחרות ביניהן.על פי נתוני רשות שדות התעופה  ( רש"ת )  ,  חברת איירוסוויט הטיסה כ-137.5 אלף נוסעים בין ישראל לאוקראינה וממנה ב-2009 - ירידה של 11.1% לעומת 2008 .  החברה האוקראינית תפסה נתח שוק של 1.3% מכלל הנוסעים בתעופה הבינלאומית שעברו בנתב"ג בשנה החולפת .
 
מחריפה התחרות בקו ישראל אוקראינה :  חברת תעופה אוקראינית נוספת תתחרה באל על ,  ארקיע ואיירוסוויט
ביהמ"ש דחה היום את תביעת כספי תעופה למנוע העברת טיסות בקו קייב נתב"ג מאיירוסוויט לחברת דונבאסאיירו

