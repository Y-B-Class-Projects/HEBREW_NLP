דווקא יש תקווה
חברת הכנסת אורלי לוי-אבקסיס זוכרת שהמדינה והמשק מנוהלים בידי גברים ,  אבל צופה שבעתיד מעמד הנשים יתעצם ויגבר בזכות חוקי משחק חדשים .  טור אופטימי ליום האשה הבינלאומי
ציון יום האשה מידי שנה בשנה ,  מצביע יותר מכל דבר אחר על הדרך והמרחק שעלינו עוד לעבור בטרם נכריז על הצלחה .  נכון ,  התקדמנו ולא במעט וניתן לציין בסיפוק הישגי נשים בתחומים שונים ומגוונים החל מעולם האקדמיה ,  המדע - ובתחום זה אי אפשר שלא להזכיר את פרופסור עדה יונת עם ההישג הגדול ביותר - לראשונה בישראל כלת פרס נובל למדע  ( לעומת תשעה חתני פרס נובל )  .  גם בעולם המשפט ,  יש לנו לראשונה נשיאה לבית המשפט העליון ,  השופטת דורית ביניש .  דרך עולם העסקים ועד לפוליטיקה  ציפי ליבני ,אמנם לא לראשונה ,  אך ראויה לציון כאשה בראש המפלגה הגדולה ביותר בכנסת .  אלו הן רק חלק מהדוגמאות .
 אולם ,  בעצם הפניית האצבע וציונן לשבח של כל אלו אשר הצליחו ושמסמנות בעבורנו מודל לחיקוי ,  אנו נאלצות לפקוח את עיננו ולהביט לעבר השני ,  אל כל אותן נשים שלא צלחו את המשוכות הרבות בדרך ,  ולא בשל היותן חסרות כישרון או יכולת והן רבותיי הכלל .  עם כל הכאב הכרוך בהודאה שכזו ,  הרי אלו שציינתי קודם הן היוצאות מן הכלל המעידות על הכלל .
 בואו נדבר על הזדמנויות ונשים .  אבל לפני שנעשה את זה ,  דמיינו מרוץ 100 מטר משוכות בין שני מתמודדים ,  גבר ואישה .  לאחד מציבים עשר משוכות ולאישה מציבים מאה משוכות .  מי יגיע ראשון ?  שאלה מיותרת ,  זה לא באמת מרוץ הוגן .  
נכון ,  זה ממש לא חדש .  מרבית הנשים שקיבלו הזדמנות חוו לצידה קושי רב איתו נאלצו להתמודד  ( חייבת לשתף אתכם אבל הקושי היחידי שמטריד אותי עכשיו זה איך אני מתמודדת עם ההקמה של הילדים בבוקר )  ,  אבל יש בינינו כאלו שהתמודדו עם קשיים בעלי אופי אחר ,  ואף עשו זאת בצורה מעוררת הערצה ,  אולם אלו הם מסוג ה"סיפורים הטובים ".  לצערי ,  נשים רבות בחברה שלנו כלל לא זוכות להזדמנות והיא בגדר אינה קיימת בעבורן .
 צריך להודות ,  שלא מעט נעשה במהלך השנים על ידי ארגוני נשים ,  ארגונים חברתיים ,  חברות כנסת ונציגי ציבור מובילים .  התקדמנו ,  התפתחנו ,  אבל עדיין לא השגנו פריצה ממשית שהיא בבחינת מסה המשקפת את חלקנו בחברה .
 החברה הישראלית היא בעלת מבנה מורכב .  בחלקו קשיח במידה :  אוכלוסית נשים בעלות פוטנציאל לא ממומש כגון :  חרדיות ,  ערביות או סתם כאלו שחיות בפריפריה החברתית של המדינה ,  שבחלקן הקטן משתתף בכוח העבודה ואינו מממש את הגלום בו .  מצד שני ישנה חברה דינמית יותר ופתוחה ,  בה לאישה פוטנציאל ואפשרויות רבות יותר למימוש .  וזו אולי הפלטפורמה שבזכותה עם השנים פרצו קדימה נשים שהחלו לתפוס עמדות מפתח ,  לא במספרים משמעותיים ,  אבל במקומות חשובים בהם נוכחות אישה בעמדות אלו היו נראים רחוקים ובלתי מושגים .  מרגע שהנשים הבקיעו חומה ופרצו דרך ,  הרי שהן סימנו את הנתיב לנשים נוספות .  אך בואו לא נטעה ולא נטעה ,  החברה הישראלית וסדר היום הציבורי שלה עדיין מנוהל ומנותב על ידי הגברים .  
עכשיו ,  הרשו לי להציע תחזית אופטימית משהו ,  על עולם הזדמנויות עתידי שמאותת לנו הנשים :  העולם הגלובלי הווירטואלי ,  שהופך לנגד עינינו לזה שמפיל חומות וגורם לסדקים במבנה החברתי של החברה המערבית ,  שם נמצאת ההזדמנות הגדולה ליצירת המסה הקריטית בכל המעגלים .  השליטה והכוח בעתיד שייכים למי שיהיה ראשון להמציא את ההמצאה החשובה הבאה ,  לבעל המחשבה המהירה והיצירתית .  הכוח יהיה שייך לבעלי הרעיונות - שמתם לב ,  שלכל התכונות הללו אין אפיון גברי קלאסי ?  
עלינו רק להבטיח שבמשחק החדש תשחקנה גם נשים מרקעים שונים ומשכבות אוכלוסיה שונות ,  ללא קשר למצבן הסוציו-אקונומי ובידינו הדבר .  ללא הזדמנויות לא יהיו גם הצלחות .  מרגע שבמעגל החיצוני הזה יהיו יותר ויותר נשים הוא יקרין על המעגל הפנימי .  המערכות הבירוקרטיות המסורתיות יושפעו מכך .  דומיננטיות נשית במעגלים חיצוניים תביא להפנמה ולהכרה בכוחן הרב ובתרומתן הייחודית של הנשים בכל תחומי החיים .
 
דווקא יש תקווה
חברת הכנסת אורלי לוי-אבקסיס זוכרת שהמדינה והמשק מנוהלים בידי גברים ,  אבל צופה שבעתיד מעמד הנשים יתעצם ויגבר בזכות חוקי משחק חדשים .  טור אופטימי ליום האשה הבינלאומי

