מי רוצה את הידינק ? 
ההולנדי לא יחדש את חוזהו בנבחרת רוסיה ,  ויעזוב בסוף יוני .  ז'ירס הוא  " קורבן "  נוסף של אליפות אפריקה ,  לא ימשיך בגאבון
מאמן נבחרת רוסיה חוס הידינק לא יאריך את חוזהו בנבחרת לאחר ה-30 ביוני אז יפקע החוזה ,  כך הצהיר המאמן ההולנדי בפני התקשורת במדינתו . " אחרי שיחה נעימה מאוד עם יו"ר התאחדות הכדורגל הרוסית ,  החלטנו לסיים את ההתקשרות בינינו ב-30 ליוני ,  תום פקיעת החוזה ",  אמר הידינק . " לקחנו את ההחלטה הזו כעת כדי שיישאר לרוסיה מספיק זמן למצוא מחליף ". 
הידינק מונה לפני כארבע שנים לנבחרת רוסיה ,  עימה הצליח להגיע עד חצי גמר יורו 2008 ,  שם הודחה הנבחרת על ידי ספרד .  בקמפיין הבא נחל הידינק כישלון כשרוסיה לא הצליחה להעפיל למונדיאל הקרוב בדרום אפריקה .  בתווך ,  אימן הידינק בשנה שעברה את צ'לסי כחצי עונה וזכה עימה בגביע האנגלי .  בחודשים האחרונים נקשר שמו עם יובנטוס ,  אולם לבסוף הוא לא זכה במשרה ,  לאחר פיטוריו של צ'ירו פרארה .
  *  מי שעוד לא ימשיך לאמן קבוצה לאומית ,  הוא אלן ז'ירס ,  כוכב נבחרת צרפת בשנות ה-80' ומאמן נבחרת גאבון בהווה .  ז'ירס ,  54 ,  הוא ה"קורבן "  האחרון של אליפות אפריקה ,  כאשר אחריה לא מעט התאחדויות כדורגל שלחו את מאמניהן הביתה לאחר חוסר הצלחה יחסית .  ז'ירס הוא הבא בתור אחרי שגם בנין ,  מאלי וניגריה ביצעו שינויים בעמדת המאמן .
 ז'ירס אימן במשך ארבע שנים את הנבחרת ,  והיה לא רחוק מהעפלה עימה למונדיאל 2010 בדרום אפריקה .  באליפות אפריקה לא הצליחה גאבון לטפס לרבע הגמר ,  למרות ניצחון מרשים במשחק הראשון באליפות ,  0:1 על קמרון .  גאבון תארח את אליפות אפריקה הבאה ב-2012 .
 
מי רוצה את הידינק ? 
ההולנדי לא יחדש את חוזהו בנבחרת רוסיה ,  ויעזוב בסוף יוני .  ז'ירס הוא  " קורבן "  נוסף של אליפות אפריקה ,  לא ימשיך בגאבון

