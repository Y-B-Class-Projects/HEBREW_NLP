נשים :  רמת השרון השוותה ל-1:1
מחזיקת הגביע הטרייה גברה על רמת חן 47:54 והעבירה את ההכרעה בחזרה לביתה .  אשדוד ניצחה את רמלה 72:74
קבוצת הנשים של רמת השרון ,  שהופתעה על ידי מכבי רמת חן במשחק הראשון ביניהן בחצי גמר הפלייאוף ,  חזרה הערב  ( שני )  לחיים עם ניצחון 47:54 והשוואת הסדרה ל-1:1 .
 אחרי 10 דקות ראשונות צמודות ,  רצה רמת השרון ל-8:22 ברבע השני כדי לרשת להפסקה ביתרון 26:37 .  אלא שהמחצית קטעה את המומנטום של שחקניותיה של אורנה אוסטפלד ,  שרשמו רבע שלישי התקפי גרוע .  
רמת חן רצה היטב ,  פתחה את הרבע האחרון עם ריצת 0:7 ,  אבל כאן נעצרה .  רמת השרון חזרה למשחק ,  נטלה את ההובלה מחדש ועם סיומת טובה ניצחה .  קיה ווהן הוליכה את המנצחת עם 18 נקודות ואמברוסיה אנדרסון קלעה 15 .  טיפאני ג'קסון קלעה 21 נקודות והורידה 9 ריבאונדים אצל המפסידות ודומיניק קאנטי קלעה 11 .
 גם הסדרה השנייה נמצאת במצב של 1:1 אחרי שמכבי אשדוד ניצחה היום 72:74 בחוץ את אליצור רמלה ,  שהודרכה על ידי נועה רקנאטי אחרי עזיבתו של רועי אייזנברג .
 המשחק היה צמוד ברובו ,  כשאשדוד מסרבת להיכנע ונשענת בעיקר על אשלי ווקר מתחת לסלים .  הדקות האחרונות היו צמודות למדי ובמצב של 70:72 לאשדוד ,  קלעה נואל קווין פעמיים והקו ,  אלא שריבי גרינובוים ענתה עם שתיים משלה בצד השני ואשדוד ניצחה .  אשלי ווקר הוליכה את קבוצתו של עדן ענבר עם 23 נקודות ו-12 ריבאונדים ונטשה לייסי הוסיפה 15 ו-12 באותן קטגוריות .  נואל קווין קלעה 17 לרמלה ושימרית גיגי הוסיפה 16 .
 
נשים :  רמת השרון השוותה ל-1:1
מחזיקת הגביע הטרייה גברה על רמת חן 47:54 והעבירה את ההכרעה בחזרה לביתה .  אשדוד ניצחה את רמלה 72:74

