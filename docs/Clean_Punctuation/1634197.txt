הוועדה של כחלון יוצאת לדרך
הוועדה תבחן את התקשורת הקווית ,  הגברת התחרות בענף ותעריפי בזק ;  תקבל מנדט רחב - עד כדי שינוי המלצות ועדת גרונאו .  החברים :  אמיר חייק ,  אלכס וייסמן ,  חיים אסיאג ,  ראובן אביטל ודוד אסוס
 >  >  בימים הקרובים יחתום שר התקשורת משה כחלון על כתב מינוי לוועדה חדשה אשר תבחן את כל היבטי התחרות בשוק התקשורת הקווית בישראל ,  שבראשה יישב אמיר חייק .  ל-themarker נודע כי הוועדה תקבל כתב מינוי לתקופה של חצי שנה .  במנדט שלה יהיו סמכויות נרחבות יחסית ,  ובראשן תבחן את תעריפי בזק בשוק הטלפוניה .  כמו כן ,  בכתב המנוי של הוועדה ייכתב כי היא תביא בחשבון המלצות של ועדות קודמות ,  אך תוכל להמליץ על שינויים ,  וזאת בכפוף לשימוע נוסף ,  כלומר מתן זכות לציבור להביע את עמדתו .  המשמעות היא כי ועדת חייק תוכל לשנות חלק מהמלצות ועדת גרונאו ,  אשר הוגשו לשר התקשורת הקודם אריאל אטיאס .  עוד נודע ל-themarker כי מלבד חייק יהיו חברים בוועדה שלושה נציגי ציבור :  אלכס וייסמן ,  בכיר לשעבר ב-hot ,  רו"ח חיים אסיאג ,  ראובן אביטל לשעבר מנכ"ל טלרד ,  ודוד אסוס לשעבר יו"ר הרשות לשירותים ציבוריים-חשמל .  חברים נוספים יהיו יהודה סבן ,  רפרנט תקשורת ממשרד האוצר ואסף כהן ,  סמנכ"ל הכלכלה במשרד התקשורת .  נגה רובינשטיין ,  היועצת המשפטית של משרד התקשורת תהיה משקיפה בוועדה .  הרשימה עדיין אינה סופית שכן על פי תקנות שירות המדינה יש לכלול גם אשה בצוות .  במקרה שהדבר יידרש ,  צפוי אחד מנציגי הציבור לוותר על המינוי .  התעריפים נבדקו לפני יותר מחמש שנים הואיל ובזק היא מונופול בתחום הטלפוניה הנייחת - עם נתח שוק של כ-85% במגזר העסקי וכ-80% במגזר הפרטי - מחיריה נתונים לפיקוח .  ועדת התעריפים הקודמת של בזק התכנסה ב-2003 וקבעה את תעריפי החברה לחמש שנים .  לפיכך ,  באוגוסט 2008 היתה אמורה להתכנס ועדה לדון בנושא ,  אך משרד התקשורת לא עמד בלוח ז מנים זה .  כעת ועדת חייק תדון לראשונה מאז 2003 בתעריפי בזק ותבחן האם יש צורך להמשיך את הפיקוח על מחירי בזק ,  ואם כן ,  באיזה מנגנון ובאיזו גמישות .  ייבחנו גם המחירים לצרכן הפרטי וללקוחות עסקיים הרוכשים צירי תקשורת מרובי שלוחות  ( pri )  .  שנית ,  הוועדה תבחן אפשרות לפתח שוק סיטוני בענף התקשורת הקווית - כך שחברות אחרות יוכלו לרכוש מבזק קווים במחיר מוזל ולשווק אותם ישירות לצרכן .  במסגרת זו ייבחן האם חברות יוכלו לקנות מבזק גם את הקו לבית הלקוח ולשדרג אותו ,  מה שמכונה אנבנדלינג .  הוועדה תבדוק את רלוונטיות מודל האנבנדלינג אל מול הטכנולוגיות ורשתות התקשורת הקיימות כיום  ( ngn )  .  שלישית ,  הוועדה תבחן את תחום הקישוריות הנייחת .  כיום ,  בשיחה נכנסת למפעיל קווי ,  משלמים דמי קישוריות של 2-4 אגורות .  הוועדה תבחן האם אפשר להוריד את התעריף הזה ,  לטובת הוזלת המחיר הסופי לצרכן .  סמכויות הוועדה לא מצטמצמות רק לתחום השיחות :  היא תבחן גם שאלות הקשורות לתשתית האינטרנט שמספקות בזק ו-hot ותבחן מחדש את מה שמכונה naked adsl - חיבור אינטרנט מבזק ללא קו טלפון בצמוד אליו .  כיום בזק משווקת חיבור כזה במחיר של 25 שקלים בחודש - והוועדה תבחן גם את התמחור הזה .  הוועדה אף תבחן אספקת wimax נייח באזורים כפריים שבהם אין פרישה קווית מספקת .
 
הוועדה של כחלון יוצאת לדרך
הוועדה תבחן את התקשורת הקווית ,  הגברת התחרות בענף ותעריפי בזק ;  תקבל מנדט רחב - עד כדי שינוי המלצות ועדת גרונאו .  החברים :  אמיר חייק ,  אלכס וייסמן ,  חיים אסיאג ,  ראובן אביטל ודוד אסוס

