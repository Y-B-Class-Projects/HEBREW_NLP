רפאלוב קיבל אישור להתאמן עם הנבחרת
קשר חיפה שוחח שוב עם ד"ר רוסנובסקי ,  ויתאמן ביום ג' לקראת קרואטיה .  דמארי סובל מחבלה בלבד .  עוסמאן יזומן במקום בונדר ? 
קשר מכבי חיפה ,  ליאור רפאלוב ,  עשוי להיות בכל זאת כשיר למשחק נבחרת ישראל נגד קרואטיה ,  זאת לאחר שנטש את אימון מכבי חיפה ביום שישי בעקבות רגישות בשריר הירך האחורי והצטווה לנוח מספר ימים .  הבוקר  ( ראשון )  שוחח רפאלוב שוב עם ד"ר מרק רוסנובסקי ,  עימו כבר נפגש ביום שישי ,  והוא הצטווה לנוח עד יום שלישי ,  אז יוכל לחזור לאימון ריצה .  אם לא יקרה משהו בלתי צפוי ,  ביום רביעי אמור השחקן לערוך אימון מלא ועד יום שישי הוא אמור ,  על פי הערכת רופא הנבחרת ,  להיות כשיר למשחק .  היום ייפגש השחקן שוב עם רוסנובסקי על מנת לקבל טיפול נוסף .
 החלוץ עומר דמארי סובל מחבלה בקרסול וגם הוא ייפגש היום עם רוסנובסקי .  השחקן קיבל הוראה לנוח מספר ימים בעקבות חבלה בקרסול ,  אבל עד המשחק הוא יוכל בוודאות לחזור להתאמן .  ההחלטה האם לכלול אותו בסגל תהיה של המאמן לואיס פרננדז ,  בכפוף להחלטה של רופא הנבחרת ,  שיודיע באיזה יום בדיוק השחקן יוכל לחזור .  יתכן ופרננדז יזמין מגן ימני אחר במקום דני בונדר ,  כשעלי עוסמאן הוא אחד המועמדים לקבל זימון .  במכבי חיפה מצפים שהמגן ,  שמפגין יכולת לא רעה העונה ,  יזומן .  אביחי ידין צפוי לקבל זימון במקום בירם כיאל ששוחרר .  
לבלם טל בן חיים נולד בן ולכן הוא יחגוג זאת בברית המילה שתיערך ביום שישי בלונדון .  ייתכן ובנבחרת יאשרו לו להיעדר מאימון הבוקר של יום שישי . " לרגע לא היה ספק שישותף במשחק ",  אמרו בנבחרת .
  *  ההתאחדות לכדורגל הודיעה על סיום עבודתו בהתאחדות של אילן יבלקובסקי ,  מנהל אצטדיון רמת גן ,  אחרי 14 שנות עבודה משותפת . " ההתאחדות היתה לי בית במשך למעלה מעשור "  אמר יבלקובסקי . " והיא תמשיך להיות מקור להשראה .  כשם שתרמתי כך גם קיבלתי רבות .  אין לי ספק שדרכינו עוד יצטלבו בעתיד ונמשיך לעשות דברים נפלאים יחדיו ". 

רפאלוב קיבל אישור להתאמן עם הנבחרת
קשר חיפה שוחח שוב עם ד"ר רוסנובסקי ,  ויתאמן ביום ג' לקראת קרואטיה .  דמארי סובל מחבלה בלבד .  עוסמאן יזומן במקום בונדר ? 

