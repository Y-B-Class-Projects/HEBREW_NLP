קמפבל : " ונגר יודע מה הוא עושה "
 הבלם הוותיק חוזר לארסנל בגיל 35 ,  ומרגיע את החששות לגבי כושרו : " המאמן עקב אחריי מקרוב ,  והוא לא אדם טיפש "
 הבלתי ייאמן עומד להתרחש ,  כשחזרתו הרשמית של סול קמפבל לקבוצתו לשעבר ארסנל תהפוך לרשמית .  הבלם הוותיק שותף אמש  ( שלישי )  במשך 45 דקות במשחק מילואים של התותחנים נגד מילואי ווסטהאם ,  והצהיר בסיום : " ונגר עקב אחריי מקרוב ,  והוא לא אדם טיפש .  הוא לא היה לוקח אותי אם הוא לא היה אוהב את מה שהוא ראה ממני ". 
ארסנל ניצחה 2:4 וקמפבל עלה לשחק במחצית השנייה .  באנגליה הסבירו שונגר רוצה לבחון את כושרו של הבלם ,  שלא שיחק בצורה פעילה בחצי השנה האחרונה וכמובן לא הופך לצעיר יותר .  השחקן צפוי לשחק לפחות בעוד משחק אחד עם המילואים לפני שוונגר יחליט האם להחתים אותו ,  אך בינתיים התקשורת האנגלית כבר טוענת כי החוזה מסוכם וקמפבל צפוי להרוויח 20 אלף ליש"ט לשבוע .
 גם קמפבל מודה כי חזרתו לארסנל היא דבר  " לא ייאמן ".  התותחנים צפויים לשלם לבלם הוותיק שכר שבועי של 20 אלף ליש"ט ,  וקמפבל מודה ש"התגעגעתי לזה ,  אני מרגיש שזה המהלך הנכון .  זה כבר לא סתם רצון לחזור למגרשים ,  זו ממש תשוקה .  אני מרגיש טרי ,  ומבחינתי זה פשוט לא ייאמן ".  
" אני צריך לשחק כדי להיכנס לכושר ,  לשחק בכמה משחקי אימון ואז לראות מה יהיה .  אני מקווה לחתום בארסנל .  זה יהיה פנטסטי ,  נפלא ,  נהדר ",  אמר הבלם , " ההתלהבות הישנה חזרה אליי .  זה מרגיש כאילו מעולם לא עזבתי .  אני מתרגש להיות כאן שוב ועבדתי קשה בשביל זה ".  
בלם נבחרת אנגליה לשעבר עזב את ארסנל ב-2006 וחתם בפורטסמות ,  שם סיים את חוזהו בקיץ האחרון .  לפני מספר שבועות הוא חתם בנוטס קאונטי מהליגה הרביעית ,  אבל ביקש להתיר את חוזהו אחרי משחק אחד .  אגב ,  ארסן ונגר מעולם לא החתים שחקן שכבר שיחק תחתיו ב-13 העונות שלו על הקווים של ארסנל ,  אבל לאחרונה החמיא פעמים רבות לשחקן ונראה שהחיבור הזה עשוי לקרות .
 קמפבל היה קפטן טוטנהאם ,  אבל עשה מעבר מתוקשר ב-2001 והפך לאויב הגדול ביותר של אוהדי התרנגולים .  עם ארסנל הוא זכה בדאבל ב-2002 והיה חלק מהקבוצה שלא הפסידה לכל אורך עונת 2003/4 וזתה אז באליפות .  בנוסף הוא זכה עם הקבוצה בגביע ב-2003 וב-2005 ובגביע הקהילה ב-202 וב-2004 .
 
קמפבל : " ונגר יודע מה הוא עושה "
 הבלם הוותיק חוזר לארסנל בגיל 35 ,  ומרגיע את החששות לגבי כושרו : " המאמן עקב אחריי מקרוב ,  והוא לא אדם טיפש "
 
