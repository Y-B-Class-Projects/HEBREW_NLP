RBC על דו"חות פרטנר :  מדובר בחברה המועדפת עלינו בתחום התקשורת בישראל
UBS :  מאמינים שבית המשפט יאשר את חלוקת הדיווידנד בחברה
בבית ההשקעות rbc ,  שותפו האסטרטגי של תמיר פישמן ,  מרוצים מדו"חות פרטנר שפורסמו היום .  האנליסטים דניאל מירון ותום ארליך כותבים כי הדו"חות שפורסמו חיוביים וכי מדובר בחברת התקשורת המועדפת עליהם בשוק התקשורת הישראלי ,  על רקע הדיווידנד הגבוה הצפוי ופוטנציאל חיתוך העלויות בחברה.בבית ההשקעות כותבים גם כי זו הפעם הראשונה שפרטנר סיפקה נתונים בנוגע לקווים הנייחים ולשירותי האינטרנט ,  וכי התוצאות בתחום היו טובות מהצפוי .  בנוסף ,  מזכירים ב-rbc כי ההנהלה צופה רווחיות גבוהה יותר ב-2010 ,  כאשר שאר תנאי השוק - כגון התחרות - יישארו זהים .  עם זאת ,  החליטו ב-rbc להותיר את המלצתם לחברה על  " תשואת שוק ". גם בבנק ההשקעות ubs הביעו האנליסטים שביעות רצון מדו"חות החברה ,  וכתבו כי פרטנר עקפה את תחזיותיהם .  בבנק הותירו את המלצתם לחברה על  " קנייה "  עם מחיר יעד של 98 שקל .  בבנק כותבים כי אחת הסיבות לתוצאות הטובות ברבעון הנוכחי היא העובדה שעונת החגים היהודיים היתה הפעם ברבעון הרביעי של החברה בניגוד לשנה שעברה בה ההכנסות בעונה זו נספרו ברבעון השלישי .  עוד כתבו בבנק כי הם מצפים שחלוקת הדיווידנד בחברה תאושר במארס ,  כאשר הם מצפים לתשואת דיווידנד של 21% ב-2010.פרטנר סיימה את הרבעון הרביעי עם הכנסות משירותים של 1.4 מיליארד שקל ,  ירידה של 0.8% מתוצאות הרבעון המקביל .  הרווח התפעולי של פרטנר ברבעון ירד ב-0.8% לתוצאה של 432 מיליון שקל ואילו הרווח הנקי של החברה עלה ב-1.4% לערך של 294 מיליון שקל .  פרטנר דיווחה על ebitda  ( רווח תפעולי בניכוי פחת מסים והפחתות )  של 608 מיליון שקל עלייה של 9.2% ושיעור ebitda גבוה יחסית של 38.5%.בדו"חות חשפה החברה לראשונה נתונים על פעילות הטלפוניה והאינטרנט החדשה שלה - כאשר מחד ,  החברה שרפה על הפעילות עד כה 145 מיליון שקל ,  אך מנגד גייסה 63 אלף לקוחות לשירותים החדשים .  ברמה התפעולית פרטנר דיווחה על גיוס 34 אלף מנויים .  לראשונה פרטנר דיווחה גם על מספר מנויי האינטרנט והטלפוניה הקווית שלה - מספר שעומד על סך הכל 63 אלף לקוחות שגויסו לאורך השנה .
 
RBC על דו"חות פרטנר :  מדובר בחברה המועדפת עלינו בתחום התקשורת בישראל
UBS :  מאמינים שבית המשפט יאשר את חלוקת הדיווידנד בחברה

