זהירות ,  באזז ! 
החידוש האחרון של גוגל מחבר אוטומטית כמעט את כל מי שאי פעם התכתבתם עמו בג'ימייל - לרשת החברתית החדשה  ?  הגולשים התרגלו לחשוב שגוגל שומרת בקנאות על הפרטיות שלהם ,  אך מתברר כי כשגוגל יוצאת לקרב - היא משתמשת בכל התחמושת .  גם בשלכם
 >  >   " אזהרה :  לגוגל באזז יש בעיית פרטיות חמורה "  - זו היתה הכותרת הראשית אתמול של הבלוג סיליקון ואלי אינסיידר .  בבלוג מתואר כיצד התוצאה המיידית של הפעילות ברשת החברתית החדשה של גוגל ,  גוגל באזז ,  תהיה בעיית פרטיות חמורה - אלא אם הגולש יבחר באופן אקטיבי ומורכב יחסית לשנות את מאפייני הפרטיות של פעילותו . " גוגל באזז הוא הסיוט הגדול של כל המעוניין בפרטיות "  - זו היתה הכותרת של אתר הטכנולוגיה הבולט cnet ,  אתמול .  הרקע לבעיה הוא החיבור הישיר שעושה גוגל באזז בין ג'ימייל ,  שירות תא הדואר האלקטרוני שלה גוגל ,  לבין הרשת החברתית החדשה שהשיקה השבוע . " אנחנו לא סומכים מספיק על גוגל כדי שנאפשר לה לנהל לנו את הפעילות החברתית .  גוגל כל כך גדולה ,  שיש לה יותר מדי מידע עלינו ",  כותב אחד הבלוגרים המשפיעים בעולם הטכנולוגי ,  רוברט סקובל .  גוגל באזז מאפשר לגולשים להתעדכן באופן אוטומטי בתוכן שיוצרים אנשי הקשר בג'ימייל עמם הם מתכתבים או משוחחים בצ'אט על בסיס קבוע - והדגש הוא על המלה  " אוטומטי ".  כמו כן ,  מאפשר גוגל באזז לחלוק תוכן עם חברים ,  ובכלל זה סרטוני וידאו מאתר הווידאו יוטיוב ,  צילומים מאתר פליקר וקישורים לאתרים שונים .  משתמשי גוגל באזז גם יוכלו לקבל עדכונים חברתיים לתיבת הדואר האלקטרוני שלהם .  התוצאה המיידית של התחברות לגוגל באזז היא חשיפה לרשימת אנשי הקשר של משתמשי ג'ימייל ,  שהופכת לפומבית ,  וגם זרים יכולים לצפות בה - כל זאת ,  אלא אם הגולש ישנה את ההגדרה הקשורה לשיתוף מידע .  מולי ווד ,  עורכת בכירה ב-cnet ,  כתבה : " יש לי ציפייה לפרטיות כשהדבר נוגע לחשבון המייל שלי .  בעידן שבו הרשתות החברתיות עמוסות במידע ,  מרבית האנשים מאמינים שתיבת המייל שלהם היא מקום בטוח לשוחח בפרטיות עם משפחה וחברים .  העובדה שגוגל מגיעה ומשדרת את המידע הזה לעולם מבלי קודם לשאול ומכריחה אתכם לכבות את היישום רק לאחר מעשה ,  היא שערורייתית ובלתי מקובלת ".  לצד התגובות השליליות ,  שמרביתן התמקד בבעיית הפרטיות בגוגל באזז ,  היתה גם לא מעט ביקורת חיובית באינטרנט ,  שהתייחסה לשילוב אידיאלי של מערכת המיילים עם מערכת הרשת החברתית .  אין ספק .  גוגל יודעת לעשות באזז .  השקת הרשת החברתית החדשה שלה ,  בעלת השם המבטיח גוגל באזז לוותה בהתעניינות רחבה מצד הגולשים .  השיטה השיווקית שפיתחה גוגל להשקת מוצרים חדשים מבריקה :  היא לא מעלה את השירות בבת אחת לכל הגולשים אלא מטפטפת אותו לאט-לאט ברשת .  מדי כמה שעות היא משחררת את המוצר החדש למספר נוסף של גולשים ,  וכך נוצר הבאזז :  למי יש את המוצר החדש ?  מי ראה אותו ?  מי כבר התנסה ורץ לספר לחבריו ,  ומי עדיין לא ,  ונאלץ להסתפק בקריאה על כך באינטרנט בכלל וברשתות החברתיות בפרט .  קריאת המוני התגובות של הגולשים שכבר השתמשו ברשת החברתית החדשה של גוגל הקפיצה לעין נושא מטריד אחד ,  שעלה שוב ושוב :  הפרטיות .  גוגל באזז מפרה בצורה בוטה את פרטיות הגולש .  אם עד כה נותרו כל ההתכתבויות של הגולש בג'ימייל חסויות בקרב המכותבים למייל בלבד ,  כעת יוצא החוצה נדבך אחד בולט :  גוגל באזז מחברת באופן מיידי ואוטומטי כמעט את כל מי שאי פעם שלח לכם מייל או שאתם שלחתם לו ,  לרשת החברתית שלכם .  התכתבתם עם המורה של הילד על המבחן בשבוע הבא ?  כעת היא נהפכת לחברה שלכם ותדע בדיוק מה עשיתם בשבת ואיפה טייל הילד במקום ללמוד למבחן .  האם תסירו את המורה מרשימת החברים שלכם ?  כנראה שלא .  לא נעים .  גוגל כבר החליטה בשבילכם שהיא תהיה שם ,  והיא שם .  ומה לגבי בעל ששלח לפני חודשים ארוכים מייל בודד למי שהיתה בעבר בת זוגו ?  האם אשתו תגלה אותה פתאום ברשימת החברים שלו ,  על אף שבפועל הקשר ביניהם נותק ,  פרט לאותו מייל בודד ?  מדוע מניחה גוגל שכל מי ששלח לכם אי פעם מייל הוא גם חבר ?  לא ברור .  בוודאי תקף הדבר כאשר מדובר בספאמרים - שולחי דואר זבל .  נכון ,  גם רוב החברים בפייסבוק אינם חברים של ממש מחוץ לרשת החברתית .  אבל בפייסבוק לפחות ניתנת לכם האפשרות להחליט אם להיות חבר של אדם שאינכם מכירים .  אפשר לקחת את המאפיינים של גוגל באזז צעד קדימה .  האם ייתכן שמחר תחליט גוגל להתחרות גם בטוויטר ?  סביר שכן .  למה לחכות שתכתבו אתם את הטוויט שלכם ?  לא בלתי נמנע שגוגל תייצר אותו עבורכם מתוך החיפושים שלכם במנוע שלה .  דמיינו שורות עדכון נוסח טוויטר בתוך מנוע החיפוש של גוגל כמו  " רונן כהן מחפש פרחים ".  הגולשים התרגלו לחשוב ,  או שהם רוצים להאמין ,  שגוגל שומרת בקנאות על המידע והפרטיות שלהם .  השקת גוגל באזז מראה כי כשגוגל יוצאת לקרב ,  היא משתמשת בכל התחמושת .  גם בשלכם .  מגוגל נמסר בתגובה : " עיצבנו את מערכת המעקב האוטומטי אחר חברים כך שכשהגולש יתחיל להשתמש במערכת ,  היא פשוט תתחיל לפעול .  בפעם הראשונה שהגולש משתמש במערכת ,  אנו מבקשים ממנו ליצור פרופיל ,  שם אנו מעדכנים את הגולשים לגבי האנשים אחריהם הם עוקבים וששמותיהם יופיעו בפרופיל שלהם .  בנוסף ,  אנו מאפשרים להם להסיר רשימות אלה מצפייה גלויה בפרופיל שלהם ".  על מה כל הבאזז ?   >  >  השירות החדש של גוגל שהושק השבוע ,  גוגל באזז ,  הוא המענה של ענקית האינטרנט לתחרות הגוברת והולכת מצד פייסבוק .  במקום לפתוח רשת חברתית חדשה ,  החליטה גוגל לנצל את בסיס הכוח שלה בג'ימייל - השירות הגדול והמוצלח ביותר שלה ,  חוץ מהחיפוש כמובן .  גוגל הוסיפה לג'ימייל פיצ'ר בשם באזז ,  שמעשיר את תיבת הדואר בשורת תכונות שמאפיינות רשתות חברתיות - בהן יכולת לצבור רשימת חברים ,  לעקוב אחר תכנים שלהם  ( או לחסום אותם )  ,  להגיב לתכנים ,  לשתף תמונות וקטעי וידאו ,  וכמובן ליצור עמוד פרופיל שמרכז את אותם תכנים עם תמונה של המשתמש .  החברה שילבה בבאזז שירותים אחרים שלה :  אפשר להעלות תמונות ישירות מפיקסה ,  או להגיב לתכנים גם באמצעות צ'אט או מייל .  באזז מאפשר לעדכן תכנים שפורסמו ברשתות אחרות ,  כמו טוויטר ,  אך לא תכנים שפורסמו בפייסבוק .  אפליקציית הסלולר של באזז הכניסה את גוגל לשוק השירותים החברתיים מבוססי מיקום .  בין היתר היא מאפשרת לראות עידכונים של חברים על-פי המקום שממנו הם נשלחו .  באזז שנשלח מהסלולר מתפרסם באתר בליווי מפה שמציינת מהיכן הוא נשלח .  אורי ברקוביץ'

זהירות ,  באזז ! 
החידוש האחרון של גוגל מחבר אוטומטית כמעט את כל מי שאי פעם התכתבתם עמו בג'ימייל - לרשת החברתית החדשה  ?  הגולשים התרגלו לחשוב שגוגל שומרת בקנאות על הפרטיות שלהם ,  אך מתברר כי כשגוגל יוצאת לקרב - היא משתמשת בכל התחמושת .  גם בשלכם

