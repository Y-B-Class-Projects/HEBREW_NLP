שת"פ מדעי :  גרמניה וישראל בפסגה משותפת
אחרי 25 שנות שיתוף פעולה תתקיים בשנה הבאה פיסגה מדעית בהשתתפות נציגים מגרמניה ומישראל .  שר המדע הרשקוביץ : " יש לכולנו ציפיות מאוד גבוהות מהפיסגה הזו "
 גרמניה וישראל יקיימו בתחילת השנה הבאה  " פיסגת מדע "  בהשתתפות מדענים ,  ראשי אוניברסיטאות ומכוני מחקר ,  שרים וקובעי מדיניות בשתי המדינות .  בפיסגה יצוינו 25 שנות שיתוף פעולה בין הטכניון ואוניברסיטת אאכן בגרמניה .  כך הודיעו שרי המדע של גרמניה וישראל ,  בביקור משותף שערכו בטכניון .
 שרת החינוך והמחקר של גרמניה ,  פרופסור אנט שבאן ,  אמרה כי לשתי המדינות יש מסורת ארוכה של שיתוף פעולה בתחום המדע . " בפיסגה יוצגו פרויקטים מוחשיים ,  שמדעני שתי המדינות ימשיכו לפתחם ביחד ",  הדגישה . " זהו דבר נדיר מאוד וממחיש עד כמה חזק שיתוף הפעולה בין שתי המדינות ",  הוסיפה .  השרה הזמינה את שר המדע הישראלי ,  פרופסור דניאל הרשקוביץ ,  לפתוח עימה בגרמניה בחודש הבא מכון מדעי בינלאומי גדול ולבקר במכון לחקר הסרטן .
 שר המדע פרופסור דניאל הרשקוביץ אמר כי על הפיסגה הייחודית הוחלט בשל הקשר המאוד מיוחד בין המדע והמחקר הישראלי והגרמני והודות לקשר האישי המיוחד בינו לבין השרה הגרמנית . " הפיסגה היא רעיון מיוחד במינו  להושיב ביחד את קובעי המדיניות וכל מובילי המחקר ",  הוסיף . " יש לכולנו ציפיות מאוד גבוהות מהפיסגה הזו ". 
עם השרה הגרמנית הגיעה פמליה גדולה של מדענים וראשי אוניברסיטאות .  הם שמעו סקירה מנשיא הטכניון ,  פרופסור פרץ לביא ומהמשנה שלו למחקר ,  פרופסור עודד שמואלי ,  וביקרו במעבדות ובמכון המחקר והפיתוח ע"ש אלפרד מאן .
 
שת"פ מדעי :  גרמניה וישראל בפסגה משותפת
אחרי 25 שנות שיתוף פעולה תתקיים בשנה הבאה פיסגה מדעית בהשתתפות נציגים מגרמניה ומישראל .  שר המדע הרשקוביץ : " יש לכולנו ציפיות מאוד גבוהות מהפיסגה הזו "
 
