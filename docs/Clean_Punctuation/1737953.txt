דזמון פארמר חתם בעירוני אשקלון
הפורוורד האמריקאי  ( 29 ,  1.95 )  ,  ששיחק בעבר בסיאטל וסן אנטוניו וידוע בבעיות המשמעת שלו ,  יהיה הזר החמישי בקבוצה
עירוני אשקלון הודיעה היום  ( חמישי )  על החתמתו של הפורוורד האמריקאי דזמון פארמר שיהיה הזר החמישי של הקבוצה .  פארמר שוחרר לאחרונה מקבוצת דניפרו האוקראינית ,  בה שיתף פעולה עם סטיב ברט ג'וניור ,  ויגיע לאשקלון עוד הערב .  בעקבות היסטוריה של בעיות משמעת ,  החתימו באשקלון את פארמר על חוזה שמאפשר לקבוצה לחתוך אותו אם יבצע הפרות משמעתיות .  פארמר מצטרף לגייב פרואיט ,  טים פיקט ,  ראשון טרנר ותומאס טרל בסגל הקבוצה .
 פארמר  ( 29 ,  1.95 )  ,  בוגר מכללת USC משנת 2004 ,  נחשב לשחקן מגוון מאוד ,  אך לא הצליח להיבחר בדראפט ה-NBA ויצא לאירופה לאחר תקופה קצרה בליגות החצי מקצועניות בארצות הברית .  את עונת 2004/5 פתח באריס סלוניקי ,  אך שוחרר בעקבות זמן קצר בשל עבירת משמעת וסיים את העונה עם סופוט הפולנית ביורוליג .  עונה לאחר מכן שיחק בליגת הפיתוח וסיים בליגת המשנה בספרד .  בעונת 2006/7 שיחק פארמר שמונה משחקים במדי סיאטל סופרסוניקס ,  ומשם המשיך לעונה וחצי נוספות בליגת הפיתוח במדי טולסה .
 בעונת 2008/9 קיבל הזדמנות נוספת ב-NBA ,  כששיחק שלושה משחקים במדי סן אנטוניו ,  אך כבר בנובמבר עבר לכסף הגדול של ספרטק ולדיוסטוק הרוסית ,  ממנה שוחרר אחרי חודשיים .  את העונה סיים פארמר בזאדאר הקרואטית .  בעונה שעברה חזר פארמר לליגת הפיתוח ורשם ב-52 משחקים 23.3 נקודות ,  4.6 אסיסטים ו-4 ריבאונדים בממוצע למשחק .  העונה כאמור חתם באוקראינה ,  אך נחתך לאחרונה מהקבוצה .
 
דזמון פארמר חתם בעירוני אשקלון
הפורוורד האמריקאי  ( 29 ,  1.95 )  ,  ששיחק בעבר בסיאטל וסן אנטוניו וידוע בבעיות המשמעת שלו ,  יהיה הזר החמישי בקבוצה

