בג"ץ ביקר ההחלטה לפטר שוטרת שנחטפה
אירינה גודוחוב ,  השוטרת שפוטרה לאחר שנחטפה על ידי עבריין ,  עתרה לבג"ץ נגד ההחלטה .  ביהמ"ש מתח ביקורת על המשטרה : " את האישה פיטרתם ועל כל הגברים הגנתם "
 בית המשפט העליון מתח היום  ( רביעי )  ביקורת חריפה על החלטת המשטרה לפטר את רב סמל אירנה גורוחוד ,  שוטרת הסיור מאשדוד שנחטפה לפני כשנתיים על ידי עבריין . " יש הרגשה שאת האישה פיטרתם ועל כל הגברים הגנתם ",  אמרה בדיון נשיאת בית המשפט העליון דורית ביניש .  
גודוחוב נחטפה במאי 2008 ,  על ידי העבריין אייל פרץ ,  לאחר שהתירה את האזיקים שהיו על ידיו .  הוא השתלט על נשקה ונמלט מתחנת המשטרה בניידת ,  כשגודוחוב עמו .  הוא נורה למוות לאחר מרדף ,  שבמהלכו נפצעה גם גודוחוב .  בעקבות החטיפה הוקמה ועדת חקירה פנימית של המשטרה ,  שהמליצה לפטר את גודוחוב ,  והיא עתרה לבג"ץ נגד ההחלטה .  
בדיון היום מתחו השופטות ,  ביניש ,  אסתר חיות ועדנה ארבל ,  ביקורת על כך שהקצין שהיה אחראי על גורוחוד קודם למרות מחדלים שביצע במהלך אירוע החטיפה ,  ואילו גורחוד ,  שהיתה שוטרת מצטיינת ,  פוטרה .  לדברי הנשיא ביניש ,  מדובר ב"תסמונת הש"ג ".  נציגת המדינה בדיון אמרה לשופטות כי היא מבינה שהיא לא הצליחה לשכנע אותן בעמדתה ,  והן השיבו שלא .  השופטים הורו למשטרה להחליט בתוך שבועיים האם להחזירה לתפקיד ,  אחרת בית המשפט ייתן פסק דין בעתירתה . 
" הדיון היום הוא מקור גאווה לכל אזרח ",  אמר פרקליטה של גודוחוב ,  עו"ד אבי חימי . " בית המשפט העליון הקדיש לנושא זמן ומחשבה ,  ובאומץ לב השופטות קבעו למעשה שראוי להחזירה לעבודה ,  מכיוון שהמחדלים שלה החווירו לעומת המחדלים המערכתיים והמחדלים של הממונים עליה ". 

בג"ץ ביקר ההחלטה לפטר שוטרת שנחטפה
אירינה גודוחוב ,  השוטרת שפוטרה לאחר שנחטפה על ידי עבריין ,  עתרה לבג"ץ נגד ההחלטה .  ביהמ"ש מתח ביקורת על המשטרה : " את האישה פיטרתם ועל כל הגברים הגנתם "
 
