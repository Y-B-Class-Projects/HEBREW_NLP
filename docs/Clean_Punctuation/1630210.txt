תקועים בפקק ?  לפחות אתם לא לבד - בישראל מסרבים לוותר על הרכב הצמוד
כמות כלי הרכב בישראל מכפילה את עצמה ויותר בכל עשור ,  אך אורך הכבישים גדל ב-20% בלבד
כמה מכם נוסעים בכל בוקר לעבודה בתחבורה ציבורית ?  לא רבים .  אם אתם מגיעים ברכבכם הפרטי ,  כנראה שגם אתם נתקלים בגודשי תנועה ובפקקים המאפיינים את צירי התנועה המרכזיים בישראל בשעות העומס.המתמטיקה מאחורי גודשי התנועה פשוטה :  מ-1970 ל-2008 זינק מספר כלי הרכב הממונעים בישראל ב-800% ,  ל-2.4 מיליון .  הדרכים הסלולות רחוקות מהדבקת הקצב :  אורך הדרכים הסלולות בישראל הוא 18 אלף ק"מ - גידול של 95% מאז 1970 .  בתקופה זו גדלה אוכלוסיית ישראל ב-150%.רמת המינוע - מספר כלי הרכב ל-1,000 תושבים - רושמת גידול מתמיד בעולם ,  מפני שהיא מתואמת עם רמת החיים .  גם תופעת הפרבור  ( מעבר תושבים ממרכזי הערים אל הפרברים )  העולמית ,  המאפיינת גם את ישראל ,  מגבירה את הגודש ומאלצת עובדים רבים להגיע ולצאת מהעיר בשעות השיא .  בחינת רמת המינוע של ישראל ביחס לעולם ממקמת אותנו בתחתית הטבלה :  בעוד בארה"ב יש כ-830 כלי רכב על כל 1,000 איש וכ-420 בממוצע במדינות אירופה ,  בישראל יש כ-320 כלי רכב ל-1,000 תושבים  ( נתוני 2005 )  .  ועדיין ,  צפיפות גדולה מורגשת בכבישים המקומיים.הבעיה המרכזית של התחבורה בישראל היא שהרכב הפרטי עדיין משמש אמצעי נסיעה עיקרי .  בעוד בעולם המערבי מאמצים חלופות תחבורה ,  אצלנו המצב תקוע .  ביורוקרטיה ,  מאבקים סביבתיים חריפים ,  תכנון מדיניות לקוי וניהול גרוע הם רק חלק מהסיבות לכך שהבטחות להרחבת תשתיות נותרו בתיאוריה .  היעדר פתרונות תחבורה יעילים לצד היצע גדל של כלי רכב משומשים וזולים ,  מדרבנים רכישה של מכוניות ואת השימוש בהן .  בעוד התוכניות היפות והגדולות להוספת כבישים ,  רכבות ונתיבים מהירים מצהיבות על הנייר ,  אפשר לפתוח רדיו ,  להפעיל מזגן ולהמתין בסבלנות .
 
תקועים בפקק ?  לפחות אתם לא לבד - בישראל מסרבים לוותר על הרכב הצמוד
כמות כלי הרכב בישראל מכפילה את עצמה ויותר בכל עשור ,  אך אורך הכבישים גדל ב-20% בלבד

