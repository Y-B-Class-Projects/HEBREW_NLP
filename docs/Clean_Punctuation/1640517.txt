גליה מאור שוכרת את שרותיהם של ליבאי ואגמון לקראת המאבק בבג"צ
בג"צ הורה להשיב תוך שבוע לעתירת בעניין מינוי גליה מאור ליו"ר בנק לאומי
גליה מאור ,  מנכ"ל  ,  שוכרת את שרותיהם של שר השפטים לשעבר פרופ' דוד ליבאי וכן את שרותיו של עו"ד צביקה אגמון לקראת הדיון בבג"צ בשאלת כשירותה להתמנות ליו"ר בנק לאומי - כך נודע ל-themarker.מאור משלמת את שכרם של השניים מכיסה .  שופטת בית המשפט העליון איילה פרוקצ'יה הורתה למשיבים לעתירת תנועת אומ"ץ להגיש את תגובותיהם בתוך שבעה ימים .  תנועת אומ"ץ הגישה ב-3 בפברואר 2010 ,  באמצעות עו"ד שמואל שנהר ,  עתירה למתן צו על תנאי במטרה למנוע את מינויה של גליה מאור לתפקיד יו"ר דירקטוריון בנק לאומי.תנועת אומ"ץ  ( אזרחים למען מנהל תקין וצדק חברתי ומשפטי )  עתרה ביום רביעי האחרון לבג"צ למניעת מועמדותה של מנכ"ל בנק לאומי לדירקטוריון הבנק ולמינויה ליו"ר .  את העתירה הגישה התנועה נגד ועדת המניות ,  שר האוצר ,  המפקח על הבנקים ,  היועץ המשפטי לממשלה וגליה מאור.אומ"ץ מבקשת מבג"צ לתת צו על תנאי לביטול מועמדותה של מאור ,  כיוון שהיא עומדת בניגוד להוראות הצינון הנדרשות על פי חוק המניות הבנקאיות שבהסדר .  עוד מבקשת אומ"ץ לדחות את הבאת הנושא להצבעה באסיפה הכללית עד מתן ההחלטה .  אומץ טוענת כי לשון החוק היא ברורה ודורשת כי מנכ"ל הבנק זקוקה לתקופת צינון.בנוסף טוענת אומ"ץ ,  כי גם על מועמדותה של מאור שהוגשה לא דרך ועדת המניות ,  אלא לפי תקנון הבנק ומכוח החזקתה במניות הבנק ,  חלה גם תקופת צינון .  גם התנועה לאיכות השלטון מתנגדת למעומדותה של מאור לדירקטוריון הבנק ,  ופנתה במכתב לוועדת המניות ,  לשר האוצר ולבנק ישראל .  התנועה לאיכות השלטון מבקשת כי  " כל הגורמים הרגולטורים הרלוונטיים לפעילות הבנקים ,  ובפרט נגיד בנק ישראל והמפקח על הבנקים ,  שאישורו הינו תנאי לפי חוק לכל מינוי נושא משרה בבנק יביעו עמדתם בסוגיה ". עד כה בנק ישראל לא הביע עמדתו בסוגיה .
 
גליה מאור שוכרת את שרותיהם של ליבאי ואגמון לקראת המאבק בבג"צ
בג"צ הורה להשיב תוך שבוע לעתירת בעניין מינוי גליה מאור ליו"ר בנק לאומי

