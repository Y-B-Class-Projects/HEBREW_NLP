איך מרוויחים 5 מיליון שקלים בפחות משנה ? 
יועץ השקעות בבנק באשדוד מואשם כי ניצל סמכות שקיבל לפעול בחשבון של אחד מלקוחותיו ,  כדי לבצע העברות כספיות שלא כדין לחשבון שלו .  בדרך זו  " הרוויח "  היועץ יותר מ-5 מיליון שקל
כתב אישום הוגש היום  ( שני )  נגד מרט גולוב מאשדוד ,  שהצליח להרוויח יותר מ- 5 מיליון שקלים ב-11 חודשים ,  במהלכם הועסק כיועץ השקעות בבנק מסד באשדוד .  הוא מואשם כי ניצל סמכות שקיבל לפעול בחשבונו של אחד הלקוחות כדי לבצע העברות כספיות שלא כדין בהיקף כולל של 7 מיליון ו-780 אלף שקלים .  
הלקוח ביקש ממנו לפתוח עבורו חשבון בנק נוסף על זה שהיה לו ולהפקיד בו 200 אלף שקלים .  לפי כתב האישום ,  גולוב ניצל את הדבר כדי לבצע למעלה מאלף פעולות של העברות כספיות ,  המרות ,  רכישת מטבע חוץ וביצוע עסקאות רכישת ניירות ערך בסיכון גבוה .  זאת לצד ביצוע פעולות העברה של כסף לחשבון של הלקוח .
 הלקוח הפסיד בדרך זו חמישה מיליון ו-383 אלף שקלים ,  שעברו לחשבונו של גולוב ולחשבונות של מכריו .  כתב האישום שהוגש נגדו היום לבית המשפט המחוזי בבאר שבע ,  פירט את אופן הטיפול בכסף ואת הרווח שהתקבל מכל עסקה .  הוא הואשם בארבעה סעיפים של גניבה ממעביד ,  גניבה וגניבה על ידי עובד ,  הפרת אמונים ,  השמדת ראיות ,  ניסיון להלבנת הון והלבנת הון בפועל .
 
איך מרוויחים 5 מיליון שקלים בפחות משנה ? 
יועץ השקעות בבנק באשדוד מואשם כי ניצל סמכות שקיבל לפעול בחשבון של אחד מלקוחותיו ,  כדי לבצע העברות כספיות שלא כדין לחשבון שלו .  בדרך זו  " הרוויח "  היועץ יותר מ-5 מיליון שקל

