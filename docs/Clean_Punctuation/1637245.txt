ועדת חודק נסוגה :  החליטה להגמיש המלצותיה בנושא גיוס כספים לאחר ההנפקה למוסדיים
ועדת חודק תגמיש המלצתה בנוגע לשיעבוד השלילי - יתאפשר גייס כספים לאחר הנפקה למוסדיים ,  עבור הון חוזר
עוד בטרם פרץ השבוע העימות המתוקשר בין זהר גושן יו"ר רשות ניירות ערך לוועדת חודק ,  החליטו בוועדה בשבוע שעבר להגמיש את המלצת הביניים שלה בנושא השעבוד השלילי - כך אמר מקורב לאי.די.בי ,  הגוף המוביל את ההתנגדות לחלק מהמלצות ועדת חודק.בוועדה אישרו ,  כי השינוי המתוכנן בהמלצות הסופיות יחריג מהסעיף גיוסים ליצירת הון חוזר לפעילות שוטפת וגיוסים חדשים ,  בשיעור של 10%-15% מההון העצמי המוחשי של החברה.סעיף השיעבוד השלילי היה אחד מסלעי המחלוקת העיקריים בין הועדה למערכת הבנקאית ולאי.די.בי .  מדובר בסעיף הקובע ,  כי חברה שהנפיקה אג"ח למוסדיים ,  לא תוכל לאחר מכן לגייס הון נוסף מצד שלישי ,  לדוגמה בנקים ,  תוך שיעבוד נכסים שלא היו משועבדים קודם .  הסעיף נועד להשאיר נכסים למימוש עבור המוסדיים במקרה של חדלות פרעון של החברה.עוד קבעה המלצת הביניים ,  כי ועדת ההשקעות של כל גוף מוסדי תוכל לסטות מההמלצה בהשקעה ספציפית או בהחלטת מסגרת .  יוחרג מההחלטה שיעבוד ספציפי לנכס חדש  ( שסל"ן )  שחברה רוכשת בהון עצמי שלא משועבד .  בנוסף ניתן לוותר על הדרישה שהגופים המוסדיים יקבלו שיעבוד שני ושלישי ,  אם אם האשראי המוסדי יותנה באמות מידה פיננסיות  ( קובננטס )  ,  דוגמת יחס בין חוב החברה למאזן שלה.לאחר קבלת הערות מצד מבקרי המלצות הביניים החליטה הוועדה לשקול בחיוב להחריג מהשיעבוד השלילי - כלומר ,  לאשר גם לאחר הנפקה למוסדיים - גיוס הון מבנקים למימון הון חוזר ,  המשמש להוצאות שוטפות ,  למעט לרכישת מקרקעין בחברות נדל"ן .  במהלך הדיונים עם הועדה טענו הבנקים ,  כי מעל 50% מהאשראי שהם מעניקים מיועד להון חוזר .  ההערכה היא כי בכך ייפתרו מעל 50% מהבעיות שעורר הסעיף.בנוסף ,  בדומה למצב במדינות מפותחות אחרות ,  יוחרגו מהסעיף גיוסי הון בשיעור של 10%-15% מההון העצמי המוחשי של חברות .  הון עצמי הינו סך נכסי חברה פחות התחיבויותיה .  הון עצמי מוחשי מתייחס לנכסים דוגמת קרקע ,  מבנה ,  ציוד או מכונות ,  ואינו כולל נכסים אחרים ,  דוגמת מוניטין.הוועדה הוקמה על ידי משרד האוצר לגיבוש אמות מידה להשקעת גופים מוסדיים באג"ח של חברות .  על רקע המשבר הכלכלי העולמי ,  התברר כי גופים מוסדיים העניקו אשראי לחברות באמצעות גיוסי אג"ח ,  אולם הכספים ניתנו ללא בטוחות מספקות .  כשחלק מהחברות נקלעו לחדלות פירעון ,  נאלצו גופים מוסדיים לוותר על חלק מהחוב בתהליך הסדר החובות של החברה ,  מהלך שזכה לכינוי  " תספורת ". 

ועדת חודק נסוגה :  החליטה להגמיש המלצותיה בנושא גיוס כספים לאחר ההנפקה למוסדיים
ועדת חודק תגמיש המלצתה בנוגע לשיעבוד השלילי - יתאפשר גייס כספים לאחר הנפקה למוסדיים ,  עבור הון חוזר

