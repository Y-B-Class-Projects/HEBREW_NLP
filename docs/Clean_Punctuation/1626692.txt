חששות מפשיטת רגל של ג'פן איירליינס הפילו מניית החברה בטוקיו ;  ירידות במניות מגזר התעופה באסיה
מניית ג'פן איירליינס נופלת ב-25% לאחר שצנחה ב-32% מוקדם יותר הבוקר
מניית ג'פן איירליינס ,  חברת התעופה הגדולה ביפן ,  צונחת בבורסת טוקיו בשל ההשערות כי החברה עשויה לפשוט את הרגל  אפילו לאחר ששר התחבורה היפני אמר כי ישנן אפשרויות אחרות עבור חברת התעופה הלא רווחית .  מניית ג'פן אירליינס צונחת ב-25% בבורסת טוקיו לאחר שמוקדם יותר הבוקר צנחה ב-32% .  מחזור המסחר במניה היה גדול פי שבעה מהממוצע לשלושת החודשים האחרונים ." בעלי המניות בחברה משערים שפשיטת רגל היא מה שיקרה ",  אמר מיטסושיגה אקינו מחברת ניהול הכספים איצ'יושי אינווסמנט מנג'מנט לבלומברג ,  והוסיף : " הם פשוט נפטרים מהמניה .  הערך שלה יהיה אפס עם החברה תפשוט רגל ".  חברי הקבינט היפני ייפגשו מאוחר יותר היום בטוקיו כדי לדון בעתידה של חברת התעופה ,  כך אמר שר התחבורה היפני סייג'י מאהארה לכתבים בטוקיו .  כל תוכנית לארגון מחדש של החברה תהיה כפופה לאישור בעלי במניות ופשיטת רגל אינה האופציה היחידה ,  לפי השר .  ג'פן איירליינס חייבת לנושיה הגדולים לפחות 529 מיליארד ין  ( 5.8 מיליארד דולר )  החל מחודש יולי ,  לפי בלומברג .  ממשלת יפן התחייבה לשמור על פעילותה של ג'פן איירליינס ,  לאחר שחילצה את החברה בפעם הרביעית מאז 2001 .  החברה רשמה שלושה הפסדים שנתיים במהלך ארבע השנים האחרונות ודיווחה על הפסד של 63.2 מיליארד ין בשנת הכספים שנסתיימה ב-31 במארס .  בתחילת דצמבר פורסם כי ממשלת יפן שוקלת לערוב להלוואות בהיקף של 7.8 מיליארד דולר לחברת התעופה הגדולה במדינה ג'פן איירליינס ,  אשר נקלעה לקשיים .  חברת התעופה ניסתה בשנים האחרונות לחזור לרווחיות בכמה דרכים כגון קיצוצי משרות ,  קיצוץ תשלומי פנסיה וצמצום נתיבי טיסה .  דלתא ואמריקן איירליינס ,  שתי חברות התעופה הגדולות בעולם ,  נאבקות ביניהן על רכישת נתח בחברה היפנית ,  צעד אשר ירחיב את פעילותן ביפן ובסין .
 
חששות מפשיטת רגל של ג'פן איירליינס הפילו מניית החברה בטוקיו ;  ירידות במניות מגזר התעופה באסיה
מניית ג'פן איירליינס נופלת ב-25% לאחר שצנחה ב-32% מוקדם יותר הבוקר

