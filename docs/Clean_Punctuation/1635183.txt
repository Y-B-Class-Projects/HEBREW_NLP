רווחי והכנסות מקדונלד'ס עלו על התחזיות הודות לשיפור במכירות ברחבי העולם
ענקית המזון המהיר רשמה רווח למניה של 1.03 דולר - סנט מעל התחזיות ;  צמיחה של 7% במכירות
מקדונלד'ס ,  רשת המזון המהיר הגדולה בעולם ,  דיווחה היום על רווח והכנסות רבעוניים שעלו על תחזיות האנליסטים ,  הודות לצמיחה של 2.3% במכירות סניפיה הקיימים לפחות 13 חודשים ברחבי העולם .  מכירות סניפי הרשת הפתוחים לפחות 13 חודשים צמחו בכל אזורי העולם הן ברבעון הרביעי והן בחודש דצמבר ,  הודות לשילוב של השקת מוצרים חודשים ,  שעות פעילות ארוכות יותר ועיצוב מחדש של סניפים .  מכירות חודש ינואר המשיכו להיות חיוביות ,  ציין מנכ"ל מקדונלד'ס ,  ג'ים סקינר ,  בעת פרסום הדו"חות .  החברה רשמה ברבעון הרביעי רווח נקי של 1.22 מיליארד דולר ,  או 1.11 דולר למניה ,  לעומת רווח של 985 מיליון דולר ,  או 87 סנט למניה ,  בתקופה המקבילה בשנה הקודמת .  בניכוי הכנסות חד פעמיות ,  רשמה מקדונלד'ס רווח רבעוני של 1.03 דולר למניה - סנט אחד מעל לתחזיות האנליסטים .  בשורה העליונה ,  רשמה החברה בתקופה המדווחת הכנסות של 5.97 מיליארד דולר ,  צמיחה של 7% לעומת הרבעון הרביעי של שנת 2008 .  תוצאות מקדונלד'ס עלו גם בשורה זו על תחזיות האנליסטים למכירות של 5.94 מיליארד דולר .
 
רווחי והכנסות מקדונלד'ס עלו על התחזיות הודות לשיפור במכירות ברחבי העולם
ענקית המזון המהיר רשמה רווח למניה של 1.03 דולר - סנט מעל התחזיות ;  צמיחה של 7% במכירות

