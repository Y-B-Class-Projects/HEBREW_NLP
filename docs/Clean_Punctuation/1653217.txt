האם אתם חוסמים מיילים ?  
כמה שאלות יכולות לקבוע אם העסק שלכם מוכן לעידן הדיגיטלי .  אם לא - אתם בצרות
 >  >  באמצע 2006 ,  חברי דייב סנאי מונה למנכ"ל אחת מחברות האסטרטגיה המובילות בעולם התקשורת - פליישמן הילארד .  עם כניסתו לתפקיד הוא שאל את עצמו שאלה מרתקת : " האם הארגון שלי כבר מוכן לעידן הדיגיטלי ?  "  שאלת השאלה הובילה לשינוי שנגע לכל אחד מ-2,500 אנשי יחסי הציבור ב-84 סניפי החברה בעולם .  מדוע ?  מכיוון שדייב הגיע למסקנה שהתשובה לשאלתו היא  " לא "  נחרץ .  אני מצדי השתכנעתי כי שאלתו של דייב היא שאלה שכל עסק צריך לשאול את עצמו .  לא מדובר בשאלה האם לחברה יש אתר אינטרנט זוכה פרסים ,  או עמוד מוצלח בפייסבוק .  עבור כל מנהיג עסק השאלות המשמעותיות יותר הן :  כיצד השפיעו טכנולוגיות דיגיטליות על המוצר שהעסק מציע ללקוחותיו ?  כיצד אתם מתקשרים עם הלקוחות ?  וכיצד אתם מנהיגים ומנהלים את החברה ?  אפשר לנסות להעריך את המוכנות הדיגיטלית של הארגון שלכם באמצעות רשימה משלכם .  שאלו את עצמכם את השאלות הבאות :  האם אנחנו משתמשים בשירות דואר אלקטרוני המגביל את התקשורת הנוחה עם עמיתים ,  לקוחות והרשת ?  האם צוות טכנולוגיית המידע שלנו מתנהג כאילו אנחנו עובדים בשבילו ,  במקום כאילו הוא עובד בשבילנו ?  האם מדיניות החברה חוסמת גישה לצפייה בסרטונים באינטרנט ,  רשתות חברתיות וכמה אתרי מסחר מקוונים במחשבי החברה ,  כמו גם הורדת יישומים במכשירים סלולריים ?  האם התקשורת היומיומית שלנו נסמכת על הודעות קוליות רבות ופגישות פנים אל פנים ארוכות ?  האם התרבות הארגונית שלנו מעודדת צבירת מידע במקום שיתוף מידע ?  אם עניתם בחיוב על כמה מהשאלות הללו ,  הארגון שלכם אינו מתאים לעידן הדיגיטלי .  חברות מוכנות מציגות את התנאים הבאים :  הן משתמשות בפלטפורמה פתוחה לדואר אלקטרוני ,  המקלה על יצירת קשר .  צוות מערכות המידע שלה יודע כי תפקידו הוא מתן שירות לעובדי החברה .  מדיניות החברה מקבלת בברכה זרימת מדיה בכל הפורמטים ומכל המקורות ,  כמו גם הורדות לכל מכשיר .  התקשורת היומיומית של החברה נסמכת על דואר אלקטרוני ,  הודעות טקסט ,  שיחות טלפון ופגישות פנים אל פנים קצרות .  התרבות הארגונית מעודדת שיתוף מידע .  הרשימות הללו אינן מקיפות את כל התחומים ,  ואתם יכולים להוסיף או לשנות תנאים אלה .  תאהבו זאת או לא - אם החברה שלכם נמצאת בצד הלא נכון של הגדר ב-2010 - עליכם להיות מודאגים .  - ג'פרי רייפורט הוא סמנכ"ל תפעול בחברת ההשקעה הפרטית קסטנאה פרטנרס ,  ולשעבר מרצה בבית הספר למינהל עסקים בהרווארד - הסוגיה :  כיצד תדעו אם הארגון שלכם מוכן לעידן הדיגיטלי ?  הפתרון :  שאלו את עצמכם שאלות מנחות ,  בהן האם אתם חוסמים שירותים כמו דוא"ל או גלישה ,  האם צוות התמיכה שלכם עובד עבורכם או שאתם עבורו ,  האם התקשורת שלכם כוללת פגישות פנים אל פנים ארוכות ?  הדרך :  אם התשובה שלכם היא כן - אתם בצרות

האם אתם חוסמים מיילים ?  
כמה שאלות יכולות לקבוע אם העסק שלכם מוכן לעידן הדיגיטלי .  אם לא - אתם בצרות

