אנגליה :  מילנר הציל את וילה
קבוצתו של אוניל התקשתה מול וויגאן ,  אבל שער של ג'יימס מילנר בדקה ה-63 קבע 1:2 ,  וקירב את וילה לסיטי ולליברפול
המאבק על המקום הרביעי בפרמיירליג ממשיך להתחמם ,  והערב  ( שלישי )  קיבלה אסטון וילה ,  אחת מהרודפות ,  הזדמנות להיצמד אל מנצ'סטר סיטי וליברפול שמעליה .  קבוצתו של מרטין אוניל הגיעה למשחק ההשלמה עם רוח גבית לא קטנה ,  אחרי שהביסה במחזור הקודם את ברנלי 1:5 ,  אבל נאלצה לעבוד קשה בשביל לצאת עם 3 הנקודות ממשחק החוץ מול וויגאן ,  אחרי שגברה עליה 1:2 .  אסטון וילה חיפשה שער יתרון ומצאה אחד משונה בדקה ה-25 ,  כשג'ון קארו ניסה לנגוח כדור שהוגבה לרחבה ,  הגנת וויגאן נבהלה ,  ומקארתי נגח לשערו הוא .  
אלא שאם היה נדמה שהשער העצמי יוציא את הרוח מהמפרשים של המארחים ,  ההיפך הוא הנכון .  וויגאן הגיבה בתוך 60 שניות ,  כשכדור אל הרחבה מצא את קאלדוול ,  וזה הכניע את בראד פרידל בנגיחה מ-6 מטרים .  וויגאן ניסתה להמשיך את המומנטום מהשער ולמצוא את השני ,  אבל לא הצליחה עד למחצית .  בדקה ה-63 הענישה אותה אסטון וילה ,  כשקירקלנד הדף כדור קרן שהגיע לג'יימס מילנר ,  שירה אותו בין כל ההגנה היישר אל הרשת ,  כדי לקבוע 1:2 .  וויגאן עוד היתה קרובה מאוד להשוות ,  אבל החצמה גדולה של דיאמה בדקה ה-88 מנעה מהם את הנקודה .  

אנגליה :  מילנר הציל את וילה
קבוצתו של אוניל התקשתה מול וויגאן ,  אבל שער של ג'יימס מילנר בדקה ה-63 קבע 1:2 ,  וקירב את וילה לסיטי ולליברפול

