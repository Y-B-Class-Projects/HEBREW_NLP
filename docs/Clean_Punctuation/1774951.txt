העברות בעולם 2.1
חלון ההעברות של ינואר כבר נפתח :  וואלה !  ספורט עושה סדר ומביאה לפניכם את השמועות וההעברות בשוק השחקנים העולמי
 *  קשר נבחרת פולין ,  סלבומיר פשקו ,  חתם עד תום העונה בפ.צ קלן .  השחקן בן ה-25 עזב את לך פוזנאן לפני מספר ימים וחתם בקלן עד הקיץ הקרוב .  לקראת סוף העונה הצדדים יחליטו אם להאריך את ההתקשרות .
  *  לאסלו בולוני ,  המאמן הרומני שהדריך בעבר את נאנסי ,  ראן ומונאקו בליגה הצרפתית ,  מונה למאמן לאנס במקום ז'אן גי ואלם .
  *  שוער רומא ,  דוני ,  עשוי לעבור למלאגה הספרדית בהשאלה עד סיום העונה .  מעמדו של הברזילאי נחלש בחודשים האחרונים והאנדלוסים ,  שכבר התחזקו במרטין דמיקליס וז'וליו בפטיסטה ,  עוקבים אחריו בעניין .
  *  באיירן מינכן ,  שמחפשת שוער טוב וקבוע למעשה מאז פרישתו של אוליבר קאן ב-2008 ,  מתעניינת בשוער פאלרמו וסגל נבחרת איטליה ,  סלבטורה סיריגו .  יחד עם זאת ,  אם הבווארים יחליטו להגיש הצעה רשמית ,  היא כנראה תיעשה רק לקראת סיום העונה .
  *  על פי  " דיילי אקספרס ",  מגן ליברפול ,  ג'לן ג'ונסון ,  עשוי לעזוב את הקבוצה ,  כשמי שהוזכרו כמעוניינות בו הן טוטנהאם ,  באיירן מינכן ויובנטוס .
  *  רובי קין הוא אחד השמות החמים בכדורגל האנגלי לאחר שטוטנהאם הודיעה לו שהוא רשאי למצוא קבוצה אחרת .  בין המתעניינות :  ווסטהאם ,  אסטון וילה וניוקאסל .
  *  עוד בווילה :  הקבוצה החליטה להאיץ את המו"מ עם ליון על מעברו של הקשר הקמרוני ז'אן מאקון .  שחקן הקבוצה ,  אשלי יאנג ,  מבוקש בליברפול .
 
העברות בעולם 2.1
חלון ההעברות של ינואר כבר נפתח :  וואלה !  ספורט עושה סדר ומביאה לפניכם את השמועות וההעברות בשוק השחקנים העולמי

