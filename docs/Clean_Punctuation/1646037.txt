מבקר המדינה :  פתחנו בביקורת על רשות השידור
מבקר המדינה השופט בדימוס מיכה לינדנשטראוס הודיע היום  ( שני )  כי משרדו עורך בימים אלה ביקורת על רשות השידור .  במהלך דיון בוועדה לענייני ביקורת המדינה של הכנסת על רשות השידור אמר המבקר : " זה לא סוד שאנחנו נמצאים במסלול התפוררות של השידור הציבורי ולזה אסור להסכים .  אנחנו חייבים להגן על השידור הציבורי .  אנחנו נמצאים בתוך העניין .  קיבלנו עשרות פניות ,  גם מעיתונאים וגם עובדי מינהל של רשות השידור .  עם חלק נכבד מהאנשים כבר נפגשנו .  יש לא מעטים שמבקשים להישאר בעילום שם ואנחנו קיימו איתם פגישות .  שמענו כבר עובדות שהן מחייבות תשומת לב יוצאת דופן .  אנחנו בעיצומו של תהליך הבדיקה .  נעשה כל מאמץ שהבדיקה תהיה מהירה .  אני מקווה שהדו"ח הזה ייגמר מהר מאוד וישקף את מה שאנחנו מוצאים ".  המבקר ציין כי הוא  " לא זוכר הליך ביקורת שגרר כמות כל כך גדולה של תלונות ". 

מבקר המדינה :  פתחנו בביקורת על רשות השידור
nan
