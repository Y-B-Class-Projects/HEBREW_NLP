חשד :  נשא איידס אנס צעירה ואיים על חייה
צעירה מחדרה התלוננה כי נשא איידס מעפולה אנס אותה לפני מספר חודשים .  הצעירה חששה להתלונן מכיוון שלטענתה החשוד איים על חייה .  אמש הוא נתפס ומעצרו הוארך בארבעה ימים
גבר כבן 30 מעפולה חשוד שאנס צעירה בת 30 מחדרה ,  למרות שידע שהוא נשא איידס ,  לפני מספר חודשים .  הצעירה התלוננה אתמול בערב על האונס במשטרה ,  והגבר נעצר הלילה  ( שני )  והובא היום להארכת מעצר .  מעצרו הוארך בארבעה ימים לצורך המשך חקירה .
 מפקד תחנת חדרה ,  רב פקד רמי רז ,  סיפר לוואלה !  חדשות כי  " האישה התלוננה אתמול בערב .  סמוך לחצות עצרנו את החשוד והבאנו אותו להארכת מעצר היום .  לדבריה ,  היא לא התלוננה על האונס במשך כמה חודשים משום שקיבלה איומים על חייה ,  אולם אזרה אומץ להתלונן לאחר שגילתה שהחשוד נשא איידס ". 
גורמים במשטרה הוסיפו כי בשלב זה עדיין לא ידוע אם החשוד אכן נושא את נגיף האיידס .  לפי חומר חקירה שנאסף עד עכשיו ,  אין עדות לכך שהחשוד חולה באיידס .  החשוד מכחיש את הטענות נגדו וטוען כי היחסים עם האישה היו בהסכמה מלאה .
 
חשד :  נשא איידס אנס צעירה ואיים על חייה
צעירה מחדרה התלוננה כי נשא איידס מעפולה אנס אותה לפני מספר חודשים .  הצעירה חששה להתלונן מכיוון שלטענתה החשוד איים על חייה .  אמש הוא נתפס ומעצרו הוארך בארבעה ימים

