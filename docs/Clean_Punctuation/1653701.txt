יניב קטן : " עברנו משוכה לא קלה "
 מכבי חיפה לא הרשימה ,  הקפטן יודע שהמשימה הושלמה : " מכבי ת"א שיחקה מבוקר והקשתה עלינו ".  נציג ליל לא התרשם מקינן
צילום ועריכת וידאו :  נועם אשל
זה לא היה קל ,  זה לא היה מרשים ,  אך בסופו של דבר מכבי חיפה השיגה אמש  ( שני )  את המטרה כשגברה 0:1 על מכבי תל אביב אחרי פנדל מפוקפק בדקות הסיום .  השחקנים הירוקים לא התעכבו יותר מדי על ההחלטות המעוררות מחלוקת שהכריעו את המשחק  ( כולל ההרחקה של מאיוקה )  ,  והקפטן יניב קטן אמר ש"אתמול עברנו משוכה לא פשוטה .  מכבי תל אביב באה לשחק באופן מבוקר והקשתה עלינו את העבודה .
" אני שמח שלקחנו את הנקודות ועשינו צעד חשוב נוסף לקראת המטרה .  זכויות רבות בניצחון לקהל האוהדים הנפלא שלנו ,  שדחף אותנו כל הזמן ולא התייאש גם כאשר מחוגי השעון נעו קדימה .  כעת אנו מרוכזים במשחק הסופר-חשוב מול בני סכנין ביום ראשון הבא ומצפה לנו משחק קשה ביותר ". 
אלישע לוי התעקש גם הבוקר שהסיפור לא סגור ,  ואמר לגלי צה"ל : " המאבק יהיה עד הסוף .  כשהפועל עושה מספרים כאלה מצוינים ,  אי אפשר להגיד שהסיפור סגור .  אנחנו צריכים להיות עם היד על הדופק .  אסור להיות שאננים ,  ונעשה הכל לשמור על היתרון .  כשאתה משחק מול קבוצה שמצופפת זה תמיד קשה ,  הם ישבו מסביב לשער .  היינו שאפתנים ,  אבל לא בעטנו מספיק לשער .  אסור לאבד פוקוס ,  גם חברתית וגם ניהולית .  זה כדורגל ,  וכבר ראינו שאפשר לאבד נקודות ". 
הסקאוט של ליל ,  שנכח אמש באיצטדיון קרית אליעזר ,  לא התרשם מדקל קנין אתמול ולא ימליץ לקבוצתו לרכוש אותו .  אותם הדברים נכונים לגבי דגלאס דה סילבה מהפועל תל אביב ,  שגם ממנו לא התרשם במיוחד נציג הקבוצה הצרפתית .  כידוע ,  מיום שבת הצטרף הסקאוט של ליל אל סוכן השחקנים דדה חדד ,  לאחר שהגיע לבחון בלם לעונה הבאה .  לאחר שראה את הפועל תל אביב בשבת מול בני יהודה ואתמול את חיפה מול מכבי תל אביב ,  העביר הסקאוט לחדד מסר שאינינו מעוניין באף שחקן .  חדד אמר לוואלה !  ספורט : " לצערי ,  ראינו מספר שחקנים ,  אבל אף אחד לא הותיר רושם על הנציג של ליל ". 
חיפה תנוח היום ,  וביום רביעי תחזור להתאמן לקראת המשחק ביום ראשון מול בני סכנין .  אצל הירוקים מקווים כי בירם כיאל ,  שאתמול לא שותף בשל כאבים במפשעה ,  ומוחמד גדיר ,  שכלל לא היה בסגל הקבוצה למשחק ,  יחזרו להתאמן כרגיל ויהיו כשירים לסכנין .
 
יניב קטן : " עברנו משוכה לא קלה "
 מכבי חיפה לא הרשימה ,  הקפטן יודע שהמשימה הושלמה : " מכבי ת"א שיחקה מבוקר והקשתה עלינו ".  נציג ליל לא התרשם מקינן

