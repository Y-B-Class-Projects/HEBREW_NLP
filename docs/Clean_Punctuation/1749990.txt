אחרי פאנגאיה נדל"ן ויקיר שעשוע :  גם צחי מרקור מצטרף למרוץ לרכישת אזורים
מרקור מחזיק בקרוב ל-100 חניונים בישראל ;  יותר מ-10 גורמים הביעו התעניינות באזורים בשבועות האחרונים
המרוץ לרכישת חברת הבנייה מתחמם .  השם האחרון ברולטת השמות המביעים התעניינות ברכישה הוא איש העסקים צחי מרקור ,  המחזיק בקרוב ל-100 חניונים בישראל במחזור משוער של 200 מיליון שקל בשנה .  מקורות בשוק ציינו היום כי במסגרת עסקה המתגבשת מול  ,  מרקור עשוי לקבל מימון מהבנק בהיקף של כ-190 מיליון שקל על מנת לרכוש את אזורים .  זהו מחצית מהסכום הנדרש לרכישת 51% מאזורים שנמצאת בבעלות קבוצת בוימלגרין קפיטל.בחודש האחרון פורסמו ידיעות על גורמים שונים המקיימים מגעים מתקדמים לרכישת החברה .  רק לפני שבוע הודיעה חברת פאנגאיה נדל"ן שבשליטת ברק רוזן ואסף טוכמאייר כי החלה בבדיקות ראשוניות של כדאיות ההשקעה בחברה .  לפני כן ,  דיווחה בוימלגרין אחזקות כי היא מנהלת מגעים עם איש העסקים יקיר שעשוע .  במזרחי טפחות הביעו ספק באשר ליכולתו של שעשוע להעמיד את כמות ההון הנזיל לשם ביצוע העסקה ,  והודיעו כי הם מקיימים במקביל שיחות עם קבוצות משקיעים אמריקאיות וגרמניות .  בנק מזרחי טפחות נוטל מקום מרכזי במאמצים להוציא את עסקת המכירה של אזורים לפועל .  הבנק הוא הנושה המרכזי של בוימלגרין אחזקות לאחר שהעמיד לבוימלגרין את רוב המימון לרכישת השליטה באזורים ב-1.2 מיליארד שקל .  בטוחותיו העיקריות של מזרחי-טפחות כיום להלוואות שהעניק לבוימלגרין הן מניות אזורים שמחזיק בוימלגרין ,  ששוויין הצטמק בינתיים לכ-400 מיליון שקל בלבד .  עם זאת ,  נראה כי במזרחי-טפחות לא ממהרים לסגור על זהות הרוכש .  כיום ,  ככל הידוע ישנם יותר מ-10 גורמים אשר הביעו התעניינות ברכישת אזורים .  במזרחי-טפחות עורכים בדיקות מדוקדקות של ההצעות ,  בניסיון למצוא רוכשים פוטנציאלים בעלי עסקים נוספים בישראל.בשנת 2006 רכש שעיה בוימלגרין את אזורים מאי.די.בי של נוחי דנקנר .  מאז ,  הצטמק הונה העצמי של החברה מ-1.3 מיליארד שקל ל-200 מיליון שקל והחברה נקלעה לקשיי נזילות קשים .  סימן למצבה הקשה של החברה התקבל כאשר זו לא הצליחה לפני כמה חודשים להנפיק אג"ח להמרה בהיקף של כ-200 מיליון שקל .  מלבד הוצאות מימון של יותר מ-300 מיליון שקל בשנתיים וחצי האחרונות ,  הציגה החברה גם הוצאות מנופחות של 150 מיליון שקל הוצאות הנהלה וכלליות .  בסך הכל ,  הפסידו בעלי המניות של החברה סכום עתק של 800 מיליון שקל בשנתיים וחצי .
 
אחרי פאנגאיה נדל"ן ויקיר שעשוע :  גם צחי מרקור מצטרף למרוץ לרכישת אזורים
מרקור מחזיק בקרוב ל-100 חניונים בישראל ;  יותר מ-10 גורמים הביעו התעניינות באזורים בשבועות האחרונים

