דלק US זינקה ב-12% - לאחר המלצת קנייה של דויטשה בנק
כלל ביטוח הפכה לבעלת עניין בדלק US עם אחזקה של 6% .  קבוצת אלון בדרך לעסקת בעלי עניין ,  שבה תרכוש רבוע כחול נדל"ן קרקע בסיאטל מאלון USA תמורת 20 מיליון דולר
 >  >  מניית חברת דלק us ,  המשמשת כזרוע האנרגיה של קבוצת דלק של יצחק תשובה בארה"ב ,  זינקה ב-11.5% ביומיים האחרונים .  זאת לאחר שבנק ההשקעות הגרמני דויטשה בנק העלה בימים האחרונים את המלצתו למגזר בתי הזיקוק בארה"ב לקראת הכינוס הגדול של ענף האנרגיה שמקיים דויטשה היום בבוסטון ,  מסצ'וסטס ,  שבו ישתתפו ראשי דלק us וראשי אלון usa .  את העלאת ההמלצה מ"תשואת חסר "  ל"ניטרלי "  לענף הדלק ובתי הזיקוק מסבירים בבנק בירידת מחירי הנפט לכ-65 דולר לחבית.לפי כלכלני דויטשה בנק ,  העלייה בביקוש בעקבות כך צפויה לתרום לשיפור התוצאות של החברות.בדויטשה בנק העלו את ההמלצה לדלק us מ"ניטרלי "  ל"קנייה ",  וכן העלו את מחיר היעד למניה ל-10 דולרים - 32% יותר ממחירה בפתיחת המסחר בניו יורק אתמול . " דלק ארה"ב נהנית ממינוף פיננסי נמוך ,  הנהלה ותיקה ואיכותית בראשות עוזי ימין ,  תמהיל פעילות מגוון ,  הכולל בין השאר פעילות בתחום הדלקים ,  וכן חנויות הנוחות ",  מסביר האנליסט פול סנקי את ההמלצה החיובית לדלק ארה"ב .  בתוך כך ,  כלל ביטוח מקבוצת אי.די.בי שבשליטת נוחי דנקנר אספה בחודשים האחרונים מניות של דלק us והפכה לבעלת עניין בחברה עם אחזקה של 6.1% בשווי של 25 מיליון דולר .  בדויטשה בנק פחות מתלהבים ממיצובה של אלון usa ,  שבשליטת דודי ויסמן ושרגא בירן ,  והשאירו את ההמלצה על  " ניטרלי ".  הם גם הותירו את מחיר היעד 8 דולרים - כ-8% יותר ממחירה בשוק .  בנוסף ,  ויסמן ובירן מתכננים לבצע עסקת בעלי עניין ,  שבה חברת רבוע כחול נדל"ן תרכוש מאלון usa קרקע בעיר סיאטל ,  ארה"ב ,  תמורת 19.5 מיליון דולר .  בעבור רבוע כחול נדל"ן תהיה זאת כניסה ראשונה לפעילות מחוץ לישראל .  נכון להיום ,  הקרקע בשטח של 240 דונם משמשת את החברות הבנות של אלון pow - usa ו-ppc - כנמל לצורכי אחסון והפצת דלק ושמן .  אם העסקה תאושר באסיפת בעלי המניות של שתי החברות ,  מדובר יהיה בעסקת sell & lease back ,  שבה ישכרו החברות של אלון usa חזרה את הקרקע תמורת כ-1.8 מיליון דולר בשנה .  דירקטוריון רבוע כחול נדל"ן אישר את העלאת שכרו של מנכ"ל החברה )  ב-15% ל-70 אלף שקל ברוטו ,  וכן הענקת משכורת 13 מדי שנה - כך ששכרו החודשי יגיע ל-76 אלף שקל בחודש ,  עלות שכר שנתית של 910 אלף שקל .
 
דלק US זינקה ב-12% - לאחר המלצת קנייה של דויטשה בנק
כלל ביטוח הפכה לבעלת עניין בדלק US עם אחזקה של 6% .  קבוצת אלון בדרך לעסקת בעלי עניין ,  שבה תרכוש רבוע כחול נדל"ן קרקע בסיאטל מאלון USA תמורת 20 מיליון דולר

