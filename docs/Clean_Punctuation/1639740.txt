במגזר מוחים : " די לרצח נשים ערביות "
 מחר תיערך בנצרת הפגנת מחאה נגד תופעת רצח נשים במגזר הערבי .  המארגנים : " התנהלות הרשויות בנושא - אור ירוק לרציחות נוספות "
 על רקע התגברות תופעת רצח נשים ערביות ,  צפויה להיערך ביום שבת ב-12 בצהריים בנצרת הפגנת מחאה גדולה נגד התופעה .  ההפגנה היא פרי יוזמה של הנהגת הציבור הערבי ,  ובראשה ועדת המעקב העליונה של ערביי ישראל בשיתוף מפלגות ערביות ויותר מ-30 ארגונים פמיניסטיים וזכויות אדם .  הפגנת המחאה תיערך תחת הכותרת  " שתיקתכם - רישיון לרצח ". 
מארגי ההפגנה טוענים כי יש למחות נגד התופעה בחברה הערבית ,  אך גם לדרוש מרשויות האכיפה לפעול בצורה טובה יותר כדי למגר את התופעה . " בהיעדר טיפול הולם מצד רשויות המדינה האחראיות ,  עיקר האחריות נופלת על החברה הערבית .  עליה לצאת בקריאה נגד התופעה ולהגביר מודעות ציבורית נגדה ",  מסרו מהמארגנים .  בעקבות ההפגנה צפויים מארגניה לנקוט סדרת פעולות במספר מישורים שמטרתן לגדוע את התופעה מהשורש .
 ארגונים פמיניסטיים מסרו כי הם סבורים שרשויות האכיפה בוחרות שלא לטפל במקרי רצח של נשים ערביות בחומרה הראויה לאירוע פלילי ,  אלא מעדיפות כנראה להתייחס אליהם כאל מעשים הנחשבים למנהג תרבותי ,  ואשר התערבותם של גורמים זרים ,  כביכול ,  צריכה להיות סלחנית . " התנהגות זו של אותן רשויות אחראית ליצירת מציאות מחרידה ,  בה לא ממצים כראוי את הדין עם הרוצחים ,  מה שנותן אור ירוק לרציחת נשים ערביות נוספות ". 
דו"ח שהוכן על ידי מרכז מידע ומחקר בכנסת לוועדה לקידום מעמד האישה בכנסת בנושא אלימות נגד נשים ,  מעלה כי בשנת 2009 נרצחו 10 נשים על ידי בני זוגן ,  ובשנת 2008 כולה נרצחו 11 נשים .  בחודשים ינואר-ספטמבר 2009 נפתחו 12,891 תיקים על רקע תלונות של נשים נגד אלימות במשפחה ,  כרבע מהתלונות הוגשו על ידי עולות חדשות ממדינות חבר העמים ומאתיופיה ,  ו-11.8% מהתלונות הוגשו על ידי נשים ערביות .
 
במגזר מוחים : " די לרצח נשים ערביות "
 מחר תיערך בנצרת הפגנת מחאה נגד תופעת רצח נשים במגזר הערבי .  המארגנים : " התנהלות הרשויות בנושא - אור ירוק לרציחות נוספות "
 
