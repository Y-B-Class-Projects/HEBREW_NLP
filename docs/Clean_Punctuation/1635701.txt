מדוע מנעה ישראל כניסת שר בלגי לעזה ? 
ישראל אסרה את כניסתו לעזה של השר הבלגי לשיתוף פעולה אזורי מחשש שהדבר יתפרש כמתן לגיטימציה לחמאס .  דני אילון : " כל סיוע שיועבר לעזה יישדד ע"י חמאס ולא יגיע לנזקקים "
 ישראל דחתה את בקשתו של השר הבלגי לשיתוף פעולה בינלאומי ,  שארל מישל ,  לבקר ברצועת עזה .  בפגישתו של השר הבלגי עם סגן שר החוץ דני אילון ,  הסביר אילון כי  " אנו דחינו את הביקור כיוון שהדבר ייתן לגיטימציה לחמאס שהוא ארגון טרור .  כל סיוע שבלגיה תעביר לעזה יישדד על ידי חמאס ולא יעבור לנזקקים ".  השניים דנו גם בקידום פרויקטים משותפים .
 בחודש אוקטובר האחרון נדחה ביקורו של שר החוץ הצרפתי ברנר קושנר בישראל בשל איסור שהטילה ישראל על כניסתו של השר לרצועת עזה .  
גורמים מדיניים אמרו אז לוואלה !  חדשות כי היו חילוקי דעות בין צרפת לישראל באשר לביקורו של שר החוץ הצרפתי ,  ברנר קושנר ,  בבית החולים אל קודס בעזה ,  זאת בשל החשש שהביקור יגביר את המתיחות עם חמאס .  לדברי אותם גורמים ,  לא היה זה הזמן לביקורים בטריטוריה שנמצאת תחת שלטון חמאס .
 
מדוע מנעה ישראל כניסת שר בלגי לעזה ? 
ישראל אסרה את כניסתו לעזה של השר הבלגי לשיתוף פעולה אזורי מחשש שהדבר יתפרש כמתן לגיטימציה לחמאס .  דני אילון : " כל סיוע שיועבר לעזה יישדד ע"י חמאס ולא יגיע לנזקקים "
 
