 " מטען הכאב "  זכה גם בפרס איגוד התסריטאים
סרטה של קת'רין ביגלו ממשיך את המומנטום שלו לקראת האוסקר עם פרס חשוב לתסריט המקורי הטוב ביותר . " תלוי באוויר "  זכה בפרס התסריט המעובד הטוב ביותר 
" מטען הכאב ",  סרטה של קת'רין ביגלו אודות יחידת מפרקי פצצות של צבא ארה"ב הפועלת בעירק ,  זכה בפרס התסריט המקורי הטוב ביותר בטקס פרסי איגוד התסריטאים האמריקאי  ( WGA )  שנערך הלילה  ( שבת )  בארה"ב .  הפרס הוענק למארק בול ,  המועמד גם לאוסקר על עבודתו ,  אולם יש לקחת את נצחונו בעירבון מוגבל בכל הקשור להסקת מסקנות לגבי סיכוייו באוסקר ,  שכן התסריט המוביל לזכייה בקטגוריית התסריט המקורי - התסריט של  " ממזרים חסרי כבוד "  של קוונטין טרנטינו - פשוט לא היה מועמד פרסי ה-WGA ..  
בפרס לתסריט המעובד הטוב ביותר זכו ג'ייסון רייטמן ושלדון טרנר על  " תלוי באוויר ",  שזכה גם בגלובוס הזהב ונחשב למועמד המוביל לזכייה בקטגוריה זו באוסקר .  בפרס לתסריט הטוב ביותר לסרט תיעודי זכה תסריט הסרט  " The Cove ",  המועמד הוודאי לזכייה בקטגורית הסרט התיעודי הטוב ביותר באוסקר .  
פרסי איגוד התסריטאים בארצות הברית מוענקים מדי שנה גם לסדרות טלוויזיה .  בפרס לתסריט הטוב ביותר לסדרת דרמה זכתה  " מד מן "  ובקטגוריית הקומדיה זכתה  " רוק 30 ".  הקומדיה בכיכובה של טינה פיי זכתה גם בפרס לתסריט הטוב ביותר עבור פרק בודד ,  בצוותא עם  " משפחה מודרנית ",  הסדרה החדשה של אד אוניל  ( "נשואים פלוס ")  . " משפחה מודרנית ",  שתעלה לשידור בקרוב בישראל בחברת yes ,  הוכתרה גם כסדרה החדשה הטובה ביותר .  
בפרס לתסריט הטוב ביותר לפרק בסדרת דרמה זכתה  " האוס ".  בפרס לפרק בסדרת אנימציה זכה פרק ב"משפחת סימפסון "  וזאת לאחר שכל המועמדים בקטגוריה זו היו מתוך הסדרה הוותיקה .

" מטען הכאב "  זכה גם בפרס איגוד התסריטאים
סרטה של קת'רין ביגלו ממשיך את המומנטום שלו לקראת האוסקר עם פרס חשוב לתסריט המקורי הטוב ביותר . " תלוי באוויר "  זכה בפרס התסריט המעובד הטוב ביותר

