שייע פייגנבוים יאמן שתי קבוצות במקביל ? 
מאמן חדרה אמור להתמנות לתפקיד מאמן הנוער של טוברוק ויתמרן בין המשחקים .  פייגנבוים : " אייעץ ".  איזיקוביץ' : " הוא יאמן "
 מאמן הכדורגל ,  שייע פייגנבוים ,  שמאמן את הפועל חדרה מצמרת ליגה א' דרום ,  עשוי להתמנות בקרוב למאמן קבוצת הנוער של בית"ר טוברוק .  לפי גורמים המקורבים לעסקה ,  פייגנבוים עשוי להיות המאמן היחיד בישראל שמאמן שתי קבוצות במקביל ,  קבוצת בוגרים וקבוצת נוער .  חדרה נאבקת העונה על העלייה לליגה הלאומית ואילו קבוצת הנוער של טוברוק משחקת בליגה הראשונה .  יש לציין כי עוד לפני שנתיים הודיע איזיקוביץ' כי הוא מתכוון למנות את פייגנבוים לתפקיד בכיר במועדון שלו ,  אך בסופו של דבר הנושא ירד מהפרק .
" הם רוצים שאעזור כיועץ לנוער .  עדיין אין שום החלטה סופית .  אם זה יקרה ,  מישהו אחר יעביר את האימונים ",  אמר פייגנבוים .  איזיקוביץ' מסר בתגובה : " יש לי מספיק יועצים .  אני לא צריך יועצים .  אם הוא מגיע ,  זה יהיה לאמן ".  הבוקר התברר כי מאמן הנוער הקודם של טוברוק ,  אורן מוחרר ,  התפטר מתפקידו ,  כך שנראה שדרכו של פייגנבוים למועדון של אריק איזיקוביץ' סלולה .  חדרה משחקת את רוב משחקיה בימי שישי ,  כך שסביר מאוד שבקרוב פייגנבוים יוכל לתמרן בין המשחקים .
 
שייע פייגנבוים יאמן שתי קבוצות במקביל ? 
מאמן חדרה אמור להתמנות לתפקיד מאמן הנוער של טוברוק ויתמרן בין המשחקים .  פייגנבוים : " אייעץ ".  איזיקוביץ' : " הוא יאמן "
 
