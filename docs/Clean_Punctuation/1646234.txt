איך להבין את שמחת פורים
עוד מעט פורים ,  וברחוב הישראלי פורים מתחפש ,  בדרך כלל ,  לחג שמח ומבדח .  מבוגרים נוטים לקטלג אותו ,  בקלילות ,  כעוד אחד מן החגים היהודיים שאפשר לתמצת את עניינם בשלושה משפטים קצרים :  1 .  הם ניסו להרוג אותנו .  2 .  הם לא הצליחו .  3 .  אז בואו נאכל .  בהרבה מוסדות חינוך מתייחסים אליו באותם כלים דידקטיים מגן הילדים ועד כיתה י"ב ,  כאשר השאלה העיקרית הניצבת בפני יהודי בהתקרב היום הגדול היא אם להתחפש הפעם ל"מלכת אסתר "  או לנינג'ה .  
אבל מתחת לכל התחפושות והצחוקים ,  פורים הוא בעצם חג רציני ומלא חשבון נפש .  התחפושת מבטאת זאת ,  שהרי להתחפש זה לחפש את עצמך ,  וכל המלבושים והמסכות לא נועדו אלא לסייע לאדם לגלות מי ומה הוא באמת .  מי הוא כשהוא מתערטל מהאצטלות שהוא מתכסה בהן כל השנה ,  מה הוא כשהוא עוטה במקומן את אשר מבטא אותו עצמו .  
גם שתיית היין ,  שמצווה להרבות בה בפורים  " עד דלא ידע ",  יכולה לעזור לאדם להסיר את קליפות הדימוי החיצוני ולהיות ,  פעם אחת ומשמעותית בשנה ,  עם המהות המסתתרת בתוך הדימוי .  חייב אדם להתבסם בפורים עד שלא יידע להבחין בין  " ארור המן "  ל"ברוך מרדכי ",  מפני ש"ארור המן "  ו"ברוך מרדכי "  אינן אלא קלישאות מקובלות .  כל השנה אנחנו נאחזים בקלישאות מן הסוג הזה ,  מבחינים על פיהן בין טוב לרע ומגדירים לאורן את קיומנו .  אבל בפורים אנחנו מסוגלים להיחשף לעובדה המפחידה שלמעשה איננו יודעים ולא כלום .  מעבר לטוב ולרוע יש אמת ,  והיא איננה ניתנת להגדרות ולהבנה אנושית .  מעבר לתדמיות יש עירום של לפני האכילה מעץ הדעת ,  ומי ששותה הרבה יין אמנם לא יחזור לעירום הזה - אבל לפחות יזכור ,  כשיקיץ מן ה"הנגאובר ",  שהכל תלוי ושהתפכחות זה לא הכל .  
ובזה ,  כמובן ,  עוסק גם סיפור מגילת אסתר .  סיפור עצוב מאוד ,  על מלכים ועל אנשים ועל ה ? סת ?  ? ר .  סיפור שמתרחש בתוך חשיכה סמיכה ועמוקה ואינו מסתיים ב"הפי אנד "  של ממש ,  שהרי המן זומם להשמיד ולהרוג ולאבד אותנו עד עצם היום הזה ,  והפור הסופי טרם נפל .  
אוי כמה רצינו להניח שמגילת אסתר היא מגילת הגלות שנסתיימה .  אוי כמה שרצינו להאמין כי תפקידה של אסתר המצילה תם ,  וכי עכשיו כולנו נינג'ות כאלה או אחרים .  אבל אוי כמה המגילה הזאת מתגלה שוב ושוב כאקטואלית לגמרי ,  מהודו ועד כוש ובכלים מכלים שונים .  
ואם היו ימים שבהם רק הישראלי ה"איש ימיני "  סבר כי העולם כולו נגדנו ,  הרי היום אין כאן מי שאינו רואה את הרצים היוצאים דחופים להפריע לנו אפילו להסביר את עמדת ישראל .  
מעבר ל"מלך "  השקר יש מלכות אמת ,  אומרת לנו המגילה ,  ומעבר לאיום הפרסי - הלוא הוא האיום האיראני - יש נצח ישראל ,  שלא שיקר לנו עד היום ואין מצב שישקר לנו באלפיים השנים הבאות .  
המתכון לשמחה ,  בינתיים ,  הוא קריאת מגילה ועריכת סעודה .  והוא כולל כמובן משלוח מנות איש לרעהו ומתנות לאביונים ,  כדי שנעבור את זה יחד .  
ככה שמחים אצלנו .  ככה שורדים בצילו המתמיד של  " עץ הדעת טוב ורע ",  וככה תולים את המן על העץ אשר הכין למרדכי .  עד לפורים הבא .
 
איך להבין את שמחת פורים
nan
