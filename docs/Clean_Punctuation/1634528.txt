מקורבי אובמה :  ההפסד בבחירות לא ישנה המדיניות
הבית הלבן הודה כי הוא נושא באחריות חלקית להפסד המפלגה הדמוקרטית בבחירות לסנאט במדינת מסצ'וסטס .  יועצו של הנשיא :  הוא ידבק במשימותיו וימשיך בקידום רפורמת הבריאות
בוקר אחרי הניצחון של המועמד הרפובליקני סקוט בראון על יריבתו הדמוקרטית מרתה קוקלי בבחירות למושב הסנאט של מדינת מסצ'וסטס ,  יצאו הדמוקרטים לערוך בקרת נזקים .  דובר הבית הלבן הודה היום  ( רביעי )  כי ממשל אובמה נושא בחלק מהאחריות להפסד המשמעותי בבחירות . " כל אחד נושא באחריות מסוימת ,  כמובן גם הבית הלבן ",  אמר רוברט גיבס ,  והדגיש כי ברק אובמה מוכן לעבוד עם הרפובליקנים לקידום הצעות חוק בנושאים שונים כמו איכות הסביבה ,  רפורמה בתקנות כלכליות ועוד ,  אך הרפובליקנים צריכים להסכים לעבוד עמו ,  כדי שהצעות החוק יניבו פירות .  
מוקדם יותר התייחס יועצו הקרוב של אובמה ,  דייוויד אקסלרוד ,  להפסד ואמר כי הבית הלבן ידבק במשימותיו ,  כולל רפורמת הבריאות ,  למרות התבוסה הכואבת .  לדברי אקסלרוד ,  ממשל אובמה יחשוב מחדש על דרכי הפעולה השונות ,  אך המדיניות תישאר בעינה . " נצטרך לחשוב היטב בשנה הקרובה בכל האמור לטקטיקות אבל מבחינת התוכן ,  המשימה אינה יכולה להשתנות ",  אמר אקסלרוד .  
ניצחונו של בראון היה דרמטי במיוחד ,  מפני שהוא הרפובליקני הראשון במסצ'וסטס שזוכה במושב בסנאט מאז 1972 .  הבחירות נערכו בעקבות מותו של הסנטור הדמוקרטי הוותיק אדוארד קנדי ,  אחד מהתומכים הראשיים של רפורמת הבריאות .  המשמעות של ניצחונו של בראון היא שמפלגתו של הנשיא אובמה איבדה את הרוב הגורף של 60 חברי סנאט .  כתוצאה מכך ,  לא תוכל המפלגה הדמוקרטית למנוע מיריביה הרפובליקנים לשאת נאומי 'פיליבסטר' - נאומים שאורכם חריג ומטרתם להתיש את יתר חברי הבית .  בעקבות זאת ,  עלולים דיונים עתידיים בסנאט להיקלע לקשיים .
 מנהיגי הקונגרס האמריקאי הבטיחו היום שהם עדיין יכולים להעביר את הרפורמה למרות התוצאה במסצ'וסטס . " אנו נמשיך קדימה ,  כשהשיקולים האלה נלקחים בחשבון  אבל אנו נתקדם ",  אמרה יו"ר בית הנבחרים ומנהיגת הדמוקרטים ננסי פלוסי .  גם מנהיג הדמוקרטים בסנאט ,  הארי ריד ,  הבהיר כי חברי מפלגתו ימשיכו במאבק להעביר את חוק הרפורמה . " בשנה הקרובה ,  אנו נבטיח שלכל האמריקאים תהיה גישה לכיסוי רפואי במחיר שווה לכל נפש ,  ונמנע מחברות הביטוח הרפואי למנוע טיפול בריאותי בחולים ,  וגם נקצץ את הגירעון שלנו תוך כדי ",  אמר ריד בנאום בסנאט .  
חברי הסנאט ובית הנבחרים נמצאים בעיצומם של דיונים על איחוד שני חוקי הרפורמה שכל בית אישר בחודש שעבר .  החוק המאוחד יעלה שוב להצבעה ויישלח לברק אובמה לשם חתימה והכנסת החוק לתוקף .
 
מקורבי אובמה :  ההפסד בבחירות לא ישנה המדיניות
הבית הלבן הודה כי הוא נושא באחריות חלקית להפסד המפלגה הדמוקרטית בבחירות לסנאט במדינת מסצ'וסטס .  יועצו של הנשיא :  הוא ידבק במשימותיו וימשיך בקידום רפורמת הבריאות

