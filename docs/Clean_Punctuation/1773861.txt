הסתיימה השביתה :  הפרקליטים חוזרים לעבודה
לאחר 43 ימים ,  הסתיימה שביתת הפרקליטים לאחר שהצדדים קיבלו את הצעת נשיאת העליון לפיה הפרקליטים יקבלו 12% תוספת לשכרם .  לגבי יתר הסכום שביקשו ,  הוא יידון ע"י בוררות
הסתיימה שביתת הפרקליטים :  לאחר 43 ימי שביתה וישיבה שנמשכה אל תוך הלילה נציגי המדינה והפרקליטים חתמו הלילה  ( חמישי )  על הסכם לפיו יקבלו הפרקליטים תוספת שכר מיידית בשיעור של 12% כתנאי כניסה למו"מ .  8% מהסכום הם תוצר של ההסכם שנחתם בין האוצר להסתדרות ובנוסף יקבלו הפרקליטים מענק חד פעמי בסך 2,000 שקלים .  כמו כן תבוצע הגדלת הפרשות לקרן הפנסיה שלהם והם יקבלו תוספת שכר ייחודית של 4% .  נציג האוצר בדיון סירב לחתום על ההסכם והיועץ המשפטי של משרד המשפטים חתם עליו בשם המדינה .  יתרת הפערים תידון אצל בורר מוסכם - נשיא בית הדין לעבודה בדימוס סטיב אדלר .  הבוררות תסתיים תוך 30 יום ובמסגרתה ידונו גם בתשלום עבור ימי השביתה .  מארגון הפרקליטים- נמסר כי  " אנו רואים בכך רק צעד ראשוני לשיפור מעמדנו במגזר הציבורי הסכמנו להסדר זה מתוך אמונה וציפייה שהבורר יקבל את רוב טענותינו הצודקות ובתקווה שהמהלך יוביל לתוצאות הרצויות עבור ציבור הפרקליטים ". 
בשונה מהמתווה שהציע מנכ"ל משרד ראש הממשלה אייל גבאי לפתרון המשבר ,  התוספת שיקבלו הפרקליטים תועבר לשכרם כולה ,  ולא תיפרש גם לתוספת תקנים והוצאות רכב וטלפון .
 הממונה על השכר באוצר ,  אילן לוין ,  שהשתתף בדיון בעתירות שדרשו להביא לסיום השביתה ,  העלה את מתווה גבאי ,  לפיו הפרקליטים יקבלו 8% תוספת שכר ,  כפי שקיבלו כל המשק ו-4% תוספת תקני רכב .  לכך השיבה נשיאת בית המשפט העליון דורית ביניש : " הם לא שבתו 43 יום כדי לקבל את כל מה שהמשק קיבל .  צריכים להיות ריאלים  זה מאמץ חד פעמי ,  זו שביתה חוקית בכל זאת ,  ואתם מוכנים לתת את מה שהם יכולים לקבל ממילא ,  הטלפונים והרכב זה לא בכסף ,  זה החזר ,  ופלא שהם לא קיבלו את זה עד עכשיו ?  ",  שאלה .  
נשיאת העליון גם מתחה ביקורת חריפה על התנהלות המדינה מול הפרקליטים השובתים . " אתם מהלכים אימים ,  במקום לנהל מו"מ ",  הטיחה בנציגי האוצר .  מנכ"ל משרד ראש הממשלה ,  קטע את הדיון הערב מדי פעם ,  כדי לעדכן את ראש הממשלה ,  בנימין נתניהו בפרטים .  למרות זאת ,  ביניש נזפה בו ואמרה לו ש"אינה יודעת האם ראש הממשלה קיבל את המסר הנכון לגבי מה שמתרחש באולם ".  
פרקליט המדינה ,  עו"ד משה לדור ,  אמר בדיון כי  " המאבק בא לשמר מעמד שהוכר בעבר של פרקליטים המופעים בבתי המשפט ,  הכרה במורכבות והשחיקה היוצא דופן של הפרקליטים המופעים בבתי המשפט וכל אלה נשחקו במהלך השנים ". 
 ( עדכון ראשון :  29.12.2010 ,  21:10 ) 

הסתיימה השביתה :  הפרקליטים חוזרים לעבודה
לאחר 43 ימים ,  הסתיימה שביתת הפרקליטים לאחר שהצדדים קיבלו את הצעת נשיאת העליון לפיה הפרקליטים יקבלו 12% תוספת לשכרם .  לגבי יתר הסכום שביקשו ,  הוא יידון ע"י בוררות

