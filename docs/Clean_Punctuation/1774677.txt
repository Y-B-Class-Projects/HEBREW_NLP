אירועי ינואר 2011 ברשות הטבע והגנים
טיולים בעקבות ציפורים נודדות והשריפה בכרמל ,  מופע מוזיקלי ,  טיבוע ציפורים ,  הצלת צבי ים ,  סיורים מומחזים ,  ביקור בקבר הורדוס בהרודיון ,  טו בשבט בעין כרם ושיטפון בזמן אמיתי

דמויות ססגוניות וצבעוניות מעברה של ביצת החולה יספרו על הימים בהם ייבוש הביצה היה הדבר הכי מעניין שקרה בעמק.היכן :  שמורת טבע החולהמתי :  שבת 8.1 בשעות :  11:00 ,  13:00 ,  15:00
סיור מרתק בשמורת החולה ,  במהלכו נצפה בבעלי חיים מקומיים ובצמחי הביצה המלבלבים.היכן :  שמורת טבע החולהמתי :  שבתות 1.1 ,  15.1 ,  22.1 בשעות :  11:00 ,  13:00 ,  15:00 .
 עמק החולה מהווה מקום מנוחה ו"תדלוק "  חשוב לעופות בדרך הנדודים מאירופה לאפריקה .  האגם והביצות משמשים מעון לעשרות ציפורים צבעוניות ומעניינות .  סיור מרתק של כשעתיים בהדרכתו של ליאור כסלו ובו נגלה את עולם הציפורים של השמורה .  היכן :  שמורת טבע החולהמתי :  שבת 1.1.11בהרשמה ובתשלום ב"כוכבית בטבע "  3639  * 
סיור בשעות בין הערביים ,  השמיים נצבעים בכתום וסגול ,  העגורים מתארגנים ללינה וחיות אחרות רק מתעוררות לפעילות הלילה .  היכן :  שמורת טבע החולהמתי :  ימי שישי 7.1 ,  14.1 ,  21.1 בהרשמה ובתשלום ב"כוכבית בטבע "  3639  * 
ייחודה של גמלא ,  הוא בנשרים המקננים במצוקי הנחל והחגים מעל העיר העתיקה .  בואו לשמוע הדרכה מפקחי השמורה במצפור הנשרים ,  על חיי הנשר המקראי ,  הסכנות האורבות להם וכיצד הפקחים מוצאים דרכים יצירתיות להתמודד עם הסכנות.בשמורה תוכלו לרכוש חוברת הפעלה לילדים  " פקחים צעירים "  לעבור טקס התחייבות בסיומו תקבלו תג פקח צעיר היכן :  שמורת טבע גמלאמתי :  שבתות 1.1.11  ,  15.1 בשעות 10:00-15:00
הצטרפו לסיור מומחז בעיר העתיקה גמלא ,  לשמוע את סיפורי הקרב של המגנים היהודים שעמדו באומץ רב מול הלוחמים הרומאים ,  להכיר אישית את הקיסר הרומי אספסינוס ,  לשמוע מפי הלוחמים על נפילתה בידי הרומאים ולפגוש את ילד החידות של גמלא.היכן :  שמורת טבע גמלאמתי :  שבת 8.1 בשעות 10:00 ,  13:00
הצטרפו לסיור תצפיות מודרך !  מתחילים מסיפורי העבר של העיר העתיקה והמסתורית ,  ממשיכים להווה במצפור הנשרים שם מגלים מדוע הנשרים בסכנת הכחדה היום ,  ולסיום מגיעים למפל גמלא הגבוה ביותר בארץ .  מתצפתים עם טלסקופ על קני הנשרים במצוק ,  כשברקע שומעים את נפילת המים מגובה 51 מטר.היכן :  שמורת טבע גמלאמתי :  שבת 22.1 בשעות 10:00 ,  13:00
בתחנות ההסברה יפגוש הציבור את מדריכי הרשות שישוחחו עם המטיילים ויחלקו לו עלוני מידע .  בנוסף מוזמן הציבור להצטרף לסיורים מודרכים בעקבות השריפה ונזקיה בשמורת חי בר כרמל בלבד ולשמוע על ארועי השריפה והשלכותיהם על בעלי החיים ועל הצומח בכרמל.היכן :  חי בר כרמלמתי :  שישי ושבת 1.1.11 ,  7-8.1 בין השעות 10:00-15:00 בכל שעה עגולה .
 סיור בשמורת חי ? בר כרמל ,  במהלכו נפגוש את בעלי החיים החוזרים לחי בר לאחר השריפה .  הנשרים ,  יחמורים ,  אייל הכרמל ,  עזי הבר וכבשי הבר.היכן :  חי בר כרמלמתי :  שישי ושבת 1.1.11 ,  7-8.1 ,  בין השעות 10:00-15:00 כל שבת בהמשך ינואר בשעות 10:00 ,  12:00 ,  14:00
סיור בעקבות אורחות חייהם של הקדמונים הפרהיסטוריים ,  מי חי בנחל וכיצד הצליח לשרוד ?  עטלפים ,  מאובנים ומערות קרירות ילוו אותנו במהלך הסיור .  כולל חיזיון אורקולי בתוך המערה.היכן :  שמורת טבע נחל מערותמתי :  כל שבת בשעות 10:00 ,  12:00 ,  14:00
עושר בתי הגידול של הנחל וגדותיו ,  צמחיית הסבך ,  שטחי בריכות נרחבים ,  חוף וים  כל אלו מושכים אליהם מיני ציפורים ,  חלקן יציבות ואחרות חורפות או נודדות ,  ויחד איתן גם את הצפרים .  אנא הצטיידו במשקפות .  היכן :  שמורת טבע נחל תניניםמתי:מדי שבת בשעות 9:00 ,  11:30
מסלול משפחתי מישורי ממנזר המוחרקה המרהיב שבמרומי הכרמל בדרך אחו ירוק אל חורבת כרך בה שרידים לפעילות אדם קדומה .  כולל תצפית מרהיבה לעמק יזרעאל ורמות מנשההיכן :  כרמל מתי :  שישי 20.1 ,  שבת 22.1בהרשמה ותשלום ב"כוכבית בטבע "  3639 * 
מופע מוזיקלי של צלילים מספרים ,  מפגש עם כלי נגינה מיוחדים משלבים את צלילי הטבע הנפלאים בכלי נגינה ייחודיים מכל העולם .  סיור פסטורלי בין שבילי השמורה ,  על גשרי העץ ובין סבך הצמחייה .  חווית טיבוע ציפורי שיר והיכרות עם עולם הטיבוע ,  שיטות ללכידת ציפורים ,  סימונן ומעקב אחריהן .  כמו כן ,  מפגש עם חוקר ציפורים.היכן :  שמורת טבע עין אפקמתי :  שבת 1.1.11בהרשמה ובתשלום ב"כוכבית בטבע "  3639  * 
בשעות בין הערביים נצפה במחזה מרהיב של לינת אנפות הבקר ,  הלבניות והקורמורנים הגמדיים והגדולים על עצי האשל שבלב הביצה ,  בהמתנה על גבעה המשקיפה על מושבת לינתם .  נערוך סיור בשקיעה בין בריכות המים ושבילי הביצה .  צפייה בלינת הדיות הגדולה שבשמורת כרי נעמן.היכן :  שמורת טבע עין אפקמתי :  שישי 7.1 בהרשמה ובתשלום ב"כוכבית בטבע "  3639  * 
הצטרפו מוקדם בבוקר לסיור חוויתי מלא בציפורים פרפרים וכולל פעילות טיבוע ציפורים.היכן :  שמורת טבע עין אפקמתי :  שבת 8.1 בהרשמה ובתשלום ב"כוכבית בטבע "  3639  * 
הכרות עם תופעות המאפיינות את עונות השנה ואת החורף בפרט ,  מעקב אחר השינויים בטבע תוך סיור בשמורה המשלב הכרות עם עופות המים בבריכות הדגים ,  התנסות במשקפות ובזיהויי ציפורים ,  חשיפה אל עולמן המופלא של הציפורים החורפות בשמורה והכרות עם מגוון עשיר של מאכלסי החורף בשמורה .  אתם מוזמנים להתלוות אל חוקר הציפורים כולל צפייה בתהליך הטיבוע ,  סדנאות יצירה של משטחי האכלה לציפורים וסרט אורקולי.היכן :  שמורת טבע עין אפקמתי :  שבת 8.1 בהרשמה ובתשלום ב"כוכבית בטבע "  3639  * 
סיור גם בשפה הרוסית ! בואו לבקר בתל מגידו אשר ידע תקופות רבות של התיישבות ,  כל אחת מרתקת יותר מהשנייה .  בואו לראות את שער העיר שבו ישבו הנביאים ונערך המסחר ,  את המקדשים הרבים הפזורים בעיר ,  את הפולחן המסתורי שכלל קריאה בכבד ,  את האורוות ואת מפעל המים המפואר .  סיור בדגש ארכיאולוגי .  חלק מהסיורים יערכו בשפה הרוסית ,  יש לברר באתר לפני ההגעה .  ללא תשלום.היכן :  גן לאומי מגידומתי :  שבתות 8.1 ,  22.1 בשעות 10:00 ,  12:00
סיור ערב חוויתי בעתיקות קיסריה ,  מלווה בעששיות .  סיור חוויתי ומיוחד ,  הזדמנות לראות את קיסריה באור אחר המתאים לכל המשפחה ,  נא להצטייד בלבוש חם .  היכן :  גן לאומי קיסריהמתי :  ימי חמישי ושישי :  6.1 ,  7.1 ,  13.1 ,  14.1 ,  20.1 ,  21,1 27.1 ,  28.1 בהרשמה ותשלום ב"כוכבית בטבע "  3639 * 
מסלול משפחתי מישורי ממנזר המוחרקה המרהיב שבמרומי הכרמל בדרך אחו ירוק אל חורבת כרך בה שרידים לפעילות אדם קדומה .  כולל תצפית מרהיבה לעמק יזרעאל ורמות מנשה .  משך הטיול כשלוש שעותהיכן:כרמל מתי :  שישי 20.1 ,  שבת 22.1בהרשמה ותשלום ב"כוכבית בטבע "  3639 * 
סיור ע"י מתנדבי גן-קהילה במערות תת קרקעיות שנפתחו השנה עשירות בעיטורי המנורה .  בואו לחזור במנהרת הזמן אל כתובות ועדויות לחיי העם היהודי בארץ ישראל מלפני 1800 שנה היכן :  גן לאומי בית שעריםמתי :  כל שישי ושבת בשעות 10:30 ,  11:30בהרשמה בלבד ב"כוכבית בטבע "  3639  *  

" ארץ אלף המערות "  שבגן לאומי בית גוברין נדהמת .  שחקני תיאטרון  " היסטריה "  ישחזרו את החיים לפני 2000 שנה במערות.מה זה קולומבריום ?  מי פרץ את קיר המערה של חצביהו ?  ולמה בכלל לחיות מתחת לאדמה ?  שחקנים-מדריכים בשלוש פינות יצאו למסע מתחת לפני השטח שיספר את הסיפור האמיתי  ( אולי )  .  בנוסף סדנאות יצירה ודוכני מזון בתשלום .  היכן :  גן לאומי בית גובריןמתי :  כל שבת במהלך ינואר בשעות 10:30  15:00
גן לאומי אשקלון הינו פנינת טבע עשירה בחי וצומח ייחודיים ומגוון גדול של בתי גידול המאפשרים קיומם של חי וצומח אותם נכיר במהלך הסיור .  מומלץ להביא משקפות ומגדירי פרחים וציפורים .  יציאה ממרכז השירות למטייל שנמצא במרכז הגן הלאומיהיכן :  גן לאומי אשקלוןמתי :  מדי שבת בשעות 11:00 ו  13:30
בואו להכיר את המרכז הארצי להצלת צבי ים ,  בו מטפלים אנשי רשות הטבע והגנים בצבי-ים פצועים וחולים .  במרכז ההצלה ,  הסמוך למכמורת שבעמק חפר ,  ניתן לראות את הצבים ,  לשמוע את סיפורם ,  להבין את הבעיות עימם הם מתמודדים וכיצד אנו ,  ילדים ומבוגרים ,  יכולים לעזור להם בקלות .  היכן :  המרכז הארצי להצלת צבי יםמתי :  שבתות 1.1 ,  15.1 ,  29.1בהרשמה ותשלום ב"כוכבית בטבע "  3639 * 
תוכנית  " פקחים צעירים "  מיועדת למשפחות עם ילדים מגיל 5 .  ניתן לרכוש בקופת האתר ב- 10 שקלים את החוברת  ( או להורידה בחינם מאתר האינטרנט של הרשות ללא תג )  ולצאת למסע משפחתי של שאלות ותשובות בין המערות .  השבעה למסיימים תתקיים מדי שעה בין 13:00 ועד 16:00.היכן :  גן לאומי בית גובריןמתי :  בכל יום
לכבוד טו בשבט נצא לסיור חורפי בגן לאומי עין כרם .  נטייל ביער ירושלים המפתיע בפריחת הרקפות ,  אט אט נרד אל ה"פרובאנס "  של ישראל - שכונת עין כרם - המתהדר בפריחת השקדיות ,  נסייר בסמטאותיה הציוריות של השכונה בין מנזרים ,  בתי אבן עתיקים ובוסתנים מרשימים .  אפשרות לחזרה במונית לחנייה  ( בעלות נוספת )  לכל המעוניין .  היכן :  גן לאומי עין כרםמתי :  שבת ,  22.1בהרשמה ותשלום ב"כוכבית בטבע "   3639  * 
נצא לטיול חורפי בעמק צרעה בעקבות מגוון העופות הנודדים ,  המגיעים כעת למאגרי המים לשחר מזון הנמצא כאן .  ניכנס לאיזור החקלאי ונגלה את העושר המסתתר בו :  נצפה בשקט על עופות המים ,  נראה את עקבות היונקים הליליים באזור ונסיים בתצפית נוף מרהיבה על העמק המיוחד .  היכן :  שפלת הרי יהודהמתי :  שבת 29.1בהרשמה ותשלום ב"כוכבית בטבע "   3639  * 

סיור במקום בו בחר המלך הורדוס הגדול להקים את אחוזת הקבר שלו .  תצפית נוף מרהיבה ,  ביקור בארמון מבוצר ,  ירידה למאגרי המים והתרשמות משרידי קבר הורדוס .  בואו לגלות מה צופן בחובו ההר ! היכן :  גן לאומי הרודיון מתי :  כל שישי ושבת בשעה 12:00
סיור ב"שמורה החבויה "  המסתתרת בין מעיינות וצמחייה עשירה .  נשמע את סיפורן של הנמלה האורגת וברקנית האשל שחיות על שפת האגם הנמוך בעולם ומתמודדות עם נסיגתו.היכן :  שמורת טבע עיינות צוקים מתי :  כל שישי ב 10:00 ו-12:00 ושבת בשעות 10:00  ,  12:00 ,  14:00 .
 נתחיל את היום בביקור בשרידי מנזר אותימיוס שליד מישור אדומים וננסה להבין מדוע חיו באזור נזירים ואיך נראה  " יום בחייהם ",  נמשיך לתצפית מהישוב מצפה יריחו אל עבר נופי בקעת הירדן ,  מדבר יהודה וים המלח ונקנח ב"ארץ המנזרים "  שבאזור הירדן בביקור במנזר מדברי פעיל- דיר חג'לא.היכן :  צפון מדבר יהודהמתי :  29.1 שבת בהרשמה ותשלום ב"כוכבית בטבע "   3639  * 
חולמים לראות שטפון רב עוצמה ?  הרשמו לסיור דרך מוקד המידע שלנו ואנו  " נקפיץ "  אתכם לטיול ביום שתהיה סבירות גבוהה לשטפון .  ביום בו ידווח על חשש גבוה לשטפון ,  נצא לשטח וננסה למצוא את הנחלים המדבריים הזורמים בעזרת עידכונים מהשטח בנוסף ,  נלמד על דרכי היווצרות שטפונות ,  על האקלים המדברי ועל הסכנות הכרוכות בכך.היכן :  נחלי צפון מדבר יהודה :  עין פרת  ( נחל פרת )  ,  תצפיות לנחל אוג ,  תצפית לנחל קומראן ועוד.מתי :  בהתראה קצרה ,  הרשמה מראשבהרשמה ותשלום ב"כוכבית בטבע "   3639  * 

 *  הר אמיר נחל אמיר -שבת 8.1 *  קבלת שבת בעברונה סיור בבריכות המלח  ( תצפית על עופות מים ופלמינגו בפט )  ,  דקלי דום ,  פוגרות ועין עברונה .  נסיים עם תה חם והדלקת נרות .-  שישי 7.1 *   " הו הקניון האדום "-  נחל שני דרומי- שבת 22.1בהרשמה ותשלום ב"כוכבית בטבע "   3639  * 
 *  קיום הפעילות מותנה במזג האוויר

אירועי ינואר 2011 ברשות הטבע והגנים
טיולים בעקבות ציפורים נודדות והשריפה בכרמל ,  מופע מוזיקלי ,  טיבוע ציפורים ,  הצלת צבי ים ,  סיורים מומחזים ,  ביקור בקבר הורדוס בהרודיון ,  טו בשבט בעין כרם ושיטפון בזמן אמיתי

