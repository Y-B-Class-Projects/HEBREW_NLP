עלייה של 65% בהכנסות קמטק ברבעון השלישי ל-23.9 מיליון דולר
הרווח התפעולי עמד על 2.3 מיליון דולר לעומת הפסד תפעולי של 179 אלף דולר ברבעון השלישי של 2009
קמטק ,  ספקית פתרונות בדיקה אוטומטיים לבקרת תהליכי היצור לתעשיות המוליכים למחצה והמעגלים המודפסים ,  רשמה הכנסות של 23.9 מיליון דולר ברבעון השלישי של 2010 - צמיחה של 65% לעומת התקופה המקבילה אשתקד בה היו ההכנסות 14.5 מיליון דולר.הרווח הגולמי הסתכם ברבעון השלישי של 2010 ב-10.9 מיליון דולר  ( 45.6% מההכנסות )  בהשוואה לרווח גולמי של 6.1 מיליון דולר  ( 42% מההכנסות )  ברבעון השלישי של 2009.הרווח התפעולי עמד ברבעון השלישי של 2010 על 2.3 מיליון דולר לעומת הפסד תפעולי של 179 אלף דולר ברבעון השלישי של 2009 .  הרווח התפעולי המתואם הסתכם ברבעון השלישי של 2010 ב-2.5 מיליון דולר לעומת הפסד תפעולי מתואם של 117 אלף דולר ברבעון המקביל.הרווח הנקי עמד ברבעון השלישי של 2010 על 2 מיליון דולר או 7 סנט למניה לעומת הפסד נקי של 300 אלף דולר או סנט למניה ברבעון השלישי של 2009 .  הרווח הנקי המתואם ברבעון השלישי עמד על על 2.6 מיליון דולר או 9 סנט למניה לעומת הפסד נקי מתואם של 264 אלף דולר או 9 סנט למניה ברבעון המקביל.רועי פורת ,  מנכ"ל קמטק ,  אמר בעקבות הדו"חות : " אנו מרוצים מאד מתוצאות הרבעון השלישי ,  המשקפות היטב את צמיחתנו לעומת הרבעון הקודם ולעומת התקופה המקבילה בשנה שעברה .  השווקים בהם אנו פועלים ממשיכים לעבוד בניצולת גבוהה ,  כאשר לקוחותינו מרחיבים את קיבולת הייצור שלהם באמצעות השקעה במכונות ובציוד .  בנוסף ,  קווי המוצרים החדשים שלנו לבדיקות מאקרו ולהכנת דגימות צוברים תאוצה בשוק והדבר מתבטא במכירות ובחדירה ללקוחות חדשים בשני קווי המוצרים .  הכנסותינו מתעשיית המוליכים למחצה הופכים לנתח משמעותי מתמהיל ההכנסות שלנו ". "אשר לתחזית לרבעון הרביעי ,  אנו צופים כי נשמור על רמת הכנסות רבעונית גבוהה בהיקף של 25-22 מיליון דולר .  אנו גם מצפים כי תזרים המזומנים שלנו ישתפר במהלך הרבעון הרביעי ולאורך השנה הבאה .  אנו מאמינים כי נמשיך לצמוח ב-2011 ,  במיוחד כאשר מוצרינו ומנועי הצמיחה החדשים יתחילו לתרום באופן משמעותי להכנסותינו ". 

עלייה של 65% בהכנסות קמטק ברבעון השלישי ל-23.9 מיליון דולר
הרווח התפעולי עמד על 2.3 מיליון דולר לעומת הפסד תפעולי של 179 אלף דולר ברבעון השלישי של 2009

