התאחדות הכלכלנים האמריקאית שוקלת לייסד קוד אתי שיחייב את חבריה בשקיפות
על רקע הביקורת הציבורית ,  עשויה ה-AEA לחייב את חבריה לחשוף את קשריהם עם חברות פיננסים
התאחדות הכלכלנים האמריקאית  ( aea )  ,  ארגון הכלכלנים הגדול בעולם ,  שוקלת לייסד קוד אתי ,  צעד שעשוי לחייב את חברי הארגון לחשוף את קשריהם עם חברות פיננסים שעלולים ליצור ניגוד אינטרסים.ההתאחדות תדון בקוד האתי בכנס הבא שלה ,  שייערך בין ה-6 ל-9 בינואר בדנוור ,  קולורדו .  לפי פרסומי הקבוצה ,  כמחצית מ-18 אלף החברים בה הינם כלכלנים באקדמיה ." הנושא נמצא על סדר היום של וועדת הניהול שלנו בפגישה שתיערך ביום חמישי הבא ",  אמר רוברט הול ,  נשיא aea ומרצה לכלכלה באוניברסיטת סטנפורד . " נפרסם מידע נוסף אחרי הפגישה ". הביקורת לגבי תפקידם הכפול של הכלכלנים התגברה באוקטובר האחרון ,  בעקבות יציאת הסרט  " inside job ",  סרט תיעודי שבו צ'ארלס פרגוסון ,  במאי הסרט ,  ריאיין כלכלנים בכירים בנוגע לקשריהם עם חברות פיננסים.בין הכלכלנים שהשתתפו בסרט אפשר למצוא את גלן האברד ,  דיקן בית הספר לכלכלה באוניברסיטת קולומביה וחבר דירקטוריון מטלייף ,  חברת ביטוח החיים הגדולה בארה"ב ;  ומרטין פלדסטיין ,  מרצה לכלכלה מהרווארד וחבר דירקטוריון בענקית הביטוח aig ,  שנזקקה לחילוץ ממשלתי בהיקף של 182 מיליארד דולר .
 
התאחדות הכלכלנים האמריקאית שוקלת לייסד קוד אתי שיחייב את חבריה בשקיפות
על רקע הביקורת הציבורית ,  עשויה ה-AEA לחייב את חבריה לחשוף את קשריהם עם חברות פיננסים

