ארה"ב פרסמה המלצה לאזרחיה :  היזהרו באירופה
נוכח מידע מודיעיני המצביע על כך שמחבלים מאל קאעדה ינסו לבצע פיגוע בערי אירופה ,  פרסמה מחלקת המדינה אזהרת מסע לאמריקאים המתכננים נסיעה ליבשת .  בריטניה לאזרחיה :  חשש לפיגועים בצרפת ובגרמניה
 ( צילום :  רויטרס .  קריינות :  אביב אברמוביץ' .  עריכה :  יאיר דניאל ) 
ארה"ב פרסמה בצהריים  ( ראשון )  אזהרת מסע לאמריקאים ,  בה הם נקראים להיזהר בנסיעתם לאירופה ,  לאור מידע מודיעיני המצביע על כך שמחבלים מאל קאעדה ינסו לבצע פיגוע ביבשת .  זאת לאחר שנחשפה מזימה לבצע מתקפת טרור משולבת באירופה עוד בשלבי התכנון שלה ,  בעקבות תקיפה של חמושים בפקיסטן .  עדיין לא ברור אם האיום הוסר במלואו .  
בהודעה שפרסמה מחלקת המדינה האמריקאית נאמר : " יש בידינו מידע לפיו ארגוני טרור הקשורים לאל קאעדה ממשיכים לתכנן פיגועי טרור .  הממשלות באירופה נקטו בצעדים כדי לסכל זאת ,  וחלקן אף הזהירו את אזרחיהן מפורשות מפני מתקפה ,  בעיקר בתחבורה הציבורית או באתרי תיירות פופולריים ".  עוד נמסר כי  " אזרחי ארה"ב צריכים לנקוט במשנה זהירות ,  להבחין בנעשה סביבם ולאמץ כללי התנהגות שיבטיחו את ביטחונם במהלך המסע שלהם ". 
במקביל להודעת מחלקת המדינה האמריקאית פרסמה ממשלת בריטניה אזהרת מסע לאזרחיה והמליצה להם להימנע מביקור בצרפת וגרמניה .  לפי משרד החוץ הבריטי רמת איום הטרור במדינות אלה עלתה מ-"כללית "  ל-"גבוהה ". 
בגרמניה טוענים כי יש בידיהם מידע על כוונה של אל קאעדה לבצע פיגוע בארה"ב ואירופה ,  וגורמי ביטחון אף סיפרו כי סוכל ניסיון לבצע פיגוע משולב בלונדון ,  כמו גם בערים מרכזיות בצרפת ובגרמניה .  לפי ההערכות ,  המחבלים מתכננים מתקפת טרור הכוללת חטיפה והוצאה להורג של בני ערובה ,  בדומה למתקפת הטרור במומביי בשנת 2008 ,  בה נהרגו 166 בני אדם .
 בתוך כך ,  משטרת איטליה עצרה אזרח צרפתי החשוד בקשר עם ארגון אל-קאעדה ,  כך מסר הבוקר מקור המקורב לחקירה .  החשוד ,  החזיק על פי החשד חומרי נפץ .  מעצרו של החשוד נעשה בפשיטה בלילה שבין 4 ל-5 בספטמבר בעיר נאפולי .  הרשויות בצרפת כבר הגישו בקשת הסגרה עבור החשוד ,  בן 24 ממוצא אפריקאי .
 האזהרה של הממשל האמריקאי מגיעה על רקע החשש הגובר מפיגועי טרור בערים שונות באירופה .  כך למשל ,  אחד מסמליה המוכרים ביותר של עיר האורות ,  מגדל אייפל ,  פונה בשבועות האחרונים בשני מקרים שונים בשל חשש מפצצה שהונחה במקום ,  אולם בשני המקרים היה מדובר באזעקת שווא .   המקרה הראשון אירע לפני כשלושה שבועות ,  אז פונה המגדל והגנים הסמוכים לו לאחר שהתקבלה הודעה אנונימית על הנחת פצצה במקום . " החברה המנהלת את מגדל אייפל קיבלה שיחת טלפון אנונימית שהודיעה על הפצצה ",  נמסר בהודעה של המשטרה .  יחידות מיוחדות ,  בליווי כלבי גישוש ,  בדקו את המגדל קומה אחר קומה ,  וגם במקרה זה לא מצאו דבר .  שבועיים לאחר מכן אירעה תקרית דומה ,  גם אז פונה מגדל אייפל ממבקריו .
 
ארה"ב פרסמה המלצה לאזרחיה :  היזהרו באירופה
נוכח מידע מודיעיני המצביע על כך שמחבלים מאל קאעדה ינסו לבצע פיגוע בערי אירופה ,  פרסמה מחלקת המדינה אזהרת מסע לאמריקאים המתכננים נסיעה ליבשת .  בריטניה לאזרחיה :  חשש לפיגועים בצרפת ובגרמניה

