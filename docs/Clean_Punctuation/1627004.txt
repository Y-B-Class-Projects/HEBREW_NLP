דוד ד'אור יתורגם לשפה הסינית
הזמר הבינלאומי יבצע את הסינגל האחרון שלו , " העולם שאני מצייר ",  בעברית ובסינית באירוע הפתיחה של תערוכת אקספו 2010 בשנגחאי ,  אליה צפויים להגיע 70 מיליון מבקרים
אחרי שכבש את טיוואן עם מכירות שהביאו את אלבומו האחרון למעמד של אלבום פלטינה ,  דוד ד'אור מגיע גם לסין .  הסינגל האחרון ששחרר הזמר המצליח , " העולם שאני מצייר ",  יתורגם לסינית ויבוצע על ידי ד'אור במופע הפתיחה של תערוכת האקספו העולמית בשנגחאי .  
ד'אור ,  שביצע בעבר שירים בשפה הסינית ,  יחלק את השיר לשתיים ויבצע חצי אחד של השיר בעברית ואילו את החצי השני בשפה המקומית .  את ההכנות לביצוע בשפה הסינית ילווה משרד החוץ ,  שיעמיד לרשות ד'אור מתורגמן שיעבוד איתו על הנושא . 
" התקווה לעולם טוב יותר היא משאלת לב של כולנו ואני יודע שגם בסין כמו בעולם כולו אנשים מייחלים לטוב שיגיע ",  אומר ד'אור , " לכן תרגום הרעיון שבשיר לסינית זו יוזמה מבורכת וחשובה ,  השיר הוא סינגל ראשון מתוך האלבום החדש ומרגש אותי לבצע אותו במעמד כה מכובד ".  
תערוכת אקספו העולמית נחשבת לאחת מתערוכות העסקים והטכנולוגיה הגדולות בעולם והיא מכונה גם  " אולימפיאדה כלכלית ותרבותית ".  השנה תתקיים התערוכה בחודש מאי 2010 וצפויים להגיע אליה כ-70 מיליון מבקרים .  גם הנשיא פרס יגיע לאירוע ויצפה בד'אור שר בליווי התזמורת הפילהרמונית של שנגחאי .
 
דוד ד'אור יתורגם לשפה הסינית
הזמר הבינלאומי יבצע את הסינגל האחרון שלו , " העולם שאני מצייר ",  בעברית ובסינית באירוע הפתיחה של תערוכת אקספו 2010 בשנגחאי ,  אליה צפויים להגיע 70 מיליון מבקרים

