ספרד :  אליהו ממשיך להצטיין
הישראלי קלע 15 נקודות ב-32 דקות ,  בניצחונה של קאחה ויטוריה 76:80 על אוברדוירו .  7 לבורשטיין בהפסד פואנלברדה
אחרי המשחק הנהדר בליגה האירופית מול ציבונה זאגרב ,  המשיך היום  ( ראשון )  ליאור אליהו לנצל את ההרכב החסר של קאחה ויטוריה על מנת להרשים את מאמנו ,  כשכיכב בניצחון החוץ 76:80 על אוברדוירו .  ויטוריה נותרה במקום השני ,  בפיגור נקודה מברצלונה המוליכה שניצחה אמש .
 אליהו קיבל 32 דקות מדושאן איבאנוביץ' והרשים עם 15 נקודות ,  שני רק לפרננדו סן אמטריו שהוביל עם 17 .  הפורוורד הישראלי קלע 5 מ-9 מהשדה ו-5 מ-6 מקו העונשין והוסיף שלושה אסיסטים ושלושה ריבאונדים .  פאו ריבאס עם 14 ומירזה טלטוביץ' ובראד אולסון עם 11 כל אחד ,  קלעו גם הם בספרות כפולות עבור הקבוצה הבאסקית .  מארק ג'קסון וריישון טרי עם 18 כל אחד בלטו בשורות אוברדוירו .
 ריאל מדריד השלישית התאוששה מההפסד בתל אביב ,  כשהביסה 67:96 את מורסיה החלשה שנמצאת במקום האחרון .  רימאס קאוקינאס היה הקלע הבולט של הבלאנקוס עם 18 נקודות ונוביצה וליצ'קוביץ' הוסיף 16 מול 20 של מילוש וויאניץ' עבור המארחים האומללים .
 טל בורשטיין לא הצליח לעזור לפואנלברדה להימנע מהפסד באליקנטה ,  85:82 .  הישראלי קלע 7 נקודות ב-19 דקות ,  אבל קבוצתו שוב הפסידה משחק צמוד שיכול היה ללכת לכל כיוון והיא כעת במקום ה-14 .  ג'ראלד פיץ' עם 20 נקודות ואסטבן באטיסטה עם 18 היו הקלעים המובילים של פואנלברדה ,  כאשר צ'מי אורטסון הוליך את המנצחים עם 17 .
 שלושה ימים אחרי שניצחה 78:80 את פנאתינייקוס ,  המשיכה מארוסי את המומנטום החיובי והערב ניצחה 74:82 את אולימפיאקוס .  יותם הלפרין קלע רק שתי נקודות ב-18 דקות והוסיף גם שני אסיסטים .  ג'וש צ'ילדרס קלע 15 .  את מארוסי הוביל קונסטנטין קאימקוגלו עם 19 נקודות ,  ג'יימון לוקאס הוסיף 14 .  מארוסי נצמדה לאולימפיאקוס במקום השני כשלשתיהן מאזן של 13 ניצחונות ושני הפסדים .  
אמנם פנאתינייקוס הפסידה את שני המשחקים בשלב הטופ 16 ביורוליג ,  אבל בליגה המקומית היא ממשיכה לנצח .  הירוקים עלו למאזן של 14 ניצחונות והפסד אחד ושמרו על המקום הראשון ,  אחרי ניצחון 63:75 בפנאליניוס .  ניקולה פקוביץ' הצטיין עם 14 נקודות ,  ואסיליוס ספאנוליס קלע 11 .  בצד השני ,  קלע רודריק בלקני 21 נקודות ,  קוסטה חראליבידיס הוסיף 12 .
 
ספרד :  אליהו ממשיך להצטיין
הישראלי קלע 15 נקודות ב-32 דקות ,  בניצחונה של קאחה ויטוריה 76:80 על אוברדוירו .  7 לבורשטיין בהפסד פואנלברדה

