כך תממן פרטנר את חלוקת הדיווידנד הענק
בעוד הח"כית שלי יחימוביץ' מנהלת מסע ציבורי נגד כוונתו של אילן בן דב ,  בעל השליטה בחברת פרטנר ,  לחלק דיווידנד של 1.4 מיליארד שקל ,  חושפת פרטנר כיצד יש בדעתה לממן את החלוקה
בעוד הח"כית שלי יחימוביץ'  ( עבודה )  מנהלת מסע ציבורי נגד כוונתו של אילן בן דב ,  בעל השליטה בחברת פרטנר ,  לחלק דיווידנד של 1.4 מיליארד שקל ,  חושפת פרטנר כיצד יש בדעתה לממן את החלוקה .
 פרטנר חתמה על הסכם עם שלושה מתוך חמשת הבנקים המובילים בישראל לצורך קבלת אשראי שקלי בסכום של 1.5 מיליארד שקל .  האשראי יינתן בריבית משתנה לתקופה של שלוש עד חמש שנים .  דירקטוריון פרטנר אישר בנוסף קבלת הלוואות נוספות מבנקאים אחרים בסכום של עד 200 מיליון שקל .  מתשקיף מדף של חברת סאני ,  בעלת השליטה בסקיילקס ,  שמחזיקה ב-45% ממניות פרטנר ,  עולה כי האשראי שתקבל פרטנר מהבנקים אינו מובטח בבטוחות כלשהן .  האשראי מהבנקים ישמש אותה לחלוקת דיווידנד של 1.4 מיליארד שקל .  עוד עולה מהתשקיף ,  כי סקיילקס תשתמש במרבית הדיווידנד שתקבל  ( 672 מיליון שקל )  ,  כנראה לפחות 500 מיליון שקל ,  לפרוע הלוואות שקיבלה מהבנקים לצורך רכישת השליטה בפרטנר .
 סקיילקס ציינה במצגת שפירסמה במחצית אוקטובר 2009 ,  לקראת הנפקת אג"ח מסדרה ד' ,  כי בכוונתה לפרוע עד למחצית 2010 את מלוא החוב הבנקאי ששימש אותה לרכישת השליטה בפרטנר .
 סקיילקס רכשה 45% ממניותיה של פרטנר תמורת 5.3 מיליארד שקל ומימנה את העסקה במימון בנקאי לזמן קצר בסכום של 800 מיליון שקל במכירה לשותפים בהנפקת אג"ח ,  ואג"ח להמרה ב-1.8 מיליארד שקל במימון מחברת האצ'יסון  ( 1.2 מיליארד שקל )  ,  וכן בהון עצמי של 690 מיליון שקל ובמימון מובטח פעילות של 200 מיליון שקל .  המימון של הרכישה היה כרוך בשיעבוד 34% ממניותיה של פרטנר ,  כלומר 75% מהיקף הרכישה הכולל .
 פרטנר חתמה בנובמבר ,  אוקטובר ובדצמבר 2009 על הסכמים עם שלושה מחמשת הבנקים המובילים .  מרבית המסגרות שניתנו לפרטנר הן בריבית נוכחית של 2.2%-2.5% .  פרטנר התחייבה כלפי הבנקים לקיים אמות מידה פיננסיות  ( Covenants )  - יחס החוב הפיננסי לרווח התפעולי התזרימי  ( EBITDA )  בניכוי הוצאות הוניות שלא יעלה על 6.5 .  היחס נכון לסוף ספטמבר 2009 היה 1.3 .
 אמת המידה השנייה היא שיחס החוב הפיננסי ל-EBITDA יהיה לא גבוה מ-4 .  נכון לסוף הרבעון השלישי של 2009 היחס הפיננסי היה 0.86 .
 ההתחייבויות הפיננסיות של פרטנר הסתכמו ב-1.9 מיליארד שקל בסוף הרבעון השלישי של 2009 ,  אך בנובמבר 2009 גייסה 450 מיליון שקל - כך שצפוי גידול משמעותי בסכום ההתחייבויות הפיננסיות של החברה .  

כך תממן פרטנר את חלוקת הדיווידנד הענק
בעוד הח"כית שלי יחימוביץ' מנהלת מסע ציבורי נגד כוונתו של אילן בן דב ,  בעל השליטה בחברת פרטנר ,  לחלק דיווידנד של 1.4 מיליארד שקל ,  חושפת פרטנר כיצד יש בדעתה לממן את החלוקה

