 " הקיבוצים דורשים שכר דירה מופקע "
 בעל הבית
 >  >  תנועת הקיבוצים החלה במאבק מול מינהל מקרקעי ישראל על הגדלת  " שטח המחנה "  - השטח בו מותר לבנות עבור בנים חוזרים וחברים נכנסים - אבל המינהל מתנגד לעמדתם .  לטענתו ,  הדירות שהקיבוצים משכירים כיום לסטודנטים יכולות לשמש למגורי הבנים החוזרים ,  ותנאי למתן היתרי בנייה יהיה הימנעות מהשכרת הדירות .  במאבק הזה הקיבוצים לא מתכוונים לוותר וקוראים לסטודנטים להצטרף אליהם ,  אבל לסטודנטים יש בעיות משלהם .  הם כועסים על הקיבוצים ,  שמעלים את מחירי השכירות ,  ודורשים מנגנון מפוקח להגבלת שכר הדירה בקיבוצים . " מפתיע שדווקא הקיבוצים ,  ערש הסוציאליזם ,  הם שעומדים כיום בחוד החנית של העלייה המופקעת של מחירי הדירות לסטודנטים בפריפריה ",  כתב יו"ר התאחדות הסטודנטים איציק שמולי במכתב לשר לפיתוח הנגב והגליל סילבן שלום ,  מנהל מינהל מקרקעי ישראל ירון ביבי ומזכיר תנועה הקיבוצית זאב  ( ולוולה )  שור . " בשנים האחרונות דורשים הקיבוצים שכר דירה מופקע ,  שעולה בעשרות אחוזים מדי שנה .  הקפיצות במחיר גורמות לבעיות חמורות ,  נוכח יכולת ההשתכרות המוגבלת של הסטודנטים .  הסטודנטים משרתים את המדינה ,  תורמים לרווחת הקיבוץ במעורבותם בחיי הקהילה ומערכת החינוך ומפתחים את מפעל ההתיישבות האזרחי-ציוני .  פגיעה בהם תפגע לבסוף ביישובים ובקיבוצים עצמם ",  אומר שמולי .  האם ציפיתם להתנהלות אחרת ?   " בהחלט שציפינו .  באזורי המכללות ,  כמו למשל תל חי ומכללת ספיר ,  אין יותר מדי אלטרנטיבות ,  ולכן שוק השכירות של הקיבוצים הוא האלטרנטיבה היחידה לסטודנטים רבים .  ברגע שסטודנט מבקש לחדש את חוזה השכירות בקיבוץ ומגלה כי המחיר עלה ב-25%-30% ,  המשמעות היא שטורקים לו את הדלת הפרצוף ,  וספק אם יוכל להמשיך את לימודיו .  אנו מבינים שהקיבוצים מנסים לשרוד כלכלית ,  אבל הניסיון לעשות זאת על גבם של הסטודנטים מקומם ".  האם תיענו לדרישות הקיבוצים להצטרף למאבקם ?   " הקיבוצים לא יכולים לאחוז במקל בשני קצותיו - מצד אחד לבקש את עזרת הסטודנטים מתוך מודעות לכוח שלנו ובה בעת לפגוע בנו ולהעלות מחירי שכירות .  אנו מוכנים להירתם לטובת העניין בתנאי שייקבע מנגנון מפוקח להגבלת שכר הדירה בקיבוצים בהתאם ליכולת ההשתכרות שלנו ולדירה המוצעת .  אנו דורשים שסוגיה זו תיכנס להסדר המתגבש בין התנועה הקיבוצית למינהל ".  

" הקיבוצים דורשים שכר דירה מופקע "
 בעל הבית

