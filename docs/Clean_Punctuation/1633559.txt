גינדי השקעות מסמנת את רמלה
החברה תקים פרויקט מגורים בעיר בהשקעה של 212 מיליון שקלים .  הפרויקט יכלול ארבעה בנייני מגורים בני 18 קומות עם 364 דירות
חברת גינדי השקעות תקים פרויקט מגורים ברמלה בהשקעה של 212 מיליון שקל .  פרויקט המגורים יכלול ארבעה בנייני מגורים בני 18 קומות עם 364 דירות בשטח כולל של 31,000 מ"ר בנוי עיקרי ועוד כ-16,000 מ"ר שטחי שירות .  
חברת גינדי השקעות בשליטת מנור גינדי ,  אייל פרידמן ואורי לוי רכשה מתחם במרכז העיר בשטח של 31 דונם מחברת מליבו ישראל וסי.פי.אם בדצמבר 2007 .  במקום הקימה את קניון פלאזה בהשקעה של 140 מיליון שקל שעתיד להיפתח במהלך 2010 .  סמוך למתחם ייבנה מרכז ספורט חדשני הכולל קאנטרי קלאב ובשטח של 20 דונם ייבנה קומפלקס מגורים סגור שיכלול מבני ציבור ,  מוסדות חינוך ושטחים ירוקים .
 לדברי אורי יוגב מנכ"ל משותף בחברה ,  בפרויקט יוקמו יחידות דיור בנות 3-5 חדרים בעלות של כ-750 אלף שקל לשלושה חדרים ,  900 אלף שקל בממוצע לדירות 4 חדרים ו-1.15 מיליון שקל לדירות חמישה חדרים .  נכון להיום דירת 4 חדרים חדשה ברמלה נמכרת בין 850-950 אלף שקל .  החברה מתכננת להעלות את מחירי הדירות במהלך השנה בשיעור של כ-10 אחוזים .  ההכנסות מהפרויקט צפויות להסתכם בסך של כ-275 מיליון שקל והרווח הגולמי לחברה מוערך כ-63 מיליון שקל המהווה כ-23 אחוז מההכנסות . 
" החלטנו לצאת בשיווק הפרויקט בין היתר בעקבות סקר שוק שביצענו בחודשים האחרונים עם מכון גיאוקרטוגרפיה ",  מסביר לוי , " מהסקר עלה כי רמלה והשפלה נהנות מרמות ביקושים ערות ובשנתיים הקרובות הביקושים ימשיכו לעלות .  אנחנו מאמינים ברמלה ולדעתנו רמות המחירים הנמוכות לא יישמרו לאורך זמן .  אנחנו רוצים שהפרויקט בשילוב מוסדות החינוך שיוקמו ,  ההשקעות העתידיות של העירייה ,  המרכז המסחרי החדש שיפתח והקאנטרי גלאב יהוו אלטרנטיבה ריאלית למשפרי דיור ותושבים שיגיעו לכאן מחוץ לעיר .  בין היתר בגלל השיפור בנגישות לעיר ,  פתיחת כביש 431 וכביש 40 ". 

גינדי השקעות מסמנת את רמלה
החברה תקים פרויקט מגורים בעיר בהשקעה של 212 מיליון שקלים .  הפרויקט יכלול ארבעה בנייני מגורים בני 18 קומות עם 364 דירות

