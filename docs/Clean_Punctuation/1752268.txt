ליגת העל :  מכבי ת"א ניצחה 0:2 את הפועל אשקלון
הצהובים השתלטו על המקום הראשון אחרי שניצחו 0:2 את אשקלון בבלומפילד .  רנגלוב  ( 60 )  וסידיבה  ( 90 )  כבשו
מכבי תל אביב עלתה הערב  ( שבת )  לראשונה אחרי שנים למקום הראשון בליגת העל ,  אחרי שניצחה 0:2 את הפועל אשקלון בבלומפילד .  אחרי הכשלון לכבוש את פסגת ליגת העל במחזור הקודם נגד הפועל חיפה ,  הצהובים שוב שינו הרכב והצליחו לכבוש שני שערים מאינספור הזדמנויות ,  כדי להוביל את הליגה ,  לפחות זמנית עד ליום שני .
 זה היה משחק חד-צדדי לחלוטין ,  ואין ספק שבמקביל לשמחתם של הצהובים על המיקום החדש בטבלה ,  כססו שם לא מעט את הציפורניים לאורך כל המשחק ,  וזאת בעקבות כמות ההחמצות המטורפת במשחק נגד יריבה מבולבלת לגמרי ונחותה בכמה רמות .  
אלירן עטר ,  שקיבל את הקרדיט בהרכב במקומו של רוברטו קולאוטי ,  היה יכול לסגור עניין כבר במחצית הראשונה ,  כמו גם מאור בוזגלו ,  אלא שחוסר ריכוז בהתקפה בתוספת שתי נקודות האור בהגנת אשקלון - יניב אלול והשוער סטיבן אהורלו ,  החזיקו את קבוצתו של גיא עזורי בתמונה לאורך 90 דקות ,  וגם חמישה זרים בהרכב לראשונה העונה אצל אבי נמני ויוסי מזרחי לא עזרו יותר מדי .  האורחים מהדרום אפילו ניסו להפתיע ,  בעיקר במחצית הראשונה ,  כשהתבססו על ההבלחות של ערן לוי ,  אבל בבלומפילד הן לא תורגמו לשערים .  
בסופו של דבר זה היה דימיטאר רנגלוב ,  שהשתלט על ריבאונד מכדור חופשי של אלירן עטר כדי לכבוש את שער הבכורה שלו בליגה בדקה ה-60 .  עד לתוספת הזמן זה גם היה השער היחיד במשחק ,  אלא שבשניות האחרונות ג'יבריל סידיבה נהנה מטעות חריפה בהגנה של אשקלון ,  שכבר ויתרה על המשחק ,  כדי לקבוע את תוצאת הסיום ולרשום על הלוח 0:2 לצהובים ,  שיצטרכו לשפר את משחק ההתקפה שלהם כדי לשמור על המקום החדש בפסגה .
 דקה 2 - מאור בוזגלו ניסה להגביה כדור מתוך הרחבה לעברו של אלירן עטר שהיה בצד השני ,  אבל הכדור פגע במשקוף ויצא החוצה .  
דקה 5 - כדור חופשי לאשקלון ממרחק של 30 מטרים שמאלית לשער של שטראובר .  ערן לוי סובב מעל למשקוף .  
דקה 11 - ההגנה של אשקלון נרדמה ויואב זיו ניצל את זה כדי להכניס כדור טוב לאלירן עטר ,  שהסתובב ברחבה ובעט לשער ,  אהורלו הדף טוב .  
דקה 16 - גיז'רמו ישראלביץ' פרץ מצד ימין והגביה נהדר לרנגלוב ,  שנגח ממרכז הרחבה מעל לשער .  
דקה 20 - מתפרצת לאשקלון .  מג'ד יונס הרים כדור מצד שמאל למרכז הרחבה ,  ערן לוי נגח מצוין אבל לירן שטראובר הדף לקרן .  
דקה 28 - יואב זיו הרים כדור מצד שמאל של הרחבה למדוניאנין ,  שנגח מקרוב החוצה .  
דקה 33 - שלוש הזדמנויות למכבי תל אביב בהתקפה אחת .  תחילה היה זה אלירן עטר שפרץ לרחבה ובעט לידיים של אהורלו ,  לאחר מכן מאור בוזגלו בעט מצדה הימני של הרחבה שוב אל שוער אשקלון ובהמשך אלירן עטר ניסה להכניע אותו במספרת מהצד השמאלי של הרחבה ,  אבל הכדור עלה מעל למשקוף .  
דקה 35 - ערן לוי ניסה להפתיע את שטראובר בבעיטה מזווית קשה מצד שמאל ,  הכדור פגע במשקוף ויצא החוצה .  
דקה 37 - כדור חופשי למכבי תל אביב מצד ימין .  בוזגלו הרים לרחבה ,  רנגלוב נגח החוצה .  
דקה 45 - מאור בוזגלו עבר שני שחקנים ברחבה ובעט לשער ,  אלא שאהורלו שוב הציל והדף לקרן .  
דקה 60 - שער !  כדור חופשי למכבי תל אביב במרחק של 17 מטרים מהשער .  עטר סובב ,  אהורלו הדף ורנגלוב השתלט על הריבאונד כדי לכבוש ולקבוע 0:1 למכבי תל אביב .  
דקה 68 - כדור חופשי למכבי תל אביב ממרחק של 22 מטרים שמאלית לשער .  רנגלוב סובב החוצה .  
דקה 69 - מאור בוזגלו פרץ קדימה ועבר שני שחקני הגנה ,  לפני שבעט מעל לשער .  
דקה 90 - שער !  גי'בריל סידיבה נהנה מטעות בהגנה כשלובריץ' בישל לו במקום להרחיק ,  ושחקנה של מכבי תל אביב בעט מ-20 מטרים כדי להכניע את אהורלו ולקבוע 0:2 למכבי תל אביב .  
הרכב מכבי תל אביב :  לירן שטראובר ,  דור מלול ,  ניבאלדו ,  סאבו פאביצ'ביץ' ,  יואב זיו ,  ג'יבריל סידיבה ,  גיז'רמו ישראלביץ'  ( גל אלברמן ,  67 )  ,  האריס מדוניאנין ,  מאור בוזגלו  ( רוברטו קולאוטי ,  74 )  ,  אלירן עטר ,  דמיטאר רנגלוב יובל אבידור ,  85 )  .  
הפועל אשקלון :  סטיבן אהורלו ,  שי פטלק  ( מיכאל קורטבה ,  82 )  ,  יניב אלול ,  דרקו לובריץ ?  ,  מג'ד יונס ,  אמייה טגה ,  זוראב מנטשאשווילי ,  רביד גזל ,  ערן לוי  ( שניר גואטה ,  75 )  ,  אריק גאוו ,  חנן פדידה  ( עוסמן בשירו ,  55 )  .
 
ליגת העל :  מכבי ת"א ניצחה 0:2 את הפועל אשקלון
הצהובים השתלטו על המקום הראשון אחרי שניצחו 0:2 את אשקלון בבלומפילד .  רנגלוב  ( 60 )  וסידיבה  ( 90 )  כבשו

