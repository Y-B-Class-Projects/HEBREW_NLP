שחר פאר ודודי סלע הודחו מאינדיאן וולס
הישראלית נכנעה לילנה ינקוביץ' והפסידה 6:2 ,  6:2 בשמינית הגמר .  גם לסלע היה משחק רע והוא נוצח על ידי רוברדו 6:3 ,  6:0
השבוע המצוין שעשו שחר פאר ודודי סלע באינדיאן וולס הסתיים היום  ( רביעי )  כשהשניים הודחו מהתחרות היוקרתית שנערכת בארצות הברית .  פאר הפסידה בשמינית הגמר לילנה ינקוביץ' המצוינת 6:2 ,  6:2 ואילו דודי סלע נכנע 6:3 ,  6:0 לטומי רוברדו .
 פאר ,  המדורגת 20 בעולם ,  עשתה דרך מצוינת בתחרות כשהדיחה את פלאביה פנטה ,  שהייתה עדיפה עליה ,  אבל הפעם לא היה לה יותר מדי מה למכור מול הסרבית ,  שמדורגת 9 בעולם .  ינקוביץ' השלימה את המשימה תוך פחות משעה ,  ושמרה על מאזן של מאה אחוזים מול פאר ,  שזהו הפסדה השני במפגשים ביניהן .
 במערכה הראשונה נשברה פאר פעמיים מתוך ארבע ההזדמנויות שהיו לינקוביץ' לעשות זאת .  לעומת זאת ,  לפאר היו שתי הזדמנויות שבירה ,  אבל אף אחת מהן לא נוצלה במערכה ,  שהסתיימה ב-2:6 קליל לסרבית .  ההגשות של ינקוביץ' התערערו במערכה השנייה ,  פאר הצליחה לשבור פעמיים ,  אבל אלו היו גם המשחקונים היחידים שלקחה הישראלית ,  שנשברה ארבע פעמים והפסידה 6:2 .
 אצל סלע ,  שידע שהוא עתיד לפגוש אולי את רוג'ר פדרר ,  זה הלך עוד יותר רע .  אחרי שעבר את ראדק סטפאנק בסיבוב השני ,  הפעם התייצב הטניסאי הבכיר של ישראל נגד רוברדו ,  אותו הוא ניצח כבר שלוש פעמים ,  כשהפעם האחרונה הייתה בשנה שעברה על הדשא של ווימבלדון .  
סלע ,  המדורג 72 בעולם ,  נתן פייט לא רע במערכה הראשונה ,  והשיג שבירה אחת ,  אך לרוברדו היו שתיים כאלה .  למרות הגשות רעות של המדורג 23 בעולם במערכה הזו  ( 54 אחוז )  ,  סלע נכנע 6:3 .  במערכה השנייה זה הלך כבר הרבה יותר קל עבור רוברדו ,  ששבר שלוש פעמים את ההגשות של סלע ,  שנראה חסר אונים ונוצח 6:0 חלק ,  תוך שהוא מודח לאחר שעה ועשר דקות בלבד .
 
שחר פאר ודודי סלע הודחו מאינדיאן וולס
הישראלית נכנעה לילנה ינקוביץ' והפסידה 6:2 ,  6:2 בשמינית הגמר .  גם לסלע היה משחק רע והוא נוצח על ידי רוברדו 6:3 ,  6:0

