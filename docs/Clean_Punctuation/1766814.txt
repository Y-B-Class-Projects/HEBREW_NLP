עבר ניתוח שינוי מין ותבע : " אולצתי להתלבש כגבר "
 גבר שעבר ניתוח לשינוי מין תבע את מקום עבודתו לשעבר לאחר שלטענתו הוכרח להתלבש כגבר . " אדם העובר תהליך כפי שעוברת התובעת נמצא במצב שברירי במיוחד "
 לבית הדין האזורי לעבודה בתל אביב הוגשה לאחרונה תביעה יוצאת דופן בגובה 100 אלף שקלים מצד אישה שעוברת תהליך שינוי מין ,  הטוענת שאולצה לעזוב את מקום עבודתה מכיוון שמעסיקיה דרשו שתמשיך להופיע לעבודה לבושה כגבר .  על פי התביעה ,  שהוגשה באמצעות עו"ד דורי ספיבק מהתוכנית לזכויות אדם בפקולטה למשפטים באוניברסיטת תל אביב ,  התובעת החלה לעבוד בחודש פברואר במסעדה בתל אביב .  לטענתה ,  כבר כשהחלה לעבוד במקום היה ברור לכל שהיא עוברת תהליך שינוי מגדרי והופכת מגבר לאישה ,  וכי מרבית העובדים במקום התייחסו אליה כאל אישה .  
הקשיים ,  כך עולה מהתביעה ,  החלו לפני כחצי שנה ,  כאשר הופיעה לעבודה לבושה בשמלה .  מנהלת המטבח במסעדה ביקשה ממנה להחליף לבגדי גבר ,  וכך עשתה .  בהמשך גם ביקשו ממנה להפסיק להתאפר .  עוד טענה ,  כי פעמים רבות נאלצה לעשות את הדרך מביתה לעבודה וחזרה לבושה כגבר ,  בניגוד לרצונה .  לפני כחודש נאמר לה כי אסור לה ,  ורק לה ,  להגיע לעבודה מאופרת .  מנהלת המטבח ,  על פי התביעה ,  אמרה לה שהיא מכבדת את התהליך שהיא עוברת ,  אולם הופעתה החיצונית כאישה  " מצחיקה "  ולא מכובדת ,  לכן איימו עליה בפיטורים אם תמשיך להופיע לעבודה בתור אישה .  
בהמשך ,  לאחר שסירבה להגיע לעבודה לבושה כגבר ,  דרש ממנה הבעלים לעזוב את המקום ,  מכיוון שלדבריו היא לא עובדת טוב ומבריחה לקוחות .  הוא הוסיף כי ישקול להעסיקה שוב אם תגיע לעבודה לבושה כגבר ,  ללא שדיים ,  איפור וחצאית .  התובעת פנתה לבית הדין כדי שיורה על החזרתה לעבודה ,  אולם בעקבות דיונים בין הצדדים ,  היא הודיעה לבית המשפט כי בעקבות הפגיעה וההשפלה שספגה ממעבידיה ,  ובמיוחד לנוכח העובדה שמדובר במקום עבודה קטן החליטה לא לחזור לעבודה . " בחוקקו את חוק שוויון הזדמנויות בעבודה התכוון המחוקק לאסור כל סוג של אפליה על רקע מין ,  לרבות אפליה על רקע היותו של אדם טרנסקסואל ",  נכתב בתביעה . " אדם העובר תהליך כפי שעוברת התובעת נמצא במצב שברירי במיוחד .  עדיין הוא חסר כישורים חברתיים של מגדר היעד ,  הופעתו אינה משדרת בטבעיות את זהותו המגדרית ,  דימויו העצמי נפגם קשות עקב נוכחותם של סממנים מגדריים של המגדר המקורי ,  שהם בבחינת מעמסה בלתי נסבלת ,  רוחו נתונה לזעזועים ותנודות חריפים עקב תגובות הסביבה ,  ובטחונו העצמי ירוד .  מדובר במסע קשה ומסוכן המצריך תעצומות נפש אדירות ,  והיוצאים אליו זקוקים לכל תמיכה ואמפתיה אפשריות ". 
לדברי עו"ד ספיבק ,  בתי המשפט בישראל טרם קיבלו החלטה בנושא אפליית אדם בשל תהליך שינוי מין שהוא עובר . " יחד עם זאת ,  אין ספק כי אפליה זו ,  כמו גם אפליה של הומואים ,  לסביות וביסקסואלים ,  נכללת בגדר איסור זה ",  נכתב בתביעה .
 
עבר ניתוח שינוי מין ותבע : " אולצתי להתלבש כגבר "
 גבר שעבר ניתוח לשינוי מין תבע את מקום עבודתו לשעבר לאחר שלטענתו הוכרח להתלבש כגבר . " אדם העובר תהליך כפי שעוברת התובעת נמצא במצב שברירי במיוחד "
 
