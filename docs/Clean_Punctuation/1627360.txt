תפוז רכשה 50% מאתר הילדים myfirsthomepage ב-820 אלף שקל
האתר הוקם לפני כשלוש שנים על ידי היזמית אפרת פרידליך שתמשיך להחזיק ב-50% מהמניות
אתר הקהילות הבלוגים והווידיאו תפוז רכש מחצית מאתר הילדים myfirsthomepage תמורת 820 אלף שקל .  האתר הוקם לפני כשלוש שנים על ידי היזמית אפרת פרידליך שתמשיך להחזיק ב-50% מהמניות .  במסגרת העסקה ימשיך לפעול האתר באופן עצמאי ולא יתמזג לתוך תפוז .  עם זאת ,  פורטל תפוז יספק לאתר שירותים שונים ,  כגון אחסון ,  פיתוח ,  מכירות פרסום ,  עזרי שיווק וכדומה.מתפוז נמסר כי  " מנתונים אשר נבדקו על ידי תפוז טרם הרכישה עולה כי מעבר להיותו האתר המרכז את המספר הגדול בישראל של מבקרים בגילאי 12-3 ,  הוא אף מחזיק נתונים אטרקטיביים במיוחד למפרסמים ,  כגון זמני שהיה ממוצעים של 15 דקות לביקור ואחוזי הקלקה גבוהים במיוחד על פרסומות ". עוד נמסר מתפוז כי  " כי כבר עכשיו מנהל האתר מגעים מתקדמים עם מספר מפרסמים להקמת זירות פעילות ממותגות ".  אפרת פרידליך מסרה כי היא  " שמחה וגאה להצטרף לקבוצת תפוז אנשים .  השאיפה שלי היא להרחיב את השירותים והתכנים המוצעים לילדים ולהורים ואני מאמינה שבעזרת השותפות החדשה נוכל לעשות זאת בהצלחה ." פורטל תפוז הוא אתר תוכן הגולשים הישראלי הגדול ביותר .  ביהאתר מפעיל פלטפורמת בלוגים ופורומים ואת אתר שיתוף הווידיאו flix .  לפי סקר tim לנובמבר 2009 ,  ממוקם תפוז במקום ה-12 ברשימת האתרים הפופולאריים בישראל .  על פי גוגל טרנדס לאתרים ,  הוא ניצב במקום ה-6 בישראל עם כ-155 אלף גולשים יחודיים ביום .
 
תפוז רכשה 50% מאתר הילדים myfirsthomepage ב-820 אלף שקל
האתר הוקם לפני כשלוש שנים על ידי היזמית אפרת פרידליך שתמשיך להחזיק ב-50% מהמניות

