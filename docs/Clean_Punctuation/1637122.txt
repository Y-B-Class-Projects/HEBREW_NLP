דלק תשתיות במגעים לרכישת 25% מדליה אנרגיות תמורת 20 מיליון דולר 
 >  >  יצחק תשובה מנסה להרחיב אחיזתו בשוק החשמל הפרטי :  דלק תשתיות מנהלת מגעים לרכישת 25% ממניות תחנת הכוח המתוכננת של דליה אנרגיות - כך נודע ל-themarker .  המגעים מתנהלים סביב מחיר של כ-20 מיליון דולר ,  המשקף לתחנה שווי של 80 מיליון דולר .  מדובר בתחנה בהספק של 870 מגה-ואט ,  שתוקם באזור תל-צפית .  התחנה מוחזקת בידי ארגון התשומות של משקי התק"מ  ( 40% )  ,  חברת חירם אפסילון  ( 40% )  וקרן תשתיות ישראל  ( 20% )  .  לפני כחודש חתמו יזמי תחנת הכוח עם שותפות תמר על מסמך כוונות לרכישת גז טבעי למשך 17 שנה החל במחצית השנייה של 2013 ,  בהיקף כולל של כמיליארד דולר .  קבוצת דלק מחזיקה בכ-31% מהקידוח .  דלק תשתיות ,  בניהולו של סילביו וויטינג ,  מפעילה כיום את תחנת הכוח הסמוכה למתקן ההתפלה באשקלון .  כמו כן סיכמה החברה על שותפות  ( 57% )  בהקמת תחנת כוח במפעל נילית שבמגדל העמק בהספק של 45 מגה-ואט ;  בתחנה במחלבת אלון-תבור של תנובה בהספק של 55 מגה-ואט ;  ובתחנת הכוח הפרטית של אשכולותגת  ( 87% )  בהספק של 240 מגה-ואט .  בנוסף ,  דלק תשתיות סיכמה עם הקונסורציום הזוכה במכרז ההתפלה בשורק על הקמת תחנת הכוח הסמוכה למתקן בהספק של 100-130 מגה-ואט .  בעקבות החוזים האחרונים הגיעה דלק תשתיות לצבר פרויקטים בהספק כולל של עד 560 מגה-ואט .
 
דלק תשתיות במגעים לרכישת 25% מדליה אנרגיות תמורת 20 מיליון דולר 
nan
