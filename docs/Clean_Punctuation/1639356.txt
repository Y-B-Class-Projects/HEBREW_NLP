מוציאים לכם את הקישקע
הוא יכול להגיע בתור יציקה כבדה לשבת או ברוח בריאותית עם קטניות ודגנים .  אורן גולדפינגר מכין חמין צמחוני
תמיד כשנהיה מעונן והטמפרטורות יורדות אני נתקף צורך עז להכין ולאכול חמין .  יש משהו מנחם בתבשיל הכבד והמהביל הזה ,  מפנק ומרגיע .  משהו שמזכיר בית ומשפחה :  את אמא קמה באמצע הלילה כדי לבדוק מה עם החמין ואם יש מספיק מים  ( אני ,  למשל ,  אקום באמצע הלילה רק אם עשן יעלה מהתנור )  ,  ואת כל המשפחה יושבת סביב השולחן בשבת בצהריים .  
בתור ילד שנאתי את היציקה הזאת שהיתה סותמת אותי למשך כל השבת .  תמיד הרגשתי עייף וכבד אחרי הארוחה ,  וגם כשסבא דוד ז"ל היה לוקח אותי לטיול אחרי הארוחה כדי  " להוריד את החמין "  זה לא עזר .  לכן תמיד הסתפקתי בתפוחי האדמה בלבד .  עם השנים השתנתה דעתי ,  אולי מטעמי נוסטלגיה ,  וחזרתי לאט לאט לאכול חמין ,  ומתישהו החלטתי אפילו לנסות להכין לבד .  על החמין הראשון שהכנתי טרחתי ועמלתי ובסוף עמדתי מול סיר מלא בעיסה בלתי מזוהה ושרופה למטה ,  אך עם הזמן והאימונים החמין השתפר ,  ואולי הוא לא כמו זה של אמא ,  אך הוא מספק את הנחמה שאני מחפש .
 לטבעונים ,  חמין הוא הזדמנות מצוינת לעשות היכרות עם מיני דגנים וקטניות שאנו לא אוכלים באופן קבוע ,  כמו גרעיני כוסמין ,  שיבולת שועל או חיטה מלאה ,  סוגי שעועית שונים ,  כמו שעועית חמאה  ( שעועית ענקית ונפלאה בעלת מרקם וטעם חמאתי הנקראת בארץ בשם המעפן בובעס )  ,  שעועית אדומה ,  מנומרת או שחורה ,  לשנות ולגוון את הרכב החמין  ( בטטות במקום תפו"א ,  גזר ,  דלעת ,  פירות יבשים )  ולקבל ארוחה בריאה ומאוזנת ,  עם חלבון מלא שמעניק השילוב בין הדגן והקטניה ואינדקס גליקמי נמוך ,  המגיע מהדגנים המלאים .  
ואם נשאר חמין בסיר וחבל לזרוק ,  אפשר לחמם טורטיה על מחבת ,  לרסק עגבניה ולמרוח על הטורטיה ,  להוסיף חמין ,  לזלף כמה טיפות של טבסקו ,  לגלגל והופ  קיבלנו טוויסט מקסיקני מרענן ונחמד למאכל כבד וגלותי .
 חומרים:3 בצלים500 גר' שעועית אדומה300 גר' שעועית חמאה  ( בובעס ) 200 גר' שעועית שחורה1 ראש שום300 גר' גריסי פנינה  ( אפשר גם גרעיני שיבולת שועל ,  כוסמין או חיטה מלאה ) 300 גר' אורז עגול מלא5 בטטות2 גזריםשמן זיתמלח פלפלפפריקה מתוקהחוואייג'
אופן ההכנה:1 .	 משרים את שלושת סוגי השעועית והגריסים במים למשך לילה ,  עדיף ל-24 שעות .
 2 .	 קוצצים את הבצלים ומטגנים בסיר גדול ,  מתבלים במלח ופלפל .
 3 .	 מפרידים את ראש השום לשיניים וקולפים .
 4 .	 שוטפים את האורז ,  מסננים ומכניסים לשקית בד המיועדת לאפיה  ( ניתן לרכוש בחנויות לצרכי אפיה )  יחד עם מעט שמן זית ומלח .  סוגרים את השקית .
 5 .	 מוסיפים את השעועית חמאה ,  השעועית האדומה והגריסים  ( בסדר הזה )  ,  טומנים ביניהם שיני שום ,  מניחים מסביב לדפנות הסיר את הבטטות והגזר .  בגומה שנוצרה באמצע מניחים את השקית עם האורז .
 6 .	 ממלאים את הסיר במים רתוחים כך שיכסו את התבשיל ,  מביאים לרתיחה ,  מנמיכים את האש ,  מתבלים במלח ,  פלפל ,  פפריקה וחוואייג' ,  ומכסים את הסיר .  מבשלים כשעה-שעה וחצי .
 7 .	 מחממים תנור ל-100 מעלות ,  בודקים שיש מספיק מים מכניסים בסיר ומכניסים אותו לתנור .  אופים כל הלילה .  בבוקר מציצים לראות מה שלום החמין וטועמים ,  מתקנים תיבול אם יש צורך .  החמין אמור להיות שחום וריחני בלי הרבה נוזלים מלמטה .
 
מוציאים לכם את הקישקע
הוא יכול להגיע בתור יציקה כבדה לשבת או ברוח בריאותית עם קטניות ודגנים .  אורן גולדפינגר מכין חמין צמחוני

