סקר :  ב-87% מהחברות במשק פוטרו עובדים
הפיטורים התרחשו בשנה האחרונה בלבד במסגרת התמודדותן של החברות עם המשבר הכלכלי האחרון ,  כך עולה מסקר בקרב 350 מנהלי משאבי אנוש מכל המגזרים במשק
ב-87% מהחברות במשק פוטרו עובדים בשנה האחרונה במסגרת ההתמודדות שלהן עם המשבר הכלכלי האחרון ,  כך עולה מסקר בקרב 350 מנהלי משאבי אנוש מכל המגזרים במשק .  הסקר יוצג בכנס הארצי של מנהלי משאבי אנוש שיתקיים החודש על ידי המרכז הישראלי לניהול  ( מי"ל )  ,  בשיתוף עם העמותה הישראלית לניהול משאבי אנוש ו-TheMarker .
 על פי הסקר ,  שנערך על ידי ד"ר שלומית קמינקא וד"ר גלית סיני קרמונה ,  בשליש מהחברות שבהן היו פיטורים בתקופת המשבר הכלכלי ,  שיעור המפוטרים היה גבוה מ-10% מהעובדים בחברה .  הסקר מראה כי רוב מנהלי משאבי האנוש  ( שבמסגרת תפקידם אחראים על הוצאה לפועל של פיטורי עובדים )  טוענים כי מעמדם בארגון התחזק כתוצאה מהמשבר הכלכלי .
 84% ממנהלי משאבי האנוש אמרו כי היכולת שלהם להתמודד עם משברים השתפרה במידה רבה או רבה מאוד .  75% מהמשיבים טענו כי חל שיפור במעמדם כשותף אסטרטגי בארגון ,  לעומת 25% שטענו כי תפיסת תפקידם כשותף אסטרטגי בחברה נפגעה .  74% אמרו שהקשר עם העובדים בחברה השתפר במידה רבה או רבה מאוד מאז המשבר הכלכלי ,  לעומת 26% הנותרים שציינו כי הקשר עם העובדים נפגע .
 לשאלה באיזה תחום יש להשקיע כיום בארגון ,  השיבו 85% ממנהלי משאבי האנוש כי יש להשקיע בפיתוח מנהלים בעדיפות ראשונה .  79% אמרו שיש להתמקד בהזדמנויות קידום וניהול קריירות ,  העלאת השכר ובחיזוק הקשר בין העובדים למקום העבודה .
 
סקר :  ב-87% מהחברות במשק פוטרו עובדים
הפיטורים התרחשו בשנה האחרונה בלבד במסגרת התמודדותן של החברות עם המשבר הכלכלי האחרון ,  כך עולה מסקר בקרב 350 מנהלי משאבי אנוש מכל המגזרים במשק

