גרסת בסיס חדש לוולוו S40
השוודית המשפחתית מתרחבת עם מנוע בנזין המפיק 145 כ"ס ומשודך לתיבה אוטומטית שישה הילוכים .  החל מ-169 אלף שקלים
אל שורותיה של הוולוו S40 מצטרפת השבוע גרסה מופחתת כוח וחסכונית .  זו תנסה לעורר את תדמיתה המנומנמת משהו של ה-S40 ,  תוך התייחסות ברורה לקהל יעד משפחתי באופיו ובמחיר בסיסי מוזל יחסית לעבר .  במרכז החבילה שוכן מנוע 2.0 ל' ארבעה צילינדרים בנזין 16 שסתומים ,  המייצר 145 כ"ס ב-6,000 סל"ד ומשודך לתיבת הילוכים בעלת שישה יחסי העברה  ( אותו מנוע משרת גם את ה-C30 המחודשת )  .  המיאוץ ל-100 קמ"ש בגרסה זו אורך כ-9.8 שניות וצריכת הדלק הממוצעת תחזיר כ-13 ק"מ לליטר בנזין .  
חבילת האבזור מתחלקת בין שלוש רמות מפרט שונות  קלאסיק ,  לאקשרי ופרמיום כאשר בכולן מותקנת כסטנדרט חבילת הבטיחות והמידע המורחבת של וולו  ( בקרת IDIS ,  מערכת למניעת צליפת שוט ,  מערכות בילום ויציבות וכריות אוויר היקפיות )  .  מחיר המכונית ברמת קלאסיק עומד על 169 אלף שקלים ,  בעוד הלקשרי לה תוספות של בקרת שיוט ,  חיישני חניה אחוריים ,  מערכת שמע איכותית עם שמונה רמקולים ועוד תעמוד על 175 אלף שקלים .  מפרט הקצה מתומחר ב-195 אלף שקלים וכולל בנוסף חלון גג חשמלי ,  ריפודים יחודיים וטלפון בלוטות' .  
בחברת מאיר יבואנית וולוו לישראל ,  מאמינים שהגרסה החדשה ל-S40 תרחיב את קהל הלקוחות כפי שמציין זאת אורי גלבוע ,  מנהל חטיבת המכוניות . " השקת הגרסה החדשה של ה-S40 וכניסתה אל קבוצת המשפחתיות הגדולות ,  פותחת בפנינו אפשרות שיווק מרתקת לקהלי יעד חדשים ומגוונים ,  ותאפשר כעת למשפחה שרוצה לשדרג את רכבה המשפחתי להתקדם לוולוו חדשה ". 

גרסת בסיס חדש לוולוו S40
השוודית המשפחתית מתרחבת עם מנוע בנזין המפיק 145 כ"ס ומשודך לתיבה אוטומטית שישה הילוכים .  החל מ-169 אלף שקלים

