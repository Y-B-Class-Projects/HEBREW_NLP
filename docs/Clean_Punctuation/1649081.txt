הבנת את הנקודה ,  רונאלדיניו ? 
אחרי שהחמיץ פנדל שלישי העונה ,  נושל כוכב מילאן מתפקיד הפנדליסט הקבוע .  הוא כבר חושב על מנ' יונייטד : " אפשר לנצח "
 הקאמבק של רונאלדיניו במילאן זוכה לאינספור אזכורים ומחמאות ,  בעיקר בקרב אנשי מילאן ,  שמרוצים מהסטטיסטיקה המרשימה של הברזילאי שכבש תשעה שערים והוסיף 12 בישולים .  אלא שנושא אחד כבר חצה את הגבול מבחינת מאמן הרוסונרי ,  לאונרדו ,  שהחליט לאסור על הכוכב שלו לבעוט פנדלים מעתה ואילך .
 בניצחון 1:3 על אטאלנטה ביום ראשון ,  החמיץ רונאלדיניו בפעם השלישית העונה מהנקודה הלבנה ,  ועבור לאונורדו זה כבר היה די והותר .  על פי הדיווח ב'לה רפובליקה' ,  המאמן החליט להפוך את אנדראה פירלו לפנדליסט הקבוע שלו ,  ונתן לרונאלדיניו עוד סיבה להיות מאוכזב מלבד ההתעלמות הנמשכת מצד מאמן נבחרת ברזיל ,  דונגה ,  שלא זימן אותו למשחק הידידות מול אירלנד .
 בינתיים התייחס רונאלדיניו למשחקים הקרובים של מילאן ואמר ל'קוריירה דלו ספורט' : " יש לנו שני משחקים גדולים מול רומא ומנצ'סטר יונייטד ואנחנו יכולים לנצח את שניהם .  יהיה קשה מאוד באולד טראפורד ,  אבל אני מגיע בגישה חיובית ומאמין שנוכל לעשות זאת .  זו לא משימה בלתי אפשרית .  אני מאוד מרוצה מהתקופה שלי במילאן ,  הדברים עובדים כמו שצריך ועכשיו אני רוצה לזכות בכל התארים שכבר זכיתי בעבר ". 

הבנת את הנקודה ,  רונאלדיניו ? 
אחרי שהחמיץ פנדל שלישי העונה ,  נושל כוכב מילאן מתפקיד הפנדליסט הקבוע .  הוא כבר חושב על מנ' יונייטד : " אפשר לנצח "
 
