מנכ"ל פימקו :  חובותיהן של מדינות כמו יוון עלולים להביא לצמיחה עולמית נמוכה מהממוצע ב-2010
לפי תחזית פימקו ,  תפקידה הגלובלי של ארה"ב יצטמצם בשל עול החובות
הידרדרות החובות הציבוריים של מדינות עלולה להשפיע על הכלכלה העולמית יותר מכפי שמעריכים כעת ,  כך אמר מוחמד אל אריאן ,  מנכ"ל פימקו ,  חברת ניהול קרנות האג"ח הגדולה בעולם ." בעולם עדיין לא מעריכים או מבינים את משמעות הזעזוע של משברי החוב על הכלכלות המפותחות ",  כתב אל אריאן במאמר שפורסם באתר האינטרנט של  " פייננשל טיימס ".  את הנזק הפוטנציאלי שנגרם מחובות מנופחים של ממשלות ניתן לראות כעת בפריזמה הצרה של יוון ,  אמר . " ממשלות חייבות להעלות מסים ולקצץ בתקציב ,  על מנת להתמודד עם הגירעונות התופחים ,  לאחר שלוו סכומים חסרי תקדים כדי להתמודד עם המשבר הכלכלי העולמי ",  אמר אל אריאן .  לפי תחזית פימקו ,  חובותיהן של מדינות כמו יוון ,  פורטוגל וספרד ,  יביא לכך ש-2010 תהיה שנה של צמיחה נמוכה מהממוצע .  בנוסף ,  צופה פימקו כי תפקידה הגלובלי של ארה"ב יצטמצם . " בשל עול החובות של מדינות רבות ,  ובהן ארה"ב ,  עתידן של כמה מהכלכלות המפותחות נראה כעת חלש מזה שצפוי לכלכלות מתעוררות ",  כתב אל אריאן .
 
מנכ"ל פימקו :  חובותיהן של מדינות כמו יוון עלולים להביא לצמיחה עולמית נמוכה מהממוצע ב-2010
לפי תחזית פימקו ,  תפקידה הגלובלי של ארה"ב יצטמצם בשל עול החובות

