 " הלוואי שאפשר היה למחוק את 2009 "
 הקופה התרוקנה ,  הרגולציה הקשתה ,  הרייטינג צלל ,  המתחרים שלפו את התותחים הכבדים והמפיקים לא הסתגלו למיתון .  אבל זיוית דוידוביץ' ,  סמנכ"לית ההפקה של ערוץ 10 ,  בטוחה שהערוץ עוד יפתיע את כולם
 >  >  זיוית דוידוביץ' ,  סמנכ"לית ההפקה של ערוץ 10 ,  היתה מעוניינת לשכוח את 2009 . " הלוואי שהיינו יכולים למחוק אותה .  השנה הזאת היתה מבחינתנו שנה בהקפאה ",  היא מסבירה . " שנה מאוד קשה :  הבעלים הפסיקו להזרים כסף ,  עשינו מעט מאוד הפקות והצלחנו לשרוד בזכות התעודה והתחקיר שהיו לנו .  שנה בלתי אפשרית שלא יודעת איך בכלל עברנו אותה ,  אבל יחסית למצב עברנו אותה טוב .  המטרה שלנו כרגע היא לחזור לנתוני הרייטינג של 2008 ומשם להמשיך קדימה ".  דוידוביץ' ,  42 ,  היא האשה שיושבת על הקופה של ערוץ 10 .  במסגרת תפקידה כסמנכ"לית ההפקה היא מפקחת על ההפקות בערוץ ,  מעורבת בהפקות עתידיות ,  מתנהלת מול חברות בחו"ל ומאשרת כל שקל שיוצא לגורמים חיצוניים .  היא החלה את הקריירה בתחום בענקית הטלוויזיה האמריקאית cbs ,  שם שימשה מפיקת תוכנית חדשות הבוקר בתחנה בוושינגטון .  לפני שהגיעה לערוץ 10 היתה המפיקה הראשית של אולפני הרצליה .  על מה שעבר על הערוץ בשנה האחרונה ,  היא מספרת כי  " קיצצו לנו משמעותית בשכר .  אני מכירה כמה משרדי הפקה קטנים שנסגרו ,  משרדי הפקה גדולים פיטרו המון אנשים והיקף העבודה בשוק ירד מאוד ".  לדבריה ,  התקווה כי המשבר יצמיח שיטות עבודה חדשות וזולות - התבדתה . " אם הריאליטי צמח כז'אנר בזמן שביתת התסריטאים בארה"ב ,  פה לא קרה שינוי גדול מספיק בשיטת העבודה ",  טוענת דוידוביץ' . " הייתי אומרת למפיקים 'אין כסף ,  איך אתם עושים אותו דבר בפחות ? ' אבל לא באו אלי עם הברקות היסטריות ,  אף אחד לא הצליח להמציא משהו אחר .  אף אחד לא אמר 'הנה אני מביא לך את 'הישרדות' בחצי מחיר' ".  אולי כי אי אפשר לעשות את  " הישרדות "  בחצי מחיר ?   " את 'הישרדות' אי אפשר ,  אבל אולי את 'היפה והחנון' אפשר ,  או פורמט כמו 'בטיפול' .  לא הגיעה אליי לדלת אף הפקה זולה מאוד עם פתרון חדיש ".  2009 התאפיינה במאבק של הערוץ מול הרגולציה ,  הפסקת הזרמת כספים מצד הבעלים ,  עצירת הפקות וניסיון של הערוץ להעמיד לוח שידורים ראוי למרות הכל .  התחייבות לדרמות סיכומי השנה של ערוץ 10 חשפו שורה תחתונה מאכזבת :  ירידה של 17% ברייטינג בפריים טיים  ( 21:00-23:00 )  ;  זאת אחרי 2008 המבטיחה שבה הפציע הערוץ עם  " הישרדות ",  זינק בשיעורי הרייטינג ונחשב ,  אולי בראשונה בחייו ,  למתחרה ראוי שיש לחשוש מפניו .  השנה הקרובה צפויה להיות אף היא לא פשוטה - הערוץ מחויב להחזיר למסך סכום של כ-65 מיליון שקל בתוכניות סוגה עלית  ( דרמה ותעודה )  ,  וכדי לעמוד בהתחייבות זו צריך כבר כעת להוציא לדרך עבודה על דרמות - תוכניות שלוקח זמן רב להפיק - דבר שלא קורה בפועל ,  לאור העובדה שההסכם מול המדינה טרם נחתם .  לצד הנחישות שמשדרת דוידוביץ' כי הערוץ יעמוד בחובותיו ,  היא מעלה חשש בנוגע לדרך שבה הדבר יקרה בפועל : " כרגע אנחנו רק כותבים ,  אבל לא מוציאים דרמות להפקה .  לא נפיק אותן לפני שיש הסכם .  אנחנו מכינים את עצמנו לתנופה גדולה מאוד קדימה וגם לעמוד בכל המחויבויות ,  אבל זה די מלחיץ ".   " נצטרך לשדר בערך שבע סדרות דרמה ב-2010 .  מה שאותי מלחיץ זה קודם כל שנעמוד בקצב ,  דבר שני שהכסף יספיק וגם שלא כל התוכניות יגיעו לשידור רק ברבעון האחרון ".  בשבוע האחרון אפשר היה לקבל דוגמה להתנהלות הסבוכה בענייני הז'אנרים השונים ,  כשערוץ 10 ביקש כי יכירו לו ב-25 הפרקים הראשונים של  " נשות הטייסים ",  סדרת הפרה-פריים החדשה ,  כדרמה .  זאת ,  לאחר שפרקים אלה הופקו בהשקעה גבוהה ,  אך הערוץ רצה לשדרם בשעה מוקדמת מדי לסוגה עלית ,  לפי הכללים ,  ולכן ההשקעה לא היתה נחשבת .  הערוץ החליט לשדר את הדרמה בשבת ,  לפני שידורה באמצע השבוע ,  כי בסופי השבוע כללי השידורים פחות קשיחים ומאפשרים שידור דרמה גם לא בשעות הפריים טיים .  הכרעת הרשות בעניין טרם התקבלה ,  אך הנושא מרתיח את דוידוביץ' . " האם הרגולציה בעצם אומרת שתסריטאי ובמאי של טלנובלה שווים פחות משל דרמה ?  "  היא תוהה . " מי שמם ?  בעיקר כשיש הרבה טלנובלות ישראליות שהצליחו להכניס ולהביא הרבה יותר צופים מדרמות רגילות ".  אולי הרגולציה לא רוצה לוח שידורים שכולו  " רמת אביב ג' "?   " זה ממש לא צריך להיות עניינם מה אני מפיקה .  אם אני חכמה ,  התמהיל שלי יהיה גם חכם - עם סיטקום ,  טלנובלה והכל .  מי מחליט שדרמה יומית ,  שאפשר לקרוא לה 'מתמשכת' או 'מרובת פרקים' או 'טלנובלה' ,  היא פחות טובה מדרמה של 13 פרקים ?  "  לנצח את קשת הערב יתקיים גמר  " הישרדות "  בהיכל נוקיה .  מדובר בתוכנית המכניסה ביותר של ערוץ 10 ,  ולדברי דוידוביץ' ,  העונה הנוכחית הצליחה להחזיר את העלויות שלה בגובה 5 מיליון דולר .  הגמר ,  שייערך בנוכחות 6,500 צופים ,  עלה כמיליון שקל וספג גם הוא קיצוץ של 10%-15% לעומת אלה של העונות הקודמות .  בגמר יוכתר הזוכה מבין ארבעת השורדים - ליאורה ,  טומי ,  שי וטלכו - שיזכה בפרס בשווי מיליון שקל .  הצלחת העונה הראשונה של  " הישרדות "  גררה את הזכייניות האחרות לקפוץ על עגלת הריאליטי ,  שנהפך לז'אנר הפופולרי בישראל ,  כשכל הזכייניות השקיעו ב"מגה-ריאליטי ",  כמו תוכנית  " האח הגדול "  של קשת . " בעונה הראשונה שלה 'הישרדות' הבקיעה כזה 'גול' גדול שהרעיד את הברודקאסטרים האחרים ",  מסבירה דוידוביץ' . " הרעידה היתה כה גדולה ,  עד שהראו לנו למי יש תותחים ולמי יש רובים ,  ובאמת קשת עשתה מה שהיא יודעת לעשות ,  העלתה את הרף ,  ועכשיו יש שוב אתגר ,  ואנחנו בהחלט מתכננים הבקעות אחרי החובות הרגולטוריות .  הבעיה שעד אז יישאר לנו משהו כמו 2 שקל ושלושה צופים ".  מישהו ינצח אי פעם את קשת ?   " מתישהו כן .  גם את מכבי תל אביב בכדורסל בסוף ניצחו והגביע עבר לקבוצה אחרת .  אי אפשר להישאר בטופ לכל החיים .  מי שיכול להפתיע זה רק האנדרדוג ,  וזה יהיה אנחנו .  לא בטוח שזה יקרה בשנתיים הקרובות ,  אבל בטח נהיה בצעדים מסוימים לקראת כך ".  

" הלוואי שאפשר היה למחוק את 2009 "
 הקופה התרוקנה ,  הרגולציה הקשתה ,  הרייטינג צלל ,  המתחרים שלפו את התותחים הכבדים והמפיקים לא הסתגלו למיתון .  אבל זיוית דוידוביץ' ,  סמנכ"לית ההפקה של ערוץ 10 ,  בטוחה שהערוץ עוד יפתיע את כולם

