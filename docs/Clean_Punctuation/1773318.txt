היכונו לעליות :  מחירה של שברולט קרוז יעלה בינואר ב-2,000 שקל
ההתייקרות נובעת ככל הנראה מההנחה שיבואני המכוניות היפניות יעלו מחירים בעקבות התחזקות הין
ההערכות על עליות מחירים בענף הרכב בינואר מקבלות אישוש ראשון .  umi ,  יבואנית שברולט ,  מעלה את המחיר של הקרוז המשפחתית ב-2,000 שקל - ומחירה יעמוד על 121 אלף .  שער הדולר אינו נחשב גבוה בהשוואה למטבעות אחרים והייקור של הקרוז נובע ,  כביכול ,  משיפורים טכניים במכונית .  עם זאת ,  אפשר להניח שהסיבה האמיתית לעליית המחירים היא ההערכה שיבואני המכוניות היפניות ,  ובראשם דלק מוטורס - יבואנית מאזדה ,  יחליטו לייקר את המכוניות בעקבות התחזקות הין.העלייה במחיר הקרוז מאפשרת ל-umi לנצל את השער הנמוך יותר של הדולר ולהעניק הנחות גדולות יותר משל מאזדה לחברות ליסינג וציי רכב .  העלאת המחיר גם מסייעת לשמירת הערך של המכונית בשוק המשומשות .  במילים אחרות ,  שברולט מייקרת את המכונית שלה כדי להעניק הנחה גדולה יותר ,  אך לא ברור אם תגיע גם ללקוח הפרטי.השיפורים בקרוז 2011 מתמקדים במנוע ,  שנותר בנפח 1.6 ליטר אך צויד בסעפת יניקה חדשה .  המנוע מפיק 124 כ"ס - שיפור של 9 כ"ס לעומת המצב עד כה .  המומנט צמח בעשירית הקג"מ ,  ועומד על 15.7 קג"מ .  הוא מושג כעת ב-4,000 סל"ד - 200 סל"ד פחות מהמנוע המוחלף.גם תיבת ההילוכים הוחלפה ויחסי ההעברה שלה מתאימים יותר למנוע כעת ,  כך נטען .  לטענת שברולט ,  שיפורים אלה היטיבו גם עם צריכת הדלק של המכונית .  לרשימת האבזור של המכונית הצטרפה בקרת שיוט כסטנדרט.מאז תחילת השיווק של שברולט קרוז בישראל ,  ביוני 2009 ,  מסרה החברה 9,500 מכוניות .  עם זאת ,  החלפת מנוע ותיבת הילוכים זמן קצר כל כך אחרי השקת דגם אינה שגרתית ,  ונעשתה כנראה בעקבות הביקורת שספגה החברה על ביצועי המכונית.בשבוע הבא ,  ינואר 2011 ,  צפויה התייקרות של מרבית המכוניות המשפחתיות .  מחירן יעלה מ-116 עד 118 אלף שקל ל-121 עד 125 אלף שקל .
 
היכונו לעליות :  מחירה של שברולט קרוז יעלה בינואר ב-2,000 שקל
ההתייקרות נובעת ככל הנראה מההנחה שיבואני המכוניות היפניות יעלו מחירים בעקבות התחזקות הין

