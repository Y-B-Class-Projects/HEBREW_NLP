גוגל פותחת חזית חדשה מול פייסבוק וטוויטר
מתכננת להוסיף תוכנות חדשות שיאפשרו למשתמשי ג'י-מייל לצפות בעדכונים ,  תמונות ווידיאו שהעלו חבריהם
ענקית האינטרנט גוגל מנסה לחזק את מעמדה מול אתרי רשתות חברתיות דוגמת פייסבוק ואתר המיקרו בלוגינג טוויטר ,  על ידי הוספת תוכנות חדשות שיאפשרו למשתמשים בשירות הדואר האלקטרוני ג'י-מייל לצפות בעדכונים ,  תמונות וקטעי וידיאו שהעלו חברים שלהם לאינטרנט ,  דיווח העיתון  " וול סטריט ג'ורנל ".  גוגל עשויה להודיע על התוכנות החדשות כבר השבוע ,  אמר מקור המקורב למצב .  דוברת גוגל סירבה להגיב על הדיווח בג'ורנל .  גוגל ,  מפעילת מנוע החיפוש הפופולרי באינטרנט ,  מתכננת להוסיף מודול למסך ג'י-מייל אשר יציג סדרה של עדכונים מאנשים שהמשתמש בחר להתחבר אליהם ,  אמר מקור .  פורמט דומה זכה לפופולריות רבה באתרי פייסבוק וטוויטר .  יאהו הוסיפה מאפיין דומה לשירות יאהו מייל בשנה שעברה ,  אשר מאפשר למשתמשים לראות האם חברים שלהם העלו צילומים חדשים לאתרים דוגמת פליקר .  גוגל אף היא מנסה להפוך את שירות האי-מייל ג'י-מייל למקום שבו גולשים פונים כדי לברר מה שלום חבריהם ,  אולם הג'ורנל ציין כי לא ברור האם משתמשים ירצו לערבב בין הפעולה של בדיקת דואר אלקטרוני לבין החווייה של דפדוף בתוכן של חבריהם .  אתר חדשות הטכנולוגיה cnet ציין כי אחד הגורמים המשמעותיים שיקבעו את מידת הצלחתן של תוכניות גוגל תהיה מידת התאימות בין השירות לבין אתרי פייסבוק וטוויטר .  משתמשים שכבר התרגלו לשלוח עדכונים באמצעות שירותים אלו לא ימהרו לעבור לממשק של ג'י-מייל אלא אם כן יוכלו לקבל באמצעותו את כל ההודעות שלהם באופן מרוכז .
 
גוגל פותחת חזית חדשה מול פייסבוק וטוויטר
מתכננת להוסיף תוכנות חדשות שיאפשרו למשתמשי ג'י-מייל לצפות בעדכונים ,  תמונות ווידיאו שהעלו חבריהם

