תחת צלה של המאפיה - כלכלת איטליה מדשדשת 
 >  >  ערימות הזבל הנערמות בנאפולי היו הנשא הראשון שסילביו ברלוסקוני נדרש לו עם היבחרו לתפקיד ראש ממשלה בפעם השלישית ,  באפריל 2008 .  הוא הודיע כי בכוונתו לטפל בבעיית הזבל בנאפולי ובחברת התעופה הלאומית ,  אליטליה ,  שהיתה מצויה בקשיים .  על סדר היום שלו עמדו גם ביטול מסים על נכסים ,  מענק ילודה והעלאת הפנסיות .  לפני הבחירות הבטיח ברלוסקוני קיצוצי מסים והגדלת ההוצאות על תשתיות ,  כדי לעודד את כלכלתה הרעועה של איטליה .  שנה וחצי מאוחר יותר ,  ניתן לראות כי כמה מהמטרות האלה לא הושגו .  נאפולי כבר לא שקועה בהררי זבל ,  ואולם אליטליה פשטה רגל כמה חודשים לאחר היבחרו של ברלוסקוני והרפורמות שהבטיח בפנסיות ובמסים נאלצו להמתין בינתיים ,  בין היתר בשל המשבר הכלכלי העולמי ,  שלא פסח על כלכלת איטליה .  כלכלת איטליה היא כיום השישית בגודלה בעולם והשלישית באירופה .  כלכלתה מגוונת ומשלבת תעשייה וחקלאות ,  ומסתייעת במגזר תיירות המתפתח במהירות .  איטליה נשענת במידה מרובה על יצוא לשכנות גרמניה וצרפת .  עם זאת ,  אחת הבעיות שלה היא הפשע המאורגן ששולט בה ,  ומהווה 9% מהתמ"ג .  אחד הגורמים שאותו מציינים כלכלנים וארגונים עולמיים כטעון שיפור ,  הוא המערכת הממשלתית שסובלת מחוסר יעילות .  תהליכי יישומן של רפורמות לעידוד הכלכלה ,  צמצום האבטלה ומלחמה בשחיתות מתרחשים בקצב אטי מאוד באיטליה ,  והואטו עוד יותר בעקבות המשבר .  על אף פגיעתה במשבר העולמי ,  הצליחה איטליה לשמור על יציבות המערכת הבנקאית שלה ולהימנע מבועת נדל"ן .  ואולם שוק התעסוקה שלה נותר פגיע ושיעור האבטלה בה הוא גבוה ,  ובקרב צעירים עולה על 20% .  ממשלת איטליה נאבקה בשנתיים האחרונות על ריסון הוצאותיה ,  אך החוב הציבורי נותר גבוה - יותר מ-115% מהתמ"ג .  הגירעון התקציבי ,  שהיווה רק 1.5% מהתמ"ג ב-2007 ,  טיפס ל-5% ב-2009 .  ביולי 2009 הציגה הממשלה תוכנית לגביית מסים שהועלמו במקלטי מס .  התוכנית הניבה לממשלה הכנסות של 135 מיליארד דולר .  ברבעון השלישי של 2009 ,  עם התאוששות מרבית הכלכלה העולמית ,  יצאה איטליה מהמיתון ,  כשרשמה צמיחה של 0.6% ,  לאחר חמישה רבעונים של צמיחה שלילית .
 
תחת צלה של המאפיה - כלכלת איטליה מדשדשת 
nan
