סנוקר :  הופעה מוצלחת לרוברג באירלנד ובלגיה
הכשרון בן ה-15 וחצי עלה לשלב 32 הראשונים באליפות העולם ל-6 כדורים אדומים באירלנד ,  וסיים תשיעי בטורניר בבלגיה
שחקן הסנוקר הישראלי הצעיר ,  שחר רוברג ,  חזר לאחרונה מסדרת טורנירים באירופה ,  בהם רשם הופעה מוצלחת .  רוברג השתתף תחילה באליפות העולם בסנוקר לשישה אדומים ,  שנערכה בקילרני שבאירלנד .  השחקן בן ה-15 וחצי שובץ לבית מוקדם יחד עם עוד חמישה שחקנים ,  ביניהם אחד הבולטים בעולם ,  קן דוהרטי .  רוברג אמנם הפסיד לדוהרטי 4:0 ,  אבל ניצח בשני משחקים בבית ועלה לשלב 64 האחרונים ,  שם גבר על שחקן נבחרת אירלנד מייקל סמית 2:5 .  בשלב ה-32 הוא התמודד מול המקצוען הוולשי ,  ג'ימי ג'ונס ,  והפסיד 5:2 .  
מאירלנד המשיך רוברג לטורניר פתוח עד גיל 21 שנערך בבלגיה .  בבית המוקדם הוא ניצח שלושה משחקים מתוך חמישה ,  ועלה לשמינית הגמר .  בשלב הזה הוא הפסיד לשחקן מאירלנד 3:2 וסיים את התחרות במקום התשיעי .  
שחר רוברג הוא תלמיד בית הספר התיכון גימנסיה הרצליה בתל אביב ,  שם נחנכה לאחרונה מגמת סנוקר ,  המרוכזת על ידי אלוף ישראל רועי פרננדז .
 
סנוקר :  הופעה מוצלחת לרוברג באירלנד ובלגיה
הכשרון בן ה-15 וחצי עלה לשלב 32 הראשונים באליפות העולם ל-6 כדורים אדומים באירלנד ,  וסיים תשיעי בטורניר בבלגיה

