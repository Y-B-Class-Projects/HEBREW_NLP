עסקת הזהב של חברי הכנסת
מושב חורף
 >  >  משרת הח"כ היא אחת המשרות הנחשקות במשק .  נכון ,  השכר לא בשמים - רק 33,463 שקל בחודש ,  נמוך לעומת שכרם של מנהלי וראשי בתי השקעות במשק - אבל התנאים הנלווים פשוט מפנקים .  קשה להאמין :  עובד רגיל במשק קם בבוקר והולך לעבודה במשך כל ימות השנה למעט ימי חופש ,  חגים ,  סופי שבוע ומילואים .  אלא שאצל הח"כים ימי העבודה מועטים יחסית .  ב-2009 ,  שבה הכנסת החלה לפעול בסוף פברואר ,  כונסו 70 ימי מליאה .  כלומר ,  בגין כל יום עבודה השתכרו הח"כים 4,700 שקל - כמה מאות שקלים בלבד מעל שכר המינימום החודשי במשק .  הסיבה לכך היא אורכו של שבוע העבודה והפגרות הארוכות - שבוע העבודה הרשמי בכנסת כולל שלושה ימים בלבד שבהם מתכנסת המליאה ,  ומתפזרים אחר הצהריים .  כלומר ,  מדובר ביומיים וחצי עבודה בשבוע נטו .  רק מעטים מגיעים לישיבות ועדה במידה שמתקיימות לעתים בימי ראשון וחמישי .  פגרות הכנסת הן חלומם של שכירים רבים במשק .  מדי אביב הכנסת יוצא לפגרת הפסח שנמשכת כחודש ,  ובקיץ היא בפגרה מאוגוסט עד אמצע אוקטובר .  כלומר ,  במשך שלושה חודשים וחצי בשנה הח"כים פטורים מלבוא לעבודה .  או בחישוב אחר ,  הח"כים עובדים במשך שמונה חודשים וחצי בשנה .  ואולם אם מנכים את ימי ראשון וחמישי ,  שבהם הח"כים בדרך כלל בסיורים או בפעילות מפלגתית ,  ואת שישי ,  הח"כים לא מזיעים כל כך .  ב-2008 ,  שבה לא נערכו בחירות והכנסת התכנסה כל השנה ,  הסתכמו ימי העבודה של הח"כים ב-92 .  בניכוי ימי שישי ,  שבתות וחגים - המליאה התכנסה ב-2008 פחות ממחצית ימי העבודה בשנה .  בכל זאת ,  הכנסת מתחשבת בח"כים גם כשעליהם להגיע למשכן .  בעבר הם נהגו בעצמם וברכבם הפרטי .  אבל בעשור האחרון הח"כים נהנים מרכב חכור ונהג צמוד .  הם מעסיקים שני עוזרים פרלמנטריים :  אחד מהם נהפך לנהג שלעתים מנסה לעשות עבודה פרלמנטרית והשני עוזר פרלמנטרי ויועץ תקשורת .  ראשי הוועדות בכנסת נהנים מדובר אישי שאמור לדברר את ישיבות הוועדה ,  אלא שרבים מהם טורחים להדגיש רק את ההתבטאויות של הבוס .  ומה עם עבודה תכל'ס ?  אין מי שמפקח ,  אפילו הציבור לא ממש שם לב .  הח"כים מחויבים להגיע לכנסת בימי התכנסותה .  עם הגיעם לכניסת נדלקת נורה המסמנת את בואם לעבודה .  ברגע שסומנו כמי שנכחו במשכן ובמליאה הם לא חייבים דבר .  רק אם היעדרותם תהיה יותר ממחצית ימי המליאה ינוכה שכרם .  כאמור ,  גם ימי המליאה לא רבים .  לח"כים אין מכסות חקיקה או נאומים לשאת .  בעבר נערכה תחרות בין הח"כים בהגשת הצעות חוק והצעות לסדר .  בעקבות תלונות של הח"כים הורתה דליה איציק ,  יו"ר הכנסת בקדנציה הקודמת ,  להפסיק את הספירה הסטטיסטית של הפריון החקיקתי .  בכל זאת ,  הח"כים נבחרו לחוקק והם רוצים להטביע את חותמם .  לא נעים לומר אבל רבים נוהגים לקבל הצעות מוכנות מלוביסטים וארגונים שונים .  אחרים טורחים ומנסחים הצעות ,  אך לא תמיד מצליחים לחוקקן .  הח"כים נהנים מתקציב של 68 אלף שקל ליצירת קשר עם הציבור הכולל שכירת לשכה מחוץ לכנסת ,  רכישת מחשבים אישיים ,  טלוויזיות ,  ריהוט ,  סלולר ומכונות קפה .  ח"כ שאינו שוכר לשכה זכאי לתקציב שנתי של 49 אלף שקל .  רבים בציבור לא יודעים היכן הלשכות הפרלמנטריות של הח"כים ומתי הח"כים מקבלים בהן קהל .  הוותיקים ,  שנבחרו לפני 1999 זוכים עם פרישתם לפנסיה תקציבית מגיל 42 .  שר יכול לצבור פנסיה של 100% משכרו האחרון ,  לעומת עובד רגיל במשק שיכול לצבור עד 70% בלבד .  נותר עוד עניין קוסם - הנסיעות לחו"ל .  רוב הח"כים חברי הכנסת אוהבים לטוס ברחבי הגלובוס .  רובם שוהים עשרות ימים בשנה בחו"ל ,  ולא רק במהלך הפגרות .
 
עסקת הזהב של חברי הכנסת
מושב חורף

