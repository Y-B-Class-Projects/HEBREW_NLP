ניצחון לאטיאס :  ביהמ"ש אישר לבנות בבית שמש
חמישה חודשים לאחר פרסום המכרזים לבניית 2,150 דירות בעיר ,  דחה ביהמ"ש את עתירת חברי המועצה והתיר למינהל מקרקעי ישראל ומשרד הבינוי והשיכון לפתוח את המכרזים
חמישה חודשים לאחר פרסום המכרזים לבניית 2,150 דירות בבית שמש ,  דחה אתמול בית המשפט העליון את עתירת חברי מועצת עיריית בית שמש והתיר למינהל מקרקעי ישראל ומשרד הבינוי והשיכון לפתוח את המכרזים .  הזוכים בשני המתחמים יוכרזו כבר בשבוע הקרוב .
 משרד הבינוי והשיכון ומינהל מקרקעי ישראל פרסמו ב-10 לספטמבר 2009 שישה מכרזים בדרום העיר בית שמש .  ב-23 בנובמבר 2009 הגישו תשעה מחברי מועצת העיר עתירה נגד שר הבינוי והשיכון אריאל אטיאס וכנגד ראש עיריית בית שמש משה אבוטבול ומינהל מקרקעי ישראל בטענה כי המשרד והמינהל פרסמו את המכרז ללא חלוקה הוגנת ושיווניות .
 לטענת העותרים ,  המכרזים מנוגדים להחלטת מועצת העיר שהתקבלה ביולי 2009 על חלוקת המתחמים לשלושה מגזרים המרכיבים את תושבי העיר :  חרדים ,  דתיים-לאומיים וכלליים . " אם בית המשפט לא יתערב ",  טענו העותרים , " יביא הדבר בוודאות להתחרדותה הברורה והמובהקת של העיר בית שמש ולעזיבתם של התושבים שאינם חרדים ". 
בית המשפט המחוזי בירושלים דחה את העתירה ,  בין השאר בשל השיהוי הכבד בהגשתה וקבע כי שיווק המתחמים לכל קשת האוכלוסייה ,  ללא כל הגבלה או הבחנה בגין השתייכות דתית ,  עולה בקנה אחד עם עיקרון היסוד של שוויון בדיני המכרזים ועם איסור ההפליה .
 העותרים ערערו על פסק הדין לבית המשפט העליון ובינתיים הקפיאו את הליכי המכרז עד להכרעה בערעור .  ב-5 בינואר השנה הקפיא שופט בית המשפט העליון יצחק עמית בצו ביניים את פתיחת המעטפות המחכות מאז סוף נובמבר בתיבת המכרז ,  עד למתן החלטה בערעור .
 אתמול קבע השופט עמית כי אכן היה שיהוי ניכר בהגשת העתירה .  כמו כן ציין כי המבקשים לא הביאו הוכחות משפטיות לכך שהחלטת מועצת עיריית בית שמש מחייבת את משרד הבינוי והשיכון והמינהל ,  ואלה נהגו לפי הכללים . " דרך המלך במכרזים היא תחרות שוויונית והוגנת .  כפי שנטען ,  המבקשים יכולים היו להפנות את מרצם כדי לארגן ולאגד רוכשי דירות פוטנציאלים מכל שכבות הציבור הרחב במקום להפנות את מעייניהם להגשת העתירה ".  השופט עמית קבע כי היעתרות לבקשת המבקשים משמעותה עיכוב בהליכי הבנייה והשיווק של מספר משמעותי מאוד של יחידות דיור .
 
ניצחון לאטיאס :  ביהמ"ש אישר לבנות בבית שמש
חמישה חודשים לאחר פרסום המכרזים לבניית 2,150 דירות בעיר ,  דחה ביהמ"ש את עתירת חברי המועצה והתיר למינהל מקרקעי ישראל ומשרד הבינוי והשיכון לפתוח את המכרזים

