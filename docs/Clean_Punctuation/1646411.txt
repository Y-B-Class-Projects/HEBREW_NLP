האוצר מאיים למשוך מהכנסת את חוק הרשיונות בטלוויזיה המסחרית
זאת עקב החלטתו של יו"ר ועדת הכלכלה לפצל מהצעת החוק את הסעיף המנהיג פרסומת בטלוויזיה בכבלים ובלוויין
משרד האוצר מאיים למשוך מהכנסת את הצעת החוק הממשלתית שנועדה להנהיג שיטת רישיונות בטלוויזיה המסחרית לעומת שיטת הזכיונות הנהוגה כיום.יהודה סבן ,  נציג אגף התקציבים במשרד האוצר ,  הודיע על כך בצהריים בעקבות החלטתו של יו"ר ועדת הכלכלה ,  ח"כ אופיר אקוניס  ( ליכוד )  ,  לפצל מהצעת החוק את הסעיף המנהיג פרסומת בטלוויזיה בכבלים ובלוויין .  אקוניס העלה את הצעת הפיצול להצבעה וזו אושרה על ידי הוועדה .  הצעת הפיצול טעונה גם את אישורה של מליאת הכנסת.גורמים באוצר אמרו כי הנהגת פרסומת בכבלים ובלוויין חיונית להוזלת עלות התוכן לצרכן ,  הוזלת מחירי הפרסום לגורמים המפרסמים ,  לשיפור התחרות בשוק הפרסום ולקידום סיכויי הצלחתם של מפיקים עצמאיים הפועלים על גבי התשתית של הכבלים והלוויין.אקוניס אמר כי  " החוק פוצל לשני חלקים במטרה לסיים את החלק הראשון של החוק ולקדמו במהירות לקריאה שנייה ושלישית ". לדבריו ,  הרפורמה בתקשורת מושתתת על שלושה נדבכים :  המעבר מזיכיונות לרישיונות ,  הכנסת פרסום לכבלים וללוויין וחבילה צרה שתוצע לצרכנים מהכבלים והלוויין.עוד ציין אקוניס כי  " אנחנו רוצים לקיים רפורמה מקיפה מאוד בתקשורת הישראלית .  בוועדה מתקיימות עשרות שעות של דיונים בעניין .  במטרה לסיים את החלק הראשון של החוק שעוסק במעבר משיטת הזיכיונות המיושנת לשיטת הרישיונות הנהוגה ברחבי העולם ,  ולקדמו במהירות לקריאה שנייה ושלישית פוצל החוק לשני חלקים ". מנשה סמירה ,  מנכ"ל הרשות השנייה ,  אמר כי  " במצב שנוצר יש צורך בהידברות בין כל הגורמים המובילים על בסיס הצעות מקצועיות כדי לקדם את הרפורמה ולהבטיח את האינטרס הציבורי ". 

האוצר מאיים למשוך מהכנסת את חוק הרשיונות בטלוויזיה המסחרית
זאת עקב החלטתו של יו"ר ועדת הכלכלה לפצל מהצעת החוק את הסעיף המנהיג פרסומת בטלוויזיה בכבלים ובלוויין

