טרגדיה בחתונה :  אביו של החתן התמוטט ומת
אב שחיתן את בנו באולם אירועים בבני ברק ,  התמוטט לפתע ומת כעבור כשעה בבית החולים .  למרות האירוע הטרגי ,  הוחלט להמשיך בחתונה כרגיל
אב שחיתן הערב  ( רביעי )  את בנו באולמי וגשל בבני ברק ,  התמוטט לאחר החופה ומת לאחר כשעה .  צוותים רפואיים שהוזעקו למקום מצאו את האב כשהוא מחוסר הכרה והחלו בפעולות החיאה .  צוות טיפול נמרץ של מגן דוד אדום שהוזעק אף הוא למקום פינה את האב לאחר 45 דקות של ניסיונות החיאה לבית החולים מעייני הישועה בעיר ,  אולם רופאי בית החולים נאלצו לקבוע את מותו .  
עובד באולם האירועים סיפר לוואלה !  חדשות כי למרות המקרה הטרגי נמשכה החתונה .  לדבריו , " באמצע האירוע האב לא הרגיש טוב ,  יצא לחניון של האולם ושם הוא התמוטט .  צוותים רפואיים ניסו לסייע לו ,  אך הוא מת בבית החולים .  רוב אורחי החתונה לא ידעו כלל מה אירע בחוץ וכיוון שמדובר בסוג של מצווה ,  הוחלט להמשיך בחתונה .  
העובד אף ציין כי החתן הבין בשלב מסוים כי אביו חש ברע ,  אך לא קיבל מידע מדויק לגבי מצבו .
 
טרגדיה בחתונה :  אביו של החתן התמוטט ומת
אב שחיתן את בנו באולם אירועים בבני ברק ,  התמוטט לפתע ומת כעבור כשעה בבית החולים .  למרות האירוע הטרגי ,  הוחלט להמשיך בחתונה כרגיל

