להקת בת שבע פונה לילדים ונוער
רקדני להקת בת שבע יעבירו סדנה מיוחדת לילדים ונוער ,  בה ילמדו את החניכים הצעירים את תנועות הריקוד  " אחד מי יודע ".   " גם קהל זה יכול להכיל שכבות ורבדים שונים ",  אומרים בלהקה
ילדים ונוער אינם מראה שכיח באולמות המחול בארץ ,  שלא במסגרת הופעות מיוחדות אשר ניתנות לבתי ספר או מגמות למחול .  להקת בת שבע מבקשת לשנות את המצב הזה ,  להגיע גם לפלח השוק הצעיר יותר ולפנות לקהל ילדים ונוער .  במהלך פסח יעלו רקדני אנסמבל את היצירה  " כמויות "  שנוצרה בהשראת שתי יצירות  - " ממותות "  ו  " משה ",  כשלצד היצירה תיערך גם סדנה שהיא חלק מהמהלך לקרב ילדים ונוער בארץ למחול .  את התנועות המורכבות והכוריאוגרפיה יעבירו לילדים רקדני אנסמבל בת שבע .  
המטרה היא לפנות לילדים ב"גובה העיניים ",  במה שמגדירים בלהקה כ"הבנה שגם קהל זה יכול וראוי להכיל חומרים עם שכבות ורבדים שונים ".  ב"כמויות "  בודק נהרין ,  ביחד עם רקדני אנסמבל בת שבע ,  את היחס בין הקהל לרקדנים בזמן ובחלל .  מה קורה כאשר הרקדנים מתערבבים בתוך הקהל ,  יושבים עימו ומעבירים את הבמה אל מחוץ לגבולות שלה .  הרקדנים שיישבו בתוך קהל הילדים והנוער חוזרים לבמה נבלעים בה ושבים אל הקהל פעם אחר פעם .
 לאחר הפגישה עם הרקדנים במהלך המופע יוכלו הילדים גם להשתתף בסדנה שבהם ילמדו הרקדנים את התנועות של הקטע  " אחד מי יודע ".  הסדנה תתקיים לאחר המופע והיא מיועדת לילדים מגילאי 6 ומעלה .  המופע יתקיים פעמיים ביום שבת ה-3 באפריל ,  בשעה 11:00 וכן בשעה 12:30 .  

להקת בת שבע פונה לילדים ונוער
רקדני להקת בת שבע יעבירו סדנה מיוחדת לילדים ונוער ,  בה ילמדו את החניכים הצעירים את תנועות הריקוד  " אחד מי יודע ".   " גם קהל זה יכול להכיל שכבות ורבדים שונים ",  אומרים בלהקה

