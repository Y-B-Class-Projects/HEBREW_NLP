הרשות דחתה הנפקה של מעריב אחזקות בעקבות ידיעה בעניין בעמודי החדשות של  " מעריב "
  >  >  רשות ניירות ערך דחתה את ההנפקה של מעריב אחזקות ,  המוציאה לאור של העיתון  " מעריב ",  שהיתה אמורה להתקיים אתמול בעקבות פרסום הידיעה על ההנפקה אתמול בעיתון  " מעריב ".  רשות ניירות ערך אילצה את מעריב אחזקות לדחות את ההנפקה ליום חמישי ,  ובמקביל הודיעה לחברה כי תטיל עליה קנס כספי .  בדיווח לבורסה העריכו במעריב כי הקנס יגיע לגובה של כ-30 אלף שקל .  בדרך כלל נדיר למצוא ידיעות על הנפקות בבורסה בעמודי החדשות של העיתונים .  רשות ניירות ערך עידכנה את מעריב כי היא רואה בפרסום אתמול בעיתון הפרה של  " התקופה השקטה "  - תקופה שבה יש הצעה פתוחה לציבור על בסיס תשקיף .  מעריב אחזקות ,  הנמצאת בשליטת משפחת נמרודי ,  תיכננה לגייס אתמול מהציבור 12 מיליון שקל באג"ח להמרה ובאופציות בתשואה אפקטיווית שצפויה לנוע סביב 15% .  מטרת הגיוס היתה לחזק את מבנה ההון של החברה באמצעות הגדלת ההון העצמי והקטנת החוב .  למטרה זו גיבשו מבנה גיוס מיוחד :  החברה תנפיק 60 מיליון ערך נקוב של אג"ח להמרה עם מח"מ של חמש שנים שיישאו ריבית שתיקבע לפי מרווח של 2% מעל גילון ממשלתית ;  הריבית של גילון מגיעה לכ-2% .  התשואה האפקטיווית של האג"ח תהיה הרבה יותר גבוהה ,  שכן האג"ח להמרה יונפקו בדיסקאונט של 25% ,  כך שמעריב תגייס 45 מיליון שקל .  33 מיליון שקל יגיעו מהכשרת הישוב ,  והשאר אמור להגיע מהציבור .  החתמים בהנפקה כוללים את פועלים אי.בי.אי ,  רוסאריו קפיטל ,  אקסלנס חיתום ,  מיטב חיתום ודיסקונט חיתום .  הקונסורציום העמיד למעריב התחייבות ל-12 מיליון השקלים שאמורים להיות מגויסים מהציבור .  התחייבות זו נחלקת בין החתמים :  כל חתם התחייב לכ-2.4 מיליון שקל .
 
הרשות דחתה הנפקה של מעריב אחזקות בעקבות ידיעה בעניין בעמודי החדשות של  " מעריב "
 nan
