חיסול נוסף באירן :  תובע נורה בפתח ביתו
פחות משבוע לאחר שמדען גרעין חוסל ביריות בטהרן ,  ירו אלמונים למוות בתובע הכללי של העיר חוי שבמחוז אזרבייג'ן .  המשטרה המקומית :  הוקמה יחידה מיוחדת לחקירת ההתנקשות
שישה ימים לאחר שמדען גרעין חוסל בהתנקשות בטהרן ,  חוסל הערב  ( שני )  התובע הכללי בעיר חוי שבצפון מערב המדינה .  
התקשורת באירן דיווחה כי התובע ,  ולי חאג' קולי זאדה ,  נורה למוות לפני ביתו . " נוסעי רכב מסוג פג'ו פתחו באש לעבר התובע והרגו אותו .  יחידה מיוחדת הוקמה כדי לחקור ולזהות את מי שעומד מאחורי ההתנקשות ",  אמר קצין במשטרה המקומית לסוכנות הידיעות אירנ"א .
 בעיר חוי ,  בה עבד התובע ,  יש כ-180 אלף תושבים והיא נמצאת במחוז אזרבייג'ן המערבי ,  סמוך לגבול אירן עם טורקיה ועירק .  באזור קיימת גם אוכלוסייה כורדית גדולה ומיעוט אזרי שמרבים להתעמת עם כוחות הביטחון המקומיים .
 אף שמקרי אלימות באזור אינם שכיחים ,  כמו גם מקרים דומים של התנקשות בגורמי ממשל וחוק ,  הרי שהמקרה מקבל תשומת לב גדולה באירן בשל סמיכותו לחיסול המדען בשבוע שעבר .  השלטונות בטהרן האשימו את ישראל וארצות הברית באחריות לחיסול המדען והבטיחו לנקום את מותו .  שר הפנים ,  מוסטפה מוחמד נג'אר ,  אף אמר היום כי אירן תנקום בישראל וארצות הברית על מותו של  " האח היקר מוחמדי ". 

חיסול נוסף באירן :  תובע נורה בפתח ביתו
פחות משבוע לאחר שמדען גרעין חוסל ביריות בטהרן ,  ירו אלמונים למוות בתובע הכללי של העיר חוי שבמחוז אזרבייג'ן .  המשטרה המקומית :  הוקמה יחידה מיוחדת לחקירת ההתנקשות

