ביהמ"ש :  להסגיר לצרפת גבר שאנס בת 12
הגבר ,  שהורשע בצרפת בביצוע אונס ומעשים מגונים בבתו החורגת וברח במהלך משפטו לישראל ,  טען כי הסגרתו לצרפת אינה קבילה .  ביהמ"ש המחוזי בירושלים דחה את הטענות
בית המשפט המחוזי בירושלים קבע היום  ( ראשון )  כי ניתן להסגיר לצרפת גבר שהורשע בביצוע אונס ומעשים מגונים בבתו החורגת במשך שנתיים ,  מאז שהיתה בת 12 .  הגבר נידון על ידי בית משפט במרסיי ל-15 שנות מאסר .
 הגבר ,  בן 52 ,  נעצר ב-2005 לאחר שהקטינה ואמה הגישו נגדו תלונה במשטרה .  ביוני 2007 ,  כשבועיים לאחר שנפתח משפטו ,  הוא נמלט לישראל .  לפני שנתיים פנו הרשויות בצרפת לישראל בבקשה להסגירו .  הוא נעצר בנובמבר ,  ואז פנתה עו"ד טליה עטר מהמחלקה לעניינים בינלאומיים בפרקליטות המדינה לבית המשפט בבקשה להכריז עליו כבר הסגרה .  
האב החורג טען כי לא ניתן להסגיר אותו לצרפת מכיוון שהראיה המרכזית בתיק  ההודעה שנגבתה מהקטינה בצרפת  איננה קבילה בבית משפט בישראל ,  מכיוון שלא נגבתה על ידי חוקר ילדים .  לכן ,  טען ,  שבישראל לא היו מעמידים אותו לדין ,  ולכן על פי חוק לא ניתן להסגירו .  עוד טען ,  שאין הדדיות ביחסי ההסגרה בין ישראל לצרפת ,  מאחר שצרפת אינה מסגירה את אזרחיה .  על פי החלטת בית המשפט העליון ,  כאשר לא מתקיימת הדדיות ,  ניתן להסגיר אדם למדינה אחרת רק בתנאי שירצה את עונשו בארץ .  אולם האב טען שמכיוון שלא היה אזרח ישראלי בעת ביצוע העבירות ,  הוא אינו זכאי להיות מוחזר לישראל על מנת לרצות את עונשו .  כתוצאה מכך ,  ביקש לדחות את בקשת ההסגרה .  
השופט אמנון כהן דחה את הטענות ,  וקבע כי הודעתה של הקטינה מהווה ראיה קבילה לצורך הליך ההסגרה .  עוד קבע ,  כי ניתן להסגיר אזרח ישראלי לצרפת ,  וזאת בשל התחייבותה של צרפת להעמיד לדין בעצמה אזרח שלה בגין מעשיו מחוץ לגבולותיה ,  התחייבות שמגשימה את עקרון ההדדיות .
 
ביהמ"ש :  להסגיר לצרפת גבר שאנס בת 12
הגבר ,  שהורשע בצרפת בביצוע אונס ומעשים מגונים בבתו החורגת וברח במהלך משפטו לישראל ,  טען כי הסגרתו לצרפת אינה קבילה .  ביהמ"ש המחוזי בירושלים דחה את הטענות

