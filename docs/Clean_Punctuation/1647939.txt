נשיא טויוטה יגיע לבייג'ין מחר לדבר על בעיות הבטיחות שנתגלו בחלק מדגמיה
אדיו טויודה ,  נכדו של מייסד יצרנית המכוניות היפנית ,  העיד בשבוע שעבר מול הקונגרס האמריקאי
טויוטה ,  יצרנית המכוניות שנאלצה להחזיר למעלה מ-8.5 מיליון מכוניות ברחבי העולם למוסכים לתיקונים ,  הודיעה כי נשיא החברה אדיו טויודה יגיע לבייג'ין ביום שני כדי לדבר בנושא בעיות הבטיחות שנתגלו בחלק מדגמיה לאחרונה.דבר החברה אמר היום כי טוידה ,  נגדו של מייסד החברה אשר העיד בשבוע שעבר בשימוע בקונגרס האמריקאי ,  ינאם מתוך מלון בעיר בייג'ין .  טויודה אמר בשבוע שעבר מול הקונגרס האמריקאי כי ייתכן שענקית הרכב היפנית צמחה מהר מדי מכדי שבקרת הבטיחות בחברה תעמוד בקצב .  בדבריו ציין כי טויוטה לוקחת במלוא הרצינות את בטיחות רכביה ,  לאחר שנאלצה מאז הסתיו להחזיר לתיקון קרוב לתשעה מיליון מכוניות ברחבי העולם עקב שורת בעיות בטיחות שהתגלו . " בחודשים האחרונים גברו חששות הצרכנים לגבי בטיחות רכבי טויוטה ,  ואני לוקח על כך אחריות מלאה ",  אמר טויודה ,  בן ה-53 . " טויוטה לא מושלמת ,  ולפעמים מוצאים פגמים .  כאשר זה קורה ,  אנחנו עוצרים ,  ובודקים מה ניתן לתקן .  לעולם איננו בורחים מבעיות או מעמידים פנים שלא שמנו לב להן .  זה ערך בסיסי של החברה מאז היווסדה .  חלפו חמישים שנה מאז התחלנו למכור בארה"ב מכוניות ,  ועשרים וחמש שנים מאז התחלנו לייצור פה מכוניות ",  אמר טויודה .
 
נשיא טויוטה יגיע לבייג'ין מחר לדבר על בעיות הבטיחות שנתגלו בחלק מדגמיה
אדיו טויודה ,  נכדו של מייסד יצרנית המכוניות היפנית ,  העיד בשבוע שעבר מול הקונגרס האמריקאי

