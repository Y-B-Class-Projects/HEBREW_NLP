טיפ לחיים טובים
אם אתם מעוניינים לעשות שנת שירות ,  כאן זה המקום הנכון .  טל מוסקוביץ' התנדב לעזור לכם
קראתם את החלק הראשון של הכתבה הזו והתרשמתם ממסלולי שנת השירות שהצענו לכם ?  סבבה .  מעוניינים לשמוע על עוד כמה מסלולים מעניינים ,  מגניבים ,  שגרתיים והעיקר שבאמת תורמים ?  הנה לכם עוד שלישייה מעניינת של מסלולים שישנו את חייכם .
 אם אתם אוהבים לטפס לכם על הרי הארץ ,  הייתם היחידים שבאמת הקשבתם להסברים על הפרחים המגוונים של ארצנו בטיולים השנתיים ואם ארץ ישראל היפה זה בדם שלכם  בית ספר שדה  " שדה בוקר "  הוא המקום המושלם בשבילכם .  בשנת השירות תעברו הכשרה של 4 חודשים בקורס שטח בדרך להפוך למדריכי טיולים מן המניין ,  עם דגש על אזור הדרום .  
לאחר מכן תצטרפו לצוות החם והמשפחתי של בית הספר ,  יחד עם מורות חיילות שמעבירות את השירות שלהן שם ומדריכי טיולים בוגרים  ( אחרי צבא )  .  ש"ש בפרויקט מספרת לנו  " מטרתנו היא ללמד אנשים להכיר ,  לאהוב ,  לדעת ולשמור בכל הקשור לארץ ישראל .  אין לנו ארץ אחרת וחייבים לשמור עלייה יפה ונקייה ". 
בנוסף להדרכת טיולים  ( עם לינה בשטח ובאכסניות )  כל ש"ש גם לוקח על עצמו פרויקט שהוא מפתח ומוביל לשינוי חברתי בעיר ירוחם ,  בקהילה הבדואית ,  בבסיסים צבאיים או בכל מקום אחר שיבחר ,  באזור שדה בוקר .  אידיאליסטים של ארץ ישראל ,  מצאתם לכם בית חם !  בן גוריון היה גאה .
 לפרטים :  050-2050596
אם אתם חשים בצורך לעזור לאנשים קצת שונים ממכם ,  עם צרכים מיוחדים ,  כישורית הוא בית חם שיתאים לכם .  במקום מתגוררים לאורך כל חייהם הבוגרים ,  בעלי צרכים מיוחדים מעל גיל 21 .  המתנדבים במסגרת שנת השירות מדגישים כי אין מדובר בעבודה סיעודית ואין סיכון להידבק בשום מחלה .
 האיכויות שכן נדרשות מהש"ש הם סבלנות של ברזל ,  סבר פנים ובעיקר לשמש דוגמה ומופת .  כאשר אתם עובדים עם ציבור בעל צרכים מיוחדים ,  יש להיות סבלנים וקשובים לצרכי מי שעומד מולכם .  זו אינה עבודה פשוטה אך לדברי ניר שוהם ,  ש"ש בכישורית .  הוא מספר כי סדר היום כולל עבודת תחזוקה בכפר  ( אם חששתם שלא תוכלו לשתול לכם דברים בגינה ולעבוד באורווה  הנה ,  הורדתי אבן מלבכם )  ,  עבודה בקבוצות קטנות וחוגים עם החברים בכפר  ( קבוצות של 5-10 חברים )  ובנוסף ,  תשתתפו בפרויקט חונכות אישית של בני נוער בסיכון מעיירות פיתוח בסביבה  ( אזור הדרום )  .  
נראה שזהו אחד ממסלולי שנת השירות המורכבים ביותר ששמעתי עליהם ,  הרי שהוא כולל עבודה עם בעלי צרכים מיוחדים ,  נוער בסיכון וגם מטיל על הש"ש קצת עבודת תחזוקה אבל לדברי ניר שוהם ,  כגודל התרומה ,  כך גודל הקבלה .  תחושת הסיפוק שניתנת לש"ש מעבודה בכישורית נראית עצומה ואם חיפשתם שנה שתשנה את חייכם ואת תפיסתכם ,  כישורית הוא המקום .
 צופיפניקים יקרים ,  אם אתם בדרך להיות רכזי שבטים לשנה ,  תעצרו לרגע ,  ותשמעו את האפשרויות השונות והמגוונות שתנועת  " הצופים "  מציעה לכם .  גרעין  " עתיד "  הוא גרעין העובד בשיתוף עם תנועות נוער ציוניות מארה"ב ובריטניה  ( לעיתים רחוקות גם במדינות אחרות באירופה )  ועורך פעילויות משותפות איתם .  הגרעין עובד עם צעירים יהודים מחו"ל  ( בסלנג הגרעין  חו"לניקים )  שבאים ל9 חודשים לישראל ,  להכיר ולחוות .
 הש"ש גר עם 4-5 חו"לניקים בדירה לבדו ,  אבל כל הדירות האחרות בגרעין נמצאות בקרבת מקום  ( בת ים ,  ערד ,  או ירושלים )  כאשר חלק גדול מהפעילות נעשה בקבוצות גדולות .  על הש"ש להכיר את ישראל לחבריו היהודים מחו"ל ,  לתת להם חוויה אותנטית של ישראל מהעיניים שלנו ,  ולא מהעיניים של תייר .  באחריות הש"ש ארגון סופי שבוע מעניינים ובנוסף עליו לעסוק בהתנדבות בבתי"ס בבקרים ובאחה"צ בכל פרויקט קהילתי שיבחר .
 אם אתם חוששים לרגע שלא תסדרו עם החו"לניקים ,  אל חשש ,  הדיירים מתחלפים כל כמה שבועות . " מגורים עם ישראלי הוא דבר משמעותי להם מאוד ",  מספרת מיי ,  מתנדבת בשנת השירות ב"עתיד ".  ניכר שמיי חווה סיפוק גדול מהעבודה הקשה ונהנת מאוד .  הצ'ופר שמציעה שנת השירות בגרעין הוא הדרכה במחנות קיץ בארה"ב  ( ואולי גם בריטניה )  לקראת סוף השנה .  אני השתכנעתי .
 
טיפ לחיים טובים
אם אתם מעוניינים לעשות שנת שירות ,  כאן זה המקום הנכון .  טל מוסקוביץ' התנדב לעזור לכם

