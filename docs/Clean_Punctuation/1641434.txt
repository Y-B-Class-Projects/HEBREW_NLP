שדולת המילואים : " ההטבות שאושרו  מגוחכות "
 חברי שדולת חיילי המילואים בכנסת ביקרו את פעולת ועדת השרים בנושא בעקבות אישור ההקלות . " ההטבות הן בבחינת לעג לרש והיה עדיף אם לא היו מתקבלות כלל "
 שדולת חיילי המילואים של הכנסת יוצאת נגד ועדת השרים לטיפול בנושא :  הוועדה אישרה אתמול מספר הטבות לחיילי המילואים ,  אך לטענת יו"ר השדולה ,  ח"כ איתן כבל  ( העבודה )  מדובר בהטבות  " מגוחכות ולא מתגמלות מספיק ".  
בישיבת השדולה ,  בה השתתפו גם חברי הכנסת גדעון עזרא ועתניאל שנלר  ( קדימה )  ויעקב כץ  ( האיחוד הלאומי )  ,  אמר כבל כי  " אתמול ,  לאחר שנה וחצי ,  ועדת השרים למילואים התכנסה לראשונה ,  ולכאורה אנחנו מחכים שמדינת ישראל ומערכת הביטחון יביאו בשורה - חוק המילואים הוא באמת חשוב ,  עשינו עבודה באמת גדולה .  עם זאת ,  ההטבות שניתנו ,  חלקן מאוד מבזות ומביכות ". 
כבל התייחס להטבות  " מקוריות "  שאושרו לחיילי המילואים ,  ובהן פטור על אגרת ירידה מהארץ וכן הטבה לפיה עובדי מדינה שבני זוגם משרתים במילואים יעבדו שבע שעות ביום במשך תקופת המילואים הפעילה ,  ויקבלו יום חופש כאשר בן זוגם ישתחרר מהמילואים .  הטבה אחרת מציעה הנחה במשרד הרישוי על פי נקודות זיכוי כאשר ההנחה המקסימלית היא 150 שקלים .
" ועדת השרים קיבלה החלטות שהן לעג לרש והלוואי שהן לא היו מתקבלות  זה מראה על היחס וההתייחסות .  כולם יודעים מה המשמעות של חיילי המילואים ,  יותר מתמיד - חיילי המילואים חוזרים להיות הכוח המרכזי עליו נבנה צה"ל ".  חברי הכנסת העלו הצעות שונות להטבות לחיילי המילואים על פי קריטריונים שונים וסיכמו לקדם את הרעיונות השונים על פי סדרת חשיבותם . 
" חלק מתהליך חקיקה זה לוודא שמיישמים את החוק שחוקקנו ",  אמר בתום הדיון ח"כ עתניאל שנלר . " זה לא לשיקולנו וגם לא לשיקול הממשלה ,  ולפני כל שינוי צריך לוודא שאנחנו עומדים בחוק .  מאוד חשוב לתת משימות מאוד מוגדרות בסדרי העדיפויות .  לפעמים תפסת מרובה לא תפסת ,  כי צרכי עמך מרובים ". 
יו"ר פורום החפ"שים ,  עלה מיקנובסקי ,  אמר בתגובה להחלטות שנתקבלו בוועדת השרים : " אנחנו מרגישים שהחוק הולך ומתרוקן מתוכן .  הנה ,  כמו ב-2008 יוצאים בהצהרות בומבסטיות לתקשורת ,  החבר'ה מהמילואים יוצאים לממש את ההטבות ומגלים שהדרך ארוכה ו- 90% מההטבות לא ממומשות ". 

שדולת המילואים : " ההטבות שאושרו  מגוחכות "
 חברי שדולת חיילי המילואים בכנסת ביקרו את פעולת ועדת השרים בנושא בעקבות אישור ההקלות . " ההטבות הן בבחינת לעג לרש והיה עדיף אם לא היו מתקבלות כלל "
 
