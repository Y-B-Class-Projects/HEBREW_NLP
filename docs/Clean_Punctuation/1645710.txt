מכללות :  שובו של הפיט בול
פיטסבורג המתאוששת הפילה גם את וילאנובה ברשתה ,  קנטאקי שרדה מותחן מול ואנדרבילט ,  סירקיוז ניצחה בג'ורג'טאון
שבועיים לפני סיום העונה הרגילה ופתיחת טורנירי החטיבות ,  המשיכה השבוע קנטאקי ללכת על חבל דק ,  אבל בסופו של דבר שמרו הוויילדקאטס על המקום השני בדירוג עם שני ניצחונות חוץ קשים .  זה התחיל עם 75:81 על מיסיסיפי סטייט ,  בזכות 18 נקודות ,  10 ריבאונדים ו-8 אסיסטים של ג'ון וול ,  ונמשך עם 56:58 על ואנדרבילט בקרב חפירות בו ניצחו הכחולים אחרי שהפרשמן המועמד להיבחר ראשון בדראפט שכח ברגעי הקלאץ' מהיום החלש שלו  ( 13 נקודות ב-3 מ-11 מהשדה )  והבטיח את הניצחון עם שתי צליפות מדויקות מהקו וחסימה גדולה ב-20 השניות האחרונות .
 גם קנזס חוותה על בשרה משחק צמוד אחרי שבועיים של טיולים קלים ,  עם ניצחון דחוק 54:59 על טקסס A & M הודות לקליעות עונשין מכריעות של הפרשמן המצוין קסבייר הנרי ,  ולאחר מכן שבה הראשונה בדירוג לדרכיה המוכרות עם 74:94 על קולורדו ,  במשחק בו השווה שרון קולינס את שיא הניצחונות בקריירה כשחקן הג'ייהוקס עם 123 .
 עבור וילאנובה כבר לא היו השבוע טיולים ואפילו לא כמעטים ,  אלא רק נפילה כואבת ממרומי המקום השלישי בדירוג אחרי הפסד ביתי 84:75 לקונטיקט ואחריו הפסד נוסף 70:65 בפיטסבורג ,  שהשיגה נקמה קטנה על סל הניצחון הדרמטי של סקוטי ריינולדס שהדיח אותה מטורניר המכללות אשתקד ,  והמשיכה בהתאוששות הנהדרת שלה עם ניצחון חמישי ברציפות .  בקרב מרתק נוסף בביג איסט התאוששה סירקיוז מההפסד המפתיע ללואיוויל עם 71:75 מרשים בג'ורג'טאון .
 מי שהחליפה את נובה במקום השלישי היא פרדו הלוהטת ,  ששכחה מזמן משלושת ההפסדים הרצופים שלה באמצע ינואר והאריכה את רצף הניצחונות שלה לתשעה עם 65:75 על אילינוי שהגיע אחרי 57:60 ענק בחוץ על אוהיו סטייט ,  שמצידה דאגה לשמור את צמרת הביג 10 צפופה מתמיד עם 67:74 על מישיגן סטייט ההפכפכה .
 1 .  קנזס2 .  קנטאקי3 .  פרדו4 .  סירקיוז5 .  דיוק6 .  קנזס סטייט7 .  וילאנובה8 .  ווסט וירג'יניה9 .  אוהיו סטייט10 .  ניו מקסיקו11 .  ג'ורג'טאון12 .  פיטסבורג13 .  BYU14 .  מישיגן סטייט15 .  באטלר16 .  ואנדרבילט17 .  וויסקונסין18 .  גונזאגה19 .  טנסי20 .  טמפל21 .  טקסס22 .  טקסס A & M23 .  ריצ'מונד24 .  ביילור25 .  צפון איווה

מכללות :  שובו של הפיט בול
פיטסבורג המתאוששת הפילה גם את וילאנובה ברשתה ,  קנטאקי שרדה מותחן מול ואנדרבילט ,  סירקיוז ניצחה בג'ורג'טאון

