הכל אישי 
פועלים ,  שותים ולומדים לאחר שבסוף השבוע נודע להנהלת בנק הפועלים על העמקתה של חקירת המשטרה בפרשת דני דנקנר ועל הכוונה לזמן לעדויות כמה בכירים ,  הגיעה צמרת הבנק ביום ראשון להירגע ביקב דלתון בגליל .  הביקור ,  שנערך במסגרת יום גיבוש ההנהלה ,  היה בבחינת סגירת מעגל :  לפני 15 שנה ,  היה הבנק שותף למימון הקמת היקב על ידי הבעלים ,  מתי הרוני .  הבכירים בהם המנכ"ל ציון קינן ,  היו"ר יאיר סרוסי ,  מבקר הפנים יעקב אורבך ,  ראש החטיבה הקמעונית בבנק לילך אשר-טופילסקי והדירקטורית פנינה דבורין הרגישו כמו בבית ונהנו מארוחה בת 12 מנות ,  שכללה קבב עגל צעיר ועוף בחלב קוקוס .  בנוסף קיבלו אנשי ההנהלה כשי את יין הדגל היוקרתי של היקב ,  מתתיהו ,  שמחירו כ-380 שקל .  בהמשך היום ביקרו קינן ,  סרוסי וחברי הדירקטוריון וההנהלה בכרמיאל כדי לפגוש את תלמידי פרויקט החינוך של הבנק בפריפריה , " משלוש עד חמש ".  הפרויקט ,  בשיתוף הטכניון ורשת אורט עוסק באיתור וסיוע לאלפי בני נוער בעלי כישורים מתמטיים ומדעיים .  הבנק מקדיש כ-20 מיליון שקל בשנה לתרומות לחינוך .
 
הכל אישי 
nan
