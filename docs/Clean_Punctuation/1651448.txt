אז למה לוזון לא מתלהב ? 
אולי כי פרננדז ירצה לשנות דברים בנבחרת ?  חמי אוזן סוגר מחזור ,  מציע לנמני להתעסק בכדורגל ומסביר את הבעיה של גוטמן בפ"ת
1 .  הרבה לפני שכל מיני פרשנים מייחסים לעצמם את קידום מועמדותו לנבחרת ישראל ,  המלצתי מעל דפי  " שם המשחק "  על לואיס פרננדז .  סליחה על ההתעסקות האישית המטופשת הזו ,  אבל צריך באמת להכיר את פרננדז כדי להבין שהוא לא רק יכול להצליח בנבחרת ישראל ,  אלא גם אישיותו המרתקת יכולה להוסיף נפח חשוב לליגה ולענף .  גם אנשים שבזו לו ופקפקו בו בזמן שעבד בבית"ר ירושלים ,  הפכו פתאום את עורם ,  וזה כולל בכירים בהתאחדות ,  שהתנהלותם החובבנית בהליך מינוי מאמן לנבחרת  ( תחילה מינו ועדה ,  אחר כך נפגשו עם דונאדוני ,  אחר כך אמרו שרוצים מאמן עד המשחק מול רומניה ,  אחר כך אמרו שלא בוער למנות מאמן עד המשחק מול רומניה ,  אחר כך אמרו שיש מיליון יורו למאמן ,  אחר כך אמרו שמיליון יורו למאמן זה יותר מדי ,  עכשיו מחכים לקונגרס אופ"א  אף אחד לא יודע למה )  הותירה אותם עם מועמד שעד לפני כחודש היה בתחתית הרשימה .  
מה שמצחיק הוא שאותו מועמד מתחתית הרשימה נראה כמו המועמד הכי טוב מכל השמות שדיברו עליהם ,  שם ואישיות שיוכלו לצבוע את הליגה האפורה שלנו .  יש לכך המון סיבות :  פרננדז הוא קודם כל מכין משחקים נהדר וקלאסי לקמפיין מוקדמות .  הישראליות החצופה מאתגרת אותו ,  ומדובר באדם תחרותי מאוד ,  שנגרר בשמחה לעימות עם כל מי שהתגרה בו בזמן שהיה כאן .  נישת אימון הנבחרת הולמת את גילו ומצב הקריירה שלו ,  הצלחותיו המעטות אך המרשימות מאוד היו עם קבוצות נחותות שהתגברו בזכותו על הנחיתות הזו ,  יש לו חשבון לא סגור עם הכדורגל הישראלי ,  השחקנים בירושלים  ( למעט עמרי אפק )  העריצו אותו בזכות המגע שלו והידע שלו והכי חשוב :  אצל פרננדז אין כוכבים ,  יש קבוצה .  אצלו גם דוד אמסלם יכול להיות בלם ואבירם ברוכיאן יכול להיות קשר חצי הגנתי .  לא יכולה להיות אצלו נבחרת של שחקן אחד וגם אלירן חודידה זרח במערך שלו .  
לפרננדז יש גם המון חסרונות ,  שאם אותם אנשים שלא מכירים אותו ומנסים עכשיו להביאו לנבחרת לא יהיו מודעים אליהם ,  זו לא תהיה הפתעה אם הישראליו ? ת תנצח שוב את אחד מבעלי המקצוע הטובים שנחתו כאן .  לפרננדז יש המון שיגעונות ,  שחלקם נוגעים לתקשורת ועליהם נרחיב בפעם אחרת אם באמת הוא ימונה .  אבל כבר עכשיו חשוב להבין שהוא לעולם לא יסכים שיכתיבו לו מי יהיה עוזר המאמן ,  ובצדק .  לעולם אי אפשר להכתיב לו כמה הוא ירוויח ועל פי זה להחליט האם הוא יקבל את התפקיד או לא  כפי שנכתב באחד מכלי התקשורת הרציניים יותר .  פרננדז לעולם לא יבוא להיות חייל של לוזון או בובה של מישהו בהתאחדות .  כשהוא בא לבית"ר הוא לא השאיר אבן על אבן ,  התעמת עם כל פרט חובבני וניסה לשנות אותו .  זה בדיוק מה שצריך לנבחרת .  מישהו שיכול לבוא מבחוץ ,  לזהות בדיוק מה רקוב בממלכה הזו שנקראת נבחרת ישראל ,  לעקור רעות חולות של עשרות שנים או לפחות להצביע עליהן ,  ולעשות זאת על עוד הרבה דברים בליגה שלנו ,  שתיהנה מאישיות צבעונית .  יכול להיות שבגלל זה אבי לוזון לא ממש רוצה אותו כמו שאר  " חברי ועדת האיתור "?  
2 .  אגב נבחרות ,  גיא לוזון יעשה לעצמו עוול אם ימהר לקפוץ למלכודת הדבש שנקראת הנבחרת הצעירה ,  אבל זו בעיה שלו .  הבעיה שלנו היא רכבת המאמנים והמינויים בנבחרות הצעירות שלא הולכת להיפסק .  בנבחרות האלה מאמנים נבחרים לשנים רבות ,  מאמנים שקושרים את גורלם לתפקיד אותו ימלאו בעשור הקרוב .  מאמנים לא מגיעים לשם בגלל מומנטום מסוים בקריירה ,  אלא כדי לבנות סיסטמה לעשורים הבאים .  לוזון ,  לעומת זאת ,  מתייחס למינויים הללו כמו למינויים בקבוצת כדורגל רגילה במקרה הטוב ,  וכצ'ופרים למקורבים במקרה הקונספירטיבי .
 1 .  בשבוע שעבר ,  אחרי הניצחון על בני סכנין ,  התייצב אלי גוטמן אל מול המצלמות השונות ,  וסיפק לערוצי הטלוויזיה מופע ליקוקים מביך לחניכיו . " אני מעריץ אותם ",  אמר . " מגיע צל"ש ענק לבחורים ",  הוסיף . " כל הכבוד לשחקנים ",  חידד , " עכשיו נכנסתי וחיבקתי את כולם ",  תיבל , " כל הכבוד להם ",  הדגיש , " הם אלה שמגיע להם ",  הצטנע .  גוטמן עמד ליד חלק מהם כמו מורה בכיתה טיפולית שזה עתה עשתה משהו שאף אחד לא ציפה ממנה .  הוא שכח שאותם שחקנים בסך הכל עשו את המוטל עליהם ,  הופיעו למשחק עם רצון גדול להצליח ותרגמו את העליונות שלהם לניצחון מתבקש .  גם ריבוי המשחקים שהצטבר לצד המשחק מול סכנין היה בסך הכל דבר שגרתי לקבוצה שכוללת את עצמה באירופה .  
לא עבר שבוע ,  ואותו גוטמן שוב יצא מפרופורציות .  שער נדיר אחד של גיא צרפתי ואותם גיבורים הפכו למשתמטים ,  אותה רצינות הפכה לחובבנות ,  אותה מחויבות הפכה לשובע ואותו חיבוק הפך לסטירה .  זו בדיוק הבעיה של מאמן ענק שנמצא יותר מדי בשליטה ,  והיכולת המנטאלית שלו לא עומדת בקנה אחד עם היכולת המקצועית .  מספיק להביט בתגובות של אלישע לוי בסיום משחקים כדי להבין זאת .  ניצחון ,  הפסד ,  תיקו ,  הצגה או השפלה  הטון של אלישע לוי לא משתנה .  האמירות הבסיסיות שלו חוזרות על עצמן .  השחקנים שלו הם לא גיבורים ולא עצלנים .  הם בסך הכל באים לעבודה והם לא עושים לאף אחד טובה .  זה לא מקרי ,  אגב ,  שיש להם פחות נפילות מתח כמו זו של הפועל תל אביב בפתח תקווה .  
 2 .  בסיפור דה רידר ,  הנהלת הפועל תל אביב אומרת שדודו דהאן עבד עליה .  בסיפור ורוניצ'ה נטען שג'ובאני רוסו מכר קלטת ערוכה מלפני הפציעה של החלוץ .  אולי זו הסיבה שאלי גוטמן כל כך גאה בשחקניו כשהם מצליחים לתפקד היטב במועדון שמנוהל בצורה הזו ? 
שאחי נצרת מצליחה העונה לשבור את שיאי השפל שהיא העמידה בביקור הקודם שלה בליגת העל .
 דווקא התוצאה המפתיעה בהפסד של בני יהודה להפועל רמת גן הדגישה כמה המשחק הקבוע ביום א' הוא מיותר ומטופש .  אפילו צ'רלטון ויתרו על שידור המשחק ,  כנראה בידיעה שלמשחקים ביום א' אין ממש ערך .  רובם ככולם מהווים סוג של נפילת מתח בין המשחקים של סופ"ש למשחק המרכזי בשני ,  וככה הם גם נראים .  עד שיש משחק מעניין ,  דרמטי ומפתיע  אנחנו מפספסים אותו .  
בהתאחדות לכדורגל ,  שמתעקשת על המשחק בראשון לטובת הכנסות הווינר ,  חייבים גם להסתכל גם על ההפסדים שנובעים מכך .  ליגת ה-16 ,  למרות שהיא חייבת להימדד בטווח של כמה שנים כי אחרת אי אפשר יהיה לאמוד את התוצאות האמיתיות של התהליך ,  נמדדת למעשה מדי שבוע .  מה שבוע ?  מדי יום .  כל משחק מיותר ביום א' רק מחזק את התחושה שיש כמה משחקים מיותרים מדי מחזור .  כל משחק שמצליח להתעלות על הריטואל של משחקי יום א' ,  מוחמץ ומוסתר מעיני הציבור ,  שמשוכנע שהליגה השנה יותר גרועה משנים קודמות .  אין לנו מספיק איזוטריה שתקעו לנו גם את זה ? 
תגובות השרשרת לפגישה בין מיטש גולדהאר לדרור קשטן היו כל כך מבישות ,  שקשה אפילו לבחור את המביכה שבהן .  האם זה הניסיון לקשר את האירוע לפוטש שאברהם גרנט עשה לקשטן בקיץ 1996 ,  כאילו שגם אבי נמני זכה זה עתה בדאבל ?  האם זו הטענה שעלתה לפיה אוהדי מכבי תל אביב לא יתנו למהלך כזה לעבור ,  למרות ש-80 אחוז מאוהדי הקבוצה היה בוחר בקלות באופציית קשטן ?  האם זו הגלוריפיקציה שעשו מספר כתבים למיעוט האלים שמנסה לנהל את מכבי תל אביב והדמוניזציה המכוונת למי שמנהל את מכבי תל אביב בפועל ,  אביב בושינסקי ?  האם זו הייתה ההתעסקות האובססיבית בכבוד של נמני  ככה זה במדינת סרטי הבורקס  במקום לברך על רעיון מקצועי לפיו לקשטן בכלל הוצע להיות המנהל המקצועי של הקבוצה המבולגנת הזו ?  קשה לבחור ,  הא ?  
בסופו של יום ,  הדבר היחיד שעומד לזכותו של נמני הוא העבודה הלא רעה שהוא עושה במכבי תל אביב השנה .  לא האוהדים האלימים או הכתבים השפוטים שלו יתנו לו את ההזדמנות שמגיעה לו :  להראות מה הוא יודע אם שחקנים שהוא באמת רוצה ויכול גם לעשות איתם משהו מעבר למקום שלישי .  נמני הוא לא מאמן גרוע ,  הוא מאמן שלא אמור להפריע למכבי תל אביב לרוץ לאליפות על אמת .  אם יוסי מזרחי זכה באליפות עם בית"ר ומוטל'ה שפיגל'ר בנתניה ,  אין סיבה שנמני לא יביא אליפות למכבי תל אביב כמאמן .  מי כמוהו יודע ,  ששחקנים הם אלה שמביאים את האליפות .  
לכן ,  מוטב לנמני להקפיא את החיוכים התמימים שלו כשהוא נשאל בסיום משחקים על סיפור קשטן ולעצור את חסידיו השוטים ממסכת האיומים שהם שותלים תחת כל עץ רענן .  מוטב שישמור היטב על ההצדקה היחידה לבחירתו והיא יכולתו המקצועית משביעת הרצון .  מכבי תל אביב החלה רע מאוד חודש קריטי ,  שעלול להשאיר את נמני ללא אותה הצדקה .  הפסד למכבי חיפה בשבוע הבא ,  פלוס הדחה מהגביע מול בית"ר בטדי ,  עלולים להקים מהכיסאות הרבה מאוד אוהדי מכבי תל אביב שחושבים שהמועדון צריך מאמן אחר לעונה הבאה ,  מאמן שיודע לעצור קבוצה במפולת ולייצב אותה אל מול המטרה העיקרית שלה .  ובעונה הבאה ,  למכבי תל אביב יש וואחד מטרה .
 
אז למה לוזון לא מתלהב ? 
אולי כי פרננדז ירצה לשנות דברים בנבחרת ?  חמי אוזן סוגר מחזור ,  מציע לנמני להתעסק בכדורגל ומסביר את הבעיה של גוטמן בפ"ת

