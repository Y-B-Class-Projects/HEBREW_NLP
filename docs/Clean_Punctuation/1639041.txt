האח הגדול - עכשיו גם בנדל"ן
מהפכת מידע אמיתית במידע הנדל"ני שניתן כיום לציבור :  מדינת ישראל תפרסם את מאגר המידע שלה על נדל"ן למגורים ,  כך הודיעה פרקליטות מחוז ירושלים בשם רשות המסים
מדינת ישראל תפרסם לציבור הרחב את מאגר המידע שלה על נדל"ן למגורים .  כך הודיעה פרקליטות מחוז ירושלים ,  שייצגה את רשות המיסים ,  בעתירה שהגישו מנהלת מכון חיים כצמן גזית גלוב לנדל"ן מהפקולטה לניהול באוניברסיטת תל אביב ,  ד"ר אפרת טוקלובסקי וד"ר דני בן שחר מהפקולטה לארכיטקטורה ובינוי ערים בטכניון .  מדובר בהודעה ,  שעשויה לחולל מהפכת מידע אמיתי במידע הנדל"ני שניתן כיום לציבור .
 טוקלובסקי ובן שחר עתרו לבית המשפט המחוזי בירושלים ,  באמצעות עו"ד אורה בלום מהתכנית למשפט ורווחה באוניברסיטת תל אביב ,  להורות לרשות המסים לחשוף את מאגר העסקות שברשותה ,  וזאת בהתבסס על חוק חופש המידע .
 מזה 7 שנים קיים במס שבח מאגר מידע הכולל נתונים על עסקות נדל"ן שמתקיימות בישראל ,  שלכאורה הוא פתוח לכלל הציבור ,  ואולם בפועל יש חסמים רבים שמונעים מהמידע לזרום .  כך ,  יש צורך לבצע התקשרות חוזית עם רשות המיסים ,  התקשורת הממוחשבת מיוחדת ודורשת ציוד נילווה יקר ,  וכיום מעטים בלבד משתמשים במאגר הזה .
 בנוסף קיימת מערכת שבה מידע מפורט על הנכסים שבהם מבוצעות עסקות ,  ששמה כרמ"ן  ( כרטסת ממוחשבת נדל"ן )  .  בעוד שהמערכת הרגילה כוללת מידע רק על מיקום הנכס ועל מחירו ,  מערכת זו כוללת נתונים על הנכס כגון שיטחו ,  הקומה שבה הוא נמצא ,  מספר החדרים שהוא כולל ,  גיל הבניין ,  כתובת מדוייקת ועוד .  חשוב לציין ,  כי שמות המעורבים בעסקות אינו נכלל במערכת .
 מזה שנים מסרבים ברשות המסים לפרסם את המידע ,  בתואנות שונות ,  כמו פגיעה בפרטיות ,  וזאת על אף שברוב מוחלט של המקרים לא ניתן לזהות את המעורבים בעיסקה .  בעבר עתרה לשכת שמאי מקרקעין לבית המשפט העליון בבקשה לקבל לידיה את הנתונים ,  וזכתה בעתירה .
 באחרונה הודיעה עוסקת לפרקליטת מחוז ירושלים ,  אחוה ברמן ,  שייצגה את רשות המיסים בעתירה של טולקובסקי ובן שחר ,  כי המאגר הכללי של רשות המיסים יהיה זמין לשימוש באמצעות האינטרנט עם השלמתן של עבודות פיתוח הנדרשות לכך בעוד כ-3 חודשים ,  ואילו מאגר הכרמ"ן המיושן יותר דורש עבודות פיתוח מורכבות שהשלמתן תארך 9-6 חודשים .
 
האח הגדול - עכשיו גם בנדל"ן
מהפכת מידע אמיתית במידע הנדל"ני שניתן כיום לציבור :  מדינת ישראל תפרסם את מאגר המידע שלה על נדל"ן למגורים ,  כך הודיעה פרקליטות מחוז ירושלים בשם רשות המסים

