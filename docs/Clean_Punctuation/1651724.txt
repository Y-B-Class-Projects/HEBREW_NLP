בריאנט : " אפשר לזרוק את המשחק הזה לזבל "
 כוכב הלייקרס לא התלהב מסל הניצחון שלו נגד טורונטו .  דאנליבי שמע על פיטוריו מהתקשורת ,  רודני סטאקי הגיע לאימון הפיסטונס
אומרים שההבדל בין סתם שחקן טוב למנהיג הוא בלקיחת אחריות .  אז מה תגידו על קובי בריאנט שיומיים אחרי שהחטיא זריקה מכריעה עם הבאזר מול אורלנדו ,  קלע הלילה  ( בין שלישי לרביעי )  את סל הניצחון ב-107:109 של לוס אנג'לס לייקרס על טורונטו ראפטורס ,  שקטע רצף שלושה הפסדים של האלופה .  הממבה קלע את סל הניצחון 1.9 שניות לסיום המשחק ,  אחרי שלשה של כריס בוש שאיזנה את התוצאה .
" זו האחריות שלי כאן ,  לסגור דברים ",  הצהיר בריאנט ,  שקלע 14 נקודות מתוך ה-32 שלו ברבע האחרון ושלח את הלייקרס ,  שלא הפסידו ארבעה משחקים ברציפות מאז נובמבר 2007 ,  לחגוג .  יחד עם זאת ,  בריאנט לא התלהב ,  בלשון המעטה ,  מההופעה של קבוצתו מול הראפטורס . " המשחק הערב היה זבל .  אין שום דבר חיובי לקחת מהמשחק הזה ".  בניגוד לסופרסטאר מהוליווד ,  היו כאלה שגם יצאו מעודדים מהמשחק ,  למשל פאו גאסול .  הספרדי ,  שקלע 17 נקודות ואסף תשעה ריבאונדים ,  ניסה להסתכל על הנקודה החיובית : " השתפרנו במחצית השנייה וזה השתלם .  אנחנו צריכים להתחיל לעבוד על הביטחון שלנו .  אנחנו משחקים טוב לפרקים וצריכים להתחיל להיות יותר עקביים ". 
חשבתם שרק אצלנו בארץ מפטרים אנשים דרך הטלפון או בתקשורת ?  מסתבר שגם בליגת הכדורסל הטובה בעולם זה קורה .  חודש אחרי שהועזב את עמדת המאמן במועדון כדי להתרכז בתפקיד הג'נרל מנג'ר ,  פוטר מייק דאנליבי גם מתפקידו החדש בלוס אנג'לס קליפרס .  מנומס במיוחד זה לא היה . " חזרתי לחדר ההלבשה שלי וראיתי מיליון הודעות במכשיר הסלולרי ",  אמר דנאליבי ,  שהיה במהלך משחק גולף סוער בזמן שהוחלט לפטרו ולהוציא על כך הודעה לתקשורת . " פנו אליי ואמרו לי :  'מה קורה ?  שמענו בטלויזיה שפיטרו אותך' .  לא היה לי מושג על מה הם מדברים ,  אמרתי :  'וואו ,  אפילו לא דיברתי עם ההנהלה ".  
דאנליבי הוציא מאוחר יותר הודעה רשמית : " אין לי מושג מה גרם לפיטוריי .  אני מאוכזב שלא ניתנה לי הזדמנות לסיים את עבודתי ,  אבל אני רוצה להודות להנהלה שנתנה לי את ההזדמנות לעבוד במועדון ".  ההפתעה של דאנליבי הייתה גדולה מפני שרק בתחילת השבוע נפגש עם הבעלים דונלד סטרלינג . " שוחחנו על דברים שראיתי ועל דוחות סקאוטינג והוא אמר לי 'זה רעיון טוב' ,  'זה חכם' ,  'את זה אני אוהב' .  לכן אני כל כך מופתע .
 שלושה ימים אחרי ששוחרר מבית החולים ,  התייצב רודני סטאקי לאימון הפיסטונס .  הגארד האתלטי לא השתתף באימון ,  אבל נראה טוב ואמר שהוא גם מרגיש יותר טוב . " אני בסדר ,  הכול בסדר ",  אמר סטאקי והתייחס לתוצאות בדיקות הלב והדם , " ערכו לי הרבה בדיקות והכול יצא בסדר ,  אחזור לאט לאט ".  סטאקי אמר שהוא זוכר שהלך לעבר הספסל ופתאום הרגיש חלש ,  בנוסף הצהיר שיחזור לשחק  " כשהדוקטור יגיד שאני כשיר .  זו העבודה שלי ". 

בריאנט : " אפשר לזרוק את המשחק הזה לזבל "
 כוכב הלייקרס לא התלהב מסל הניצחון שלו נגד טורונטו .  דאנליבי שמע על פיטוריו מהתקשורת ,  רודני סטאקי הגיע לאימון הפיסטונס

