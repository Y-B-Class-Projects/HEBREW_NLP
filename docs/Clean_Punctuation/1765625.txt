הממשל בארה"ב מתכנן למכור מניות AIG ב-15 מיליארד דולר
המכירה המתוכננת משקפת נתח של יותר מ-20% ממניות הממשלה בחברה ,  דיווח  " וול סטריט ג'ורנל "
 הממשל האמריקאי מתכנן למכור מניות של חברת הביטוח המולאמת aig בהיקף של לפחות 15 מיליארד דולר במסגרת מכירת מניות ראשונה בסדרה של מכירות שתתחיל בראשית שנת 2011 ,  לדברי מקורות המקורבים למצב ,  דיווח העיתון  " וול סטריט ג'ורנל ". aig ,  אשר חולצה על ידי הממשל האמריקאי לאחר שספגה הפסדי עתק בשוק נגזרי האשראי ,  עשויה אף היא ,  במקביל לממשלה ,  למכור מניות חדשות בהיקף של 2-3 מיליארד דולר ,  ומכאן במכירת המניות תסתכם ב-17 מיליארד דולר לפחות ,  הוסיפו המקורות .  מכירת של מניות aig ,  לשעבר חברת הביטוח הגדולה בעולם ,  בהיקף של 15 מיליארד דולר משקפת נתח של יותר מ-20% ממניות הממשלה בחברה ,  על בסיס מחירי השוק הנוכחיים .  ההיקף הסופי של מכירת המניות ייקבע על פי רמת הביקוש מצד המשקיעים ,  הוסיפו המקורות .  עם זאת ,  בטרם תוכל המכירה לצאת לפועל ,  החברה תצטרך לפרוע הלוואות שקיבלה מהבנק הפדרלי של ניו יורק ,  ורק אז יוכל משרד האוצר האמריקאי להמיר מניות בכורה של aig בשווי 50 מיליארד דולר למניות רגילות - מהלך שיגדיל את הנתח של הממשלה בחברה מ-79.8% מהמניות לנתח של 92.1% .  ברמת מחירי השוק הנוכחיים ,  שווי המניות הרגילות של הממשל ב-aig מוערך בכ-64 מיליארד דולר .  הממשל מתכנן למכור את כל החזקותיו ב-aig בתוך שנתיים .
 
הממשל בארה"ב מתכנן למכור מניות AIG ב-15 מיליארד דולר
המכירה המתוכננת משקפת נתח של יותר מ-20% ממניות הממשלה בחברה ,  דיווח  " וול סטריט ג'ורנל "
 
