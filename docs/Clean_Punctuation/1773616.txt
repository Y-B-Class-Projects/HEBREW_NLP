קדימה :  הסכמים לא דווחו ,  לעצור דיוני התקציב
מפלגת קדימה קראה לעצור את הדיונים במליאת הכנסת לאישור התקציב בקריאה שנייה ושלישית .  לטענת המפלגה ,  שר הפנים הודה בהסכמים שלא דווח עליהם בניגוד לחוק .  שטייניץ :  כל ההסכמים דווחו
 ( צילום :  ערוץ הכנסת ) 
מפלגת קדימה קראה בצהריים  ( רביעי )  לעצור את הדיונים המתנהלים במליאת הכנסת לאישור התקציב בקריאה שנייה ושלישית .  מהמפלגה נמסר כי  " נתניהו קנה את האיחוד הלאומי ,  ואלי ישי הודה שסגר הסכמים עם האוצר שלא דווחו לכנסת .  מדובר בשיא חדש וחסר תקדים של עבירות על החוק הגובלות בשחיתות לאור היום .  בכל שעה שעוברת בדיוני התקציב צף יותר ויותר הסירחון שמאפשר את אישורו .  התקציב הזה נולד בחטא ועובר אישור בעבירה על החוק ועל יו"ר הכנסת לעצור את המשך אישורו ". 
במהלך הדיון היום דחה שר האוצר יובל שטייניץ את הטענות .  לדבריו , " האופוזיציה לא התייחסה כלל בנאומיה כאן לשנת 2010 .  לא דיברו על זה כי זו הייתה שנה מוצלחת ,  וכעת צריך להתמודד עם ההצלחה :  יצרנו 100 אלף משרות חדשות ,  האבטלה חזרה למצב שלפני המשבר ,  ועם ההצלחה של הממשלה בהתמודדות עם המשבר קשה להתווכח ".  עוד אמר שר האוצר כי  " אנחנו מגישים היום תקציב טוב למדינת ישראל ,  תקציב של צמיחה ,  חינוך ,  פריפריה ,  סגירת פערים וסיוע לחלשים .  כל ההסכמים שנעשו במסגרת התקציב דווחו ". 
שר האוצר לשעבר ,  ח"כ רוני בר-און  ( קדימה )  ,  שדיבר לפני שטייניץ ,  בחר לתקוף את ראש הממשלה ,  בנימין נתניהו ,  ופנה אליו באומרו : " די ,  מספיק .  אתה מספיק חכם ונבון לדעת לבד .  אתה הופך לנטל על מדינת ישראל .  אתה יודע שעל כל רגע שאתה ממשיך לשבת שם בלשכה שלך ,  כשאתה לא חופשי לעשות דבר ,  אתה מסכן את מדינת ישראל .  הממשלה שלך תקעה את התהליך המדיני .  הממשלה שלך הפכה את מדינת ישראל למנודה בעמים .  הממשלה שלך לקחה את החברה הישראלית והפכה אותה לחברה שסועה ,  קרועה ומפולגת ,  ואתה וממשלתך אשמים .  מי האידיוט שיעץ לך ללכת לראיון בערוץ 10 ?  בצפייה הראשונה ריחמתי עליך .  אחר כך ריחמתי עליי ,  ריחמתי עלינו ". 

קדימה :  הסכמים לא דווחו ,  לעצור דיוני התקציב
מפלגת קדימה קראה לעצור את הדיונים במליאת הכנסת לאישור התקציב בקריאה שנייה ושלישית .  לטענת המפלגה ,  שר הפנים הודה בהסכמים שלא דווח עליהם בניגוד לחוק .  שטייניץ :  כל ההסכמים דווחו

