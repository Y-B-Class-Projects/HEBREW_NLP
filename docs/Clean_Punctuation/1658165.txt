פישר בחופש - הדולר בצניחה חופשית
על רקע החלטתו של נגיד בנק ישראל להעלות את הריבית במשק ב-0.25% ל-1.5% ,  מגיב הדולר בירידות חזקות אל מול השקל .  בעולם ,  ממשיך להתחזק האירו
יום לאחר החלטתו של נגיד בנק ישראל להעלות את הריבית במשק ב-0.25% ל-1.5% ,  מגיב הדולר בירידה של 1.35% לרמה של 3.70 שקלים .  בעולם ,  מתחזק היורו ב-0.3% מול הדולר לרמה של 1.345 דולר ליורו .  מוקדם יותר איבד המטבע האמריקאי 1.6% והגיע לשער של 3.692 שקלים לדולר .  בשבועיים האחרונים התחזק הדולר בכ-2% מול היורו ,  אולם בישראל הוא נסחר ביציבות סביב רמה של 3.74 שקלים .
 התחזקות השקל הינה מהלך צפוי למדיי לאחר שהנגיד העלה אמש את הריבית ,  שכן כעת מציע המטבע הישראלי ריבית אטרקטיבית יותר למי שמחזיק בו .
 בנק ישראל אינו צפוי להתערב היום במסחר בשל חופשת ערב החג ,  וכן לא יקבע היום שער יציג .  היעדרותו של הבנק מהמסחר עשויה להיות אחד הגורמים שיגבירו את הירידות ,  שכן שחקני המט"ח אינם חוששים מהתערבותו .
 בחדר עסקות המט"ח של הבנק הבינלאומי אמרו הבוקר כי החלטתו של הנגיד להעלות את הריבית הגיעה בהפתעה מסוימת ,  וכי מחזורי המסחר אינם נמוכים כלל וכלל ,  למרות עיתוי ערב החג . " רק היום יכולים המשקיעים להגיב להחלטת הריבית ,  שכן אתמול לא היה מסחר ",  הסבירו שם .  בבנק מציינים כי הזרים הם שמוכרים כרגע דולרים בשל העלאת הריבית .
" הכל פועל נגד הדולר ,  והגיוני שהזרים ימשיכו גם היום לעשות את המהלך שלהם - כלומר ללחוץ את הדולר כלפי מטה ",  אומרים בחדר העסקות .  עוד מציינים שם כי  " היחידים שעצרו את ירידת השקל היו בנק ישראל ויציבות היורו ,  אולם הבנק נמצא בחופש כך שכל הגורמים פועלים לטובת התחזקות השקל שסובל מכך שפשוט אין מי שיקנה דולרים ",  הוסיפו .
 אתמול העריכו בבנק ההשקעות מריל לינץ' כי שוויו ההוגן של השקל הוא רק 3.01 שקלים ,  כלומר נמוך בכ-20% משערו כעת .
  ( עדכון אחרון :  12:04 ) 

פישר בחופש - הדולר בצניחה חופשית
על רקע החלטתו של נגיד בנק ישראל להעלות את הריבית במשק ב-0.25% ל-1.5% ,  מגיב הדולר בירידות חזקות אל מול השקל .  בעולם ,  ממשיך להתחזק האירו

