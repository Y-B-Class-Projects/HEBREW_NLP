אולסטאר ליגת העל יתקיים בגן נר
לאחר שנים רבות יחזרו נבחרת הזרים עם בלאט ושמיר ונבחרת הישראלים עם קטש ובירנבוים להתמודד במשחק ב-12 לינואר
מנהלת ליגת העל ממשיכה להחזיר אירועים שמספר שנים כבר לא שוחקו בישראל .  אחרי שבחודש אוגוסט שוחקה בראשון לציון ליגת הקיץ ,  ייערך ב-12 לינואר משחק האולסטאר באולם בגן נר בין נבחרת הזרים לנבחרת הישראלים .  כל אחד מסגלי הקבוצות ימנה 12 שחקנים ,  כשאת הבחירה יבצעו הגולשים באתר המנהלת החל מה-12 לדצמבר .  כל אחד מהבוחרים יבחר שחקן ישראלי וזר מכל אחת מ-10 קבוצות ליגת העל ,  כששני השחקנים האחרונים בכל קבוצה יבחרו על בסיס כרטיס חופשי .
 את נבחרת הישראלים יאמנו מאמן מכבי ראשון לציון אפי בירנבוים ומאמן הפועל ירושלים עודד קטש ,  ואילו את נבחרת הזרים יאמנו מאמן מכבי תל אביב דיוויד בלאט ומאמן בני השרון דן שמיר .  מלבד המשחק עצמו ,  שישודר בערוץ הספורט ,  ייערך כמו במשחק האולסטאר של ה-NBA תחרות שלשות והטבעות .  בין השחקנים שצפויים לקבל פנייה לתחרות ההטבעות נמצאים אלישי כדיר ממכבי חיפה וליאור אליהו ממכבי תל אביב ,  ובתחרות השלשות ג'ק מקלינטון ודגן יבזורי מגלבוע/גליל ויהוא אורלנד ממכבי ראשון לציון .
 
אולסטאר ליגת העל יתקיים בגן נר
לאחר שנים רבות יחזרו נבחרת הזרים עם בלאט ושמיר ונבחרת הישראלים עם קטש ובירנבוים להתמודד במשחק ב-12 לינואר

