שיעור האבטלה בגרמניה עלה בפברואר ל-8.2% - עלייה שניה ברציפות
מספר המובטלים בגרמניה עלה ב-7,000 ,  ל-3.64 מיליון
האבטלה בגרמניה עלתה בפברואר ,  זה החודש השני ברציפות ,  בעקבות קשייה של הכלכלה הגדולה באירופה להתאושש מהמשבר הכלכלי ,  ולאחר שגל הקור שפקד את המדינה השנה עיכב פרויקטי בניה והחליש את המכירות הקמעוניות .  מספר המובטלים בגרמניה עלה ב-7,000 ,  בהתאמה עונתית ,  מספר נמוך מתחזיות אנליסטים ,  אשר צפו כי יעלה ב-20 אלף .  בהשוואה לפברואר 2009 ,  עלה מספר המובטלים ב-91 אלף .  שיעור האבטלה עלה ל-8.2% ,  לעומת אבטלה של 8.1% בינואר ,  בהתאם לתחזיות .  מספר המובטלים בגרמניה כיום הוא 3.64 מיליון.התאוששותה של כלכלת גרמניה מהמשבר הכלכלי היתה איטית בחודשים האחרונים .  ברבעון האחרון של 2009 לא צמח התמ"ג הגרמני כלל ,  בעיקר בשל ירידה בצריכה הפרטית המקומית .  בעקבות מגז האוויר הקשה שפקד את גרמניה באחרונה ,  והתעכבות ההתאוששות ,  ירד מדד ביטחון המשקיעים בגרמניה החודש באופן מפתיע ל-95.2 נקודות ,  לעומת 95.8 נקודות בינואר .  כלכלנים צפו כי המדד יעלה ל-96.1 נקודות .  מדובר בירידה ראשונה זה 11 חודשים במדד ,  שמפרסם מכון ifo .
 
שיעור האבטלה בגרמניה עלה בפברואר ל-8.2% - עלייה שניה ברציפות
מספר המובטלים בגרמניה עלה ב-7,000 ,  ל-3.64 מיליון

