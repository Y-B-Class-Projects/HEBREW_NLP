דריו פרננדז נקנס ב-5,000 שקל
שחקן בית"ר ירושלים ,  שאיחר לאסיפת הקבוצה ,  ספג גם עשרת אלפים שקל על תנאי .  שחקן בקבוצה : " שהתקשורת תרחם עלינו "
 בבית"ר ירושלים היו מרוצים בסך הכל מתוצאת התיקו אתמול  ( רביעי )  בווסרמיל נגד הפועל באר שבע בגביע הטוטו  ( 1:1 )  ,  תוצאה שמעמידה את הקבוצה בעמדה מצוינת להעפלה לרבע גמר גביע הטוטו .  המאמן אורי מלמיליאן לא אהב את העובדה ששחקנים ניסו לנצח את המשחק לבד והקבוצה ספגה בסופו של דבר את השוויון אחרי שער של ליאור אסולין בדקה ה-84 .  הקבוצה ערכה היום ועדת משמעת פנימית לדריו פרננדז בשל האיחור בעשר דקות של השחקן הארגנטינאי לאסיפה לקראת המשחק נגד בני סכנין .  פרננדז נקנס ב-5,000 שקל ו-10,000 על תנאי ,  כשבמועדון מקווים שזו תקרית המשמעת האחרונה שלו .  
יחד עם זאת ולמרות השקט שהמועדון מנסה לשדר נראה כי האווירה המתוחה במועדון לא תוכל להחזיק עוד יותר ממשחק או שניים ללא ניצחון ,  כשגם השחקנים מרגישים את זה .  שחקן בקבוצה סיפר : " ממה שאני מרגיש ,  דווקא הקבוצה הזו לא צריכה עכשיו מהפכות ובלאגן אלא רק שקט וסבלנות ,  אבל זה כבר לא יקרה ורק ניצחונות יכולים לעצור את המתח הזה .  אולי הגיע הזמן שגם התקשורת תרחם עלינו קצת ,  כי עם כל הבעיות ,  היא מרתיחה עוד יותר אתה העניינים וגורמת למצב לבעבע בטירוף ".  
אותו שחקן הוסיף : " כל עיתון יומי אנחנו מקבלים שני עמודים ,  כל הכותרות באינטרנט זה דברים מחדר ההלבשה שלנו וגם המקומונים בירושלים חוגגים כאילו אין מחר .  זאת קבוצה עם הרבה שחקנים חסרי נסיון וזה גורר אותה למקומות לא טובים והתקשורת לא צריכה לנצח על זה ,  צריך להיות לה גם איכפת ממועדון שהיא מתפרנסת ממנו ". 
יושב ראש בית"ר ירושלים איציק קורנפיין התראיין היום לתכנית  " עושים ספורט "  בגלי צה"ל ,  ואמר : " יש לנו סבלנות ,  כשאורי הגיע בקיץ אמרתי שאני מקווה שזה שידוך לטווח ארוך ,  אנחנו בטח לא מסכמים אחרי שבעה מחזורים .  ברור שהתוצאות לא טובות ,  וכולנו מהשחקנים והמאמם ועד למערכת מצפים לתוצאות יותר טובות וכדורגל שמח .  חייב להיות שינוי של כולם ,  כולנו באותה סירה וצריך למצוא פתרונות שיגרום לבית"ר למצות את הפוטנציאל ".   
" עמותת האוהדים זו יוזמה שנעצרה ,  הסבירו לגאידמק מה הרעיון מהאחוריה ואני מקווה שיגלה אהדה לרעיון ",  הוסיף קורנפיין , " זו יוזמה ברוכה שיכולה להוות אלטרנטיבה ". 
בתוך כך ,  עמותת האוהדים של הקבוצה שלחה הבוקר הודעה לכל המצטרפים ,  בה נכתב : " הפגישה עם מר גאידמק ובהשתתפות איציק קורנפיין וראש עיריית ירושלים ניר ברקת הייתה פורה ביותר וכל הצדדים הבינו את חשיבותו של המהלך ותמכו בקידומו .  כתוצאה מכך גאידמק אישר לסכם על הצטרפותה של העמותה כחלק מהנהלת המועדון .  כפועל יוצא ,  בימים הקרובים יפגשו נציגי העמותה ועורך דין העמותה עם באי כוחו של גאידמק ועם נציגי בית"ר ירושלים על מנת לסכם סופית את כל פרטי ההסכם .  אנו ממשיכים לעשות הכול על מנת להגיע להסכם בו יהיה לעמותה כוח אמיתי לשנות ולהשפיע  אחרי הכול זאת המטרה לשמה קמה העמותה ".  סימן השאלה הגדול נמצא סביב בשורה האחרונה .  גם בסביבתו של גאידמק מאשרים כי יש רצון טוב לצרף את העמותה למועדון ,  אך בכל הקשור לכוח והשפעה ישנם הרבה סימני שאלה . " ארקדי סירב בתחילה לעמותה כתוצאה מהייעוץ שקיבל כי העמותה תקשה עליו את אפשרות המכירה בעתיד ",  נאמר בסביבתו של איש העסקים . " מההתחלה היה ברור שהעמותה לא תוכל להתנגד למכירה ,  אך בכל מקרה עמותה זה כוח גדול של אוהדים שיכולים להרתיע בעתיד רוכשים פוטנציאליים ,  כולל מצב בו גורמים בעייתיים יכולים להשתלט עליה בעתיד .  המטרה של גאידמק תהיה להגיע להסכם שלא יאפשר זאת ".  הדברים הללו הם למעשה אלה שבסופו של דבר יכריעו לאחר הנוסח הסופי של ההסכם שיוגש .  בעמותת האוהדים חזרו ואמרו : " אנחנו אופטימים ומאמינים שהדברים שסוכמו בפגישה יבוא לידי ביטוי .  לא נהיה עציצים או נטולי השפעה ולא נצטרף למועדון אם נרגיש כאלה .  יש לנו אחריות כלפי האוהדים שאנחנו מייצגים והאחריות הזאת היא שתוביל אותנו ".  אלי דסה ,  שחקנה הצעיר של הקבוצה שעדיין לא מלאו לו 18 ,  חזר השבוע עם נבחרת הנוער מטורניר בליטא וצפוי לקבל בשבועות הקרובים זימון למבדקים ולאימונים של גיא לוזון והנבחרת הצעירה .  בבית"ר החמיאו לדסה ,  ואמרו : " משמח לראות שבמצב הקשה של הקבוצה יש גם כאלה ששומרים על יציבות ומתקדמים ".  השחקנים גם בירכו את שמוליק קוזוקין שחזר למשחק רשמי אחרי שנה שהיה מחוץ למגרשים ,  צחקו איתו ואמרו לו : " היית טוב ,  פרננדז מחזיר אותך לנבחרת ".  היום תעמוד הקבוצה לדין משמעתי בעקבות הקריאות הגזעניות במשחק הביתי נגד בני סכנין וכמו כן בעקבות התפרעות האוהדים בבלומפילד נגד בני יהודה .
 עדכון ראשון :  10:14

דריו פרננדז נקנס ב-5,000 שקל
שחקן בית"ר ירושלים ,  שאיחר לאסיפת הקבוצה ,  ספג גם עשרת אלפים שקל על תנאי .  שחקן בקבוצה : " שהתקשורת תרחם עלינו "
 
