איטליה :  קרנות השתלמות
מילאן כבשה פעמיים מכדורי קרן ורונאלדיניו קינח ,  ב-0:3 בטורינו על יובנטוס האומללה .  נאפולי רביעית ,  אחרי 0:1 על סמפדוריה
אינטר רוצה סקודטו נוסף ?  מילאן לא תוותר לה כל כך מהר .  הרוסונרי התארחו הערב  ( ראשון )  בטורינו אצל יובנטוס לקרב צמרת לוהט ,  וניצחו 0:3 כדי להגדיל את יתרונם על פני הגברת הזקנה לארבע נקודות ולשמור על טווח סביר מהיריבה העירונית ,  שבועיים לפני הדרבי .  נאפולי שבה למקום הרביעי והשתוותה במאזנה ליובה השלישית ,  בזכות ניצחון 0:1 על סמפדוריה המידרדרת .  פארמה רשמה הפסד שלישי ברציפות ,  הפעם 2:1 בליבורנו ,  פיורנטינה חלפה על פניה עם 1:2 דחוק על בארי ,  והמשחק בין אודינזה ללאציו הסתיים ב-1:1 .
" הדרבי האמיתי של איטליה ",  כך כינה אדריאנו גליאני ,  סגן נשיא מילאן ,  את המפגש של קבוצתו עם יובנטוס בקומונלה בטורינו .  שתי הקבוצות הגיעו לאחר ניצחון במחזור אמצע השבוע ,  אבל מילאן שנמצאת בתקופה מצוינת יצאה כשידה על העליונה מעימות הצמרת ,  הודות לשתי קרנות מוצלחות שהובילו לשערים וגם קינוח של רונאלדיניו .
 יובנטוס כבר הפסידה העונה פעמיים בביתה ,  והיא הגיעה למשחק בהרכב חסר וכשהמאמן צ'ירו פרארה מתקשה לעמוד תחת הלחץ והשמועות באשר להמשך דרכו בתפקיד .  בדקה ה-29 ,  בניסיון הראשון שלה לעבר השער ,  מילאן גם מצאה את הרשת .  הגנת יובה כשלה בניסיון ההרחקה במהלך כדור קרן ,  ודווקא הבלם אלסנדרו נסטה דחק פנימה מקרוב .
 יובנטוס העבירה הילוך ויזמה יותר מאותו רגע ,  במיוחד במחצית השנייה ,  אבל לא העמידה את דידה במבחן רציני .  בדקה ה-72 זכתה מילאן בעוד כדור קרן ,  באחת מגיחותיה הבודדות קדימה .  אנדראה פירלו הגביה לפינה הקרובה ,  רונאלדיניו המשיך בנגיחה לאחור והכדור הוסט קלות פנימה מראשו של המגן המחליף של הביאנקונרי ,  פאולו דה צ'לייה .  
בדקה ה-88 הגיע הפינאלה ,  כשדייויד בקהאם סידר לרונאלדיניו את השני שלו במשחק .  מילאן אוספת שלוש נקודות חשובות במאבק הישיר על המקום השני ,  וכשהיא עם משחק חסר ובמרחק של שמונה נקודות מהפסגה ,  גם אינטר צריכה להיות מודאגת כשנותרו שבועיים לדרבי המילאנזי .
 המארחת הגיעה כשהיא ללא הפסד ב-11 המשחקים האחרונים ,  מאז מונה וולטר מצארי למאמן ,  בעוד סמפדוריה ,  האקסית של מצארי ,  רשמה רק ניצחון אחד ב-12 המחזורים האחרונים וצנחה עד למקום ה-10 .  בין שני המועדונים בעלי העבר המרשים התפתח קרב עיקש ללא מצבים גדולים ליד השערים ,  עד שבדקה ה-71 הגביה הוגו קאמפניירו ,  שרק בקיץ עזב את סמפ והגיע לסן פאולו ,  ובן ארצו הארגנטינאי חרמן דניס הכריע את המשחק עם נגיחה מוצלחת .  נאפולי מזיזה את רומא מהמקום הרביעי ומשתווה ליובנטוס עם 33 נקודות .
 פיורנטינה - בארי 1:2
אחרי שחגגה עם חמישייה לרשתה של סיינה ביום רביעי ,  ציפתה פיורנטינה לאסוף שלוש נקודות ביתיות קלות מול בארי ממרכז הטבלה .  היה זה מפגש בין שתי ההגנות הטובות בליגה  ( בארי ספגה 15 עד הערב ,  פיורנטינה 16 )  ,  אבל במשחק הזה הן נפרצו .  פאולו בארטו נגח לרשת את שער היתרון של בארי בדקה ה-25 ,  ואדריאן מוטו השווה גם הוא בנגיחה בדקה ה-38 .  סרחיו אלמירון הארגנטינאי השאיר את בארי בעשרה שחקנים לחצי השעה האחרונה ,  ובדקה ה-74 ניצל זאת חוסה איגנסיו קסטיז'ו שבעט לרשת ארבע דקות אחרי שעלה כמחליף ובדקה ה-79 כבר ראה כרטיס אדום .  הספק מרשים לארגנטינאי הוותיק ועוד ניצחון חשוב לפיורנטינה .
 הקבוצה של סרסה קוסמי לא התחשבה בפנטזיות האירופיות של פארמה ,  וזכתה בשלוש נקודות חשובות כדי לתפוס מרחק מהתחתית .  פרנצ'סקו טבאנו העלה את ליבורנו ליתרון בדקה ה-23 ,  וכריסטיאנו לוקארלי הוותיק הרשית את השני בדקה ה-62 .  פארמה ממשיכה לאבד גובה ,  עם הפסד שלישי ברציפות ,  למרות שער מצמק של בלרים דזמאילי בדקה ה-68 .
 אודינזה - לאציו 1:1
מעודדים מהניצחון הגדול 1:4 על ליבורנו באמצע השבוע ,  יצאו שחקניו של דוידה בלארדיני לאודינה .  המארחת הפסידה בשלושת משחקיה האחרונים ,  כשאת ניצחונה האחרון רשמה בסוף נובמבר על אותה ליבורנו עליה חגגה לאציו .  סרג'יו פלוקארי ,  שהצטרף ללאציו בשבוע שעבר וכבש צמד בבכורה ,  נגח לרשת בדקה ה-16 אחרי הגבהה של הקפטן רוברטו בארוניו .  11 דקות לאחר מכן איזן מלך שערי הליגה ,  אנטוניו די נטאלה ,  בבעיטה חופשית מצוינת ורץ לחגוג את ה-12 שלו העונה .
 משחקים נוספים :
 פאלרמו - אטאלנטה 0:1לפאלרמו :  אדיסון קבאני  ( 70 בפנדל ) 
בולוניה - קליארי 1:0לקליארי :  אלסנדרו מאטרי  ( 66 ) 
גנואה - קטאניה 0:2לגנואה :  ג'אנדומניקו מסטו  ( 36 )  ,  ג'וזפה סקולי  ( 71 ) 

איטליה :  קרנות השתלמות
מילאן כבשה פעמיים מכדורי קרן ורונאלדיניו קינח ,  ב-0:3 בטורינו על יובנטוס האומללה .  נאפולי רביעית ,  אחרי 0:1 על סמפדוריה

