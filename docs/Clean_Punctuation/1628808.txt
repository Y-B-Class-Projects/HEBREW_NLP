מחירי הדירות במנהטן צנחו ב-10% ברבעון הרביעי ;  מספר העסקות זינק ב-8.4%
מחירן החציוני של דירות עם 3 חדרי שינה נפל ב-42% ל-2.35 מיליון דולר לעומת התקופה המקבילה
מחירי הדירות במנהטן נפלו ברבעון הרביעי ,  לאחר שפיטורים נרחבים בוול סטריט פגעו בביקוש לדירות .  הירידה במחירי הדירות במנהטן הגיעה ל-21% מהשיא .  המחיר החציוני של דירות במנהטן ירד ב-10% ל-810 אלף דולר ברבעון הרביעי לעומת שנה קודם לכן ,  לפי דיווח של סוכנויות התיווך מילר סמואל ופרודנשל דאגלס אלימן ריל .  לפי דיווחים אחרים ,  שכולם פורסמו ביום שני ,  נפל המחיר החציוני כדי 15%.מספר הדירות הנמכרות זינק ב-8.4% ל-2,473 ,  מכיוון שהמחירים הנמוכים משכו קונים והעלו את מספר העסקות ברבעון מעל לממוצע 10 השנים האחרונות .  היצע הדירות למכירה נפל ב-25% מהתקופה המקבילה ל-6,851 ,  לפי מילר סמואל ופרודנשל.המשבר הפיננסי והמיתון הובילו לאובדן של 184 אלף משרות בתחום הפיננסים בארה"ב ,  וניו יורק נפגעה קשה במיוחד .  שיעור האבטלה בעיר הגיע ל-10% ,  לאחר אובדן של 25,200 משרות פיננסיות ב-2009 .  27% ממוכרי הדירות הורידו את מחירן המבוקש במודעות ברבעון הרביעי .  27% מהנכסים נמכרו בהנחה לעומת 33% בתקופה המקבילה.מחירי דירות סטודיו נפלו ב-11% ל-375 אלף דולר ;  דירות עם חדר שינה אחד ירדו ב-7.6% ל-661 אלף דולר ;  דירות עם שני חדרי שינה נפלו ב-23% ל-1.24 מיליון דולר ;  ודירות עם 3 חדרי שינה צנחו ב-42% ל-2.35 מיליון דולר.הדירה היקרה ביותר שנמכרה ברבעון היתה דירה בבעלות לילי ספרא ,  אלמנתו של הבנקאי אדמונד ספרא .  ספרא מכרה את הדירה שלה ,  יחידה בקומה ה-12 בשדירה החמישית מספר 820 ,  ב-40 מיליון דולר ,  לידי קן גריפין ,  מייסד חברת ההשקעות סיטאדל .
 
מחירי הדירות במנהטן צנחו ב-10% ברבעון הרביעי ;  מספר העסקות זינק ב-8.4%
מחירן החציוני של דירות עם 3 חדרי שינה נפל ב-42% ל-2.35 מיליון דולר לעומת התקופה המקבילה

