נתניהו לוחץ על הח"כים להתנגד לוועדת חקירה ממלכתית
ח"כ אמנון כהן הודיע בסוף השבוע כי יתנגד להקמתה של ועדת חקירה ,  בניגוד לדעת יו"ר הסיעה שלו .  אך בקואליציה מוטרדים מכך שש"ס עלולה לתמוך בהקמת הוועדה אם יתקבל חוק הגיור הצבאי ,  שהסיעה מתנגדת לו
 >  >  ראש הממשלה ,  בנימין נתניהו ,  לוחץ על חברי הכנסת בקואליציה להתנגד להקמתה של ועדת חקירה ממלכתית לבדיקת השריפה בכרמל .  הוועדה לענייני ביקורת המדינה תכונס ביום שלישי לדיון בהקמתה של ועדת חקירה ממלכתית .  לישיבה הוזמנו האישים והגופים המבוקרים ,  בהם שר הפנים אלי ישי ,  שר האוצר יובל שטייניץ ושר הביטחון אהוד ברק .  בוועדה 11 חברים ,  בהם שבעה ח"כים מהקואליציה וארבעה ח"כים מהאופוזיציה ,  כך שלקואליציה יש בה רוב .  ואולם ,  הח"כים ראלב מג'אדלה  ( עבודה )  ואמנון כהן  ( ש"ס )  הודיעו כי ישקלו את הצבעתם .  כהן אמר בסוף השבוע כי הוא מתנגד להקמתה של ועדת חקירה ממלכתית .  לדעתו ,  במקום להקים ועדת חקירה ממלכתית יש ליישם את ממצאי דו"חות מבקר המדינה .  אם ח"כ כהן יתנגד להקמתה של ועדת חקירה ממלכתית ,  אזי צפוי לכך רוב בוועדה .  לעומתו ,  יו"ר ש"ס ושר הפנים ישי מצדד בהקמת הוועדה .  בכנסת מעריכים כי ההחלטה הסופית צפויה להתקבל על ידי ראש מועצת חכמי ש"ס ,  הרב עובדיה יוסף .  בקואליציה חוששים שש"ס עלולה ברגע האחרון לתמוך בהקמתה של ועדת חקירה ממלכתית אם הממשלה תאשר היום את  " חוק הגיור הצבאי ",  המתיר לרבנים צבאיים לערוך גיור .  ש"ס מתנגדת לחוק בחריפות ,  ואילו ישראל ביתנו ,  שהגישה את הצעת החוק ,  פועלת במלוא המרץ לחקיקתו .  בכנסת מעריכים כי יש אפשרות שח"כ אורי אריאל  ( האיחוד הלאומי )  שבאופוזיציה עשוי להתנגד להקמתה של ועדת חקירה ממלכתית . " דו"ח מבקר המדינה בנושא היערכות שירותי הכיבוי וההצלה לשעת חירום הוא מהדו"חות הקשים שידענו ",  אמר ח"כ יואל חסון ,  יו"ר הוועדה לענייני ביקורת המדינה  ( קדימה )  ,  בסוף השבוע . " הדו"ח חמור במיוחד לאור העובדה שמדובר בדו"ח מעקב לדו"ח קודם ,  שקובע במפורש שהליקויים שעליהם הצביע מבקר המדינה כבר ב-2007 לא תוקנו ,  ושמקבלי ההחלטות לא ביצעו את המוטל עליהם וכשלו בתפקידם .  המבקר קובע כי הדו"ח מעיד על 'מינהל בלתי תקין לחלוטין ,  בעיקר אצל מקבלי ההחלטות בממשל הישראלי' .  זוהי אמירה חסרת תקדים ,  המחייבת נקיטת צעדים משמעותיים נוספים ".  חסון מדגיש כי  " לאור הדו"ח החמור ,  הדרך היחידה להביא לשינוי תפישה בקרב מקבלי ההחלטות ביחס למערך הכיבוי וההצלה היא באמצעות הקמת ועדת חקירה ממלכתית .  רק לוועדת חקירה ממלכתית יש סמכות משפטית להסיק מסקנות אישיות וסמכות מקצועית לגבש מודל חדש וטוב למערך הכבאות ".  היום יסיירו חברי הוועדה לענייני ביקורת המדינה בטירת הכרמל ,  בדליית אל כרמל ,  בעוספייה ובחיפה .  מחר תקיים ועדת הפנים דיון על השריפה בהשתתפות ישי .
 
נתניהו לוחץ על הח"כים להתנגד לוועדת חקירה ממלכתית
ח"כ אמנון כהן הודיע בסוף השבוע כי יתנגד להקמתה של ועדת חקירה ,  בניגוד לדעת יו"ר הסיעה שלו .  אך בקואליציה מוטרדים מכך שש"ס עלולה לתמוך בהקמת הוועדה אם יתקבל חוק הגיור הצבאי ,  שהסיעה מתנגדת לו

