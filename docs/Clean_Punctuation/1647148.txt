כל מה שגיל גזית לא רוצה שדורית סלינג'ר תדע
בחברות הדירוג אוהבים שקיפות ,  אבל את הדו"חות הכספיים שלהן הן מעדיפות לשמור עמוק בכספת .  TheMarker חושף :  30 עובדי מידרוג ביצעו 70 דירוגים ב-11.5 מיליון שקל וייצרו רווח של 2.3 מיליון שקל בתשעה חודשים ב-2009 .  דירוג ממוצע עולה 270 אלף שקל
 >  >  חברות הדירוג בדרך כלל דוגלות בשקיפות והן גם מאוד אוהבות שחושפים בפניהם כמה שיותר נתונים .  אבל הדו"חות הכספיים שלהן עצמן לא גלויים לציבור .  מנתונים שהגיעו לידי themarker עולה כי מידרוג ,  הרוויחה 2.3 מיליון שקל בתשעת החודשים הראשונים של 2009 .  ההכנסות מפעילות דירוג אג"ח מהנפקות חדשות וממעקב אחר דירוגים קיימים הסתכמו בכ-11.5 מיליון שקל .  לפי הקצב הזה מידרוג תשמור על יציבות בהשוואה ל-2008 - שבה הרוויחה 3.3 מיליון שקל על הכנסות של 16 מיליון שקל .  מדו"חות הרבעון השלישי עולה כי לחברה הון עצמי של 7 מיליון שקל ומאזן של כ-15 מיליון שקל .  מידרוג ביצעה ב-2009 70 דירוגים  ( כולל עדכוני דירוג )  וב-2008 כ-60 דירוגים  ( כולל עדכונים )  - כך שבחישוב גס ההכנסה הממוצעת מכל דירוג מגיעה ל-267 אלף שקל .  מידרוג ,  המנוהלת בידי גיל גזית המנכ"ל וגדעון אילת היו"ר ,  הוקמה ב-2003 על ידי רון וייסברג ,  חתנו של עופר נמרודי ,  ששימש באותם ימים מנכ"ל הכשרת הישוב ,  ועל ידי חברת זינגר אבן קריזברג אחזקות .  מדובר ביחיאל אבן ועלי קריזברג  ( שני שותפים בכירים בחברת גיזה )  וביוסי זינגר ,  לשעבר שותף בגיזה .  מידרוג היתה אמורה לספק תחרות לחברת הדירוג מעלות הותיקה המנוהלת על ידי דורית סלינג'ר .  כיום כבר ברור כי המטרה הזו הושגה - מידרוג אוחזת בנתח משמעותי משוק הדירוגים .  כיום נשלטת מידרוג על ידי חברת הדירוג הבינלאומית מודיס  ( 51% )  ושותפים בה מלבד וייסברג  ( 12.25% )  וחברת זינגר אבן קריזברג  ( 12.25% )  ;  גם בנק אגוד ,  קרן הפנסיה מבטחים ,  חברת פריקו של יוסי פריימן ,  חברת דש ניירות ערך ויואב חרל"פ  ( כל אחד קצת פחות מ-4.8% )  .  מודי'ס החזיקה בתחילה בכ-10% ממידרוג ,  כעבור שנתיים ,  ב-2005 ,  הגדילה את אחזקותיה ל-40% וב-2007 הגיעה לשליטה בחברה עם אחזקה של 51% .  למודי'ס יש עוד שתי מנות של אופציות שבאמצעותן היא יכולה להגיע גם ל-100% מהאחזקות במידרוג .  אחת המנות כבר הבשילה ,  מה שאומר שמודי'ס יכולה כבר היום להגיע לאחזקה של 75% .  בינתיים היא לא הודיעה על כך רשמית .  מאחר שמידרוג היא חברה פרטית לא פורסמו עד היום תנאי האופציות שניתנו למודי'ס .  עם זאת ,  אפשר לקבל אינדיקציה לשווי של מידרוג ממימוש המנה הראשונה של מודי'ס ב-2006 - אז הגדילה החברה אחזקות ב-30% בתמורה ל-1.5 מיליון דולר .  כיום ,  על פי הערכות בשוק ההון ,  מדרגים במידרוג 260 חברות ,  עסקות איגוח ותעודות סל  ( מספר סדרות האג"ח כנראה גבוה ממספר החברות )  .  בשנה האחרונה חיזקה החברה את פעילות הדירוג בתעודות הסל כשנוספו לה 25 תעודות סל חדשות .  במידרוג מועסקים כ-30 עובדים .  הבכירים שבהם ,  מלבד אילת היו"ר וגזית המנכ"ל ,  הם הסמנכ"לית הבכירה אביטל בר דיין ,  והסמנכ"לית מירב בן כנען הלר .  בדירקטוריון החברה יושבים בעלי המניות במידרוג .  בנוסף ,  קיימת בחברה ועדת דירוג המאשרת את הדירוגים שקובע הצוות המקצועי .  לוועדה זו השפעה רבה על החברות בבואן לגייס ,  שכן היא קובעת את הריבית שישלמו החברות .  בוועדה  " חורצת הגורלות "  הזו יושבים :  גדעון אילת יו"ר מידרוג ,  ענת קינן מנכ"לית בנק דיסקונט למשכנתאות לשעבר ,  אריק אורלב סמנכ"ל בכיר בבנק מזרחי לשעבר ,  יגאל גלבוע חבר ועדת ההיגוי של פורום מנהלי הכספים הבכירים במשק ,  דני וינטראוב מנכ"ל איגוד השקעות ,  עופר לוי עו"ד שותף במשרד יובל לוי ושות'  ( עו"ד של לאומי קארד שכתב חוות דעת חיובית עבור גליה מאור ,  כשרצה לתפקיד יו"ר לאומי )  ,  ואריה אבנד .  עלות הדירוג בידי חברת דירוג מורכבת משני חלקים :  תשלום חד-פעמי המוערך בכ-150-200 אלף שקל  ( תלוי בגודל החברה )  שמוסיפים לו 0.03% מהיקף הסדרה שלה ניתן הדירוג ,  ומתשלום שנתי בעבור תחזוק הדירוג  ( מעקב אחר הדירוג )  של כ-60 אלף שקל .  במקרה שחברה התחרטה ואינה מעוניינת לקבל דירוג ,  בדרך כלל לאחר שמאינדיקציה ראשונית עולה כי הדירוג נמוך משציפתה - התשלום הוא כ-90 אלף שקל .
 
כל מה שגיל גזית לא רוצה שדורית סלינג'ר תדע
בחברות הדירוג אוהבים שקיפות ,  אבל את הדו"חות הכספיים שלהן הן מעדיפות לשמור עמוק בכספת .  TheMarker חושף :  30 עובדי מידרוג ביצעו 70 דירוגים ב-11.5 מיליון שקל וייצרו רווח של 2.3 מיליון שקל בתשעה חודשים ב-2009 .  דירוג ממוצע עולה 270 אלף שקל

