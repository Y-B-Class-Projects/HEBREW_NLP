שגריר צרפת :  המאמצים לשחרור גלעד נמשכים
שגריר צרפת בישראל כריסטוף ביגו נפגש עם נעם שליט במאהל המחאה בי-ם והבטיח לו כי המאמצים לשחרור בנו נמשכים ,  שכן הנושא  " קרוב ללבו ".  לדבריו ,  צרפת ביצעה פעולות רבות שטרם נשאו פרי .  נעם שליט : " המאמצים רבים ,  אך עדיין אין תוצאות "
 שגריר צרפת בישראל ,  כריסטוף ביגו ,  ביקר היום  ( רביעי )  באוהל של משפחת שליט מול מעון ראש הממשלה בירושלים ונפגש עם נעם שליט .  השגריר הצרפתי עדכן את שליט על מאמצי ארצו להביא לשחרורו של בנו גלעד ,  המחזיק גם באזרחות צרפתית .  השגריר ציין שצרפת עומדת בקשר עם המתווך הגרמני וכי יש פעולות רבות שטרם נשאו פרי ועדיין אי-אפשר להרחיב את הדיבור עליהן .  
בתום הפגישה אמר נעם שליט ,  אביו של גלעד ,  כי  " המאמצים רבים ,  אך אנו רוצים לראות תוצאות .  את זה לא רואים :  לא מפריס ולא מירושלים ",  כך דווח בקול ישראל .  השגירי הצרפתי ציין מצדו כי  " צרפת ממשיכה במאמציה על מנת להביא לשחרורו המיידי של גלעד שליט ".  
ביגו הוסיף ,  שנושא שחרורו של גלעד עלה בשיחת הטלפון בין נשיא צרפת ניקולא סרקוזי לבין ראש הממשלה בנימין נתניהו לפני יומיים ,  וסרקוזי יעלה אותו שוב בביקורו הקרוב של נתניהו בפריז .
 גורמים בשגרירות צרפת מסרו ,  כי הפגישה ארכה כשעה והיא נעשתה במסגרת הקשרים הרצופים שמקיים השגריר עם משפחת שליט . " זה נושא קרוב מאוד ללבו של השגריר ,  ולמעשה אין שיחה בין מנהיגים צרפתים שבה הנושא אינו עולה ",  נמסר .  בשגרירות מציינים ,  כי הפגישה נערכה במסגרת הקשרים השוטפים שמקיים השגריר עם משפחת שליט ואשר מבטאים את הסולידריות של צרפת ושל הנשיא סרקוזי עם גלעד .
 אתמול יואל ,  אחיו של גלעד ,  נפגש בז'נבה עם ביאטריס מאשבו רוגו ,  ראש מטה המבצעים של המזרח התיכון בצלב האדום .  יואל פנה אל נציגת הצלב האדום ואמר כי  " אני מעביר לך שוב מכתב המיועד לאחי .  בפעם הקודמת המכתב לא הגיע אליו ,  ואני מבין שהיו בעיות למסור לו את המכתב ".  הוא הוסיף : " אנחנו עושים הכל להשיבך ומבקשים שתהיה חזק "
 
שגריר צרפת :  המאמצים לשחרור גלעד נמשכים
שגריר צרפת בישראל כריסטוף ביגו נפגש עם נעם שליט במאהל המחאה בי-ם והבטיח לו כי המאמצים לשחרור בנו נמשכים ,  שכן הנושא  " קרוב ללבו ".  לדבריו ,  צרפת ביצעה פעולות רבות שטרם נשאו פרי .  נעם שליט : " המאמצים רבים ,  אך עדיין אין תוצאות "
 
