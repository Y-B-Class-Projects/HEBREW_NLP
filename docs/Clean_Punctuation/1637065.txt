 " זה תגמול לעבודה הקשה "
 עמרי כספי ,  שנבחר למשחק הרוקיז באולסטאר ,  העניק ראיון לוואלה !  ספורט ,  בו הוא מודה : " אני כבר לא יכול לחכות ",  ומשחרר קיטור על ערעור מעמדו בקבוצה : " מקווה שזה ישתנה בקרוב ושזו החלטה של איש מקצוע "
" התרגשתי לאללה כשסיפרו לי שאני באולסטאר ",  סיפר היום  ( רביעי )  עמרי כספי לוואלה !  ספורט . " חיכיתי לזה הרבה זמן .  עבורי ,  להיות חלק מכזה אירוע גדול זה איזהשהו דובדבן שבקצפת .  סופ"ש האולסטאר הולך להיות חוויה .  זה תגמול יפה וגדול לעבודה הקשה שלי ". 
- כבר לפני חודש וחצי אמרת שאין סיבה שלא תהיה שם .
" האמנתי שאני יכול .  סך הכל שנה ראשונה של רוקי היא מאוד קשה .  בטח שעבור אחד כמוני ,  שבא ממדינה אחרת לקבוצה שרוצה לבנות מחדש את הזהות שלה .  היו חמישה שחקנים על העמדה שלי .  מכל ההזדמנות שקיבלתי ,  ניסיתי לעשות הכי טוב .  כל דקה רציתי להפוך לשתיים .  עשיתי את זה .  להיות באולסטאר עבורי זה לעשות היסטוריה ". 
- נחלשתם מאוד בתקופה האחרונה .  עברתם כמה שבועות קשים .  גם המספרים שלך קצת ירדו .  איך אתה מתמודד עם זה ?  
" התקופה האחרונה היא משהו שצריך להתמודד איתו כרגע .  אין לי יותר מדי מה לעשות .  הקבוצה רוצה להיבנות לעתיד וכנראה שהמאמן מנסה מחדש למצוא צוותים שיתאימו .  אני יודע שאני לא משחק את הדקות ששיחקתי קודם .  בטח שאני לא מקבל את החופש שקיבלתי .  מה לעשות .  זה לא תלוי בי .  אבל אני מקווה שזה ישתנה בקרוב .  אף אחד לא הבטיח שיהיה לי קל ". 
- מאכזב ?  
" את האמת ?  כן .  בהתחלה מאוד דאגתי מהשינוי במעמד שלי .  היו כמה ימים שלא הבנתי מה קורה .  אבל זה מה שהוחלט כרגע .  אני רק מקווה שזו החלטה של איש מקצוע .  אני חושב שעד לאחרונה שיחקנו כדורסל טוב מאוד .  עמדנו הרבה יותר טוב מול הקבוצות הכי טובות בליגה .  היינו צריכים לנצח חלק מהמשחקים האחרונים ".  
" כבר למדתי במקצוע הזה שאני יכול לשלוט במה שאני יכול לשלוט ,  ולא יותר ",  מוסיף כספי . " מעבר ליכולת שאני צריך להציג ,  בדקות המשחק אני לא שולט .  יש לנו בקבוצה רוקיז ושחקנים ותיקים יותר .  יש שחקן שחזר מפציעה ,  שמנסים להחזיר לכושר .  אולי מנסים לעשות טריידים על חלק מהשחקנים .  אני לא יודע מה עומד מאחורי מה שקורה ". 
עם זאת ,  אומר כספי , " ידעתי שהתקופה האחרונה לא תשפיע על הבחירה שלי לאולסטאר .  לפני שקווין מרטין חזר ,  שיחקתי 35 משחקים טובים .  היה די ברור שאהיה באולסטאר .  הקבוצה שיחקה טוב ,  הייתי חלק משמעותי .  לא חשבתי שזה יסכן אותי ". 
באירוע עצמו ילוו את כספי אביו ,  שמעון ,  ואחיו איתן ,  השוהה איתו בארצות הברית . " יהיה גדול ",  הוא מסכם . " אני כבר לא יכול לחכות ".  

" זה תגמול לעבודה הקשה "
 עמרי כספי ,  שנבחר למשחק הרוקיז באולסטאר ,  העניק ראיון לוואלה !  ספורט ,  בו הוא מודה : " אני כבר לא יכול לחכות ",  ומשחרר קיטור על ערעור מעמדו בקבוצה : " מקווה שזה ישתנה בקרוב ושזו החלטה של איש מקצוע "
 
