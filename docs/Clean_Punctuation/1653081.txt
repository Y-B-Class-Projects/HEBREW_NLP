אתלטיקה :  איסינבאייבה איבדה את התואר העולמי
קופצת המוט הרוסיה סיימה רביעית בלבד באליפות העולם באולם ,  מורר זכתה בזהב .  שיא עולם במשולשת לטאמגו
פביאנה מורר הברזילאית רשמה היום  ( ראשון )  הפתעה די גדולה כשזכתה במדליית הזהב בקפיצה במוט ,  נשים ,  באליפות העולם באולם הנערכת בדוחא .  מורר עברה את הרף בגובה של 4.80 מטר כשהאלופה ושיאנית העולם ,  ילנה איסינבאייבה ,  מסתפקת במקום הרביעי בלבד עם תוצאה של 4.60 מטר .  סבטלנה פאופנובה הרוסיה זכתה בכסף ,  גם כן עם תוצאה של 4.80 מטר ואנה רוגווסקה  ( 4.70 מטר )  זכתה בארד .  
נקודת הציון השנייה הראויה לציון היום הייתה ניפוץ שיא העולם באולם בקפיצה מושלשת כשטדי טאמגו הצרפתי קבע תוצאה פנטסטית של 17.90 מטרים .  השיא הקודם ,  17.83 ,  היה שייך לכריסטיאן אולסון השבדי ,  שקבע אותו באליפות העולם בבודפשט ב-2004 .  
טאמגו בן ה-20 פיגר אחרי יואנדריס בטאנזוס הקובני לאורך כל התחרות אחרי שהאחרון קבע 17.69 כבר בקפיצה הראשונה ,  אבל בניסיון השישי והאחרון קבע את התוצאה החלומית .  בטאנזוס הסתפק במקום השני ובן ארצו ,  ארני דויד גיראט ,  זכה בארד עם 17.36 מטרים .
 דיירון רובלס זכה במדליית הזהב בתחרות הריצה ל-60 מטרים משוכות אחרי שעצר את השעון על 7.34 שניות .  התחרות הזו הייתה אחת מהמסקרנות באליפות לאור העובדה שגם שיאנג ליו הסיני נטל בה חלק ,  אך זה הסתפק בזמן של 7.65 שניות ,  שהספיק לו למקום השביעי בלבד .  למקום השני הגיע טרנס טראמל עם 7.36 שניות ושלישי סיים דייויד אוליבר עם 7.44 שניות .
 תחרות סופר מסקרנת נוספת ,  60 מטר נשים ,  בישרה על מאבק פוטנציאלי אדיר בין לברן ג'ונס פרט מאיי הבתולה לכרמליטה ג'טר האמריקאית ,  אלא שמי שזכתה בסופו של דבר בזהב הייתה דווקא מדליסטית הזהב האולימפית ב-200 מטר ,  ורוניקה קמפבל- בראון הג'מייקנית ,  שהקדימה את השתיים עם זמן עגול של 7.00 שניות .  ג'ונס פרט סיימה שנייה  ( 7.03 שניות )  וג'טר שלישית  ( 7.05 שניות )  .
 תחרות הקפיצה לגובה גברים נשלטה על ידי הרוסים ואיבן אוחוב זכה בזהב אחרי שעבר 2.36 מטר כבר בניסיון הראשון שלו בגובה הזה .  בן ארצו ,  ירוסלאב ריבאקוב ,  עבר 2.31 מטר וזכה במדליית הכסף ,  דאסטי ג'ונס ,  שעבר גם כן 2.31 ,  הסתפק בארד בגלל פסילה אחת יותר .
 נבחרת השליחות 4X400 של ארצות הברית השיגה ניצחון יוקרתי כשזמן של 3:27.34 דקות הייתה טובה ב-10 מאיות מהזמן של הנבחרת הרוסית .  את האמריקאיות ייצגו דבי דאן ,  דידי טרוטר ,  נטשה הייסטינגס ואליסון פליקס .  ג'מייקה הגיעה שלישית עם שיא לאומי של 3:28.49 דקות .
 
אתלטיקה :  איסינבאייבה איבדה את התואר העולמי
קופצת המוט הרוסיה סיימה רביעית בלבד באליפות העולם באולם ,  מורר זכתה בזהב .  שיא עולם במשולשת לטאמגו

