משטרת יוון :  נטרלנו פצצה שנשלחה לנשיא צרפת
בצל הגברת אבטחת המשלוחים באירופה בעקבות תפיסת הפצצות שנשלחו מתימן לארה"ב ,  הודיעה משטרת יוון כי נטרלה פצצות שהיו טמונות בחבילות שיועדו לנשיא סרקוזי ולשגרירויות זרות באתונה .  מטען נוסף התפוצץ במשרדי חברת משלוחים
 ( צילום :  רויטרס ,  עריכת וידאו :  יותם בן דוד ,  קריינות :  אביב אברמוביץ' ) 
משטרת יוון נטרלה היום  ( שני )  פצצות שהיו טמונות בחבילות ,  שמוענו לנשיא צרפת ניקולא סרקוזי ולשגרירויות בלגיה ,  הולנד ומקסיקו באתונה .  כך מסרה משטרת יוון .  במקרה אחר ,  אישה נפצעה בהתפוצצות מטען חבלה במשרדי חברת שילוח באתונה .  
סיכול ניסיונות הפיגוע מגיע על רקע האבטחה המוגברת בשל תפיסת שתי פצצות שנשלחו מתימן לארצות הברית בסוף השבוע .  במערב חושדים שאל קאעדה עומד מאחורי האירועים הללו ,  אולם ממשטרת יוון נמסר כי במקרה הנוכחי ארגון מחתרת יווני הוא זה שעומד ככל הנראה מאחורי שליחת החבילות .
" הפצצה התפוצצה דקות אחרי ששני גברים מסרו את החבילה .  עובדת בחברה סבלה מכוויות קלות ",  אמר גורם במשטרה .  שני החשודים נעצרו כשהם חובשים פאות ,  לובשים חליפות מגן ונושאים כלי נשק .  אחד מהם חשוד בהשתייכות לארגון גרילה שמאלני ביוון בשם  " תא קונספירציית האש ".  
יוון סובלת מהתקפות באמצעות גז מדמיע ופצצות ,  מאז המהומות ב-2008 בעקבות הריגתו של צעיר בידי המשטרה .  בחודש יוני התפוצץ מטען ממולכד במשרד המופקד על המשטרה וגרם למותו של אחד מעוזריו הקרובים של השר .
 
משטרת יוון :  נטרלנו פצצה שנשלחה לנשיא צרפת
בצל הגברת אבטחת המשלוחים באירופה בעקבות תפיסת הפצצות שנשלחו מתימן לארה"ב ,  הודיעה משטרת יוון כי נטרלה פצצות שהיו טמונות בחבילות שיועדו לנשיא סרקוזי ולשגרירויות זרות באתונה .  מטען נוסף התפוצץ במשרדי חברת משלוחים

