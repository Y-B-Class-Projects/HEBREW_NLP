דלק עברה לרווח תפעולי של 40.6 מיליון שקל ברבעון הרביעי של 2009
עלות העסקתו של המנכ"ל דוד קמיניץ הסתכמה ב-11.5 מיליון שקל ל-6 חודשים ב-2009
מפרסמת הבוקר את דו"חותיה לרבעון הרביעי של 2009 ולסיכום השנה כולה- החברה מדווחת על גידול של 32% בהכנסותיה ,  שהסתכמו ב-1.2 מיליארד שקל .  צמצום בעלויות המכר של החברה הוביל אותה להציג מעבר לרווח תפעולי של 40.6 מיליון שקל ,  לעומת הפסד תפעולי של 38.6 מיליון שקל בתקופה המקבילה .  בשורה התחתונה מציגה החברה רווח נקי של 11 מיליון שקל לעומת הפסד של 43.5 מיליון שקל ברבעון הרביעי של 2008 .  דלק ישראל פועלת ב-3 תחומי פעילות מרכזיים מגזר מתחמי התדלוק והמסחר ,  הכולל את פעילות הקבוצה בתחנות התדלוק ,  מגזר השיווק הישיר ,  הכולל את פעילות הקבוצה בשיווק והפצת מוצרי נפט מחוץ למתחמי התדלוק ומגזר אחסון וניפוק דלקים .  במבט שנתי הצטמצמו מכירות החברה ב-26% והסתכמו ב-1.5 מיליארד שקל .  החברה מסבירה את הירידה במכירות בירידת מחירי הדלקים בין השנים 2009 לעומת 2008 .  כמו כן ,  ב-2009 חלה ירידה כמותית במגזר השיווק הישיר אשר נובעת מההאטה בפעילות המשק ב-2009 .  יחד עם זאת ,  ירידה זו מקוזזת בחלקה מגידול במכירות רשת חנויות הנוחות של החברה.הרווח התפעולי ב-2009 הסתכם ב-229 מיליון שקל ,  לעומת 220 מיליון שקל ב-2008 .  בשורה התחתונה הסתכם הרווח הנקי של החברה ב-95 מיליון שקל לעומת 58 מיליון שקל ב-2008 .  עלות העסקתו של דוד קמיניץ ,  מנכ"ל החברה ,  הסתכמה ב-11.5 מיליון שקל .  מתוכן זכה קמיניץ לדמי ניהול של 1.2 מיליון שקל ולבונוס של 2 מיליון שקל .  קמיניץ זכה לאופציות בהיקף של 8.1 מיליון שקל .  קמיניץ נכנס לתפקידו ביוני 2009 .  אייל לפידות ,  לשעבר מנכ"ל החברה ,  זכה לעלות העסקה של 8.3 מיליון שקל .  לפידות זכה לשכר של 1.4 מיליון שקל ולמענק בשווי של 4 ממיליון שקל .  בנוסף זכה לפידות לאופציות בהיקף של 2.1 מיליון שקל .  לפידות סיים את כהונתו בתפקיד בתחילת יוני 2009 .
 
דלק עברה לרווח תפעולי של 40.6 מיליון שקל ברבעון הרביעי של 2009
עלות העסקתו של המנכ"ל דוד קמיניץ הסתכמה ב-11.5 מיליון שקל ל-6 חודשים ב-2009

