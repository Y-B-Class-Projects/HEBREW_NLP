דפי זהב השקיעה 6 מיליון שקל בקרב בין זוכי הריאליטי
בעבור ההשתתפות במהלך השיווקי ,  שיגיע לשיאו היום ,  קיבל אלירז שדה 100 אלף דולר .  נתן בשבקין הסתפק ב-25 אלף דולר
 >  >  השקעה של 6 מיליון שקל באירוע בודד - זוהי עלות המהלך שמנהלת בימים אלה דפי זהב ,  ששיאו היום ,  בקרב מתוקשר בין שני הזוכים בתוכניות הריאליטי הבולטות של החודשים האחרונים :  אלירז שדה זוכה  " האח הגדול "  ונתן בשבקין זוכה  " הישרדות ".  כחצי מיליון שקל הוקדשו לתשלום לטאלנטים - כ-100 אלף דולר קיבל שדה ,  שהוביל את הקמפיין בעבור דפי זהב ,  וכ-25 אלף דולר קיבל בשבקין ,  שלוקח חלק בקרב שייערך מחר .  הקרב ,  שבמסגרתו יקבלו השניים משימות מול קהל בשידור חי ,  יספק לדפי זהב חשיפה רחבה בטלוויזיה ובאינטרנט .  בעסקות שערכה החברה עם ערוץ המוסיקה 24 ועם בעלי ערוץ אגו ,  ישודר הקרב ,  שייערך במרינה בהרצליה ,  בשני הערוצים בפריצות קבועות לשידור לאורך האירוע .  פרט לתוכן שיווקי מאסיבי בטלוויזיה ,  ישדרו האתרים mako  ( אתר קשת ,  שהיא גם הבעלים של מוסיקה 24 )  ו-וואלה את האירוע בשידור חי באינטרנט .  עיקר העלות של המהלך הוקדשה לקמפיין ,  באמצעות שלמור-אבנון-עמיחי ,  שכלל לא רק תשלום בעבור עסקות התוכן השיווקי ,  אלא גם קמפיין אינטרנט גדול  - " הגדול ביותר שערכנו בשנים האחרונות ",  אומר סמנכ"ל השיווק של דפי זהב ,  זאב גרובר - קמפיין טלוויזיה ,  עיתונות ושילוט חוצות .  את האירוע מפיקה קופרמן הפקות ,  שאחראית על הפקת  " האח הגדול "  בישראל .  זהו אחד הפרויקטים הגדולים הראשונים של קופרמן בתחום התוכן השיווקי .  האם כעת תעבור דפי זהב להיות יצרנית תוכן טלוויזיוני ואינטרנטי כחלק בלתי נפרד מהקמפיינים שלה ?  גרובר : " פרויקט בסדר גדול כזה אי-אפשר לעשות כמה פעמים בשנה .  מבחינת ההפקה ,  המורכבות ,  ההכנות - זאת אופרציה מורכבת ומסובכת .  עם זאת ,  אנחנו בהחלט נייצר הרבה מאוד תוכן לטובת פעילות השיווק שלנו ,  ונחפש את הדברים הגדולים והבולטים גם בהמשך ".  החברה בנתה את המהלך כדי לקדם את המודעות לאפליקציית אוגמנטד ריאליטי  ( מציאות מועשרת )  שלה ,  שמאפשרת לקבל מידע אודות בתי עסק על גבי המפות שמופיעות בטלפון הסלולרי .  לדברי גרובר ,  עד כה הורידו 65 אלף איש את האפליקציה בתוך חודש . " בחודש האחרון ",  אומר גרובר , " נכתב על דפי זהב יותר ממה שנכתב יחד בכל השנים האחרונות :  עמוד הפייסבוק שלנו צמח ל-7,700 אוהדים ;  18 אלף איש הצביעו בסקר שלנו בפייסבוק ,  בסקר של וואלה באותו נושא הצביעו 15 אלף איש ;  עשרות אלפי טוקבקים נכתבו על הפעילות הזו ". 

דפי זהב השקיעה 6 מיליון שקל בקרב בין זוכי הריאליטי
בעבור ההשתתפות במהלך השיווקי ,  שיגיע לשיאו היום ,  קיבל אלירז שדה 100 אלף דולר .  נתן בשבקין הסתפק ב-25 אלף דולר

