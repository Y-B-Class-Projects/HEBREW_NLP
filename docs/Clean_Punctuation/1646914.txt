העברת נאתכו מהפועל ת"א לקאזאן בספק
הרוסים חזרו בהם מהסיכום הקודם ולא העבירו לקשר טיוטת חוזה .  האדומים יציעו לו חוזה שמן .  קנדה יפתח  ( ה' ,  22:05 ,  10 ) 
צילום ועריכת וידאו :  איתי חסיד
חוסר ודאות סובב את עסקת העברתו של ביבראס נאתכו מהפועל תל אביב לרובין קאזאן .  נכון לעכשיו ,  אף גורם בעסקה לא מאשר שהמו"מ בין הקבוצות התפוצץ ,  אך יחד עם זאת אין גורם גם שמוכן להתחייב כי נאתכו אכן יעשה את דרכו לרוסיה לאחר המפגש מחר בין הפועל לקאזאן .  
גורמים בהפועל אומרים כי השחקן כבר היה אמור לקבל טיוטת חוזה ,  אך משום זו עדיין לא הגיעה .  אותם גורמים גם מאשרים כי הסיכום על 650 אלף יורו שהיה בין המועדונים כבר לא קיים ,  זאת מכיוון שקאזאן לא מוכנה בסופו של דבר לשלם את הסכום הזה עבור הקשר .  בכל אופן ,  סוכנו של השחקן ,  גלעד קצב ,  אמור להיפגש עם נציגי הקבוצה הרוסית ביום שבת ואולי אז תירשם התקדמות .  
מעבר לזאת ,  הנהלת הפועל תל אביב החליטה להציע לנאתכו חוזה שמן במסגרתו הוא ירוויח מעל 200 אלף דולרים לעונה ,  למספר שנים .  ההצעה הזו נועדה לנסות ולשכנע את נאתכ להישאר בכל זאת במתחם חודורוב ,  דבר אותו הצוות המקצועי של המועדון היה שמח לראות .  דובר קאזאן היום אמר באימון קבוצתו : " אם הפועל תעבור שלב היא כנראה לא תהיה מוכנה לשחרר אותו .  אם הם לא יעלו ,  אין סיבה שנאתכו לא יעבור אלינו ונגיע להסכם כספי עליו ". 
הפועל תל אביב תנסה לעשות מחר  ( חמישי ,  22:05 ,  שידור חי בערוץ 10 )  את הבלתי יאומן ולמחוק פיגור 3:0 מול רובין קאזאן בקרב על מקום בשמינית גמר הליגה האירופית .  בשבוע שעבר קפאו האדומים בקור הרוסי ועל המגרש מול היריבה החזקה וכעת הם זקוקים לנס של ממש על מנת למחוק את הפיגור .  
החלוץ איתי שכטר ישחק עם קיבוע בכתפו הפגועה .  דדי בן דיין ,  שלא ישחק מחר ,  שב לאימונים ובקבוצה מקווים כי יוכל לשחק מול בני סכנין ביום ראשון .  השינוי היחיד בהרכב יהיה בעמדת המגן הימני ,  שם יוצב עומרי קנדה במקום דני בונדר בשל היכולת ההתקפית שלו .  דניאל דה רידר הפצוע לא ייכלל בסגל למשחק .  
היום התקיימה מסיבת העיתונאים המסורתית לפני המשחק .  אלי גוטמן ניסה לשדר אמונה וחזר שוב ושוב על אותה אמרה לפיה הפועל תל אביב תצטרך לדבוק בשיטת המשחק הרגילה שלה ולהיזהר מהתקפות מתפרצות . 
" כמנהגנו בקודש ,  אנחנו מתייחסים בשיא הרצינות למשחק .  אנחנו נצא למשחק הזה עם כל הקושי מבלי לקחת את התוצאה מקאזאן כי אם נחשוב רק על התוצאה לא נוכל לגשת בצורה נכונה למשחק .  אני חושב שעצם העובדה שבלומפילד יהיה מלא זו הבעת הערכה של הקהל כלפי השחקנים לגבי הדרבי .  יחד עם הקהל ,  יחד עם המוטיבציה ,  נעלה למשחק קודם כל על מנת לנצח אותו . 
" אי אפשר לדעת מה יהיה ,  אבל חשוב להיות מרוכזים ,  לדעת לתקוף נכון מבלי לחשוף את עצמנו להתקפות מתפרצות .  קאזאן זו קבוצה טובה שמשלבת כדורגל קבוצתי עם יכולת אישית .  נשתדל לעשות את המוטל עלינו ",  המשיך המאמן .  
גוטמן התייחס לטקטיקת המשחק : " מאמן כדורגל רציני לא יכול לבוא ולומר לשחקנים להבקיע שער מהיר .  צריך לשחק מאורגן ומסודר את המשחק הרגיל שלנו ,  ליצור מצבים בלי לחשוף את עצמנו ".  על ההתמודדות מול החלוץ אלכסנדר בוכארוב ,  שכבש צמד בשבוע שעבר ,  אמר : " הוא שחקן מטרה גבוה ,  טכני ומהיר .  נצטרך להשגיח ,  אבל זה לא רק הוא ".  
גוטמן המשיך לדבוק באותו קו : " הפועל תל אביב ,  והדרבי הוכיח את זה ,  צריכה לדעת לשחק את המשחק הרגיל שלה ולא להתחשב במה שקורה מסביב ,  כל דבר שגורע מהריכוז ,  גורע מהיכולת .  אנחנו צריכים להיות מרוכזים ולדעת איך לגשת למשחק הזה .  אם ניגש למשחק בצורה לא חכמה ,  עדיף שלא ניגש .  אין ספק שהיתרון של קאזאן .  אני יודע איך הם ישחקו ומכיוון שכך ,  אני יודע שיהיה לנו יותר קשה מבחינת משחק ההתקפה שלנו .  לשחק נגד צפיפיות צריך לשחק בחוכמה ולהימנע מהתקפות מתפרצות ".  
הבלם דגלאס דה סילבה הוסיף : " הפערים בינינו לבין קאזאן לא גדולים .  במשחק ברוסיה היה לנו קשה להתרגל לקור ולדברים מסביב ,  אבל בבית שלנו זה משחק אחר .  נצטרך להיות חכמים ,  לא להשתגע ולרוץ קדימה בלי קו ודרך .  נבוא לאט לאט ,  אם נבקיע שער אחד במחצית זה יהיה טוב .  אני מאמין ב-100 אחוז שאפשר לעבור ונצטרך להביא את זה לידי ביטוי .  זה יהיה קשה ,  אבל אפשרי .  הניצחון בדרבי נותן דחיפה גדולה .  עוד לא הפסדנו בבית באירופה ,  אני מאמין שננצח ,  אבל לא יודע אם ננצח 0:3 ".   גם הקשר זוראב מנטשאשווילי שומר על אופטימיות : " יש לנו סיכויים של 20 אחוז ,  אבל נילחם .  ננסה לכבוש ראשונים ומהר .  המשחק באצטדיון שלנו ונראה איך קאזאן תתמודד עם החום .  יש לנו סיכוי ואנחנו מאמינים .  הפועל תל אביב קבוצה טובה שלא תיכנע .  נכון שבקאזאן לא הראנו כלום ,  אבל יש עוד משחק לתקן ",  אמר הגאורגי בראיון ל"ספורט אקספרס "  הרוסי .
 הרכב משוער :  וינסנט אניימה ,  עומרי קנדה ,  וואליד באדיר ,  דגלאס דה סילבה ,  גל שיש ,  אביחי ידין ,  ביברס נאתכו ,  ערן זהבי ,  גילי ורמוט ,  איתי שכטר ,  מהראן לאלה .
 קאזאן נמצאת בישראל כבר מיום שבת בניסיון להתרגל לשינויים במזג האוויר .  גם שחקני הרכש פתיח טקה וג'ורדי פיגרס ,  שלא יכולים לשחק בליגה האירופית ,  נמצאים עם קאזאן בארץ .  מי שהגיע באיחור הוא האקוואדורי כריסטיאן נובואה ,  שאשתו ילדה בשבת בן .
 במסיבת העיתונאים בתל אביב החמיא המאמן האורח ,  קורבן ברדייב ,  ליריבה שלו מחר : " הפועל תל אביב קבוצה עם אופי ,  אנחנו יודעים שהם כבר חזרו בעבר מפיגור של 3:0 .  ראינו את הדרבי וזו בדיוק הרמה של הפועל .  אני משוכנע שהיא יכולה לשחק עוד יותר טוב .  כל מה שתוכנן מבחינת האימונים עשינו כאן בקיסריה .  הגענו מוקדם יותר כי בקאזאן אין לנו את האפשרות להתאמן בצורה ראויה ". 
כנשאל על המגרש הביתי של הפועל ,  בו ניצחה את המבורג וסלטיק בין היתר ,  השיב ברדייב : " הזהרתי את שחקניי מהלחץ שהפועל יכולה להפעיל בפתיחה ,  ואנחנו בהחלט מוכנים לכך .  הצענו להפועל לשחק את המשחק הראשון פה ואת השני בקאזאן ,  אבל הם סירבו .  השגנו תוצאה טובה במשחק הראשון ,  אבל ההתמודדות מורכבת משני חלקים ואנחנו צריכים להשלים את העבודה .  המטרה היא להתקדם ממשחק למשחק .  זה העיקרון המנחה אותנו לאורך זמן ". 
לגבי הסיטואציה עם ביברס נאתכו ,  אותו רוצה ברדייב בקאזאן כבר לאחר הגומלין מחר ,  אמר המאמן : " הזמן ייענה על השאלה אם נאתכו יהיה שחקן שלנו .  המשחק הקודם לא הכריע לגביו ,  אנחנו מכירים אותו היטב .  הכל תלוי אם נסתדר עם המועדון שלו ". 
מי שהגיע באיחור לישראל הוא האקוואדורי כריסטיאן נובואה ,  שאשתו ילדה בשבת בן . " קשה מאוד להתכונן למשחק כמו שהיה בשבוע שעבר ",  התייחס הקשר לחוויה המוזרה בקאזאן בשבוע שעבר . " הלבוש הוא מאוד שונה במשחק כזה ,  הסגנון אחר לגמרי וזה לא מצב סטנדרטי ,  אבל זה היה המצב הנתון ". 
הרכב משוער ,  קאזאן :  סרגיי ריז'יקוב ,  ויטלי קאלשין ,  סזאר נבאס ,  לאשה סלוקבדזה ,  כריסטיאן אנסלדי ,  רפאל מוראבסקי ,  כריסטיאן נובואה ,  סרגיי סמאק ,  גוקדניז קרדניז ,  אלכסנדר ריאזנצב  ( אלן קסאייב )  ,  אלכסנדר בוחארוב .
  ( עדכון ראשון :  15:37 ) 

העברת נאתכו מהפועל ת"א לקאזאן בספק
הרוסים חזרו בהם מהסיכום הקודם ולא העבירו לקשר טיוטת חוזה .  האדומים יציעו לו חוזה שמן .  קנדה יפתח  ( ה' ,  22:05 ,  10 ) 

