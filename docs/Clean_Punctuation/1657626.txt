המחזורים בבורסה גדלו - האם המיתון נגמר ?  
אני רק שאלה
שמתי לב שמחזורי המסחר בבורסה של תל אביב גדלו והלכו בשנה האחרונה .  האם המחזור בתקופה הנוכחית מאפיין תקופה של גאות או של שפל ?  האם אפשר לראות בכך סימן שהמיתון נגמר ?  סיון פ .  יש מידה של צדק בדברייך .  כחלק מההתאוששות מהמשבר הכלכלי וגם בגלל הריבית הנמוכה במשק ,  הציבור חזר לבורסה .  מחזור המסחר היומי עלה בכ-65% - משפל של 1.2 מיליארד שקל בין דצמבר 2008 למארס 2009 לרמה של כ-2 מיליארד שקל בסוף 2009 .  היקפי מסחר עולים הם מאפיינים של תקופות גאות ,  ומעידים שהציבור חוזר לקנות ניירות ערך מסוכנים משום שהוא חושש פחות מהעתיד .  ב-2009 כולה הסתכם מחזור המסחר היומי הממוצע ב-1.7 מיליארד שקל ,  והיה נמוך בכ-15% ממחזור המסחר הממוצע ב-2008 וב-20% ממחזורי השיא שנרשמו ב-2007 - כך על פי נתוני הבורסה .  גם ברבעון הראשון של 2009 המשיכו מחזורי המסחר היומי להתכווץ .  הם הסתכמו אז ב-1.2 מיליארד שקל בלבד .  ברבעון השני של 2009 החלו שוב מחזורי המסחר לגדול .  עם זאת ,  קשה לומר שהיקפי המסחר הנוכחיים מסמנים באופן ברור את סופו של המשבר הכלכלי .  כדי לקבוע זאת צריך לבחון גם אינדיקטורים כלכליים אחרים  ( כמו נתוני הצמיחה במשק ונתוני הצריכה הפרטית )  ,  המשקפים באופן נאמן ואובייקטיבי יותר את מצבה של הכלכלה הישראלית .
 
המחזורים בבורסה גדלו - האם המיתון נגמר ?  
אני רק שאלה

