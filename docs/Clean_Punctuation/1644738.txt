הכנס השנתי של חובבי המנגה האנימה יוצא לדרך
כנס הארוקון ,  הכנס השנתי של חובבי המנגה והאנימציה היפנית בישראל יתקיים בשבוע הבא .  בתוכנית :  נשף הקוספליי ,  שבו מתחפשים המעריצים לדמויות האהובות עליהם מהז'אנר
חובבי המנגה והאנימציה היפנית הישראלית יתכנסו בחג הפורים בשבוע הבא לכנס הארוקון 2010 ,  הכנס השנתי של חובבי הז'אנר בישראל המתקיים זו השנה השישית .  השנה יתקיים הכנס בסימן חג הפורים ובמסגרתו יתקיימו הרצאות בנושאים שונים ,  סדנאות יצירה למידה והפעלה .  הכנס יתקיים ב-28 לפברואר במתחם אוניברסיטת בר אילן .
 גולת הכותרת של הכנס השנה תהיה נשף הקוספליי .  מדובר בתחביב ידוע שבו מעריצי האנימה ומנגה מגלמים את הדמויות האהובות עליהם ,  ומתהלכים לבושים כמוהם ליום אחד .  בנוסף יתקיימו בכנס סדנת איפור ,  סדנת דיבוב ,  תחרות טריוויה אירוע שירה ועוד .
 בשלוש השנים האחרונות מופק הכנס על ידי ארגון המנגה והאנימה בישראל  ( אמא"י )  .  רוב העושים במלאכה בכנס הם מתנדבים מקהילת המנגה הישראלית והכנס מתקיים ללא תמיכה של גופים מסחריים .  
רונן פיינגולד מאמא"י ואחד ממארגני הכנס סיפר לוואלה !  תרבות שמשנה לשנה גדל מספר המבקרים בכנס : " על פי הכנסים מהשנים שעברו אנחנו מעריכים שיגיעו בין אלף לאלף חמש מאות מבקרים השנה "  הוא אומר .  לדבריו ,  התוכן של הפסטיבל בנוי ככה שכל חובב של התחום יכול למצוא את מקומו בפסטיבל . " לא משנה מה נקודת החיבור שלך לז'אנר ,  אם זה באמצעות התחפושות ,  האנימציה הקומיקס או השירים תוכל למצוא מה לעשות בפסטיבל ". 

הכנס השנתי של חובבי המנגה האנימה יוצא לדרך
כנס הארוקון ,  הכנס השנתי של חובבי המנגה והאנימציה היפנית בישראל יתקיים בשבוע הבא .  בתוכנית :  נשף הקוספליי ,  שבו מתחפשים המעריצים לדמויות האהובות עליהם מהז'אנר

