כשהטלפון נהפך לחכם מדי
רבים מעשרות אלפי היישומים של האייפון נותרים ללא שימוש
ניו יורק טיימס  >  >  אם האייפון של קרוליין קואה היה דומה לארון שלה ,  שבו היא מחזיקה עשרות זוגות נעליים ,  היו בו יישומים על גבי יישומים .  אבל האייפון שלה כמעט ריק .  מאז שקנתה אותו לפני כמעט שנה ,  קואה ,  27 ,  שעובדת בחברת נסיעות בסן פרנסיסקו ,  הורידה בדיוק חמישה יישומים .  ואף כי בארבעה מהם היא משתמשת באופן כמעט  " דתי ",  לדבריה ,  המועדפים עליה הם פנדורה ,  שירות הרדיו המקוון ,  ושאזם ,  מזהה המוסיקה - והם בסיסיים בדיוק כמו נעלי עקב שחורות .  זה היה בסדר גמור מבחינתה ,  עד שמצאה את עצמה עם חברים שהתגאו במערך מרשים של יישומים במכשירי האייפון שלהם .  כשאחד מחבריה בעלי האייפון ביקש ממנה להראות לו את היישומים שלה ,  התערער הביטחון העצמי שלה . " אמרתי לו ,  'אוקיי ,  עכשיו רשמית אני מרגישה כמו לוזרית' ",  היא סיפרה .  קואה אינה יוצאת מהכלל .  בעל מכשיר אייפון ממוצע משתמש ב-5-10 יישומים באופן קבוע ,  לפי פלארי ,  חברת מחקר שחוקרת מגמות בתחום הסלולר .  זאת ,  למרות שפע אדיר של יישומים קיימים :  כ-140 אלף ומספרם גדל והולך .  לא שונים ממנויי הכבלים הדור הבא של משתמשי הגאדג'טים עשוי לשנות זאת ,  אך לעת עתה ברור שאנשים מעדיפים פחות ברירות ,  וכי הם חגים בהתמדה סביב מספר קטן של יישומים שהם אוהבים .  בעלי אייפון אינם שונים ממנויי הכבלים שיכולים לבחור מתוך מאות ערוצים ובסופו של דבר צופים בקביעות רק בחמישה או שישה מתוכם .  אז על כל בעל אייפון נלהב שמעמיס על המכשיר שלו תוכנות שונות ומשונות שצופות מטחי אסטרואידים ,  יש משתמשים רבים הדומים לקרוליין קואה ,  שלעתים נדירות נודדים מהתחומים המוכרים להם .  מרביתם טוענים כי הם עסוקים מדי ,  עצלנים מדי או פשוט מתבלבלים משפע האפשרויות הקיימות . " אני חושבת שאני אמורה לרצות יותר יישומים ממה שיש לי ",  אמרה ג'ולי גראהם ,  פסיכולוגית מסן פרנסיסקו . " יש תחושה שאני מחמיצה משהו שלא ידעתי שאני צריכה ".  גראהם ,  50 ,  אמרה כי חבריה היו המומים כשהודתה כי היא לא הצליחה להוריד את אורבן ספון ,  יישום ביקורות על מסעדות .  כעת היישום מותקן באייפון שלה ,  אך היא משתמשת בו רק לעתים נדירות . " אין לי זמן ",  היא אמרה .  מאז שהושקו היישומים ב-2008 ,  יריבות כגון פאלם ,  מיקרוסופט ,  גוגל ו-rim מיהרו להשיק קטלוג משלהן ליישומים לסלולר .  מסקר של משתמשי אייפון ,  אייפוד טאץ' ואנדרואיד שנערך ביולי 2009 על ידי אדמוד ,  רשת פרסום שמסייעת לאנשים לקדם את היישומים שלהם לטלפונים חכמים ,  עולה כי אנשים מגלים יישומים לרוב כשהם גולשים בחנויות היישומים .  ולמרות שחנות itunes עמוסה בהצעות ,  אנשים נוטים לבחור בפופולריות ביותר .  אייפון עמוס במשחקים בצד השני של קשת משתמשי היישומים נמצא פיל מינסיאן ,  18 ,  סטודנט באוניברסיטת פרדיו שבאינדיאנה .  מינסיאן אמר כי האייפון שלו עמוס במשחקים ,  ביניהם משחקי מירוצים ,  פוקר וכמה פאזלים .  הוא אמר כי על אף שמרבית המשחקים ניתנים להורדה בחינם ,  הוא משלם כ-15 דולר בחודש עבור יישומים בתשלום .  מינסיאן אמר כי הוא סבור שאנשים שלא מורידים שפע של יישומים לאייפון מחמיצים משהו . " אם אנשים יקדישו לכך זמן ,  הם בטוח ימצאו יישומים שהם אוהבים ,  ושיעזרו להם בחיי היומיום ",  הוא אמר .  בעזרת - ניחשתם נכון - יישום למציאת יישומים ,  הוא מצא את היישום של ערוץ מזג האוויר ,  שעדיף בעיניו מיישום מזג האוויר שמגיע עם האייפון .  לסיימון סינק ,  36 ,  יועץ מנהיגות וניהול בניו יורק ,  יש 130 יישומים באייפון ,  והוא צבר אותם תוך שימוש באסטרטגיה בדוקה ומוכחת .  בכל לילה ,  סיפר סינק ,  הוא נכנס לחנות itunes כדי לבדוק את היישומים הפופולריים ביותר . " אם משהו נראה מעניין ,  אני בודק אם יש גרסה חינמית שלו לבדיקה ",  הוא אמר .  הוא גם בוחן את מספר הכוכבים שזוכה לו היישום .  אם יותר מ-5,000 איש הורידו את היישום ,  ו-60% העניקו לו ציון מקסימלי של חמישה כוכבים ,  סינק מוריד את היישום . " אני מוכן אפילו לשלם על זה ,  גם אם זה יותר מ-99 סנט ",  הוא אומר .  לפעמים יוצא סינק להרפתקאות ,  ומחפש יישומים על ידי הזנת מלים אקראיות בתיבת החיפוש .  הזנת המלה  " מוח "  הניבה את אחד היישומים החביבים עליו ,  תוכנית חינמית ואלגנטית בשם  " 3d brain ".  ג'ון קונולי ,  מפיק מדיה שיצר את התוכנה עבור מעבדת דולן לרנינג סנטר מניו יורק ,  אמר כי הוא מאושר לשמוע שסינק הוריד את היישום ,  שנמצא בשימוש על ידי מורים וסטודנטים למדעים .
 
כשהטלפון נהפך לחכם מדי
רבים מעשרות אלפי היישומים של האייפון נותרים ללא שימוש

