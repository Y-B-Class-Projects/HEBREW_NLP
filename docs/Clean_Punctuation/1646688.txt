ברק התערב - הפיטורים הוקפאו
שר הביטחון אמר כי הגיע הזמן להפריט את תע"ש בהסכמת כל הצדדים המעורבים ,  אך סירב לומר כיצד יש לבצע את ההפרטה .  העובדים רוצים להפריט באמצעות הנפקה בבורסה 
" חשוב מאוד לפתור עכשיו את הבעיות בהפרטת תעש ,  לא בעוד שנה "  - כך אמר השבוע שר הביטחון ,  אהוד ברק ,  ל-themarker .  ברק הוסיף כי עכשיו הזמן המתאים להפריט את תעש ,  ויש להגיע לסיכום על הדרך להפרטה בהסכמה בין כל הצדדים .  
עם זאת ,  ברק סירב לומר באיזו חלופת הפרטה הוא תומך . " אני לא רוצה להתבטא בעניין ללא עופר עיני  ( יו"ר ההסתדרות )  .  זה יותר מדי חשוב וצריך לפתור את הסוגיה ",  אמר . " אנחנו חושבים שחייבים להביא להסכמה מרובעת בין תעש ,  ההסתדרות ,  משרד האוצר ומשרד הביטחון ולצאת עכשיו להפרטה .  יש עכשיו חלון הזדמנויות לכך .  הייתי בחברה ,  יש לה טכנולוגיות מצוינות ועובדים יוצאים מהכלל שמביאים אותה להישגים גדולים ".  
ברק התערב באחרונה בנושא הפרטת תע"ש לבקשת עיני ,  חבר מפלגתו .  מקורבים לחברה ציינו כי ברק אישר לתעש להקפיא את תוכנית הפיטורים עליה החליטה הנהלת החברה ,  עד ליישוב המחלוקות בין החברה לרשות החברות הממשלתיות .  


רשות החברות הממשלתיות ,  בהנהלת דורון כהן ,  הציעה להפריט את תעש באמצעות מכירתה למשקיע אסטרטגי .  עובדי החברה והנהלתה ,  הנתמכים על ידי עיני ,  מעוניינים להפריט אותה בשלב ראשון באמצעות הנפקה של עד 49% מהמניות בבורסה ,  ובהמשך למכור את השאר למשקיע אסטרטגי .  כהן הבהיר לעובדים כי נוכח נתוניה הבעייתיים של החברה ,  הוא אינו רואה כיצד ניתן להפריט אותה בבורסה .  העובדים מקווים כי הנפקה בבורסה תחייב את הממשלה להסדיר את בעיותיה הכספיות ולהוציא אותה למכירה נקייה מחובות .  לפי תחזית החברה ,  הגירעון ל-2010 יגיע ל-250 מיליון שקל .
 
ברק התערב - הפיטורים הוקפאו
שר הביטחון אמר כי הגיע הזמן להפריט את תע"ש בהסכמת כל הצדדים המעורבים ,  אך סירב לומר כיצד יש לבצע את ההפרטה .  העובדים רוצים להפריט באמצעות הנפקה בבורסה

