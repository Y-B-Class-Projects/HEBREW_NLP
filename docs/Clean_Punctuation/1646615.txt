ארה"ב : " הזמן והסבלנות כלפי אירן אוזלים "
 דובר הבית הלבן גיבס הזהיר את הרפובליקה האיסלמית כי יהיו השלכות להחלטתה להמשיך להעשיר אורניום . " אין לאירן עניין לבנות אמון בקהילה הבינלאומית ,  הסבלנות כלפיה פוקעת "
 ארה"ב הזהירה אמש  ( שלישי )  את אירן כי  " הזמן והסבלנות אוזלים "  כלפי תוכניתה הגרעינית .  דובר הבית הלבן רוברט גיבס אמר ,  כי ההכרזה של אירן שלשום לפיה בכוונתה לבנות שני מתקני העשרת אורניום נוספים ,  הראתה כי  " אין לה עניין בבניית האמון הבינלאומי שתוכניתה הגרעינית היא למטרות שלום ".  גיבס גם הזהיר את אירן מתוצאות מעשיה אם תמשיך לפתח את יכולותיה להעשיר אורניום .  
אירן הצהירה ביום שני שבכוונתה לבנות שני מתקני העשרת אורניום נוספים בבטן הרים כך שיהיו מוגנים מפני התקפה .  ראש הסוכנות לאנרגיה אטומית במדינה ,  עלי אכבר סלאחי אמר כי ארגונו איתר אתרים פוטנציאליים למתקנים להעשרת אורניום ,  ובנייה של שניים מהם עשויה להתחיל עוד השנה . 
" הקצנו קרוב ל-20 אתרים והעברנו דו"ח עליהם לנשיא ,  אולם האתרים הללו הם פוטנציאלים בלבד ",  אמר סלאחי . " אנו אמורים להתחיל בבנייה של מתקני העשרה בשנה הבאה .  בשני האתרים החדשים ,  אנו מתכוונים להשתמש בצנטריפוגות חדשות ".  השנה האירנית החדשה מתחילה ב-21 במרץ .
 
ארה"ב : " הזמן והסבלנות כלפי אירן אוזלים "
 דובר הבית הלבן גיבס הזהיר את הרפובליקה האיסלמית כי יהיו השלכות להחלטתה להמשיך להעשיר אורניום . " אין לאירן עניין לבנות אמון בקהילה הבינלאומית ,  הסבלנות כלפיה פוקעת "
 
