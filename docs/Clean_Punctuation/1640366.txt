מנכ"ל האוצר נפגש עם דלק והבנקים המלווים את  " תמר "
 ראשי דלק אנרגיה ,  HSBC וברקליס נפגשו עם חיים שני בלשכתו על רקע הבקשות לסיוע ממשלתי בהאצת הפרויקט
 >  >  מנכ"ל דלק אנרגיה ,  גדעון תדמור ,  מלווה בבכירים מהבנקים hsbc וברקליס ,  נפגשו בסוף השבוע שעבר עם מנכ"ל משרד האוצר ,  חיים שני ,  בלשכתו בירושלים - כך נודע ל-themarker .  זאת ,  על רקע החתימה הצפויה עם הבנקים הבריטיים על מימון פרויקט הפיתוח של קידוח  " תמר ".  ככל הידוע ,  בפגישה לא נכחו השותפות הבכירות בקידוח - נובל אנרג'י וישראמקו .  גורמים בענף האנרגיה הגדירו את המפגש כ"פגישת היכרות ".  עם זאת ,  רק לפני חודשיים דחו משרדי האוצר והתשתיות את בקשת שותפות  " תמר "  למתן סיוע ממשלתי במימון הפרויקט ,  בתום מגעים שקטים שנוהלו בין הצדדים משך ארבעה חודשים .  כמו כן ,  עדיין לא ירדה מעל הפרק סוגיית הערבויות שתתבקש המדינה להעמיד לצורך הבטחת האצת ההליכים הסטטוטוריים ,  שיאפשרו את הגעת הגז הטבעי לחופי ישראל במועד מוקדם יותר מהצפוי .  לפני כשבועיים נחשף ב-themarker כי hsbc וברקליס יובילו עבור דלק קידוחים ואבנר חיפושי נפט גיוס מימון בסך כ-450 מיליון דולר ,  ולחברת דורגז יובילו מימון בגובה כ-80 מיליון .  זאת ,  כהלוואת ביניים  ( bridge loan )  לצורך פרויקט פיתוח מאגר הגז הטבעי  " תמר "  שמול חופי חיפה .  עוד פורסם ,  כי דויטשה בנק הוא שיעמיד במקביל את המימון לשותפתן,חברת ישראמקו ,  בהיקף של כ-550 מיליון דולר .  מדובר במימון קצר טווח לתקופה של עד שלוש שנים בריבית דולרית של כ-5% ,  שנועד לכיסוי 75%-80% מעלויות הפרויקט בשלב ההקמה .  לצורך השלמת המימון הנדרש צפויות השותפות לגייס בתקופה הקרובה הון באמצעות הנפקת זכויות ואג"ח בשוק ההון המקומי .
 
מנכ"ל האוצר נפגש עם דלק והבנקים המלווים את  " תמר "
 ראשי דלק אנרגיה ,  HSBC וברקליס נפגשו עם חיים שני בלשכתו על רקע הבקשות לסיוע ממשלתי בהאצת הפרויקט

