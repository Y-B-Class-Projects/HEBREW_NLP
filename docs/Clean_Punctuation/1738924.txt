סקויה מציעה ליזמים ישראלים :  בואו עם רעיון - קבלו עד חצי מיליון דולר
קרן ההון סיכון סקויה ,  מהמובילות בישראל ,  מנסה להתמודד עם הירידה בהשקעות מוקדמות בחברות היי-טק  ( Seed )  ,  ומשיקה תוכנית חדשה שתתחרה בהשקעות של אנג'לים
 >  >  2010 היא שנה טובה יותר עבור משקיעי ההון סיכון ,  אך אין זה סוד שהתעשייה עדיין סובלת מהשפעות המשבר הפיננסי של סוף 2008 .  הדברים אמורים בייחוד כשמדובר בהשקעות בשלבים המוקדמים  ( seed או seed-pre )  ,  כלומר בהשקעות המגלמות את רמת הסיכון הגבוהה ביותר .  בשנים קודמות נהגו חלק מקרנות ההון סיכון הישראליות להפנות חלק ממשאביהן גם להשקעות מסוג זה ,  אך בשנים האחרונות הן הורידו את היקפן כדי להימנע מהסיכון הגבוה שגלום בהן .  מי שנכנס לנעלי הקרנות בתחום השקעות seed הם האנג'לים ,  כלומר משקיעים פרטיים שמזרימים סכומי השקעה קטנים לחברות בשלב מוקדם מאוד .  עד כה הקרנות לא ממש מצאו פתרון לנושא ,  אך כעת מסתמן כי אחת הקרנות המובילות בעולם ובישראל מנסה להתמודד עם התופעה .  קרן סקויה ישראל משיקה בימים אלה תוכנית השקעות חדשות המיועדת להשקעות seed-pre .  הקרן תאפשר ליזמים לקבל מימון של עד חצי מיליון דולר בשלב מוקדם ,  שבו יש להם רעיון בלבד .  בישראל יש קרנות נוספות המבצעות השקעות seed ,  אך בניגוד אליהן סקויה מגבשת תוכנית שתתמקד בתחום זה ,  בין שאר התחומים שבהם היא פועלת .  בעבר היו קרנות הון סיכון שהפעילו תוכניות דומות ,  אך לא המשיכו בהן .  גילי רענן ,  40 ,  השותף החדש יחסית  ( בקרן שנה וחצי )  ,  אומר בראיון ל-themarker : " אני שומע מיזמים שאין כסף וקרנות הון סיכון ממעטות להשקיע ,  ושזה זמן גרוע להתחיל מיזם חדש .  אנחנו חושבים בדיוק להפך .  זה זמן מצוין להתחיל מיזמים חדשים .  אם יש זמן שטוב להקים בו חברה חדשה - הרי שזה עכשיו ".  סקויה משקיעה כיום באמצעות קרן ההון סיכון הרביעית שלה ,  שנמצאת לפי רענן בתחילת מחזור החיים שלה .  מדובר בקרן מ-2009 ,  היחידה שגויסה באותה שנה בהון סיכון הישראלי ,  בהיקף של 200 מיליון דולר .  רענן אומר שהקרן לא תגביל את עצמה במספר השקעות seed-pre שהיא מבצעת מתוך התוכנית החדשה . " אין כמות מסוימת של השקעות שאנו צריכים לבצע .  אם יגיעו אלי עשר קבוצות יזמים איכותיות עם רעיונות מצוינים שפונים לשווקים גדולים - נבצע עשר השקעות .  ואם יגיעו שתיים - נבצע שתיים .  אנו רוצים לשים את כספנו ולהשקיע - לא רק לדבר .  לא רק להגיד שזה זמן טוב להתחיל מיזמים אלא לקחת חלק מהכסף שלנו ולהשקיע אותו בחברות בשלב הרעיון ".  מה אתם שומעים כיום מיזמים שאתם אתם נפגשים ?   " אנחנו שומעים שני דברים עיקריים :  שאי אפשר לגייס כיום כסף מקרנות הון סיכון ,  ושתהליך הגיוס ארוך מאוד .  אנחנו מנסים לענות על שתי הבעיות האלה .  יש לנו כסף להשקעה ואנו אומרים שאנו מעוניינים להשקיע ושניתן תשובה לכל יזם בתוך 14 יום אם נשקיע במיזם שלו או לא ".  לאילו יזמים מתאימה תוכנית השקעות seed-pre ?   " אנו זמינים ליזמים בשלב מוקדם ככל הניתן .  בשלב שבו יש שני חבר'ה ופרזנטציה ולא יותר מזה .  ניתן להם עד חצי מיליון דולר אם אכן נשקיע בהם .  הדגש הוא השקעה בצוות מוכשר ביותר .  כמובן שאם יש כבר פיתוח כלשהו נשמח לראות אותו .  אנו לא מחפשים רק מיזמים בתחום האינטרנט ,  אלא גם פיתוחים בתחום תוכנה ארגונית ותחומים נוספים .  התוכנית אינה רק ליזמים שמפתחים פתרון לפרסום מקוון ,  אלא גם לכמה חבר'ה שרוצים לפתח פתרון לתחום הארגונים הגדולים ורוצים לבדוק במשך ארבעה-חמישה חודשים עם כמה שיותר לקוחות פוטנציאליים את הפיתוח שלהם ,  כדי להבין אם זה יכול להתאים . " אני לא רוצה שיזמים ירגישו שהם צריכים לפנות אלי כשיש להם פיתוחים בשלים ומוגדרים .  זו בדיוק מטרת התוכנית - להוריד את העול הזה מהיזם שחושב שהוא צריך להגיע עם פיתוח מושלם לקרן .  אני בהחלט רואה מצב שבו יזם מגיע אלינו ולא מפחד לומר שהוא לא יודע דברים מסוימים ,  או שהוא צריך עוד לבדוק .  זה בסדר גמור .  אין רעיון שהוא מושלם מההתחלה .  בכל רעיון אפשר לראות פגמים ".  באילו תחומים אתם מעוניינים להשקיע ?   " אני לא רוצה להגדיר תחומים ספציפיים כי אני לא חושב שזה נכון לומר ליזמים באיזה תחום להקים מיזמים .  אני מאמין שהיזמים יודעים בעצמם מהם הדברים החדשים והנכונים .  המסר שלנו הוא כזה :  אם אתם יזמים ואתם מחפשים 200 אלף דולר כדי להקים חברה בשלב ראשוני ,  תקפצו לפגישה .  ניתן לכם גישה לכל מה שסקויה יכולה להציע - הזמן שלנו ,  פתיחת דלתות ועוד ".  תוכל לומר איך אתה בוחר במי להשקיע ובמי לא ?   " אין לכך תשובה .  אנחנו לא מכונות .  הדגש הוא קודם כל על האנשים שמולך ,  ואם אתה חושב שיש להם את היכולת להפוך את הרעיון שלהם לחברה גדולה .  קשה מאוד להגדיר מי יזם מוצלח .  מצד שני ,  זו המומחיות שלנו .  אם השקעה של קרן הון סיכון היתה עניין של הגרלה ,  כמו בלוטו ,  כנראה שהיית רואה דפוס מסוים ".  אתה נמצא שנה וחצי בסקויה .  יש שוני באופן שבו פועלת סקויה לעומת קרנות אחרות ?   " אנחנו מנסים בסקויה לעבוד בצורה פתוחה ולאתגר את היזמים שלנו .  אנחנו רוצים לשאול שאלות קשות .  להבדיל באופן ברור מה עיקר ומה תפל .  אנחנו מנסים להעמיד לרשות היזמים את רשת הקשרים שלנו ,  ולאפשר להם נוכחות בשווקים .  אין מתכון סודי ". 

סקויה מציעה ליזמים ישראלים :  בואו עם רעיון - קבלו עד חצי מיליון דולר
קרן ההון סיכון סקויה ,  מהמובילות בישראל ,  מנסה להתמודד עם הירידה בהשקעות מוקדמות בחברות היי-טק  ( Seed )  ,  ומשיקה תוכנית חדשה שתתחרה בהשקעות של אנג'לים

