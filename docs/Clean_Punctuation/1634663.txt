כמה שנים צריך לעבוד כדי לרכוש דירה בישראל ? 
מחיר דירה בסוף 2009 הגיע לרמה של 125 משכורות ממוצעות ,  לעומת 101 משכורות שנדרשו כדי לרכוש דירה בתחילת 2009 - כך עולה מנתוני מינהל הכנסות המדינה
מחיר דירה בסוף 2009 הגיע לרמה של 125 משכורות ממוצעות ,  לעומת 101 משכורות שנדרשו כדי לרכוש דירה בתחילת 2009 - כך עולה מנתוני מינהל הכנסות המדינה .  הסיבות לעלייה :  גידול חד של 30% במחירי הדירות לעומת שינויים קלים בשכר הממוצע .  
מדובר בהרעה דרמטית במצבם של רוכשי הדירות ,  שצוינה לראשונה במחקר שערך מינהל הכנסות המדינה באוקטובר 2009 .  במחקר זה ,  שבדק את המחצית הראשונה של 2009 נמצא ,  כי בינואר 2007 עד ליוני 2009 נדרש מעמד הביניים לכ-18 חודשי עבודה נוספים כדי לממן את הדירה שרכש .  זאת ,  כתוצאה מכך שמחיר דירה חציונית ב-2009 היה גבוה ב-14% יחסית למחיר דירה חציונית ב-2007 ,  ואילו השכר של רוכשי הדירות ירד באותה תקופה ב-9% .  
בבדיקה הנוכחית ,  הסוקרת את המגמות בשוק הנדל"ן בחודשים ינואר-דצמבר 2009 ,  עולה כי הפערים שנוצרו בתוך פחות משנה היו עמוקים הרבה יותר מאלה שנוצרו בבדיקה הקודמת .  הסיבה העיקרית - המחיר הממוצע של הדירות בחודשים דצמבר 2008 עד דצמבר 2009 עלה ב-31% .  
הנתונים הללו בולטים דווקא על רקע העובדה ,  שדצמבר 2009 נחשב במינהל הכנסות המדינה לחודש שבו נרשם קיפאון ברמת הפעילות בשוק הנדל"ן המקומי ,  לאחר התאוששות זמנית במכירות בנובמבר .  בולטת במיוחד הירידה המחודשת במכירת דירות חדשות בשיעור של כ-9% ,  לאחר גידול בשיעור של כ-7% בנובמבר וירידה חדה בשיעור של כ-30% בין אוגוסט לאוקטובר .  
ההערכה במינהל הכנסות המדינה היא ,  שקיים קשר הדוק בין הירידה במכירת הדירות לבין היחס בין מחירי הדירות להכנסה החודשית .  זאת במיוחד בדצמבר ,  שבו רשמו הקבלנים עליית מחיר חציונית של 3% ,  לאחר ירידה חדה יחסית במחירים בשיעור של קרוב ל-6% בנובמבר ,  שבו נרשם גידול במכירות .  מתחילת השנה העלו הקבלנים את מחירי הדירות בשיעור נומינלי של כ-20% .  
לדעת מינהל הכנסות המדינה ,  עד לאוגוסט נמשך גידול חד ברכישת דירות חרף עלייה מתמדת של מחיריהן ,  המבטא את הגידול בביקוש .  הירידה במכירות המסתמנת מספטמבר במקביל להמשך עליית המחירים - למעט בנובמבר - מבטאת את בלימת הגידול בביקוש ,  ואולי אף ירידה ,  בין היתר על רקע העלאת הריבית וההערכה של הרוכשים הפוטנציאליים כי מחירי הדירות הגיעו לשיאם .  
ביטוי נוסף להערכת רוכשי הדירות כי המחירים הגיעו לשיא הוא העלייה בקצב מימוש דירות על ידי משקיעים .  בדצבמר היה קצב המכירות של דירות על ידי משקיעים גבוה בכ-51% לעומת נובמבר וגבוה בכ-90% בהשוואה לרבעון הראשון והשני .  

כמה שנים צריך לעבוד כדי לרכוש דירה בישראל ? 
מחיר דירה בסוף 2009 הגיע לרמה של 125 משכורות ממוצעות ,  לעומת 101 משכורות שנדרשו כדי לרכוש דירה בתחילת 2009 - כך עולה מנתוני מינהל הכנסות המדינה

