מכבי פתח תקוה - הפועל פתח תקוה :  פרדי ,  מה עם דרבי ? 
מאמן מכבי רוצה ניצחון ,  לאחר שלא עשה זאת בשבעת משחקיו בהפועל .  מחפוד : " אני לא צריך להטריף אף אחד "   ( 19:00 ) 
הפועל ומכבי פתח תקוה תיפגשנה ביום שבת  ( 19:00 )  במסגרת המחזור ה-26 בליגת העל לדרבי הראשון בעשור החדש ,  וככל הנראה האחרון אי פעם באורווה ,  כששתיהן סימנו מטרה אחת ברורה - ניצחון .
 העשור הקודם נפתח היטב מבחינת מכבי ,  כשביומו הראשון של המילניום החדש הצליחה הקבוצה לנצח את הפועל 0:1 משער של גיא יצחק .  זה היה ניצחון ראשון של מכבי מאז המחזור השני של עונת 1995/6 ,  אלא שאותו ניצחון סימן את המהפך במאזן הכוחות ובעשור האחרון ניצחה מכבי פתח תקוה לא פחות מ-15 מפגשי דרבי בליגה ובגביע ואילו הפועל ארבעה בלבד .  במאזן הכולל ,  הפועל עדיין מובילה בהפרש ניכר עם 43 ניצחונות ,  כשלמכבי 34 בלבד .  35 מפגשים הסתיימו בתיקו .
 פרדי דוד ,  שצמח ביריבה העירונית וחווה שבעה דרבים מהצד השני של הכביש ,  עדיין לא זכה לנצח אי פעם בדרבי פתח תקוואי כשבמאזנו שבעה דרבים - חמישה מהם הפסיד ושניים סיים בתיקו .  הפעם הוא ביקש משחקניו ללחוץ ביתר שאת את היריבה העירונית ,  להצטרף להתקפה ולשחק בנגיעה .  קובי גנון כשיר למשחק ,  אך צפוי לפתוח על הספסל .  סבסטיאן סנסוני צפוי לשוב להרכב על חשבון ואנצ'ו טרויאנוב .
 לאחר שבדרבי הקודם לא הושגה הכרעה ,  מעט מאוהדיה של מכבי הגיעו לאימון המסכם ודרשו ניצחון בדרבי האחרון באורווה .
 הרכב משוער :  דרגוסלאב יבריץ' ;  מוראד מגמאדוב ,  אבי יחיאל ,  אורי אוזן ,  חיים מגרלשווילי ;  ניצן דמארי ,  אסי משיח ,  סבסטיאן סנסוני ,  דני פרדה ;  טל בן חיים ,  עומר דמארי .
 בהפועל מקווים שהעשור החדש שנפתח יחזיר את ההגמוניה לצד הנכון של העיר לאחר העשור הנורא שחוו .  כמו פרדי דוד ,  גם אלי מחפוד מכיר היטב את הדרבי הפתח תקוואי ,  כשחקן וכמאמן .  בעוד כמאמן חווה שני דרבים והפסיד בשניהם ,  כשחקן דווקא יצא מחפוד עם ידו על העליונה כששיחק ב-13 משחקי דרבי ,  ניצח ארבעה מהם ,  סיים שבעה בתיקו והפסיד רק שניים .
 מחפוד ימשיך לתת את הקרדיט להרכב שסיים בתיקו מול הפועל תל אביב  ( 1:1 )  ביום שני .  המאמן דיבר עם שחקניו על חשיבות המשחק לאוהדים ולמועדון והבהיר להם חד משמעית . " אם יש פה מישהו שאני צריך להטריף אותו לקראת משחק כזה ,  שיילך הביתה .  במשחק כזה כל שחקן צריך לעלות עם נחישות ומוטיבציה ולתת הכל .  אנחנו חייבים לנצח את הדרבי ". 
הרכב משוער :  יוסי שקל ,  עמנואל מתיאס ,  גל כהן ,  דניאל אדו ,  סאלם אבו סיאם ,  ג'ונתן אסוס ,  שגיב כהן ,  עידן סרור ,  ראובן עובד ,  אלי ביטון ,  אלנתן סלמי .
 
מכבי פתח תקוה - הפועל פתח תקוה :  פרדי ,  מה עם דרבי ? 
מאמן מכבי רוצה ניצחון ,  לאחר שלא עשה זאת בשבעת משחקיו בהפועל .  מחפוד : " אני לא צריך להטריף אף אחד "   ( 19:00 ) 

