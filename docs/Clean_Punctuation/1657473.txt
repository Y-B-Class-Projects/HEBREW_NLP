האמר מגהץ ת'שלג
סדנת גייגר מגרמניה שוב מטפלת בהאמר ,  אלא שהפעם היא מוסיפה לו זחלים לניוד קליל בשלג .  H2 בדרך לפיסגה
הדעה הרווחת היא ,  כי רכבי האמר הם הכלים הסטנדרטיים שמסתדרים הכי טוב במקומות בהם אין אספלט אלא סלעים ועפר מסוגים שונים .  אולם ,  האם הם מסוגלים להתגבר גם על משטחים עליהם שכבה נאותה של שלג ?  את התשובה לכך מעניקה סדנת גייגר הגרמנית ,  שמפציצה עם גרסה מופרכת ל-H2  בומבר .
 חישוקי סגסוגת גדולי קוטר הם נדבך חשוב בכל חבילת שיפורים כוללת של גייגר לכל רכב שעובר אצלה  ( אמריקני בלבד )  ,  אולם כאן הם הלכו צעד אחד גדול קדימה .  במקום 20 אינטשים וצמיגים אקזוטיים ,  כל אחת מפינות ההאמר H2 קיבלה זחל גומי מבית 'מאטרקס' שמעניק לה יכולת עבירות גם למרגלות הרי האלפים בדרך לפיסגה .  לאלה רוחב של 40 ס"מ ואורך של 150 ס"מ שמספיקים כדי שהמאסה הגדולה לא תשקע .  
הכוח לזחלים מגיע כמובן ממנוע ה-V8 המפיק 398 כ"ס ו-58.5 קג"מ ,  זאת כדי שהרכב הבנוי בקונספט של מפציץ אמריקני אכן יוכל להשאיר אדמה חרוכה בכל גיחה מעל שטח בתולי .  ואם יש ברוכש הפוטנציאלי מעט מאוד רגשי אשם על הפגיעה בסביבה ,  הסבה להנעה בגז גם היא בנמצא .
 פנים הרכב זוכה אף הוא למגע הסדנה ,  שהולכת על הפן היוקרתי עם אבזור מתאים הכולל גם מערכת סאונד איכותית ו-GPS .  רק נקווה שבגייגר יודעים לעבוד טוב יותר עם כלי עבודה מאשר פוטושופ .
 

האמר מגהץ ת'שלג
סדנת גייגר מגרמניה שוב מטפלת בהאמר ,  אלא שהפעם היא מוסיפה לו זחלים לניוד קליל בשלג .  H2 בדרך לפיסגה

