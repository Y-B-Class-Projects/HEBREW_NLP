דיווח :  שני פלסטינים נהרגו בפיצוץ ברצועה
לדברי הפלסטינים ,  השניים נהרגו מאש צה"ל בצפון רצות עזה ,  ככל הנראה בעת שהיו בדרכם לשיגור רקטות לעבר ישראל .  צה"ל :  לא בוצעה תקיפה באזור
שני פלסטינים נהרגו בצפון רצועת עזה ,  ככל הנראה כאשר היו בדרכם לשיגור רקטות קסאם לעבר ישראל .  לדברי מקורות רפואיים פלסטיניים ,  השניים נהרגו מאש טנקים של צה"ל ,  בסמוך למקום שבו שכנה התנחלות דוגית בצפון הרצועה .  עם זאת ,  מצה"ל נמסר כי לא בוצעה תקיפה באזור .
 בתקיפות חיל האוויר ,  שהיו ברצועת עזה בין הימים חמישי לשישי ,  נהרגו שלושה בני אדם ושניים נפצעו .  השלושה - אחד מהם נער בן 15 - נהרגו בתקיפה ישראלית על מנהרה מדרום-מזרח למעבר רפיח שבדרום רצועת עזה .  לפי הדיווחים ,  המטוסים תקפו מטה ביטחוני בשכונת א-זייתון בעיר עזה .  בנוסף ,  בוצעו שתי תקיפות בסמוך לבית הספר אל-מערי באזור קרארה שליד חאן יונס בדרום רצועת עזה .  כמו כן ,  דווח על תקיפה בצפון רצועת עזה וכן בסמוך למחנה הפליטים נוסייראת שבמרכז הרצועה .
 במהלך סוף השבוע התפוצצה רקטה בשטח פתוח במועצה האזורית אשכול .  לא נמסר על נפגעים או על נזק .  ביום חמישי ירו פלסטינים טיל נ"ט אל עבר כוח צה"ל שסייר על גדר המערכת בצפון רצועת עזה ,  סמוך ליישוב כפר עזה .  לא היו נפגעים ולא נגרם נזק באירוע .  הכוח השיב באש לעבר מקור הירי אך לא זיהה פגיעה .
 ביום חמישי גם ירו הפלסטינים תשע פצצות מרגמה לעבר שטח ישראל .  שלוש מהפצצות נפלו באזור מסוף כרם שלום ,  והאחרות נפלו בשטחים פתוחים .  בעקבות מטח הפצצות ,  הוחלט לסגור את מסוף כרם שלום להעברת סחורות .  חטיבות סלאח א-דין - הזרוע הצבאית של ועדות ההתנגדות העממית - נטלו אחריות לירי .
 
דיווח :  שני פלסטינים נהרגו בפיצוץ ברצועה
לדברי הפלסטינים ,  השניים נהרגו מאש צה"ל בצפון רצות עזה ,  ככל הנראה בעת שהיו בדרכם לשיגור רקטות לעבר ישראל .  צה"ל :  לא בוצעה תקיפה באזור

