החשש לקרטל בספנות לא ייבדק - בגלל  " משאביה המוגבלים "  של רשות ההגבלים 
חברות הספנות הגדולות ייקרו בתוך שבועיים בזו אחר זו את היטל הנמל בשיעור של עד 100% .  רשות ההגבלים קבעה כי אין מצע עובדתי מספק לחקירה בעניין
 >  >  רשות ההגבלים העסקיים לא תפתח בחקירה בעקבות התלונות שהוגשו לה בדבר חשש לקיומו של הסדר כובל בענף הספנות .  חברות הספנות הגדולות ייקרו בזו אחר זו ,  בתוך שבועיים ,  את היטל הנמל שהן גובות מן היבואנים והיצואנים בשיעור של עד 100% .  במכתב ששיגרה רשות ההגבלים למתלוננת העיקרית ,  התאחדות התעשיינים ,  טענה הרשות כי  " בנסיבות העניין ,  ובהתחשב במשאביה המוגבלים של הרשות ,  לא נמצא בשל זה מקום להפעיל סמכות כלשהי מסמכויות הממונה בעניין ".  היא הודיעה כי הוחלט להפסיק את הטיפול בתלונה .  לפני ארבעה חודשים פנתה התאחדות התעשיינים אל הממונה על ההגבלים העסקיים ,  רונית קן ,  בתלונה על כך ששבע חברות ספנות ובהן :  צים ,  מארסק ,  msc ,  אלאלוף וקוסקו ,  הודיעו על ייקור התשלום שייגבה עבור כל מכולה בשיעור של 10%-100% ובסכום של 10-75 דולר למכולה .  העלאת תעריף היטל המסוף הנמלי  ( thc )  לא היתה אחידה בין החברות השונות ,  אך ההודעות על הייקור נמסרו בפרקי זמן קצרים ,  ובתקופת זמן של שבועיים .  תחולת התעריפים החדשים נקבעה בידי כל החברות לתקופה של שבועיים בלבד  ( מתחילת יולי ועד אמצעו )  .  כחיזוק לתלונתה ,  טענה התאחדות התעשיינים כי בכנס שהתקיים חודשיים לפני כן בנושא הרפורמה הצפויה בתעריפי הנמלים ,  התבטא נשיא לשכת הספנות ,  ראובן צוק ,  בדבר העלאה צפויה של היטלי הנמל בעקבות החלת הרפורמה .  התאחדות התעשיינים טענה כי דברים אלה עלולים להיתפש בגדר המלצה של איגוד עסקי בדבר קו פעולה שיש לנקוט - ומשום כך ,  להעלות חשש להסדר כובל .  בלשכת הספנות הגיבו אז בחריפות ,  וטענו כי  " מדובר בספין תקשורתי ובהאשמות שווא ".  לטענת לשכת הספנות ,  ההתאחדות ומשרד האוצר ידעו כי חברות הספנות יגלגלו את העלויות העודפות כתוצאה מהרפורמה בתעריפי הנמלים על הלקוחות - משום שאין ביכולתן לסבסד זאת .  בחלוף ארבעה חודשים שיגרה רשות ההגבלים מכתב להתאחדות התעשיינים ובו טענה כי  " עיון מדוקדק בתלונה ובנספחיה לא העלה את המצע העובדתי הדרוש לצורך עשיית שימוש בסמכות הממונה לפתוח בחקירה או להפעיל סמכות אחרת הנתונה לממונה ,  זאת הן בהתחשב בנסיבותיו הפרטניות של העניין לגופו ,  והן בהתחשב בשיקולי האכיפה הפנימיים ששוקלת הרשות ".  טענת ההסדרים הכובלים בין חברות הספנות עולה בימים אלה לדיון במסגרת הצעת חוק ההסדרים למשק .  לפי הטיוטה שגיבש משרד האוצר ,  יבוטל הפטור ההיסטורי של חברת הספנות מן האיסור על הסדר כובל ,  והממונה על ההגבלים העסקיים תוסמך לקבוע כללי אכיפה חדשים לשניים מהנוהגים של חברות הספנות שיש בהם ,  לטענת האוצר ,  כדי לפגוע בתחרות בענף .  האחד הוא שיתוף פעולה בהעברת מטענים של חברה אחת לאנייה של חברה אחרת באותו הקו  ( הסכמי קונסורציום )  ;  השני - הקמת איגוד חברות ספנות הפועלות באותו קו ספנות ,  הכולל תיאומים באשר למחיר ההובלה הימית ,  לוחות זמנים ותדירויות הפלגה  ( איגודי קונפרנס )  .
 
החשש לקרטל בספנות לא ייבדק - בגלל  " משאביה המוגבלים "  של רשות ההגבלים 
חברות הספנות הגדולות ייקרו בתוך שבועיים בזו אחר זו את היטל הנמל בשיעור של עד 100% .  רשות ההגבלים קבעה כי אין מצע עובדתי מספק לחקירה בעניין

