עשור לפסטיבל האוכל הכפרי
פסטיבל האוכל בחבל יואב-יהודה יוצא לדרך ביום חמישי .  זה הזמן לקפוץ ראש לסירים של בשלניות ולטייל עם עדר עיזים
פסטיבל האוכל הכפרי ביואב יהודה ,  הדבר הכי קרוב לחופשה בטוסקנה שיש לארץ שלנו להציע ,  ייפתח בסוף השבוע הקרוב זו הפעם העשירית.הפסטיבל יתרחש ביוזמת עמותת התיירות יואב-יהודה בארבעת סופי השבוע הקרובים ,  בין התאריכים 18 בפברואר ועד 13 במרץ ,  ויאגד בתוכו עשרות מסעדות ,  בשלניות שיפתחו את ביתן ,  דוכני גידולי שדה טריים ופעילויות בחיק הטבע . " לפני 10 שנים יצאנו להרפתקה והפסטיבל העשירי הוא הוכחה שאוכל ותיירות כפרית יכולים להצליח "  אומרת אפרת אליאסף-גורפינקל ,  מפיקת הפסטיבל , " מטרת הפסטיבל הינו לתת ביטוי למגוון העצום של בשלנים מקומיים עממיים ,  לפתח אפיקי פרנסה לתושבי האזור ולבסס את המסעדות הכפריות הפועלות במקום אשר מציעות סגנונות בישול מגוונים .  הפסטיבל מתרחש בו בזמן בעשרות מקומות ומאפשר ליהנות מחוויות שונות - אוכל אתני בבתים ,  טעימות ביקבים ,  טיול עם עדר עיזים וארוחת גבינות ,  טעימת שמני זית בבית בד ,  שוקולדים בעבודת יד ,  ובישולי שדה במנוחה לצד הג'יפ ". 

עשור לפסטיבל האוכל הכפרי
פסטיבל האוכל בחבל יואב-יהודה יוצא לדרך ביום חמישי .  זה הזמן לקפוץ ראש לסירים של בשלניות ולטייל עם עדר עיזים

