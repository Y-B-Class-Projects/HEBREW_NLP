בעקבות בג"ץ :  בכנסת רוצים לספח כביש 443
בכנסת יוצאים למאבק נגד החלטת בג"ץ לאפשר לפלסטינים תנועה בכביש 443 .  ח"כ משה מטלון מישראל ביתנו מציע לספח את שטח הכביש למדינה .  לדבריו , " כך יוכלו יהודים לנסוע בבטחה "
 בכנסת מחריפים את המאבק נגד החלטת בג"ץ ,  המחייבת את פתיחת כביש 443 לתנועת פלסטינים .  לאחר ששלושה חברי כנסת ,  אופיר אקוניס ודני דנון  ( ליכוד )  ועתניאל שנלר  ( קדימה )  ,  דרשו לקיים בכנסת דיון על ההחלטה ,  ח"כ משה  ( מוץ )  מטלון  ( ישראל ביתנו )  הגיש הבוקר  ( רביעי )  הצעת חוק לספח את כביש 443 למדינת ישראל .  לפי הצעת החוק ,  שר הפנים יהיה ממונה על ביצוע החוק והוא יוכל בהתייעצות עם שר המשפטים להתקין תקנות לגבי הוראות המעבר בכביש .
 בדברי ההסבר של הצעת החוק נכתב כי  " כביש 443 הוא הכביש המרכזי בדרומה של נפת רמאללה ועורק התנועה הראשי ,  המחבר את הערים מודיעין ,  מכבים רעות ועוד ישובים עם העיר ירושלים .  מאז פרוץ האינתיפאדה השנייה החל הצבא ובצדק לאסור על תנועתם של פלסטינים בכביש זה ,  ברכב או ברגל ". 
מטלון הוסיף ,  כי  " חלק מהקרקעות לצורך סלילת כביש 443 הופקעו באופן חוקי .  הצורך לכך היה ,  ביטחוני עקב אירועי ירי ובקבוקי תבערה שפגעו באזרחים ישראלים חפים מפשע .  הנסיעה בכביש היוותה סכנת חיים לנוסעים .  עקב כך החליטה מערכת הביטחון על סגירת הכביש לנסיעה של פלסטינים ובמקביל יצרה דרכים חלופיות לאותם תושבים פלסטינים כדי שיוכלו להגיע לכפרים שלהם הנמצאים בצידי הכביש ".   " בג"ץ שדן בעתירה שהגישו האגודה לזכויות האזרח ותושבים פלסטינים קבע כי יש חוסר מידתיות בהחלטת האלוף שהורה על סגירת הכביש ",  הוסיף מטלון . " הצעת חוק זו באה כדי לייתר את סיבת המידתיות וקובעת כי יש לספח את כביש המכונה '443' לתחומי מדינת ישראל כפי שנעשה בחוק הסיפוח רמת הגולן וחלקים נוספים במדינת ישראל .  בכך יאפשר לתושבים היהודים לנסוע בבטחה בציר מרכזי זה בדרך לבירה ". 

בעקבות בג"ץ :  בכנסת רוצים לספח כביש 443
בכנסת יוצאים למאבק נגד החלטת בג"ץ לאפשר לפלסטינים תנועה בכביש 443 .  ח"כ משה מטלון מישראל ביתנו מציע לספח את שטח הכביש למדינה .  לדבריו , " כך יוכלו יהודים לנסוע בבטחה "
 
