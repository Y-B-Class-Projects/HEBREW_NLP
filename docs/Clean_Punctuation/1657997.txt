עו"ד ליפא מאיר :  יש להטיל היטל היצף על מדינות אירופה מהן מיובא הנייר החום ,  אך לא על כלל האיחוד
בנייר חדרה ביקשו להטיל היטל היצף בשל ייבוא נייר חום ממדינות האיחוד במחיר הנמוך יותר ממחיר ייצורם
אין להטיל היטל על יבוא מכלל מדינות האיחוד האירופי במקרה של יבוא בהיצף מחלק ממדינותיו .  כך קבעה הועדה המייעצת לעניין היטלי היצף בראשות עורך הדין מאיר ליפא .  בכך קיבלה הועדה את טענת נייר חדרה ליבוא בהיצף מיצרנים בגרמניה ,  ספרד ,  איטליה ונורבגיה ,  ואת תוצאות בדיקת הממונה על ההיצף במשרד התמ"ת ,  ראובן פסח שקבעה שיש היצף ,  אולם דחתה את פרשנותו המרחיבה ולפיה יש להטיל היטל על יבוא נייר חום מכלל מדינות האיחוד האירופי.בכך גם קיבלה הועדה חלקית את עמדת הממונה על ההגבלים העסקיים ,  רונית קן ,  שדחתה את פרשנותו המרחיבה של פסח .  מנגד הועדה לא קיבלה את פרשנותה של קן ,  לפיה אין להטיל היטל על יבוא המתחרה במונופול.נייר חדרה מקבוצת אי.די.בי בראשות נוחי דנקנר פועלת כמונופול בתחום הנייר החום לפי בדיקת רשות ההגבלים .  החברה ביקשה להטיל היטל על יבוא נייר חום בטענה ,  כי הוא נעשה במחירי היצף .  היצף נקבע כשמחיר המוצר במדינת היצור נמוך ממחירו במדינה שמייבאת אותו .  ההיצף אסור על פי כללי הסחר הבינלאומי אםהוא פוגע בתעשיה מקומית.החלטת הועדה אמורה לקבל את אישור שר התמ"ת ,  בנימין בן אליעזר ולאחר מכן את אישור שר האוצר ,  יובל שטייניץ והכנסת .  נראה ,  כי קן תציג עמדתה המפורטת בנושא מחדש לבן אליעזר ,  שיידרש להכריע .  בעבר נטה בן אליעזר לדחות הטלת היטל היצף מסיבות פוליטיות על יצרנים בטורקיה .  מקורביו ציינו ,  כי טרם החליט כיצד ינהג במקרה זה .  בפרשה התערבה שגרירות האיחוד האירופי שדרשה לבטל את החלטת ההיטל .
 
עו"ד ליפא מאיר :  יש להטיל היטל היצף על מדינות אירופה מהן מיובא הנייר החום ,  אך לא על כלל האיחוד
בנייר חדרה ביקשו להטיל היטל היצף בשל ייבוא נייר חום ממדינות האיחוד במחיר הנמוך יותר ממחיר ייצורם

