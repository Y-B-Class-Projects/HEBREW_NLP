עלי עוסמאן בספק למשחק נגד אשדוד
מגן מכבי חיפה מתח את שריר הירך באימון ולא בטוח שיהיה כשיר לאשדוד .  קולמה שוב לא התאמן .  השחקנים ביקרו ברמב"ם
במכבי חיפה קיוו אמנם לתיקו בדרבי התל אביבי בבלומפילד ,  אבל באימון הבוקר  ( שלישי )  של הקבוצה בכפר גלים ,  נאלצו להתעסק שם בצרות אחרות .  עלי עוסמאן ,  מגנה של הקבוצה ,  מתח את שריר הירך האחורי שלו באימון ונטש בכאבים .  כמו שזה נראה ,  עוסמאן בספק למשחקה של מכבי חיפה נגד מ.ס אשדוד ,  ביום ראשון הקרוב .  
בכל מקרה ,  פיטר מסיללה שחזר מהרחקה אמור לפתוח בעמדת המגן השמאלי במשחק נגד אשדוד ,  אבל עוסמאן היה מיועד לשחק בקישור האחורי במקומו של ג'ון קולמה .  הקולומביאני הפצוע שוב לא התאמן ,  ואילו אייל גולסה ערך אימון נוסף בחדר הכושר ,  כמו שעשה אתמול .
 שחקני חיפה שבו אחר הצהריים לבית החולים לילדים  " מאייר "  ליד בית החולים רמב"ם כדי להשתתף במסיבת חג הפורים שנערכה לילדים המאושפזים במחלקה האונקולוגית .  הביקור התחלק לשניים :  בראשון ,  באולם האירועים הצטרפו גוסטבו בוקולי ,  דקל קינן ,  בירם כיאל ,  פיטר מסיללה ,  ז'ורז'ה טשיירה ,  הסקאוט אלון חרזי ,  דובר המועדון דודו בזק ,  מנהלת יחסי הציבור והקשר עם האוהדים מיטל רוזן ומנהל הלוגיסטיקה זאב יקשין אל הילדים המחופשים שלוו בהוריהם .
 השחקנים שוחחו עם הילדים ,  העניקו להם שי מטעם המועדון והתפנו לשחק עימם ומולם במשחקי שולחן ,  סנוקר וכדורגל .  עם סיום המסיבה עלו השחקנים למחלקה עצמה בה נותרו מספר ילדים שלא היו יכולים להגיע לאולם והקדישו גם להם דקות ארוכות של אהבה .  גוסטבו בוקולי : " עבור שחקני כדורגל זאת התרומה המינימלית שהם יכולים לתרום לילדים חולים ואני מקווה שיחלימו במהרה וישובו לחיים רגילים ".  דקל קינן אמר : " החוויה שעברנו כאן מגמדת את שאר הדברים בעולם הנראים לנו חשובים מאד ".  בירם כיאל : " אני מקווה שבשנה הבאה נגיע לבקר כאן ונמצא מחלקה ריקה ממאושפזים ". 

עלי עוסמאן בספק למשחק נגד אשדוד
מגן מכבי חיפה מתח את שריר הירך באימון ולא בטוח שיהיה כשיר לאשדוד .  קולמה שוב לא התאמן .  השחקנים ביקרו ברמב"ם

