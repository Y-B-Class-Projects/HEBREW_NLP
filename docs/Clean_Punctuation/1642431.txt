הערעור נדחה :  אפשר לשבח את ברוך גולדשטיין
ביהמ"ש המחוזי בי-ם דחה את ערעור הפרקליטות נגד פעיל הימין מיכאל בן חורין ,  ששיבח את הרוצח ברוך גולדשטיין . " יש לחברה עניין שגם דעות כדעותיו של בן חורין יובאו לידיעת הציבור "
 בית המשפט המחוזי בירושלים דחה היום  ( חמישי )  את הערעור שהגישה הפרקליטות נגד זיכויו של פעיל הימין מיכאל בן חורין ,  שהואשם בהסתה לאלימות לאחר שהתבטא בעד ברוך גולדשטיין ,  שביצע את הטבח במערת המכפלה .  
מכתב האישום ,  שהוגש נגדו בבית משפט השלום בירושלים במרץ 2003 ,  עולה כי במהלך ראיון לערוץ 10 ,  בעת הילולת פורים סמוך לקברו של גולדשטיין ,  שיבח בן חורין את הרוצח .
 בן חורין פנה למצלמות ואמר  " ברוך גולדשטיין ,  ברוך גולדשטיין אין כמוך בעולם ".  הוא כינה את גולדשטיין  " אדם גדול וצדיק "  והפליג בדברי שבח נוספים .  בית משפט השלום קבע אז כי  " אין בדברים הללו משום הסתה לאלימות ואין בדבריו קריאה המצמיחה אפשרות ממשית לנטילת נשק או לפגיעה באוכלוסיה מקומית ".  שופטי השלום קבעו כי יש לחברה עניין שגם דעות כדעותיו של בן חורין יובאו לידיעת הציבור .
 שופטי המחוזי דחו כאמור את ערעור הפרקליטות וקבעו כי אין בפרסום מסית משום עבירה אלא רק בקריאה לעשיית מעשה אלימות או טרור מפורשת ,  וזאת נוכח החשיבות של חופש הביטוי בחברה דמוקרטית .  השופטים הוסיפו כי זהות הדובר חשובה כדי לבחון את הסכנה הטמונה בדבריו . " יש לדרוש שהדובר יהיה דומיננטי במיוחד ושהאווירה הציבורית תהה מתלהמת במיוחד ,  על מנת לקבוע כי יש אפשרות ממשית שקריאה תוביל למעשה אלימות או טרור ". 

הערעור נדחה :  אפשר לשבח את ברוך גולדשטיין
ביהמ"ש המחוזי בי-ם דחה את ערעור הפרקליטות נגד פעיל הימין מיכאל בן חורין ,  ששיבח את הרוצח ברוך גולדשטיין . " יש לחברה עניין שגם דעות כדעותיו של בן חורין יובאו לידיעת הציבור "
 
