המגזר הפרטי בארה"ב קיצץ 22 אלף משרות בינואר - המספר הנמוך זה שנתיים
מספר הודעות הפיטורים של חברות גדולות ירד בינואר ב-70% לעומת ינואר 2009
המגזר הפרטי בארה"ב קיצץ 22 אלף משרות בינואר ,  זה החודש ה-24 ברצף ,  כך דיווחה חברת ההשמה adp .  חברת ההשמה צ'לנג'ר גריי אנד כריסמס דיווחה כי הודעות הפיטורים של חברות גדולות בארה"ב נפלו ב-70% בינואר.מספר המשרות שקוצצו במגזר הפרטי היה הנמוך ביותר מאז ינואר 2008 ,  ונמוך גם מתחזיות אנליסטים ,  שצפו את קיצוצן של 30 אלף משרות .  בדצמבר קוצצו 61 אלף משרות .  במקביל ,  מספר הודעות הפיטורים בחברות גדולות בארה"ב ירד בינואר ל-71,482 ,  לעומת 241,749 הודעות פיטורים בינואר 2009 - ירידה של 70% .  עם זאת ,  הייתה זו עלייה לעומת דצמבר ,  אז ירד מספר ההודעות ל-45,094 - שפל של שנתיים.דו"ח צ'לנג'ר מתבסס על הכרזות הפיטורים של חברות גדולות ,  סוכנויות ממשלתיות וארגונים ללא מטרות רווח .  הדו"ח משקף לרוב רק חלק קטן ממספר העובדים שאיבדו בכל חודש נתון את משרותיהם.ביום שישי יפרסם משרד העבודה האמריקאי את דו"ח התעסוקה לחודש ינואר .  אנליסטים צופים כי הדו"ח יצביע על עלייה של 8,000 משרות בינואר .  שיעור האבטלה צפוי להישאר על כנו ,  ברמה של 10% ,  על פי ההערכות .
 
המגזר הפרטי בארה"ב קיצץ 22 אלף משרות בינואר - המספר הנמוך זה שנתיים
מספר הודעות הפיטורים של חברות גדולות ירד בינואר ב-70% לעומת ינואר 2009

