חבר הוועד המנהל ברשות השידור נגד החלפת העורכים בתוכניות האקטואליה : " זה נראה כמו מחטף "
 הנהלת הרשות החליטה להחליף את עורכי התוכנית  " מבט ",   " יומן "  ו"פוליטיקה "
 חבר הוועד המנהל של רשות השידור יעקב נווה מתנגד להחלפת העורכים בתוכניות האקטואליה המובילות .  במכתב ששלח נווה למנכ"ל הרשות מוטי שקלאר ושהגיע לידי themarker הוא כותב כי  " הופתעתי לקרוא בעיתונות כי בכוונתך לבצע שינויים משמעותיים במצבת עורכים ברשות השידור .  אני מתנגד בתוקף לבצע מהלכים מסוג זה שיש להם השלכה מעבר לניהול השוטף בהתאם לחוות הדעת של היועץ המשפטי של רשות השידור ,  עו"ד חנה מצקביץ' .  מהלך מסוג זה נראה על פניו כמחטף ואינו ראוי בעת זו במיוחד כאשר בימים אלה מתגבשת מליאה חדשה לרשות השידור ויו"ר שאמור להיכנס לתפקידו בימים הקרובים ". כפי שדווח אתמול ,  הנהלת הרשות החליטה להחליף את עורכי תוכניות האקטואליה המובילות ברשות השידור ,  ביניהן  " מבט ",   " יומן "  ו"פוליטיקה ".  הדבר נעשה זמן קצר בטרם צפוי להיכנס לתפקידו יו"ר הרשות החדש ,  אמנון דיק .  לטענת גורמים ברשות ,  הדברים נעשו מטעמים פוליטיים ולא ענייניים .
 
חבר הוועד המנהל ברשות השידור נגד החלפת העורכים בתוכניות האקטואליה : " זה נראה כמו מחטף "
 הנהלת הרשות החליטה להחליף את עורכי התוכנית  " מבט ",   " יומן "  ו"פוליטיקה "
 
