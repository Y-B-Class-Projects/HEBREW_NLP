פרשת פנאן :  התנועה לאיכות השלטון קוראת לאיגודי הכדורסל להשעות את סמי בכר
בכר נחקר שלשום על ידי רשות המסים בחשד להעלמת הכנסות ובחשד להפקדת כספים ב"בנק "  ההשקעות של מוני פנאן
התנועה לאיכות השלטון פנתה אתמול  ( שני )  לאיגוד הכדורסל ולאיגוד שופטי הכדורסל ,  וביקשה מהם לשקול את השעיית שופט הכדורסל הבינלאומי ,  סמי בכר ,  כל עוד הוא נתון לחקירת רשות המסים.בכר נחקר שלשום על ידי רשות המסים בחשד להעלמת הכנסות ובחשד להפקדת כספים ב"בנק "  ההשקעות של מוני פנאן .  במכתב ששלחה ליו"ר אגוד הכדורסל ולאגוד שופטי הכדורסל ,  מציינת התנועה כי לאור החקירה של בכר עליהם לשקול את השעייתו משיפוט .  ההשעייה צריכה להיות בתוקף כל עוד החקירה נגדו נמשכת.התנועה מצינת כי פנתה כבר בנובמבר 2009 ליועץ המשפטי לממשלה ,  למבקר המדינה ,  למנהל רשות המסים ולראש הרשות לאיסור הלבנת הון ומימון טרור .  הפנייה היתה על רקע פרשת התאבדותו של מנהלה לשעבר של מכבי ת"א כדורסל ,  מוני פנאן ,  וביקשה מהם לבחון את הפרסומים כי מנהלי קבוצות כדורסל ובמיוחד שופטי משחקים השקיעו לכאורה כספים באמצעות מנהל אחת מקבוצות הכדורסל הגדולות בישראל .  התנועה ביקשה אז מהיועץ המשפטי לממשלה להורות ,  אם יש בסיס בפרסומים ,  על בדיקת השאלות השונות המתעוררות מהפרשה ובכלל זה ,  גם היבטי המס והלבנת ההון הקשורים בהשקעות ככל שבוצעו.התנועה טענה כי  " ברור כי ככל ששופטי כדורסל השקיעו כספים אצל מר פאנן ,  הרי שהדבר נוגד את כללי האתיקה החלים עליהם - ולמעלה מכך ,  עולה החשש להטיית משחקי ספורט ולהתנהלות פסולה המהווה כשלעצמה עבירה פלילית .  לאור זאת מבקשת התנועה מאגוד השופטים ומאיגוד הכדורסל לבקש מידע מרשויות אכיפת החוק בקשר לאופי החשדות כנגד מר בכר ,  על מנת לבחון האם יש צורך בהשעייתו מתפקידו כשופט כדורסל כל עוד מתנהל ההליך נגדו ".  כן מבקשת התנועה לברר כיצד בכוונת איגוד השופטים ואיגוד הכדורסל לפעול על מנת לאכוף את כללי האתיקה והחוק החלים על חבריה ובכללם חוקי המס .  זאת כדי למנוע פגיעה בענף הכדורסל ובאמון הציבור בטוהר המשחק הנוצר עקב פרשות מעין אלה .
 
פרשת פנאן :  התנועה לאיכות השלטון קוראת לאיגודי הכדורסל להשעות את סמי בכר
בכר נחקר שלשום על ידי רשות המסים בחשד להעלמת הכנסות ובחשד להפקדת כספים ב"בנק "  ההשקעות של מוני פנאן

