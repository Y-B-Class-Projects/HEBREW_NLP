זכו בלוטו והעניקו למנקה שלהם את ביתם
עוזרת הבית  " זכתה בלוטו "  לאחר שבני זוג בריטים שאצלם עבדה זכו בהגרלת ענק באירופה והחליטו להעניק לה את ביתם הישן ואת מכוניתם כאות הוקרה על עבודתה
מסתבר שהניקיון משתלם .  בני זוג בריטים העניקו לעוזרת הבית שלהם בית בשווי של 400,000 ליש"ט ומכונית לאחר שזכו בפרס ענק בלוטו .  
נייג'ל פייג' וג'סטין לייקוק זכו בחודש שעבר ב-56 מיליון ליש"ט בהגרלת האירו-מיליון והחליטו שהם רוצים להודות למנקה שלהם דניס קלסו על עבודתה הקשה .  בשבוע שעבר הם עברו לבית חדש ואקולוגי בשווי של ארבעה מיליון ליש"ט באזור הקטוסוולדס ,  והעניקו לקלסו את המפתחות לביתם ,  בן החמישה חדרים אותו ניקתה במשך ארבע שנים ,  ולמכונית ההונדה שלהם . " כל מה שאתם צריכים לדעת הוא שאני מאוד אוהבת את המנקה שלי ",  אמרה לייקוק לעיתון  " הדיילי מייל ".  
עוזרת הבית ובעלה עברו מדירתם השכורה לביתם החדש בסוף השבוע .  היא גם הפסיקה לנקות בתים אחרים מלבד ביתם החדש של המולטי-מיליונרים .  ונראה שתהיה לה הרבה עבודה - הבית כולל אולם קולנוע ובו 25 מושבים ,  בריכה פנימית וסאונה .  גם צי הרכב של בני הזוג עבר שדרוג ,  במקום הונדה סיוויק עומד כעת ג'יפ ב.מ.וו בחניית הבית .  לאחר זכייתם אמרו פייג' ולייקוק כי הם לא יפסיקו לעבוד והבטיחו לחלוק את מזלם הטוב .
 
זכו בלוטו והעניקו למנקה שלהם את ביתם
עוזרת הבית  " זכתה בלוטו "  לאחר שבני זוג בריטים שאצלם עבדה זכו בהגרלת ענק באירופה והחליטו להעניק לה את ביתם הישן ואת מכוניתם כאות הוקרה על עבודתה

