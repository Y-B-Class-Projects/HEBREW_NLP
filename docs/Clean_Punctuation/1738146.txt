 " גורל מדחת יוסוף - תמרור אזהרה לגלעד שליט "
 אביבה שליט הגיעה לאזכרה שהתקיימה בבית ג'אן לזכרו של שוטר מג"ב מדחת יוסוף שנהרג לפני עשור בקבר יוסף בשכם .  ח"כ אריה אלדד : " עד שהאחראים לא יקומו ויבקשו סליחה על הערכים שהם מעלו בהם ,  הפצע הזה יישאר פתוח "
 בבית ג'אן שבגליל מציינים היום  ( שישי )  עשר שנים למותו של מדחת יוסוף ,  שוטר משמר הגבול שנהרג בתחילת האינתיפאדה השנייה במתחם קבר יוסף בשכם .  יוסוף נפצע באורח קשה מירי צלף בקרב ,  דימם למוות במשך שעות ולבסוף מת מפצעיו ,  בתוך המתחם .  לאחר מותו התברר ,  כי צמרת צה"ל סמכה על כוחות הביטחון הפלסטיני שיחלצו אותו .  משפחתו של יוסוף האשימה את ראשי צה"ל והמדינה בהפקרתו של החייל למוות .  אמו של גלעד שליט ,  אביבה שליט ,  הגיעה במפתיע לטקס האזכרה .  האם סירבה לשוחח עם עיתונאים ,  אולם שמשון ליבמן ,  ראש מטה המאבק לשחרור גלעד שליט ,  שליווה אותה ,  אמר לגלי צה"ל כי  " עלינו ללמוד את השיעור שהשאיר לנו מדחת יוסף :  אל תפקירו ".  ליבמן הוסיף ואמר ,  כי גורלו של מדחת צריך לעמוד לנגד עיניהם של מקבלי ההחלטות בעניינו של גלעד שליט .  
חבר הכנסת אריה אלדד  ( האיחוד הלאומי )  ,  שהשתתף אף הוא באזכרה ,  קרא להקמת ועדת חקירה ממלכתית לבדיקת נסיבות מותו של יוסוף . " עד שהאחראים לא יקומו ויבקשו סליחה על הערכים שהם מעלו בהם ,  הפצע הזה יישאר פתוח ",  אמר אלדד , " כול להיות שאנשים יכולים להמשיך ,  אבל הם לא יכולים לעשות את זה בלי שהם פתחו וניקזו את המורסה הזאת ,  בלי שטיפלו בפצע קודם .  אי אפשר סתם להתעלם ".  

" גורל מדחת יוסוף - תמרור אזהרה לגלעד שליט "
 אביבה שליט הגיעה לאזכרה שהתקיימה בבית ג'אן לזכרו של שוטר מג"ב מדחת יוסוף שנהרג לפני עשור בקבר יוסף בשכם .  ח"כ אריה אלדד : " עד שהאחראים לא יקומו ויבקשו סליחה על הערכים שהם מעלו בהם ,  הפצע הזה יישאר פתוח "
 
