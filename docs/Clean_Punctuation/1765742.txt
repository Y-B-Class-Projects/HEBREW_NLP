הממשלה רוצה לתת פטור ממכרז לקבלנים שישפצו בתים בכרמל - האוצר מתנגד
ועדה בראשות אייל גבאי ומנכ"ל משרד השיכון תעניק פטור ממכרז לשיפוץ בתים בעלות של עד 150 אלף שקל
הממשלה פועלת לזרז את שיפוץ הבתים שנפגעו בשריפה בכרמל .  לצורך כך ,  תתבקש הממשלה ביום א' הקרוב לאשר מתן פטור ממכרז לשיפוץ בתים.הפטור ממכרז של משרד השיכון לביצוע השיפוץ נועד למנוע מצב שבו תידרש עריכת מכרז - מהלך שיאריך את תקופת קבלת האישורים לשיפוץ .  הצעה זו מאפשרת לבצע את ההתקשרויות הנדרשות באופן מהיר ויעיל ,  אומרים במשרדי הממשלה.לפי ההצעה שתוגש על ידי מנכ"ל משרד ראש הממשלה אייל גבאי ,  ועדה בראשות מנכ"ל משרד הבינוי והשיכון מרדכי מרדכי תעניק פטור ממכרז לשיפוץ בתים בעלות של עד 150 אלף שקל .  בוועדה זו ישתתפו גם מנכ"ל משרד הפנים ,  מנכ"ל משרד החקלאות וכן ,  נציג החשב הכללי באוצר ונציג היועץ המשפטי של האוצר.בדברי ההסבר להחלטה נקבע כי  " הממשלה רואה בשריפה בכרמל ובנזקים שנגרמו בגינה לתשתיות חיוניות לתושבים ולישובים נסיבות מיוחדות ונדירות שבעטיין ,  על שר האוצר ועל ועדת הפטור המיוחדת לאשר התקשרויות בפטור במכרז ככל שהעיכוב בביצוען פוגע ביכולת לקיים אורח חיים תקין ".  שיקום הישובים ,  המגורים ,  התשתיות הציבוריות חיוניים להשבת החיים והפעילות הכלכלית למסלולם התקין באיזור שנפגע בכרמל ". ההחלטה תוגש בימים הקרובים לאישורה של ועדת החוקה חוק ומכרז המוסמכת לאשר פטור חובת מכרז למשרדי הממשלה.יצויין כי היועץ המשפטי של משרד האוצר הביע התנגדות להצעה והודיע שינמק את התנגדותו במועד מאוחר יותר .  לעומתו ,  היועצת המשפטית של משרד רה"מ שלומית ברנע תמכה בהצעה למתן הפטור .  ואילו היועץ המשפטי לממשלה קבע שאין מניעה לקבלת ההחלטה על מתן הפטור .
 
הממשלה רוצה לתת פטור ממכרז לקבלנים שישפצו בתים בכרמל - האוצר מתנגד
ועדה בראשות אייל גבאי ומנכ"ל משרד השיכון תעניק פטור ממכרז לשיפוץ בתים בעלות של עד 150 אלף שקל

