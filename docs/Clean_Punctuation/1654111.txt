פסגות ואי.בי.אי מקבלים חמישה כוכבים מקרנות מידע זהב 
לפי נתוני החברה ,  חמישית מקרנות הנאמנות הפועלות כיום הוקמו בשנתיים האחרונות
 >  >  פסגות ואי.בי.אי מובילים את דירוג הכוכבים המשולב של קרנות מידע זהב למנהלי קרנות הנאמנות .  פסגות ,  שמחזיק בשיא הרציפות בדירוג הגבוה ביותר ,  זוכה לדירוג של חמישה כוכבים 36 פעמים ברציפות .  אי.בי.אי חזר לצמרת בינואר ,  לאחר בדיוק שנה רצופה שבה קיבל דירוג של ארבעה כוכבים .  בדירוג של ארבעה כוכבים בדירוג המשולב למנהלי קרנות נאמנות זכו הראל פיא  ( 39 פעמים ברציפות )  ,  אקסלנס  ( 20 פעמים )  ,  דש  ( 17 פעמים )  ,  א.ד .  רוטשילד  ( 12 פעמים )  ,  ילין לפידות  ( שבע פעמים )  ,  מיטב  ( ארבע פעמים )  ,  מגדל שוקי הון  ( שלוש פעמים )  ,  ואלטשולר שחם ,  שבינואר חזר לרמת ארבעה כוכבים לאחר כשנה וחצי .  המנהלים שקיבלו שלושה כוכבים בדירוג המשולב הם מרכנתיל  ( 30 פעמים ברציפות )  ,  ישיר  ( 18 פעמים )  ,  מנורה מבטחים  ( 17 פעמים )  ,  אלומות ספרינט  ( 16 פעמים )  ,  רמקו  ( חמש פעמים )  ,   ( פעם שנייה ברציפות )  .  מספר הפעמים ברציפות מתייחס לדירוג של שלושה ,  ארבעה או חמישה כוכבים למנהל הקרן מאז השקת הדירוג ועד היום .  בקרנות מידע זהב מציינים שהחודשיים הראשונים של 2010 ממשיכים להיות חיוביים ,  אבל יש לקחת בחשבון ש-2009 היתה שנה יוצאת דופן ,  ויהיה קשה לחזור ולהציג תשואות פנומנליות כמו אלה שנרשמו בה .  דירוג הכוכבים למנהלי הקרנות המצטיינים מסכם את הישגיהם ב-12 הדירוגים האחרונים ,  כך שהוא מכסה תקופה של שנתיים - שכוללת שנה קשה ב-2008 ושנה טובה במיוחד ב-2009 .  מספר הקרנות גדל מ-1166 בתחילת 2008 ל-1188 בסוף פברואר 2010 .  אלא ששינוי זעיר זה מסתיר שינויים דרמטיים הרבה יותר :  בתקופה זו מוזגו 138 קרנות ופורקו  ( נסגרו )  100 קרנות .  כלומר ,  כחמישית מקרנות הנאמנות נעלמו .  מצד שני ,  נוספו 260 קרנות חדשות .  כלומר חמישית מהקרנות הפועלות כיום הוקמו בשנתיים האחרונות .
 
פסגות ואי.בי.אי מקבלים חמישה כוכבים מקרנות מידע זהב 
לפי נתוני החברה ,  חמישית מקרנות הנאמנות הפועלות כיום הוקמו בשנתיים האחרונות

