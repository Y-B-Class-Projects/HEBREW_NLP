לא בצרורות ,  אבל יבקיעו
בפינת 'לפנינו המבול' איתרנו עבורכם ארבעה משחקים שבהם יובקעו ,  לטענתנו ,  כמה שערים .  שאלקה פוגשת את סט .  פאולי ,  מכבי ת"א את אשקלון ,  מכבי נתניה את עכו וסביליה את ולנסיה
אנחנו ממשיכים לחפש את המשחקים הגשומים בווינר במסגרת הפינה 'לפנינו המבול' .  איפה יובקעו שערים רבים ?  כידוע ,  ההימור הנפוץ בווינר הוא  " אנדר/אובר שערים  ( 2-3 )  ",  כלומר אם אתם חושבים שלא יובקעו שערים או יובקע שער אחד ,  אתם מסמנים 1 .  אם לדעתכם יובקעו שניים או שלושה שערים ,  אתם מסמנים X ,  ואם אתם חושבים שיובקעו למעלה מארבעה שערים ,  אתם מסמנים 2 .
 בשבוע שעבר חזינו שהולכים להיות שערים רבים בין באיירן מינכן לפרייבורג ,  אך טענו שיהיו שניים או שלושה ולמעשה המשחק הסתיים בניצחון גדול של באיירן 2:4 .  לאחר מכן שיערנו שיהיו שניים או שלושה שערים בין בני יהודה לבני סכנין ,  אכן המשחק הסתיים ב-0:2 לכתומים .
 פגענו גם במשחק בין אתלטיקו מדריד לאלמריה ,  כשחזינו שניים או שלושה שערים ולמעשה הוא הסתיים ב-1:1 ,  כפי שהימרנו .  ביום שני כבר פחות היינו בכיוון ,  במשחק הנעילה בפרמייר ליג בין בלקפול לווסט ברומיץ' ,  בו טענו שיהיו ארבעה שערים ומעלה כשהוא למעשה הסתיים ב-1:2 לזכות קבוצתו של דקל קינן .
 שאלקה אמנם חזרה לגרמניה אחרי 0:0 מאכזב מבחינתה נגד הפועל תל אביב ,  אבל ברור לה שכדי להיחלץ מהמקום האחד לפני אחרון שבו היא נמצאת ,  היא חייבת להתחיל להבקיע שערים ולנצח .  שאלקה פוגשת בגלזנקירשן יריבה ששייכת גם היא לתחתית ,  ושתיהן היו שותפות העונה למשחקים רבים עם שערים .  במשחקיה של שאלקה הובקעו 2.7 שערים בממוצע למשחק ,  כשגם במשחקיה של סט .  פאולי הובקעה כמות זהה לחלוטין .  אנחנו הולכים על שניים או שלושה שערים .
 ההימור :  X
מכבי תל אביב הביכה את עצמה ביום שני האחרון אחרי שסיימה ב-0:0 חסר מעוף נגד הפועל חיפה ,  אבל לצהובים של אבי נמני יש יומרות להיאחז כבר עכשיו באחד מהמקומות הראשונים ,  ולשם כך הם חייבים לנצח את הפועל אשקלון ,  שעד השבוע נחשבה לאחת ההפתעות הנעימות של העונה .  אלא שאשקלון חטפה רביעייה ממכבי נתניה וחזרה בעצם לקרקע .  הסטטיסטיקה מצביעה על 1.8 שערים בממוצע למשחק של מכבי תל אביב ,  בעוד אצל אשקלון מובקעים 2.8 שערים .  אנחנו הולכים על כמות מאופקת .
 ההימור :  X
מדובר במפגש בין שתיים מהקבוצות הנעימות של העונה .  הן לא נוצצות ,  אבל עושות את העבודה היטב אחרי שמונה מחזורי ליגה ושתיהן שואפות להמשיך בדרך החיובית שלהן .  מכבי נתניה ,  חסרת הכוכבים ,  נמצאת כבר במקום החמישי בליגה עם 15 נקודות ,  בעוד עכו קורצת גם היא לחלק העליון של הטבלה וממוקמת שביעית באופן מפתיע עם 12 נקודות .  במשחקיה של נתניה הובקעו בממוצע 2.75 שערים למשחק ,  בעוד במשחקיה של עכו הובקעו בממוצע 3.25 שערים .  בואו נלך פה על משחק רב שערים .
 ההימור :  2
שתי הקבוצות ,  שבשנים האחרונות נאלצות לראות את ריאל מדריד וברצלונה מתקוטטות ביניהן על כתר האליפות והן מסתפקות בקרב על המקום השלישי ,  נפגשות לסוג של הצהרת כוונות .  ולנסיה פתחה היטב את העונה אבל במחזורים האחרונים היא מעט דעכה וכעת היא מדורגת במקום הרביעי .  לעומתה ,  סביליה לא הצליחה לייצר מומנטום חיובי ובמחזור האחרון היא אף הושפלה עם 5:0 מול האלופה .  במשחקיה של סביליה הובקעו בממוצע 3.3 שערים למשחק ,  בעוד אצל ולנסיה הובקעו 2.5 שערים .  אנחנו חוזרים להיות עדינים .
 ההימור :  X

לא בצרורות ,  אבל יבקיעו
בפינת 'לפנינו המבול' איתרנו עבורכם ארבעה משחקים שבהם יובקעו ,  לטענתנו ,  כמה שערים .  שאלקה פוגשת את סט .  פאולי ,  מכבי ת"א את אשקלון ,  מכבי נתניה את עכו וסביליה את ולנסיה

