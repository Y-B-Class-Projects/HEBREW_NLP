עקב החשש לנזק מאסון תעופה :  ET solar חתמה על הסכם עם חברה סינית לביטוח שדות אנרגיה סולרית
שדות האנרגיה הסולרית ממוקמים בעיקר בדרום הארץ בקרבת שדות התעופה עובדה ואילת
קונצרן האנרגיה הסולארית et solar חתם על הסכם ראשון מסוגו עם קונסורציום של 10 חברות ביטוח מסין לביטוח שדות אנרגיה סולרית בישראל ,  מפני אסונות תעופה - כך נודע ל-themarker.שדות האנרגיה הסולרית ממוקמות בעיקר בדרום הארץ בקרבת שדות התעופה עובדה ואילת ;  בעתיד מתוכנן לקום שדה תעופה בינלאומי חדש שיחליף את נמל האוויר הקיים באילת וכן כזה אשר ישמש כשדה תעופה משלים לנתב"ג.לדברי מנכ"ל חברת et solar בישראל ,  רפי קירשנבוים , " באירופה ובמקומות נוספים בעולם שהתעופה האזרחית מפותחת בתחומם ,  נהוג לבטח את הפרויקטים הסולריים מפני פגיעות מטוסים .  עלות הקמת פרוייקט סולרי בישראל דורשת השקעה בהיקף של עשרות עד מאות מיליוני שקלים ואין סיבה להשאיר את ההשקעה חשופה לאסונות תעופה .  זה סיכון שאסור לקחת ,  במיוחד שהמערכות מתוכננות לעבוד במשך 25 שנה לאחר מועד התקנתן - פרק זמן רב כדי להשאיר את ההשקעה חשופה לסיכון זה ". לדבריו ,  הביטוח נגד נזקי תעופה הוא  " הרחבה של מודל הביטוח הבסיסי שמציעות חברות הביטוח מסין במסגרתו כל אחת מעשרת החברות ,  אחראית באופם מלא לביטוח תפקוד קולטי האנרגיה בישראל - כך שגם אם חלק מחברות הביטוח ייקרסו בעתיד ,  אלו שעדיין יישארו ,  תהיינה מחוייבות להסכם ". קירשנבוים הוסיף כי  " המשבר הכלכלי העולמי הוכיח ,  שבחיים צריכים להיות מוכנים לתרחישים שאיננו יכולים לחזות אותם .  גיבוי כלכלי ורשת ביטחון למשך 25 שנה מחברות ביטוח גדולות ומוכרות יגנו על הפרוייקטים בישראל ,  גם מפני התרסקויות של כלי טיס שאיננו יכולים לצפות אותן כעת ". 

עקב החשש לנזק מאסון תעופה :  ET solar חתמה על הסכם עם חברה סינית לביטוח שדות אנרגיה סולרית
שדות האנרגיה הסולרית ממוקמים בעיקר בדרום הארץ בקרבת שדות התעופה עובדה ואילת

