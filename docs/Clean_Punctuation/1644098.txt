מרכוס קמבי עבר לפורטלנד
הבלייזרס הנחיתו עזרה לקו הקדמי המדולל שלהם בדמות הריבאונדר המנוסה ,  ושלחו לקליפרס בתמורה את אאוטלו ובלייק
שלושה ימים לפני תום מועד ההעברות חרושת השמועות ברחבי ה-NBA ממשיכה לסעור ,  כשהשמות החמים בשוק הם אמארה סטודמאייר ,  ריי אלן וטרייסי מקגריידי ,  אבל בינתיים הושלם הערב  ( שלישי )  טרייד מעניין בין פורטלנד לקליפרס .  הבלייזרס ,  שאיבדו את גרג אודן וג'ואל פריזבילה שגמרו את העונה ,  השיגו עזרה לקו הקדמי שלהם בדמותו של מרכוס קמבי ,  ושלחו ללוס אנג'לס בתמורה את טראביס אאוטלו וסטיב בלייק ,  יחד עם 1.5 מיליון דולר .
 קמבי בן ה-35 רושם עונה טובה מאוד ומדורג שני בליגה בריבאונדים עם 12.1 למשחק ,  אבל הצניחה החופשית של הקליפרס אל מחוץ למאבקי הפלייאוף זירזה את עזיבתו ,  כשהג'נרל מנג'ר מייק דאנבילי ,  שעזב את עמדת המאמן לפני כשבועיים ,  העדיף את הכישרון של אאוטלו הצעיר ,  שצפוי לחזור למגרשים בקרוב אחרי שהושבת מאז נובמבר בגלל פציעה ברגלו .
" אנחנו מאוד נרגשים מהבאתו של שחקן פנים מנוסה מהקליבר של מרכוס ,  ומאמינים שהוא יעזור לנו המון בשלבי ההכרעה של העונה ",  אמר הג'נרל מנג'ר של פורטלנד ,  קווין פריצ'ארד . " הוא לוחם נהדר שנחשב כבר זמן רב לאחד השומרים הטובים בליגה ". 

מרכוס קמבי עבר לפורטלנד
הבלייזרס הנחיתו עזרה לקו הקדמי המדולל שלהם בדמות הריבאונדר המנוסה ,  ושלחו לקליפרס בתמורה את אאוטלו ובלייק

