2.1 מיליון שקל לבית קטן בהרצליה 
עסקת השבוע
 >  >  השוכרים שמתגוררים בקוטג' דו משפחתי ברחוב רוחמה בשכונת נוה ישראל בהרצליה ,  ייאלצו לפנותו בעוד שנה ,  לאחר שהבעלים ,  ארבעה אחים שירשו את הנכס ,  מכרו את הקוטג' השבוע ב-2.1 מיליון שקל . " מדובר במחיר גבוה יחסית למחירי בתים פרטיים בשכונה ",  אמר השבוע זכיין  " אנגלו סכסון "  בהרצליה דוד לוי ,  שהעריך את הסיבה למחיר הגבוה : " מדובר במגרש ייחודי במיקומו וגודלו ,  הגובל בשדות החקלאיים של קיבוץ גליל ים ,  ואין הרבה מגרשים גדולים במיקום כזה בשכונה ".  על המגרש ,  ששטחו 430 מ"ר ,  הוקם לפני 15 שנה קוטג' קטן בן 65 מ"ר בלבד ,  שהושכר לזוג צעיר .  הרוכשים גם הם בני זוג צעירים שהתגוררו בשכונה בשכירות וחיפשו במשך תקופה ארוכה בית עם גינה . " 48 שעות לאחר שהנכס הגיע אלינו ,  הצדדים כבר לחצו ידיים ",  הוסיף לוי . " שיווקנו את הנכס ב-2.19 מיליון שקל ,  ואני מאמין שאם הפינוי היה מיידי ,  הבעלים גם היו מקבלים את המחיר שדרשו ,  אך לזוג שגר בשכירות בנכס ,  יש חוזה לעוד שנה ".  לדברי לוי ,  על המגרש ניתן לבנות קוטג' דו-קומתי ,  כאשר לרוכשים עדיף לא להרוס את המבנה הקיים אלא להרחיבו ,  מאחר שהוא בן 15 שנה בלבד ,  ובכך לחסוך בעלויות .
 
2.1 מיליון שקל לבית קטן בהרצליה 
עסקת השבוע

