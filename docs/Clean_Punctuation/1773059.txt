למי נועדה מאזדה 2 אוטומטית ? 
זכיינית מאזדה בבריטניה החלה בשיווק המאזדה 2 האוטומטית .  קהל המטרה  נהגים בעלי מוגבלויות ,  מורי נהיגה ותלמידיהם
ישנם פערים עצומים בין התרבות המוטורית שלנו בישראל לזו של בריטניה ,  ועזבו רגע את כל עניין הספורט המוטורי והמירוצים .  הפערים מתגלים גם בחיי היומיום כפי שניתן לראות בהודעה רשמית שהוציאה שם אחת מיצרניות הרכב .  מדובר במאזדה שכולכם מכירים ,  והסופרמיני שלה ה-2 המוכרת אצלנו לא פחות .
 השבוע החל בבריטניה שיווק הגרסה האוטומטית של המאזדה 2 עם מנוע ה-1.5 ל' ,  שעד כה נמכרה בשילוב עם תיבה ידנית בלבד .  רובכם בוודאי חושבים שהבריטים לא נורמלים שנאלצו עד כה לערבב בעצמם את ידית ההילוכים ,  אבל שימו לב מה יש להם לומר . " מאזדה מכוונת את המאזדה2 האוטומטית לאנשים בעלי מוגבלויות ולבתי ספר לנהיגה ",  כך בכותרת ההודעה הרשמית שאינה משתמעת לשתי פנים וגורמת לנו לחשוב ,  האם יש משהו שאנחנו לא יודעים על עצמנו ? 
עלות הגרסה האוטומטית בבריטניה 12,370 פאונד ,  שהם קצת יותר משבעים אלף שקלים .  בתמורה להם מקבלים ארבעה הילוכים ,  רגל ויד שמאל חופשיות  ( להזכירכם ,  בבריטניה מעבירים הילוכים עם יד שמאל )  ,  צריכת דלק מוצהרת של 15.6 ק"מ לליטר ופליטת CO2 של 146 גק"מ ,  נתון חשוב מאוד בבריטניה ובעולם בכלל ,  פחות בישראל .  
אנשי מאזדה בממלכה המאוחדת בטוחים כי הסופרמיני תצליח מאוד בעיקר בקרב האוכלוסיות לעיל .  בכלל ,  הם חושבים שלתיבות הילוכים אוטומטיות יש סיכוי טוב להפוך לרבות מכר מתי שהוא בעתיד .  לנו נותר לערער אם זה הם הלא נורמלים שלא נאמר סוטים בהשוואה אלינו או שמא זה אנחנו .  מעניין כיצד הם יגדירו את המאזדה 2 סדאן אם יחליטו שגם לה יש קהל יעד מתאים .
 
למי נועדה מאזדה 2 אוטומטית ? 
זכיינית מאזדה בבריטניה החלה בשיווק המאזדה 2 האוטומטית .  קהל המטרה  נהגים בעלי מוגבלויות ,  מורי נהיגה ותלמידיהם

