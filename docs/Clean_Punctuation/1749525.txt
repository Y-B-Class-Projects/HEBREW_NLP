שיעור האבטלה בגוש היורו - מעל 10% ;  בספרד - 20.8%
פערים גדולים בתוך הגוש בין המדינות השונות :  האבטלה בהולנד רק 4.4%
שיעור האבטלה במדינות גוש היורו עלה בחודש שעבר מעל לרמה של 10% - בראשונה מאז יצירת המטבע האירופי בשנת 1999 - לפי נתונים שפירסמה היום הלשכה לסטטיסטיקה של האיחוד האירופי .  שיעור האבטלה ב-16 מדינות גוש היורו עלה בספטמבר לרמה של 10.1% לעומת 10% באוגוסט ,  אולם נרשמו פערים ניכרים בין שיעורי האבטלה במדינות השונות בגוש .  כך למשל ,  שיעור האבטלה בספרד הוא 20.8% ואילו בהולנד שיעור האבטלה הוא 4.4% .  שיעור האבטלה בגרמניה - הכלכלה הגדולה ביותר באירופה - ירד בחודש שעבר ל-6.7% לעומת 6.8% באוגוסט ,  ואילו שיעור האבטלה בצרפת נותר ללא שינוי ברמה של 10% .  שיעור האבטלה בגוש היורו גבוה יחסית לכלכלות מפותחות אחרות .  כך למשל ,  על בסיס שיטת חישוב זהה ,  שיעור האבטלה בארה"ב הוא 9.6% ,  בבריטניה 7.7% וביפן 5.1% .
 
שיעור האבטלה בגוש היורו - מעל 10% ;  בספרד - 20.8%
פערים גדולים בתוך הגוש בין המדינות השונות :  האבטלה בהולנד רק 4.4%

