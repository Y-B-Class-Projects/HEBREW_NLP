נשים :  שיחקו בחוץ ,  הרגישו בבית
כל קבוצות החוץ השיגו ניצחון ,  כשבמוקד גברה אשדוד על נתניה 80:70 .  רמת השרון גברה על רמת חן ,  רמלה ניצחה בחולון
המחזור ה-15 בליגת העל של כדורסל הנשים נסגר הערב  ( חמישי )  כשמעבר לניצחונות של אשדוד ורמת השרון ,  הרי שהעובדה המשונה מכולן היא שכל הקבוצות ששיחקו בחוץ ,  השיגו ניצחון .  אשדוד היתה קרובה להביס את נתניה ,  אך ניצחה אותה לבסוף רק ב-10 ,  רמת השרון לא התקשתה יתר על המידה מול רמת חן ,  אס"א ירושלים התעללה בתל כביר ,  הפועל תל אביב שוב הפסידה ,  הפעם לבנות השרון ,  בעוד רמלה ניצחה את חולון .  
אליצור מכבי נתניה - מכבי אשדוד 80:70
מאבק הצמרת הבטיח להיות צמוד ,  אבל בפתיחה ברחו דווקא האורחות ,  כשהן מציגות רבע התקפי נהדר ,  לצד הגנה חזקה ,  שעצרה את נתניה על 10 נקודות בלבד ,  בדרך ליתרון 19 מדהים .  המארחות הצליחו לצמק מעט עד ההפסקה ,  אבל אשדוד שוב עלתה ל-20 הפרש ,  וברבע האחרון הצליחה נתניה רק לצמק .  אשלי ווקר הוליכה את קלעיות אשדוד עם 22 נקודות והוסיפה 8 ריבאונדים ,  בעוד ריבי גרינבוים קלעה 15 ואספה 8 ריבאונדים .  לנתניה :  אוקישה הווארד 22 ו-4 אסיסטים .  
רמת חן - רמת השרון 87:76
מוליכת הליגה יצאה למשחק קשה מול קבוצתו של עדני דגן ,  שעדיין ניסתה להתאושש מההופעה העלובה שלה במחזור הקודם .  רמת השרון השתלטה על המשחק במחצית הראשונה וכבר הוליכה ב-10 הפרש בהפסקה ,  אלא שאז התעוררה טיפני ג'קסון ברמת חן ,  והחלה להחזיר את קבוצה .  המארחות הצליחו לחזור ולכפות הארכה ,  אבל רמת השרון לא הותירה להן סיכוי עם ריצת 8:19 ב-5 הדקות הנוספות .  אמברוסיה אנדרסון הוליכה את קלעיות רמת השרון עם 24 נקודות ,  ושרון סאם קלעה 17 .  לרמת חן :  טיפני ג'קסון 27 ו-10 ריבאונדים .  
הפועל תל אביב - בנות השרון 95:86
שחקניותיו של רועי אייזנברג ,  שהשיגו ניצחון נדיר יחסית במחזור הקודם ,  ניסו בכל כוחן להמשיך את המומנטום ,  אבל מול האורחות החזקות זה לא היה פשוט .  בנות השרון הוליכה לאורך כל המשחק ,  וברבע שני נהדר שלהן הביא אותן ליתרון 11 במחצית .  הרבע השלישי היה מוצלח עוד יותר ,  והיתרון הגיע ל-18 ,  כשלמארחות נותר הרבע האחרון רק כדי לצמק מעט את התוצאה .  אולימיקה סאני הוליכה את קלעיות בנות השרון עם 28 נקודות ו-13 ריבאונדים ,  בעוד קריסטי טוליבר הוסיפה 22 ו-6 אסיסטים .  להפועל תל אביב :  רנדי הנרי 25 .  
אליצור חולון - אליצור רמלה 91:79
גם כאן ידיהן של האורחות היתה על העליונה ,  בעוד רמלה המשיכה להיראות טוב בתקופה האחרונה .  חולון נותרה צמודה לרמלה במשך שלושה רבעים ,  אבל ברבע בו קולעת היריבה לא פחות מ-33 נקודות ,  לא פשוט לנצח ,  אפילו לא בבית .  דיאנה ג'קסון ופלאנט פירסון הוליכו יחדיו את קלעיות רמלה עם 21 נקודות ו-12 ריבאונדים כל אחת .  את חולון הוליכו קרי גארדין וראשנדה מקנטס עם 23 כל אחת .  
מכבי תל כביר - אס"א ירושלים 93:63
קרב התחתית היה אמור להיות צמוד ,  אבל אף אחד לא סיפר את זה לאורחות מירושלים .  ברבע הראשון תל כביר עוד היתה בתמונה ,  אבל אז הגיעה ריצת 11:24 של האורחות ,  בדרך ליתרון של 30 נקודות כבר ברבע השלישי ,  ומשם והלאה הכל היה לפרוטוקול .  מיסטי וויליאמס הוליכה את קלעיות ירושלים עם 33 ו-20 ריבאונדים .  לתל כביר :  מרסידס פוקס גריפין 26 .
 
נשים :  שיחקו בחוץ ,  הרגישו בבית
כל קבוצות החוץ השיגו ניצחון ,  כשבמוקד גברה אשדוד על נתניה 80:70 .  רמת השרון גברה על רמת חן ,  רמלה ניצחה בחולון

