ורד וגדיר תורגלו מחוץ להרכב מכבי חיפה
אלישע לוי תרגל 12 שחקנים והזהיר מקרית שמונה .  קטן ,  גולסה וקולמה בפנים .  פיליאבסקי ימריא לאוקראינה ,  מחכה לחתימה
קפטן מכבי חיפה ,  יניב קטן ,  הודיע לצוות המקצועי כי הוא יהיה כשיר למשחק ביום שני מול עירוני קריית שמונה .  היום  ( שישי )  תורגל הקפטן בהרכב של הקבוצה יחד עם ולדימיר דבאלשיווילי ,  שלא התאמן אתמול משום שסבל מחום .  לגבי קטן ,  הוא טען כי עוצמת עוצמת הכאב במפשעה פחתה ולכן הוא יכול לשחק .  
המאמן אלישע לוי תרגל באימון היום 12 שחקנים בהרכב הראשון ו-12 בשני .  ה-12 שפתחו היו :  ניר דוידוביץ' ,  אייל משומר ,  שי מימון ,  אריק בנאדו ,  פיטר מסיללה ,  ג'ון קולמה ,  גוסטבו בוקולי ,  אייל גולסה ,  ליאור רפאלוב ,  יניב קטן ,  תומר חמד וולדימיר דבאלישווילי .  על פי תמונת המצב הזאת ,  עידן ורד ומוחמד גדיר מחוץ ל-11 של המאמן וג'ון קולמה יחזור לאחר פציעה .  ייתכן שגולסה יפתח בצד ימין של הקישור ורפאלוב בשמאל .  
המאמן אמר לשחקניו היום : " ביום שני יהיה סוער ,  תהיו מוכנים לכל תרחיש .  מי שצריך נעלי סטופקס ,  שיתחיל להתאמן איתם .  קרית שמונה משחקת פיזי ואנחנו צריכים לשחק יותר פיזי מהם ".  שלומי אזולאי הפצוע ייעדר מהמשחק .
 כפי שפורסם שלשום ,  חיפה נמצאת במשא ומתן מתקדם עם הבלם אנדריי פיליאבסקי .  אתמול התברר כי חיפה פנתה רשמית לקבוצתו ,  ניבה ויניציה ,  כדי לנהל איתה משא ומתן ,  לאחר שהושג סיכום עקרוני עם השחקן .  פיליאבסקי החליט לעזוב את ישראל עד מיצוי המשא ומתן עם קבוצתו ויחזור רק לאחר החתימה על החוזה .  אתמול הבהיר גורם בקבוצה בנוגע לבלם בן ה-22 : " אם אלישע לא ימצא שחקן טוב יותר עד ינואר ,  נצרף אותו .  אם לא  הנטיה היא לצרפו בעונה הבאה .  מדובר בשחקן עם איכויות גבוהות ".  
סיידו יאיא שסיכם לשלוש וחצי שנים מחכה לחתימה הסופית על החוזה ,  שחיפה תוכל להשתחרר ממנו בתום העונה .  ייתכן ועד חודש ינואר יגיע בלם נוסף למבחנים בקבוצה ,  בהמלצתו של הסקאוט אלון חרזי .
 בקבוצה לא מתכוונים לשחרר את ולדימיר דבאלישווילי בכל מחיר .  כבר עתה ברור שהנשיא יעקב שחר לא יסכים להחתים חלוץ בסכומים גבוהים  ( עסקת הגעתו של החלוץ הליטאי דוידאס סארנס מוערכת בכ-1.5 מיליון יורו )  מבלי להכניס כסף לקופת המועדון ממכירת הגיאורגי ,  לפחות מיליון יורו .  חיפה כבר הפסידה לא מעט כסף מרכישת איגנסיו קאנוטו ,  אותו היא מעדיפה למכור ,  כדי שלא להיתקל בבעיות בעתיד כפי שקרה בעבר עם הקשר הברזילאי שאבייר אנדרסון .  הקשר אדריאן סילבה מחפש קבוצה אחרת בפורטוגל .  כזכור ,  השחקן התבטא בפני חבריו לקבוצה כי אין לו כרגע מקום בסגל של ספורטינג ליסבון .
 עדכון ראשון :  10:33עדכון אחרון :  12:37

ורד וגדיר תורגלו מחוץ להרכב מכבי חיפה
אלישע לוי תרגל 12 שחקנים והזהיר מקרית שמונה .  קטן ,  גולסה וקולמה בפנים .  פיליאבסקי ימריא לאוקראינה ,  מחכה לחתימה

