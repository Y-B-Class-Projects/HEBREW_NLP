נעצרה עו"ד שחשודה בגניבת כספים מקשישים
ירדנה נילמן חשודה בגניבה של כ-10 מיליון שקלים מעשרות קשישים ,  בזמן שהייתה האפוטרופוסית שמונתה להם על ידי משרד הרווחה .  היא נמלטה לפני שנתיים ונעצרה עם שובה מגואטמלה
עורכת הדין ירדנה נילמן ,  שחשודה בגניבה של כ-10 מיליון שקלים מעשרות קשישים בהיותה האפוטרופוסית שמונתה להם על ידי משרד הרווחה ,  נעצרה היום  ( חמישי )  עם שובה ארצה מגואטמלה .  
עו"ד נילמן ,  שחשודה בעבירות חמורות של גניבה בידי מורשה ,  גניבה בידי עובד ציבור ,  וקבלת דבר במרמה בנסיבות מחמירות ,  נמלטה מישראל לפני כשנתיים ,  לאחר שנפתחה נגדה חקירה .  היא הוחזרה לארץ בעקבות שיתוף פעולה בין המחלקה לעניינים בינלאומיים בפרקליטות המדינה ,  חוליית האינטרפול במשטרת ישראל ,  משרד החוץ ומשרד הפנים .
 נילמן מבוקשת בישראל בחשד כי בין השנים 2006-2008 ,  גנבה כספים מעשרות קשישים בישראל ,  אשר לא היו מסוגלים לטפל בעצמם בנכסיהם ,  וזאת בהיותה האפוטרופוסית אשר מונתה להם ע"י משרד הרווחה .  בתפקידה זה ,  התאפשרה לנילמן גישה חופשית לרכושם של הקשישים ,  הכולל נכסי נדל"ן ,  כלי רכב וכספים המופקדים בחשבונות הבנק שלהם .  מחקירת משטרת ישראל עד כה לגבי חלק מהקשישים אשר היו תחת חסותה של נילמן ,  עולה חשד כבד כי היא גנבה מהם כסף בסכום כולל המגיע לכ-10 מיליון שקלים .
 הפרשה החלה כאשר האפוטרופוס הכללי במשרד המשפטים ביצע פעולות חקירה בעניינה של נילמן ,  שכללו חיפוש ותפיסת מסמכים .  בעקבות כך ,  הגיש האפוטרופוס הכללי תלונה במשטרת ישראל נגדה .  כאשר פקע תוקפו של צו עיכוב היציאה מהארץ שהוצא נגדה ,  יצאה נילמן מגבולות הארץ .  בדצמבר 2009 ,  הופיעה נילמן בשגרירות הישראלית בגואטמלה ,  לצורך קבלת שירות קונסולרי ,  ולאחר עריכת שימוע ועל בסיס החלטת שר הפנים ,  דרכונה בוטל והונפקה לה תעודת מעבר לצורך שיבה לישראל בלבד .
 
נעצרה עו"ד שחשודה בגניבת כספים מקשישים
ירדנה נילמן חשודה בגניבה של כ-10 מיליון שקלים מעשרות קשישים ,  בזמן שהייתה האפוטרופוסית שמונתה להם על ידי משרד הרווחה .  היא נמלטה לפני שנתיים ונעצרה עם שובה מגואטמלה

