פדופיל מפתח תקווה הורשע בתקיפת 3 קטינים
אורן חג'בי בן ה-20 ,  הודה במסגרת עסקת טיעון בביצוע מעשה סדום ,  מעשה מגונה ותקיפה של ילדים בגילאי 8-12 .  חג'בי איים על הילדים שאם יספרו על המעשים יהרוג אותם ואת קרוביהם
בית המשפט המחוזי בפתח תקווה הרשיע היום  ( חמישי )  את אורן חג'בי ,  תושב העיר בן 20 ,  שהודה במסגרת הסדר טיעון בביצוע מעשה סדום בנער בן 12 ,  בניסיון למעשה מגונה בילד בן 8 ובתקיפה של ילד בן 11 .
 על פי כתב האישום המתוקן שהוגש נגד חג'בי ,  באמצעות עו"ד שרון משעל מפרקליטות מחוז מרכז ,  ניגש חג'בי אל הנער בן ה-12 שהלך לכיוון ביתו בשעת ערב .  הוא שאל את הנער כיצד מגיעים לקניון ,  מפני שהוא אינו תושב המקום וביקש מהנער שילווה אותו עד לשם .
 בשלב מסוים תפס חג'בי את הנער מאחור ,  סתם את פיו והוביל אותו לתוך פיר פנימי של בניין .  הוא איים להרוג את הנער אם לא יציית לו ,  ואמר לו שהוא מחזיק באקדח .  חג'בי אילץ את הנער לבצע בו מעשה מגונה ,  ואז ביצע בו מעשה סדום בכוח .  הוא הורה לנער לתרץ את איחורו בפני אמו בכך שפגש בידידה ושוחח עמה .  חג'בי איים על הנער שאם יתוודה בפני אמו ,  הוא יהרוג את שניהם ,  אולם לא יהרוג את אביו כדי  " שיזכור את הימים הנוראיים ".  
המקרה השני שמתואר בכתב האישום התרחש כחצי שנה לאחר מכן .  חג'בי הבחין בילד בסמוך לביתו .  הוא תפס אותו ,  חסם את פיו וגרר אותו למחסן .  הוא הצהיר בפני הילד על כוונותיו המיניות ,  וכשהילד החל לבכות ואמר שהוא לא רוצה ,  אמר לו חג'בי : "  אתה רוצה לחיות או למות ?  ".  לאחר מכן ביצע מעשה מגונה לידו .  
כמה ימים לאחר מכן הבחין חג'בי בנער בן ה-11 כשהגיע לפתח ביתו .  הוא סיפר לו שיש לו חבר שנתקע במעלה הבניין ,  וביקש שיפתח עבורו את הדלת באמצעות האינטרקום .  הקטין צלצל לביתו ,  אך אמו לא היתה בבית .  חג'בי ביקש מהילד את מספר הטלפון של אמו ,  וניתק מיד .  
לפתע ,  לפת חג'בי את הילד בכתפו ,  גרר אותו אל מאחורי הבניין והצמיד אותו לקיר .  הילד החל לבכות ,  וחג'בי הורה לו לשתוק ולהוריד את מכנסיו .  לאחר מכן איים לרצוח אותו עם סכין .  הילד הצליח להכות את חג'בי ולברוח ממנו והחל לצעוק לעזרה .  הוא החל לרדוף אחריו ,  אבל לבסוף נמלט מהמקום .
 
פדופיל מפתח תקווה הורשע בתקיפת 3 קטינים
אורן חג'בי בן ה-20 ,  הודה במסגרת עסקת טיעון בביצוע מעשה סדום ,  מעשה מגונה ותקיפה של ילדים בגילאי 8-12 .  חג'בי איים על הילדים שאם יספרו על המעשים יהרוג אותם ואת קרוביהם

