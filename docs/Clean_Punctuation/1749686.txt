לשכת המסחר הבינלאומית למנהיגי ה-G20 :  מנעו את מלחמת המטבעות 
" מלחמת המטבעות עלולה במהירות ליהפך למלחמת סחר ולפגוע בכלכלה העולמית ",  אמר יו"ר הלשכה ,  רג'פ גופטה
לשכת המסחר הבינלאומית  ( icc )  ,  אשר חוששת מפני השלכותיה של מלחמת המטבעות על הסחר העולמי ,  קראה לראשי מדינות ה-g20 ,  המתכנסים בחודש הבא לפסגה בסיאול ,  להאבק במלחמת המטבעות ובמדיניות של הגנה על התוצרת המקומית באמצעות הגבלות על הייבוא ." המתחים הבינלאומיים בנוגע לשערי המטבע לא רק פוגעים באיזון מחדש של הכלכלה העולמית .  הם גם מגבירים את הסכנה להידרדרות לפרוטקציוניזם ",  אמר רג'ט גופטה ,  יו"ר ה-icc . " מלחמת המטבעות עלולה במהירות ליהפך למלחמת סחר .  כפי שאירע בשנות ה-30 ,  זה עלול להוביל לירידה חדה בפעילות הכלכלית בעולם ",  הוסיף .  ה-icc ,  המאגדת לשכות מסחר ותעשיה בכ-140 מדינות בעולם ,  אמרה כי היא מאוכזבת מכך שבפגישתם האחרונה של שרי ה-g20 הם  " בקושי התייחסו לתפקיד החשוב של הסחר העולמי ושל מערכת המסחר הרב צדדית בתהליך ההתאוששות העולמי ".   " מלחמת המטבעות "  הוא מונח שטבע בחודש שעבר שר האוצר של ברזיל ,  גואידו מנטגה ,  על מנת להמחיש את מאבקן של מדינות רבות בעוצמת מטבעותיהן ,  דבר אשר ניכר בייחוד בקרב מדינות הנסמכות על יצוא .  ארה"ב מנהלת מאבק עז נגד מדיניות זו כבר שנים רבות ,  ובמיוחד נגד סין ,  אשר מסרבת לאפשר לשער המטבע שלה להתגמש .  למרות הלחץ ,  באחרונה דווקא הצטרפו כמה מדינות למגמה של התערבות בשוק המט"ח ,  בהן יפן ,  שעשתה זאת בספטמבר .  אורן שחור ,  יו"ר השלוחה הישראלית של לשכת המסחר הבינלאומית ,  שלח מכתב בו הוא מצטרף לקריאה של עמיתיו בעולם ,  ועם זאת - הביע אמון מלא במדיניותו של נגיד בנק ישראל סטנלי פישר וזאת ,  תוך התחשבות בהתחזקות היחסית והמקומית של השקל מול הדולר והיורו .
 
לשכת המסחר הבינלאומית למנהיגי ה-G20 :  מנעו את מלחמת המטבעות 
" מלחמת המטבעות עלולה במהירות ליהפך למלחמת סחר ולפגוע בכלכלה העולמית ",  אמר יו"ר הלשכה ,  רג'פ גופטה

