השבוע בכבישים :  שלושה הרוגים
שלושה בני אדם נהרגו בשבוע האחרון בשלוש תאונות דרכים קטלניות שארעו בכבישי ישראל .  39 הרוגים מתחילת השנה
שלושה בני אדם נהרגו בשבוע האחרון  ( 07/02-13/02 )  בשלוש תאונות דרכים קטלניות שארעו על כבישי ישראל ,  כך עולה מנתונים שמפרסמת היום  ( ראשון )  הרשות הלאומית לבטיחות בדרכים .  מתחילת השנה נהרגו בתאונות דרכים 39 בני אדם ,  שמונה מהם בחודש פברואר .
 בשעות הלילה של יום שלישי נהרג נהג משאית על כביש 443 לכיוון ירושלים .  לאחר שעצר בשולי הכביש ,  ירד הנהג מהמשאית כדי לאתר תקלה ונפגע מרכב חולף .  ביום חמישי נהרג הולך רגל בן 70 לאחר שנפגע מרכב חולף עת צעד בשולי כביש 412 בקטע שבין מחלף שפירים לבית דגן .  מוקדם יותר על אותו הכביש במרחק קילומטרים ספורים נפגע רוכב אופנוע בן 20 והוא פונה לבית החולים במצב קשה .  ההרוג השלישי בשבוע האחרון הוא רוכב אופנוע ,  אדמונד אמיר רוחאנה בן ה-24 מעוספיה .  אמש נהרג רוחאנה לאחר שהאופנוע עליו רכב התנגש בעוצמה ברכב מסחרי בצומת בית אורן .  
מתחילת שנת 2010 נהרגו בתאונות דרכים ברחבי ישראל 39 בני אדם ,  נתון כמעט זהה לזה שנרשם בתקופה המקבילה אשתקד ועמד על 41 הרוגים .  מבין ההרוגים ,  רוכב אופניים אחד  ( 2 בתקופה המקבילה אשתקד )  שלושה רוכבי אופנוע  ( 1 )  ו-13 הולכי רגל  ( 15 )  .  מקום המדינה נהרגו בתאונות דרכים 30,533 בני אדם ,  מהם 4,820 ילדים ובני נוער .
 
השבוע בכבישים :  שלושה הרוגים
שלושה בני אדם נהרגו בשבוע האחרון בשלוש תאונות דרכים קטלניות שארעו בכבישי ישראל .  39 הרוגים מתחילת השנה

