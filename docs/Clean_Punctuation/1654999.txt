נשיא הנציבות האירופית בארוזו :  האיחוד האירופי מוכן לספק סיוע ליוון אם יתבקש
ראש ממשלת יוון עדיין לא ביקש סיוע כלכלי ,  אך מעוניין להשיג את תמיכת אירופה בהפחתת עלויות ההלוואה של ארצו
מדינות גוש היורו ,  כולל גרמניה ,  מוכנות להושיט סיוע ליוון אם יתבקשו ,  כך אמר היום נשיא הנציבות האירופית ז'וז'ה מנואל בארוזו בראיון לתחנת רדיו צרפתית שישודר ביום שבת ,  כך דיווח  " דאו ג'ונס ניוזלטר ". "גרמניה מוכנה למקרה שיוון תזדקק לה ,  ועד כה יוון לא ביקשה סיוע כלכלי ",  אמר בארוזו .  ראש ממשלת יוון יורגוס פפאנדראו ,  אמר ביום חמישי כי הוא מעוניין להשיג התחייבות פיננסית בפסגת מנהיגי האיחוד האירופי בשבוע הבא .  בתוך כך , " וול סטריט ג'ורנל "  דיווח כי גרמניה אותתה כי היא פתוחה ליוזמה משותפת של ממשלות גרמניה ושל קרן המטבע הבינלאומית במידת הצורך.פפאנדראו מעוניין להפחית את עלויות ההלוואה של ארצו ,  אשר תידרש בחודשיים הקרובים לפרוע חובות בסך 20 מיליארד יורו .  המשקיעים עדיין תובעים כי יוון תשלם ריבית הגבוהה ב-3% מזו של גרמניה על אג"ח ממשלתיות ל-10 שנים .  פפאנדראו אמר כי תחת הריבית הנוכחיתף לא תוכל יוון להמשיך לתפקד זמן רב .  ממשלתו זקוקה עדיין לגייס 10 מיליארד יורו כדי לפרוע את חובות האג"ח שיגיעו למועד פרעונם ב-20 באפריל וב-19 במאי .
 
נשיא הנציבות האירופית בארוזו :  האיחוד האירופי מוכן לספק סיוע ליוון אם יתבקש
ראש ממשלת יוון עדיין לא ביקש סיוע כלכלי ,  אך מעוניין להשיג את תמיכת אירופה בהפחתת עלויות ההלוואה של ארצו

