למי לפנות כדי לסגור מרפסת ?  
רפורמה במוסדות התכנון / שאלות ותשובות
 >  >  מהי הרפורמה במוסדות התכנון ?  זו רפורמה שאותה מקדם ראש הממשלה ,  בנימין נתניהו ,  בשיתוף משרד הפנים ,  לייעול מערך התכנון בישראל .  המטרה היא לקצר את זמן התכנון ,  שנמשך לעתים שנים רבות ומעכב פרויקטים בתחומי הבנייה בישראל .  באחרונה דובר רבות על הרפורמה במינהל מקרקעי ישראל .  האם זו אותה הרפורמה ?  אין קשר ישיר בין שתי הרפורמות .  הרפורמה במינהל מקרקעי ישראל נועדה לייעל את עבודת המינהל שבאחריות משרד הבינוי והשיכון .  הרפורמה בתחום התכנון נועדה לייעל את פעילותן של ועדות התכנון ,  שהמשרד הממונה עליהן הוא הפנים .  הקשר היחידי בין שתי הרפורמות הוא ששתיהן נועדו להקטין את ממדי הביורוקרטיה שממנה סובל תחום הבינוי כולו בישראל .  מהם עיקרי הרפורמה ?  חקיקת חוק תכנון ובנייה חדש ,  שבו תורחב מאוד סמכות הוועדות המקומיות לתכנון ולבנייה להכריע בענייני תכנון מקומיים ,  תוך צמצום מעורבותן של הוועדות המחוזיות בתוכניות המקומיות .  החוק גם יכלול הכנסת נציגי ציבור בלתי תלויים כחברי ועדות מקומיות ,  פיקוח הדוק של שר הפנים עליהן ,  ואף אפשרות לפזר ועדות מקומיות שיתנהלו באופן בלתי תקין .  בנוסף ,  יכלול החוק צמצום באפשרויות לתבוע פיצויים מהוועדות המקומיות בגין תוכניות פוגעות ,  ושינוי נהלים שונים בהפקעות המקרקעין .  מה ההבדל בין ועדה מקומית למחוזית ?  ועדת תכנון מקומית מטפלת אך ורק בענייניו של יישוב אחד ,  וסמכויותיה מוגבלות .  חבריה מורכבים מנבחרי הציבור - ראש הרשות המוניציפלית  ( ראש עיר )  וחברי מועצת העיר .  בישראל יש 116 ועדות כאלה .  יש יישובים שמקבלים שירותי תכנון מקומיים מוועדות מרחביות המאגדות כמה יישובים תחתיהן .  ועדה מחוזית היא הדרגה הבאה בהיררכיה ,  ובניגוד לוועדות המקומיות ,  מרבית חבריהן הם בעלי מקצוע רלוונטיים לתחום הבינוי .  בישראל יש שש ועדות מחוזיות .  כשאני מבקש לקדם תוכנית בנייה ,  לאיזו ועדה אני צריך לפנות ?  לרוב ,  הממשק התכנוני עם האזרח הקטן  ( דוגמת סגירת מרפסת )  נעשה על ידי הוועדה המקומית .  עם זאת ,  לא מעט תוכניות קטנות יחסית ,  כמו בניית בניינים ותשתיות פנימיות בערים ,  מצריכות את אישור הוועדה המחוזית ,  בנוסף על זו המקומית - דבר שיוצר סחבת ומאריך את תקופת זמן האישור לתוכנית בנייה ,  ובעקיפין גם מייקר אותה .  מדוע טוענים מבקרי הרפורמה שהיא יכולה לגרום להגברת השחיתות ?  הון רב מעורב בנושאי תכנון ובנייה ,  וגורמים אינטרסנטיים ומקורבים שונים בוחשים בתוכניות .  מעורבות ועדות מחוזיות טירפדה עד כה חלק מההתנהלות הזו ,  אך עתה הוועדות הללו לא יהיו מעורבות בתכנון המקומי ,  ותופעת השחיתות עלולה לגבור .  האם בממשלה מודעים לחששות ?  כן ,  ולצורך זה ימונו שני נציגי ציבור שיפקחו מבפנים על פעילות הוועדות ,  וכן ימונו ועדות ערר נוספות על אלה הקיימות כיום .  בנוסף ,  תוקם זרוע משטרתית לטיפול בשחיתות תכנונית .  על הנייר זה נראה טוב ,  אבל למשל ,  לא בטוח שהקמת הזרוע המשטרתית תמומש כל כך מהר .
 
למי לפנות כדי לסגור מרפסת ?  
רפורמה במוסדות התכנון / שאלות ותשובות

