עסקת פסגות-אייפקס נדחתה לשלישי הבא
נגמרו ההארכות :  לזהבית כהן וקרן אייפקס נותר פחות משבוע לרכוש את השליטה בבית ההשקעות הגדול בישראל .  על הצדדים למצוא פתרונות לסוגיות משפטיות בכדי לא לפוצץ את העסקה
לאחר משא ומתן מרתוני של שעות ארוכות הסכימו אמש  ( ג' )  ראשי קרן יורק בראשות ג'רמי בלנק וקרן אייפקס ,  המנוהלת בישראל על ידי זהבית כהן ,  על דחייה בשבוע לסגירת העסקה - כלומר עד יום שלישי ,  ה-5 באוקטובר .  מועד זה יהיה האחרון לסגירת העסקה ,  ביטולה או הארכה נוספת ,  למכירת בית ההשקעות הגדול בישראל ,  פסגות ,  לידי אייפקס .  המנוהל על ידי רועי ורמוס ,  ונשלט כיום על ידי יורק .
 בקרן יורק לא ראו סיבה לתת הארכה לאייפקס מעבר לתאריך שנקבע לסגירת העסקה  ( עד סוף ספטמבר )  ,  ואולם בסופו של דבר לנוכח מורכבות העניינים והסוגיות המשפטיות המרחפות מעל פני פסגות ומנהליה החשודים במעורבות בהרצת ניירות ערך ,  בעקבות העברת התיק על ידי הרשות לניירות ערך לפרקליטות ,  החליטו הצדדים להמשיך ולמצות את המשא ומתן תקופה נוספת .
 במקור סוכם בדצמבר 2009 כי אייפקס תרכוש את השליטה בפסגות  ( 76% )  תמורת כ-2.36 מיליארד שקל ,  לפי שווי של כ-3.1 מיליארד שקל ,  ואולם בשל ההתפתחויות סביב החקירה של הרשות לניירות ערך ואי וודאות לגבי עתידו של מנכ"ל פסגות רועי ורמוס ,  שהיה אחד התנאים המתלים של אייפקס לביצוע העסקה ,  ביקשו באייפקס הנחה על המחיר המקורי .  כפי שמסתמן ,  ההנחה תנוע סביב 10% ,  כלומר כ-300 מיליון שקל פחות לעומת המחיר המקורי .
 אייפקס מיוצגת במגעים על ידי עו"ד אילנית לנדסמן-יוגב ואהוד סול ממשרד הרצוג-פוקס-נאמן ,  ויורק מיוצגת במגעים על ידי עוה"ד דוד חודק וריק מן ממשרד גרוס ,  קלינהנדלר ,  חודק ,  הלוי ,  גרינברג ושות' .
 
עסקת פסגות-אייפקס נדחתה לשלישי הבא
נגמרו ההארכות :  לזהבית כהן וקרן אייפקס נותר פחות משבוע לרכוש את השליטה בבית ההשקעות הגדול בישראל .  על הצדדים למצוא פתרונות לסוגיות משפטיות בכדי לא לפוצץ את העסקה

