פרשת כוכב הצפון :  רוזנשטיין מואשם ברצח
לבית המשפט המחוזי בנצרת הוגש כתב אישום על רצח ,  הריגה וקשירת קשר לרצח נגד אחד מבכירי העבריינים בישראל .  בעקבות עדות חדשה בפרשת כוכב הצפון החליטה הפרקליטות להגיש כתב אישום נגד רוזנשטיין על פרשת הרצח המשולש שאירעה לפני כתשע שנים בחוף בכנרת
 ( צילום :  עוז מירון ,  קריינות :  אילן שניג ,  עריכה :  יאיר דניאל ) 
לבית המשפט המחוזי בנצרת הוגש הבוקר  ( שלישי )  כתב אישום נגד העבריין הבכיר זאב רוזנשטיין הנאשם ברצח ,  הריגה וקשירת קשר לביצוע מעשה רצח .  האישומים הוגשו לאור התפתחויות שנרשמו בימים האחרונים בחקירת פרשת כוכב הצפון ובחקירת הרצח המשולש של רפי ויצמן ,  דוד בן מרגי ורון מואסי בחוף שלדג בטבריה לפני תשע שנים - מקרי רצח שרוזנשטיין עצמו חשוד בהזמנתם .  רוזנשטיין נעצר לפני כשבוע ע"י המשטרה בעקבות עדות חדשה של עד מדינה נוסף בפרשה ,  זאת לאחר שבחודש אוקטובר הוחלט שלא להגיש נגד רוזנשטיין כתב אישום בתיק בשל חוסר ראיות .
 במסגרת פרשת  " כוכב הצפון ",  נתפס משלוח של 108 ק"ג קוקאין בפנמה ,  אשר לפי החשד הוברח לארץ על ידי רשת הברחת סמים חובקת עולם שפעלה במימון ארגוני הפשע .  אחד מראשי הרשת ,  עבריין ידוע ומוכר מצפון הארץ ,  הפך לעד מדינה וסלל את הדרך לשורת מעצרים של בכירים בעולם התחתון .  במהלך עדותו חשף עד המדינה את מה שבמשטרה חשדו כבר שנים :  לטענתו ,  זאב רוזנשטיין הוא שהזמין את חיסולם של שלושה עבריינים שנורו למוות בחוף השלדג בטבריה בשנת 2001 .
 רון מוסאי ,  בן 31 ,  מתל אביב ,  דוד בן מרגי ,  בן 47 ,  מטבריה ורפי ויצמן ,  בן 40 מבית שאן ,  נרצחו לעיני בנות זוגם .  שני חשודים ,  שאחד מהם ביצע את הירי ,  נמלטו מהמקום .  בעקבות עדותו החדשה של עד המדינה מקווים במשטרה כי תשע שנים לאחר הרצח המשולש ,  הם יצליחו לקשור את רוזנשטיין למעשים .  רוזנשטיין מרצה 12 שנות מאסר בכלא בישראל בגין עבירות סמים .
 אחד הנרצחים ,  רפי ויצמן ,  הואשם וזוכה בעבר מהתנקשות בחייו של זאב רוזנשטיין בטיילת ת"א ובמשטרה חשדו כי יהודה אוחיון ביצע את הרצח המשולש בשיתוף שני חשודים נוספים- העבריין יורם פיניאן ,  ששימש כנהג מילוט ועבריין בשם אייל שטרית .
 עד המדינה חשף בעדותו כי אוחיון התוודה בפניו שניסה לרצוח את  " הבורר "  אבי גליקרוב ,  לאחר שסירב לקבל את פסק הבוררות שנתן בסכסוך עם אחיו .  העד סיפר כי בשלב זה ,  גיא וברמן ,  כיום מכנופיית מולנר ואז חייל של רוזנשטיין ,  ניצל את ההזדמנות ויצר קשר עם רוזנשטיין ,  ששילם ליהודה אוחיון ואייל שיטרית 100 אלף דולרים לביצוע הרצח המשולש.על פי עדותו ,  השניים חברו ליורם פיניאן על מנת שזה ישמש כנהג מילוט תמורת תשלום והוא הסכים .  בליל הרצח המשולש בחוף השלדג ,  פיניאן חיכה ביער פורייה עם רכב המילוט להגעתם של אוחיון ושיטרית .
 פיניאן ,  שנלחץ לאחר שקיבל דו"ח משוטר תנועה ,  נמלט מיער פוריה טרם בוצע הרצח .  שטרית ואוחיון הופתעו לגלות שרכב המילוט שלהם נעלם.הם נאלצו להשליך במקום את האופנוע ,  הכפפות והמסכות בהם השתמשו במהלך הרצח .  עד המדינה סיפר למשטרה כי לאחר הרצח נערכה פגישה בה העביר גיא וברמן את התשלום לביצוע הרציחות לאוחיון ושיטרית .  נגד וברמן הוגש כתב אישום על תיווך ברצח .  
עד המדינה הנוסף בפרשה נמצא בתכנית הגנת העדים האמריקאית מזה כשנתיים .  פרקליטו של רוזנשטיין ,  עו"ד מוטי כ"ץ ,  טוען כי גרסתו של העד לחלקו של רוזנשטיין בפרשה הוא מסר כבר לפני מספר שנים  " ואנו יודעים את זהותו ". 

פרשת כוכב הצפון :  רוזנשטיין מואשם ברצח
לבית המשפט המחוזי בנצרת הוגש כתב אישום על רצח ,  הריגה וקשירת קשר לרצח נגד אחד מבכירי העבריינים בישראל .  בעקבות עדות חדשה בפרשת כוכב הצפון החליטה הפרקליטות להגיש כתב אישום נגד רוזנשטיין על פרשת הרצח המשולש שאירעה לפני כתשע שנים בחוף בכנרת

