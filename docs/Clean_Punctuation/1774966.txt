הקלה לחברות הנסחרות בארה"ב :  דירקטור בלתי תלוי בחו"ל יוכר גם בארץ
ועדת חוק ומשפט בכנסת אישרה היום את התקנות החדשות
ועדת חוקה ,  חוק ומשפט של הכנסת אישרה בצהריים תקנות חדשות ,  שייקלו על חברות ציבוריות ישראליות ,  שמניותיהן רשומות למסחר בבורסה מחוץ לישראל.לפי התקנות ,  מי שכשיר לכהן כדירקטור בלתי תלוי בוועדת ביקורת על פי הדין הזר ,  יהיה כשיר כדירקטור בלתי תלוי לפי חוק החברות.התקנות המוצעות יקלו על חברות ציבוריות שמניותיהן רשומות למסחר בבורסה מחוץ לישראל באחת מארבעת הבורסות האמריקאיות ,  למנות דירקטור בלתי תלוי על סמך דרישות רשות ניירות ערך בארה"ב .  זאת ובלבד שאין לדירקטור זיקה לבעל השליטה בחברה .  תנאי אחר הוא שהדירקטור לא יכהן בחברה מעל תשע שנים ברציפות.באחרונה הותקנו תקנות לפיהם קודם לאישור הד"וחות הכספיים על ידי הדירקטוריון ,  יובאו הדו"חות לאישור ועדה שרוב חבריה הינם דירקטורים בלתי תלויים .  חברות ציבוריות שמניותיהן נסחרות באחת מארבעת הבורסות האמריקאיות נדרשות על פי הדין הזר החל עליהן ,  למנות ועדה לאישור דו"חות כספיים שכל חבריה ,  הינם בלתי תלויים.נציגת משרד המשפטים אמרה בוועדה כי על פי המשפט הבינלאומי ,  החוקים החלים על החברות ,  הוא לפי מקום ההתאגדות .  לעומת זאת ,  חוקים החלים על החברות הנסחרות בבורסה ,  הם לפי חוקי רשות ניירות ערך במקום המסחר .
 
הקלה לחברות הנסחרות בארה"ב :  דירקטור בלתי תלוי בחו"ל יוכר גם בארץ
ועדת חוק ומשפט בכנסת אישרה היום את התקנות החדשות

