מוטי איוניר פגוע מהתנהלות בחירת עוזר המאמן
כך לפי מצדדיו בהתאחדות .  בכיר בהתאחדות טוען : " בנין לא מסוגל לנהל שיחה בצרפתית ".  לוזון מעדיף את אוחנה כעוזר ראשי
מאמן הנבחרת הצעירה ,  מוטי איוניר ,  פגוע מאוד מהתנהלות בחירת עוזר מאמן הנבחרת .  חברי הנהלה המצדדים במינויו של איוניר לתפקיד אמרו בסוף השבוע : " לא ברור מדוע דווקא טל בנין מונה לתפקיד ולא איוניר .  הביאו אותו על תקן עוזר מאמן בגלל שהוא דובר צרפתית ויכול לשמש כמתורגמן ,  אבל הוא לא מסוגל לנהל שיחה שלמה בצרפתית .  חוץ מזה ,  לפרננדז יש מתורגמן ". 
בחירתו של בנין תמוהה בעיני לא מעט גורמים בהנהלת ההתאחדות ,  שטוענים כי בנין כמעט לא צפה במשחקים של הליגה הישראלית ובשנתיים האחרונות היה מנותק ממה שקורה בליגת העל .  בהתאחדות טוענים כי בנין היה זה שהרים את הטלפון הראשון לפרננדז כשעלתה מועמדותו ,  והאחרון בחר בו מתוך היכרות בניהם ומבלי לבחון את הפרטים בצורה מדוקדקת יותר .
 לוזון ,  אגב ,  מעדיף שאלי אוחנה ישמש כעוזר הבכיר של פרננדז .  יו"ר ההתאחדות סיפר על כך בימים האחרונים לחבריו בהתאחדות לכדורגל והוא מתכוון לשכנע את המאמן הצרפתי כשזה יחזור מחו"ל .  לוזון אמר למקורביו : " אם פרננדז יאשר ,  אוחנה יהיה המאמן הבכיר ".  בהתאחדות משוכנעים שמשקעי העבר בין השניים לא יהוו מכשול .
 אחד מחברי המזכירות מתכוון להציע בקרוב מאוד שאוחנה ישמש כסקאוט ויצפה ביריבות הנבחרת בחו"ל ,  אך גם אם ההצעה תשכנע את ראשי ההתאחדות ,  אוחנה יסרב לה .
 
מוטי איוניר פגוע מהתנהלות בחירת עוזר המאמן
כך לפי מצדדיו בהתאחדות .  בכיר בהתאחדות טוען : " בנין לא מסוגל לנהל שיחה בצרפתית ".  לוזון מעדיף את אוחנה כעוזר ראשי

