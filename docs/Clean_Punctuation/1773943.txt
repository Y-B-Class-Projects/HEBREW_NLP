המדינות שהתחזקו מהמשבר בגוש היורו
בעוד שמיתון כבד פוגע ביוון ובאירלנד ומדינות נוספות בגוש היורו סובלות מהמשבר הכלכלי - יש גם כמה כלכלות גדולות שחוזרות לפרוח  ?  ואולם הצרות בחלק אחד של הגוש עלולות לגרור את כל האיחוד כלפי מטה
 >  >  גוש היורו במצור .  שתיים מחברותיו ,  יוון ואירלנד ,  נמצאות בטיפול נמרץ של קרן המטבע הבינלאומית  ( imf )  .  המשבר מאיים להדביק גם מדינות נוספות .  אך למרות כל הצרות בשוק האג"ח ,  הכלכלה האירופית במצב טוב למדי :  התמ"ג של גוש היורו עלה בשנה שהסתיימה ברבעון השלישי ב-1.9% ;  סקרים עסקיים מצביעים על קצב צמיחה שנתי באירופה של 2% לפחות ברבעון הרביעי - אטי במונחים אמריקאיים ,  אך לא רע עבור היבשת המזדקנת .  באירופה ,  הגידול המהיר בתפוקה לעומת פוטנציאל הייצור ,  יצליח לבסוף למצות אותו .  imf ,  ארגון המדינות המפותחות  ( oecd )  והנציבות האירופית מעריכים כי הצמיחה הפוטנציאלית של גוש היורו תהיה 1% .  ואולם שיעור האבטלה נשאר יציב ,  בשיעור של 10.1% ,  וממאן לרדת .  גרמניה היא המקור העיקרי להתאוששות הכלכלית באיחוד :  התפוקה התעשייתית במדינה זינקה באוקטובר בכ-3% ;  מדד אמון העסקים של מכון ifo הגרמני נמצא ברמתו הגבוהה ביותר מאז איחוד גרמניה ב-1990 ;  האבטלה במדינה נפלה אל מתחת לרמת השפל שנרשמה לפני המיתון ;  ההתאוששות הכלכלית ,  שהיתה מבוססת בתחילה על יצוא מכוניות יוקרה ומוצרי יוקרה נוספים לשווקים מתעוררים ,  מתרחבת כעת גם לביקוש המקומי בגרמניה .  גם כלכלות אחרות באירופה פורחות - בעיקר אלה הקרובות לגרמניה או נהנות מיתרונות דומים .  כלכלת שוודיה התלויה ביצוא נפגעה קשות מההאטה בסחר העולמי ,  אך הצליחה להתאושש והצמיחה בתמ"ג במדינה הגיעה ל-6.9% ב-2010 .  בנוסף ,  הצלחתן של חברות גרמניות באסיה מסייעת גם לחברות במזרח אירופה ,  המשמשות ספקיות של החברות בגרמניה ,  לדברי ג'יליאן אדג'וורת ,  מבנק אוניקרדיט .  צ'כיה היא אחת מהן ,  ששליש מהיצוא שלה מיועד לגרמניה .  בפולין ,  הגמישות בתקופת המיתון ועוצמתה הנוכחית נוצרו בזכות הצריכה הפרטית המקומית וחבילת תמריצים גדולה שהעניקה הממשלה לכלכלה .  אמנם יש חשש כי הגירעון תקציבי שלה יגדל לכ-8% מהתמ"ג השנה ,  אך חשש גדול יותר קיים לגבי הונגריה :  סוכנות דירוג האשראי מודי'ס הורידה את הדירוג של המדינה אל סף דירוג  " זבל ",  מחשש כי מאמציה להתמודד עם הגירעון בתקציב לא יצלחו .  הצנע יקשה על היציאה מהמיתון שני איומים גדולים ניצבים מול העמידות של אירופה מפני מיתון :  הידוק המדיניות התקציבית ,  שיתחיל לתת את אותותיו ב-2011 ,  והבעיות בפריפריה של אירופה .  יוון ואירלנד מצויות במיתון עמוק .  הצנע שיידרש לייצוב הגירעונות התקציביים שלהן יקשה עליהן להתאושש מהמיתון .  ספרד בקושי צומחת ,  ובנוסף ,  עליה להתמודד עם גירעון תקציבי ,  שצפוי להגיע ל-9% מהתמ"ג ב-2010 .  ממשלת פורטוגל פעלה לקיצוץ גירעון תקציבי בסדר גודל דומה ,  אך התעכבה .  עיכוב זה שמר על מצב הכלכלה ,  אך הלחיץ את משקיעי האג"ח .  ארבע מדינות אלה אחראיות לפחות מחמישית מהתמ"ג של גוש היורו ,  ולכן חולשתן לא פגעה בחוסן של יתר הגוש .  ואולם השפעתן על המדיניות המוניטרית  ( הריבית והמטבע )  בגוש רבה ,  משום שחששות לגבי נזילותן של כמה מהמדינות פוגעת במוכנות המשקיעים לממן את הבנקים שלהן .  בבנק המרכזי של אירופה קיוו להעניק תנאים נוחים פחות בהלוואות החירום שהם נותנים ,  אך נשיא הבנק אמר בתחילת החודש כי הבנקים ימשיכו לקבל את ההלוואות בריבית של 1% במשך שלושה חודשים נוספים .  במקביל ,  הבנק המשיך לרכוש אג"ח ממשלתיות של מדינות בעייתיות כדי להרגיע את השווקים .  הבנק המרכזי רכש אג"ח בשווי 2 מיליארד יורו בשבוע שהסתיים ב-2 בדצמבר .  מאז מאי הוא רכש אג"ח כאלה בהיקף של 69 מיליארד יורו .  העובדה שהבנק המרכזי של אירופה נאלץ לבצע צעדים מרחיקי לכת כאלה נובעת מכך שרטט פיננסי קטן לכאורה יכול ליהפך במהרה לרעש אדמה גדול .  זהו חשש בולט בגוש היורו ,  שבו מדינות ובנקים כאחד חשופים מאוד זה לחובות של זה .  האינטגרציה הפיננסית בגוש תוארה כאחת ההצלחות הגדולות שלו ,  אך פירושה גם כי בעיות בשולי הגוש עלולות להתפשט במהרה לכלל כלכלות גוש היורו .
 
המדינות שהתחזקו מהמשבר בגוש היורו
בעוד שמיתון כבד פוגע ביוון ובאירלנד ומדינות נוספות בגוש היורו סובלות מהמשבר הכלכלי - יש גם כמה כלכלות גדולות שחוזרות לפרוח  ?  ואולם הצרות בחלק אחד של הגוש עלולות לגרור את כל האיחוד כלפי מטה

