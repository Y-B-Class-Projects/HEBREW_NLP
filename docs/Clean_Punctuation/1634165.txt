תרומה להאיטי לא מוכרת כהוצאה לצורכי מס ? 
משרד החוץ פירסם בקשה לתרומות עבור משלחת הסיוע הישראלי במדינה ,  אך בניגוד לתרומות דרך העמותות השונות ,  תרומה דרך המשרד אינה מוכרת כהוצאה לצורכי מס
בנוסף לעמותות שונות בישראל שביקשו לאסוף תרומות בכדי לסייע לנפגעי רעידת האדמה בהאיטי ,  אחת ממבקשות התרומות למען משלחת הסיוע ההומניטרית הישראלית הפועלת שם היא ממשלת ישראל ,  באמצעות משרד החוץ .  
המשרד פירסם בשבוע שעבר בקשה לתרומות עבור משלחת הסיוע הישראלי במדינה ,  אך בניגוד לתרומות דרך העמותות המקנות הכרה כהוצאה לצורכי מס לתרומה מעל 300 שקל ,  תרומה דרך משרד החוץ אינה מוכרת כהוצאה .  המשרד הסביר זאת בכך שהתרומות מתקבלות בחברה ממשלתית שאינה מוסד ציבורי .  
את התרומה להאיטי מבקש משרד החוץ להעביר לחשבון הבנק של חברה ממשלתית בשם  " האיגוד - חברה להעברת טכנולוגיה ",  שהוקמה ב-1963 ולא עוסקת בדרך כלל בגיוס תרומות מהציבור ,  אלא משמשת זרוע ביצועית ,  כספית ומינהלית של האגף לשיתוף פעולה בינלאומי במשרד .  יו"ר החברה הוא ראש עיריית קריית ים ,  שמואל סיסו . 
" זה לא תפקידה של המדינה לבצע התרמות ",  אומר ד"ר ירון סוקולוב ,  מנכ"ל מנהיגות אזרחית ,  ארגון הגג של העמותות והמלכ"רים . " חובתה לעשות זאת במסגרת ארגוני החברה האזרחית .  במקום להתחרות עם העמותות על תרומות הציבור היא צריכה להוביל רגולציית מיסוי שתעודד תרומות ".  
ארגונים כמו מד"א ,  זק"א ולתת .  התגייסו גם הם לסייע ,  כשלתת הוציא בשבוע שעבר תרופות ,  מזון ומוצרי היגיינה להאיטי ואסף תרומות בסך 500 אלף שקל - רובן מקרן אריסון ,  המנוהלת על ידי בנה של שרי אריסון ,  ג'ייסון .  
משרד החוץ ,  שמסר כי התרים עד כה 11 אלף שקל ,  אמר בתגובה כי  " בשל זרם הפניות שהגיע אל משרד החוץ מהקהל הישראלי על כל גווניו ,  שהביע את רצונו לסייע להאיטי בשעתה הקשה ,  הוחלט לפרסם את חשבון הבנק של האיגוד ,  ובכך לתת לציבור מענה לרצונו להירתם למאמצי הסיוע של המדינה .  ישראל הקצתה עד כה סכומים אדירים להאיטי ותמשיך לעשות כן ,  כפי שעשתה בעקבות רעש האדמה בטורקיה ובעקבות אסונות קשים אחרים שחוו מדינות נוספות ". 

תרומה להאיטי לא מוכרת כהוצאה לצורכי מס ? 
משרד החוץ פירסם בקשה לתרומות עבור משלחת הסיוע הישראלי במדינה ,  אך בניגוד לתרומות דרך העמותות השונות ,  תרומה דרך המשרד אינה מוכרת כהוצאה לצורכי מס

