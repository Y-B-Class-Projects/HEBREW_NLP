דקאר SS11 :  נהנים מפירורים
אף אחד מהפייבוריטים לא הציג נהיגה משכנעת ,  מה שמאפשר גם למתחרים נוספים לרשום נצחון .  בדו גלגלי המצב מסובך יותר
קחו את כל שמות המתחרים שהזכרנו עד עכשיו בדקאר 2010 ,  ולא תמצאו אף אחד מהם בראש תוצאות הסטייג' ה-11 בשתי הקטגוריות המובילות .  על ארבע ,  זהו גורליין שישריט  ( ב.מ.וו )  שמסיים ראשון בקטע שמחזיר את הדקאר לארגנטינה לאחר כשבוע בצ'ילה ,  בזמן של 2:34.51 שעות .  שני מגיע אורלנדו טרנובה הארגנטיני  ( מיצובישי )  ואלוף 2009 ג'ינייה דה-וילייס  ( פולקסווגן )  מסיים שלישי .
 מוביל הדרוג הכללי קרלוס סיינז  ( פולקסווגן )  זכה לשני פאנצ'רים והרבה אבק שמנעו ממנו לסיים טוב יותר מהמקום התשיעי .  לעומתו ,  בן קבוצתו נאסר אל-עטייה מציג תוצאה טובה יותר כשאת הסטייג' הוא מסיים במקום הרביעי ,  מה שמשפר את סיכוייו לאליפות .  הקטארי מקצץ כמעט שש דקות מהספרדי וכעת הפער בינהם הוא ארבע וחצי דקות בלבד .  בן קבוצה נוסף הוא מארק מילר המדורג שלישי ולפתע גם 24 הדקות בינו ובין סיינז נראים שבריריים .  סטפן פטרהאנסל  ( ב.מ.וו )  המדורג רביעי כללי בפער של יותר משעתיים ,  זקוק לפרישה של כל שלושת הטוארגים על מנת להוסיף לעצמו גביע אליפות עשירי לארון .  זה כבר ממש סיכוי קלוש .
 בקטגוריה הדו גלגלי נרשם בלגן גדול לאחר שרבים מהמתחרים טעו בדרך בגלל מה שהם מכנים טעות של המארגנים .  את הסטייג' מסיים ראשון פראנס ורהובן ההולנדי רכוב על אופנוע ב.מ.וו ,  אולם בדירוג הרשמי הוא מופיע רק שלישי אחרי מארק קומה המוענש  ( KTM )  ודוויד פרטינייה  ( ימאהה )  .  באתר הדקאר הרשמי לא צויין אם המארגנים יצרו  " פאקטור "  כפיצוי על טעותם ,  אך זה בכל מקרה לא מפריע לסיריל דספרה  ( KTM )  להמשיך ולהוביל בבטחה בדרוג הכללי .  קומה המוענש אגב ,  מתקדם למקום ה-16 ואם עונשו יומתק הוא עוד עלול לנצח את הדקאר הזה .
 הסטייג' ה-12 יוביל היום את המתחרים מסאן-חואן דרומה לסאן-רפאל ,  בקטע שאורכו 796 ק"מ מהם 476 מדודים בזמן .  למעשה ,  נותרו רק עוד שלושה סטייג'ים לסיום הדקאר 2010 הכוללים בדיוק 1,050 ק"מ תחרותיים .  האם זה מרחק מספיק גדול כדי לראות מהפכים ?  בשנה שעברה זה קרה ,  כך שהכל עדיין פתוח .
  .
 
דקאר SS11 :  נהנים מפירורים
אף אחד מהפייבוריטים לא הציג נהיגה משכנעת ,  מה שמאפשר גם למתחרים נוספים לרשום נצחון .  בדו גלגלי המצב מסובך יותר

