באופן סופי :  שביתה בשלטון המקומי ביום שלישי
לאחר שהמו"מ עם האוצר העלה חרס ,  ביום שלישי יקיים השלטון המקומי שביתת אזהרה בת יום אחד .  ככל הנראה ,  מערכת החינוך תפעל כסדרה .  יו"ר השלטון המקומי : " אנחנו אומרים עד כאן !  "
 מרכז השלטון המקומי הודיע אחר הצהרים  ( שבת )  כי ביום שלישי הקרוב ישבית את הרשויות המקומיות לשביתת אזהרה למשך יום אחד על רקע מחלוקת עם משרד האוצר בנוגע לתשלומי איזון שלדברי הרשויות לא הועברו אליהן .  עם זאת ,  מערכת החינוך תפעל כסדרה ,  אולם בשלטון המקומי מזהירים כי אילו דרישותיהם לא ימולאו ,  גם בתי הספר יושבתו .  בשלטון המקומי מציינים כי  " המחאה תורגש ברחבי הארץ ,  ותתבטא בצעדים נקודתיים עליהם מעדיפים שלא להרחיב את הדיבור לעת עתה ".  
" ביום שלישי יופסקו השירותים הניתנים למשרדי הממשלה הממוקמים בחלק מהערים .  כמו כן לא תיאסף אשפה ,  לא תתקיים קבלת קהל ,  לא יינתן מענה טלפוני ,  לא יסופקו שרותי רווחה ,  לא תיקוני כבישים ,  תאורה ,  מדרכות וכיו"ב ",  נמסר בהודעת השלטון המקומי .  מטה המאבק מזהיר כי מדובר בצעד ראשון מתוך סדרה של צעדי מחאה מתוכננים , " לאחר שכל הניסיונות להגיע להסכמות עם הממשלה במהלך שבעה חודשי משא ומתן ,  עלו בתוהו ".  השלטון המקומי דורש מהממשלה להשיב לרשויות כ-600 מיליון שקלים - מתקציבי החובה שלדבריהם קוצצו ,  ועוד כ-500 מיליון שקלים מתקציבי החינוך שלטענתם קוצצו .  
שלמה בוחבוט ,  יו"ר מרכז השלטון המקומי מסר כי  " מתוך אחריות לאומית ,  סייענו לפתוח את שנת הלימודים כסדרה למרות שעשרות רשויות מצויות על סף קריסה כלכלית ואין להן מאיפה לממן את השירותים לתושבים ,  בגלל שהממשלה קיצצה את תקציבי החובה הממשלתיים .  הממשלה מנסה להעביר את נטל המימון אל כיסם של האזרחים וההורים ,  ואנחנו אומרים :  עד כאן ".  
נחום חופרי ,  ראש העיר רעננה ויו"ר ועדת החינוך בשלטון המקומי טוען כי לאורך השנים היתה פגיעה מתמשכת בתקציבים כאשר הפגיעה האנושה מתגלה דווקא בתקציבי החינוך . " עם השנים חלה התייקרות בעלויות החינוך והנושא אינו מפוצה על ידי הממשלה ",  מסר חופרי . " הדבר יוצר פגיעה באיכות החינוך וגורם לרשות להכניס את היד לכיסי התושבים במקום שמדינה תסייע .  השלטון המקומי החליט על שביתת אזהרה אולם כבר בזמן הקרוב תיתכן הרחבה של השביתה למערכת החינוך ".  
גורמים במשרד האוצר אמרו כי  " שר האוצר ומשרדו עמדו בכל ההתחייבויות כלפי מרכז השלטון המקומי כפי שסוכמו בחודש מרץ השנה .  צר לנו שחלק מראשי הרשויות מתכוונים לקיים שביתת אזהרה ולפגוע בשירותים הניתנים לתושביהם ".  

באופן סופי :  שביתה בשלטון המקומי ביום שלישי
לאחר שהמו"מ עם האוצר העלה חרס ,  ביום שלישי יקיים השלטון המקומי שביתת אזהרה בת יום אחד .  ככל הנראה ,  מערכת החינוך תפעל כסדרה .  יו"ר השלטון המקומי : " אנחנו אומרים עד כאן !  "
 
