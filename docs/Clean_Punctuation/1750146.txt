ליגה אדריאטית :  פרטיזן הפסידה ללובליאנה
הסרבים ,  שיפגשו השבוע את מכבי תל אביב ביורוליג ,  רשמו הפסד שלישי בחמישה מחזורים במפעל ,  75:73 .  קצ'מן קלע 18
פרטיזן בלגרד ,  שתארח את מכבי תל אביב במחזור השלישי ביורוליג ביום חמישי הקרוב ,  רשמה הערב  ( ראשון )  הפסד שלישי בליגה האדריאטית .  הסרבים הפסידו לקבוצת יורוליג נוספת ,  אולימפיה לובליאנה הסלובנית ,  בתוצאה 75:73 לעיני 7,800 צופים .  פרטיזן ,  שעברה בקיץ מתיחת פנים רצינית כולל חילופי מאמנים ועזיבתם של מספר שחקנים חשובים כמו בו מקאלב ואלכס מאריץ' ,  נמצאת במקום העשירי מתוך 14 קבוצות בליגה האדריאטית אחרי חמישה מחזורים .
 פרטיזן בלגרד דווקא פתחה מצוין והוליכה 12:20 בתום הרבע הראשון ו-26:37 במחצית .  הסרבים המשיכו לשלוט במשחק גם במחצית השנייה ואת הרבע השלישי חתמו ביתרון 45:56 .  אך הסלובנים התעוררו ברבע האחרון ,  אותו סיימו בניצחון 17:30 ועם 73:75 דרמטי בסיום המשחק כולו .  מי שנבחר לשחקן המצטיין הוא אקס הפועל ירושלים קווין פינקני ,  שקלע 17 נקודות ,  קלט שישה ריבאונדים ,  מסר שני אסיסטים וחטף שני כדורים .  בפרטיזן ,  הצטיין מיודענו דושאן קצ'מן שקלע 18 ,  דרגאן מילושבליביץ' הוסיף 10 .
 
ליגה אדריאטית :  פרטיזן הפסידה ללובליאנה
הסרבים ,  שיפגשו השבוע את מכבי תל אביב ביורוליג ,  רשמו הפסד שלישי בחמישה מחזורים במפעל ,  75:73 .  קצ'מן קלע 18

