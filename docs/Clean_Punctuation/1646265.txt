כלל פיננסים :  אין חשש שבנק ישראל יתחרט ויוריד שוב את הריבית
כהנוביץ : " להפך ,  הבנק צפוי להמשיך ולהעלות אותה גם בהמשך השנה "
 לבנק ישראל היו לא מעט סיבות להותיר אמש את ריבית מארס על כנה ,  ביניהן : 	המדדים הנמוכים האחרונים ,  אם זה מדד דצמבר שהפתיע שנותר ללא שינוי למרות צפי מוקדם לעלייה של 0.3% ואם זה מדד ינואר שירד בשיעור חד של 0.7% . 	עיכוב העלאות הריבית בעולם ,  כפי שבאים לידי ביטוי בחוזים העתידיים עליהן  ( העלאת ריבית בארה"ב צפויה לא לפני הרבעון האחרון של השנה ובאירופה לא צפויה השנה כלל )  ,  בהונגריה דרך אגב הורידו היום את הריבית . 	עליית אי הוודאות שנובעת מאי היציבות בגוש היורו ,  גוררת השארת ריבית נמוכה . 	התחזקות השקל ,  יחד עם הדולר ,  אל מול המטבעות המובילים בעולם . 	התמתנות ציפיות האינפלציה העתידיות בישראל ,  כפי שבאות לידי ביטוי בשוק ההון ,  האינפלציה המגולמת ל-12 החודשים הקרובים נמצאת מתחת ליעד בנק ישראל ועומדת על 1.8% . 	כמות הכסף בישראל  ( m1 )  החלה להצטמצם ומאותת לשוק כי לבנק ישראל יש יכולת לספוג את הכסף ." ועדיין ",  אומר אמיר כהנוביץ ,  כלכלן מקרו בכלל פיננסים , " למרות כל אלה ,  אין חשש שבנק ישראל יתחרט ויוריד שוב את הריבית .  ולהפך ,  הוא צפוי להמשיך ולהעלות אותה גם בהמשך השנה ": 	האינפלציה צפויה להאיץ מעט בהמשך השנה לאחר רבעון ראשון נמוך במיוחד ,  אך בעיקר היא עשויה להאיץ בשנים הבאות ,  כפי שגם מגלמות ציפיות המשקיעים מהמסחר באג"ח . 	הריבית הריאלית בישראל עדיין שלילית :  ריבית של 1.25% עם אינפלציה צפויה לשנה מעל 1.5% ,  מעמידה את הריבית הריאלית במקום מסוכן שעשוי לגרום להתנפחויות של בועות הן בנכסים הריאלים ,  כדוגמת שוק הנדל"ן ,  והן בשוק ההון . 	הפד  ( הבנק המרכזי בארה"ב )  העלה ביום חמישי את ריבית הניכיון לבנקים ,  מה שמאותת כי העלאות הריבית אינן בלתי סבירות . 	המשק הישראלי בהתאוששות ,  עדות לכך היה נתון הצמיחה לרבעון הרביעי שהצביע על עלייה של 4.4% ,  המדד המשולב לחודש ינואר שעלה ב-0.2% והתייצבות נתוני האבטלה ,  שמעידים על ירידת פער התוצר . 	בימים האחרונים השקל החל להיחלש מעט אל מול הדולר ומחירי הסחורות חזרו לעלות ,  שינויים אלה עשויים להיות תחילתה של מגמה שתומכת גם היא בהעלאות ריבית עתידיות.לסיכוםכהנוביץ : " אין ספק שמדובר באחת מהחלטות הריבית המשעממות ביותר שנראו פה מזה תקופה ארוכה ,  ולא פלא שכל החזאים העריכו שהיא לא תזוז לשום מקום .  אם בעבר בנק ישראל היה חלוץ ומעניין ,  הוא מצטרף היום לרשימת הבנקים המרכזיים שתפקידם העיקרי מסתכם בלא לגעת כדי לא להרוס ,  כשכל המשתנים מצביעים לכיוון אחד ,  לעצור ". בכלל פיננסים מעריכים שבנק ישראל לא ימהר לעלות ריבית גם בחודש הבא  ( לאפריל )  ,  אלא אם משהו חריג יקרה ,  כמו קריסה של השקל ,  זינוק במדד המחירים ועוד כל מיני דברים לא כל כך סבירים .  כמו כן ,  לא נראה שהיא תעלה הרבה מעבר ל-1.5% לפני אמצע השנה.לקראת סוף השנה מעריכים בכלל פיננסים שיהיה קצת יותר עניין ,  כשמדינות העולם ובמיוחד אירופה יתאפסו על עצמן ויפסיקו עם הריבים בניהן . " אנו מצפים לראות את הריבית מגיעה עד סוף השנה ל-2.5% .  השוק די מגלם את התחזית הזאת ולכן אין הרבה מה לעשות מבחינת השקעות ",  מסכם כהנוביץ .
 
כלל פיננסים :  אין חשש שבנק ישראל יתחרט ויוריד שוב את הריבית
כהנוביץ : " להפך ,  הבנק צפוי להמשיך ולהעלות אותה גם בהמשך השנה "
 
