 " ניו יורק טיימס ":   " מלון הפלאזה של יצחק תשובה הפך מאתר היסטורי לסתם עוד בניין "
 לפי נתוני מכירות עדכניים ,  11 בעלי הדירות האחרונים שמכרו את דירותיהם בפלאזה מכרו אותן בהפסד
לפני שש שנים ,  כשיצחק תשובה רכש את מלון הפלאזה בניו יורק תמורת 675 מיליון דולר ,  הוא ביקש להפוך את המלון ההיסטורי המפורסם למגדל דירות יוקרתי שימשוך את הרוכשים העשירים בעולם ,  עם מרכז מסחרי עמוס בחנויות שיספקו את כל גחמותיהם .  שש שנים לאחר מכן ,  על רקע מיתון חריף בניו יורק ,  נתוני המכירות מצביעים על תמונה שונה.לפי נתוני המכירות האחרונים שפורסמו ,  11 בעלי הדירות האחרונים שמכרו את דירותיהם בפלאזה מכרו אותן בהפסד ,  כולל בעליה של דירה 409 ,  שנמכרה במחיר הנמוך ב-8.5 מיליון דולר מהמחיר בו נרכשה לפני 16 חודשים בלבד .  חנויות היוקרה שבשטח המגדל נאבקות גם הן למשוך קונים ,  ומתווך נדל"ן בולט בעיר אף ממליץ ללקוחותיו לא לרכוש שטחים מסחריים במקום.באביב הקרוב תפתח במלון רחבת מזון יוקרתית ,  שתציע גם פיצות והמבורגרים .  המסעדה המפורסמת של הפלאזה ,  the palm court ,  נסגרה . " המבנה הפך מאתר היסטורי לסתם עוד בניין .  בעידן ללא tavern on the green או cafe des artistes ,  אנחנו זקוקים לציון דרך .  ניו יורק זועקת לאתר היסטורי ",  אמר קלארק וולף ,  יועץ עצמאי למסעדות ,  על מצבו של הפלאזה.עם זאת ,  מצבו של הפלאזה בן ה-102 עדיין לא עגום לגמרי .  עבור תיירים ורבים מתושבי ניו יורק ,  הפלאזה הוא עדיין המקום שמהווה עבור אלואיז בת ה-6 ,  גיבורת סדרת ספרי הילדים הנושאת את שמה ,  גן משחקים פרטי ,  וקלינט איסטווד ומורגן פרימן ממשיכים לשתות בשעות אחרי הצהריים המאוחרות ב-oak bar .  ומצבו הפיננסי של הפלאזה לא משפיע על כלות לעתיד :  אולם הנשפים הגדול של המלון מוזמן לכל לילה ,  מלבד שבת ,  עד חודש מאי.אלן ויקטור ,  נשיא חברת הברוקראז' הקמעונית לנסקו ,  אמר כי למרות ששניים מהברוקרים של החברה עשו עסקאות בפלאזה ,  הוא ממליץ ללקוחותיו לא להקים משרדים במקום ,  בשל המיקום והמיתון . " זה מסוכן מדי להמליץ ללקוחותינו להשתכן שם ",  הוא אומר .

" ניו יורק טיימס ":   " מלון הפלאזה של יצחק תשובה הפך מאתר היסטורי לסתם עוד בניין "
 לפי נתוני מכירות עדכניים ,  11 בעלי הדירות האחרונים שמכרו את דירותיהם בפלאזה מכרו אותן בהפסד

