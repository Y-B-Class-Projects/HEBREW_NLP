עתירה : " מונעים אחוזי נכות מחולי סוכרת "
 חולי סוכרת עתרו לבג"ץ בדרישה שיורה לבטל הנחיות של הביטוח הלאומי המונעות מהם לקבל מאופן מיידי אחוזי נכות . " הביטוח הלאומי ממשיך להתעלם מהחוק "
 שלושה חולי סוכרת עתרו אתמול  ( חמישי )  לבג"ץ יחד עם האגודה הישראלית לסוכרת נגד המוסד לביטוח לאומי ,  בדרישה שבית המשפט יורה על ביטול ההנחיות הפנימיות של המוסד ,  שלטענת העותרים מונעות מחולי סוכרת לקבל אחוזי נכות שמגיעים להם על פי חוק .  
החוק קובע כי כל חולה סוכרת שסובל מסיבוכים נוספים הנובעים ממחלתו ,  כגון :  מחלת לב , " נימול "  ברגליים ,  בעיות עיניים ועוד ,  מקבל באופן אוטומטי 65% נכות .  אולם בעתירה ,  שהוגשה באמצעות עו"ד ענת קאופמן ממשרד לוי קאופמן ,  נטען שבשנים אחרונות הוציא רופא המל"ל ,  ד"ר מריו סקולסקי ,  הנחייה פנימית המורה לרופאי הוועדות הרפואיות שלא להעניק אוטומטית את הנכות הקבועה בחוק ,  אלא להפעיל את שיקול דעתם בכל מקרה ומקרה ,  על פי דרגת המחלה הנלווית לסוכרת .  על פי העתירה ,  ההנחיות האלה ,  שבניגוד לחוק לא פורסמו על ידי הביטוח הלאומי לציבור ,  התגלו לחולים במקרה ,  ובעבר הוגשו לבית הדין לעבודה שלושה ערעורים על החלטות הוועדות הרפואיות .  בית הדין נתן עד כה כבר שלושה פסקי דין שקבעו כי הביטוח הלאומי מפרש לא נכון את החוק והורה לו לפעול בהתאם לחוק ולהעניק 65% נכות באופן אוטומטי במקרים הנ"ל .  
לדברי עו"ד קאופמן ,  למרות פסקי הדין הברורים ,  הביטוח הלאומי ממשיך להתעלם מהחוק .  עו"ד קאופמן שלחה מכתב ללשכה המשפטית ולרופא המוסד בירולשים בבקשה לבטל מיידית את ההנחיות ,  וקיבלה ממהם מכתב כי למרות פסקי הדין ,  הם אינם מתכוונים לשנות את ההנחיות . 
" ההנחיות הפנימיות שהוצאו על ידי המשיב מהוות פגיעה חמורה בזכויות הנכים ",  נכתב בעתירה . " יש בהם למעשה סטייה חמורה מן העקרונות והמטרות אשר נקבעו בחוק ובתקנות המוסד לביטוח לאומי ,  אשר מטרתו ,  בין השאר ,  לתת מענה הולם לצרכיהם המיוחדים של הנכים ,  באופן שיאפשר להם לחיות את חייהם בכבוד תוך מיצוי מלא של זכויותיהם ". 

עתירה : " מונעים אחוזי נכות מחולי סוכרת "
 חולי סוכרת עתרו לבג"ץ בדרישה שיורה לבטל הנחיות של הביטוח הלאומי המונעות מהם לקבל מאופן מיידי אחוזי נכות . " הביטוח הלאומי ממשיך להתעלם מהחוק "
 
