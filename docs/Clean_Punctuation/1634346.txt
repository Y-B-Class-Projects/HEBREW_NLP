המשורר חתן פרס ישראל אברהם סוצקבר הלך לעולמו
המשורר הבולט של תרבות היידיש בישראל מת אמש ממחלה קשה והוא בן 97 .  הלוויתו תיערך ביום שישי בבית העלמין קריית שאול
המשורר אברהם סוצקבר ,  חתן פרס ישראל לספרות יידיש ,  הלך לעולמו אמש  ( שלישי )  בבית אבות בתל אביב כתוצאה ממחלה קשה ,  והוא בן 97 .  סוצקבר הותיר אחריו שתי בנות ושתי נכדות ,  האחת מהן היא שחקנית התיאטרון הדס קלדרון .  
סוצקבר נחשב לאחד מגדולי משוררי היידיש ,  השפה בה דבק כל ימיו .  בין השאר ערך את רבעון היידיש המרכזי של עולם היידיש , " די גאלדענע קייט "  בין השנים 1949 ועד שנת 1998 .  על פועלו זכה בפרסים בינלאומיים רבים .  סוצקבר פרסם גם ספרי שירה שתורגמו לשפות רבות ,  ביניהם  " כנפי השחם ",   " כינוס דומיות ",   " הלילה הראשון בגטו "  ועוד .  
סוצקבר ,  יליד ליטא שנמלט מהנאצים באופן יוצא דופן  ( קובץ פואמות שלו הגיע לשלטון במוסקבה ,  ששלח מטוס להוציאו מהיערות ולהביאו לרוסיה )  ,  עלה לישראל בשנת 1947 שלא מטעמים ציונים ,  השתקע בה אך המשיך לדבוק ביידיש .  בתחילת העשור זכה סוצקבר למחוות ,  מאמרים ומסות שהיו חלק מתחיית תרבות היידיש בישראל .  בשנת 2005 יצא  " כינוס דומיות ",  אוסף שירים שלו מתורגם לעברית בהוצאת עם עובד .
 
המשורר חתן פרס ישראל אברהם סוצקבר הלך לעולמו
המשורר הבולט של תרבות היידיש בישראל מת אמש ממחלה קשה והוא בן 97 .  הלוויתו תיערך ביום שישי בבית העלמין קריית שאול

