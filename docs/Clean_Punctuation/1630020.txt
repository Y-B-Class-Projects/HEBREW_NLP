פסגות נהפך לבעל עניין בדש איפקס 
פסגות רכש באחרונה מניות של דש איפקס בשווי של 29 מיליון שקל לתיק הנוסטרו ,  הגמל והקרנות ,  והגיע לאחזקה של 7% בבית ההשקעות
 >  >  בית ההשקעות פסגות ,  בניהולו של רועי ורמוס ,  נהפך לבעל העניין בבית ההשקעות דש איפקס .  פסגות דיווח אתמול לבורסה כי רכש באחרונה ,  באמצעות חשבון ההשקעות האישיות  ( נוסטרו )  קופות גמל וקרנות נאמנות 1.076 מיליון מניות של דש איפקס במחיר של 26.86 שקל למניה ,  בדומה למחירה בשוק ,  ובתמורה כוללת של כ-29 מיליון שקל .  בעקבות הרכישות הגיע פסגות לאחזקה של 7.04% בדש איפקס ,  ששוויה כ-72 מיליון שקל .  פסגות נחשב לבית ההשקעות הגדול בישראל ,  המנהל נכסים בהיקף של יותר מ-120 מיליארד שקל .  פסגות ביצע את הרכישות האחרונות כשבוע לפני מועד האחרון ,  17 בינואר 2009 ,  לקיבול של הצעת רכש שפירסמה חברת brm פיננסים של אלי וניר ברקת לרכישת 5% נוספים ממניות דש איפקס .  זאת לפי מחיר של 27.55 שקל למניה ובתמורה כוללת של 48.7 מיליון שקל .  ההצעה של האחים ברקת מחויבת לפי חוק החברות .  הצעת הרכש גבוהה בכ-2.5% ממחיר רכישת החבילה של פסגות .  השאלה העולה ממהלך זה היא אם פסגות מאמינה בהגעתה של גבי רביד ,  לשעבר מנכ"לית פסגות וכיום המועמדת העיקרית לתפקיד יו"ר דירקטוריון של דש איפקס ,  וביכולתה להניב ערך נוסף על הקיים לבית ההשקעות דש איפקס .  זאת לאחר זינוק של כ-319% במניית דש איפקס ב-2009 .  או שהם מתכוונים להיענות להצעת הרכש ולממש את השקעתם ברווח של כ-2.5% .  אם בפסגות לא יסתפקו ברווח של כ-2.5% הם ייאלצו ללחוץ על brm לשפר את הצעת הרכש שלהם ,  אך לשם כך עליהם לרכוש מספר גדול יותר של מניות .  בתחילת אוקטובר 2009 חתם ברקת באמצעות brm על רכישת 48.5% ממניות דש איפקס במחיר של 28 שקל למניה - פרמיה של כ-27% על מחיר השוק אז .  ברקת רכש את אחזקותיהם של מוזי ורטהיים  ( 12% )  ,  נתן חץ  ( 8.3% )  ,  המנכ"לים המשותפים ויקטור שמריך ועידו נויברגר  ( כ-4% כל אחד )  ,  רמי שלום  ( כ-3.5% )  וקרן אולד ליין של סיטי  ( 13% )  .  באחרונה סוכם גם כי קרן הפנסיה הע"ל בניהולה של יעל אנדורן תמכור לברקת את אחזקותיה בדש איפקס .  בפסגות סירבו להתייחס לשיקולי הרכישה .
 
פסגות נהפך לבעל עניין בדש איפקס 
פסגות רכש באחרונה מניות של דש איפקס בשווי של 29 מיליון שקל לתיק הנוסטרו ,  הגמל והקרנות ,  והגיע לאחזקה של 7% בבית ההשקעות

