ברית חמאס-אירן : " ננצח את ישראל "
 ראש הלשכה המדינית של חמאס חאלד משעל נפגש בשגרירות אירן בדמשק עם שר המודיעין האירני מוסלחי .  בתום הפגישה אמר משעל : " יחד ננצח את האויב הציוני ".  השר מוסלחי נפגש גם עם בכירי הג'יהאד האיסלמי ,  וצפוי להיפגש עם הנשיא אסד
עוד אות להתקרבות בין אירן לחמאס :  שר המודיעין האירני חידר מוסלחי המבקר בסוריה נפגש הערב  ( ראשון )  עם ראש הלשכה המדינית של חמאס חאלד משעל .  לאחר הפגישה אמר משעל לסוכנות הידיעות האירנית  " אירנ"א ",  כי  " כל מי שנאבק במשטר הציוני ינצח בסוף .  אנחנו משוכנעים בכך ".  
משעל ציין כי הפגישה עם מוסלחי הייתה טובה מאוד ,  ובמהלכה דנו השניים בסוגיות אזורית ,  בנושא הפלסטיני ובמאבק במשטר הציוני .
 במסגרת ביקורו בסוריה נפגש מוסלחי גם עם מזכ"ל תנועת הג'יהאד האיסלמי רמדאן שלח ,  עם סגנו זיאד נחאלה ,  וכן עם מאהר אלטאהר ,  מזכ"ל החזית העממית לשחרור פלסטין .  הפגישות התקיימו בשגרירות אירן בסוריה ,  בנוכחות השגריר אחמד מוסווי .  בהמשך ביקורו צפוי מוסלחי להיפגש גם עם נשיא סוריה בשאר אסד .
 בשבוע שעבר התראיין הנשיא הסורי לעיתון  " אל-חיאת "  הרואה אור בלונדון ,  ושיבח את אירן וטורקיה על עמדותיהן ,  הקרובות לאלה של דמשק .  אסד אמר כי  " הדיאלוג שאנחנו מנהלים עם טורקיה ואירן הוא דיאלוג קל ,  משום שאנחנו חושבים באותה צורה למרות השוני הגיאוגרפי בינינו .  סוריה אכן הצליחה לבנות יחסים  לא רק טובים ,  אלא מצוינים  עם טורקיה תוך שנים ספורות בלבד .  כמובן שיש לנו גם יחסים מצוינים עם אירן ". 
בראיון נשאל אסד בעיקר על המצב בעירק ובלבנון ,  ובין היתר נשאל האם הדרך אליו עוברת דרך ה'התנגדות'  ( כינוי לחיזבאללה )  . " לא .  אבל עמדתנו כלפי ההתנגדות ידועה ,  כל התנגדות שהיא ",  השיב . " איך אני יכול לשבת עם בן אדם שמתנגד ל'התנגדות' בזמן שאני בעדה ?  לאילו תוצאות נגיע ?  צריך להיות בסיס משותף בינינו ",  אמר אסד . " איני מדבר דווקא על חיזבאללה ,  אלא על התנגדות ברמת העיקרון ",  הבהיר נשיא סוריה . " אין ספק שחיזבאללה מהווה מרכיב חיוני ,  אולם אני מדבר על ההתנגדות כעיקרון ולא כמפלגה ". 

ברית חמאס-אירן : " ננצח את ישראל "
 ראש הלשכה המדינית של חמאס חאלד משעל נפגש בשגרירות אירן בדמשק עם שר המודיעין האירני מוסלחי .  בתום הפגישה אמר משעל : " יחד ננצח את האויב הציוני ".  השר מוסלחי נפגש גם עם בכירי הג'יהאד האיסלמי ,  וצפוי להיפגש עם הנשיא אסד

