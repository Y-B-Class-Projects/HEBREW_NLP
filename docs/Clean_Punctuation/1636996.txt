DSPG עקפה את תחזיות השוק למרות ירידה של24% בהכנסות ל-54.7 מיליון דולר ;  המניה מוסיפה 10.5%
החברה חוזה הכנסות של 56-51 מיליון דולר ברבעון הבא - בהתאם לציפיות האנליסטים 
" התוצאות הכספיות ברבעון הרביעי היו ברף העליון של ציפיותינו ",  אמר עופר אליקים ,  מנכ"ל .  ואכן ,  ספקית שבבי המולטימדיה הצליחה לספק תוצאות שתאמו את תחזיותיה ועקפו את ציפיות השוק הן בשורה התחתונה והן בשורה העליונה.הכנסות החברה ברבעון הרביעי עמדו על 54.7 מיליון דולר ,  ירידה של 24% בהשוואה להכנסות של 71.6 מיליון דולר ברבעון המקביל .  החברה עצמה חזתה הכנסות של 50-56 מיליון דולר ואילו האנליסטים צפו הכנסות של 53.9 מיליון דולר ,  כך שהחברה עקפה את תחזיות השוק.הרווח הגולמי של החברה עמד על 21.5 מיליון דולר ,  בהשוואה לרווח גולמי של 28.4 מיליון דולר ברבעון המקביל ,  ירידה של 31% .  שיעור הרווח הגולמי ירד במעט ,  ועמד על 39.4% לעומת שיעור רווח גולמי של 39.7% ברבעון המקביל.למרות ירידה בהוצאות התפעול של החברה ,  שירדו מ-17 מיליון דולר ל-13.6 מיליון דולר קטן הרווח התפעולי המתואם של החברה ל-2.2 מיליון דולר לעומת רווח תפעולי מתואם של 2.2 מיליון דולר לעומת רווח תפעולי מתואם של 4.2 מיליון דולר ברבעון המקביל .  עם זאת ,  רווח תפעולי זה מנכה הוצאות שונות בגין אופציות ומחיקות על נכסים בלתי מוחשיים בגובה 3.1 מיליון דולר ,  כאשר בהכללת הוצאות אלה רשמה החברה הפסד תפעולי של 3.5 מיליון דולר.בשורה התחתונה ,  סיכמה החברה את הרבעון הרביעי עם הפסד נקי של 2.9 מיליון דולר או 13 סנט למניה לעומת הפסד נקי של 194.4 מיליון דולר או 7.23 דולר למניה ברבעון המקביל ,  שנגרם ממחיקה חד פעמית של 181.5 מיליון דולר על מוניטין ונכסים בלתי מוחשיים.הרווח הנקי המתואם ברבעון הרביעי הסתכם ב-2.8 מיליון דולר או 12 סנט למניה ,  ירידה של 29% לעומת לעומת הרבעון המקביל בו עמד הרווח הנקי המתואם על 4 מיליון דולר או 15 סנט למניה .  ציפיות האנליסטים היו לרווח מתואם של 5 סנטים למניה כך שהחברה הכתה את תחזיות השוק בשורה התחתונה.בהתייחס ל-2009 כולה ,  הסתכמו הכנסות dspg ב-212.2 מיליון דולר ,  המשקפות ירידה של 31% בהשוואה ל-2008 .  הרווח הנקי המתואם ב-2009 הסתכם ב-3.3 מיליון דולר והרווח המדולל למניה הסתכם ב-14 סנט ,  המשקפים ירידה של 76% ו-71% לעומת 2008 ,  בהתאמה .  תזרים המזומנים החיובי מפעילות שוטפת ב-2009 הסתכם ב-26.6 מיליון דולר.במהלך שיחת הוועידה מסר סמנכ"ל הכספים של dspg ,  דרור לוי ,  תחזית לרבעון הראשון של 2010 .  ההכנסות ברבעון הראשון של השנה צפויות להסתכם ב-56-51 מיליון דולר ,  המשקפות צמיחה של 28%-40% לעומת הרבעון המקביל .  בנוגע לשנה כולה ,  צופה dspg הכנסות של 225-240 מיליון דולר ,  המשקפות צמיחה של 6%-13% לעומת 2009 .  אנליסטים חזו לחברה הכנסות של 53.5 מיליון דולר ברבעון הראשון והכנסות של 233.4 מיליון דולר ב-2010 ,  כך שציפיות האנליסטים תואמות את תחזיות החברה .
 
DSPG עקפה את תחזיות השוק למרות ירידה של24% בהכנסות ל-54.7 מיליון דולר ;  המניה מוסיפה 10.5%
החברה חוזה הכנסות של 56-51 מיליון דולר ברבעון הבא - בהתאם לציפיות האנליסטים

