אכזבה לשיקגו :  בוזר ייעדר שמונה שבועות
הפורוורד ,  שהצטרף הקיץ לבולס וחתם על חוזה ל-75 מיליון דולר ,  שבר את ידו הימנית וייאלץ לעבור ניתוח שישביתו 
אכזבה גדולה לשיקגו :  הפורוורד קרלוס בוזר ,  שחקן הרכש הבולט של הקבוצה במהלך הפגרה ,  סובל משבר בידו הימנית ,  וייאלץ לעבור ניתוח שישבית אותו לשמונה שבועות - כך הודיעה הקבוצה .  על פי הדיווחים ,  בוזר מעד בביתו על תיק במהלך יום חופש מאימונים ,  ושבר את היד .  
כזכור ,  במהלך הקיץ הבולס החתימו את בוזר על חוזה לחמש שנים תמורת 75 מיליון דולר ,  כשאת שש השנים הקודמות שלו בקריירה העביר הפורוורד הנהדר ביוטה ג'אז ,  שם העמיד ממוצעים של 19.5 נקודות ו-11.2 ריבאונדים .  זו לא הפציעה הראשונה של בוזר בקריירה ,  ובשמונה שנותיו ככדורסלו מקצועי החמיץ 145 משחקים  ( ממוצע של כמעט 20 משחקים לעונה )  .
 טאג' גיבסון צפוי לפתוח במקומו בחמישייה של שיקגו ,  שתפתח את העונה ב-27 באוקטובר באוקלוהומה סיטי .
 
אכזבה לשיקגו :  בוזר ייעדר שמונה שבועות
הפורוורד ,  שהצטרף הקיץ לבולס וחתם על חוזה ל-75 מיליון דולר ,  שבר את ידו הימנית וייאלץ לעבור ניתוח שישביתו 

