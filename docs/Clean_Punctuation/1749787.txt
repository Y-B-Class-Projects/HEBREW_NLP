בית הדין :  גם עיסוק בעבודות בנייה שלא באתר בנייה יכול להחשב כעבודה מועדפת 
 >  >  בית הדין האיזורי לעבודה בירושלים קבע כי חייל משוחרר שעסק בעבודות בנייה בחברה המוגדרת כעסק שיווקי ולא כאתר בנייה ,  זכאי בכל זאת למענק  " עבודה מועדפת ".  גובה המענק כיום הוא 65 אלף שקלים ,  הניתנים במהלך השנתיים הראשונות לעבודה  ( בנוסף לשכר הרגיל )  .  החייל ,  בן מימון ,  סיים בנובמבר 2007 את שירותו הצבאי והחל לעבוד בחברת צורי ודורי .  במסגרת עבודתו הוא עסק בין היתר בתיקון מכולות ,  בהתקנת שרוולים באתרי בנייה ובמכירת חומרי גלם ללקוחות החברה .  ואולם ,  המוסד לביטוח לאומי סירב לראות בעבודה זו כעבודה באתר בנייה ,  המזכה במענק  " עבודה מועדפת ".  הביטוח הלאומי שלל את זכאותו של מימון למענק ,  בנימוק שצורי ודורי מוגדרת כחברה לשיווק ומסחר בחומרי בנייה ואינסטלציה ולא כחברת בנייה ממש ,  ולכן מהות עבודתו של מימון היא שיווק ולא עובד באתר בנייה .  מימון עירער על ההחלטה בפני בית הדין לעבודה וטען כי עבודתו היתה מגוונת וכללה ביקורים באתרי בנייה .  השופטת שרה שדיאור קבעה שהצדק עם העובד וקבעה שהמענק נשלל ממנו שלא כדין .  השופטת הוסיפה כי בחוק נקבע שחיילים משוחררים הפונים לעבודה בענף הבניין זכאים למענק אם הם מבצעים עבודה מסוג כלשהו באתר בנייה ,  למעט עבודה פקידותית .  השופטת הורתה לביטוח הלאומי לשלם למימון את המענק בצירוף הוצאות משפט בסך 1,000 שקל .
 
בית הדין :  גם עיסוק בעבודות בנייה שלא באתר בנייה יכול להחשב כעבודה מועדפת 
nan
