אינטק פארמה השלימה גיוס של 35 מיליון שקל בבורסה באמצעות הנפקה של מניות ואופציות לציבור
ההנפקה לוותה בביקושי יתר ,  בהיקף של 74.8 מיליון שקל ,  לאחר שהחברה התכוונה לגייס כ-30 מיליון שקל
אינטק פארמה הצליחה להשלים גיוס של 35.2 מיליון שקל באמצעות הנפקה של מניות ואופציות לציבור .  ההנפקה לוותה בביקושי יתר ,  בהיקף של 74.8 מיליון שקל ,  לאחר שהחברה התכוונה לגייס כ-30 מיליון שקל .  כלומר ,  היה חיתום יתר של פי 2.2 מהיקף הגיוס המוצע.מבנה ההנפקה כלל 1.25 מיליון יחידות שהוצעו במחיר מינימלי של 23.4 שקל ליחידה .  כל יחידה כללה 30 מניות ו-12 כתבי אופציה  ( סדרה 1 )  .  כתוצאה מביקושי היתר ,  נקבע המחיר על 27 שקל ליחידה .  בנוסף לתמורה המיידית בהיקף של 35.2 מיליון שקל ברוטו ,  עשויה החברה לקבל 18.8 מיליון שקל נוספים ,  בהנחת מימוש מלא של כתבי האופציה  ( סדרה 1 ) .אינטק פארמה עוסקת בהשבחת תרופות קיימות - אחת האסטרטגיות הנפוצות בתעשיית התרופות .  החברות נוקטות באסטרטגיה זו על מנת להגן על מוצריהן האתיים מפני תפוגת פטנט ,  להרחיב את מגוון האינדיקציות להן מיועדות התרופות וכן כדי להשיק מוצר חדש מוגן פטנט על בסיס תרופה גנרית קיימת .  שיפור התרופות יכול להתבטא בין היתר ,  בהגברת היעילות ,  בהקטנה של תופעות הלוואי הנגרמות מהשימוש בתרופות ובהפחתה משמעותית של מספר הפעמים שהחולה צריך ליטול את התרופה במהלך היממה.אינטק פארמה טכנולוגיה מאריכה את משך הספיגה של תרופות הנספגות בעיקר בחלק העליון של המעי על ידי השהייתן בקיבה לפרקי זמן ארוכים .  מערכת הנשא שפיתחה החברה - גלולת האקורדיון - עשויה מפולימרים סינטטיים ומקופלת לתוך קפסולה סטנדרטית .  לאחר הגעת הקפסולה לקיבה נפרש האקורדיון ונשאר בקיבה למשך פרק זמן ארוך משמעותית מהזמן שבו שוהות בקיבה טבליות וקפסולות אחרות .  התרופה משתחררת באופן רציף ומבוקר בקיבה ומשם אל חלון הספיגה בחלקו העליון של המעי.כספי הגיוס מיועדים למימוש המשך תוכנית המחקר והפיתוח של החברה ולצורך המשך פיתוח מוצריה העיקריים - גלולת האקורדיון המשולבת עם תרופות הלבודופה לטיפול בפרקינסון ,  תרופת הזלפלון לטיפול בהפרעות שינה ותרופת הבקלופן לטיפול בעוויתות שרירים של חולי טרשת נפוצה .  את הגיוס הובילו איפקס ,  פועלים אי.בי.אי ,  כלל פיננסים ,  מיטב חיתום ואקסלנס נשואה .
 
אינטק פארמה השלימה גיוס של 35 מיליון שקל בבורסה באמצעות הנפקה של מניות ואופציות לציבור
ההנפקה לוותה בביקושי יתר ,  בהיקף של 74.8 מיליון שקל ,  לאחר שהחברה התכוונה לגייס כ-30 מיליון שקל

