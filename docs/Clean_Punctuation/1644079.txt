דימרי בדרך לנחלת בנימין
י.ח דימרי במגעים לרכישת 7 נכסים במתחם נחלת בנימין בת"א תמורת 140 מיליון שקל .  גורמים בחברת קונספטים בבעלות רות שפייזר :  שווי הקרקע כ-104 מ' ד' ;  גורמים בדימרי :  זו התעניינות ראשונית
חברת י.ח .  דימרי ,  שבשליטת יגאל דימרי ,  מנהלת מגעים מול חברת קונספטים ,  בבעלות רות שפייזר ,  לרכישת שבעה נכסים במתחם נחלת בנימין בתל אביב תמורת כ-140 מיליון שקל .
 בעלי הקרקע הם קבוצת ברגרואין וחברת חג'ג'-כהן השקעות שחתמו עם שפייזר באוגוסט 2009 על הסכם אופציה למכירת המתחם תמורת 137 מיליון שקל .  לפני כשבוע וחצי דיווחה חברת ברגרואין לבורסה על הארכת הסכם האופציה לשפייזר לרכישת המתחם עד ה-22 במארס תמורת 140.7 מיליון שקל ,  לאחר שמחיר מימוש האופציה המקורי פקע .
 תחם נחלת בנימין הוא מתחם לשימור הכולל 13,000 מ"ר מסחרי ועוד 5,000 מ"ר למגורים ברחובות נחלת בנימין 6-8 ,  רחוב רמב"ם 12-16 ,  רמב"ם 18 ורחוב התבור 14 .  חברת ברגרואין ,  בשליטת איש העסקים ניקולאס ברגרואין ,  רכשה את המתחם ב-2007 תמורת כ-35 מיליון דולר משפייזר ובעלה שלמה לחי .  במקום תיכנן ברגרואין להקים שכונת מגורים יוקרתית תוך שחזור ושיפוץ המבנים הקיימים בשילוב שטחי מסחר .
 מאז ששפייזר חתמה על הסכם אופציה היא ניהלה משא ומתן עם מספר חברות .  לטענת גורמים בחברה ,  מתנהלים מגעים דומים מול חברות נוספות למעט דימרי . " עוד לא החלטנו מי השותפים וכעת אנו בשיאו של משא ומתן עם מספר גורמים במקביל ובוחנים את כל ההצעות ",  נמסר מהחברה .  הללו מציינים עוד כי לפי הערכת שמאי ,  שוויים של הנכסים מוערך על-ידי שמאי מקרקעין בכ-104 מיליון דולר במצב הנוכחי .
 גורמים בחברת דימרי מסרו כי כל עוד לא ייפתרו חילוקי הדעות בין שפייזר לברגרואין ,  ספק אם תיחתם עסקה . " לא ברור מי בדיוק המוכר ומול מי חותמים עסקה ,  כל עוד המחלוקות ביניהם לא נפתרו .  העניינים ביניהם טרם נפתרו ולכן העסקה יכולה להבשיל אך באותה מידה גם ליפול ".  
כחלק מההסכם שנחתם בין ברגרואין לשפייזר ב-2007 ,  היו אמורים שפייזר ובעלה לקבל חלק מההכנסות ממכירת הדירות ,  בנוסף ל-35 מיליון דולר .  בהמשך התגלתה מחלוקת בין הצדדים ושפייזר ביקשה לבטל את ההסכם .  ההסכם לא בוטל ,  ולפני כחצי ביקשה שפייזר לרכוש בחזרה את המתחם מברגרואין בהסכם אופציה ,  כאמור .  חודשים ספורים קודם להסכם זה ,  מכר ברגרואין מחצית מהחברה לאחים צחי ועידו חג'ג' .
 
דימרי בדרך לנחלת בנימין
י.ח דימרי במגעים לרכישת 7 נכסים במתחם נחלת בנימין בת"א תמורת 140 מיליון שקל .  גורמים בחברת קונספטים בבעלות רות שפייזר :  שווי הקרקע כ-104 מ' ד' ;  גורמים בדימרי :  זו התעניינות ראשונית

