צרפת :  סנט אטיין בשירות בורדו
אחרי שהפסידו לאלופה במחזור הקודם ,  ניצחו הירוקים 0:1 את מונפלייה והפער בפסגה נותר 3 נק' .  0:3 גדול ללאנס על מונאקו
אחרי עוד שבוע אירופי מוצלח בו הפתיעה ליון את ריאל מדריד בליגת האלופות ומארסיי וליל ניצחו בליגה האירופית ,  חזרו בצרפת להתמקד בזירה המקומית המתחממת בשבועות האחרונים .  משחקיהן של שלוש המנצחות האירופיות יתקיימו ביום ראשון ,  בעוד משחקה של בורדו מול אוקזר נדחה בשל העומס הרב על האלופה בתקופה זו ,  והיא נהנתה מההפסד של מונפלייה 1:0 בסנט אטיין ,  שהותיר את הפער על שלוש נקודות .  לאנס הביסה 0:3 את מונאקו וניס הצילה את מאמנה עם 0:1 קטן על לוריין .
 סנט אטיין - מונפלייה 0:1
שישה ניצחונות רצופים ,  כולל על ליון ומארסיי ,  כאשר החמישה האחרונים היו על האפס - זה המאזן עימו הגיעה מונפלייה המפתיעה למשחק בסטאד ז'ופרה גישאר המאיים ,  ועליו גם נעצרה .  40 אחוזים משחקני ומאמני הליגה טענו שמונפלייה תוכל לזכות באליפות אם תעבור בהצלחה את מבחן סנט אטיין ,  וידעו למה סייגו זאת .  סנט אטיין הפסידה במחזור הקודם לאלופה בורדו ,  והערב סייעה לה עם שער של עמנואל ריבייר ,  הכוכב העולה שלה ,  שעלה מהספסל בדקה ה-71 וכבש מקרוב בחלוף שמונה דקות .  סנט אטיין מתקרבת לעבר הבטחת מקומה בליגה לעונה נוספת ,  וגם לורן בלאן מאושר .
 לאנס - מונאקו 0:3
הקבוצה של גי לאקומב קיוותה להתאושש משני הפסדים רצופים ולצמק את הפער מהמקום השלישי ,  אבל ללאנס ממרכז הטבלה היה רצון עז לשכנע את האוהדים אחרי עונת חזרה מאכזבת יחסית .  עיסאם ג'מע פתח את מסכת הכיבושים בדקה ה-31 ,  סבסטיאן רודה כבש את השני עם בעיטה מחוץ לרחבה בדקה ה-43 והנרי נ'סמה חתם את התוצאה עם פנדל מוצלח בדקה ה-52 .
 ניס - לוריין 0:1
דידייה אולה ניקול ,  מאמנה של ניס ,  ידע שרק ניצחון ישאיר אותו בתפקיד .  אחרי שצבר רק שלוש נקודות מתוך 33 אפשריות  ( ניצחון אחרון בנובמבר )  ההנהלה נתנה למאמן הצעיר הזדמנות אחרונה להציל את עונת הבכורה שלו בליגה הראשונה ,  ולמזלו פנדל של לוק רמי בדקה ה-57 נתן לו את מבוקשו .
 פ.ס.ז' - טולוז 0:1 
ניצחון ראשון לסן ז'רמן אחרי חמישה משחקי ליגה ,  מהם ארבעה הפסדים רצופים ,  והמאמן אנטואן קומבווארה יכול לנשום לרווחה לאחר שמועות על מעמדו המעורער .  השער היחיד במשחק נכבש בדקה ה-23 .  אלבין אבונדו הכשיל את פגי לוינדולה ברחבה והורחק .  גיום הוראו דייק מהנקודה הלבנה .  החלוץ בן ה-26 ,  שכבש 17 שערים אשתקד ,  כבש בסך הכל את שערו השני העונה .  
משחקים נוספים :  
בולון - לה מאן 3:1לבולון :  מוסטפה יטבארה  ( 72 )  .  ללה מאן :  מתיו דוסבי  ( 30 )  ,  גרגורי סרדאן  ( 33 )  ,  מודיבו מאיגה  ( 90 ) 
גרנובל - ואלנסיין 1:0לוואלנסיין :  קרלוס סאנצ'ז  ( 32 ) 

צרפת :  סנט אטיין בשירות בורדו
אחרי שהפסידו לאלופה במחזור הקודם ,  ניצחו הירוקים 0:1 את מונפלייה והפער בפסגה נותר 3 נק' .  0:3 גדול ללאנס על מונאקו

