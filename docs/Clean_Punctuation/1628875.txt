כיאל לא התאמן ,  רפאלוב ימשיך לקבל קרדיט
הקשר שלא השלים 90 דקות לאחרונה ,  תורגל בהרכב .  מימון וזגורי קיבלו הבטחה לשחק יותר .  קינן מעוניין לעזוב לאירופה
קשר מכבי חיפה ,  בירם כיאל ,  לא התאמן היום  ( שלישי )  עם הקבוצה וזאת לאחר שכבר נטש את האימון אתמול בגלל כאבים בשריר הירך האחורי .  כרגע לא ברור האם הוא יוכל לשחק בשבת נגד הפועל רעננה ובכל מקרה אלישע לוי כבר מתכונן לאפשרות הזאת .  היום תורגל אייל גולסה כקשר אחורי לצד ג'ון קולמה ו-ולדימיר דבאלישווילי תורגל לבדו בחוד ,  כששלומי ארבייטמן ומוחמד גדיר בהרכב השני .  למרות שלא השלים 90 דקות בחמשת המשחקים האחרונים של הקבוצה בליגה ובגביע הטוטו ,  ליאור רפאלוב ממשיך לקבל קרדיט ,  תורגל בהרכב וצפוי לפתוח במשחק .  הקשר טיאגו דוטרה נטש שוב את האימון בגלל כאבים בברך ובקבוצה אמרו עליו : " הוא לא מראה סימנים של אחד שמנסה להישאר ".  המגן פיטר מסיללה אמור לחזור בלילה שבין חמישי לשישי וייתכן שטאלב טוואטחה הצעיר או עלי עוסמאן יפתחו במקומו .  מסיללה נמצא בחופשת מולדת משום שלא פגש את משפחתו זמן רב ,  לאור העומס עליו בכל המסגרות .  הקשר הגיאורגי לבאן חמלדזה מממשיך להתאמן ובמהלך השבוע תתקבל החלטה לגביו .  
בחיפה ממשיכים לעשות מאמצים לצרף את הקשר היהודי מפינלנד ,  רוני פורוקארה ,  אך בינתיים קבוצתו השבדית מערימה קשיים ודורשת עליו סכומים גבוהים .  בתוך כך ,  הבלם שי מימון והקשר ישראל זגורי קיבלו הבטחה לקבל יותר קרדיט אם לא יעזבו את הקבוצה .  כפי שפורסם אתמול ,  אלישע לוי הטיל וטו על שחרורם .
 בתוך כך ,  במעודון הודיעו היום על פגישה שנערכה בין נציגיו של הבלם דקל קינן לבין המנכ"ל איתמר צ'יזיק .  לקינן לא הוגשה הצעה לחוזה ארוך טווח ובמהלך הפגישה אף יידעו נציגיו את קברניטי הקבוצה כי הוא עשוי לעזוב בתום העונה לקבוצה באירופה .
 החל מהמשחק הקרוב של הקבוצה ועד סוף הסיבוב השני יוקצו יציעי 11 ו-12 באצטדיון קריית אליעזר לבעלי מנויים בלבד ,  כך החליטו במכבי חיפה .  במועדון הסבירו כי ההחלטה מבוססת על שיטה שמקובלת באירופה לפיה בעלי מנויים יושבים ביציעים נפרדים .  כזכור ,  חיפה הוציאה לאחרונה מבצע מנויים חדש ,  הכולל את משחקי הסיבוב השני .
 לאחר שאתמול התברר כי מכבי חיפה תשחק מול דינמו קייב ב-20 בינואר ,  היום נקבע כי הקבוצה תוכל לארח את הקבוצה מאוקראינה בקריית אליעזר .  במועדון הודיעו כי מחיר הכניסה יהיה אחיד והיא תגבה 20 שקלים לכרטיס .
 
כיאל לא התאמן ,  רפאלוב ימשיך לקבל קרדיט
הקשר שלא השלים 90 דקות לאחרונה ,  תורגל בהרכב .  מימון וזגורי קיבלו הבטחה לשחק יותר .  קינן מעוניין לעזוב לאירופה

