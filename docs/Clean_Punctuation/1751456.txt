מועצת הכבלים והלוויין תקיים שימוע בנושא ערוצי הספורט
אחרי האישור שניתן לערוץ הספורט בחינם של ONE לשידור ב-yes ,  תקיים המועצה שימוע לפני אישור שידורים חיים גם מענפי ספורט מרכזיים
המועצה לשידורי כבלים ולוויין תקיים שימוע בנושא העלאת ערוצי ספורט נוספים לכל מנויי השידור הדיגיטאלי .  
לאחרונה אישרה המועצה את העלאתו של ערוץ הספורט החינמי של ONE ,  לאירועי ספורט שאינם מרכזיים ,  במסגרת שידורי yes ,  כאשר האישור לשידור ב-HOT תלוי בהשגת מספר אישורים נוספים .  כעת יוצאת המועצה בשימוע נוסף על מנת להשיב לבקשה לשדר בערוץ תכני ספורט ושידורים חיים גם מענפי ספורט מרכזיים .  
בהודעת המועצה נקבע כי יש להגיש את העמדות בנושא עד ל-14 בנובמבר בשעה 12:00 .
 בין זכויות השידור שכבר נרכשו על ידי ONE ,  שנמצא בשליטת קבוצת ידיעות אחרונות ,  שידורי ליגת העל בכדורסל נשים ,  שידורי ליגת הכדורגל הסקוטית וכן ערוצי הקבוצות של צ'לסי וריאל מדריד .
 בעת השימוע הראשון טענו גורמים בשוק תקשורת הספורט כי התמקדותה של המועצה בשידורי ספורט שאינם מרכזיים בלבד ,  מראה כי המועצה עומדת מאחורי האינטרס של ערוצי הספורט בתשלום .
 מ-ONE נמסר בתגובה : " אנו בטוחים שבסופו של דבר המועצה תקבל את ההחלטה הצרכנית הטובה ביותר עבור קהל חובבי הספורט ,  המעוניין במגוון גדול ככל האפשר של שידורי ספורט בחינם "
 
מועצת הכבלים והלוויין תקיים שימוע בנושא ערוצי הספורט
אחרי האישור שניתן לערוץ הספורט בחינם של ONE לשידור ב-yes ,  תקיים המועצה שימוע לפני אישור שידורים חיים גם מענפי ספורט מרכזיים

