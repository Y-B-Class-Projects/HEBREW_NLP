כפרייה בהפרעה
הדס בלוך מנסה להתרגל לחיי הכפר המנומנמים ,  ומוכיחה ל'מצפן האופנתי' שיש וינטג' איכותי גם במקומות שלא קורה בהם כלום
השבוע התלבש המצפן על הדס בלוך-ליפשיץ ,  בת 27 ,  יחצ"נית ויבואנית אופנה ,  נשואה לאסף ,  כדורסלן בהפועל לב השרון ויזם נדל"ן ,  וסוג של כפרייה בהפרעה .  לפני חודשיים תלשו עצמם השניים מדירתם בלבה הפועם של תל אביב ועברו לרמת פולג ,  לא כי העיר הייתה קטנה עליהם ,  חלילה ,  היא רק לחצה קצת בצדדים .  אז איך מסתגלת שועלה עירונית למשב הרוח הכפרי בחייה ,  שאלנו ?  ובכן ,  סותמים את האף ומבליגים .
 בינתיים ,  היא מנסה להסתגל לטמפו של חיי הכפר השלווים  ( ובמילותיה שלה : " לא קורה פה כלום ")  ,  ולהיעדר סופר פארם פתוח בסביבה בפרט  ( וכמאמר הפתגם : " מי שלא רכש קרם לחות לפני שבת ,  דינו להתייבש למוות עד מוצ"ש ")  ,  ומקווה שלא נגזר עליה לספור זבובים באחו עד קץ הימים .  בעיניים מלאות תוגה וערגה לסניף של אייסברג ,  יצאנו לעודד את לבה במסע שופינג יעיל וזול במיוחד .  היעד :  מציעא ,  חנות יד שנייה כיפית במושב חרות הסמוך .
 מדובר בגלגולה השני של החנות הזו ,  שנפתחה לפני כארבע שנים במושב עין ורד ולאחרונה הועתקה למושב חירות ,  בעקבות בעליה ,  אירית כהן המקסימה .  אירית זו מתפארת בגישה לא תל אביבית בעליל ,  ומתנערת מכל הג'אז הווינטג'י הזה .  מבחינתה ,  הפרמטרים העיקריים לבחירת הבגדים הם נטיית הלב שלה ומצב הצבירה שלהם  ללא כתם ורבב ,  ועם כל התפרים במקום .  כך ,  תמצאו כאן דגמי מעצבים מקומיים ובינלאומיים לצד פריטים נבחרים מקסטרו וזארה ,  כאשר כולם זוכים לאותו היחס מצד כהן ,  ומתומחרים בעדינות במחירים שבין 30 ל-100 שקלים .  טיפ קטן לפני שחרור :  מדי אפריל אירית טסה לאמסטרדם ומביאה איתה שלל רב אותו היא מוכרת בפרוטות ,  כמו שמלת מיני שחורה מעוטרת פרחים וזרועה נצנצים ב-70 שקלים בלבד .  מומלץ מאוד לקפוץ לחנות במהלך חודש מאי ולבדוק מה עלה במזוודתה .
 לא ידענו את נפשנו מרוב מציאות בחנות הזו ,  והחלטנו לפרגן לעצמנו ולהדס שלוש תלבושות שונות :  שמלת פרנזים שחורה שיובאה מארה"ב  ( 90 שקלים )  ,  אליה שידכנו צווארון פרווה סינתטית שחור  ( 50 שקלים )  ,  סיכה משובצת אבן  ( 15 שקלים )  וכובע פרווה עם אפיל סיבירי ;  שמלת קפושון מבד חום מנוקד בלבן  ( 45 שקלים )  ,  שנלבשה עם נעלי סירה שעירות וכסופות  ( 50 שקלים )  ;  ואחרונה חביבה - שמלת משי סבנטיזית של המעצב יוסף ,  סוג של כתונת פסים מודרנית בכל צבעי הקשת ,  שמוצעת בחנות ב-70 שקלים בלבד .
 שמלת פרנזים שחורה מארה"ב :  90 שקליםכובע פרווה מנומר :  30 שקליםשכמיית פרווה סינתטית שחורה :  50 שקליםסיכה משובצת אבן :  15 שקלים
שמלה חומה מנוקדת :  45 שקליםנעליים כסופות שעירות :  50 שקלים
שמלה של יוסף :  70 שקלים
מציעא ,  מושב חרות .  7757310  054

כפרייה בהפרעה
הדס בלוך מנסה להתרגל לחיי הכפר המנומנמים ,  ומוכיחה ל'מצפן האופנתי' שיש וינטג' איכותי גם במקומות שלא קורה בהם כלום

