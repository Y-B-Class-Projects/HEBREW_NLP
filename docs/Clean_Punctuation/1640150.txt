עשו לה קרניים
הג'רוזלם פוסט הודיעה לנשיאת הקרן החדשה ,  חברת הכנסת לשעבר נעמי חזן ,  כי יפסיק לפרסם את טורה .  חזן כתבה לעיתון ב-14 השנים האחרונות
נשיאת הקרן החדשה לישראל פרופ' נעמי חזן קיבלה הודעה מהג'רוזלם פוסט כי העיתון יפסיק לפרסם את טורה השבועי לאחר 14 שנים .  בימים האחרונים קיבלה חזן הודעה על הפסקת פרסום הטור ,  ככל הנראה בעקבות סערת הקמפיין נגד הקרן של תנועת  " אם תרצו ".  
הקרן החדשה לישראל עומדת בשבוע האחרון במרכזו של פולמוס ציבורי ופוליטי לאחר שדו"ח של תנועת  " אם תרצו "  טען ש-92% מהציטוטים המפלילים בדו"ח גולדסטון שמקורם בגופים ישראליים ,  הגיעו מארגונים שבתמיכת הקרן . " אם תרצו "  אף יצאה בקמפיין ציבורי שתקף את הקרן את פרופסור חזן ,  נשיאת הקרן בשנתיים וחצי האחרונות וחברת כנסת לשעבר מטעם מרצ ,  באופן אישי וטען כי היא אחראית להשחרת שם חיילי צהל בעולם .
 הג'רוזלם פוסט ,  עיתון יומי בשפה האנגלית ,  נמצא בבעלותו איש העסקים אלי עזור .  העיתון מזוהה עם עמדות ימין ופופולרי בקרב תושבים ממוצא אנגלו-סקסי .
 פרופ' נעמי חזן אישרה כי העיתון הודיע לה על הפסקת פרסום הטור ,  אך סירבה להוסיף .  דיוויד הורוביץ ,  העורך הראשי של הג'רוזלם פוסט ,  סירב להגיב .
 
עשו לה קרניים
הג'רוזלם פוסט הודיעה לנשיאת הקרן החדשה ,  חברת הכנסת לשעבר נעמי חזן ,  כי יפסיק לפרסם את טורה .  חזן כתבה לעיתון ב-14 השנים האחרונות

