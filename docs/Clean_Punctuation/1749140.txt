צרפת :  רפורמת הפנסיה אושרה ,  ההפגנות נמשכות
איגודי העובדים בצרפת אינם מתכוונים לוותר על מחאתם נגד העלאת גיל הפרישה ,  גם לאחר שהרפורמה בפנסיה אושרה בפרלמנט .  כ-250 הפגנות צפויות להתקיים ברחבי המדינה
 ( צילום :  רויטרס ,  עריכת וידאו :  יאיר דניאל ) 
צרפת מתמודדת היום  ( חמישי )  עם שיבושים קשים נוספים בתחבורה ,  אולם נראה כי המחאה הכללית נגד הרפורמות בפנסיה גוועת .  אתמול אישר הפרלמנט את חבילת השינויים הכולל את העלאת גיל הפרישה בשנתיים - הסעיף שעורר את המחלוקת הרבה ביותר .  
בצעד נואש לפני שבית המשפט החוקתי בצרפת דן ברפורמה- הצעד האחרון לפני הפיכתה לחוק  מתכוונים ארגוני העובדים לקיים כ-250 הפגנות ברחבי המדינה ושביתות של יום אחד .  בנמלי התעופה הופחת מספר טיסות ב-30 עד 50 אחוז בשל עיצומים של פקחי התנועה ושביתה של עובדי חברות הרכבת גרמו להשבתה של כמחצית מהקווים .  אולם עובדי אחד מבתי הזיקוק בדרם צרפת הצביעו בעד סיום חסימת הגישה למסופי הדלק ,  סימן להיחלשות צעדי המחאה .  
בעוד שיעור התמיכה הציבורית בהפגנות נותר גבוה ,  משפחות רבות נמצאות בחופשת אמצע הסמסטר ,  וראשי האיגודים הודו כי קיימת עייפות בציבור ,  וכי הם אינם מצפים היום לקהל רב של תומכים .  לפי שעה ,  ההפגנות מתקיימות בשקט יחסי ,  אולם ישנם דיווחים על עימותים בין המשטרה לתלמידים ולחבורות צעירים ,  המנצלות את המחאה כדי לעורר מהומות משל עצמן .  
בשלב זה מתוכנן לפחות עוד יום מחאה ב-6 בנובמבר ,  אולם יועציו של סרקוזי אמרו כי הוא מתכוון לחתום על החוק בסביבות 15 בנובמבר .
 
צרפת :  רפורמת הפנסיה אושרה ,  ההפגנות נמשכות
איגודי העובדים בצרפת אינם מתכוונים לוותר על מחאתם נגד העלאת גיל הפרישה ,  גם לאחר שהרפורמה בפנסיה אושרה בפרלמנט .  כ-250 הפגנות צפויות להתקיים ברחבי המדינה

