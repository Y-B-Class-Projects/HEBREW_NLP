יותר מ-1,000 רצים כבר נרשמו למרתון טבריה 
באיגוד האתלטיקה ועיריית טבריה עומדים ביעדים ומצפים לשיא משתתפים חדש בינואר .  בשלישי :  אליפות ישראל ל-10 ק"מ
גבול 1,000 המשתתפים במרתון טבריה ה-34 שיתקיים ב-6 לינואר 2011  " נפרץ "  היום  ( שני )  בדרך ליעד של שיא משתתפים חדש באירוע הבינלאומי .  אתמול ,  ביומו האחרון של הרישום המוקדם ,  נרשמו למעלה מ-200 משתתפים חדשים והיום הגיעה המספר לסכום העגול - 1,000 .  המספר הזה מהווה גידול של כ-30 אחוזים לכמות המשתתפים שנרשמו אשתקד ברישום המוקדם ומספרם עמד על כ-600 .  כזכור ,  בשנה שעברה זינקו במרתון כ-1,150 רצים ,  והשנה איגוד האתלטיקה ועיריית טבריה שמו לעצמם כמטרה להגדיל את כמות הרצים .
 בכירי הרצים בישראל למרחקים בינוניים ישתתפו מחר  ( שלישי )  באליפות ישראל במרוצי כביש ל-10 ק"מ שתתקיים באשדוד ,  בה יתחרו למעלה מ-400 רצים .  למעלה מ-2,000 משתתפים נוספים ישתתפו בהפנינג העממי .  בין הרצים שיתחרו על התואר ישתתפו גזאצ'ו יוסף ,  מוגס טסמה ,  וובה בריהון ,  ועוד רצים בכירים כגון סוונך דסטאו ,  אסמרה ניגוסה ,  אינדלאו טאקאלה ,  יוני טאקאלה ,  דן סלפטר ,  איתי מגידי ,  אביחי גודמן ,  ממו אסרט  ( אלוף ישראל ב-15 ק"מ כביש )  ,  ורצי המרתון זבדיה וודג' ואסף בימרו שמתייחסים למירוץ כזה כאימון טוב נוסף לבדיקת קצבים לקראת המרתון .
 מהמירוץ לנשים תיעדר אלופת השנה שעברה מאור טיורי הלומדת בארצות הברית ,  ונראה כי הקרב על התואר יהיה בין מיגל אטיאס לותיקות אורנה בלאו ,  ורד אופיר ומארי אליאס .  חוץ מניצחון ותואר אליפות ישראל ,  ינסו הרצים והרצות לשבור את שיא המסלול העומד על 30:14 דק' בגברים  ( נקבע ע"י וובה בריהון לפני שנתיים )  ו-35:23 דק' בנשים  ( נקבע ע"י נילי אברמסקי לפני 4 שנים )  .  שבירת שיא המסלול יזכו את האתלט והאתלטית בפרס כספי של 1,000 שקלים ,  בנוסף לפרס של 2,500 שקלים על ניצחונם .  בנוסף יחולקו פרסים גם עבור מקומות 2-6 בגברים ו-2-3 בנשים .
 לצד אליפות ישראל ,  ירוצו מחר כ-150 חיילי יחידת יהלום לזכר שני הרוגי מנהרות התופת ברפיח שהיו תושבי אשדוד ,  סגן אביב חקאני ז"ל וסרן משה טורונטו ז"ל .  למעלה מ-2,000 רצים ורצות בכל הגילאים ישתתפו במירוץ העמיי למרחק 2.5 ק"מ ,  ביניהם תלמידי תיכון מקיף ח' שהמירוץ מהווה עבורם הכנה לבחינת הבגרות בחינוך גופני .  

יותר מ-1,000 רצים כבר נרשמו למרתון טבריה 
באיגוד האתלטיקה ועיריית טבריה עומדים ביעדים ומצפים לשיא משתתפים חדש בינואר .  בשלישי :  אליפות ישראל ל-10 ק"מ

