פורשה תפתח ספורטיביות לפולקסווגן
קונצרן פולקסווגן הורה ליצרנית משטוטגרט להרכיב עבורו את ליין הספורטיביות והסדאן העתידיים של המותג העממי .  באודי מתקוממים
מספר ימים חלפו מהפסגה השנתית של ראשי המותגים המובילים בקונצרן פולקסווגן - אודי ,  פורשה וחטיבת פולקסווגן ,  וכבר כעת הבשורות הגורליות מרעילות צד אחד כנגד האחר .  הקונצרן הגרמני בישר כי בחר במותג פורשה לנהל את תכנון מכוניותיה הספורטיביות והסדאן הגדולות של חטיבת הפרטיות שלו ,  והותיר את בכירי אודי משתוממים על החלטה זאת .  
האיש והמילה האחרונה בקונצרן המנכ"ל מרטין ווינטרקון ,  הנחה את פורשה להתחיל במלאכת העבודה כבר במהלך הרבעון הראשון של 2011 .  היצרנית הספורטיבית תפתח את פרויקט ה-Modular Standard Matrix של פולקסווגן ,  העתיד להיות גם הבסיס לכלי-רכב כגון הפנמרה הסלונית  ( דור שני )  ועוד כלי-רכב דו-מושביים קלאסים של המותג ,  רובם חמושים במנוע מרכזי או קדמי-אחורי ,  וכן יסייעו המהנדסים לחטיבת בנטלי שאף היא בידי הקונצרן הגרמני .  
פורשה אינה נלהבת מרעיון שעיקרו לקחת פלטפורמה של פולקסווגן ועליה לבנות מכוניות חדשות .  נציגיה אף הביעו מחאה נחרצת מאפשרות של 911 המבוססת על תכנונים של פולקסווגן מחשש שהמבנה לא יעמוד בדרישות ההתנהגות של המכוניות - סימן ההיכר שלה .  עם זאת ,  היא תצא נשכרת מכל המהלך לאחר שקיבלה אור-ירוק להקים מנהרות רוח חדשות ,  מרכזי עיצוב מתקדמים ומפעלים נוספים .  
נראה כי לעת זו ,  הברירה שעומדת מול יצרנית הפרימיום אודי היא להצטייד בסובלנות ואיפוק ,  שכן עליה לקבל תפקיד חשוב לא פחות של המשך פיתוח סדרות יוקרתיות כגון Q5 ואודי A4 וכן קידום כלי-רכב עממיים של פולקסווגן .  
ישנן הערכות בתעשייה הגורסות כי פולקסווגן מנסה להגדיל את הפיקוח שלה על מהנדסי פורשה ,  לכאורה בגלל מאבקי הכוח בין המשפחות השולטות .  אולם ,  נראה כי פולקסווגן מעוניינת לחזק את תדמיתה הספורטיבית יותר מכל ,  ואם כך הדבר כנראה שהבלו-ספורט רודסטר תהיה למכונית מרתקת במיוחד כשמתוכננות לה שתי גרסאות - עממית של פולקסווגן ויוקרתית של פורשה .
 
פורשה תפתח ספורטיביות לפולקסווגן
קונצרן פולקסווגן הורה ליצרנית משטוטגרט להרכיב עבורו את ליין הספורטיביות והסדאן העתידיים של המותג העממי .  באודי מתקוממים

