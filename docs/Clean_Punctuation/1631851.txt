רוצים החזר מס על הדלק לרכבת ?  רק אם יתנו גם למקוואות
ח"כ אריאל מעכב העברת החזרי מס על הדלק לגורמים מוסדיים עד שיתווספו לרשימה גם המקוואות
ח"כ אורי אריאל  ( האיחוד הלאומי )  מעכב העברת החזרי מס על הדלק לגורמים מוסדיים עד שיתווספו לרשימה גם המקוואות.יצוין שהמדינה מעניקה למוסדות ציבוריים פיצוי על עליית מחיר הדלקים בישראל .  לארגונים גדולים ,  שמשתמשים בדלק רב ,  מדובר בהחזרים שמגיעים למיליוני שקלים.בעקבות פנייתו הבוקר של אריאל אל יו"ר ועדת הכספים ח"כ משה גפני  ( יהדות התורה )  עוכב היום אישורו של תיקון לצו הבלו על דלק .  ח"כ אריאל טען כי הצו מפלה לרעה את המקוואות שמשלמים מחיר מלא על הסולר שמשמש אותם ,  בעוד שארגונים אחרים ,  כמו אונר"א ורכבת ישראל ,  מקבלים זיכוי על אותו הסולר .  אריאל ציין כי בשעתו תוקנה תקנה תקציבית אשר העניקה פיצוי למועצות הדתיות המפעילות מקוואות נשים בהוצאות הסולר אך בשנת 2009 רוקנה התקנה מתקציבה בעקבות לחץ של משרד האוצר.בעקבות הפנייה ,  החליט גפני ,  לא להעלות את הצו להצבעה עד שתיקבע  " מדיניות עקבית ואחידה בנושא זה ".  גפני הודיע שהתקנה בדבר החזרי מס הוחזרה למשרד האוצר ורק כאשר יפתרו את נושא ההחזר למקוואות היא תעלה שוב לדיון .
 
רוצים החזר מס על הדלק לרכבת ?  רק אם יתנו גם למקוואות
ח"כ אריאל מעכב העברת החזרי מס על הדלק לגורמים מוסדיים עד שיתווספו לרשימה גם המקוואות

