אולצה לעסוק בזנות ותפוצה ב-2.5 מיליון שקל
בית המשפט קבע כי עולה שהיתה קורבן לסחר בנשים ואולצה לשמש כזונה ,  תפוצה בידי הסרסור שלה בסכום תקדימי על הפגיעה הקשה שעברה
בפסק דין תקדימי פסק באחרונה בית המשפט המחוזי בתל אביב פיצויים בגובה 2.5 מליון שקל לקורבן סחר בנשים שהועסקה בזנות בניגוד לרצונה .  
האישה הגיעה לישראל בשנת 2000 בעודה בת 22 ,  כדי לעבוד בעבודת ניקיון .  אמנם עם הגעתה לארץ היא נלקחה למכון ליווי ,  שם אולצה לעבוד בזנות במשך כשנה .  סוחריה כלאו אותה ,  איימו לפגוע במשפחתה ולמכור אותה ,  והתנהגו אליה באלימות ,  גסות רוח ,  אכזריות ותוקפנות פיזית ומילולית .  
רוב הכסף שקיבלה עבור עבודתה הועבר לסוחריה ,  והיא אולצה לעבוד בהיותה במחזור ,  בהיותה חולה ,  ואפילו כאשר רופא הורה לה להימנע מקיום יחסי מין .  בתצהיר שהגישה במסגרת התביעה האזרחית נגד סוחרי הנשים שאילצו אותה לעבוד בזנות ,  סיפרה כי  " שנה זו היתה עבורי נצח .  קשה לי לתאר את סדרת המעשים האכזריים ,  המשפילים והבלתי אנושיים שהופעלו כלפי במהלך שנה זו .  ה'לקוחות' ,  כפי שהם נקראו ,  מעולם לא התעניינו ברצוני שלי ,  כי אם רק בגופי ובניצולי המירבי .  במהלך שנה זו רציתי למות ,  לא להיות יותר ,  לחדול מלהתקיים ".  
האישה העידה נגד הסוחר בהליך הפלילי שהתנהל נגדו ,  ובמסגרת הסדר טיעון נגזרו עליו 12 שנות מאסר בפועל ופיצוי כספי בגובה 35 אלף שקל .  כעת קבע השופט אליהו בכר ,  שהסרסור  אלכסנדר ליפשין  יפצה אותה במליון שקל בגין מעשי האונס שעברה ,  במיליון שקל נוספים בגין פגיעה בחירותה ,  גופה ונפשה ,  וחצי מיליון נוספים בגין גזילת כספה .
 האישה חזרה למדינת המוצא שלה לפני מספר שנים ,  אך איננה מסוגלת להתגבר על הטראומה שחוותה .  לדבריה ,  שום סכום שבעולם לא יעזור לה לשקם את חייה ,  ולחזור להיות האדם האופטימי שהיתה לפני שהפכה לקורבן סחר . " מדובר בפסק דין תקדימי מבחינת גובה הסכום שנפסק לקרבן הסחר ,  לאור ההתעללות הקשה שסבלה ממנה והנזקים החמורים שנגרמו לה ",  אמרה ראש הלשכה לסיוע משפטי בתל אביב ,  בקי אדלר . " הסיוע המשפטי הניתן לקרבנות בתביעות פיצויים נגד מי שסחר בהן אינו מהווה רק כלי חשוב במאבק בתופעת הסחר ,  אלא גם אמצעי להעצמת הקרבן ,  העומדת במרכז ההליך ,  ומקבלת שליטה עליו ועל זכויותיה לתבוע את המגיע לה בגין הסבל והעוול שנגרמו לה .  זאת לעומת ההליך הפלילי ,  בו היא נותנת עדות ,  אך מעבר לכך אין לה כל מעורבות או שליטה ". 
יושבת ראש ועדת המשנה למאבק בסחר בנשים ,  ח"כ אורית זוארץ  ( קדימה )  ,  בירכה על החלטת בית המשפט .  לדבריה , " מדובר בפסיקה תקדימית חשובה .  כולי תקווה שהיא תהיה ראשונה מבין פסיקות רבות ונוספות ,  ושידאגו לפיצוי לקורבנות .  בית המשפט הבהיר היום באופן חד וברור  סחר בנשים הוא תופעה בזויה שאין לה מקום בחברה מתוקנת .  לא ניתן לסחור בנשים וצאת מזה בזול ". 

אולצה לעסוק בזנות ותפוצה ב-2.5 מיליון שקל
בית המשפט קבע כי עולה שהיתה קורבן לסחר בנשים ואולצה לשמש כזונה ,  תפוצה בידי הסרסור שלה בסכום תקדימי על הפגיעה הקשה שעברה

