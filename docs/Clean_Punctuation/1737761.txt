מכבי תל אביב מגבירה מאמציה להחזרת שאראס
הגארד הליטאי ,  שמחירו ירד משמעותית ,  מתקשה למצוא קבוצה ביוון במה שעשוי לקדם את השיחות ולקרב את חזרתו לישראל
מכבי תל אביב מגבירה את המאמצים לצירוף הגארד שרונאס יאסיקביצ'יוס .  כזכור ,  במשך כל הקיץ התנהלו שיחות בין בצדדים כשאחד הבעלים ,  דייויד פדרמן ,  אף נפגש עם השחקן ביוון ,  אך עלותו הגבוהה טרפדה את העסקה .  לאחר שני ההפסדים בסנט פטרסבורג ,  עלתה שוב מועמודתו של שאראס ,  אך הליטאי הבהיר לראשי סגנית האלופה כי הוא מעדיף להישאר ביוון בשל הולדת בתו .  
אלא שבשלב זה ,  יאסיקביצ'יוס ,  ששוחרר הקיץ מפנאתינייקוס ובינתיים עלותו ירדה משמעותית ,  מתקשה למצוא קבוצה ביוון מה שעשוי לקרב אותו לחזרה בישראל .  כידוע ,  במכבי תל אביב מעוניינים לחזק את הסגל בגארד נוסף כששאראס נחשב לאופציה מועדפת .  ייתכן וסוכנו של השחקן ,  מאוריציו בלדוצ'י ,  יגיע בשבוע הבא לישראל לשיחות עם ראשי הצהובים .
 יאסיקביצ'יוס  ( 34 ,  1.93 )  הגיע לישראל בקיץ 2003 ושיחק במכבי תל אביב במשך שנתיים ,  בהן זכתה הקבוצה בשני גביעי אירופה .  הוא נחשב לאחד הזרים הנערצים והאהובים ששיחקו אי פעם בישראל .  אחרי שעזב את מכבי ,  שיחק שאראס שנתיים במדי אינדיאנה וגולדן סטייט ב-NBA לפני ששב לאירופה והצטרף לפנאתינייקוס היוונית ,  ממנה שוחרר בקיץ .
 
מכבי תל אביב מגבירה מאמציה להחזרת שאראס
הגארד הליטאי ,  שמחירו ירד משמעותית ,  מתקשה למצוא קבוצה ביוון במה שעשוי לקדם את השיחות ולקרב את חזרתו לישראל

