אולסטאר :  עושים סדר על המסך שלכם 
ערוץ הספורט יוצא במבצע שידורים לסוף השבוע :  כספי והרוקיז בספורט5 ,  גם האולסטאר ,  התחרויות האישיות ב-5+ לייב
סוף השבוע של משחקי האולסטאר בליגת ה-N.B.A יוצא לדרך ,  וערוץ הספורט ילווה אותו לכל אורכו ,  עם שידורים חיים של משחק האולסטאר בין נבחרי המערב והמזרח ,  שידור משחק הרוקיז  ( בהשתתפותו של עמרי כספי )  ,  שידור התחרויות ,  כמו תחרות השלשות ,  אימונים ,  ראיונות ועוד .
 במרכז סוף השבוע יעמוד כמובן עמרי כספי ,  שלאחר שקבע כבר בתחילת השנה היסטוריה בכך שנבחר לישראלי הראשון שישחק בליגה ,  הוכיח לכולם כי הוא שחקן ראוי וישחק במשחק הרוקיז המסורתי ,  במסגרתו ייפגשו השחקנים הטובים ביותר בליגה שלהם מול שחקני השנה השנייה הטובים ביותר .  המשחק ישודר בלילה שבין שישי לשבת בשעה 04:00 בערוץ ספורט5 .
 בשבת בלילה בשעה 03:30 ישודרו ב-5+LIVE התחרויות הרשמיות של הN.B.A ,  ביניהן תחרות השלשות  בה מתמודדים קלעי השלשות הטובים ביותר בליגה ,  וכן תחרות ההטבעות שמשודרגת משנה לשנה ומביאה לצופים את הביצועים של השחקנים היצירתיים ביותר בליגה .  בנוסף ,  ישודרו תחרויות נוספות ביניהן תחרות  " התחנות "  המביאה את הרכזים הטובים בליגה ,  וכן משחקי הקבוצות המשולבות  עם שחקן מהליגה ,  שחקנית מליגת ה-W.N.B.A ושחקן וותיק .
 המשחק הגדול של סוף השבוע הוא משחק האולסטאר בין קבוצות המערב והמזרח שיתקיים בלילה שבין ראשון לשני בשעה 03:15 ,  וישודר בספורט5 .  במהלך כל סוף השבוע יעביר ערוץ הספורט דיווחים חיים מהשטח מפיו של ירון טלפז .  הדיווחים ,  הראיונות והתמונות מאימוני הקבוצות והשחקנים ישולבו הן באתר הערוץ ,  והן במהדורות חדשות הספורט ומהדורת סיכום השבוע ב5+LIVE ,  כמו גם בתוכנית חי משבת שתשודר במוצאי שבת ב-5+LIVE .
 
אולסטאר :  עושים סדר על המסך שלכם 
ערוץ הספורט יוצא במבצע שידורים לסוף השבוע :  כספי והרוקיז בספורט5 ,  גם האולסטאר ,  התחרויות האישיות ב-5+ לייב

