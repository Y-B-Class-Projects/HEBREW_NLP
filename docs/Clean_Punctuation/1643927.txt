הכללים למשא ומתן עסקי :  כיצד נקרא את השותף לעסקה
גם באופן אינטואיטיבי כולנו מומחים לא קטנים ■ כל מה שדרוש הוא מודעות להתבונן ולהקשיב ■ לחיצת היד ,  מקום הישיבה בשולחן ,  והכי חשוב - המבט בעיניים
משא ומתן עוסק בעיקרו ב"קריאה "  של השותף לעסקה .  מה שיאמר משול לקריאת השורות ואילו שפת הגוף שלו - אלו החומרים שבין השורות .  שם ,  יודע כל קורא ,  מצוי הסיפור כולו.יו"ר בנק לשעבר ,  יעקב פרי ,  ניהל בעבר משא ומתן לרכישת חברה .  במהלך המגעים המוקדמים בין הצדדים ,  חש פרי בחוסר נוחות מסוימת ששידר אחד מבעלי החברה שמולו .  בעצה אחת עם המנכ"ל שלו ,  הוחלט שאת הפגישה הבאה ינהל המנכ"ל ,  ואילו פרי היו"ר רק יסתכל .  שעה וחצי ישב בשולחן ולא אמר דבר ,  רק התבונן ,  וחששו התאמת :  שפת הגוף של המנהל מולו שידרה שמשהו אינו כשורה.כדי לא להיתפס כמי ש"מחפש "  את אותו מנהל ,  הזמין אותו פרי לפגישה אחד-על-אחד .  את הפגישה פתח ישירות : " משהו בך משדר לי אי נוחות ,  תחושת הבטן שלי לא טובה ".  המנהל היה המום .  לאחר רגעי היסוס קצרים ,  הוא נפתח .  הסתבר שהוא היה מעורב פעם בעסק מסוים אשר פשט את הרגל ,  והוא אף הואשם במרמה .  לאחר שוך הסערה ,  הוא שינה את שמו ופתח בדרך חדשה ,  והחברה שלו - נשוא המשא ומתן - לא היתה קשורה בשום אופן לאותה פרשיה.תחושת אי-הנעימות ששידר היתה אמיתית ,  משום שחשש כל הזמן שפרי ,  בעל רקע ייחודי לזירה עסקית ,  יברר על עברו ויהסס אם להשלים את העסקה .  פרי העריך את הגילוי הנאות והשלים את הרכישה ,  שלימים הצמיחה פעילות עסקית נאה.קריאת שפת הגוף אינה נחלתם הבלעדית של בכירי משרד הביטחון לשעבר .  אמנם קיימים קורסים וסדנאות המלמדים אותנו כיצד יש לקרוא שפה זו ,  אך לדעתנו גם באופן אינטואיטיבי כולנו מומחים לא קטנים בעניין .  כפי שפרי מדגיש ,  כל מה שדרוש הוא מודעות להתבונן ולהקשיב .  נשים לב לישיבה בחוסר נוחות ,  נגיעות תכופות בפנים ,  העברת פתקים ,  נדנוד ברכיים ,  עיתוי יציאה להתייעצויות וכמובן ,  נחפש מה משדרות העיניים .  כל אלה מספרים על העומד מולנו לא פחות ממילותיו.מאחר ואנו גורסים שיש לנהוג בשפת גוף טבעית מסביב לשולחן המשא ומתן ,  לא נמליץ על שום מניפולציות בנושא .  עם זאת נביא מספר נקודות מפתח:לחיצת היד :  צריכה להיות נחושה  ( אך לא מכאיבה )  ,  ומלווה במבט אל בן השיח .  יותר מדי אנשים מנדבים רק חצי כף יד ללחיצה ,  ובכך משדרים רגשי נחיתות ,  או ,  להבדיל ,  התנשאות וזלזול .  תהיה הסיבה אשר תהיה - לחיצה חלקית שכזאת פשוט מעצבנת ומחבלת ביצירת האמון.מקום הישיבה בשולחן הדיונים :  בהקשר עסקי ,  הנטייה הטבעית שלנו היא להתיישב לשולחן מול בן השיח שלנו .  אך דבר זה מחזק את הלעומתיות שבסיטואציה .  הפתיעו לטובה :  התיישבו בצלע האנכית למקום ישיבתו של בן השיח שלכם .  עצם הישיבה האנכית לו תחמם את זרימת המידע ההדדית ואת תחושת האמון.עיניים :  גלגולי עיניים ,  הרמת גבה ,  תזוזת עיניים תזזיתית מצביעים על אי נוחות .  כידוע לכול וכפי שנתמך במחקרים ,  שפת הגוף החשובה ביותר היא באמצעות העיניים .  יש להקפיד הקפדה יתרה ליצור קשר עין רב ,  לעיתים מבט של אישון-לאישון ולעיתים למשולש העיניים והאף.מגע ונגיעות :  נמצא במחקרים שמגע לגיטימי ,  שמתחשב בנורמות התרבותיות ובמגדר ,  מקדם את תחושת האמון .  בישראל ובמדינות אגן הים התיכון  ( בפרט באיטליה או ביוון )  יכולים גברים לנגוע בחברם נגיעות קלות באזור המרפק או היד ו"מקסימום "  בכתף .  באירופה הצפונית מקובל לתת מרחב אישי גדול יותר ואין לגעת כלל .  בכל מקרה ,  במשא ומתן בין-מגדרי כל מגע מעבר ללחיצת היד אינו מומלץ .
 
הכללים למשא ומתן עסקי :  כיצד נקרא את השותף לעסקה
גם באופן אינטואיטיבי כולנו מומחים לא קטנים ■ כל מה שדרוש הוא מודעות להתבונן ולהקשיב ■ לחיצת היד ,  מקום הישיבה בשולחן ,  והכי חשוב - המבט בעיניים

