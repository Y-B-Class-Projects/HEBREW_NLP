 " על חלוץ היה להתפטר לפני המלחמה בלבנון "
 כך אמר האלוף במילואים אייל בן ראובן שכיהן כסגנו של אלוף פיקוד הצפון במהלך מלחמת לבנון השנייה .  הוא הוסיף שלהערכתו ב-20 השנים הבאות לא יהיה רמטכ"ל שאינו מחיל היבשה
האלוף במילואים אייל בן ראובן שכיהן כסגן פיקוד הצפון ומפקד הגיס הצפוני בזמן מלחמת לבנון השנייה תקף היום  ( שבת )  בחריפות את מי שכיהן כמפקד העליון של הצבא באותם זמנים ,  רב אלוף במילואים דן חלוץ ,  ואמר כי  " גם עוד 20 שנה לא יהיה רמטכ"ל שאינו מצבא היבשה ".  בן ראובן התייחס באירוע  " שבתרבות "  בבאר שבע לדברים שפרסם חלוץ בספרו שראה אור לאחרונה אודות מלחמת לבנון השנייה ,  לעתיד רמת הגולן ולסוגיית החייל החטוף גלעד שליט .  
בן ראובן יצא נגד קביעתו של חלוץ בספרו כי תרבות הלחימה היבשתית של צה"ל היתה לקויה בקיץ 2006 . " אותה תרבות הביאה את ההישגים הגדולים ביותר במלחמת לבנון השנייה ",  אמר , " לצה"ל היו כל הכלים  מפקדים ,  חיילים ואמצעי לחימה ,  והיה ניתן לעשות את המערכה אחרת לחלוטין ".  בן ראובן האשים את הדרג המדיני שלדבריו  " לא אפשר "  לבצע מהלך קרקעי דרמטי שעשוי היה לשנות את פני המערכה .
 הוא הוסיף שעל חלוץ ,  שהעיד בספרו כי לא האמין בכוח הקרקעי ,  היה להתפטר מתפקידו כרמטכ"ל על רקע זה . " אם אתה הרמטכ"ל ולך האחריות על הצבא ",  אמר בן ראובן , "  אתה צריך להאמין בצבא ולהוביל אותו כפי שמובילים צבא ".  הוא הסביר כי ישנם הבדלים בין רמטכ"ל שמגיע מצבא היבשה לכזה שהגיע ממושב הטייס . " המפקד היבשתי מתחכך עם הקרקע ,  עם החיילים ,  הוא רואה את האויב .  לעומת זאת ,  הטייס ,  מוכשר ככל שיהיה ,  יוצא למשימה ואחרי חצי שעה הוא שב לבסיס ". 
בהתייחסו לעתיד רמת הגולן וחשיבותה האסטרטגית העריך בן ראובן כי ניתן יהיה לסגת מהגולן במסגרת הסכם שלום עם סוריה שכן לטענתו לא מדובר באיזור בעל חשיבות אסטרטגית . " העולם השתנה ,  עוצמתה של סוריה נמצאת במקום רחוק .  הדיוויזיות של סוריה יכולות לירות על כל מדינת ישראל ",  אמר , " בעת שלום ,  שהגולן מפורז מכוחות ,  ישראל יכולה חד משמעית לחיות ללא רמת הגולן ". 
בנוגע לעסקה לשחרור החייל החטוף גלעד שליט העריך בן ראובן כי הזמן אינו פועל לטובת ישראל והדגיש את הדמיון לפרשת רון ארד . " רון ארד היה צריך להיות בבית ,  אולם כתוצאה מלחצים בעסקת ג'יבריל ,  רבין חטף ביקורת קשה על רקע העסקה ופחד לדון בנושא .  היום ,  היינו צריכים לחתום על הסכם לשחרורו של ארד במאתיים ידיים ".  בן ראובן הוסיף שיש להיענות לרשימת האסירים שהגיש חמאס אותה הוא מגדיר כ"רשימה בלתי נסבלת "  והוסיף ש"יש מענה לאותם מספר נבלות ,  ולישראל יש מערכת ביטחון שתוכל לטפל בהם בעת הצורך ".  

" על חלוץ היה להתפטר לפני המלחמה בלבנון "
 כך אמר האלוף במילואים אייל בן ראובן שכיהן כסגנו של אלוף פיקוד הצפון במהלך מלחמת לבנון השנייה .  הוא הוסיף שלהערכתו ב-20 השנים הבאות לא יהיה רמטכ"ל שאינו מחיל היבשה

