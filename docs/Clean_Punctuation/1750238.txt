נדחתה תביעה של לקוח בנק שביקש  " אקשן בתיק "  והפסיד את כל ההשקעה
הלקוח טען שפקידי בנק אוצר החייל פיתו אותו להשקיע בניירות ערך את כל התמורה ממכירת דירה .  הבנק הוכיח שהלקוח היה חובב סיכונים ,  ידע עברית היטב ופעל בניגוד להמלצות היועצים
 >  >  בית משפט השלום בתל אביב דחה בשבוע שעבר תביעה בסך 720 אלף שקל של לקוחות נגד בנק אוצר החייל .  הטענה שיועצי ההשקעות בבנק פיתו את הלקוחות להשקיע באפיקים ספקולטיביים נדחתה .  אחת מפקידות הבנק העידה במשפט כי הלקוח  " אמר שהוא רוצה פלפל בתיק ,  הוא לא רוצה שהתיק יזחל ,  הוא רוצה אקשן ואלה היו המלים שלו ".  בני הזוג יוסף ורחל כהן היו בעלי חשבון בנק בבנק אוצר החייל במשך 40 שנה .  בשלהי 2004 מכרו את דירתם היחידה ב-700 אלף שקל .  בתביעה נטען כי נציגי הבנק פנו לבעל ושיכנעו אותו להשקיע במניות ובאופציות ,  חרף רצונם של בני הזוג להשקיע בעתיד בדירה אחרת .  בני הזוג טענו בתביעתם מ-2006 כי הבנק לא הבהיר את הסיכונים הכרוכים בכך .  תוך חודשים אחדים ,  לשיטתם ,  איבדו את כל כספם ואף נכנסו ליתרת חובה של 150 אלף שקל .  לפיכך הגישו תביעה בסך 720 אלף שקל .  מעמדת הבנק ,  שיוצג על ידי עו"ד ישראל בודה ,  עלה כי הבעל ,  טבח בגמלאות ,  היה זה שדחף להשקעה ספקולטיבית דרך עשרות שיחות שניהל עם יועצי ההשקעות של הבנק .  לפי מסמכי הבנק ,  ב-2005 ביצע הבעל מאות פעולות של מכירת וקניית ניירות ערך .  במשפט הציג הבנק תמלילי שיחות של היועצים עם כהן שהראו כיצד הוא מתנהל באופן הפוך למומלץ לו ,  מתעקש לרכוש מניות במגמה הפוכה למגמת השוק ומשקיע ביורו חרף הצורך בהצמדה לדולר לרכישת דירה .  כך גם הופרכה הטענה על חוסר ידע בעברית .  השופט מיכאל תמיר צידד בגישת הבנק .  לדבריו ,  נציגי הבנק ביררו את צרכיהם של בני הזוג והשימוש שהם רוצים לעשות בכסף והמליצו על קרן נאמנות סולידית שצמודה לדולר . " ככל שבחר הבעל על דעת עצמו להיכנס להשקעות ספקולטיביות יותר ,  אין להטיל את האחריות לכך על נציגי הבנק ,  כל עוד הזהירו את התובע מפני הסיכונים הכרוכים בהשקעות אלה ",  כתב השופט .  אחת השאלות שעלו במשפט היא אם בני הזוג חתמו על הסכם ייעוץ השקעות .  השופט פסק כי בני הזוג לא הציגו גרסה מפורשת שלפיה לא חתמו על הסכם זה ,  וקיבל את עדויות פקידי הבנק שאין ייעוץ השקעות אפשרי ללא הקלדה ממוחשבת של הסכם ייעוץ ,  אף שלא הוצג לו הסכם הייעוץ עצמו .  תביעת הבנק בגין יתרת חובה בסך 106 אלף שקל התקבלה במלואה ב-2007 .  הזוג ,  שיוצג על ידי עו"ד גלעד נרקיס ,  חויב בשכר טרחת עורך דין בסך 40 אלף שקל .   ( ת"א 06-31707 ) 

נדחתה תביעה של לקוח בנק שביקש  " אקשן בתיק "  והפסיד את כל ההשקעה
הלקוח טען שפקידי בנק אוצר החייל פיתו אותו להשקיע בניירות ערך את כל התמורה ממכירת דירה .  הבנק הוכיח שהלקוח היה חובב סיכונים ,  ידע עברית היטב ופעל בניגוד להמלצות היועצים

