לוב איימה - ושוויצרי מבוקש הוסגר לידיה
איש עסקים שוויצרי הוסגר לרשויות לוב ויחל בריצוי מאסרו בכלא ,  ואחר נמצא בדרכו לשוויץ ,  לאחר ששוטרים לובים כיתרו את השגרירות השוויצרית בטריפולי
אחד משני אנשים העסקים השוויצרים שקיבלו מחסה בשגרירות שוויץ בלוב עזב היום  ( שני )  את השגרירות כדי להתחיל בריצוי עונש המאסר שנגזר עליו .  איש העסקים מקס גולדי נידון לארבעה חודשי מאסר ,  לאחר שהורשע בעבירה על חוקי ההגירה בלוב .  גולדי ,  שהה בשגרירות שוויץ יחד עם ראשיד חמדי ,  שנמצא כעת בדרכו לתוניס ,  לאחר שממשלת לוב הודיעה כי הוא חופשי לעזוב את המדינה .  
מוקדם יותר כיתרו חיילים לובים את בניין השגרירות בטריפולי ,  לאחר שממשלת לוב דרשה שהשניים יועברו אליה עד היום .  חמדי וגולדי הורשו להישאר בשטח השגרירות במהלך משפטם .  חמדי זוכה בחודש שעבר מהאשמות נגדו ,  ואילו גולדי הורשע כי פעל בלוב ללא רישיון עסקים והפר את חוקי ההגירה בלוב .  
השניים היו במוקד סכסוך דיפלומטי בין לוב לשוויץ שהחל לאחר ששוויץ עצרה את חניבעל קדאפי ,  בנו של שליט לוב ,  ואת רעייתו ב-2008 ,  והאשימה אותם בתקיפת שניים ממשרתיהם .  מאוחר יותר בוטלו ההאשמות ,  אך לוב הגיבה בביטול אספקת נפט לשוויץ ומשיכת מיליארדי דולרים מחשבונות בנק שוויצריים ,  ואף סירבה לנפק אשרות כניסה לאזרחים שוויצרים .
 
לוב איימה - ושוויצרי מבוקש הוסגר לידיה
איש עסקים שוויצרי הוסגר לרשויות לוב ויחל בריצוי מאסרו בכלא ,  ואחר נמצא בדרכו לשוויץ ,  לאחר ששוטרים לובים כיתרו את השגרירות השוויצרית בטריפולי

