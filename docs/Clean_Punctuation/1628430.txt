אישום :  הדוד אנס את אחייניתו בת ה-11
על פי כתב האישום ,  הדוד ניצל את הזמן בו נשאר לבד עם אחייניתו ,  אנס אותה וביצע בה מעשים מגונים בשתי הזדמנויות שונות .  הוא אמר לה שאם תספר למישהו על המעשים - ירצח אותה
לבית המשפט המחוזי בתל אביב הוגש היום  ( שני )  כתב אישום נגד תושב העיר בן 58 ,  הנאשם בכך שאנס וביצע מעשה סדום ומעשים מגונים באחייניתו כשהיתה בת 11 .  
על פי כתב האישום ,  שהוגש באמצעות עורכת הדין דפנה יבין מפרקליטות מחוז תל אביב ,  לפני כשש שנים הגיעה הילדה יחד עם אמה לביתו של הדוד .  האם השאירה אותה בדירה ויצאה עם אשתו של הנאשם .  
הילדה נשכבה על מיטה שהיתה בחדר היחיד בבית וצפתה בטלוויזיה .  הדוד נשכב לידה והחל ללטף את החזה שלה ולאחר מכן נגע באיבר מינה ,  למרות שביקשה שיפסיק .  כששמע ששתי הנשים חוזרות הפסיק את מעשיו ואיים על הילדה שירצח אותה אם תספר מה קרה .  
מספר ימים לאחר מכן שוב הגיעו הילדה ואמה לבית הדוד ,  והילדה נשארה עמו לבד .  היא נרדמה ,  ואז הדוד הפשיט אותה ואנס אותה .  לאחר מכן אמר לה : " תזכרי מה שסיכמנו את לא מספרת כלום תתנהגי כרגיל ".  הפרקליטות מבקשת להאריך את מעצרו עד תום ההליכים המשפטיים נגדו .
 
אישום :  הדוד אנס את אחייניתו בת ה-11
על פי כתב האישום ,  הדוד ניצל את הזמן בו נשאר לבד עם אחייניתו ,  אנס אותה וביצע בה מעשים מגונים בשתי הזדמנויות שונות .  הוא אמר לה שאם תספר למישהו על המעשים - ירצח אותה

