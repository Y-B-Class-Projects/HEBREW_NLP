בריסביין :  ז'סטין הנינג'ה
הנין פתחה את העונה נפלא כשהדיחה את פטרובה מבריסביין עם 5:7 ,  5:7 ,  ועלתה שלב .  הראל לוי מחץ את את לודרה עם 2:6 ,  0:6
ז'סטין הנין חזרה .  הבוקר  ( שני )  חזרה הבלגית ,  שנחשבת לאחת הטניסאיות הגדולות בשני העשורים האחרונים ,  להתחרות בסבב המקצועני ,  והיא פגשה בסיבוב הראשון של טורניר בריסביין  ( סך פרסים 220 אלף דולר )  את נדיה פטרובה הרוסיה  ( מדורגת 2 )  .  הנין ,  שנכנסה לטורניר בזכות כרטיס חופשי ,  הוכיחה כי כוחה במותניה והפכה את פטרובה לראשונה שסופגת מנחת ידה ,  כשהדיחה אותה בעזרת ניצחון 5:7 ,  5:7 .  הנין ניצחה 5:7 במערכה הראשונה ,  ונקלעה לפיגור 5:4 במערכה השנייה ,  אבל אז הראתה לאוסטרלים כי מגע הזהב שלה לא נעלם ,  שברה ועלתה ל-5:6 .  במשחקון השניים-עשר הבלגית הצנומה הגישה ,  הקהל התרגש ,  הנין ניצחה במשחקון והדיחה את פטרובה עם עוד 5:7 .  היה זה משחקה הרשמי הראשון של הנין מאז פרשה מטניס במאי 2008 ,  ותוך 1:37 דקות הבלגית הזכירה לעולם הטניס כמה היא הייתה חסרה ,  וכמה צבעוני ומרתק יהיה השנה טניס הנשים . 
" התכוננתי טוב מאוד למשחק וזה נתן לי ביטחון ",  אמרה הנין בסיום . " הגשתי וזזתי הרבה יותר טוב מהמשחק האחרון בו שיחקתי ,  שהיה לפני הרבה זמן .  אני מאוד מרוצה מהתוצאה .  השנה שעברה היתה קשה ,  אבל למדתי ממנה והיא חיזקה אותי מנטלית .  עכשיו אני יודעת מה אני רוצה ,  ולא לוקחת שום דבר כמובן מאליו ".  באשר לעתיד ,  הוסיפה הבלגית הנפלאה : " המטרה שלי היא לשוב ל-10 הראשונות ולשחק בטורניר המאסטרס בסוף השנה ".  
מאז שאנה איבנוביץ' חשפה את זוגיותה עם שחקן הגולף האוסטרלי אדם סקוט ,  בארץ הקנגורו אימצו אותה והדביקו לה את הכינוי  " אוזי אנה ".  כמו שקים קלייסטרס אומצה על ידי האוסטרלים כשהיתה חברתו של לייטון יואיט ,  כך איבנוביץ' זכתה לקבלת פנים חמה בפתיחת טורניר בריסביי .  הסרבית החיננית עלתה לשלב השני ,  אחרי שניצחה בתוך 99 דקות את ילנה דוקיץ' ,  ילידת סרביה המייצגת מאז 2006 את אוסטרליה ,  בתוצאה 5:7 ,  6:1 ,  3:6 .  איבנוביץ' תשלק בסיבוב הבא נגד המנצחת בין הרוסיה אלה קודריאבצבה לשוויצרית טימאה בסינסקי .
 אחרי שנה שבה חזרה ל-30 הראשונות בעולם ,  שחר פאר חוזרת לסבב ותפתח את עונת 2010 ,  אותה היא תקווה לקחת לכיוונים טובים יותר ,  בטורניר אוקלנד  ( פרסים בסך 220 אלף דולר )  .  אלופת ישראל הטרייה תתמודד בסיבוב הראשון של הטורניר ,  אליו היא לא הגיעה כמדורגת ,  נגד פולונה הרצוג הסלובנית ,  המדורגת 68 בעולם .  במידה שפאר תצלח את המשוכה ,  שנראית בינתיים כלא קשה במיוחד על המשטח הקשה בניו זילנד ,  היא צפויה לפגוש בסיבוב השני את אנאבל מדינה גריגאס הספרדיה ,  אם זו תגבור על מגדלנה ריבריקובה הסלובקית .  גריגאס מדורגת 27 בעולם .
 בינתיים מי שעלתה לשלב השני באוקלנד היא הסלובקית דומיניקה סיבולקובה ,  שניצחה את הרומניה אלכסנדרה דולגרו 0:6 ,  3:6 .  קימיקו דאטה-קרום הוותיקה הדיחה את אנה צ'אקבטאדזה הרוסיה בעזרת ניצחון 1:6 ,  2:6 .  המדורגת ראשונה בטורניר ,  האיטלקיה פלאביה פנטה ,  לא התקשתה מול ז'יל קרייבס האמריקאית וניצחה אותה 2:6 ,  4:6 .  הבלגית ינינה וויקמאייר התגברה על ג'וליה גוארגס הגרמניה עם 3:6 ,  5:7 .
 הראל לוי פגש בסיבוב הראשון של טורניר בריסביין  ( סך פרסים 372 אלף דולר )  את הצרפתי מיכאל לודרה  ( 67 בעולם )  ,  והדהים אותו עם ניצחון 2:6 ,  0:6 .  לוי פתח מצוין את המשחק ושעט לניצחון 2:6 במערכה תוך 22 דקות ,  כשהוא מנצל את העובדה שלודרה סובל מפציעה .  בשלב הזה אפשר היה לצפון שלודרה יתעשת וישיב מלחמה שערה ,  אבל כוחו לא עמד לו ,  וזה היה היום של לוי ,  שבמערכה השנייה המשיך באותו קצב ורשם 0:6 מוחץ על יריבו .  תוך 41 דקות בלבד העפיל הישראלי המדורג 119 בעולם לשלב הבא .  לוי יתמודד בשלב הבא עם המנצח במפגש בין חואן איגנסיו צ'לה הארגנטינאי לתומס בלוצ'י הברזילאי .
 בינתיים ,  בטורניר שנאיי שבהודו  ( סך פרסים :  450 אלף דולר )  ,  הודח נועם אוקון בסיבוב המוקדמות הראשון ,  לאחר שהפסיד לג'יימס וורד הבריטי 6:2 ,  6:3 אחרי שעה וארבע דקות של משחק .  הישראלי ,  258 בעולם ,  לא השיג ולו נקודת שבירה אחת בכל המשחק ,  והבריטי בן ה-22  ( 272 בעולם )  לא התקשה לנצל זאת על מנת להעפיל לסיבוב הראשון .  

בריסביין :  ז'סטין הנינג'ה
הנין פתחה את העונה נפלא כשהדיחה את פטרובה מבריסביין עם 5:7 ,  5:7 ,  ועלתה שלב .  הראל לוי מחץ את את לודרה עם 2:6 ,  0:6

