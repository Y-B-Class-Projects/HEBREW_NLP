 " מספר פשיטות הרגל במדינות שישראל מייצאת אליהן יזנק השנה ב-15% "
" מי שנמצא באופוריה וחושב שנצא מהמשבר ב-2010 טועה טעות מרה ",  אומר דוד מילגרום ,  מנכ"ל בססח ,  הצופה כי יותר חברות יקרסו בעולם השנה מאשר ב-2009 ,  ומזהיר מפני הסכנה ליצוא מישראל
 >  >   " העליות בשוקי ההון בעולם יצרו תחושה כאילו המשבר הכלכלי תם ומעתה צפויה ירידה חדה בהיקף הקריסות של חברות בעולם ,  אבל המציאות הפוכה "  - כך אמר ל-themarker דוד מילגרום ,  מנכ"ל החברה הישראלית לביטוח אשראי ,  בססח .  לפי תחזית בססח ,  ב-2010 צפוי גידול של כ-2% בקריסות של חברות בעולם .  מילגרום : " מספר החברות שיקרסו במדינות היעד המרכזיות של היצואנים הישראלים יזנק בשיעור של עד 15% ,  לאחר שב-2009 חל גידול של 32% במספר הקריסות בעולם ".  לדברי מילגרום , " כל מי שנמצא באופוריה וחושב שאם שוק ההון התאושש זה סימן שיצאנו מהמשבר ,  או שנצא ממנו ב-2010 ,  טועה טעות מרה .  אנחנו עדיין רואים היקפים גדולים מאוד של קריסות ב-2010 ,  וזה התרחיש האופטימי .  התרחיש האופטימי פחות הוא שעם החרפת הקשיים בכמה מדינות באירופה שלא יוכלו לעמוד בהחזר חובות - כמו יוון ,  ספרד ואיטליה - ייווצר כדור שלג שיכניס את העולם לסחרור חדש ,  ומגמת הקריסות של חברות תהיה חזקה מאוד ".  מילגרום מבהיר כי מבחינת היצואנים הישראלים ,  הרמה הגבוהה של קריסות הצפויה ב-2010 היא תמרור אזהרה - לא כל עסקת יצוא חדשה כדאית .  לדבריו ,  המשך המצב המשברי מהווה הכבדה נוספת על היצואן הישראלי ,  לצד שער החליפין הנמוך של השקל מול הדולר ורמת ביקושים נמוכה בהשוואה לתקופה שלפני המשבר .  התחזית מתבססת על נתונים שצוברת חברת יולר הרמס ,  מבעלי בססח לצד הראל השקעות וביטוח חקלאי ,  המבטחת עסקות יצוא בכ-800 מיליארד יורו בשנה ולצורך זה עוקבת אחר יציבות חברות מייבאות .  נתונים אלה עוברים ניתוח בבססח בישראל ,  המבטחת עסקות ביותר מ-12 מיליארד דולר בשנה . " ליולר הרמס יכולת לגבש פרספקטיבה לגבי יציבות חברות ומגזרים לפי פיגורים בתשלומים ",  אמר מילגרום . " התחזית בנויה על מודל שפותח בחברה ,  המתרגם שינויים ברמת האבטלה ,  בצמיחה ,  בסחר החוץ ובאינפלציה לקריסות של חברות .  המודל עובד בדרך כלל בהצלחה רבה מ-1997 ".   " אנחנו נמצאים ברמה הגבוהה ביותר אי פעם של היקף הקריסות ",  אמר מילגרום . " בשנתיים האחרונות הגענו לגידול עצום של כ-80% במספרן לעומת 2007 .  לכולם נדמה ,  שהמשבר עבר ושאנחנו צפויים לרדת לרמות נורמליות .  אבל ,  הנתונים מראים שאנחנו עדיין ברמה גבוהה מאוד של קריסות . " כשבוחנים את ארצות היעד העיקריות של היצואנים הישראלים יוצא ,  שבפרופיל היצוא הישראלי ,  יש רמה 10%-15% של המשך עלייה בקריסות של חברות ",  אומר מילגרום . " המודלים מראים שאם המגמה החיובית בעולם תימשך ,  ב-2011 צפויה ירידה במספרן של הקריסות ".  למה לא רואים עדיין ירידה בהיקף הקריסות של חברות ?   " אפקט הזמן מאוד מכביד על חברות שנמצאות במצב גבולי .  חברות נותרו ללא אוויר והבנקים פחות סובלניים עכשיו .  הם אומרים ללקוח 'חלפה שנה וחצי ואתה מספר לנו סיפורים ,  כשצריכה להיות התאוששות בעולם ,  ואתה צריך להיות במצב יותר טוב ? ' .  ואז הם סוגרים את הברזים ".  מה זה אומר מבחינת היצואנים ?   " אני לא מקנא ביצואנים הישראלים ,  צפויה להם שנה מאוד קשה .  הם צריכים להתמודד עם שער חליפין לא נוח ,  ביקושים שגדלו אבל לא חזרו למה שהיה ערב המשבר ובנוסף עם לקוחות שקשה להם לשלם ,  ושחלקם לא משלם - או כי הם חדלי פירעון או כי הבנקים לוחצים אותם ואז לא משלמים לספקים .  לכן זו שנה מאוד לא קלה ליצואנים ".  איך זה מסתדר עם הצפי של ארגון המדינות המפותחות  ( oecd )  לעלייה של 7% ביצוא הישראלי ב-2010 ?   " תחזית oecd סבירה מאוד .  צריך להבין את זה לטווח הארוך .  ראינו איך היצוא ברבעון הראשון של 2009 יורד ב-30% .  כמובן שגם אחרי ירידה כזו העולם לא נעצר .  ניקו מלאים ובגלל שהעולם ממשיך להתקיים ,  חידשו הזמנות .  7% זה סביר אבל לא מביא לרמת היצוא הישראלי לפני המשבר .  יהיה פער ואולי בסוף השנה נגיע לרמה שהיתה ערב המשבר .  אתם מוכרים את הביטחון שהלקוחות ישלמו .  אתה לא מדבר מפוזיציה ?   " אני לא בא ואומר 'חברים ,  אתם חייבים לבטח אשראי אחרת יתמוטט עליכם עולמכם' .  אנחנו מציגים נתונים על מספר פשיטות הרגל וסיכוני האשראי כתוצאה מכך .  כל אחד יכול לשקול אם לגדר את הסיכונים ואיך .  דבר נוסף ,  המספרים הללו מבטאים גידול במספר הקריסות ,  לא את עוצמתן .  במשבר האחרון ראינו ,  שדוקא חברות גדולות קרסו ,  כמו נורטל וג'נרל מוטורס ,  והותירו נזקים של מיליארדי דולרים . " את הכתובת של הנפילות הללו ראינו על הקיר .  היו יצואנים ישראלים ,  שהתרענו בפניהם שצריך לצמצם חשיפה מול החברות הללו ,  לקחת ביטחונות ולהיערך למצב שיקרסו .  עם נורטל לא היה לנו קל .  היו כמה יצואנים שראו בה לקוח מרכזי שהגדיל את היקף הרכישות מהם .  אמרנו שהחברה עומדת לפשוט רגל תוך כמה שבועות .  הן לא האמינו לנו כל כך ,  אבל נזהרו וזה היה מזל ".  מהן ההצעות ליצואנים ישראלים ?   " אני מציע להם ,  ראשית ,  להיות מודעים לסיכונים .  יש נטייה חשובה מאוד להגדיל מכירות .  אבל אנחנו רואים את תופעת 'הלקוח הנודד' .  מישהו באירופה ,  שהגיע למצב שהוא מתקשה לשלם לספקים אירופים ,  מכיוון שחברות ביטוח האשראי הפסיקו לכסות אותו ,  מחפש ספק שימכור לו באשראי פתוח חדש ומוצא את היצואן הישראלי .  הישראלי אומר 'איזה יופי ,  יש לי לקוח חדש' .  אנחנו מנתחים ולא פעם רואים שזה מישהו עם פיגורים בתשלומים .  צריכים להיות מודעים מאוד לסיכון האשראי ,  לנתח היטב עם חברות מידע ולבחון אפשרות לגדר סיכונים באמצעות ביטוחי סחר חוץ ".  - ביטוח אשראי חברות ביטוח אשראי כמו בססח מוכרות ביטוח שמפצה יצואן על נזק שעלול להיגרם לו אם לקוח שלו בחו"ל לא ישלם ,  כתוצאה מקושי כלכלי ,  חדלות פירעון או אירוע פוליטי 

" מספר פשיטות הרגל במדינות שישראל מייצאת אליהן יזנק השנה ב-15% "
" מי שנמצא באופוריה וחושב שנצא מהמשבר ב-2010 טועה טעות מרה ",  אומר דוד מילגרום ,  מנכ"ל בססח ,  הצופה כי יותר חברות יקרסו בעולם השנה מאשר ב-2009 ,  ומזהיר מפני הסכנה ליצוא מישראל

