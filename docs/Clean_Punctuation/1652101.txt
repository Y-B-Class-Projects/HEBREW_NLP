משחקי איל"ת ייפתחו בסוף השבוע
המשחקים יארחו באילת את ענפי הספורט הלא-אולימפיים .  דודי מליץ ,  יחצ"ן האירוע : " העיר מפוצצת וכל הכבישים פקוקים "
 משחקי איל"ת ,  במסגרתם יתקיימו טורנירים לענפי הספורט הלא-אולימפיים ,  ייפתחו ביום שישי באילת בפעם החמישית ,  וצפויים להיות המוצלחים ביותר עד כה . " זה פשוט טירוף מה שהולך פה ",  מסביר דודי מליץ ,  המשמש כיחצ"ן ההתאחדות . " חשבנו שיגיעו 3,000 איש אבל מסתבר שיהיו 10,000 .  העיר מפוצצת וכל הכבישים פקוקים .  לפני יומיים הקמנו פה חמ"ל ,  ואני כל היום מדבר בשלושה טלפונים במקביל ". 
מחר  ( שישי )  יתקיימו באילת טורנירי הראגבי השנתיים לנשים ולנוער עד גיל 18 במסגרת המשחקים .  האלופה המכהנת של הטורניר היא אס"א חיפה ,  שלאחר עונה מאכזבת ורווית פציעות תגיע על מנת לשמור על תוארה .  בניגוד לתקוות אנשי המועדון ,  הכוכבת הצעירה אירנה לוין לא תשוחרר מהצבא לצורך הטורניר ,  אך למרות זאת חיפה תגיע בסגל המלא ביותר שהיה לה העונה ,  כולל המאמנת יעל קינן ,  שעקב פציעה השתתפה כשחקנית רק במחזורי הליגה הראשון והאחרון של חיפה העונה .
" אני מקוה שנקרע לכולן את הצורה ",  מצהירה אורטל הלוי ,  שאך לפני ימים אחדים נבחרה לשחקנית השנה בליגה . " חוץ מזה ,  אני מקוה שנהנה ושיהיו משחקים טובים והוגנים ". 
במקביל ,  יתקים טורניר נוער עד גיל 18 ולמחרת אימון נבחרת הנוער לקראת אליפות אירופה במולדובה בעוד כחודשיים . " יהיה כיף ויהיה טוב ",  אמרה מנהלת נבחרת הנוער ליאורה כמיליאן . " שחקני הנבחרת מאוד רוצים להצליח .  הם עמוסים במבחנים ובכל זאת נוסעים עד אילת בגלל האימון .  אני פשוט שמחה ". 

משחקי איל"ת ייפתחו בסוף השבוע
המשחקים יארחו באילת את ענפי הספורט הלא-אולימפיים .  דודי מליץ ,  יחצ"ן האירוע : " העיר מפוצצת וכל הכבישים פקוקים "
 
