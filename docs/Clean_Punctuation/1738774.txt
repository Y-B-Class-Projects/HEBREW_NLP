גוגל תעניק 20 מיליון דולר למי שיצליח לשלוח רכב רובוטי לירח
על מנת לזכות בפרס המלא ,  על המתחרים להנחית את הרובוט ולנוע על הירח עד סוף 2012
גוגל תשיק היום תחרות הנושאת פרס של 20 מיליון דולר על פיתוח כלי רכב רובוטי המסוגל לנחות על הירח ולנוע עליו לפחות חצי ק"מ .  התחרות נועדה להגדיל את המחקר בירח באמצעות עידוד המגזר הפרטי להיכנס לתחום זה .  על מנת להתמודד על הפרס ,  על המשתתפים בתחרות ,  הנקראת lunar x ,  להצליח להנחית את הרכב הרובוטי שלהם על הירח עד 2012.עשרות יזמים ומהנדסי חלל צפויים להתכנס באי מאן מחר ,  על מנת להשלים את תכניותיהם לתחרות ,  הנחשבת לשאפתנית מבחינה טכנולוגית ופיננסית . " להערכת נאס"א ,  הנחתת רכב רובוטי על הירח עולה יותר ממיליארד דולר ",  אמר ג'וליאן ריינג'ר ,  איש פיננסים בריטי המגייס מימון לאחת המתחרות הגדולות על הפרס ,  אסטרובוטיק . " אנחנו מעריכים כי ביכולתנו לצמצם עלות זו אל פחות מ-50 מיליון דולר ,  עלות שתשנה את חקר הירח מקצה לקצה ,  ותהפוך את הירח ליעד עבור כל מיני פעילויות מסחריות ". הרכב הקטן של אסטרובוטיק תוכנן גם על מנת לשאת אפר של אנשים אל הירח ,  כמו גם לבצע מגוון ניסויים .  בנוסף ,  הוא אמור לנחות בקרבת אתר הנחיתה של אפולו 11 ,  בים השלווה . " חלק מהתוכנית העסקית שלנו היא להניע את הרובוט סביב אתר הנחיתה ולצלם סרט תלת-מימד ב-hd ",  אמר ריינג'ר ,  שגייס את ההשקעה הראשונית הדרושה להקמת חברת אסטרובוטיק . " לכל הפחות ,  נוכיח לספקנים כי משלחות אפולו אכן התקיימו ". תחרות לונר x של גוגל נוצרה בעקבות הצלחת פרס אנסרי x שנוסד ב-1996 לעידוד השקעות פרטיות בטיסות חלל מאויישות .  בפרס ההוא ,  בהיקף של 10 מיליון דולר ,  זכה מהנדס החלל ברט רוטאן .  ה- spaceshipone שיצר הוטס פעמיים תוך חודש אל קצה החלל ב-2004 .  טכנולוגיה זו משמשת כיום להקמת צי החלליות של ריצ'רד ברנסון ,  וירג'ין גלקטיק ,  שצפוי להתחיל להטיס תיירים לחלל עד 2012 ,  במחיר 200 אלף דולר לכרטיס.באסטרובוטיק מקווים להקים את הרכב הרובוטי בעלות של 15-20 מיליון דולר .  החברה נמצאת במגעים עם spacex ,  חברת השיגור הפרטית שנשלטת על ידי המיליארדר אילון מאסק וזכתה באחרונה בחוזה בסך מיליארד דולר עם נאס"א לאספקת ציוד לתחנת החלל הבינלאומית  ( iss )  .  עלות שיגור בספייסקס היא לרוב כ-100 מיליון דולר ,  אך ריינג'ר מקווה לקבל הנחה לשם הפרוייקט המתוקשר.אם אף אחד לא יזכה בפרס עד דצמבר 2012 ,  ירד גובה הזכייה ל-15 מיליון דולר ,  והפרס יבוטל כליל בדצמבר 2014 .  גוגל מציעה גם בונוסים :  אם הרובוט ישרוד לילה קר להפליא בירח ,  שאורכו 14 ימים ,  יתווספו לפרס 4 מיליון דולר .  אם הרובוט ישוגר מפלורידה ,  יתווספו לכספי הזכייה 2 מיליון דולר .  מקום שני בתחרות יזכה ב-5 מיליון דולר.22 קבוצות נרשמו להתמודדות על הפרס . " כרגע ,  חוקי התחרות המדוייקים טרם נקבעו ",  אמר ריינג'ר . " המארגנים והמתחרים צריכים לקבוע כיצד יחלקו בהכנסות מהטסת הרובוטים ,  וזה מה שנעשה בפגישה השבוע ". 

גוגל תעניק 20 מיליון דולר למי שיצליח לשלוח רכב רובוטי לירח
על מנת לזכות בפרס המלא ,  על המתחרים להנחית את הרובוט ולנוע על הירח עד סוף 2012

