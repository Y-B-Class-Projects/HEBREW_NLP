7 שנות מאסר למפעיל  " סופרמרקט של סמים "
 תושב טייבה בן 35 הורשע בשישה אישומים של סחר בסמים ובנשק .  השופט לא קיבל את טענת הנאשם כי עסק בחסר כי חשש לחייו וציין :  הוא ניהל עסק סיטונאי
בית המשפט המחוזי בחיפה גזר היום  ( שני )  שבע שנות מאסר בפועל ו-18 חודשי מאסר על תנאי על עאמר עבדל קאדר ,  בן 35 מטייבה ,  נשוי ואב לילדה ,  שהורשע במסגרת הסדר טיעון בשלוש עבירות של סחר בסמים מסוכנים .  עבירות של החזקת נשק ,  ונסיון לסחר בנשק .
 סוכן משטרתי סמוי תיאם עם הנאשם עסקות סחר בסמים מסוג קנביס ,  אקסטזי ,  קוקאין- קריסטל ,  וכן עסקות בנשק שכללו רימוני רסס והלם .  כמו כן ,  ניסה הנאשם לסחור עמו ברובה M-16 ,  לא צלח ,  וקיבל תמורת העסקאות הללו סכומי כסף .
 השופט משה גלעד ציין בגזר הדין ,  כי  " מעובדות כתב האישום בהן הודה הנאשם ,  עולה תמונה מדאיגה לפיה הנאשם ניהל עסק סיטונאי ,  מעין  " סופרמרקט "  של מסחר בסמים ובנשק .  כמעט כל סוג וכל כמות יכל הנאשם להשיג מן הסמים ומן הנשק המשחית וכאשר לא יכל 'לספק את הסחורה' החזיר ,  כמו 'סוחר הגון' את הכסף .  חמורה במיוחד היתה יכולתו של הנאשם לספק באופן מיידי ולפי דרישה רימוני רסס צה"ליים שעל פגיעתם הרבה ,  גם בחפים מפשע ,  אין להכביר מילים ".  
השופט לא קיבל את טענת הנאשם כי סחר בסמים ונשק בשל חשש לחייו ולחיי בני משפחתו .  הוא הבהיר כי דווקא ממי שחש  " על בשרו "  איומים וירי על ביתו ,  כטענתו ,  יש לצפות כי לא יסחר בסמים ובנשק שעלולים לפגוע באופן חמור באחרים .  עם זאת ,  אמר השופט כי יכול היה להבין את חששו של הנאשם לגורל משפחתו בנסיבות תיק זה .  
השופט הבהיר כי כהמלצת שרות המבחן ראוי להשית על הנאשם עונש מוחשי וקונקרטי אשר יבהיר לו ,  ולעבריינים בכוח ,  כי פשעים כאלה לא משתלמים .
 
7 שנות מאסר למפעיל  " סופרמרקט של סמים "
 תושב טייבה בן 35 הורשע בשישה אישומים של סחר בסמים ובנשק .  השופט לא קיבל את טענת הנאשם כי עסק בחסר כי חשש לחייו וציין :  הוא ניהל עסק סיטונאי

