 " הנשים עשו מהפכה ,  אבל חזרו לאותו מטבח עם הכלים בכיור "
 גברים לא באמת מפרגנים לנשים ,  הם נלחצים כשהאשה שאתם מרוויחה יותר מהם והסיכויים שלהם לחטוף התקף לב כפולים אם היא עובדת יותר מ-40 שעות בשבוע  ?  ד"ר אייל דורון על הפערים שעדיין קיימים בין המינים
 >  >   " בין תוצאות המהפכה הפמיניסטית לבין המבנה של חיי היומיום קיים עדיין פער עצום ",  קובע ד"ר אייל דורון ,  יוצר וחוקר המתמחה בפילוסופיה ובפסיכולוגיה של התקשורת .  לדברי דורון , " נשים עשו מהפכה גדולה ושינו דפוסי חשיבה מהותיים ,  גל המחאה הביא לשינויים עמוקים במעמד האשה אבל המהפכה לא הושלמה .  הנשים יצאו לרחובות וצעדו לארמון השליט ,  אבל לא תפסו את השלטון במקומו .  כנראה שהן עדיין מתייעצות איך לעצב את המבנה החדש שיקימו .  בפועל ,  הן חזרו לאותו מטבח עם אותם כלים בכיור ,  ולאותו בעל שזרוק על הספה . " אנחנו בשלב מעבר ",  ממשיך דורון ,  מי שאחראי על סדרת הטלוויזיה  " איך להיות מאושר בשישה שיעורים "   ( קשת ,  ערוץ 2 )  . " האשה רוצה להגשים את עצמה ולעשות שינוי בעולם אבל נדרשת לתפקד בכמה חזיתות במקביל ,  במבנה חברתי שלא תומך בה .  המסר הכללי אומר לאשה 'זה בסדר שאת רוצה להגשים את עצמך דרך הקריירה אבל אם לאחר הלידה לא תהיי שנתיים בבית ,  ותבלי נטו עם הילד שלך ,  את פוגעת בו ובגידול הבריא שלו' .  הפסיכולוגיה נהפכת נחרצת יותר ויותר לגבי הקריטיות של הליווי האימהי בשנים הראשונות של הילד ,  והנה המקור לרגשי האשם וייסורי המצפון ".  התא המשפחתי ,  מוסיף דורון ,  פועל בעיקר לנוחיות הגבר .  מחקרים קובעים כי הוא חי יותר שנים אם הוא נשוי  ( האשה תחייה יותר ממנו ,  אתו או בלעדיו )  ,  וכל עוד האשה תרוויח גם שקל אחד פחות ממנו היא זו שתישא בכל מטלות הבית  ( בוודאי בישראל )  .  עוד קובעים המחקרים כי אסור לאשה לעבוד יותר מ-40 שעות בשבוע ,  אחרת היא מגדילה מאוד את הסיכוי של בעלה ללקות בלבו ,  וכי אם החבילה מתפרקת ,  הסיכוי של גבר להתחתן שוב באושר גדול כמעט פי שלושה מזה של האשה .  האם הדברים האלה עומדים להשתנות ?   " אנחנו בדור המדבר ,  דור המעבר .  יחלפו שנים לא מעטות עד שנשים יראו את הארץ המובטחת .  השאלה היא מתי גבר ממוצע באמת יאפשר לאשה להרוויח יותר ממנו .  בהקשר הזה ,  מחקרים שנערכו באחרונה במדינות סקנדינביה מעניינים במיוחד :  מדובר במדינות מתקדמות ונאורות ,  במיוחד מבחינת מעמד האשה .  ואולם הממצאים מראים כי גם שם גברים לא יכולים לשאת את העובדה שבת הזוג שלהם תרוויח יותר מהם .  היית מצפה לראות שינוי עמוק יותר ביכולת של הגבר לקבל את הרעיון שאשה תפרנס ,  וזה לא קורה .  לנשים מעולם לא הפריע אם הגבר מרוויח יותר מהן ".  הגשמה עצמית באמצעות תלוש המשכורת דור ה-y שונה במעט מאלה שקדמו לו . " מדברים הרבה על בני דור ה-y שששים לטפל בילדים ולחלוק בנטל עם האשה .  אנחנו יודעים ממחקרים שגבר מושפע מאוד מההשוואה של שכרו לזה של גברים אחרים בסביבתו .  ככל שבני דור ה-y יתבגרו ,  כך תלך ותחלחל אצל רובם התחושה שהם צריכים להגשים את עצמם גם דרך גובה המשכורת . " מחקרים בכל מדינות העולם המערבי מוכיחים כי שביעות רצון של גברים עולה ככל שהחלק היחסי של ההכנסה שלהם במשפחה עולה .  יש כאן עניין ביולוגי עמוק ,  שבמושגים של תודעה ואבולוציה דרוש לו להרבה מאוד זמן כדי להשתנות ".  אם כך ,  לנשות קריירה יש סיבה טובה להיות מתוסכלות . " רוחות השינוי שהחלו לא יכולות להבשיל כי מבנה החברה נשאר כשהיה .  התא המשפחתי עדיין בנוי על זה שאשה תגדל את הילדים ".  ובכל זאת ,  מספר הנשים המתברגות בתפקידים בכירים גדל והולך . " כך צריך להיות .  אבל מאחורי כל אשה מצליחה עומד צבא של נשים שנזעקות לטפל בילדים שלה - בין אם אלה הדודות והסבתות ,  ובין אם נשות העולם השלישי שנוטשות את הילדים שלהן כדי לשמור על הילדים של נשות הקריירה של העולם המערבי .  והנה לך מהפכה פמיניסטית שהתוצאות שלה פוגעות בנשים מכל כיוון אפשרי . " בשנים האחרונות מחלחלת ההבנה שצבא העוזרות יכול בהחלט להיות צבא של עוזרים .  עם זאת ,  מה שמרתק הוא לראות שאין כל רמז לחתירה נגד המבנה הקיים . " להבדיל מהסברה המקובלת כי התא המשפחתי הקלאסי מתפרק והולך ,  ההפך הוא הנכון .  מחקרים בארה"ב מצביעים על כך שמאז שנות ה-80 שיעור הגירושים יורד בהתמדה ,  בממוצע של 1.4% בשנה . " אם המגמה תימשך - בעוד 45 שנה יירד שיעור הזוגות המתגרשים בארה"ב בשיעור של 50% .  יש הסברים ציניים שמדברים על נוחות כלכלית כסיבה לכך ,  אבל העובדה היא שהערך של המשפחה רק מתחזק . " הדור של בני ה-20 כיום מאמין בערכים של משפחה ,  ומבחינה זו שום דבר לא השתנה .  הנשים אמנם רוצות לממש את עצמן ,  אבל נותנות יד למבנה חברתי שלא יאפשר את זה מבלי שנשים כלשהן ,  איפה שהוא ,  ישלמו את המחיר .  אפילו בשווייץ ,  רק כ-4% מהגברים נשארים בבית לטפל בילדים ".  הדרך אל האושר מושג האושר העסיק את דורון רבות במהלך הכנת הסדרה האחרונה שיצר ,  והוא מדגיש שוב ושוב את ההבחנה הבסיסית בין הנאה לבין אושר . " אושר אינו שווה רק להנאה רגעית אלא משלב יציקת משמעות ותוכן לחיי האדם ,  ובניגוד לדעה הרווחת ,  אינו מחולק לרגעים ,  אלא למסלול של אושר מצטבר .  אם תבין את זה ,  תצא ממעגל הסבל והציפיות שכולל איסוף רגעים של אושר ",  הוא אומר ,  ומוסיף כי  " אדם חייב להתוות מסלול של משמעות כדי לצבור רגעי אושר ".  לדברי דורון ,  בנוסחה הבסיסית של האושר אין הבדלים מגדריים - השוני מתחיל בדברים שיוצקים משמעות עבור גברים ונשים . " השיח חייב להיות על אדם באשר הוא אדם .  ברור שלאשה ולגבר יש צרכים אחרים ,  אבל שיח המגדריות לא יושיע את דור המדבר .  יש נקודות השקה עקרוניות ובהן צריך להתמקד :  שניהם יצורים שחיים רק פעם אחת ,  יצורים סופיים עם חרדת מוות ".  מה מעניק יותר משמעות לאורך זמן ,  משפחה או קריירה ?   " כמובן שאין תשובה אחת .  כל אשה צריכה לשאול את עצמה :  'מה זו משמעות בשבילי ? ' .  כשאשה מתחתנת עם גבר יש בבחירה משהו אינסטינקטיבי ואבולוציוני .  כדאי לאשה גם לשאול לפני ההחלטה :  האם זה הגבר שיכול להתאים למשמעות שאני רוצה לתת לחיים שלי ?  מה מעניק לי יותר משמעות בכל תקופה בחיי - גידול ילדים ומשפחה ,  או קריירה ?  רוב הנשים לא חושבות במושגים כאלה כשהן מתחתנות ,  וגוררות אתן תסכול גדול . " השיח המגדרי לא יושיע את הנשים בעשור הקרוב ,  לכן עליהן לפלס לעצמן את הדרך ולעשות בחירות אמיצות ומודעות לחיים שאותם הן רוצות לנהל .  מסביב עוטף אותן מיתוס האימהות כדרך להגשמה עצמית ורגשות אשם שאורבים בפינה ".  מנהלים משימתיים - מנהלות רגישות ?  השיח הניהולי אוהב לעשות קטגוריזציה ולנסות להבדיל בין סגנונות ניהול גברייםלנשיים .  החלוקה המקובלת היא כי בעוד סגנון הניהול הגברי הוא משימתי ,  ומבקש לחתור למטרה ולהשלים משימות ,  סגנון הניהול הנשי מאופיין ביחסי אנוש טובים יותר ,  וביכולת לגבש קבוצה ולעבוד בצוות . " אנחנו רואים במחקרים שבמציאות ,  הפער בין סגנונות הניהול קטן מאוד ,  אם בכלל ",  אומר דורון . " מצד אחד ,  אם תבדוק את 20 הנשים המובילות במדד המנהלות של פורבס 2009 - נשים שעומדות בראש מדינות או תאגידי-על - תראה שם לא פחות משימתיות מאשר אצל מנהלים גברים .  מצד אחר ,  תראה גם אלמנטים של דאגה לביטחון העובד ,  ויותר רגישות בין-אישית . " ואולם ככל שאתה עולה במעלה הפירמידה ,  כך המגע שלך עם הזולת מצטמצם .  אם אתה מנהל ארגון של 2,000 איש ,  בין אם אתה אשה או גבר - הניהול נהפך משימתי יותר בגלל מבנה הארגון .  אי אפשר לנהל אלפי אנשים בצורה אישית בלתי אמצעית ".  איפה בכל זאת מורגש ההבדל ?   " בהווה אין פערים משמעותיים בין סגנונות הניהול .  יחד עם זאת ,  יש מגמה בעולם העסקי של סגנון קצת יותר רך ,  שבו בעתיד האשה תוכל לבוא לידי ביטוי .  הפירמידה נעשית שטוחה יותר ורואים פחות את המנהל ממוקד המטרה שמוביל צוות קדימה בנחישות לעבר השורה התחתונה והבונוס .  הוא מפנה את מקומו לתפישת המנהל כמאמן שיוצר סביבת עבודה ותרבות ארגונית שמאפשרת לאנשים להיות משתפי פעולה ויצירתיים . " הדוגמה הבולטת לכך ,  שאוהבים לחזור ולצטט אותה - מבחינה מסוימת בצדק - היא גוגל שמאפשרת לעובדיה להקדיש 20% מזמנם לחשיבה עצמאית .  אשה תתאים יותר לסגנון הניהול הזה .  העתיד כנראה שייך לנשים ,  ההווה עדיין מציב בפניהן אתגרים לא פשוטים ".  מתי נראה שינוי אמיתי בשטח ?   " כנראה שלא בעשור הקרוב .  זה יקרה בעיקר כאשר גברים ילמדו להתמודד עם חרדת הסירוס הבסיסית שלהם .  נשים צריכות לאפשר לגברים להגיע לשם ,  והנה הוספנו עוד משימה לרשימת המטלות הארוכה של האשה ".  - ד"ר אייל דורון ישתתף בכנס  " נשים ועסקים "  של themarker ועיריית תל אביב .  נושא הרצאתו : " על נשים ,  קריירה ואושר "  הצעירות מאמינות באיזון  >  >  סקר של אקסנצ'ר ,  המעניקה ייעוץ ניהולי ,  שירותי טכנולוגיה ומיקור חוץ ,  מעלה כי רוב נשות הקריירה הצעירות מצפות להצליח לאזן בין הקריירה לחיים האישיים .  מהסקר ,  שהקיף 1,000 נשים בגילאי 22-35 המועסקות במשרה מלאה בארה"ב ,  עולה כי חסמי הקריירה העיקריים בעיניהן הם מדרג שכר נמוך לנשים ומדיניות ארגונית לגבי לידה .  רק 12% ענו כי נישואים עלולים להוות חסם .  רוב הנשים  ( 66% )  ענו כי חיי המשפחה הם הדבר החשוב ביותר בסדר העדיפויות שלהן .  בהפרש קטן עומד הביטחון הפיננסי  ( 61% )  והבריאות הפיסית  ( 52% )  .  האיזון בין צמיחה אישית ומקצועית עומד רק במקום הרביעי ואחר כך - עבודה מספקת .  ההצלחה בקריירה דורגה רק במקום השישי בסדר העדיפויות של הנשים .

" הנשים עשו מהפכה ,  אבל חזרו לאותו מטבח עם הכלים בכיור "
 גברים לא באמת מפרגנים לנשים ,  הם נלחצים כשהאשה שאתם מרוויחה יותר מהם והסיכויים שלהם לחטוף התקף לב כפולים אם היא עובדת יותר מ-40 שעות בשבוע  ?  ד"ר אייל דורון על הפערים שעדיין קיימים בין המינים

