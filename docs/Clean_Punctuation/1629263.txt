שכונה יהודית חדשה תוקם גם בלב שועפט בי-ם
קובעים עובדות בשטח - הוועדה המחוזית בירושלים אישרה שכונה יהודית חדשה בלב שועפט במזרח העיר .  על פי התוכנית ,  יוקמו שלושה בניינים שיאכלסו לפחות 50 משפחות בשטח של 5,000 מטרים .  שלשום אושרה הקמתם של ארבעה מבני מגורים במזרח ירושלים
הוועדה המחוזית בירושלים אישרה תוכנית להקמת שכונה יהודית בלב שועפט במזרח ירושלים ,  כך דווח היום  ( רביעי )  בקול ישראל .  הוועדה אישרה בנייה של שלושה בניינים על פני שטח של 5,000 מטר בתוך השכונה הערבית .  הבניינים ייבנו על שלושה מגרשים שונים ויהיו בגובה של חמש קומות כל אחד .  כמו כן דווח כי בבניינים יתגוררו לפחות 50 משפחות יהודיות ,  וכי קומת הקרקע בכל בניין תוכל לשמש לחנויות מסחר על מנת להקים מרכז מסחרי במקום .
 אישור השכונה מתווסף לצעד דומה שביצעה הוועדה והתפרסם שלשום - אישור הקמתם של ארבעה מבני מגורים חדשים במזרח ירושלים .  המבנים צפויים לקום סמוך לישיבת  " בית אורות "  שבצפון הר הזיתים ,  כך תהפוך הישיבה להיות חלק משכונת מגורים .  
עוד פורסם כי 24 משפחות מתוכננות לאכלס את המבנים .  מימון הפרויקט והיוזמה להקמתו מגיעים מהמיליונר היהודי-אמריקאי ארווין מוסקביץ' שכבר היה מעורב בעבר בבנייה יהודית שנויה במחלוקת במזרח ירושלים .  
החלטת הוועדה למעשה מעניקה היתרי בנייה באזור הסמוך לשכונות הערביות ואדי ג'וז ועיסאוויה .  ישיבת  " בית אורות "  הוקמה לפני כ-20 שנים ,  אז הבטיח ראש הממשלה יצחק שמיר להרחיב את הבנייה היהודית במזרח העיר .  ואכן ,  במהלך השנים הוקמו השכונות היהודיות מעלה זיתים ,  עיר דוד ושייח ג'ראח .
 
שכונה יהודית חדשה תוקם גם בלב שועפט בי-ם
קובעים עובדות בשטח - הוועדה המחוזית בירושלים אישרה שכונה יהודית חדשה בלב שועפט במזרח העיר .  על פי התוכנית ,  יוקמו שלושה בניינים שיאכלסו לפחות 50 משפחות בשטח של 5,000 מטרים .  שלשום אושרה הקמתם של ארבעה מבני מגורים במזרח ירושלים

