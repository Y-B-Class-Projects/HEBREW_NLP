איי.טי.אל קיבלה הצעה למכור את פעילותה ב-22 מיליון דולר
המציעה ,  חברת השקעות אמריקאית ,  מבקשת שאיי.טי.טל תימנע מלחתום על הסכם שיכול לסכל את הצעתה עד סוף מארס 2010 או עד לסיום המשא ומתן - לפי המוקדם מביניהם
 >  >  מניית איי.טי.אל נפלה אתמול ב-6.1% בעקבות פרסום תנאי הצעת הרכש שקיבלה החברה בסוף השבוע שעבר .  איי.טי.אל ,  העוסקת בפיתוח ,  ייצור ושווק של טכנולוגיות אלקטרו-אופטיות לראיית לילה ,  קיבלה הצעה מחברת השקעות אמריקאית לרכישת פעילותה של החברה תמורת 22 מיליון דולר .  העסקה מתבססת על ההנחה שהיקף ההתחייבויות הפיננסיות נטו של איי.טי.אל מסתכם ב-13 מיליון דולר ,  כך שהעסקה תתבצע לפי ערך חברה  ( ev - שווי מניות בתוספת התחייבויות פיננסיות נטו )  של 35 מיליון דולר .  איי.טי.אל שבשליטת מיקאל  ( 85% )  נסחרת לפי שווי חברה של 85 מיליון שקל ,  כלומר 22.4 מיליון דולר .  הצעתה של חברת ההשקעות האמריקאית הופנתה לחברי דירקטוריון איי.טי.אל ולחברי הדירקטוריון של חברת מיקאל .  הצעתה של חברה ההשקעות האמריקאית תקפה עד 31 בדצמבר 2009 ,  כלומר עד יום חמישי הקרוב .  החברה האמריקאית מעוניינת לבצע בדיקת נאותות לאיי.טי.אל במשך חודשיים ,  ועל כן היא מבקשת שאיי.טי.אל תתחייב להימנע מלחתום על הסכם כלשהו שיהיה בו כדי לסכל את הצעתה עד סוף מארס 2010 או עד לסיום המו"מ ,  לפי המוקדם מבין השניים .  איי.טי.אל ומיקאל מציינות שהן לומדות את ההצעה ,  אף כי נראה שנכפתה עליהן תקופת לימוד קצרה במיוחד .  איי.טי.אל סיימה את ינואר-ספטמבר 2009 ברווח של 1.5 מיליון שקל במחזור של 41.6 מיליון שקל ,  בהשוואה להפסד של 4.8 מיליון שקל במחזור של 33.4 מיליון שקל בתקופה המקבילה ב-2008 .  איי.טי.אל דווחה בין יולי לספטמבר 2009 על 4 עסקות בהיקף כספי מצטבר של 239 מיליון שקל .  איי.טי.אל העריכה בדו"חות הכספיים לרבעון השלישי של 2009 כי תציג גידול בהכנסותיה וברווחיה הן ב-2009 והן ב-2010 ,  על בסיס צבר ההזמנות והשיפור ברווחיותה של החברה הבת האמריקאית fraser volpe .  נוכח הקשרים העסקיים בין איי.טי.אל לבין מיקאל ,  בעלת השליטה ,  ולאור הדמיון בין תחומי העיסוק של איי.טי.אל לבין אלו של אלביט מערכות שמחזיקה ב-19% ממניותיה של מיקאל ,  נראה שבעלי השליטה באיי.טי.אל יתקשו לקבל הצעת רכש לפעילותה של החברה ובמחיר כמעט זהה למחירה של החברה בבורסה ,  אף שמחיר זה גדול פי 38 מההון העצמי שמיוחס לבעלי מניותיה של איי.טי.אל .
 
איי.טי.אל קיבלה הצעה למכור את פעילותה ב-22 מיליון דולר
המציעה ,  חברת השקעות אמריקאית ,  מבקשת שאיי.טי.טל תימנע מלחתום על הסכם שיכול לסכל את הצעתה עד סוף מארס 2010 או עד לסיום המשא ומתן - לפי המוקדם מביניהם

