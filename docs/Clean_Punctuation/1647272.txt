דיוויד וויקטוריה בקהאם מתמודדים על רכישת הוילה של ג'ורג' קלוני באגם קומו שבאיטליה
המתחרה העיקרי של הבקהאמים הוא המיליארדר הרוסי רוסטם טאריקו ,  אשר הציע 30 מיליון דולר עבור הוילה ■ הוילה שנבנתה במאה ה-18 היתה שייכת בעבר למשפחת היינץ ■ השכנים המקומיים החוששים שטאריקו יפגע באופיו השקט של האיזור ,  מעדיפים את הזוג בקאהם
דיוויד וויקטוריה בקהאם עשויים לרכוש את הוילה של כוכב הקולנוע ג'ורג' קלוני באגם קומו שבאיטליה .  מחירו של הנכס עשוי להגיע ליותר מ-30 מיליון יורו  ( 40.4 מיליון דולר )  - כך דיווח היום העיתון הבריטי  " דיילי טלגרף ". הוילה הנקראת וילה אולאנדרה ,  נבנתה במאה ה-18 והיתה שייכת בעבר למשפחת היינץ .  קלוני ,  רכש אותה ב-2001 בסכום של 7 מיליון יורו .  לדבריו ,  הוא מחפש כעת בית קיץ במיקום שקט ופרטי יותר עבורו ועבור חברתו ,  מגישת הטלוויזיה האיטלקיה אליזבתה קנליס ,  היות שהוילה היתה מוקפת תמיד בצלמי פפראצי.האפשרות של צלמי פפראצי מסביב לבית לא מרתיעה ככל הנראה את הזוג בקהאם ,  אשר על פי דיווח בעיתון האיטלקי  " קוריירה דלה סרה ",  שלחו את עורכי דינם להיפגש עם קלוני .  בקהאם ,  אשר משחק כעת בקבוצת הכדורגל מילאן ,  אמר כי הוא  " מאוהב "  בוילה אולאנדרה.רק דבר אחד עומד בפני הזוג בקהאם - המיליארדר הרוסי רוסטם טאריקו מייסדה של רוסקי סטאנדרט וודקה ,  אחת מיצרניות הוודקה המובילות ברוסיה ,  אשר כבר הציע 30 מיליון יורו עבור הוילה .  לפי ה"טלגרף ",  השכנים המקומיים מעדיפים את הזוג בקהאם ,  לו שלושה ילדים ,  משום שהם חוששים מכך שטאריקו ישנה את אופיו השקט של האיזור .
 
דיוויד וויקטוריה בקהאם מתמודדים על רכישת הוילה של ג'ורג' קלוני באגם קומו שבאיטליה
המתחרה העיקרי של הבקהאמים הוא המיליארדר הרוסי רוסטם טאריקו ,  אשר הציע 30 מיליון דולר עבור הוילה ■ הוילה שנבנתה במאה ה-18 היתה שייכת בעבר למשפחת היינץ ■ השכנים המקומיים החוששים שטאריקו יפגע באופיו השקט של האיזור ,  מעדיפים את הזוג בקאהם

