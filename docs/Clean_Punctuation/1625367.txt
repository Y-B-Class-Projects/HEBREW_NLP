נמצא בן ה-4 שנעדר בצפת מאז שעות הצהריים
מאות בני אדם חיפשו אחר משה מייטס ,  ילד בן 4 בעל מוגבלויות שנעלם להוריו באזור העיר העתיקה בצפת .  הוא נמצא לבסוף באזור בית העלמין כשהוא סובל מקור אך בריא ושלם
משה מייטס בן ה-4 שנעדר מאז שעות הצהריים בצפת נמצא הערב  ( שישי )  באזור בית העלמין החדש בצפת .  מייטס סבל מקור אך היה בריא ושלם .  הוא הועבר לקבלת טיפול רפואי בביתו .  מאות בני אדם חיפשו מייטס ,  ילד בן 4 בעל מוגבלויות שנעלם להוריו באזור העיר העתיקה בצפת ומאז נעלמו עקבותיו .  
תחנת משטרת צפת ,  רב פקד רן אופיר ,  סיפר לוואלה !  חדשות כי  " סמוך לשעה שלוש בצהריים ילד בעל מוגבלויות הלוקה בנפשו יצא מביתו ונעלם להוריו .  כרגע כ-400 איש עורכים מזה כשעתיים וחצי סריקות נרחבות הן בתוך העיר והן מחוצה לה ,  בסיוע כוחות משטרה גדולים ומסוק ".  
רב פקד אופיר הסביר על הקשיים בחיפושים וציין כי  " בשל מוגבלותו ,  הילד אינו מתקשר עם הסביבה ועלול שלא לענות לאנשים הקוראים בשמו ". 
לפני כשבועיים אירע מקרה דומה כאשר ניצן כהן ,  בן השמונה וחצי ,  נעדר באזור יער בורמה .  כהן נמצא סמוך לחוות שער הגיא כשהוא בריא ושלם .  זאת לאחר חיפושים של למעלה מעשר שעות .  החיפושים נערכו על ידי כ-1,300 שוטרים ומתנדבים .
 הילד ,  הסובל מפיגור שכלי קל ,  מתגורר בעפרה ויצא לטייל ביער בורמה יחד עם משפחתו .  סמוך לשעה 13:30 נעלמו עקבותיו ,  והוריו הזעיקו את המשטרה כדי לאתר אותו .  לפני שאותר ,  אמר אביו של הילד שלמה כהן כי  " במהלך הטיול אבד קשר העין עם הילד לשבריר שנייה ואז הוא נעלם .  אני מקווה שיימצא מהר ככל האפשר ". 

נמצא בן ה-4 שנעדר בצפת מאז שעות הצהריים
מאות בני אדם חיפשו אחר משה מייטס ,  ילד בן 4 בעל מוגבלויות שנעלם להוריו באזור העיר העתיקה בצפת .  הוא נמצא לבסוף באזור בית העלמין כשהוא סובל מקור אך בריא ושלם

