סכנין-ק"ש 0:1 .  טל חן : " הניצחון ייתן דחיפה מוראלית "
 סכנין השיגה ניצחון בית ראשון העונה דווקא על קבוצתו של בן שמעון .  טל חן : " סוף סוף ניצחנו בבית ,  שמח שהמזל היה איתנו "
 כמה חיכו לרגע הזה בבני סכנין .  אחרי סיבוב שלם ללא ניצחון באצטדיון הביתי ,  שחקניו של סלובודאן דראפיץ' הצליחו הערב  ( שבת )  להסיר את הקוף המעיק מהגב ועשו זאת דווקא עם ניצחון 0:1 על קבוצת הצמרת של עירוני קרית שמונה ,  שמצידה נמצאת בנסיגה מתמשכת .  מהראן אבו ריא הכריע את ההתמודדות עם שער מצוין בדקה ה-26 ,  והראה שקבוצת ההתקפה הגרועה בליגה יכולה להסתדר ללא אף חלוץ טבעי בהרכב .  החבורה של רן בן שמעון ,  שחסרה הפעם גם את אלרואי כהן וברק בדש  ( נכנס כמחליף )  שהצטרפו לוויאם עמאשה הפצוע ,  סופרת כבר חמישה משחקים ללא ניצחון והפסד שלישי ברציפות .  סכנין עם 11 נקודות ,  עדיין מתחת לקו האדום .
" סוף סוף ניצחנו בבית ,  אני שמח שהפעם המזל היה איתנו ",  סיכם טל חן את המשחק . " אני מאמין שהניצחון הזה ייתן לנו דחיפה מוראלית להמשך הליגה ואני מקווה שנקבל ביטחון מהמשחק הזה ".  על מעבר אפשרי מהקבוצה : "  על העניינים האלה אני אדבר בדלתיים סגורות עם חברי הנהלת הקבוצה .  צריך לזכור שהמצב הכלכלי כאן לא טוב וזה לא רק תלוי בי ".  גם יניב לוזון היה מרוצה מהמשחק ואמר : " אנחנו שמחים מאוד מהניצחון הראשון בבית ,  הוא היה מאוד חשוב .  אני רוצה להישאר בבני סכנין ומאמין שאמשיך כאן עד סיום העונה ". 
למרות שעלתה ללא חלוצים ,  סכנין פתחה טוב יותר ואף עלתה ליתרון בדקה ה-26 .  טל חן שלח כדור עומק על פני 40 מטרים לעבר המגן השמאלי מהראן אבו ריא ,  שברגל שמאל בעט כדור חד מזווית קשה לפינה הרחוקה .  0:1 לסכנין .  שער היתרון עשה טוב למארחת ,  כשמנגד קרית שמונה מתקשה ללא כל שחקני ההתקפה שלה ומסתמכת על כדורים ארוכים .
 האורחת ביצעה חילוף התקפי מיד לאחר ההפסקה ,  כשתומר סוויסה החליף את עדי אלישע .  המגמה אכן השתנתה ,  וקרית שמונה השתלטה על מרכז השדה והחלה לשלוח עוד ועוד כדורים לרחבת סכנין .  בדקה ה-61 המארחת הייתה צריכה להגדיל את יתרונה ,  אבל המחליף עובדה זבידאת בעט לגופו של גיא חיימוב ממצב קורץ .  כל הניסיונות ההתקפיים של קרית שמונה עלו בתוהו ,  כולל בעיטה של סלאח חסארמה לקורה בתוך תוספת הזמן .
 הרכב בני סכנין :  מאיר כהן ,  לוהאב כיאל ,  יא יא פטי ,  טל חן ,  מהראן אבו ריא ,  עלא אבו סלאח ,  חאלד חלאיילה  ( איברהים סייד אחמד ,  90 )  ,  נסטיה צ'ה  ( עובדה זבידאת ,  52 )  ,  לירן כהן ,  חאמד גנאים ,  יניב לוזון  ( באסם גנאים ,  70 )  .  
הרכב קרית שמונה :  גיא חיימוב ,  אלעד גבאי ,  יניב לביא ,  סאלח חסארמה ,  אורי שטרית ,  בריאן חרסיסיץ' ,  עדי אלישע  ( תומר סוייסה ,  46 )  ,  ווילאם נג'ובו  ( שלומי אביסדריס ,  71 )  ,  אדריאן רוצ'ט ,  אופיר חמו  ( ברק בדש ,  62 )  ,  זוראן בלדובלייב .
 
סכנין-ק"ש 0:1 .  טל חן : " הניצחון ייתן דחיפה מוראלית "
 סכנין השיגה ניצחון בית ראשון העונה דווקא על קבוצתו של בן שמעון .  טל חן : " סוף סוף ניצחנו בבית ,  שמח שהמזל היה איתנו "
 
