משרד המשפטים מגביר את הפיקוח על תחום מתווכי המקרקעין 
 >  >  משרד המשפטים מקיים דיונים עם הרשות להגנת הצרכן כדי לקבוע תוכנית פיקוח ואכיפה על העוסקים במקצוע תיווך במקרקעין ללא רישוי מתאים .  לדברי המשרד ,  בתקופה האחרונה הגיעו ללשכת רשם המתווכים תלונות רבות מצד אזרחים לגבי שירותים מקצועיים שקיבלו ממתווכים אשר לאחר בדיקה התברר כי חלקם כלל אינם מורשים לעסוק במקצוע . " על מנת להקל על הציבור ,  פורסמה באתר משרד המשפטים רשימת מתווכים מורשים הכוללת את מספרי הרישיון כפרט מזהה לאותם מתווכים .  רשימה זו מתעדכנת באופן קבוע והיא עדכנית ",  אומרים במשרד המשפטים .  לדבריהם ,  מדובר בצעד ראשון בהגברת הפיקוח והאכיפה בתחום כשבנוסף עובדיו מקיימים בימים אלה דיונים עם הרשות להגנת הצרכן כדי לקבוע תוכנית פיקוח ואכיפה על העוסקים במקצוע ללא רישוי מתאים . " ישיבות אלה מתקיימות בשיתוף עם לשכת המתווכים בירושלים .  המשרד ימשיך לפעול לפיקוח ולאכיפת החוק ,  בכדי להגן על הציבור הרחב על מנת שלא יגרמו נזקים ממתווכים שאינם מורשים לעסוק במקצוע ".  במשרד המשפטים מבקשים להדגיש כי  " העיסוק בתיווך במקרקעין ללא רישיון תקף אסור על פי חוק המתווכים במקרקעין ומהווה עבירה פלילית .  בכל מקרה שבו נערכת עסקה לשכירת שירותיו של מתווך ,  מומלץ ללקוח לדרוש את הצגת רישיון התיווך בטרם יחתום על כל מסמך מול המתווך .  אדם המתווך בעסקת מקרקעין ,  מבלי שיש ברשותו רישיון כדין ,  אינו זכאי לקבל עמלת תיווך בגין אותה עסקה ". 

משרד המשפטים מגביר את הפיקוח על תחום מתווכי המקרקעין 
nan
