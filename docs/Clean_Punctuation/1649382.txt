אישום :  רצח את חברו ב-156 דקירות סכין
לביהמ"ש המחוזי בת"א הוגש כתב אישום נגד עובד זר מסין ,  בגין רצח חברו .  לפי כתב האישום ,  בין השניים פרץ ויכוח שבסופו נטל הנאשם סכין קצבים ודקר למוות את חברו
לבית המשפט המחוזי בתל אביב הוגש היום  ( רביעי )  כתב אישום נגד אזרח סיני ,  שוהה בלתי חוקי ,  הנאשם שרצח את חברו ב-156 דקירות סכין .  הנאשם ,  לין בן לי טהשיאנג ,  בן 43 ,  שוהה בישראל בלא היתר משנת 2007 ועובד כפועל בניין .  הנאשם וחברו הואנג טינגצ'אנג ,  אף הוא אזרח סין בן 43 ,  התגוררו יחד בשכירות בדירה בתל אביב .
 לפני כחודש ,  שהו הנאשם והמנוח בדירתם .  לפי כתב האישום ,  בין השניים נתגלע ויכוח ובשלב מסוים נטל הנאשם סכין קצבים בעלת להב באורך של כ-20 סנטימטרים ,  ניגש אל חברו ,  הניף את הסכין והיכה עמה בחוזקה בראשו של המנוח .  לאחר מכן הנאשם דקר את חברו לפחות 156 פעמים בחלקי גופו השונים :  בראשו ,  בפניו ,  בצווארו ,  בכתפיו ,  בידיו ,  באצבעותיו ובגבו .
 עוד צוין בכתב האישום כי כתוצאה מהחתכים והמכות באמצעות סכין הקצבים נגרמו למנוח פגיעות קטלניות של נזק חמור למוחו עם שברים בגולגולת .  כתוצאה מהפגיעות הקטלניות ,  מת הפועל הסיני .  לאחר מכן ,  נטל הנאשם אבן כבדה והצמיד אותה לדלת הכניסה לדירה ,  על מנת לחסום אפשרות כניסה של המשטרה לדירה .  כוח משטרה שהגיע למקום נאלץ לפרוץ לדירה דרך חלון השירותים ומצא את הגופה .
 
אישום :  רצח את חברו ב-156 דקירות סכין
לביהמ"ש המחוזי בת"א הוגש כתב אישום נגד עובד זר מסין ,  בגין רצח חברו .  לפי כתב האישום ,  בין השניים פרץ ויכוח שבסופו נטל הנאשם סכין קצבים ודקר למוות את חברו

