כשקובי פוגש את טורונטו
בריאנט עצר את רצף שלושת ההפסדים של הלייקרס עם סל ניצחון ב-107:109 על הראפטורס .  בוסטון נעצרה במילווקי
שמונה משחקים התקיימו הלילה  ( בין שלישי לרביעי )  ב-NBA ובמוקד ,  קובי בריאנט קלע סל ניצחון שניה לסיום והוביל את הלייקרס ל-107:109 דרמטי על טורונטו וסוף לרצף ההפסדים .  מילווקי ביצעה קאמבק נפלא ברבע הרביעי בדרך לניצחון 84:86 על בוסטון .  דרון וויליאמס קבע שיא עונתי של 17 אסיסטים והוביל את הג'אז לניצחון גדול בשיקגו .  בפלורידה ,  אורלנדו דרסה את הקליפרס ובקרב על הפלייאוף ,  שארלוט גברה על מיאמי .  
תוצאות משחקי הלילה :  
אינדיאנה  ( 43:21 )  - פילדלפיה  ( 43:20 )  96:107 אורלנדו  ( 20:45 )  - ל.א קליפרס  ( 39:25 )  87:113 וושינגטון  ( 40:21 )  - יוסטון  ( 31:32 )  96:88שארלוט  ( 31:31 )  - מיאמי  ( 32:32 )  78:83 שיקגו  ( 32:31 )  - יוטה  ( 22:41 )  132:108 מילווקי  ( 29:34 )  - בוסטון  ( 22:40 )  84:86 פורטלנד  ( 28:38 )  - סקרמנטו  ( 42:21 )  81:88 ל.א לייקרס  ( 18:47 )  - טורונטו  ( 30:32 )  107:109
הסלטיקס הגיעו למילווקי אחרי ארבעה ניצחונות רצופים למפגש עם אחת הקבוצות החמות בליגה .  בוסטון נראתה בשליטה ,  אבל הבאקס התעוררו דווקא מתקרית מוזרה בין ברנדון ג'נינגס הנמוך לביג בייבי דייויס שמשקלו כמעט כפול .  ג'נינגס הגיב בחריפות לעבירה קשה של דייויס ,  וחבריו נכנסו לטירוף ורצו 9:18 בדרך לניצחון .  פול פירס עוד קיבל הזדמנות להשוות את המשחק עם הבאזר ,  אך החטיא ומילווקי רושמת ניצחון עשירי ב-11 המשחקים האחרונים .  אנדרו בוגוט היה נהדר עם 25 נקודות ו-17 ריבאונדים וקרלוס דלפינו הוסיף 19 .  רייג'ון רונדו הוביל את הסלטיקס עם 20 .  
וושינגטון  ( 40:21 )  - יוסטון  ( 31:32 )  96:88
בששת המשחקים האחרונים יוסטון מתנדנדת בין ניצחון להפסד והלילה ,  הגיע תור הניצחון .  טרבור אריזה וקייל לאורי חזרו אחרי שבעה -12 משחקים בחוץ ,  בהתאמה ולמרות משחק לא גדול ,  זה הספיק לרוקטס לחזור למאזן חיובי מול הוויזארדס האומללים שספגו הפסד רביעי ברציפות .  בוריזון סנטר נרשם שיא שלילי עונתי כאשר 10,422 צופים בלבד הגיעו לצפות במשחק בו ניצחון הרוקטס לא הועמד בספק .  לואיס סקולה הוביל את המנצחים עם 23 נקודות ו-10 ריבאונדים ,  קווין מרטין הוסיף 21 .  אנדריי בלאץ' וניק יאנג קלעו 18 כל אחד למפסידים .
 שארלוט  ( 31:31 )  - מיאמי  ( 32:32 )  78:83 
דווין וויד אמנם סיים את הערב עם 27 נקודות ,  אבל קלע 3 מ-11 מהשדה אחרי ההפסקה וכך ,  ההיט איבדו יתרון תשע בדרך להפסד על אחת מיריבותיהן על המקום בפלייאוף .  הבובקאטס נעזרו ברבע רביעי ענק של 12:21 עם ערב מצוין של די ג'יי אוגוסטין  ( 10 נקודות ב-13 דקות )  ורימונד פלטון  ( 15 ו-11 אסיסטים )  .  ג'ראלד וואלאס הוסיף 8 והוריד 17 ריבאונדים .  ג'רמיין אוניל היה היחיד שעזר לוויד עם 19 נקודות .  
אורלנדו  ( 20:45 )  - ל.א קליפרס  ( 39:25 )  87:113 
בצד השמח יותר של פלורידה ,  המג'יק טיילו מול הקליפרס .  אורלנדו רצה ל-41:67 בתום המחצית הראשונה ונהנתה מהחיים בשני הרבעים האחרונים .  הקליפרס בחרו להודיע דווקא במהלך המשחק על פיטוריו של ה-GM מייק דנליבי ,  ששימש על לא מזמן כמאמן הראשי .  המאמן הזמני קים יוז הודיע על כך לשחקנים לאחר המשחק .  דוויט הווארד הוביל שישה שחקנים בדאבל פיגרס עם 22 נקודות ו-15 ריבאונדים .  בארון דייויס היה הקלע הבולט של המפסידים עם 16 ו-9 אסיסטים .
 28 נקודות ו-17 אסיסטים של דרון וויליאמס ,  לצד שיא עונתי של סי ג'יי מיילס עם 26 נקודות לא השאירו לבולס כל סיכוי .  וויליאמס הוביל ריצה של 1:13 במהלך הרבע השלישי שעזרה לג'אז לברוח .  מיילס קלע ארבע שלשות ו-16 נקודות ברבע הרביעי ,  בו קלעו הג'אז 40 נקודות והגדילו את הפער .  דריק רוז הפסיד בקרב הפרטי מול וויליאמס למרות שהשווה שיא קריירה של 13 אסיסטים לצד 25 נקודות .  בראד מילר הוסיף 20 שלא עזרו לבולס .  יוטה מצידה ,  רשמה ניצחון 22 ב-27 המשחקים האחרונים .
 אינדיאנה  ( 43:21 )  - פילדלפיה  ( 43:20 )  96:107 
ללא הקלע המוביל שלהם ,  דני גריינג'ר המושעה ,  הפייסרס עצרו רצף של ארבעה הפסדים רצופים עם ניצחון בפילדלפיה .  דאנטיי ג'ונס  ( 25 )  וברנדון ראש  ( 24 )  נכנסו לנעליים של גריינג'ר והובילו את המנצחים לניצחון שני בתשעת המשחקים האחרונים .  הפייסרס נהנו מ-32 אסיסטים ו-42 סלי שדה באחוזים גבוהים .  21 של ג'רו הולידיי לא עזרו לסיקסרס שספגו הפסד שישי בשמונת המשחקים מאז עזיבת אלן אייברסון .
 הלייקרס עבדו קשה מאוד לפני שהצליחו לשים סוף לרצף שלושת ההפסדים הרצופים .  רבע שני מדהים של הראפטורס הוריד אותם להפסקה ביתרון שמונה ,  אבל קובי בריאנט לא היה מוכן לקבל הפסד רביעי .  מספר 24 קלע 12 מ-17 הנקודות האחרונות של הלייקרס שהשלימו את המהפך ברבע הרביעי .  הסיום היה דרמטי במיוחד .  תשע שניות לסיום קבר כריס בוש שלשה שקבעה 107:107 .  הכדור האחרון הלך כמובן לקובי ,  שביום ראשון החטיא עם הבאזר בהפסד לאורלנדו ,  הפעם בריאנט קיבל אסיסט מפאו גאסול וקבר שתיים שניצחו את המשחק .  קןבי סיים עם 32 ,  אנדרו ביינום הוסיף 22 וגאסול 17 .  בוש  ( 22 )  ואנדראה ברניאני  ( 21 )  הובילו את הראפטורס .
 
כשקובי פוגש את טורונטו
בריאנט עצר את רצף שלושת ההפסדים של הלייקרס עם סל ניצחון ב-107:109 על הראפטורס .  בוסטון נעצרה במילווקי

