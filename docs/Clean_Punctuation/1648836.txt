אישום :  גבר הפך את ילדיו החורגים לעבדים
פרשת התעללות מחרידה בירושלים .  האב כלא את 4 ילדיה של אשתו בחדר כביסה קטן ,  היכה אותם ,  כפה עליהם לאכול לחם יבש בלבד וביצע באחת מהן מעשים מגונים
חשד לפרשת התעללות מחרידה נוספת בתוך המשפחה באזור ירושלים :  כתב אישום הוגש היום  ( שלישי )  לבית המשפט המחוזי בירושלים כנגד גבר כבן 30 החשוד בהתעללות קשה ב-4 הילדים מנישואים קודמים של אשתו ,  בני 11 ,  13 ,  15 ו-16 .
 מכתב האישום החמור עולה מסכת עינויים קשה הכוללת מערכת ענישה נוקשה שהנהיג האב בבית במהלכה היה מכה אותם בידו ובאמצעות חגורה ,  גורם להם לחבלות קשות בגופם ומעניש אותם בעונשים משפילים ומבזים  לעיתים בנוכחות אימם ואחיהם האחרים .
 במסגרת מערכת הענישה הקשה היה האב מאלץ את ארבעה הילדים לשהות ימים שלמים ולעיתים אף שבועות בבידוד בחדר כביסה קטן וצפוף ללא מים זורמים או מיטה כשהוא מאלץ אותם כעונש לא לאכול דבר מלבד לחם יבש או מים .  על הילדים נאסר לצאת מהחדר למעט  " אישור מיוחד "  שניתן להם כדי ללכת לשירותים .  באחד המקרים כלא האב את אחת הקטינות משך תקופה של לא פחות מחודשיים בחדר שגודלו כשני מטרים על שני מטרים .  שטחו המעשי של החדר היה קטן אף הרבה יותר ,  בשל הימצאותן של מכונות הכביסה והייבוש בחלל .  הילדה יכלה לצאת רק לבית הספר ובאישור מיוחד לשירותים ונצטוותה לשהות בחדר משך כל יתר הזמן .  גם אחיה נאלצו לבלות בחדר שבועות וימים ארוכים .
 עוד נטען בכתב האישום כי במספר הזדמנויות הכריח הנאשם את הילדים לאכול מקערות שהונחו על הרצפה מאחר ו"צורת האכילה שלהם לא נשאה חן בעיניו ",  לשון כתב האישום .  כתוצאה מההצלפות התכופות של האב סבלו כל הילדים מחבלות חמורות בכל חלקי גופן .  אחת מהן אף איבדה את הכרתה במהלך אחד האירועים .
 כתב האישום המפורט כולל תיאור מקרה בו ניסתה אחת הקטינות ,  מ' בת ה-15 ,  להתנגד לעונשיו של האב החורג .  באחת ההזדמנויות בהן הכין עצמו האב החורג להכות אותה באמצעות חגורה נעלה מ' את דלת החדר וסירבה לתת לו להיכנס על אף שזה איים  " לשבור את הדלת ".  כשאמרה שהיא יודעת שהוא עומד להכות אותה ,  אמר לה כי בידיה שתי אפשרויות : " לחטוף מכות או לעזוב את הבית ".  
הצעירה עזבה את הבית והסתובבה משך 5 ימים לבדה ברחובות כאשר לבסוף אמה ביקשה ממנה לחזור לאחר שתבקש את סליחתו של האב החורג .  זה הסכים  " לקבל "  אותה בחזרה הביתה בתמורה לאימוץ מצידה של שורת כללים נוקשים ובהם איסור יציאה מהבית למשך חודשיים ,  זריקת כל בגדיה הקיימים לטובת בגדים ארוכים וצנועים בלבד ,  ועוד .  שנה קודם לכן ,  בהיותה בת 13 ,  נטען כי האב ביצע בה מעשים מגונים בכשישה מועדים שונים כשישנה בחדרה .  הוא נכנס אל החדר ,  נגע בחזה שלה ובאיבר מינה מתחת לבגדיה ותחתוניה ועזב את המקום רק לאחר שהגיע לסיפוק מיני או כאשר אחד הילדים האחרים התעורר משנתו .  
הנאשם חשוד כי מצא סיבות רבות להעניש את הילדים ,  להכותם ולסתור להם :  בין היתר קיבלו הילדים עונשים מגיל צעיר על כך שלא ניקו את השולחן טוב מספיק ,  על שציוניהם בביה"ס לא היו מספקים ,  על שלא בירכו את ברכת המזון לפני הארוחה ועוד .  עוד נטען כי כאשר לחשוד ולאשתו נולדו ילדים נוספים ,  סיפר להם האב כי אחיהם הם  " ילדים רעים "  וכינה אותם  " ערבים ".  הוא אף סיפר שאחת מהן היא  " כמו סינדרלה  כי היא עוזרת הבית של המשפחה שתפקידה לבצע עבודות ניקיון ". 

אישום :  גבר הפך את ילדיו החורגים לעבדים
פרשת התעללות מחרידה בירושלים .  האב כלא את 4 ילדיה של אשתו בחדר כביסה קטן ,  היכה אותם ,  כפה עליהם לאכול לחם יבש בלבד וביצע באחת מהן מעשים מגונים

