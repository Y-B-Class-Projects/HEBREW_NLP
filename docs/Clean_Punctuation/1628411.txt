המגמה נמשכת :  ירידה של 4% במספר התביעות החדשות בביטוח לאומי לדמי אבטלה בדצמבר 2009
המספר הכולל של התביעות ירד בדצמבר 2009 ב-2% ;  דומיניסיני : " המחצית השנייה של 2009 התאפיינה בירידה "
 ירידה של 4% נרשמה בביטוח הלאומי בדצמבר 2009 במספר התביעות החדשות לתשלום דמי אבטלה לעומת החודש שקדם לו .  בדצמבר הוגשו בסניפי הביטוח הלאומי 15,400 תביעות חדשות לתשלום דמי אבטלה ,  לעומת 16,000 תביעות חדשות שהוגשו בנובמבר .  גם במספר הכולל של התביעות  ( כולל תביעות המשך מחודשים קודמים )  ,  ניכרת ירידה .  מנתוני הביטוח הלאומי עולה שבדצמבר היו 86 אלף מקבלי דמי אבטלה ,  לעומת 89,500 בחודש הקודם - ירידה של 2%.מנכ"לית הביטוח הלאומי ,  אסתר דומיניסיני ,  אמרה שהמחצית השניה של 2009 התאפיינה במגמת ירידה מתמשכת במספר התביעות לדמי אבטלה מ-97 אלף תביעות ביוני 2009 ל-86 אלף תביעות בדצמבר 2009 .  לדבריה ,  מגמה זו הפוכה לזאת ששלטה במחצית הראשונה של השנה ,  אז חלה עלייה מ-70 אלף בסוף שנת 2008 ל-97 אלף ביוני 2009 .  דומיניסיני הדגישה כי למרות מגמת הירידה במהלך המחצית השנייה של 2009 לעומת המחצית הראשונה ,  הרי שבסך הכל ב-2009 חלה עלייה של 50% בסך כל התביעות לדמי אבטלה ,  ועלייה מתונה יותר של 35% בתביעות של המפוטרים החדשים לעומת שנת 2008.שר הרווחה ,  יצחק הרצוג ,  אמר היום שהוא צופה כי התארכות תקופת הזכאות לקבלת דמי אבטלה ,  במיוחד למובטלים הצעירים ,  שנכנסו לתוקפן ב-1 בינואר 2010  ,  תאפשר למובטלים רבים שטרם הצליחו להשתלב בשוק העבודה - להקלט בו .
 
המגמה נמשכת :  ירידה של 4% במספר התביעות החדשות בביטוח לאומי לדמי אבטלה בדצמבר 2009
המספר הכולל של התביעות ירד בדצמבר 2009 ב-2% ;  דומיניסיני : " המחצית השנייה של 2009 התאפיינה בירידה "
 
