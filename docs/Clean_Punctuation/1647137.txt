ההזדמנות שמציע המשבר היווני 
BenchMarker
 >  >  יוון עלתה באחרונה לכותרות בעקבות חשש לחדלות פירעון .  הגירעון של יוון הוא 12.7% מהתמ"ג שלה - יותר מפי ארבעה מהגבול המותר בידי האיחוד האירופי .  הגירעון נוצר עקב ירידה בהכנסות הממשלה וגידול בהוצאותיה .  החובות מסתכמים בכ-300 מיליארד יורו  ( כ-400 מיליארד דולר )  ,  וב-2010 צפוי היחס בין החוב של יוון לתמ"ג שלה להגיע ל-125% - הגבוה ביותר מכל 16 המדינות בגוש היורו .  אלא שכל משבר טומן בחובו פוטנציאל לרווח .  עד לא מזמן דרכי הפעולה של מקצועני האג"ח לגבי מדינה שהיתה נתונה במשבר היו מכירה בחסר  ( שורט )  של האג"ח ,  מתוך הנחה כי החששות לחדלות פירעון של המדינה יובילו לירידת מחירי האג"ח שלה.כיום עולם הנגזרים מספק אפיק נוסף להימור נגד מדינות חדלות פירעון :  נגזרי cds  ( credit default swap )  .  נגזרים אלו הם חוזה ביטוח מחדלות פירעון של אג"ח .  מחיר החוזה נקוב נקודות בסיס .  מחיר גבוה משמעו שהמשקיעים מייחסים למנפיק סיכון רב לפשיטת רגל .  אם המחיר ,  למשל ,  הוא 83 נקודות ,  אז הקונה משלם 0.83% מהסכום שברצונו לבטח .  קיים יתרון נוסף ל-cds ,  שכן הם סחירים .  זה כבר מאפשר מגרש משחקים נרחב יותר .  במדינות יציבות פערי המחיר בין ה-cds לחמש שנים ולעשר שנים הם נקודות בסיס בודדות .  כך ,  למשל ,  הפער בין ה-cds לחמש שנים לזה של עשר שנים לאג"ח הגרמנית הוא 3 נקודות בסיס .  ביוון ,  לעומת זאת ,  הפער במחיר הוא לא פחות מ-34 נקודות בסיס .  מרווח זה אינו הגיוני .  בסופו של דבר ,  מה שנכון ל-5 השנים הקרובות יהיה נכון גם ל-10 השנים הקרובות .  כיום פער זה מאפשר למכור את ה-cds לחמש שנים בחסר  ( שורט )  ברמה של 371 נקודות בסיס .  כדי שנוכל לישון בלילה בשקט ולא להתפלל שיוון תקרוס ,  נרכוש את ה-cds לעשר שנים במחיר של 337 נקודות בסיס ,  משמע 3.37% .  כך ,  בשלב הראשון נותרים בכיסנו 34 נקודות בסיס .  אם יוון אכן תעמוד בהתחייבויותיה בעוד חמש שנים ,  שוויו של הביטוח יירד וניהנה מירידת המחיר .  יוון בגרסותיה השונות כבר קיימת כמדינה יותר מ-3,000 שנה ,  ונראה כי תמשיך להתקיים גם בעתיד .  אם היא תקרוס בכל זאת ,  עדיין נהיה מורווחים לטווח של 10 שנים .
 
ההזדמנות שמציע המשבר היווני 
BenchMarker

