ג'וזף שטיגליץ : " גוש היורו יתגבר על המשבר ;  אין חשש לחדלות פירעון של מדינות דרום אירופה "
 הכלכלן זוכה פרס נובל : " הכלכלה העולמית בדרך להאטה נוספת ;  לקחי המשבר הפיננסי לא יושמו "
 כלכלת העולם נמצאת בדרך להאטה נוספת מאחר שמרבית הצעדים שבהם היה צורך לנקוט בעקבות המשבר ,  ובעיקר הגבלת המגזר הבנקאי ,  לא בוצעו ,  העריך הכלכלן האמריקאי מאוניברסיטת קולומביה וחתן פרס נובל לכלכלה ,  ג'וזף שטיגליץ ." אני חושב שהכלכלה העולמית נמצאת בדרך להאטה ביחס לצמיחה האיטית שהיא כבר רושמת כעת .  עדיין לא ברור האם האטה זו תתפתח בסופו של דבר לכדי צמיחה שלילית או לצמיחה אפסית ,  וזה יהיה תלוי בתגובות המדיניות באירופה ובארה"ב ",  אמר שטיגליץ בראיון ל-bbc .  שטיגליץ גם התייחס בראיון לחששות מפני משבר פיננסי במדינות דרום אירופה ,  והשפעתו על גוש היורו כולו .  כאשר נשאל האם לדעתו גוש היורו ישרוד את המשבר ,  ענה : " אני מאמין שגוש היורו מסוגל ,  אם הוא רוצה ,  לנקוט בצעדים אשר לא רק יאפשרו לאירופה לשרוד ,  אלא יאפשר לכל המדינות בגוש להתמודד עם האתגרים העומדים בפניהן .  אני מאמין שאירופה בסופו של דבר תיחלץ לעזרת כל מדינות דרום אירופה .  מה שעומד על הפרק אינו חילוץ מדינות אלה .  המדינות הללו מסוגלות לעמוד בתשלומי הריבית שלהן ,  בתנאי שיהיה אמון בכך שהן מסוגלות לעמוד בתשלומים .  כך שהסוגיה כאן איננה כושר הפירעון של מדינות אלו ".  עוד הוסיף : " אני חושב שהלקח הגדול מהפרשה הנוכחית הוא שהעבודה על המסגרת המוסדית שהוקמה בעת יצירת גוש היורו ,  לא הושלמה במלואה ".  שטיגליץ גם הזהיר בראיון כי חלק ניכר מהצעדים שצריך היה לבצע בעקבות המשבר במגזר ובשוקי הפיננסי לא בוצעו . " הצורך להפריד בין בנקאות מסחרית לבנקאות השקעות הוא רק שליש מצעדים הנדרשים .  צריך להכיר בעובדה שלא רק בנקים יכולים להיות גדולים מכדי ליפול .  יש חברות ביטוח גדולות מכדי ליפול ,  קרנות גידור גדולות מכדי ליפול וכן הלאה .  נדרשים גם צעדים ביחס לתחומים אחרים שבהם נוטלים סיכונים מופרזים כמו שוקי ה-cds והנגזרים ,  אשר לגביהם לא נעשה דבר .  צריך לספק מענה גם לסוגיה של סיכונים מופרזים שנובעים ממבנה תמריצים לא טוב .  ולבסוף ,  יש את סוגיית השקיפות .  המגזר הפיננסי מתאפיין בהיעדר שקיפות ,  וזה מקשה על התפקוד של כל השווקים ".   " גולדמן סאקס ובנקי השקעות אחרים לא מילאו את התפקיד שהם אמורים למלא בחברה שלנו .  המגזר הפיננסי אמור לנהל סיכונים ולהקצות הון ,  והם היו במוקד בכשלון של ניהול סיכונים והקצאת הון .  נראה שמה שהפריע להרבה אנשים היתה העובדה שבזמן שגולדמן סאקס יצרו את ניירות הערך האלה ,  הם היו בשורט עליהם ,  מכרו אותם .  כלומר בזמן שהם שיווקו אותם ,  הם אמרו מאחורי הגב של המשקיעים - האנשים האלה שוטים .  היעדר שקיפות מהסוג זה לא מתקבלת יפה בציבור ".  שטיגליץ ,  אשר נחשב לאחד ממבקריו הבולטים ביותר של  " קונצנזוס ואשיגנטון ",  מונה בשנת 1997 לתפקיד הכלכלן הראשי של הבנק העולמי לאחר פטירתו של מיכאל ברונו ,  נגיד בנק ישראל לשעבר שהיה גם הכלכלן הראשי של הבנק העולמי .  זמן קצר לאחר כניסתו לתפקיד ,  פרץ המשבר הפיננסי בדרום מזרח אסיה ואחריו ברוסיה.בעקבות המשבר הכלכלי שפקד את  " הנמרים האסיאתים ",  החל שטיגליץ להשמיע ביקורת הולכת וגוברת כלפי קרן המטבע הבין לאומית ומשרד האוצר האמריקאי .  בשלהי 1999 ,  אחרי סדרה של התבטאויות וראיונות לתקשורת ,  שבהם הביע הבנה למניעיהם של המפגינים נגד הגלובליזציה ,  הודח שטיגליץ מהבנק העולמי.שטיגליץ זכה ב-2001 בפרס נובל לכלכלה על עבודתו המנתחת כיצד גישה בלתי אחידה למידע גורמת לתפקוד לקוי של שווקים .
 
ג'וזף שטיגליץ : " גוש היורו יתגבר על המשבר ;  אין חשש לחדלות פירעון של מדינות דרום אירופה "
 הכלכלן זוכה פרס נובל : " הכלכלה העולמית בדרך להאטה נוספת ;  לקחי המשבר הפיננסי לא יושמו "
 
