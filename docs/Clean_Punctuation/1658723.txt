פצ'ה קוצ'ה 9 יוצאת לדרך
אירוע האמנות בו למציגים יש רק 6 דקות ו-40 שניות להראות מה הם שווים יתקיים בפעם התשיעית ב-21 באפריל ,  במועדון ההאנגר 11 בתל אביב
פסטיבל פצ'ה קוצ'ה מספר 9 יתקיים ב-21 באפריל במועדון ההאנגר 11 בתל אביב .  כמיטב המסורת ,  כל אמן שיציג באירוע יוכל להציג את עבודתו במשך 6 דקות ו-40 שניות בלבד .  את האירוע מנחים ואוצרים איתי מאוטנר וענת ספרן וגם הפעם צפויה מכירת הכרטיסים להסתיים בתוך דקות ,  כפי שאירוע ב-8 האירועים שקדמו לו .  
השנה ייפתח האירוע במחווה צילומית של המעצב להב הלוי לזכרו של הצייר מאיר פיצ'חדזה שהלך לעולמו לפני מספר חודשים .  בנוסף ,  יציגו באירוע המעצב הגרפי זאב ליפמן ,  מראשי המעצבים הגרפיים בישראל ,  אלון סימון ואורן רובין שיציגו משחק אנימציה בשם  " המירוץ לארנונה ",  ש.פיקסל שיציגו את נושא ה-Mapping ואמן הגרפיטי Know Hope יחשוף חלקים ממיצב סולו שלו .  
עוד באירוע :  האדריכל מיכאל גרורל יגיע מאוסטריה כדי לשוחח על פרויקט ה-Pixel Hotel עליו הוא עמל ,  האמנית ניבי אלרואי תציג חלק מעבודותיה בנושא וירוסים ותאים מתפוצצים ,  הצלם הוותיק מנחם כהנא יראה צילומים שונים מהקריירה הארוכה שלו כצלם עיתונות בירושלים ,  גורית מסטודיו ג'אנקשן תספר את גלגולם של חלק מהרהיטים שנוצרו בסטודיו וקבוצת איפה דנה יחשפו את  " עגור ",  מיצג בו הם הופכים נייר באורך 6 מטרים לעגור .  
הפצ'ה קוצ'ה היווה בעבר כר לגילוי אמנים חדשים וגם מקום לגילוי מחדש של כמה האמנים הוותיקים בישראל ,  כמו הרקדן והכוריאוגרף אוהד נהרין שהציג את צד הצלם שבו והמעצב האמנותי דוד פולונסקי שהציג קטעים ראשונים מ"ואלס עם באשיר ",  שם שימש מעצב אמנותי ראשי .  

פצ'ה קוצ'ה 9 יוצאת לדרך
אירוע האמנות בו למציגים יש רק 6 דקות ו-40 שניות להראות מה הם שווים יתקיים בפעם התשיעית ב-21 באפריל ,  במועדון ההאנגר 11 בתל אביב

