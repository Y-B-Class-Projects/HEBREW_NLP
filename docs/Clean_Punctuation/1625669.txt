חרוש עשוי להמשיך כמאמן העל של הנבחרות הצעירות
ראשי איגוד הכדורסל מעוניינים בהמשך העסקתו למרות הכשלונות .  הוועדה המקצועית מחפשת מאמן לנבחרת הנוער
בימים האחרונים החליטו ראשי איגוד הכדורסל כי מאמן העל של הנבחרות הצעירות ,  יורם חרוש ,  ימשיך בתפקידו וזאת על אף ועדת בדיקה שהוקמה בעקבות כשלונות הנבחרות ובה עלו מספר סימני שאלה לגבי תפקודו של חרוש והחלטותיו .  
יחד עם זאת ,  בישיבה הזכורה שבה נפלה מועמדותו של צביקה שרף למאמן העל של הנבחרות ,  הועלו טענות קשות כלפי יחרוש ,  על כן לא בטוח שמינויו יעבור את אישור הוועדה המקצועית ,  שתתכנס מחר  ( שני )  לראשונה מאז סערת המינוי הכפול של שרף .  
בישיבה מחר אמורים להיות מוצגים המועמדים לאימון נבחרות השונות .  בישיבה אמורה הוועדה המקצועית לאשר את ההמלצה על מינויו של אריק שיבק לאימון הנבחרת הבוגרת .  בכל מקרה ,  הוועדה המקצועית תגיש את המלצותיה לאיגוד וזה יאשר סופית את המינויים .
 כזכור ,  ועדת האיתור לאיוש תפקידי האימון אמורה להמליץ על דני פרנקו לתפקיד מאמן נבחרת העתודה ,  על עודד קשט למאמן נבחרת הנוער ועל רובי בלינקו להמשך תפקידו כמאמן נבחרת הנערים ,  אלא שבימים האחרונים התברר כי קטש לא מעוניין בתפקיד בגלל שהוא בוחן אפשרות לאמן באירופה בעונה הבאה .  
באיגוד בודקים כעת מספר אופציות חלופיות .  אחת מהן אמורה לאפשר לדני פרנקו להמשיך בנבחרת הנוער ,  שתשחק השנה באליפות אירופה דרג ב' שתיערך בישראל ,  כאשר מהלך זה עשוי להוליך לחזרתו של יעקב ג'ינו לתפקיד מאמן העתודה לאחר שמספר גורמים באיגוד שוחחו עמו על האפשרות הזו .
 אופציה נוספת היא מינויו של אבי אשכנזי לתפקיד מאמן נבחרת הנוער והשארתו של פרנקו כמאמן העתודה .  כמו כן ,  גם שמו של המאמן הוותיק מאיר קמינסקי הועלה כמועמד לאימון הנוער .  
את הישיבה ינהל אילן קובלסקי ,  שמשמש כיו"ר הוועדה המקצועית באופן זמני ,  עד למינוי יו"ר קבוע .  התהליך מתעכב כרגע בגלל מלחמות פוליטיות באיגוד בין מרכזי הפועל ,  מכבי ,  אליצור ובית"ר .
 
חרוש עשוי להמשיך כמאמן העל של הנבחרות הצעירות
ראשי איגוד הכדורסל מעוניינים בהמשך העסקתו למרות הכשלונות .  הוועדה המקצועית מחפשת מאמן לנבחרת הנוער

