גרמניה מתגייסת למלחמה באל קאעדה בתימן
שר החוץ הגרמני ,  גידו וסטרוולה ,  הגיע לביקור פתע בצנעא ,  על רקע דיווחים שחמשת האזרחים הגרמנים שנחטפו במדינה לפני כחצי שנה על ידי אל קאעדה ,  נמצאים בחיים
 ( צילום :  רויטרס .  עריכה :  לירז ליבנה ) 
שר החוץ הגרמני ,  גידו וסטרוולה ,  הגיע היום  ( שני )  לביקור מפתיע בתימן ודן שם עם הנשיא ,  עלי עבדאללה סאלח ,  במצב הביטחוני במדינה .  וסטרוולה הוא הדיפלומט הבכיר הראשון שמדינות המערב שולחות לביקור בתימן ,  מאז התברר כי ארגון אל קאעדה בחצי האי ערב ,  היושב בעיקרו בתימן ,  עומד מאחורי ניסיון הפיגוע במטוס בחג המולד .  במסיבת העיתונאים המשותפת שערכו השניים ,  אמר וסטרוולה כי  " אנו משוכנעים שבכדי שהטרור לא ישתלט כאן לחלוטין ,  יש לנהל משא ומתן ודו שיח .  אנו חושבים שפתרון פוליטי ולא צבאי הוא הדרך הנכונה ". 
הביקור של שר החוץ הגרמני מגיע על רקע דיווחים חדשים הנוגעים למצבם של חמשת האזרחים הגרמנים המוחזקים בשבי חמושים בתימן כחצי שנה .  חמשת החטופים הגרמנים ,  בהם שלושה ילדים ,  נלקחו כבני ערובה יחד עם אזרחי בריטי ,  בעת שטיילו במחוז סעדה שבצפון תימן .  בתחילה הייתה ההערכה כי הקבוצה נחטפה ונרצחה ,  אולם בסוף השבוע הודיעה תימן כי חמישה מהם עדיין בחיים .  וסטרוולה ציין כי נשיא תימן אמר לו שבידיו מידע היכן נמצאים החטופים .
 
גרמניה מתגייסת למלחמה באל קאעדה בתימן
שר החוץ הגרמני ,  גידו וסטרוולה ,  הגיע לביקור פתע בצנעא ,  על רקע דיווחים שחמשת האזרחים הגרמנים שנחטפו במדינה לפני כחצי שנה על ידי אל קאעדה ,  נמצאים בחיים

