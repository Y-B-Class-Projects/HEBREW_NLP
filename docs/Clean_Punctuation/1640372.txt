להסתגל לא לשלם מס 
תכנון מס
 >  >  מדינת ישראל מעניקה הקלות מיוחדות במסים ליחיד שהיה לתושב ישראל לראשונה  ( עולה חדש )  ולתושב חוזר-ותיק ,  ששב לישראל לאחר שהיה תושב חוץ במשך עשר שנים רצופות לפחות .  דוגמה :  אותם חוזרים ועולים יהיו פטורים ממס במשך עשר שנים מהמועד שהיו לתושבי ישראל על הכנסותיהם מכל המקורות כמו עסק ,  עבודה ,  דיבידנד ,  ריבית ודמי שכירות שהופקו או נצמחו מחוץ לישראל .  לעולים ותושבים חוזרים שאינם בטוחים כי ברצונם להיות בישראל ,  נקבעה שנת התאמה  ( "הסתגלות ")  .  הם יכולים להגיע לישראל ולבדוק אם הם מסוגלים להישאר כאן ואם לא - יוכלו לעזוב תוך שנה .  בשנת ההסתגלות העולים והתושבים החוזרים לא ייחשבו תושבי ישראל .  מי שבוחר בשנת הסתגלות נדרש להודיע למשרד הקליטה  ( ולא לרשות המסים )  על בחירתו בטופס מיוחד .  את הטופס יש לשלוח בפקס תוך 90 יום מממועד ההגעה לישראל .  יום ההגעה ייקבע לפי המוקדם :  יום הסיווג בתעודת העולה או התושב החוזר ,  היום שבו יש דירת קבע בישראל ואין בית קבע במקום אחר בעולם או היום ה-184 של שהייה רצופה בישראל באותה שנה .  מה המשמעות של שנת ההסתגלות ?  נראה כי מדובר בעניין פסיכולוגי-שיווקי שאין לו משמעות מהותית .  למעשה ,  בשנת ההסתגלות העולים והתושבים החוזרים אינם נחשבים תושבים לצורכי מס ההכנסה הישראלי .  מה בכך ?  הרי כל ההכנסות מחו"ל של המסתגל לא חייבות במס .  אם החליט התושב החוזר להישאר בישראל אחרי שנה  ( לא נקבע למי צריך להודיע על הישארות או עזיבה )  תיספר השנה בשנת ההטבות הפטורות ממס .  אם המסתגל החליט לעזוב - לא קרה דבר ,  וממילא לא שילם מס בישראל .  אם המסתגל מייצר הכנסות בישראל בשנת ההסתגלות הוא חייב עליהן מס בישראל בכל מקרה ,  כתושב חוץ השוהה בישראל .  לטעמי ,  הסיבה היחידה לשנת הסתגלות מתקיימת במקרה שהמסתגל מחליט לעזוב את ישראל לפני תום השנה ,  ובשנה זו ביצע השקעות חדשות בחו"ל שנוצרו בהן רווחים .  ההכנסות השוטפות ורווחי הון לא יחויבו במס בישראל ,  היות שההכנסות הגיעו ונוצרו על ידי תושב חוץ בשנת הסתגלותו .  כמו כן ,  לא יחול מס ביציאה מישראל .  פטור מדיווח במערך ההטבות נקבע כי עולה חדש או תושב חוזר לא יחויבו בהגשת דו"ח אישי לגבי כל ההכנסות שהופקו או שנצמחו מחוץ לישראל או שמקורן בנכסים מחוץ לישראל .  כמו כן ,  לא יהיה חייב אדם כזה בהגשת דו"ח על הונו ונכסיו שמחוץ לישראל  ( הצהרת הון )  ,  והכל במשך עשר שנים מהמועד שהיה לתושב ישראל .  משמעות הפטור מדיווח הוא כי העולים והחוזרים לא נבדקים כלל על ידי פקיד השומה במשך עשר שנים .  האם ניתן לבקש כמה פעמים שנת הסתגלות ?  מי שמגיע ולאחר מכן החליט לעזוב את ישראל לכאורה יכול לחזור שוב לאחר תקופה ולבקש שוב שנת הסתגלות .  גם מי שחי בישראל במשך עשר שנים יוכל לעזוב את ישראל בלי להגיש דו"ח בישראל - ולחזור שוב אחרי עשר שנים .  הכותב הוא עו"ד ורו"ח ,  מומחה בדיני מסים ושותף-מנהל במשרד ג .  בלנגה ושות' .  שאלות ותגובות :  jack@blanga.co.il

להסתגל לא לשלם מס 
תכנון מס

