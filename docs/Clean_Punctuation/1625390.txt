נכשל ניסיון לפוצץ מטוס בארה"ב
ניגרי בן 23 הפעיל מטען המורכב מאבקות ונוזלים כשהמטוס החל לנחות בדטרויט .  המטען לא התפוצץ כמתוכנן ,  אך גרם למחבל כוויות קשות .  מיד אחר כך השתלטו עליו הנוסעים .  הוגברה הכוננות בנמלי התעופה בארה"ב
עבדול פארוק עבדול מוטלב ,  אזרח ניגרי בן 23 החשוד בקשרים עם אל קאעדה ,  ניסה לפוצץ אמש  ( שישי )  את טיסת חברת דלתא מהולנד לארה"ב כשעל סיפונה 278 נוסעים .  לקראת הנחיתה בדטרויט הפעיל מוטלב מטען קטן המורכב מנוזלים ומאבקות ,  אולם זה לא להתפוצץ כמתוכנן ,  וגרם לשריפת מטען קלה במטוס .  מיד אחר כך השתלטו הנוסעים על המחבל ,  והוא נלקח למעצר עם נחיתת המטוס .  האירוע הסתיים כשהמחבל סובל מכוויות קשות שנגרמו לו בעת שהפעיל את המטען .  כמו כן סבלו שני נוסעים מפציעות קלות . 
" אנו מאמינים שזה היה נסיון לבצע פיגוע טרור ",  אמר הלילה בכיר בית הלבן .  הבכיר הוסיף שנשיא ארצות הברית ,  ברק אובמה ,  השוהה בחופשת חג המולד שלו בהוואי ,  עודכן בהתרחשויות .  בעקבות ניסיון הפיגוע ,  אובמה הורה להגביר את הכוננות האווירית בכל רחבי ארצות הברית ,  מה שצפוי לגרום לעומסים בנמלי התעופה העמוסים באמריקאים שיוצאים לחופשת חג המולד שלהם .  
פיטר קינג ,  נציג הרפובליקאים בוועדה לביטחון פנים בארה"ב אמר כי מחקירה ראשונית עולה שמדובר במטען  " מתוחכם למדי ".   " כשהמטען התפוצץ ,  המחבל עצמו נפצע קשה וסבל מכוויות בדרגה שלישית ",  אמר קינג בראיון לרשת CNN . " נראה שהמטען שונה ממה שנתקלנו בו בעבר ".  לדבריו ,  שמו של מוטלב מופיע במאגרי המידע של הממשל כמי שידוע כבעל קשרים עם גורמים קיצוניים ,  אך הוא לא נכלל ברשימה השחורה הכוללת אנשים שנאסר עליהם לטוס .  
ה'וול סטריט ג'ורנל' דיווח שהמחבל סיפר בחקירותו שקיבל את המטען מפעילי אל קאעדה בתימן  .  הם גם הורו לו כיצד להפעילו .  על פיע דיווח אחר ,  מוטלב פעל לבדו .  עם זאת ,  החוקרים בודקים אם נסיון הפיגוע היה חלק ממתקפה משולבת 
עדכון ראשון :  01:55

נכשל ניסיון לפוצץ מטוס בארה"ב
ניגרי בן 23 הפעיל מטען המורכב מאבקות ונוזלים כשהמטוס החל לנחות בדטרויט .  המטען לא התפוצץ כמתוכנן ,  אך גרם למחבל כוויות קשות .  מיד אחר כך השתלטו עליו הנוסעים .  הוגברה הכוננות בנמלי התעופה בארה"ב

