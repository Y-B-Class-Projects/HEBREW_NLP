טויוטה אוריס חוזרת לישראל ,  הפעם עם תיבת הילוכים אוטומטית
ב-2011 צפויה להגיע לישראל גירסה היברידית של האוריס ,  שתהיה זולה משמעותית מהפריוס
טויוטה אוריס ,  גירסת ההאצ'בק  ( 5 דלתות )  של הקורולה ,  חוזרת בקרוב לאולמות התצוגה של יוניון מוטורס .  המכונית עברה לאחרונה באירופה מתיחת פנים ,  הכוללת שינויים קלים בעיצוב החיצוני והפנימי וכיוונון מחודש למתלים .  מתיחת הפנים תהיה משמעותית עבור ישראל ,  לכאן תגיע האוריס עם תיבת הילוכים אוטומטית ולא רובוטית.שיווקה של האוריס בארץ החל ב-2007 ,  לצד הקורולה החדשה .  המכונית צוידה בתיבה רובוטית והיתה יקרה יותר מהקורולה ,  לכן לא זכתה להצלחה המצופה .  בסוף 2009 הוסרה האוריס מאתר האינטרנט של יוניון מוטורס ,  יבואנית טויוטה ,  ושיווקה בישראל הופסק .  הגרסה המחודשת תגיע לישראל באפריל השנה ,  עם מנוע 1.6 ליטר ,  המפיק 124 כ"ס ותיבה אוטומטית בת ארבעה הילוכים .  המחיר טרם נקבע .  בהמשך השנה תציג טויוטה גירסה היברידית לאוריס ,  גרסה זו תשווק בישראל החל בינואר 2011 וצפויה להיות זולה משמעותית מהפריוס המוכרת .
 
טויוטה אוריס חוזרת לישראל ,  הפעם עם תיבת הילוכים אוטומטית
ב-2011 צפויה להגיע לישראל גירסה היברידית של האוריס ,  שתהיה זולה משמעותית מהפריוס

