מ.ס .  אשדוד - הפועל עכו :  כליבאת יחליף את ערפאת
החלוץ הטוגולזי יחסר לאלי כהן מול האשדודים  ( ש' ,  19:00 ,  אין שידור )  ,  משה אוחיון ודימיטאר מקרייב יחזרו להרכב של ג'ון גרגורי
 *  מאז עלתה הפועל עכו לליגת העל לפני כשנה וחצי נערכו שלושה מפגשים בלבד בין הקבוצות .
  *  בעונה שעברה ניצחה אשדוד במשחק הבית  ( 0:1 )  וסיימה בתיקו באצטדיון גרין  ( 1:1 )  .  העונה ניצחה אשדוד במשחק החוץ בגרין במחזור הראשון  ( 1:2 )  עם שערים של דימיטאר מקרייב ועידן שריקי כובשים לזכותה .
  *  49 שערים הובקעו העונה במשחקיה של עכו ,  לעומת 42 שערים שנכבשו במשחקיה של אשדוד .
  *  ג'קו ערפאת ורועי דיין כבשו יחד 20 שערים ,  לעומת 21 שערים שכבשה אשדוד בסך הכל העונה .
 מ.ס .  אשדוד :
 הקבוצה של ג'ון גרגורי סיימה את הסיבוב הראשון עם ניצחון על אשקלון  ( 2:3 )  אבל הודחה באמצע השבוע ברבע גמר גביע הטוטו על ידי קרית שמונה  ( 1:0 )  ,  והיא תנסה לחזור לנצח מול האורחת מהצפון .  גרגורי יערוך מספר שינויים בהרכב כאשר הוא יחסר את הבלם אפה אמברוז ,  שטרם חזר מחופשת מולדת בארצו ,  וכן את המגן עופר ורטה שצבר חמישה כרטיסים צהובים .  לעומתם צפוי הקפטן ומלך השערים של הקבוצה ,  משה אוחיון ,  לשוב למרכז הקישור כאשר גם דמיטאר מקרייב שהחלים מפציעה בקרסולו צפוי לפתוח בחוד .
 הפועל עכו :
 אחרי שסיימו את הסיבוב הראשון עם טעם טוב של ניצחון ובתור הפתעת הסיבוב ,  בהפועל עכו רוצים להמשיך באותה הדרך ולפתוח ברגל ימין את הסיבוב השני .  אלי כהן אמר היום לשחקניו באסיפה : " תשחקו את המשחק הרגיל שלכם ובואו נמשיך מאיפה שהפסקנו את הסיבוב הראשון עם ניצחונות ".  כהן יאלץ להסתדר ללא ג'קו ערפאת ואיברהים עבדול ראזאק ,  שלא שבו עדיין לישראל .  מוחמד כליבאת תורגל בחלק ההתקפי במקום ערפאת והוא יהיה השינוי היחידי שיבצע אלי כהן ב-11 .
 שחקני הקבוצה צפו בקטעי וידאו של היריבה במשחקיה נגד הפועל חיפה ואשקלון כאשר כהן אמר להם : " אוחיון ושריקי הם השחקנים המסוכנים אצלם וגם ניר ביטון שמצטרף מאחור .  מדובר בקבוצה התקפית שמניעה כדור ושחקנים בעלי יכולת אישית גבוהה .  אנחנו צריכים לצאת מהר להתקפות וללחוץ את הבלמים שלהם ".  איציק כהן שלא כשיר במאת האחוזים בגלל פציעה בכף הרגל ערך אימון מלא וצפוי לפתוח אך גבע ברקאי נמצא בכוננות במידה וכהן לא יוכל לשחק .
 מ.ס .  אשדוד :  דימיטאר מקרייב
שני שערים בלבד כבש החלוץ הבולגרי מתחילת העונה ,  אחד מהם נגד עכו במחזור הפתיחה .  מקרייב ,  שמוזכר תמידית כמי שמועמד לעזוב את אשדוד למועדון באירופה ,  מתקשה לשחזר את יכולתו מהעונה שעברה וזו אולי אחת הסיבות שבגללן ההצעות מעבר לים כבר אינן זורמות לשולחנו של הבעלים ג'קי בן זקן .
 הפועל עכו :  מוחמד כליבאת
כליבאת שמציג יכולת טובה בכל פעם שעולה מהספסל יפתח בהרכב במקום החלוץ המצטיין ג'קו עראפת ,  שלא שב עדיין לארץ ,  מה שיאפשר לו להוכיח לאלי כהן שמקומו בהרכב הראשון .  העונה הוא כבש כבר ארבעה שערים וזו הזדמנות מצוינת עבורו להמשיך ולהתבסס כשחקן מרכזי בקבוצה .
 מ.ס אשדוד :  יוסי שקל ,  לואי טהה  ( עידן ציון )  ,  מתן אוחיון ,  ישראל ראש ,  רחמים צ'קול ,  ניר ביטון ,  סטפן קינגווה ,  משה אוחיון ,  עמנואל סארקי  ( עידן שדה ,  אמיר לביא )  ,  עידן שריקי ,  דמיטאר מקרייב .
 הפועל עכו :  דודו גורש ,  שמעון הרוש ,  איציק כהן  ( גבע ברקאי )  ,  פידליס דימקאו ,  רועי לוי ,  בן בנימין ,  ליעד אלמליח ,  מהראן ראדי ,  מוחמד כליבאת ,  אושרי גיטא ,  רועי דיין .
 
מ.ס .  אשדוד - הפועל עכו :  כליבאת יחליף את ערפאת
החלוץ הטוגולזי יחסר לאלי כהן מול האשדודים  ( ש' ,  19:00 ,  אין שידור )  ,  משה אוחיון ודימיטאר מקרייב יחזרו להרכב של ג'ון גרגורי

