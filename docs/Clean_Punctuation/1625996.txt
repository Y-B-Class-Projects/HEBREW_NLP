אנליסטים :  ניסיון הפיגוע במטוס חברת דלתא עלול לפגוע בענף התעופה
חברות תעופה בארה"ב קיצצו טיסות והעלו מחירים כדי להתמודד עם הביקוש החלש
ניסיון הפיגוע האווירי שאירע בשבוע שעבר בארה"ב עלול לפגוע בענף התעופה בארה"ב ,  אשר רק באחרונה החל להתאושש מתקופה ארוכה של הפסדים ,  כך סבורים מומחים בענף .  כבר בסוף השבוע האחרון החלו שדות התעופה בארה"ב ובאירופה לאכוף אמצעי ביטחון נוקשים יותר ,  לאחר שביום שישי ניסה אדם ניגרי לפוצץ מטוס של חברת דלתא שטס מאמסטרדם לדטרויט .  המשרד לביטחון פנים בארה"ב הודיע באותו יום על החמרת נהלי האבטחה בשדות התעופה ובטיסות עצמן .  חברות התעופה בארה"ב ,  שהפסיד 23.6 מיליארד דולר ב-2008 ,  קיצצו השנה טיסות והעלו מחירים כדי להתמודד עם הביקוש החלש ,  בעקבות המשבר הכלכלי ,  והעליה במחירי הדלק .  באחרונה התאושש הביקוש לטיסות ,  במיוחד לקראת עונת החגים ,  העמוסה באופן מסורתי ,  אולם בעקבות ניסיון הפיגוע מתעוררים חששות לירידה בביקוש .  הבדיקות הבטחוניות המקיפות ,  אשר גורמות לעיכובים בטיסות רבות ,  עלולים להרתיע בעיקר נוסעים עסקיים ,  אשר טסים בטיסות קצרות לפגישות ,  כך מעריכים אנליסטים . " העיכובים מגיעים לפעמים לארבע שעות ,  ואנשי עסקים לא ימתינו זמן כה רב ",  אמר רוברט מאן ,  יועץ לחברות תעופה בחברת אר .  וו .  מאן : " הם פשוט לא יטוסו ,  או שהם ישכרו מטוס פרטי ". 

אנליסטים :  ניסיון הפיגוע במטוס חברת דלתא עלול לפגוע בענף התעופה
חברות תעופה בארה"ב קיצצו טיסות והעלו מחירים כדי להתמודד עם הביקוש החלש

