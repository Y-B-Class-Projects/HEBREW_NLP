ירידות של 0.6% במדדים המובילים ;  מדד חיפושי נפט וגז איבד 3.2% 
 >  >  המסחר בבורסה של תל אביב התנהל אתמול בהתאם למגמה בשוקי אירופה במהלך היום .  מדד ת"א 25  ( מעו"ף )  ירד ב-0.6% ל-1,169.46 נקודות ,  מדד ת"א 100 איבד 0.65% ל-1,102.78 נקודות ,  מדד ת"א נדל"ן 15 ירד 0.8% ומדד ת"א בנקים התממש ב-1.6% .  מחזורי המסחר הסתכמו ב-1.63 מיליארד שקל .  איגרות החוב השקליות הממשלתיות מסוג שחר והגלילים צמודי המדד רשמו תנודות קלות של עד 0.1% לשני הכיוונים .  האיגרות קונצרניות רשמו ירידות קלות ,  כשמדד תל בונד 40 איבד 0.3% .  מניות מזגר הנפט והגז בלטו אתמול בירידות ,  כשמדד חיפושי נפט וגז איבד 3.2% .  אבנר איבדה 4.2% ,  גבעות השילה 5.8% ,  מודיעין נחלשה ב-4.8% ודלק קידוחים ירדה ב-3.6% .  טאואר עלתה ב-0.2% .  שלשום זינקה המניה בוול סטריט בשיעור חד של 15% בעקבות הערכות של בית ההשקעות קרדן קפיטל כי החברה עקפה את תחזיותיה לרבעון הרביעי של 2009 .  בבית ההשקעות מוסיפים להעניק למניה המלצת  " קנייה "  עם מחיר יעד של 3 דולרים .  משפחת סמפוארנה האינדונזית מימשה שלשום את יתרת אחזקותיה בחברת הביטוח הראל .  סמפוארנה ,  שנכנסה להראל ב-2006 כשרכשה מניות ממשפחת המבורגר ומבנק דיסקונט ,  מימשה לפני כחודש מחצית מאחזקותיה .  שלשום היא מכרה את המחצית הנותרת בהנחה של 3.5% על מחיר הסגירה של מניות הראל בבורסה .  היקף העסקה היה 400 מיליון שקל .  הראל ירדה ב-2.4% .  012 סמייל עלתה ב-0.4% .  החברה פירסמה את דו"חותיה לרבעון הרביעי של 2009 ולשנה כולה והציגה עלייה בכל המדדים .  החברה רשמה עלייה של 3% בהכנסות ל-305 מיליון שקל ,  הרווח התפעולי זינק ב-89% ל-58 מיליון שקל והרווח הנקי קפץ ביותר מפי שניים ל-60 מיליון שקל .
 
ירידות של 0.6% במדדים המובילים ;  מדד חיפושי נפט וגז איבד 3.2% 
nan
