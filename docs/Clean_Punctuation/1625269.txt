זמרים יהודים לטובת חג המולד
מה מביא את בוב דילן ,  ניל דאימונד ואמנים יהודים מובילים אחרים להוציא שירים לכבוד חגה הגדול של הנצרות ?  מסתבר שלא צריך להיות סנטה קלאוס כדי לאהוב את השירים שכולם אוהבים
בעוד לא מעט אמנים ישראלים מתחברים ליהדותם דרך הלחנת פיוטים וטקסטים מהמקורות ,  הזמרים היהודים המובילים בעולם הולכים בכיוון שהפוך 180 מעלות  ופונים לנצרות .  וכשאמרנו נצרות ,  אמרנו שירי חג המולד ,  הנחגג היום  ( שישי )  ברחבי העולם .  מאמר מרתק שפרסם העיתונאי רנדי לואיס בלוס אנג'לס טיימס מנתח את המגמות האחרונות ומביא דוגמאות שבסופן מסקנה אחת  שירי חג המולד פשוט סקסיים יותר מפיוטיו  ( אפילו אלה הארוטיים )  של אבן גבירול .  
הדוגמה הבולטת ביותר השנה היא בוב דילן ,  שנולד כידוע בשם רוברט צימרמן .  דילן הוציא לאחרונה את אוסף שירי חג המולד שלו ,  הכולל שירים כמו  " Here Comes Santa "  ו - " Winter Wonderland ".  דתיותו של דילן ,  שכבר עבר תקופה נוצרית בולטת בסוף שנות ה-70 ,  עם אלבומים כמו  " Slow Train Coming ",  ממשיכה לעורר עניין רב ,  במיוחד באלבום שהנצרות אינה רק מרחפת מעליו אלא היא עצם מהותו . " לא היתה דרך אחרת מבחינתי לעשות זאת ",  הסביר דילן בראיון נדיר לכתב MTV ,  שראיין אותו עבור רשת עיתונים ייחודית המופצת ברחובות ארצות הברית . " השירים האלו הם חלק מחיי ,  לא פחות משירי הפולק ".  
גם ניל דאימונד הוותיק הוציא השנה אלבום של שירי חג מולד , " Cherry Cherry Christmas ",  ובו חמישה שירים מקוריים שכתב בעלי מסר נוצרי מובהק .  את האלבום הוא חתם דווקא עם שיר בשם  " Chanuka Song ",  קאבר לשיר שביצע אדם סנדלר ובו הוא שר  " יש כל כך הרבה שירי חג מולד וכל כך מעט שירי חנוכה "  ולאחריה מגולל רשימה ארוכה של אמנים יהודים משמעותיים כמו דיוויד לי רות' ,  קירק דאגלס ,  ויליאם שאטנר ועוד . " רציתי לשים משהו גם בשביל העם שלי ",  אמר דאימונד לטלגרף הבריטי . " המוזיקה של חג המולד משפיעה באופן מפתיע על אנשים מכל הסוגים והדתות ".  
כמובן שדילן ודאימונד אינם היהודים הראשונים המקליטים אלבומים שלמים המורכבים משירי חג מולד .  ברברה סטרייסנד ,  אולי הזמרת היהודיה המצליחה בכל הזמנים ,  הקליטה את  " A Christmas Album "  בשנות ה-60 ומכרה ממנו כ-5 מיליון עותקים .  בשנת 2001 הקליטה אלבום המשך בשם  " Christmas Memories "  שהגיע למעמד של אלבום פלטינה .  גם אמנים כמו בארי מנילו וניל סדקה הוציאו אוספים מצליחים של שירי חג המולד .  למי שזקוק לעוד נתונים ,  תמיד ניתן לפנות לאתר היהודי Interfaithfamily.com שמעלה רשימה מתעדכנת של שירי חג מולד שנכתבו על ידי כותבים יהודים  . 
" אני גאה להיות יהודי ,  אבל אני לא עוסק ביהדות ",  אמר סדקה בראיון המצוטט בלוס אנג'לס טיימס . " עבורי ,  שירי חג המולד הם לא עניין דתי .  משמעות החגים עבורי היא חיבור בין חברים למשפחה .  בעבר הקשבתי ל- 'White Christmas' של בינג קרוסבי וחשבתי שהשירים האלו צריכים להיות מנוגנים כל השנה בגלל שהם כל כך שמחים ". 

זמרים יהודים לטובת חג המולד
מה מביא את בוב דילן ,  ניל דאימונד ואמנים יהודים מובילים אחרים להוציא שירים לכבוד חגה הגדול של הנצרות ?  מסתבר שלא צריך להיות סנטה קלאוס כדי לאהוב את השירים שכולם אוהבים

