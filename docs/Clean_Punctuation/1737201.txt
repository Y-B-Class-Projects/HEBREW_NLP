זרוע הלוגיסטיקה הממשלתית של סינגפור תגייס 2.6 מיליארד דולר בהנפקה ראשונה לציבור
מדובר בהנפקה הראשונה לציבור הגדולה בסינגפור מאז 1993 ,  לפי בלומברג
גלובל לוג'יסטיק פרופרטיז  ( glp )  ,  זרוע הלוגיסטיקה הבינלאומית של gic ,  חברת ההשקעות הממשלתית של סינגפור ,  תגייס 3.4 מיליארד דולר סינגפורי  ( 2.6 מיליארד דולר )  בהנפקה הראשונה לציבור הגדולה ביותר במדינה מאז 1993 ,  כך דיווחה היום סוכנות הידיעות בלומברג ,  שציטטה מסמכים שהגישה החברה לרגולטור המקומי.לפי הדיווח ,  החברה תמכור 1.76 מיליאד מניות במחיר של 1.78-1.96 דולר סינגפורי למניה .  gic ,  המנהלת עתודות מט"ח בסך יותר מ-100 מיליארד דולר ,  רכשה את מרבית נכסיה של גלובל לוג'יסטיק ב-2008 מידי פרו-לוגיס ,  בעלת המחסנים הגדולה בעולם ,  תמורת 1.3 מיליארד דולר .  glp מחזיקה בבעלות ,  מנהלת או משכירה 296 נכסים ב-25 ערים גדולות בסין וביפן .  לפי החברה ,  בכוונתה להשתמש ברווחי הנפקה כדי להרחיב את נוכחותה בסין ויפן ולפרוע חובות .  ההנפקה היא הגדולה ביותר בסינגפור מאז גייסה סינגפור טלקום יותר מ-4 מיליארד דולר סינגפורי בהנפקתה הראשונה לציבור ב-1993 .
 
זרוע הלוגיסטיקה הממשלתית של סינגפור תגייס 2.6 מיליארד דולר בהנפקה ראשונה לציבור
מדובר בהנפקה הראשונה לציבור הגדולה בסינגפור מאז 1993 ,  לפי בלומברג

