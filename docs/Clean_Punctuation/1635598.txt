 " לא נכון שרגולטור על שידורים יקבל אחריות על הפצתם "
 מנכ"ל רשות השידור מוטי שקלאר תוקף את הודעתו של מנכ"ל הרשות השניה מנשה סמירה לפיה ערוצים 1 ו-33 יוצאו מחבילת ה-DTT ,  אם לא יועבר תשלום עבורם 
" יועציך כנראה הטעו אותך או מסרו לך מידע לא נכון באשר להחלטות הממשלה ,  אם לשפוט לפי התמרון הלולייני המפורט במכתבך ",  כך תוקף מנכ"ל רשות השידור מוטי שקלאר במכתב התגובה שהעביר למנכ"ל הרשות השניה מנשה סמירה .
 שקלאר מתנגד להחלטת הרשות השנייה להפסיק את שידורי ערוצים 1 ו-33 בחבילת ה-DTT ,  אם רשות השידור לא תחתום על הסכם שידור הערוצים ותשלם את חלקה במימון עלויות התפעול של החבילה .  שקלאר כתב למנכ"ל הרשות השנייה מנשה סמירה כי ממכתבו עולה שהרשות השנייה היא הרגולטור של השידור הציבורי וכי הרעיונות שהציג סמירה בפנייתו אינם רלוונטיים לתכני ערוצי הטלוויזיה : " ממשלת ישראל הטילה על הרשות השנייה ,  באמצעות חקיקה שיזמה ,  את האחריות להקים פלטפורמה טכנולוגית להפצת שידורי טלוויזיה .  בחקיקה זו הוסמכה הרשות השנייה אך ורק להפעיל את המערך ",  כותב שקלאר . " לא למותר לציין כי רשות השידור הביעה מלכתחילה הסתייגויותיה מכך שהרשות השנייה ,  המשמשת כרגולטור של השידור המסחרי ,  תשמש כמפיץ בלעדי של השידור הציבורי ". 
שקלאר כותב כי אין באחריות הרשות השנייה לקבוע אם ערוץ 33 יופץ בחבילת ה-DTT וכן אילו תכנים יכללו בו .  לטענתו ,  בעמדת הרשות השנייה כפי שהובעה במכתבו של סמירה עולה ניגוד עניינים ומבהירה מדוע לא נכון שרגולטור על שידורים יקבל אחריות להפצתם ושרגולטור האחראי על שידורים מסחריים יהיה אחראי על הפצת תכנים ציבוריים .
 שקלאר מתייחס לדרישת הרשות השנייה לממן את שידורי הטלוויזיה החינוכית המופצים במסגרת שידורי ערוץ 1 וטוען : " הרי לא יעלה על דעתך לחייב את ערוץ 2 או 10 לממן הפצת שידורים שאינם שלהם ,  לכן לא ברור למה אתה מתעקש לחייב בכך את ערוץ 1 .  על פי החוק ,  התדר המשמש להפצת ערוץ 1 משמש גם להפצת שידורי הטלוויזיה החינוכית .  כפי שחזרנו והודענו ,  במספר חוות דעת אשר הועברו אליכם ,  לא יתכן כי רשות השידור תידרש לממן שידורי גוף שידור אחר המופצים על גבי ערוץ 1 ,  על אחת כמה וכמה כאשר אותו גוף מתוקצב מתקציב המדינה ". 
בסיכום מכתבו כותב שקלאר כי הרשות תחתום בהקדם האפשרי על הסכם המבוסס על תשלום יחסי על פי שעות השידור שלה וקובע כי ההצגה לפיה הרשות מסרבת לשלם היא הטעייה משום שמדובר בהחלטת ממשלה ". 
טרם התקבלה תגובת הרשות השנייה 

" לא נכון שרגולטור על שידורים יקבל אחריות על הפצתם "
 מנכ"ל רשות השידור מוטי שקלאר תוקף את הודעתו של מנכ"ל הרשות השניה מנשה סמירה לפיה ערוצים 1 ו-33 יוצאו מחבילת ה-DTT ,  אם לא יועבר תשלום עבורם

