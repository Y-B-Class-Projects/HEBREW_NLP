 " הדקדוק הפנימי "  זכה בפסטיבל טוקיו
סרטו של ניר ברגמן זכה בפרס הראשון בפסטיבל היוקרתי שננעל לפני זמן קצר .  ברגמן זכה בפסטיבל בעבר עם  " כנפיים שבורות ".  אורלי זילברשץ ,  כוכבת הסרט : " אנחנו מאושרים "
 מה שלא מספיק טוב לאקדמיה הישראלית ,  מספיק טוב ליפנים : " הדקדוק הפנימי ",  סרטו של ניר ברגמן ,  זכה בפסטיבל הקולנוע של טוקיו .  הסרט זכה בפרס  " טוקיו סאקורה ",  הפרס הגדול של התחרות ,  בה נכחו ברגמן והשחקנית הראשית של הסרט ,  אורלי זילברשץ .  בכך ,  סגר ברגמן מעגל עם  " כנפיים שבורות ",  הפיצ'ר הקודם שלו ,  שזכה בשנת 2002 בפרס הגדול של הפסטיבל . 
" לבשתי לטקס את אותה שמלה שלבשתי כש'כנפיים שבורות' זכה ,  בשביל המזל , " אמרה זילברשץ . " וזה עזר .  אנחנו מאושרים ".   " אנחנו בהלם מוחלט ",  אמר ברגמן . " בימים האחרונים היינו בתחושת הפסד מוקדמת .  ההכרזה היתה הפתעה מרגשת ובניגוד לכל התחזיות שלנו ".   
" הדקדוק הפנימי "  הוא העיבוד הקולנועי של ברגמן לספרו המפורסם של דויד גרוסמן , " ספר הדקדוק הפנימי ".  הסרט ,  בהפקת אסף אמיר מ"נורמה הפקות ",  עוסק בחייה של משפחה ירושלמית ניצולת שואה אשר בנה הצעיר מפסיק לגדול .  הסרט היה מועמד ל-12 פרסי אופיר ונחשב למועמד המוביל לזכייה ,  אולם בסופו של דבר נותר בלא פרסים כלל .

" הדקדוק הפנימי "  זכה בפסטיבל טוקיו
סרטו של ניר ברגמן זכה בפרס הראשון בפסטיבל היוקרתי שננעל לפני זמן קצר .  ברגמן זכה בפסטיבל בעבר עם  " כנפיים שבורות ".  אורלי זילברשץ ,  כוכבת הסרט : " אנחנו מאושרים "
 
