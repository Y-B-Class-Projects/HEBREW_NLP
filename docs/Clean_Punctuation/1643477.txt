בתו של ברלוסקוני נושלה מאימפריית המדיה שלו לאחר שביקרה את שערוריותיו
בתו השניה של ברלוסקוני ,  אשר הביעה תמיכה בו ,  תמשיך לעמוד בראש חברות ההוצאה לאור והפיננסים שלו
ברברה ברלוסקוני בתו של ראש ממשלת איטליה ,  סילביו ברלוסקוני ,  לא תזכה לרשת את אימפריית המדיה של אביה המיליארדר ,  לאחר שיצאה בפומבי כנגד שערוריות המין של אביה והכעיסה אותו - כך דיווח בסוף השבוע ה"טיימס "  הלונדוני.ברלוסקוני בת ה-25 ,  סטודנטית לפילוסופיה ,  הביעה בעבר מספר פעמים את רצונה העז לעבוד בענקית ההוצאה לאור של אביה ,  מנדדורי . " תמיד התעניינתי בהוצאה לאור ,  ואבי תמיד אמר שכשאהיה מסוגלת לכך ,  אנהל את מנדדורי ",  אמרה בעבר ברלוסקוני.במאי האחרון הודיעה אמה של ברברה ורוניקה לאריו ,  על רצונה להתגרש מברלוסקוני .  זאת ,  בעקבות השתתפותו במסיבת יום הולדתה ה-18 של דוגמנית הלבנים נעמי לטיציה ,  אשר אחריה התפרסמו שערוריות מין נוספות בהן היה מעורב ." הייתי מזועזעת ",  אמרה ברברה בראיון בחודש אוגוסט . " מעולם לא היו לי יחסים עם אדם מבוגר ..  .  אינני סבורה שפוליטיקאי יכול להרשות לעצמו להבחין בין חייו הפרטיים לבין חייו הציבוריים ",  הוסיפה.לעומת ברברה ,  התייצבה מרינה בתו של ברלוסקוני מנישואיו הראשונים ,  מאחורי אביה וגינתה את התבטאותה של אחותה למחצה .  היא טענה שזוהי  " דקירה בגב "  אביהן ,  אשר לדבריה ,  רשאי לנהל חיים פרטיים ללא הפרעות .  מרינה עומדת כיום בראש מנדדורי ובראשה של חברת האחזקות המשפחתית ,  פינינווסט.ברלוסקוני ,  שהגיב באוגוסט בכעס על דבריה של ברברה ,  ניפץ בשבוע שעבר את תקוותיה לעבוד בעסק המשפחתי . " מונדדורי מופקדת כבר כמה שנים בידיה של מרינה ,  אשר מנהלת אותה בצורה טובה מאוד ,  והיא צפויה להמשיך לעשות זאת ",  אמר .  בנוגע לברברה ,  אמר ברלוסקוני ,  כי היא  " בחורה אינטליגנטית ,  ויהיו לה עוד הזדמנויות רבות ללכת לכיוונים שונים בחברה בסדר גודל כמו שלי ". 

בתו של ברלוסקוני נושלה מאימפריית המדיה שלו לאחר שביקרה את שערוריותיו
בתו השניה של ברלוסקוני ,  אשר הביעה תמיכה בו ,  תמשיך לעמוד בראש חברות ההוצאה לאור והפיננסים שלו

