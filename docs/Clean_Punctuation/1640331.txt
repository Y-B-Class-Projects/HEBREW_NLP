אמא הלכה לעבודה - חלק ב'
האם הבחירה שלנו במקצוע היא בחירה חופשית או כפויה ?  ואיך היא מושפעת מסדר הלידה במשפחה ?  כל התשובות לפניכם בחלק ב' של הכתבה
כיצד נפעל מתוך מוטיבציה של הגשמה עצמית ? ניתן לבחור בין שילוב או מיקוד בשני צירים של הגשמה:1.שייכות - ציר אופקי של בדידות מול קרבה .  הגשמה בציר זה נובעת ממערכות יחסים מספקות ,  המאפשרות יחסי אינטימיות  עם חברים ,  קרובי משפחה ,  בן זוג ,  ילדים וכו' .
 2.השגיות ציר אנכי של עלייה בסולם הדרגות .  הגשמה בציר זה נובעת מהיכולת לממש פוטנציאל ושאיפות ולהגיע להישגים .  ציר זה מתקשר לתחרותיות והתמודדות מול אחרים .
 אמנם האותיות דומות ,  אך המנגינה שונה :  בריחה במקום בחירה ;  לעיתים קיים חשש לחבר בין שאיפות להישגים בשל קושי להתחרות ,  ואז בורחים מציר ההשגיות לציר השייכות .  או הפוך- בריחה לציר ההשגיות ,  הנובעת מקושי ביצירת יחסים .  בריחה מובילה לחוויית הימנעות ,  ויכולים לעבור חיים שלמים ללא מימוש עצמי בתחום משמעותי .
 בחירה טובה ,  היא עניין אישי ,  המביא לתחושת משמעות וסיפוק .  למשל ,  אם בשבילך הבחירה באמהות זו מהות ,  חשוב להפנות את המשאבים והמיקוד כדי להגשים תחום משמעותי זה .
 כמו הבחירה שמציב בפניך שודד ,  האומר  " את החיים או את הכסף ".  עבור נשים הלחץ החברתי השם דגש על הגשמה בציר השייכות והמשפחה ,  ביחד עם השעון הביולוגי המתקתק ,  עלול להוביל להטיה בתהליכי קבלת ההחלטות .  היות והצורך בהתקבלות חברתית הוא צורך קיומי ,  ולנשים חלון הזדמנויות מצומצם יותר מאשר לגברים לממש את האמהות ,  בחירה בפן זה עלולה לנבוע כתוצאה מפשרה ואילוצים .  
אולם גם אם המימוש בציר ההשגיות הוקרב למען מימוש ציר השייכות בהיבט של משפחה- אף פעם לא מאוחר .  לקבוצה זו הזדמנות שניה ליצור חיים מאוזנים ,  וביטוי של שני התחומים המשמעותיים  שייכות  ( משפחה )  והשגיות  ( קריירה )  .  ואכן ,  נשים רבות ממשות קריירה בגילאי +40 ,  כשהילדים כבר גדולים .  אז הן מגיעות למימוש עם יתרונות הבשלות וניסיון החיים .
 מודעות כתנאי הכרחי  האם אני פועלת מהמקומות הנכונים עבורי  ( בהיבטים של הוכחה לעומת מימוש ,  בחירה ולא בריחה וכו' )  .  להלן מספר כלים להגברת המודעות:מדד סוף היום  כיצד אני מסיימת את היום - עם סוללות ריקות או עם כוחות ותחושת סיפוק .
 מדד הקנאה לרגש הקנאה יצא מיתוג שלילי ,  על גבול הלא לגיטימי .  יש להפריד בין שני מונחים  קנאה וצרות עיין .  קנאה היא הרצון שגם לי יהיה - רצון לגיטימי ,  שיכול להניע להשגיות ,  צמיחה והתפתחות  כנאמר  " קנאת סופרים תרבה חוכמה ".  אישה שנותנת לעצמה מקום ומרשה לעצמה לקנא ,  יכולה לזהות חלופות לבחירות שלה ,  ולקחת זאת כמנוף לקידום מה שחסר לה בחייה .  
לעומת זאת ,  צרות עין היא האחות הרעה של הקנאה ,  שמובילה למשאלה פוגענית ,  שלזולת לא יהיה מה שאין לנו .  ואז במקום להשקיע את האנרגיה בצמיחה ומימוש עצמי שלנו ,  אנו עלולים להשקיעה באנרגיות שליליות כלפי הסביבה  ומכאן מעולם לא צמחה הישועה .
 מדד היומן - בחינת המשימות היומיות ומיפוי היחס בין משימות שאני רוצה לעשות למול משימות שצריך לעשות .
 א.בת בכורה מצופה להגשים את ציפיות ההורים ,  יותר מאחיותיה הבאות בתור .  הורים בגישה של שייכות יצפו מהבכורות ,  שכפי שהפכו את ההורים להורים ,  יהפכו אותם גם לסבא וסבתא .  ההורים בגישה של השגיות  יצופה מהבכורות להגשים עצמן בקריירה ,  לעיתים גם כפיצוי על הגשמה בכיוונים שההורים עצמם לא הצליחו להגשים .  
ב.בת שניה בסדר הלידה ,  מתוך חיפוש מקום יחודי ,  לעומת הבכורה ,  עלולה ללכת לכיוון הפוך מזו של הבכורה .  ככל שאווירת התחרות גדולה ,  הנטייה לבחירה כפויה חזקה יותר .
 ג.בת שלישית ואילך - ככל שיש יותר ילדים השפעת לחץ ההורים יורדת ,  בשל חלוקתו ,  מחד ,  ומאידך יתכן לחץ של מציאת מקום יחודי ,  ממקום ש"רבים היו שם לפני ".  לחץ זה עשוי להוביל ליצירתיות ומימוש עצמי יחודי ,  אך גם עלול להוביל לבלבול ואיבוד עצמי .
 כלומר - אם אין כוח בסוף יום להביט על המראה מראה שעל הקיר ,  תחושות קנאה אינן זרות לך ,  יום המחר מסתמן כהר של משימות בלתי נגמרות שצריך לעשות ,  וביחס שלך להוריך ואחיותיך את מזהה נורית אזהרה לבחירה כפויה ,  זה הזמן לפסק זמן ומחשבה .
 להלן מספר כלים משיטת האימון הממוקד של פ.ד.ה יעוץ והדרכה ,  שכבר ניתן להתחיל ליישם ,  בכדי לטפח תשתית של צמיחה והגשמה :
 א.לנוע מתפקיד לתפקוד  הגעת לגיל שאפשר להתחיל ,  לנוע מתפקיד הילדה הטובה ,  לתפקוד מספק וממלא .  כהתחלה רשמי ביומנך והקפידי ליישם ,  מדי יום לפחות משימה אחת שגורמת לך סיפוק ואושר .  
ב.לנוע בתפיסה  מתחושת אי הספק ליצירת איים של הספק .  במקום להציב יותר מדי משימות ביום ולחוש תסכול בשל חוסר הספק או להגיע לסוף היום בלי אוויר ,  דאגי ליצור איים פנויים של זמן ביומן ,  שיאפשרו לך להכיל כמות ריאלית של משימות ,  בדגש גם על האיכות והחוויה ,  ובסוף היום בחני את פועלייך בדגש על חצי הכוס המלאה .  לא בכדי טבע ויניקוט את המונח   " אמא טובה דיה "   הציבי לעצמך מטרות ומשימות ראליות ,  שתוכלי לחוש מסופקת עם השגתן .  וזכרי שאמא מצויינת היא המודל הכי מתסכל עבור הילדים ,  בבואם בבגרותם להתמודד עם חיים מאוזנים .
 ג.לנוע מהוכחה לשיתופי פעולה - צרי שיתופי פעולה עם קולגות / בן הזוג ,  להקלה בעומסי החיים .  בואי בגישה של הדגמה ודוגמא אישית להתנהלות הרצויה עבורך ,  במקום ביקורת ,  ואם אפשר בשילוב של הומור  ( כדוגמת האישה שאמרה לבעלה  " אתה צריך לראות את הילדים מוקדם פעמיים בשבוע ויש לך את הבחירה לעשות זאת לפני הגירושין או אחריהם ..  ."  )  .
 
אמא הלכה לעבודה - חלק ב'
האם הבחירה שלנו במקצוע היא בחירה חופשית או כפויה ?  ואיך היא מושפעת מסדר הלידה במשפחה ?  כל התשובות לפניכם בחלק ב' של הכתבה

