אישום :  תושבי מז'-י-ם תכננו לשגר טיל לאצטדיון טדי
השב"כ ומשטרת ירושלים חשפו התארגנות של חוליית חמאס בבירה .  שני תושבי מזרח העיר נעצרו בחשד לפעילות בתנועה .  השניים תכננו בין היתר לירות טיל לעבר האצטדיון המקומי במהלך משחק
השב"כ ומשטרת ירושלים עצרו שני חשודים מרכזיים המתגוררים במזרח ירושלים בחשד לפעילות בתנועת חמאס .  כך הותר היום  ( ראשון )  לפרסום .  החשודים :  מוסא חמאדה בן 40 מצור באהר ובאסם אל עומרי ,  בן 32 מבית צפאפא ,  פעלו ביחד במסגרת תנועת חמאס ותנועת האחים המוסלמים בירושלים .  
מחקירתם בשב"כ עולה כי השניים תכננו ,  בין היתר ,  לשגר טיל אל עבר אצטדיון הכדורגל  " טדי "  בירושלים ,  במהלך משחק של בית"ר ירושלים ,  וזאת בתגובה לפעילות צה"ל במבצע עופרת יצוקה .  אל עומרי אף התכוון לבצע פיגוע נגד חיילים או פיגוע חטיפה .  
במסגרת התכנון השניים אף הגיעו לגבעה מול האצטדיון על מנת לבחון את המקום המתאים לביצוע הירי .  עוד עולה כי רכשו מספר אקדחים ממספר תושבי צור באהר ובית חנינא ,  לצורך ביצוע פיגועים נוספים .
 בנוסף ,  התגלה כי חמאדה יצא מספר פעמים בשנתיים האחרונות לערב הסעודית ,  שם באחת הפגישות נתן לו נציג סעודי לחמאדה כסף לרכישת נשק ,  וכן ביקש לאסוף מידע על אתרים בירושלים .  היום הוגשו נגדם כתבי אישום בבית המשפט המחוזי בירושלים בחשד לחברות ותמיכה בארגון טרור וקשירת קשר לביצוע פשע .
 מכתב האישום שהוגש נגד השניים לבית המשפט המחוזי בירושלים עולה כי הם הצטרפו לשורות חמאס בתחילת העשור שעבר ,  ובשלוש השנים האחרונות עבדו כנציגי חמאס במסגד אל-אקצא .
 עוד עולה מכתב האישום שחמאדה פגש לפני כשנה וחצי בעת שהיה בעיר מכה אדם בעל הכינוי  " המהנדס באסם ",  שהיה חבר בארגון האחים המוסלמים ,  וביקש ממנו להשיג עבורו מידע על אתרים שונים בישראל .  לפני כשלושה חודשים ,  בעת ביקור נוסף במכה ,  פגש חמאדה אדם בשם  " אמין ",  שנשלח על ידי  " המהנדס ",  שמסר לו 14 אלף ריאל סעודי כדי שיוכל לקנות נשק לבצע עמו פיגוע .  עוד נטען כי שני הנאשמים רכשו בשנתיים האחרונות כלי נשק שונים עבור חמאס ,  וניסו לרכוש גם מטעני חבלה .
 
אישום :  תושבי מז'-י-ם תכננו לשגר טיל לאצטדיון טדי
השב"כ ומשטרת ירושלים חשפו התארגנות של חוליית חמאס בבירה .  שני תושבי מזרח העיר נעצרו בחשד לפעילות בתנועה .  השניים תכננו בין היתר לירות טיל לעבר האצטדיון המקומי במהלך משחק

