4 חדרים ברחוב אריסטוקרטי
בתנועה
שמות :  דיאנה ודניאל חורגיס עיסוקים :  דיאנה מעצבת גראפית ,  דניאל כלכלן מצב משפחתי :  נשואים + 2 איזה נכס אתם מוכרים ?   " אנחנו מוכרים דירת גג ,  בקומה רביעית בבניין ברחוב דובנוב 22 בתל אביב .  הדירה בת ארבעה חדרים ,  כ-90 מ"ר ,  עם 13 מ"ר מרפסת פתוחה . " הבניין עובר כעת שיפוץ נרחב על ידי עזרה וביצרון .  בנוסף קיימת יוזמה של ועד הבית להתקין מעלית ,  והנושא נמצא בהליך של קבלת אישורים ובדיקת הצעות מחיר . " הדירה כוללת סלון ,  חדר שינה להורים עם שירותים ומקלחת צמודים ,  וכן שני חדרי שינה לילדים ,  שצמוד להם חדר אמבטיה ושירותים . " הדירה עברה שיפוץ נרחב בשנים האחרונות ,  כולל החלפת מערכת האינסטלציה ,  מערכת החשמל ,  מיזוג מרכזי ושינוי ארכיטקטוני .  הדירה כוללת מטבח הביטאט מאובזר ,  שיישאר למי שיקנה את הדירה . " הבניין שאנו מתגוררים בו הוא מבנה היסטורי ,  ונחשב כבית יוצא דופן עם איכויות ארכיטקטוניות מיוחדות :  הוא מעוצב כקובייה חלולה שבמרכזה פאטיו וגינה פנימית ,  כך שכל החלונות בכל הדירות צופים לתוכה .  במסגרת השיפוץ הכולל תפותח ותשוחזר גם הגינה ,  וכך גם השטחים הירוקים שמסביב . " מהדירה עצמה ניתן לראות מצד אחד את המשכן לאמנויות הבמה ,  והאגף החדש של מוזיאון תל אביב ,  ומצד שני את כל המגדלים הגבוהים שנבנים עד דיזנגוף סנטר ".  האזור : " רחוב דובנוב נחשב באופן היסטורי לרחוב 'אריסטוקרטי' בתל אביב ,  ועד היום נהנה מביקוש רב ,  בין היתר בגלל רוחבו והבנייה המרווחת יחסית לאזורים אחרים בעיר . " גן דובנוב צמוד לבניין ,  ובמרחק הליכה של חמש דקות ניתן להגיע ללב התרבותי של תל אביב - תיאטרון הקאמרי ,  משכן אמנויות הבמה ,  מוזיאון תל אביב והאופרה .  גם רחוב אבן גבירול ,  גן העיר ועיריית תל אביב נמצאים במרחק הליכה .  בסביבה ישנם מוסדות חינוך טובים - בית ספר יסודי ובית הספר התיכון לאמנויות עירוני א' ".  מחיר מבוקש :  2.9 מיליון שקל איך קבעתם את המחיר ?   " על בסיס עסקות עדכניות שבוצעו ברחוב ובסביבה .  לא התייעצנו עם מתווכים או שמאי מקרקעין ,  אבל אנשים מהתחום שבאו וראו את הדירה התרשמו שהמחיר מאוזן ".  למה החלטתם למכור את הנכס ?   " אנחנו גרים בדירה הזו 20 שנה ,  והגענו למסקנה שהצרכים שלנו ושל הילדים השתנו ,  ולכן כיום אנחנו מחפשים דירה גדולה יותר במרכז תל אביב ".  איזו דירה תעדיפו ?   " נעדיף דירת יד שנייה ,  כיוון שאנחנו אוהבים לעצב בעצמנו ולא לקבל דברים מוגמרים .  מלבד זאת ,  אנחנו מעדיפים את הבנייה הישנה על פני המגדלים החדשים ".  כמה זמן אתם מציעים את הדירה ,  ואיך ?   " פירסמנו לפני שלושה שבועות באתרי האינטרנט ".  - לפרטים נוספים :  דיאנה - 4517692-054 .  דניאל - 4517690-054

4 חדרים ברחוב אריסטוקרטי
בתנועה

