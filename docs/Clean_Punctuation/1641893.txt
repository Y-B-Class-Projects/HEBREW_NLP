דו"ח מועצת הכבלים והלוויין ל-2008 :  עלייה של 53% בכמות התלונות
יו"ר המועצה : " אציע להוציא את החבילה הצרה מהחקיקה הנוכחית ושהחברות יציעו חבילה כזו באופן וולונטרי "
 מועצת הכבלים והלוויין קיבלה ב-2008 2,619 תלונות מצרכנים - עלייה של 53% לעומת מספר התלונות ב-2007 .  כשליש מהתלונות עסקו בנושאי חיובים וכספים ,  כאשר מהמועצה נמסר שקרוב ל-60% מהפונים זכו לקבל את כספם חזרה.האחראית על תחום פניות הציבור במועצה ,  מירב שטרוזברג אלקבץ ,  הסבירה כי לקוחות שטענו כי לא ידעו שהתחייבו לשנים נוספות וכי יצטרכו לשלם קנס יציאה ,  קיבלו את כספם חזרה - זאת במידה וחברת הכבלים והלוויין לא הציגו הוכחה בצורת חוזה חתום או הקלטת שיחה כי הלקוחות ידעו על ההתחייבות.נושאים צרכניים נוספים שהוזכרו בדיון הם זמני המענה למוקדי החברות ,  כאשר זמן סביר הוא כ-90 שניות ,  האפשרות להקפיא שירות בלי שיידרש לשלם סכום  ( שיוחזר עם מועד החידוש )  ורצונה של המועצה למנוע אפשרות לכבול את הלקוחות לחוזה של יותר מ-18 חודשים .  יו"ר המועצה ,  ניצן חן ,  אמר כי בכוונתו להציע בוועדת הכלכלה להוציא את נושא החבילה הצרה מהחקיקה המתקרבת ,  ושתחת זאת yes ו-hot יציעו חבילות צרות ללקוחות באופן וולונטרי .  חן הוסיף כי לחברות תהיה סיבה לעשות כן ,  מאחר שהן עומדות כיום בפני איומים חדשים כמו די.טי.טי ותוכן שיעבור על רשת האינטרנט .  חן התייחס לנושא המדיה החדשה ואמר כי  " המועצה בוחנת את הנושא יחד עם משרד התקשורת .  ראש מינהלת השידורים ,  דורלי אלמגור ,  אמרה כי  " מתחזקת האפשרות למנף תוכן מהטלוויזיה למדיה החדשה .  הדבר נהפך להיות משמעותי להישרדות של מפיקי התוכן ".  בנוגע לעמידה של hot ו-yes במחויבויות שלהן אמר ראש אגף הפיקוח ,  רונן אברמסון ,  כי הוט עומדת במחויבויות ב-6 השנים האחרונות וכי זהו נתון הראוי לציון .  hot השקיעה בהפקות מקור סכום של 158 מיליון שקל ,  הגבוה בכ-4% מהמחויבות שלה בגובה של כ-152 מיליון שקל .  בנוגע למחויבות בערוצי הבסיס ובערוצים המגיעים ליותר מ70% מהלקוחות ,  צריכה hot להשקיע 114 מיליון שקל ב-2008 ובפעול הוציאה 130 מיליון שקל.yes עמדה אף היא בהוצאה הכללית להפקות מקור עם הוצאה מוכרת של 109 מיליון שקל לעומת מחויבות של 97 מיליון שקל .  החברה הוציאה 10 מיליון שקל נוספים אך הם לא הוכרו לה .  עבור ההפקות בערוצי הבסיס והערוצים המגיעים ליותר מ70% מהלקוחות ,  שילמה yes ב-2008 סכום של 109 מיליון שקל לעומת מחויבות של 97 מיליון שקל .  עם זאת ,  yes לא עמדה במחויבויותיה בשני נושאים ואף קיבלה על כך קנס של 180 אלף שקל .  במקרה אחד מדובר בכך ש-yes לא הפנתה סכום גבוה מספיק לטובת מפיקים חיצוניים בסכום של 2.4 מיליון שקל .  הסכום מתווסף לחוסר של 12 מיליון שקל שצברה ב-2007 .  נושא נוסף שבו לא עמדה yes במחויבויות הוא השקעה בדרמה ,  שם לזכיינית חוסר של 6.6 מיליון שקל לאחר שהוציאה על כך 1.4 מיליון שקל לעומת מחויבות של 8 מיליון שקל .  בנוסף' לחברה יש חוסר בתחום זה בגובה של 12.6 מיליון שקל שנצבר בשנים האחרונות.הערוצים הייעודיים 9 ו-24 לא עמדו במחויבויות שלהם ב-2008 .  ערוץ 9 היה צריך להשקיע 22.5 מיליון שקל בהפקה מקורית ובפועל השקיע 17.5 מיליון .  ערוץ 24 השקיע 20 מיליון שקל כאשר הוא מחויב ל-24 מיליון שקל .  לערוץ ,  אשר מעולם לא עמד בחובותיו בכל שנות קיומו ,  חוב מצטבר של כ-30 מיליון שקל.yes מסרה כי  " פעם אחר פעם ,  מוכיחה yes כי היצירה המקורית היא מרכיב חשוב ומרכזי בעשייה הטלוויזיונית ומשקיעה בו רבות אף מעבר לנדרש ". מחברת hot נמסר בתגובה : " אנו מאמינים ביצירה מקורית וגאים בהפקות שלנו שזוכות להכרה בארץ ובחו"ל .  גם השנה השקענו מעבר למחויבויותינו הרגולטוריות ".  לאוניד בלחמן ,  מנכ"ל ערוץ 9 ,  מסר בתגובה לפרסום הדו"ח כי  " ערוץ 9 מקפיד לפעול בהתאם לחוק .  בימים אלו עומדת פעילות הערוץ בסימן הפקת מקור חדשה בהשקעה חסרת תקדים של 4 מיליון שקל לציון 20 שנה לגל העלייה הגדול מחבר המדינות ". מערוץ 24 נמסר : " בתחילת 2009 הושק הערוץ מחדש .  השנה האחרונה היתה שנה תקדימית מבחינת היקף ההשקעה בתוכן מוסיקלי והשלמת חובות עבר .  גם ב-2010 הערוץ ממשיך במגמת ההשקעה ". 

דו"ח מועצת הכבלים והלוויין ל-2008 :  עלייה של 53% בכמות התלונות
יו"ר המועצה : " אציע להוציא את החבילה הצרה מהחקיקה הנוכחית ושהחברות יציעו חבילה כזו באופן וולונטרי "
 
