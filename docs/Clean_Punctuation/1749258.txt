גידול של 170% ברווחי לופטהנזה ;  הרווח התפעולי בינואר-ספטמבר 2010 - 612 מיליון יורו
מועצת המנהלים של הקבוצה העריכה כי  " הרווח התפעולי לכל 2010 צפוי לעלות ליותר מ-800 מיליון יורו "
 קבוצת לופטהנזה מדווחת היום  ( ה' )  על רווח תפעולי של 612 מיליון יורו בתשעת החודשים הראשונים של 2010 - לעומת רווח תפעולי של 226 מיליון יורו בתקופה המקבילה אשתקד -­ גידול מרשים של 170%.הרווח הנקי של הקבוצה - אשר שלוש חברות התעופה לופטהנזה ,  סוויס ואוסטריין איירלנס שנימנות עליה ,  מפעילות קווי תעופה סדירים לישראל וממנה - גדל ל-524 מיליון יורו בתשעת החודשים הראשונים של השנה לעומת 31 מיליון יורו בתקופה המקבילה ב-2009.לאור התוצאות הטובות והצפי להמשיך המגמה החיובית בחודשים הקרובים ,  מועצת המנהלנים של הקבוצה העריכה ,  כי  " הרווח התפעולי לכל 2010 צפוי לעלות ליותר מ-800 מיליון יורו ".  הכנסות הקבוצה גדלו בתקופה זו בכ-25% והסתכמו ב-20.2 מיליארד יורו .  מחזור ההכנסות מתנועת נוסעים ומטען גדל בתקופה זו בכ-31% ל-16.4 מיליארד יורו.ברבעון השלישי של 2010 הרווח התפעולי של הקבוצה ,  הסתכם ב-783 מיליון יורו - לעומת 198 מיליון איורו ברבעון המקביל ב-2009 .  הרווח התפעולי של חטיבת הנוסעים של הקבוצה בתשעת החודשים הראשונים של השנה הגיע לשיא של 218 מיליון יורו והוא משקלל את הרווח התפעולי של חטיבת הנוסעים של לופטהנזה  ( 158 מיליון יורו )  וסוויס  ( 194 מיליון יורו )  - לעומת ההפסד התפעולי של אוסטריאן אירליינס  ( 47 מיליון יורו )  ,  bmi  ( 90 מיליון יורו )  וחברת הלואו קוסט של הקבוצה ג'רמן ווינגס  ( אשר רשמה בתקופה זו הפסד תפעולי של 11 מיליון יורו ) .למרות שבחברות אוסטריאן אירליינס ו-bmi היה צפוי להפסד תפעולי מתחילת השנה ,  הרי שברבעון השלישי של 2010 כל אחת מהן רשמה רווח תפעולי צנוע .  הרווח התפעולי של חטיבת המטענים של לופטהנזה בתשעת החודשים הראשונים של 2010 עלה לשיא של 230 מיליון יורו .  חטיבת התחזוקה והשיפוצים רשמה רווח תפעולי של 211 מיליון יורו .  חטיבת שירותי המחשוב­ 12 מיליון יורו ובחטיבת שירותי ההסעדה נרשם שיא במחזור המכירות ורווח תפעולי של 50 מיליון יורו.וולפגאנג מאיירהובר ,  מנכ"ל ויו"ר מועצת המנהלים של קבוצת לופטהנזה : " קבוצת לופטהנזה הצליחה להתמודד בצורה מרשימה עם המשבר הכלכלי והפיננסי בעקבות גידול בביקושים ,  צעדי ייעול ממוקדים ועבודת צוות משובחת .  חיזוק מעמדה של קבוצת לופטהנזה כקבוצת תעופה מהשורה הראשונה בעולם תוך התאמה לתנאי השוק והתחרות לצד ניהול יעיל יניב פירות גם בעתיד ". "יחד עם זאת עלינו להוסיף ולהתמודד עם התחרות המחריפה המתבטאת בהורדות מחירי הטיסות בעיקר בקווים הפנים-אירופאים .  קבוצת לופטהנזה תמשיך לשים דגש על חדשנות ,  שאיפה למצוינות והצעות מוצרים המתאפיינים באיכות גבוהה לקהל הלקוחות ". לופטהנזה היא קבוצה חובקת עולם העוסקת בתחום התעופה הכוללת 400 חברות בנות .  ממרכז הפעילות שלה בגרמניה ,  קבוצת לופטהנזה פועלת בחמישה תחומי עסקים :  הטסת נוסעים לוגיסטיקה ,  תחזוקה ושיפוצים ,  הסעדה ושירותי מחשוב .  תחום הטסת הנוסעים מהווה את ליבת הפעילות של לופטהנזה וחברות התעופה בקבוצה העוסקות בהטסת נוסעים הן :  לופטהנזה  ( כולל החברות הבנות לופטהנזה ריג'ונל ולופטהנזה איטליה )  ,  אוסטריאן אירליינס ,  bmi הבריטית ,  סוויס וגרמן ווינגס ;  בנוסף היא מחזיקה בחלק ממניות החברות :  בריסל אירליינס ,  ג'ט בלו האמריקאית וסאן אקספרס המתמחה בטיסות ליעדי נופש התורכיה .
 
גידול של 170% ברווחי לופטהנזה ;  הרווח התפעולי בינואר-ספטמבר 2010 - 612 מיליון יורו
מועצת המנהלים של הקבוצה העריכה כי  " הרווח התפעולי לכל 2010 צפוי לעלות ליותר מ-800 מיליון יורו "
 
