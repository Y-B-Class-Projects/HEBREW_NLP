 " המרגל הסורי שנתפס דיווח לי-ם על מתקני גרעין "
 העיתון המצרי  " אל-מסרי אל-יום "  דיווח כי הבכיר הביטחוני הסורי ,  שגויס על ידי המצרי החשוד בריגול למען ישראל ,  סיפק למוסד מידע על מתקני גרעין סורים ועל התקדמות תכנית הגרעין
הבכיר הביטחוני הסורי ,  שגויס על ידי המצרי החשוד בריגול למען ישראל ,  סיפק לישראל מידע על מתקני גרעין סורים ועל התקדמות תכנית הגרעין הסורית וכן על מתקנים להעשרת אורניום בסוריה  כך דיווח הבוקר  ( רביעי )  העיתון המצרי  " אל-מסרי אל-יום ". 
העיתון מסר עוד כי החשוד המצרי ,  טארק עבד א-ראזק חוסיין ,  אמר בחקירתו כי הבכיר הסורי הוא סאלח א-נג'ם ,  מנהל בכיר בתחום הגרעין במודיעין הצבאי הסורי שעבד עבור המוסד במשך שנים ארוכות .  החשוד המצרי מסר בחקירתו עוד כי קיבל מהבכיר הסורי מידע היכן נמצאים מתקני גרעין סורי ,  ואותו הוא העביר למומחה ישראלי לנושא גרעין .  הוא העריך עוד כי המידע שהעביר לישראל סייע לה בתקיפת מתקן הגרעין הסורי בדיר א-זור בספטמבר 2007 .
 ביום שישי דווח כי חשיפת רשת הריגול הישראלית במצרים הובילה לחשיפת שתי רשתות ריגול בסוריה ובלבנון ,  שפעלו למען המוסד הישראלי .  על פי הדיווח ,  סוריה עצרה בכיר ביטחוני לאחר שמצרים העבירה לה מידע רגיש שהוכיח כי הוא העביר למרגל המצרי שנתפס מידע על הביטחון הלאומי הסורי בתמורה לסכומי כסף גדולים .
 העיתון דיווח כי בחקירתו ,  הודה החשוד המצרי בריגול ,  טארק עבד א-ראזק ,  כי נסע במהלך השנים האחרונות מספר פעמים לסוריה ושם השיג מידע על ביטחון הפנים הסורי מגורם ביטחוני בכיר בדמשק בתמורה לסכומי כסף גדולים שהעביר לו 

" המרגל הסורי שנתפס דיווח לי-ם על מתקני גרעין "
 העיתון המצרי  " אל-מסרי אל-יום "  דיווח כי הבכיר הביטחוני הסורי ,  שגויס על ידי המצרי החשוד בריגול למען ישראל ,  סיפק למוסד מידע על מתקני גרעין סורים ועל התקדמות תכנית הגרעין

