צבא לבנון טוען :  ירינו לעבר מטוסי צה"ל
האם גם גבול הצפון מתחמם ?  צבא לבנון טען כי ירה אש נ"מ לעבר מטוסים ישראליים שחגו בגובה בינוני בשמי לבנון .  הלבנונים טוענים כי הירי אילץ את המטוסים לחזור לישראל
גורמים בצבא לבנון דיווחו היום  ( שני )  כי צבא לבנון ירה הבוקר אש נ"מ לעבר ארבעה מטוסי חיל האוויר הישראלי שחגו מעל דרום לבנון .  הגורמים מסרו כי המטוסים חגו בגובה בינוני מעל האזורים חוות שבעא ,  כפר שובא ,  כפר חמאם ,  הבארייה וחצבייה ובכך הפרו את הריבונות הלבנונית .  לטענת הגורמים ,  הירי שביצע לעברם צבא לבנון אילץ אותם לעזוב ולשוב בחזרה לישראל .
 לפני שבועיים טען צבא לבנון כי פתח בירי נ"מ לעבר מטוסי קרב ישראלים שחגו בגובה נמוך בשמי דרום לבנון .  גם בחודש נובמבר טענו בצבא לבנון כי ירו אש נ"מ לעבר מזל"ט ישראלי שחג מעל העיירה בינת ג'ביל בדרום המדינה .
 בשבוע שעבר מסרו מקורות סורים לעיתון קטארי כי אם ישראל תתקוף שוב את חיזבאללה בלבנון , " דמשק לא תשב בחיבוק ידיים ,  שכן כל איום על ביטחונה ויציבותה של לבנון הוא בבחינת איום ישיר על ביטחונה ויציבותה של סוריה ".  המקורות הוסיפו ,  כי סוריה עוקבת  " בדריכות ובדאגה "  אחר התמרונים שמקיים צה"ל לאורך הגבול הצפוני  " במסגרת הסקת מסקנות מתוצאות מלחמת לבנון השנייה ". 
בתוך כך ,  במקביל להפשרת יחסי סוריה ולבנון ניכרים גם סימני התקרבות של לבנון לאירן .  נשיא לבנון מישל סלימאן ,  ראש הממשלה סעד חרירי ויו"ר הפרלמנט הלבנוני נביה ברי ,  נפגשו בחודש שעבר עם שר החוץ האירני מנושהר מותקי .  ברי אמר למותקי כי ישראל  " הובסה בכל היבט אפשרי "  והודה לאירן על הסיוע שהיא מעניקה ללבנון .  בתום פגישתו עם סלימאן אמר מותקי כי מדיניותה של אירן הייתה תמיד למען חיזוקה של לבנון . " בראש סדר העדיפויות של אירן עומד הרצון לשמור על היציבות ,  הביטחון והשקט בלבנון ",  אמר .  סלימאן שיבח את היחסים הטובים בין המדינות וביקש ממותקי למסור את ברכתו לנשיא אחמדינג'ד ולמנהיג הרוחני חמינאי .
 בצה"ל אמרו בתגובה כי הם אינם מתייחסים לפעולות חיל האוויר או לשמועות בעניינו .
 
צבא לבנון טוען :  ירינו לעבר מטוסי צה"ל
האם גם גבול הצפון מתחמם ?  צבא לבנון טען כי ירה אש נ"מ לעבר מטוסים ישראליים שחגו בגובה בינוני בשמי לבנון .  הלבנונים טוענים כי הירי אילץ את המטוסים לחזור לישראל

