ספרה של שרי אריסון יתורגם לאינדונזית ויימכר במדינה המוסלמית 
" לידה "  הינו ספר אוטוביוגרפי רוחני ועסקי של שרי אריסון ,  שבו היא פורסת את משנתה הרוחנית והעסקית
ספרה של בעלת השליטה בבנק  ,  שרי אריסון , " לידה - כשהרוח והחומר נפגשים ",  יתורגם לאינדונזית ויימכר ברחבי אחת המדינות המוסלמיות הגדולה בעולם .  כניסתו של הספר לאינדונזיה התאפשרה לאחר שאחת ההוצאות לאור במדינה המוסלמית ,  gramedia ,  פנתה בבקשה לתרגמו ולהפיצו ברחבי המדינה .  זאת לאור ההתעניינות שעורר הספר עם יציאתו לאור בארה"ב בנובמבר האחרון ." לידה "  הינו ספר אוטוביוגרפי רוחני ועסקי של שרי אריסון ,  שבו היא פורסת את משנתה הרוחנית והעסקית החל מילדותה ,  דרך קבלת הירושה מאביה ,  ועד לימים אלו ומסיימת במגמות העסקיות והרוחניות שהיא מקדמת ." אני שמחה ונרגשת לקראת יציאת הספר באינדונזיה שרוב תושביה הם מוסלמים ",  אמרה אריסון . " אני מאמינה ,  שכדי להגיע לשלום בעולם על כל אחד להגיע לשלום עם עצמו וסביבתו ".  לדבריה ,  הספר יתורגם לשפות נוספות.ספרה של שרי אריסון יצא לאור בישראל בחודש יוני בהוצאת  " כנרת ,  זמורה-ביתן "  והפך לרב מכר .  בחודש נובמבר האחרון יצא הספר לאור בארה"ב בהוצאת phoenix .  אינדונזיה היא המדינה המוסלמית המאוכלסת ביותר בעולם ,  ומהווה את המדינה הרביעית בגודלה בעולם ,  במונחי אוכלוסיה ,  אחרי סין ,  הודו וארה"ב .
 
ספרה של שרי אריסון יתורגם לאינדונזית ויימכר במדינה המוסלמית 
" לידה "  הינו ספר אוטוביוגרפי רוחני ועסקי של שרי אריסון ,  שבו היא פורסת את משנתה הרוחנית והעסקית

