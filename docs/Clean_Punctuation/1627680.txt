הרשות : " לא קיבלנו כל פניה לחידוש המו"מ "
 על רקע הדיווחים על כך שהמשא ומתן עם הפלסטינים עשוי להתחדש ,  אומרים ברשות ששמעו על הנושא רק מהתקשורת .  אבו מאזן אף שוקל לשנות את התיאום הביטחוני עם ישראל
בניגוד לדיווחים לפיהם המשא ומתן בין ישראל לרשות הפלסטינית עומד להתחדש בקרוב מאד ,  יו"ר הרשות הפלסטינית אבו מאזן מבהיר שלא קיבל הזמנה רשמית לחדש את המגעים .  
דוברו של אבו מאזן ,  נביל אבו רודיינה ,  אמר אמש  ( שישי )  כי כל מה שהפלסטינים שמעו בנושא  " דווח בכלי התקשורת ".  לדבריו ,  הרשות הפלסטינית לא קיבלה שום פנייה רשמית לחדש את המשא ומתן . " מה שידוע הוא שאבו מאזן ייפגש ביום רביעי עם נשיא מצרים חוסני מובארק ",  אמר .
 ביום חמישי דווח שראש הממשלה בנימין נתניהו הציע לקיים פגישת פסגה עם אבו מאזן באירוח מצרי .  גורמים ישראלים מסרו לסוכנות הידיעות רויטרס שנתניהו העלה את התוכנית במהלך פגישות שקיים עם נשיא מצרים חוסני מובארק ביום שלישי .  גורמים מדיניים העריכו כי גדל הסיכוי שבמהלך חודש ינואר יבשילו התנאים להנעת התהליך המדיני .
 בעניין אחר ,  הלילה הודיעה הרשות הפלסטינית שתשקול מחדש את התאום הביטחוני עם ישראל ,  אם הפשיטות החד צדדיות של צה"ל בגדה ימשכו .  זאת בעקבות פעולת צה"ל בשכם בסוף השבוע שעבר ,  בה נהרגו שלושת המחבלים שרצחו ביריות את הרב מאיר חי משבי שומרון . 
" הפרובוקציות שלהם גברו לאחרונה .  אנחנו מוצאים עצמנו בנקודת מבחן שבה עלינו לשקול את צעדינו ",  אמר יו"ר הרשות אבו מאזן בנאום בטלוויזיה הפלסטינית .  אם התיאום הביטחוני לא ימנע את החדירות לשטחנו ,  נשקול את הנושא מחדש ". 
עדכון ראשון :  23:19

הרשות : " לא קיבלנו כל פניה לחידוש המו"מ "
 על רקע הדיווחים על כך שהמשא ומתן עם הפלסטינים עשוי להתחדש ,  אומרים ברשות ששמעו על הנושא רק מהתקשורת .  אבו מאזן אף שוקל לשנות את התיאום הביטחוני עם ישראל

