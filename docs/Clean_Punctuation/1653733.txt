האסון המתקרב של 2012 :  חששות בארה"ב מפני משבר עם מועד פקיעתן של אג"ח זבל רבות
אנליסטים חוששים כי החברות לא יצליחו לשלם חובותיהן או למצוא מימונים חדשים ,  דבר שיוביל למשבר חדש
כאשר בני המאיה חזו את סופו של העולם בשנת 2012  לפחות לפי הסרט ההוליוודי  הם לא כללו בין הסכנות שיובילו לאסון העולמי את אג"ח הזבל.ייתכן שאולי היה עליהם לעשות כן ,  מכיוון ש-2012 היא השנה הראשונה מבין שלוש ,  שבה אג"ח זבל  בשווי כולל של למעלה מ-700 מיליארד דולר - יפקעו ,  ואנליסטים חוששים שפקיעת האג"ח עלולה להיות יותר מידי לשווקים .  אג"ח זבל הן אג"ח קונצרניות הנחשבות בעלות סיכון רב בשל דירוג האשראי הנמוך והריבית הגבוהה.חששות האנליסטים הם שהחברות ייאלצו לשלם סכומים אדירים כדי לפרוע חובותיהן ,  והן יתקשו להשיג הלוואות חדשות  דבר אשר יוביל לעלייה בחדלות הפירעונות ופשיטות הרגל.באותה העת גם אג"ח ממשלתיות רבות יגיעו למועד פרעונן ,  וממשל ארה"ב בעצמו יצטרך ללוות כ-2 טריליון דולר כדי לשלם לכסות על הגירעון התקציבי באותה השנה ולממן את חובותיו.החששות מפני הגידול בחובותיה של ארה"ב הובילו את סוכנות דירוג האשראי מודי'ס להזהיר אתמול כי ארה"ב ומדינות מערביות נוספות מתקרבות לאבדן דירוג האשראי הגבוה  aaa.פירעון האג"ח המתקרב של החברות עלול לגרום ללחץ רב על הכלכלה האמריקאית מבחינת אבדן משרות ,  ירידה בצריכה הפרטית ומחסור בנזילות אשראי לצרכנים ועסקים כאחד .  סוכנות דירוג האשראי מודי'ס הזהירה גם היא מפני האירועים הצפויים בשנת 2012 : " מפולת שלג עלולה להיווצר עוד שנתיים אם החברות לא יטפלו בנושא ",  אמר קווין קסידי ,  בכיר בסוכנות דירוג האשראי .  חברות השקעה פרטיות וחברות רבות שאינן פיננסיות הצליחו ללוות כספים בקלות לפני משבר האשראי שהחל בשנת 2007 .  שנת 2012 תהיה שנת המבחן עבור חברות רבות אשר הנפיקו אג"ח ל-5 שנים ,  ועבור עסקות ממונפות רבות .  בשנת 2007 נרשמה רמת שיא של הנפקת אג"ח והלוואות למימון עסקות ,  ותוקף אותן אג"ח והלוואות עמד על חמש עד שבע שנים ,  לפי דיאן ואזה ,  העובדת בראש חטיבת מחקר האג"ח בסוכנות דירוג האשראי סטנדרד אנד פורס .  בנוסף אמרה ואזה שחברות רבות שהאג"ח שלהם הגיעו למועד הפקיעה ב-2009 ו-2010 והצליחו לדחות את תשלומי ההלוואות ל-2012 יצטרכו להתמודד עם השלכות הדחייה .
 
האסון המתקרב של 2012 :  חששות בארה"ב מפני משבר עם מועד פקיעתן של אג"ח זבל רבות
אנליסטים חוששים כי החברות לא יצליחו לשלם חובותיהן או למצוא מימונים חדשים ,  דבר שיוביל למשבר חדש

