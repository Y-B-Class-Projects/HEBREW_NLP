הפועל פ"ת - הפועל רעננה :  במלאבס מחפשים 10
המלאבסים יארחו את רעננה בגביע  ( ד' ,  17:15 )  ,  מאזן השערים בין הקבוצות באורווה עומד על 0:9 לזכותם .  שגיב כהן ייעדר
הפועל פתח תקוה הודיעה לסוכנו של השוער הניגרי אוסטין אג'ידה ,  גיא פרימור ,  כי היא מממשת את האופציה בחוזה של השחקן לעונה הבאה ,  ובכך למעשה היא מבטיחה את המשך דרכו של השוער בקבוצה .  הסכומים בחוזה לעונה הבאה קבועים ולכן הצדדים לא ידונו בנוגע לתנאי החוזה . " זוהי הבעת אמון ,  למרות הפציעה שלו ",  אישר גורם בקבוצה את הסיכום לעונה הבאה .  לא ברור האם במצב העניינים יישארו שוערי המשנה שגדלו במועדון ,  צליל חתוכה ושניר דורי ,  שאמור לשוב פציעה ,  בקבוצה .  אג'ידה אמור להיעדר בשבועות הקרובים לאחר שפרק את הכתף במשחק האחרון מול הפועל חיפה .  שקל הוא זה שצפוי לתפוס את מקומו .
 ההנהלה תיפגש בקרוב מאוד עם הקשר ג'ונתן אסוס ותגיש לו הצעה חדשה לעונה הבאה ,  על מנת להבטיח בשלב מוקדם יחסית שימשיך בקבוצה בעונה הבאה .  בשלב זה ,  הסיכויים שהחלוץ עוסמן בשירו ימשיך נמוכים ,  אך ההחלטה הסופית לגביו ולגבי המגן עמנואל מתיאס תתקבל רק בחודש אפריל .
 הבלם אודי חנון זוכה לתמיכה בקרב ראשי הקבוצה למרות השער השני שספגה הקבוצה ,  שנבע מחוסר ריכוז . " אודי בלם מצוין ,  קורה שטועים ,  הוא ימשיך לקבל קרדיט ",  אמרו בקבוצה . " הגול השני נבע מטעות של כל הקבוצה ,  שחיפשה את השער השלישי במקום להתמקד בעבודת הגנה ". 
שני גביעי מדינה יש להפועל פתח תקוה עד היום ,  אחד מהם בשנות החמישים והשני ,  המאוחר יותר ,  בעונת 1991/2 .  מאז ,  הקהל של פתח תקוה לא ראה תואר מהקבוצה שלו ,  שפעם עוד הייתה נלחמת על כל תואר אפשרי .  הדרך לגמר הגביע תתחיל מחר במשחק בית מול הפועל רעננה .
 מחפוד תרגל באימון היום תשעה שחקנים ושוער ,  כשזהות החלוץ האחרון עדיין לא ידועה .  ארמון בן נעים יפתח כנראה לצד עוסמן באשירו ,  אך גם איברהים בסיט בא בחשבון .  אלנתן סלמי אמור לפתוח שוב על הספסל ולא ברור מדוע לאחרונה הוא לא זוכה לגיבוי ממאמנו .  
בהיעדרו של אג'ידה ,  כאמור ,  יוסי שקל הוא זה שיפתח בין הקורות .  הקפטן גל כהן יחזור להרכב הקבוצה ויפתח לצד הבלם דן אדו ,  כשעמנואל מתיאס ישחק בצד ימין .  שגיב כהן נעדר היום מהאימון בגלל פציעה בבוהן ולא יהיה בסגל למשחק מחר .  את מקומו צפוי למלא סאלם אבו סיאם .  
עד היום פתח תקוה מעולם לא פגשה את הפועל רעננה בגביע ,  אבל המפגשים מולה בהחלט היו מסקרנים ומעולם לא הסתיימו בתוצאת תיקו  ( שלושה ניצחונות לפתח תקוה ,  שניים לרעננה )  .  דווקא האיש שכל כך חסר להפועל פתח תקוה במשחק הזה הוא החלוץ פטי נימבה ,  ששוחרר בתום העונה שעברה .  בשני המפגשים היחידים בהם הוא שותף מול רעננה הוא כבש לא פחות מחמישה שערים .  רעננה גם מעולם לא כבשה בפתח תקוה .  יחס השערים בשלושת המפגשים באורווה עומד על 0:9 לזכות המקומיים ,  שבוודאי מקווים להמשיך מחר במאזן דומה .
 הרכב משוער ,  הפועל פתח תקוה :  יוסי שקל ;  עמנואל מתיאס ,  גל כהן ,  דן אדו ,  סאלם אבו סיאם ;  ג'ונתן אסוס ,  עידן סרור ,  אלי ביטון ,  רפי דהאן ;  ארמון בן נעים ,  עוסמן באשירו  ( איברהים בסיט )  .
 עדכון ראשון :  10:55
על אף שניצחה אותה בליגה ,  בהפועל רעננה לא בונים במיוחד על המשחק מחר מול הפועל פתח תקוה וביקשו מפורשות משחקניהם להתרכז בליגה ולראות בגביע בונוס בלבד .  המאמן אלי כהן ישמור כוחות לליגה ויעלה עם הרכב משני מאוד שיכלול את אסף רז בין הקורות ואבי סופר וחיים פונטרומולי בהגנה .  שניר שוקר דודו ביטון ודוס סנטוס יקבלו הזדמנות נוספת בהתקפה לאחר שסופסלו בתקופה האחרונה .
 על אף זאת ,  עברו השחקנים היום ואתמול שתי שיחות ארוכות עם המאמן המנטלי של הקבוצה הפסיכולוג חיים אהרוני שהסביר להם כי דווקא לאחר שישה משחקים ללא ניצחון ובמפעל שהקבוצה ביקשה לא לתת לו חשיבות ,  אין עליהם כל לחץ וכאן הם יוכלו לצאת לדרך חדשה עם ניצחון שיתן להם המון ביטחון להמשך הדרך בליגה .
 הרכב משוער :  אסף רז ,  עמרי עטיה ,  אבי סופר ,  איתי טואף ,  חיים פונטרומולי ,  דוד דימלשווילי ,  מאור זוהר ,  שניר שוקר ,  כריסטיאנו דוס סנטוס ,  דודו ביטון ,  ריקארדס בניוסיס .
 
הפועל פ"ת - הפועל רעננה :  במלאבס מחפשים 10
המלאבסים יארחו את רעננה בגביע  ( ד' ,  17:15 )  ,  מאזן השערים בין הקבוצות באורווה עומד על 0:9 לזכותם .  שגיב כהן ייעדר

