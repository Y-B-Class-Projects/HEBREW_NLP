מדינת המגדלים ?  בית מפא"י בירושלים שקידמה שיכון ובינוי יתכווץ מ-24 קומות ל-8 בלבד
נציג הוועדה המחוזית שצימצמה את הבנייה : " הבעיה של התוכנית הזו היתה ונשארה גרגרנות יתר של היזמים "
 חברת שיכון ובינוי מקבוצת שרי אריסון ,  שקידמה פרויקט לפיתוח בית מפא"י בירושלים לבניית שני מגדלים של 20-24 קומות ,  תיאלץ להסתפק בתוכנית מצומצמת יותר .  ועדת המשנה להתנגדויות של הוועדה המחוזית החליטה לצמצם את גובה מגדל המגורים מ-24 קומות כמתוכנן ל-8 קומות בלבד .  מגדל המשרדים שתוכנן להיבנות על 19 קומות יגדל ל-24 קומות .  את שיכון ובינוי ייצגו בוועדות התכנון עורכי הדין ממשרד שרגא בירן.התוכנית לפיתוח בית מפא"י בירושלים ולבניית המגדלים נידונה בוועדות התכנון למעלה מעשור שנים ואושרה במאי 2002 .  התוכנית שקבעה בניית מגדל מגורים בן 24 קומות ,  לא יצאה לפועל ולאחר חמש שנים פג תוקפה.עם השנים חברה שיכון ובינוי עם בעל הקרקע בעסקת קומבינציה והגישה תוכנית חדשה באמצעות האדריכל מנדי רוזנפלד ממשרד רוזנפלד-ארנס אדריכלים ,  על בסיס תוכנית המתאר שנוסחה לעיר ירושלים ובתיאום עם מהנדס העיר .  בסופו של תהליך הוגשה תוכנית לבניית שני מגדלים :  האחד למגורים בגובה של 24 קומות ברחוב יפו ומגדל משרדים בן 19 קומות ברחוב הנביאים .  התוכנית אושרה להפקדה לפני כשנה במליאת הוועדה המחוזית.לפני כחודש דנה הוועדה המקומית בהתנגדויות שהוגשו ואישרה את התוכנית להפקדה .  הוועדה המחוזית שדנה בהתנגדויות החליטה לצמצם את זכויות הבנייה ,  כאמור . " הבעיה של התוכנית הזו כי גם בעבר וגם בהווה היתה גרגרנות יתר של היזמים ,  והעירייה אישרה להם אחוזי בנייה מופרזים באזור שמוכרז לשימור .  אנחנו ביקשנו שיצמצמו את גובה הבניינים ואת נפח הבניה ",  מסביר שקד אברהם ,  רכז החברה להגנת הטבע בוועדה המחוזית ." רחוב הנביאים הוכרז על-ידי עיריית ירושלים לשימור כאשר תוכניות הבנייה מסביב הן עד 5 קומות ",  הוסיף מנהל מחוז ירושלים במועצה לשימור אתרים ,  איציק שוויקי ,  שהתנגד לתוכנית , " החלטת הוועדה המחוזית קובעת כי יש לשמור על ייחוד הרחוב ". 

מדינת המגדלים ?  בית מפא"י בירושלים שקידמה שיכון ובינוי יתכווץ מ-24 קומות ל-8 בלבד
נציג הוועדה המחוזית שצימצמה את הבנייה : " הבעיה של התוכנית הזו היתה ונשארה גרגרנות יתר של היזמים "
 
