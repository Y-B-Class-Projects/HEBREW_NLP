עסקת ענק ביטחונית בין ישראל וארה"ב
למרות המתיחות בין וושינגטון לירושלים חתמו המדינות על עסקת ענק לרכישת שלושה מטוסי תובלה בכ-210 מיליון דולרים .  המטוסים יחליפו את מטוסי ההרקולס ששימשו בין השאר בעת מבצע אנטבה
עסקה ביטחונית גדולה נחתמה בין ארצות הברית לישראל ,  למרות הכעס האמריקאי על ממשלתו של בנימין נתניהו והמשבר ביחסים בין המדינות .  נציגי משלחת משרד הביטחון בניו יורק חתמו היום  ( חמישי )  עם נציגי הפנטגון על הסכם לרכישת ענק ,  בשווי 210 מיליון דולרים לרכישת שלושה מטוסי תובלה חדישים מדגם הרקולס- C-130J .
 המטוס מיוצר על ידי חברת לוקהיד מרטין האמריקאית ,  מכונה גם  " סופר הרקולס ",  ויותקנו בו מערכות ישראליות בהתאם לצרכים הביטחוניים היחודיים בארץ .  חיל האוויר הישראלי יקלוט את הראשון מבין שלושת המטוסים ב-2013 ואת האחרון ב-2015 .
 המטוסים יחליפו את מטוסי הקרנף המשרתים בצה"ל מאז שנות ה-60 ,  שקנו את תהילתם במהלך מבצע אנטבה ובמבצעים להעלאת יהודי אתיופיה .  המטוסים החדשים חסכוניים יותר בדלק ומסוגלים להגיע לטווחים רחוקים יותר .  בנוסף ,  תא הטייס במטוס החדש הוא דיגיטלי לחלוטין .  
תת אלוף במילואים יהושוע  ( שיקי )  שני ,  שהיה בעבר מפקד מערך התובלה בחיל האוויר והיום משמש כנציג לוקהיד מרטין בישראל הביע סיפוק בעקבות העסקה ." כמי הטיס את ה'קרנף' הראשון לישראל ב-1971 וכן הוביל את מטוסי הקרנף במבצע אנטבה ,  הגעת מטוס התובלה המתקדם בעולם לישראל והצטרפותו לחיל האוויר יהיו סגירת מעגל עבורי ". 
מלבד מדינות המערב ,  רכשו את מטוס התובלה החדש גם עירק עומאן ותוניס .
 
עסקת ענק ביטחונית בין ישראל וארה"ב
למרות המתיחות בין וושינגטון לירושלים חתמו המדינות על עסקת ענק לרכישת שלושה מטוסי תובלה בכ-210 מיליון דולרים .  המטוסים יחליפו את מטוסי ההרקולס ששימשו בין השאר בעת מבצע אנטבה

