החוק להארכת חופשת הלידה בדרך לאישור
הוועדה לקידום מעמד האישה בכנסת אישרה לקריאה שנייה ושלישית את החוק ,  שיאפשר חופשת לידה של 26 שבועות .  יו"ר הוועדה ח"כ חוטובלי : " הישג גדול שמיטיב עם היולדות "
 הוועדה לקידום מעמד האישה בכנסת אישרה היום  ( שני )  לקריאה שנייה ושלישית את הצעת חוק הארכת חופשת הלידה ,  שהגישו חברות הכנסת דליה איציק  ( קדימה )  ויו"ר הוועדה ציפי חוטובלי  ( ליכוד )  .  על פי הצעת החוק ,  עובדת שעבדה מעל שנה תהיה זכאית לחופשת לידה של 26 שבועות ,  כאשר 14 שבועות יהיו בתשלום ו-12 שבועות ללא תשלום .  עובדת שעבדה פחות משנה לפני הלידה תהיה זכאית ל-14 שבועות חופשת לידה בתשלום ולחופשה ללא תשלום שאורכה יהיה רבע מהתקופה שהיא עבדה לפני הלידה .  בתקופה זו יישמר מקום עבודתה של העובדת וההגנות עליה יהיו זהות להגנות על עובדת בחופשה ללא תשלום .  הצעת החוק קובעת עוד כי ההגנות על העובדת במהלך 12 השבועות יהיו זהות להגנות על עובדת הנמצאת בחופשת לידה .  בנוסף לכך ,  עובדת זו תזכה לזכויות הפנסיה המגיעות לה בגין התקופה לאחר שהשלימה שנה נוספת במקום עבודתה מרגע חזרתה מהחופשה הכוללת .  הסוגיה הזו התאפשרה לאחר סיכום שחברי הכנסת הגיעו אליו עם יו"ר התאחדות התעשיינים שרגא ברוש .  לדברי יו"ר הוועדה ,  ח"כ ציפי חוטובלי , " הגענו להישג גדול אשר מיטיב עם היולדות ומאפשר למי שעבדה יותר משנה במקום עבודתה ,  לצאת לחופשת לידה בת 26 שבועות ובנוסף לכך מיטיב עם מצבה של עובדת שעבדה פחות משנה ,  אשר זכאית כעת להאריך את חופשת הלידה ללא תשלום .  הישג נוסף שהגענו אליו הוא שמירת זכויות הפנסיה בתנאים מסויימים לעובדת שעבדה יותר משנה ולקחה את כל משך חופשת הלידה הארוכה ". 
ח"כ דליה איציק ,  מיוזמות החוק ,  אמרה : " זהו צעד נוסף בדרך למהפכה בהכרה של מדינת ישראל בזכויות הנשים העובדות ובמעמדן מול המעסיק .  לראשונה בישראל הוסכם עם המעסיקים במשק ,  כי בנוסף להארכת תקופת חופשת הלידה לחצי שנה ,  תישמר ההגנה הפנסיונית של העובדת על ידי המעסיק ,  לאורך כל תקופת החופשה ולא רק על התקופה שבתשלום ". 

החוק להארכת חופשת הלידה בדרך לאישור
הוועדה לקידום מעמד האישה בכנסת אישרה לקריאה שנייה ושלישית את החוק ,  שיאפשר חופשת לידה של 26 שבועות .  יו"ר הוועדה ח"כ חוטובלי : " הישג גדול שמיטיב עם היולדות "
 
