חוקרי המס פשטו גם על איגוד הכדורסל
אחרי חקירת זריף הגיעו החוקרים למשרדי האיגוד והחרימו מסמכים .  רייניש התייצב מרצונו לחקירה על מנת לנקות את שמו
התפתחות נוספת בחקירת העלמות המס של השופטים הבכירים בעולם הכדורסל הישראלי ארעה הערב  ( שני )  ,  כששני חוקרים מטעם רשות המיסים הגיע למשרדי איגוד הכדורסל והחרים מספר מסמכים ספציפיים שנוגעים לתאריכי שיבוצים שופטים בחו"ל ,  ולפרטים על נסיעות השופטים בשנים האחרונות .  החוקרים לא החרימו מחשבים מאיגוד הכדורסל או מסמכים נוספים .  מאיגוד הכדורסל נמסר : " נשתף פעולה עם כל גורמי החקירה "
 מוקדם יותר הגיע השופט יערי רייניש לרשות המסים ,  אך בניגוד לסמי בכר וירון זריף עשה זאת רייניש מרצונו על מנת לנקות את שמו ,  כשהוא מלווה ברואה חשבון על מנת לבצע בדיקת מס לחשבונותיו .
 עוד בבוקר נלקח השופט הבינלאומי ירון זריף לחקירה ברשות המסים ,  לאחר שזו פשטה על ביתו .  זריף הוא השופט השני שהגיע לחקירה במהלך השבוע האחרון לאחר שהשופט הבינלאומי סמי בכר נלקח גם הוא לחקירה בשבוע שעבר ,  במה שזעזע את עולם הכדורסל הישראלי .
 בדומה לבכר ,  גם זריף ניהל משחקים בחו"ל ונבדקת אפשרות לפיה הוא בחר להשקיע את כספיו בבנק של מוני פנאן .  ברשות המסים אמרו היום כי נבדקת אפשרות לפיה הוא פעל ,  לכאורה ,  יחד עם בכר בכדי להשקיע כספים אצל פנאן .  גורם ברשות המסים אמר הבוקר : " חקירת זריף היא המשך ישיר לחקירה כנגד בכר .  נבדקות מספר אפשרויות .  אולי הוא יוכל לדווח לנו על מקרים נוספים ". 
מאיגוד הכדורסל נמסר בתגובה : " לאור בדיקת שלטונות המס את פעילותם של שופטי הכדורסל בחו"ל ולאור בדיקת שלטונות המס בביתו של שופט הכדורסל ירון זריף ,  איגוד הכדורסל משתף פעולה עם רשויות החקירה השונות וימשיך לעשות כן גם בעתיד ".  
יו"ר האיגוד ,  שי שני ,  הוסיף : " שופט כדורסל חייב להיות נקי מכל רבב ואין זה משנה אם מדובר בעבירות אתיות הקשורות בתפקידו או שמדובר בעבירות פליליות מכל תחום אחר .  מדובר בחקירה חשובה ,  המתבצעת על ידי הרשויות המיומנות ביותר לכך והאיגוד יסייע לחקירה בכל דרך אפשרית .  היועץ המשפטי של האיגוד נמצא בקשר עם גורמי החקירה ואנו נפעל בכל חומרת הדין בהתאם לעדכונים שנקבל מהרשויות .  לא נהסס להשעות שופטים מפעילות במידת הצורך ".  
עדכון ראשון :  11:24

חוקרי המס פשטו גם על איגוד הכדורסל
אחרי חקירת זריף הגיעו החוקרים למשרדי האיגוד והחרימו מסמכים .  רייניש התייצב מרצונו לחקירה על מנת לנקות את שמו

