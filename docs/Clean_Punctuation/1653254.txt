היחסים מתחממים :  אשכנזי מבקר בטורקיה
לאחר שהיחסים בין המדינות סבלו בשנה האחרונה מירידות תלולות ,  הרמטכ"ל אשכנזי המריא לביקור בטורקיה .  זהו הביקור הראשון של רמטכ"ל ישראלי מאז שנת 2005
חוזרים להיות חברים ?  לראשונה מאז שנת 2005 המריא הבוקר  ( שני )  הרמטכ"ל גבי אשכנזי לביקור בן מספר שעות בטורקיה שם הוא צפוי לקחת חלק בכנס הבינלאומי של נאט"ו .  זהו הביקור הראשון של אשכנזי בטורקיה מאז פרוץ המשבר בין ישראל למדינה בשנה האחרונה .  במהלך המשבר בין המדינות ביטל הצבא הטורקי תרגיל משותף עם חיל האוויר הישראלי ,  לאחר שהיו שטענו בטורקיה כי אלו המטוסים אשר  " הפציצו חפים מפשע בעזה ".  בעקבות הצהרות אלו כמעט ולא הגיעו למדינה קציני צה"ל .  
במסגרת ביקורו צפוי אשכנזי להגיע במטוס של חיל האוויר לאנקרה ,  שם ייפגש עם מקבילו הטורקי הגנרל אילקר באשבו .  הפעם האחרונה שבה הגיע רמטכ"ל ישראלי לטורקיה היה במהלך 2005 ,  אז ביקר באנקרה דן חלוץ .  בנוסף צפוי אשכנזי בהמשך להיפגש עם שר ההגנה הטורקי ושדי גונול .  אשכנזי יתקבל במשמר כבוד ויניח זר באנדרטת הקבר של אתאטורק .  
רק אתמול חזר הרמטכ"ל מביקור ממושך בארה"ב שם נפגש עם בכירי מערכת הביטחון האמריקאית ודן עימם בין היתר בנושא האירני .  בשל ביקורו הקצר יחסית ,  לא צפוי אשכנזי להיתקל במחאות של ארגונים פרו פלסטינים בטורקיה ,  זאת על אף שכבר כונה בעבר כפושע מלחמה בהפגנות רבות שהיו בטורקיה על רקע מבצע עופרת יצוקה ,  בהן דרשו המפגינים להעמיד אותו לדין יחד עם בכירי הממשלה בעת המבצע בעזה .
 
היחסים מתחממים :  אשכנזי מבקר בטורקיה
לאחר שהיחסים בין המדינות סבלו בשנה האחרונה מירידות תלולות ,  הרמטכ"ל אשכנזי המריא לביקור בטורקיה .  זהו הביקור הראשון של רמטכ"ל ישראלי מאז שנת 2005

