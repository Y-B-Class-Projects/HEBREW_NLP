עלייה של כ-9% בביקוש לדירות חדשות בינואר-נובמבר ;  חיפה מובילה עם זינוק של 22%
כך עולה מנתוני הלמ"ס ;  העלייה נרשמה בכל המחוזות ,  למעט מחוז תל אביב ואזור יהודה והשומרון
בינואר-נובמבר 2009 חלה עלייה של כ-9% בביקוש לדירות חדשות בהשוואה לתקופה המקבילה ב-2008 ,  כך עולה מנתונים שפירסמה הבוקר  ( חמישי )  הלשכה המרכזית לסטטיסטיקה .  העלייה נרשמה בכל המחוזות ,  למעט מחוז תל אביב ואזור יהודה והשומרון ,  בהם חלה ירידה בביקוש לדירות חדשות.בנובמבר 2009 עמד הביקוש לדירות חדשות על כ-2,390 יחידות ,  מתוכן כ-1,340 דירות נמכרו לציבור הרחב וכ-1,050 דירות שהוחל בבנייתן שלא למטרת מכירה  ( שימוש עצמי של בעל הקרקע ,  קבוצות רכישה ,  השכרה ועוד )  .  כך עולה מנתונים מוקדמים של סקר התחלות בנייה וסקר מכירת דירות חדשות בבנייה ביזמה פרטית.באחד עשר החודשים הראשונים של 2009 עלה הביקוש לדירות חדשות במשק בכ-9% בהשוואה לתקופה המקבילה אשתקד .  העלייה נרשמה בתקופה זו הן במספר הדירות שנמכרו  ( עלייה של כ-25% )  והן במספר הדירות שהוחל בבנייתן שלא למטרת מכירה  ( עלייה של כ-5% )   .  במחוז תל אביב ,  כ-44% מהדירות שהוחל בבנייתן שלא למכירה ,  נבנות על ידי קבוצות רכישה.כ-35% מסך כל הביקוש לדירות חדשות בחודשים ינואר-נובמבר 2009 ,  היו במחוז המרכז וכ-19% וכ-13%  במחוזות הצפון ותל אביב ,  בהתאמה .  בחודשים ינואר-נובמבר 2009 נרשמה עלייה בביקוש לדירות החדשות בהשוואה לתקופה המקבילה אשתקד ,  בכל אחד מהמחוזות :  חיפה  ( 27.1% )  ,  המרכז  ( 17.7% )  ,  ירושלים  ( 8.8% )  ,  הדרום  ( 8.3% )  והצפון  ( 7.2% )  .  לעומת זאת ,  חלה ירידה של כ-8.8% בביקוש לדירות חדשות במחוז תל אביב ושל כ-9.3% באזור יהודה והשומרון .  המשקל של הבנייה שלא למכירה מסך כל הביקוש לדירות חדשות נע בין 23% במחוז תל אביב לבין כ-89% במחוז הצפון.מספר הדירות החדשות למכירה בבנייה ביזמה פרטית הולך ופוחת ,  ובסוף נובמבר 2009 הגיע ל-8,220 דירות בלבד ,  ירידה של כ-25% לעומת סוף נובמבר 2008 .  מתוך סך כל הדירות החדשות למכירה ביזמה פרטית בסוף נובמבר 2009 ,  כ-7,800 דירות חדשות נמצאו בבנייה פעילה ,  ו-420 היו דירות חדשות שבנייתן נסתיימה במהלך 15 החודשים האחרונים.כמחצית מהדירות החדשות למכירה ביזמה פרטית בסוף נובמבר 2009 ,  מוצעות למכירה מזה כ-10 חודשים  ( מתחילת בנייתן )  .  מאז תחילת בנייתן של הדירות החדשות למכירה עברו כ-14 חודשים בממוצע ,  בסוף נובמבר 2009 .  מכלל הדירות החדשות ,  שנותרו למכירה בבנייה ביזמה פרטית בסוף נובמבר 2009 ,  כ-34% מוצעות למכירה במחוז המרכז וכ-30% במחוז תל אביב .
 
עלייה של כ-9% בביקוש לדירות חדשות בינואר-נובמבר ;  חיפה מובילה עם זינוק של 22%
כך עולה מנתוני הלמ"ס ;  העלייה נרשמה בכל המחוזות ,  למעט מחוז תל אביב ואזור יהודה והשומרון

