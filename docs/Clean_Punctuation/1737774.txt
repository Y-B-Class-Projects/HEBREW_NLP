שחקן בעכו : " יתחיל בלגאן כשאוקוצ'ה יחזור "
 החלוץ יעמוד לרשות הקבוצה לאחר פגרת הנבחרת ,  מה שיגרום למצב של שבעה חלוצים . " זה לא יעבור בשקט ",  אמר שחקן בעכו
חלוץ הפועל עכו ,  אובודו אוקוצ'ה ,  צפוי לשוב לפעילות מלאה לאחר פגרת הנבחרת .  הגנאי ,  שהחלים משבר בכף רגלו ,  שב לאימונים מלאים השבוע אך צפוי לשוב לכשירות מלאה רק בעוד כשבועיים לאור העובדה שלא התאמן מעל שלושה חודשים .  על אף הבשורות הטובות ,  שחקנים בקבוצה מריחים את הבעייתיות בחזרתו של אוקוצ'ה בעקבות ריבוי החלוצים בקבוצה .  מדובר בלא פחות משבעה חלוצים שיעמדו לראשותו של אלי כהן והם :  ג'קו ערפאת ,  ניקולס פלצ'וק ומוחמד כליבאת ,  שהצטרפו הקיץ לאושרי גיטא ,  רועי דיין ,  עומרי אלמקייס ואוקוצ'ה שממשיכים מהעונה שעברה .  
שחקן בקבוצה התייחס לכך ואמר : " יתחיל פה בלגאן עם החזרה של אוקוצ'ה .  גם במשחקים שנפתח עם שלושה חלוצים לפחות אחד או שניים יהיו מחוץ לסגל וישבו ביציע ".  שחקן אחר בקבוצה הוסיף : " יש לנו שבעה חלוצים שכל אחד מהם הובא לקבוצה או נשאר בה כדי להוות חלק חשוב בסגל אם לא בהרכב ,  אז כשחלק מהחלוצים ייאלצו לשבת ביציע כי אין מקום על הספסל המירמור יעשה את שלו וזה בטוח לא יעבור בשקט ".  
בתוך כך בעכו נמשכות ההכנות למפגש מול הפועל חיפה בשבת כאשר בשורות טובות הגיעו היום מכיוונו של הבלם גבע ברקאי שצפוי להיות כשיר ולפתוח במרכז ההגנה .  מי שצפוי לשוב להרכב הוא החלוץ רועי דיין שבשבועיים האחרונים כבש רביעייה  ,  צמד מול מכבי חיפה בגביע הטוטו שלא הביא לו את חולצת ההרכב למשחק מול הפועל ר"ג בו כבש צמד נוסף שככל הנראה הוכיח לאלי כהן כי דיין צריך לקבל את הצ'אנס בהרכב הפותח .
 
שחקן בעכו : " יתחיל בלגאן כשאוקוצ'ה יחזור "
 החלוץ יעמוד לרשות הקבוצה לאחר פגרת הנבחרת ,  מה שיגרום למצב של שבעה חלוצים . " זה לא יעבור בשקט ",  אמר שחקן בעכו

