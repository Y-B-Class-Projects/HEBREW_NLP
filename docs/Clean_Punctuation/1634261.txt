שיטת השקשוקה נוסח מראדונה
מאמן ארגנטינה פרסם הסגל לקראת קוסטה ריקה ,  שכולל תשעה שחקנים חדשים ,  שמצטרפים למעל 90 זימונים ב-14 משחקיו
מאמן נבחרת ארגנטינה דייגו מראדונה ממשיך לעשות סלט ,  להזמין שחקנים מכל הבא ליד .  האלביסלסטה יערכו בקרוב משחק אימון נגד נבחרת קוסטה ריקה ,  והמאמן העגלגל זימן תשעה שחקנים חדשים לסגל שמונה בסך הכול 19 .  ב-14 משחקיו כמאמן הנבחרת זימן מראדונה לסגל הנבחרת לא פחות מ-90 שחקנים ,  בכך יש הרבה כדי להעיד יותר מכל על חוסר ההיררכיה שלו .
 מי שקיבל זימון מחודש הוא חוזה סוסה ,  שהושאל מבאיירן מינכן לאסטודיאנטס .  סוסה ערך חמש הופעות בנבחרת ,  האחרונה שבהן הייתה במשחק הראשון של מראדונה נגד נבחרת סקוטלנד בנובמבר 2008 .  לעומתו של סוסה ,  מי שלא זומן הוא שחקנה של פיורנטינה מריו בולאטי ,  שדווקא כבש את השער נגד אורוגוואי ,  שהעלה את האלביסלסטה למונדיאל .
 השחקנים המנוסים ביותר בסגל החדש של מראדונה ,  ששוהה כרגע בפרטוריה שבדרום אפריקה כדי לבדוק את טיבו של מחנה האימונים של הנבחרת לקראת המונדיאל ,  הם פדריקו אינסואה עם 11 הופעות ומרטין פאלרמו עם 10 .
 
שיטת השקשוקה נוסח מראדונה
מאמן ארגנטינה פרסם הסגל לקראת קוסטה ריקה ,  שכולל תשעה שחקנים חדשים ,  שמצטרפים למעל 90 זימונים ב-14 משחקיו

