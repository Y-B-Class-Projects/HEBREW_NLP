ספרד :  תבוסה מביכה ללימונד ומנורקה
הקבוצה הושפלה 84:44 על ידי אלופת אירופה ברצלונה ,  הגארד תרם שתי נקודות .  קאחה לבוראל ניצחה 81:90 את פואנלברדה
מנורקה ורביב לימונד ספגו היום  ( ראשון )  הפסד מביך במיוחד ,  במסגרת המחזור החמישי בליגה הספרדית .  הקבוצה הובסה 84:44 על ידי ברצלונה ,  כשהגארד הישראלי תורם שתי נקודות ושלושה אסיסטים בלבד ב-27 דקות על הפרקט .  אצל אלופת אירופה סיימו חמישה שחקנים עם מאזן נקודות דו ספרתי :  חואן קרלוס נבארו הוביל את החגיגה עם 16 ,  פיט מייקל עם 14 ,  יאקה לקוביץ' קלע 13 ,  ארזם לורבק 12 וטרנס מוריס הוסיף 10 נקודות .  ויקטור סאדה קלט 10 ריבאונדים .  למנורקה זהו הפסד שלישי והיא במקום ה-13 ,  בארסה עם מאזן 1:4 והיא חולקת את המקום הראשון עם קאחה לבוראל וריאל מדריד .  
קאחה לבוראל ,  יריבתה של מכבי תל אביב ביורוליג ,  ניצחה 81:90 את האקסית של טל בורשטיין פואנלברדה .  מירזה טלטוביץ' הצטיין עם 23 נקודות ,  פאו ריבאס קלע 15 ודייויד לוגאן הוסיף 12 .  אוניקאחה מלאגה ,  שהפסידה לריאל מדריד ביורוליג השבוע ,  ספגה תבוסה כואבת במיוחד .  הירוקים הפסידו 89:71 לבילבאו ,  כשמרקו באניץ' הצטיין עם 21 נקודות .
 
ספרד :  תבוסה מביכה ללימונד ומנורקה
הקבוצה הושפלה 84:44 על ידי אלופת אירופה ברצלונה ,  הגארד תרם שתי נקודות .  קאחה לבוראל ניצחה 81:90 את פואנלברדה

