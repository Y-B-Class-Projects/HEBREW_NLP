דובאי למצרים : " אלצו את ישראל להתנצל "
 בכיר באיחוד האמירויות ביקש מנשיא מצרים מובארק לגרום לישראל להתנצל על חיסול אל -מבחוח ,  המיוחס למוסד .  במקביל ,  דיווחה דובאי כי המחסלים השתמשו בכרטיסי אשראי מזוייפים
היועץ לביטחון לאומי באיחוד האמירויות ,  הזאע בן זאיד אל נהיאן ,  הציג בפני נשיא מצרים חוסני מובארק פרטים חדשים מחקירת חיסולו של בכיר חמאס מחמוד אל-מבחוח בדובאי לפני חודש ,  כך דיווח הבוקר  ( שבת )  העיתון הקטארי  " אל-ערב ".  על פי הדיווח ,  נציגי איחוד האמירויות ביקשו ממצרים להעביר לישראל מחאה חריפה על כך שהמוסד ביצע את החיסול בדובאי .  
עוד נאמר כי  " נציגי האמירויות העבירו למצרים את ההחלטה הסופית בנוגע לזהות האשמים בפרשה ,  הכוללת בכירים ישראלים .  ההחלטה כוללת לא רק את ראש המוסד ,  אלא גם את ראש הממשלה נתניהו עצמו ".  כמו כן ,  נציגי איחוד האמירויות הציגו למצרים סקירה של פרטי חקירת החיסול ,  וגינו באופן חריף את הרשות הפלסטינית בשל מעורבות שני הפלסטינים שנעצרו .
 בנוסף דווח כי מצרים הביעה הבנה לעמדת איחוד האמירויות  " בנושא הרגיש הזה ",  ואף הבטיחה להשקיע את מירב מאמציה כדי לפתור את המשבר שנוצר .  על פי הדיווח ,  ייתכן שמצרים תפעל לשכנע את ישראל להתנצל באופן רשמי בפני איחוד האמירויות ולהבטיח כי לא תבצע בעתיד פעולות נוספות מסוג זה על אדמתה .
 במקביל ,  דיווחה משטרת דובאי שברשותה ראיות נוספות על פעילות הצוות שחיסל את בכיר חמאס מחמוד אל-מבחוח במדינה ." יש לנו מידע המאשר שהחשודים רכשו את כרטיסה הטיסה שלהם מחברות בארצות זרות .  הם עשו זאת באמצעות כרטיסי אשראי הנושאים שם זהה לזה שמופיע בדרכונים ",  צוטט מפקד המשטרה בדובאי ,  דאחי חלפאן תמים ,  בתקשורת המקומית .
 
דובאי למצרים : " אלצו את ישראל להתנצל "
 בכיר באיחוד האמירויות ביקש מנשיא מצרים מובארק לגרום לישראל להתנצל על חיסול אל -מבחוח ,  המיוחס למוסד .  במקביל ,  דיווחה דובאי כי המחסלים השתמשו בכרטיסי אשראי מזוייפים

