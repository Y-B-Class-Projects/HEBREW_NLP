רשת המלונות הייאט של משפחת פריצקר מתכננת רכישות של מלונות בערים מרכזיות ברחבי העולם
הרשת ,  שהפכה לחברה בורסאית בנובמבר ,  עשוי אף לרכוש מותג מלונות ,  אמר המנכ"ל בראיון ל"וול סטריט ג'ורנל "
 רשת המלונות הייאט  ( סימול h )  ,  אשר הפכה לחברה בורסאית בחודש נובמבר ונמצאת בשליטת משפחת פריצקר משיקגו ,  מתכננת לבצע רכישות של מלונות בערים מרכזיות ברחבי העולם בניסיון להרחיב את פרישתה ,  אמר מנכ"ל החברה בראיון לעיתון  " וול סטריט ג'ורנל ".  כך למשל ,  ציין הג'ורנל ,  יש לרשת שני מלונות בלבד בלונדון ,  שלושה בפאריס ,  ושניים בניו יורק . " אנו מאמינים כי יש הזדמנויות לרכישת נכסים או אולי ,  בשלב מסוים ,  אפילו מותג ",  אמר מנכ"ל הייאט ,  מרק הופלמזיאן ,  בראיון לג'ורנל . " במונחי של תחזית רכישות ,  זה יהיה תלוי במה יש בשוק ",  הוסיף . " אנחנו מחפשים ,  ותמיד פתוחים ,  להזדמנויות במגזר הנופש ",  המשיך . " הדבר נכון גם לגבי מלונות עם מרכזי כנסים .  באשר למלונות לאנשי עסקים ,  ההתמקדות שלנו היא בנקודות מפתח ברחבי העולם ,  שמהוות שער ".  הייאט הפכה לחברה בורסאית בחודש נובמבר לאחר שגייסה 950 מיליון דולר בהנפקה הראשונה לציבור - ה-ipo השלישית בגודלה בארה"ב בשנת 2009 .  משפחת פריצקר ,  אחת המשפחות העשירות בארה"ב ,  מכרה במסגרת ההנפקה 38 מיליון מניות קלאס a של הייאט במחיר של 25 דולר למניה - קרוב לקצה העליון של טווח מחיר היעד של 23-26 דולר .  ההנפקה כללה מכירה של מניות קלאס a בלבד של הייאט ,  אשר מעניקות רק עשירית מזכות ההצבעה של מניות קלאס b ,  בהן תמשיך משפחת פריצקר להחזיק .  לפני ההנפקה ,  החזיקה משפחת פריצקר ב-85% ממניות הייאט ,  ותמשיך להחזיק בשליטה בחברה גם לאחר ההנפקה .  משפחת פריצקר ,  השותפה של משפחת עופר בחברת שיט התענוגות רויאל קריביאן ,  ייסדה את רשת מלונות הייאט בשנת 1957 .  החברה הפכה לחברה בורסאית החל משנת 1962 ,  בטרם משפחת פריצקר שבה והפכה אותה לחברה פרטית בשנת 1979 .  בשנת 2007 מכרה המשפחה נתח כ-15% ממניות החברה תמורת מיליארד דולר .  בין הרוכשים היו בנק ההשקעות גולדמן סאקס  ( 7.5% )  וחברת ההשקעות מדרון קפיטל  ( 6.1% )  ,  הנמצאת בשליטת רוב וולטון ,  יו"ר ענקית הקמעונאות וול-מארט .  רשת הייאט מפעלה 413 מלונות ברחבי העולם ,  הכוללים כ-120 אלף חדרים ,  ומעסיקה 46 אלף עובדים .  החברה רשמה הפסד נקי של 31 מיליון דולר בשלושה הרבעונים הראשונים של השנה ,  וירידה של 17% בהכנסות ,  ל-2.4 מיליארד דולר .  פני פריצקר ,  בת המשפחה ,  שימשה כמגייסת הכספים הארצית הראשית של מטה ברק אובמה במהלך מסע הבחירות שלו .  בהמשך עלה שמה כמועמדת לשמש בתפקיד שרת המסחר בממשל ,  אולם בסופו של דבר העדיף אובמה מועמד אחר .  בשנים האחרונות ,  מאז פרוץ משבר משכנתאות הסאבפריים בארה"ב ,  טענו מומחי בנקאות ועיתונאים כי משפחת פריצקר היתה האחראית על יצירת המשבר בשוק הסאבפריים בארה"ב ,  וכי בנק סופיריור - בנק הלוואות באזור שיקגו שהיה בשליטת משפחת פריצקר - היה חלוץ בתחום של מכירת אג"ח מגובות משכנתאות סאבפריים ,  אשר היו אחראיות ליצירת המשבר בשוק המשכנתאות בארה"ב .  סופיריור נסגר בקיץ 2001 בהוראת רשויות הבנקאות בארה"ב לאחר שנמצא אשם במדיניות הלוואות לוקה ,  פיקוח לא נאות על עובדים וניהול חשבונות לא תקין .  משפחת פריצקר שילמה עוד קודם לכן לרשויות בארה"ב קנס של 100 מיליון דולר והסכימה לשלם 335 מיליון דולר נוספים ,  ללא ריבית ,  על פני תקופה של 15 שנים ,  על מנת להימנע מעונש בגין קריסת הבנק .  בעלי חשבונות בבנק לא היו כה בני מזל ,  וכ-1,400 בעלי פיקדונות איבדו את מרבית חסכונותיהם .  קריסת הבנק עלתה לחוסכים ולקופת האוצר האמריקאי כחצי מיליארד דולר .
 
רשת המלונות הייאט של משפחת פריצקר מתכננת רכישות של מלונות בערים מרכזיות ברחבי העולם
הרשת ,  שהפכה לחברה בורסאית בנובמבר ,  עשוי אף לרכוש מותג מלונות ,  אמר המנכ"ל בראיון ל"וול סטריט ג'ורנל "
 
