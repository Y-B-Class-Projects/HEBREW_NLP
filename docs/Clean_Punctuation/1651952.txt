יורוליג :  גם ויטוריה עשתה דפיקות לב לאוהדים
הספרדים ניצחו 90:102 את ציבונה אחרי הארכה ועלו על חשבון חימקי .  ברצלונה סיימה ראשונה בבית ותפגוש את ריאל מדריד
מחזורי סיום בכל ענף נוטים להיות דרמטיים ,  אבל מחזור הסיום של הטופ 16 היה מעניין במיוחד .  קאחה לבוראל ויטוריה חזרה מפיגור וקלעה 24 נקודות בהארכה כדי לנצח 90:102 את ציבונה זאגרב ולעלות לשלב הבא .  הקבוצה שיצאה מאוכזבת מהחגיגה הבאסקית היא חימקי מוסקבה ,  שעשתה את העבודה שלה עם ניצחון 83:96 על אולימפיאקוס ,  אך הודחה בגלל הפרשי סלים .  אחת שלא היה לה על מה לשחק וניצחה היא אלופת אירופה ,  פנאתינייקוס ,  שכבר איבדה סיכוי להעפיל ,  אבל ניצלה את המשחק האחרון שלה ביורוליג כדי לנקום במארוסי על ההפסד במפגש הקודם ביניהן ,  ניצחה אותה 79:82 ,  ומנעה ממנה את האפשרות לעלות לשלב ההצלבה .  באותו הבית ,  הביסה ברצלונה כצפוי 64:82 את פרטיזן בלגרד וסיימה ראשונה .  במשחק חסר חשיבות ניצחה סיינה 87:93 את אפס פילזן .  פורקום סופוט ,  שהבטיחה את המקום השני עוד לפני הערב ,  הובסה 82:63 במשחק שסגר עבורם את הטופ 16 בטעם חמצמץ .
 משחקי רבע הגמר :
 מכבי תל אביב - פרטיזן בלגרדברצלונה - ריאל מדרידאולימפיאקוס - פרוקום סופוטצסק"א מוסקבה - קאחה לבוראל ויטוריה
בניגוד ללא מעט הערכות מוקדמות של בית ו' ,  המשחק האחרון שהתקיים באיטליה היה לפרוטוקול בלבד ,  מאחר וגם סיינה וגם אפס פילזן הודחו עוד לפני הערב .  האיטלקים הצליחו לנצח 87:93 ויכולים להתנחם שסיימו את הטופ 16 עם המקום השלישי המכובד .  אוהדי סיינה קיבלו בברכה את ארגין עתאמן ,  מאמנה של פילזן ,  שהיה הראשון להוביל את סיינה לפיינל פור כלשהו  ( 2003 )  ,  כמו גם את בוטסי ת'ורנטון ,  שהיה אחד מעמודי התווך של האיטלקים בשנים האחרונות ,  מה שיהפוך את המפגש לפיקנטי בדרך אחרת .  
סיינה יכולה להתנחם גם בעובדה שסיימה את העונה האירופית שלה עם מאזן ביתי מושלם ,  שכולל שבעה ניצחונות בשבעה משחקים .  הקבוצה של סימונה פיאנג'יאני נהנתה מערב מצוין של רומיין סאטו ודייויד הוקינס שקלעו 22 נקודות כל אחד וטריל מקינטייר הוסיף 14 נקודות .
 פנאתינייקוס - מארוסי 79:82
אחד המשחקים המסקרנים ביותר של הערב התקיים ביוון ,  באולם הביתי של פנאתינייקוס ומארוסי ,  בו שתיהן הרגישו כמו בבית .  ה"אורחים "  ידעו שהם חייבים ניצחון על אלופת אירופה היוצאת ,  בצירוף ניצחון של רצלונה על פרטיזן כדי להגיע להצלבה ,  וכצפוי נתנו את כל מה שיש להם .  קבוצתו של אוברדוביץ' ,  שחסרה לא מעט שחקנים חשובים  ( ספאנוליס ,  דיאמנטידיס ופקוביץ' )  ,  לא עמדה לעשות חיים קלים ליריבה שלה לליגה ,  וברבע הראשון היא הוליכה ב-6 .  
בילי קיז החזיק את מארוסי קרוב קרוב ,  ולמחצית ירדה קבוצתו בפיגור 2 בלבד .  המשחק המשיך להיות צמוד מאוד עד לדקות האחרונות ,  כשמייק באטיסט מעניש את הגנת מארוסי פעם אחר פעם ,  אבל האורחים לא נתנו לאלופה לברוח מהם ,  ושתי קליעות עונשין של מאברואידיס קבעו שיוויון 77:77 ,  פחות מדקה לסיום .  באטיסט שוב העניש ,  וג'ארד הומאן החטיא מן העבר השני את אחת מזריקות העונשין שלו ,  ואיפשר לפוטסיס להעלות את פנא ליתרון 3 .  
קיז נשלח גם הוא אל הקו וגם הוא החטיא אחת .  יאסיקביצ'יוס לקחת את הריבאונד ,  הלך אל הקו ,  וקלע רק אחת ,  ופנאתינייקוס ביתרון 3 .  הכדור הלך לבילי קיז ,  שקלע 4 שלשות עד אותו רגע ,  אבל הפעם הכדור הלך החוצה .  מארוסי עוד לקחה ריבאונד ,  וקיבלה צ'אנס נוסף ,  אבל החטיאה גם את ההזדמנות האחרונה ,  ופנאתינייקוס ,  בלי שום דבר לשחק עובור ,  מעיפה את אחותה הקטנה מהיורוליג .  באטיסט הוליך את קלעי פנאתינייקוס עם 21 נקודות ,  להן הוסיף גם 8 ריבאונדים ,  שארונאס יאסיקביצ'יוס  ( 5 אסיסטים )  ושרמדיני קלעו 11 נקודות כל אחד ,  בעוד דרו ניקולס קלע 10 .  למארוסי :  ג'ארד הומאן ובילי קיז 13 נקודות כל אחד .  
ברצלונה- פרטיזן בלגרד 64:82
לא מעט עיניים של ראשי מכבי תל אביב הופנו למשחק הזה ,  כשהם ידעו שממנו תצא היריבה שלהם לשלב ההצלבה .  כצפוי ,  ברצלונה נקמה בפרטיזן בלגרד ,  שהייתה היחידה שניצחה את הבלאוגראנה בטופ 16 ,  ודרסה אותה 64:82 בדרך למקום הראשון בבית ודרבי לוהט מול ריאל מדריד ברבע הגמר .  הסרבים יפגשו את מכבי תל אביב .
 ברצלונה נהנתה מעוד משחק פנטסטי של חואן קרלוס נבארו ,  שקלע 18 נקודות ,  ג'יאנלוקה באזילה הוסיף 13 ,  ארזם לורבק עם 11 ויאקה לאקוביץ' שהוסיף 10 וסגר רשימה של ארבעה שחקנים שקלעו מעל 10 נקודות וסך הכול 11 שחקנים שתורמים נקודות .  בפרטיזן היה זה לורנס רוברטס שניחם את המפסידה עם 14 נקודות .
 פורקום סופוט - מלאגה 82:63
הקבוצה המפתיעה של שלב הטופ 16 הובסה 82:63 על ידי אחת המאכזבות הגדולות במשחק שלא שינה דבר ,  כיוון שהפולנים כבר הבטיחו את מקומם בהצלבה ,  ולא יכלו לסיים במקום הראשון ,  בעוד הספרדים הודחו עם מאזן 4:2 .  בסופוט הצטיין ראטקו וארדה עם 16 נקודות ,  רוני בורל הוסיף 11 .  במלאגה ,  קלע ג'ואל פרילנד 17 נקודות ,  ברני רודריגז 15 וקרלוס חימנז הוסיף 13 .  הפולנים יפגשו בהצלבה את אולימפיאקוס החזקה ,  כשיתרון הביתיות יעמוד לזכותם של היוונים .
 קאחה ויטוריה - ציבונה זאגרב 90:102  ( אחרי הארכה ) 
חגיגה ענקית לספרדים ,  שעלו לשלב הבא בזכות הפרש סלים עדיף מזה של חימקי מוסקבה .  הקבוצה של ליאור אליהו ,  שקלע שש נקודות ב-13 דקות ,  חזרה מפיגור בו הייתה לאורך רוב שלבי המשחק לשוויון 78:78 דרמטי אחרי 40 דקות .  ויטוריה הייתה צריכה ניצחון בהפרש גבוה ,  שכן חימקי ,  שהייתה עם 6 נקודות פחות מהספרדים ,  הוליכה בהפרש של יותר מ-20 נקודות לאורך כל המשחק .  
אל ההארכה עלתה קאחה לבוראל ויטוריה בטירוף ,  קלעה 24 נקודות בחמש דקות בדרך לניצחון 90:102 עצום ,  שמעלה אותה לשלב הבא ,  שם תפגוש את צסק"א מוסקבה בשיחזור של המשחק מהשלב הראשון .  מירצה טלטוביץ' ,  מי אם לא הוא ,  סיים את המשחק עם 25 נקודות ,  פרננדו סן אמטריו קלע 19 ,  מרסיליניו הוארטס הוסיף 16 .  ציבונה נהנתה מערב גדול של מארקו תומאס שקלע 23 נקודות ,  ודראן וקוסיץ' הוסיף 20 .
 חימקי מוסקבה - אולימפיאקוס 83:96
הרוסים היו בעמדה לא פשוטה לפני ,  למרות שהמשחק התקיים אצלם בבית ,  והקבוצה שעמדה מולם כבר הבטיחה לעצמה את המקום הראשון בבית ואת יתרון הביתיות לשלב הבא .  חימקי ,  שהייתה צריכה ניצחון בשבע נקודות יותר ממה שתעשה ויטוריה ,  הצליחה לעלות ליתרון עצום כבר בהתחלה כשהרבע הראשון הסתיים ב-19:31 .  
הרוסים המשיכו לשחק מצוין וסגרו את הרבע השלישי ביתרון של 60:78 .  ברבע הרביעי הצליחו היוונים לסגור מעט את ההפרש הגדול ,  ולתסכל את הרוסים ששמעו על המהפך של קאחה לבוראל .  המשחק הסתיים ב-83:96 לחימקי מוסקבה שאומנם נקמה באולימפיאקוס ,  שניצחה בפעם הקודמת 69:87 ,  אבל הודחה .  קית' לאנגפורד הצטיין בחימקי עם 24 נקודות ,  מיודענו קלי מקארתי הצטיין עם 21 ,  ראול לופז הוסיף 14 .  באולימפיאקוס הצטיין לינאס קלייזה עם 17 נקודות ,  ת'או פאפאלוקאס קלע 14 ,  הלפרין סיים את המשחק ללא נקודות בחמש דקות .  היוונים יפגשו בשלב הבא את פרוקום סופוט .
 
יורוליג :  גם ויטוריה עשתה דפיקות לב לאוהדים
הספרדים ניצחו 90:102 את ציבונה אחרי הארכה ועלו על חשבון חימקי .  ברצלונה סיימה ראשונה בבית ותפגוש את ריאל מדריד

