בימ"ש :  שיעור הריבית על הגשת ערעורי מס שהתגלו כסרק יהיה גבוה ב-30% מהריבית החוקית
כל עוד המחוקק לא קבע הסדר באשר לתשלומי הריבית ,  בית המשפט צריך להטיל ריבית הרתעתית
השופט מגן אלטוביה הביע השבוע את מורת רוחו בנוגע לערעורי סרק המוגשים לבית המשפט בכל הקשור לגביית מס .  לדבריו ,  כל עוד המחוקק לא קבע הסדר באשר לתשלומי הריבית שישולמו על ערעורים אלו וכאשר בית המשפט מוצא כי מדובר בערעורי סרק ,  הרי שבית המשפט צריך להטיל ריבית הרתעתית על ערעורים אלו.השופט דן בשמונה ערעורים שונים שהגישו  " פלקובי חברה לבניין והשקעות בע"מ ",   " אגם חברה לבניין ",  אליהו יעקובי ,  וגדי מכלוף ,  באשר לגביית המס על ידי פקיד השומה של נתניה במהלך השנים 1994 ועד לשנת 2001 .  בפסק דינו כתב השופט אלטוביה : " אופיין של הטענות ,  דלות התשתית הראייתית ויותר מכך ,  העדרה של תשתית לביסוס מרבית הטענות ,  העדרה של מישנה סדורה בקשר עם הטענות שהעלו המערערים ,  העדר התייצבות אחד המערערים לדיון ומשך הזמן הרב שבו התנהלו הערעורים בבית המשפט "  הביאו אותו למסקנה כי מדובר בהליכי סרק .  לדבריו ,  בנסיבות הללו יש לקבוע באופן חריג ,  וכל עוד לא יסדיר המחוקק את הריבית שיש לשאת בגין ערעורים אלו ,  הרי שיש לקבוע ריבית הרתעתית כאמור .  לכן ,  קבע השופט אלטוביה כי המערערים ישלמו ריבית שנתית חריגה של 30% משיעור הריבית החוקית שתתווסף לחובות המס ולהפרשי ההצמדה מיום הגשת הערעורים.בנוסף הטיל השופט על המערערים הוצאות משפט ושכר טרחה גבוהים .  בין היתר ,  על  " פלקובי חברה לבנין והשקעות בע"מ ",  הטיל השופט סכום של 118 אלף שקל הוצאות ושכר טרחה שעליה לשלם לפקיד השומה נתניה .
 
בימ"ש :  שיעור הריבית על הגשת ערעורי מס שהתגלו כסרק יהיה גבוה ב-30% מהריבית החוקית
כל עוד המחוקק לא קבע הסדר באשר לתשלומי הריבית ,  בית המשפט צריך להטיל ריבית הרתעתית

