ורד בשם אחר 
" רגל אחת בחוץ ",  חלק ב' ,  פרק ב' :  האוילרס המשיכו לא להצליח וגילו מה יכול אולי לעזור להם לעלות על דרך המלך :  שינוי השם 
" מה יש בשם ?  מה שאנו קוראים  " ורד "
 בכל שם אחר ישמור על ניחוחו המתוק ..  ." 
 ( וויליאם שייקספיר , " רומיאו וג'ולייט ",  1597 )  
" הכל נשאר כמו שהיה וכל שינוי הוא רק קוסמטי
אם תקלף את הקליפה  אסתר המלכה היא רק אתי "
  ( אלון אולארצ'יק , " מאיר ואלון ",  1984 ) 
בראשית שנת 97' היה וורן סאפ תאקל הגנתי בן 24 ,  שחצן וחוצפן עם פה גדול ,  שזה עתה סיים את עונתו השניה בנמושה העלובה ביותר של הליגה ,  טמפה ביי באקנירס .  תשע הסאקס שצבר באותה עונה גרמו לפיו לגדול עוד יותר מהרגיל .  זמן מה לאחר שצפה בעוד פלייאוף בטלוויזיה ,  נתקל במקרה במאמנו הצעיר טוני דאנג'י במסדרונות משרדי הקבוצה ,  בצמוד לאצטדיון  " הוליהן "  הפרימיטיבי והמגושם שבשולי העיר טמפה .  כידוע היטב לסאפ ,  היה דאנג'י היפוכו המוחלט :  אדם שקט ,  מדוד ,  מחושב ,  רגוע ,  שמעולם לא הרים קולו ולא ניסה להתבלט בשום מסגרת .  הוא היה המטרה המושלמת עבור סאפ ,  וסאפ ,  עדיין  " חם "  בעקבות עונת 10:6  העונה ה-14 ברציפות של הקבוצה במאזן שלילי  עשה את מה שעשה תמיד ,  בכל מצב :  נאם .
" קואץ' ,  הארגון הזה הוא בדיחה .  אנחנו הבדיחה של הליגה !  אף אחד לא לוקח אותנו ברצינות .  חייבים לעשות שינוי משמעותי כאן .  מה זה האצטדיון הזה ?  מה זה הסמל הזה ?  מה ל *  *  *  *  *  המדים האלה בצבע קרטיב ?  אנחנו נראים כמו קבוצת ג'וניור קולג' מ *  *  *  *  *  *  !  "
 דאנג'י ,  כמו תמיד ,  לא התרגש מהרטוריקה של סאפ .  הוא הניח יד על כתפו של התאקל הענקי ,  הביט בעיניו ,  ואמר בשקט : " וורן ,  אתה צריך לסמוך עליי .  הכל כאן אכן ישתנה ,  ובקרוב מאד .  הסמל ,  המדים ,  האצטדיון  הכל יוחלף .  דיברתי על זה עם מר גלייזר ,  והוא ידאג לכך ". 
המאמן הרגוע המשיך בדרכו ,  משאיר את סאפ במצב בלתי מוכר לו :  שתיקה שכולה הלם .
 ואכן ,  כעבור חודשים ספורים הציגה טמפה מראה חדש ,  שונה באופן מהותי מזה של עשרים ואחת העונות הקודמות :  חולצות אדומות ,  מכנסיים וקסדות אפורים ,  וסמל חדש  במקום הפיראט המגחך  " באקו ברוס ",  גולגולת ושתי חרבות .  התוצאה על המגרש הייתה מיידית  לראשונה מאז עונת 82' סיימה טמפה במאזן חיובי והגיעה לפלייאוף .  כעבור שנה נסגר אצטדיון  " הוליהן "   ( המכונה  " הסומבררו ")  והוחלף באצטדיון חדש ומשוכלל ,  כולל ספינת פיראטים שתותחיה  " יורים "  בכל ט"ד של הקבוצה המקומית .  הבאקנירס הגיבו בעוד שלוש הופעות בפלייאוף ,  ולבסוף  בזכייה היסטורית בסופרבול .
 טמפה ביי לא היתה הקבוצה היחידה שנעזרה בשינוי תדמית כדי לשנות את גורלה .  באותה שנה ממש השליכה דנבר ברונקוס לפח האשפה של ההיסטוריה את החולצות הכתומות שסימלו אותם במשך עשרות שנים  ( והיוו את ההשראה לכינויה של הגנת הקבוצה בשנות השבעים , " אורנג' קראש ")  ואת סמל הסוסון העומד על רגליו האחוריות ,  והחליפה אותם במדים בצבע כחול כהה  ( עם פס כתום זוהר כמזכרת )  ובסמל ראש סוס זועם ומאיים .  מייד הפכה הקבוצה מהלוזרית הקבועה של הסופרבול  ( ארבע הופעות ,  ארבעה הפסדים )  לאלופה פעמיים ברציפות .  סיאטל סיהוקס החליפו את הסמל שלהם בראש נץ זועם ומאיים ..  .  וכעבור שלוש שנים הגיעו לסופרבול לראשונה בתולדותיהם .  ואריזונה קרדינלס ,  הלוזרים של כל הזמנים ,  עשו שינוי דומה בסמל שלהם  ( מסתבר שאפילו ציפור לא מפחידה במיוחד כמו הקרדינל יכולה להראות זועמת ומאיימת ..  .)   ותוך שלוש שנים מצאו אף הם את עצמם בסופרבול לראשונה בתולדותיהם .
 בפרק  " בין האנק לאלוויס "  תיארנו את הדפוס הקבוע אליו נקלעה קבוצת טנסי אוילרס בעונת 98'  מאזן 8:8 שלישי ברציפות ,  ללא הופעה בפלייאוף ,  ללא התקדמות וללא נסיגה .  השינוי המתבקש החל ,  כמו בטמפה ביי שנתיים קודם לכן ,  בפרטים הטכניים ,  ה"קטנים "   בהם ,  כידוע ,  נמצא אלוהים .
 בתחילת שנת 99' חשו כל תושבי נשוויל ושחקני האוילרס בשינוי ההולך ומסתמן על קו האופק  ליתר דיוק ,  על קו האופק הצפוני של הדאונטאון ,  בו נראה בבירור צילו העצום של האצטדיון החדש ,  הקולוסיאום .  ההתרגשות לקראת פתיחתו הקרובה של הבית ה"אמיתי "   האצטדיון הראשון שנבנה בעיר עבור קבוצה מקצוענית בליגה בכירה  סחפה את האוהדים והגיעה עד למשרדיו של הבעלים , " באד "  אדאמס .  לכבוד המעבר לקולוסיאום ,  ועל מנת להטביע חותם רשמי על הפיכת הקבוצה מאורחת לרגע לנושאת הדגל של הספורט המקצועני במדינת טנסי ,  החליט אדאמס לשנות מקצה אל קצה את תדמיתה .
 קשה להגזים במידת הקושי האישי שהיה לאדאמס להחליט על השינוי .  לא רק שהקים את הקבוצה והנהיג אותה מזה 40 שנה :  שמה סימל הן את הקשר לעירו יוסטון ,  שעזיבתה הייתה קשה דיה עבורו  והן את ליגת ה-AFL שהיה ממייסדיה ,  ליגה שצמחה על בסיס רווחי הנפט שלו ושל שותפו ,  למאר האנט .  מגדל הקידוח שהתנוסס על קסדות השחקנים היה אות לרקע האישי שלו ,  בראש ובראשונה .  הוויתור עליו היה כוויתור על חלק מעברו .
 אך ממש כשם שידע להכריע בעד המעבר לטנסי ,  ידע אדאמס גם הפעם להניח בצד את הרגשות האישיים ולתת קרדיט לעיר ולמדינה שאימצו את האוילרס אל חיקן .  שם הקבוצה הוחלף ל"טייטאנס "   מחווה לעיר נשוויל המכונה  " אתונה המערבית "  בגלל ריבוי האוניברסיטאות והמכללות בתחומיה  ( והכילה אפילו דגם מוקטן של הפרתנון ..  .)  .  במקום מגדל הקידוח הופיעו על הקסדות הלבנות סמל מדינת טנסי  ( עיגול כחול ובתוכו שלושה כוכבים אדומים )  והאות  " T "  עם להבות כחולות-אדומות .  המדים החדשים היו בצבעי כחול כהה ,  תכלת ולבן .  גרג איסטרברוק בטורו  " טיוזדיי מורנינג קוורטרבק "  כינה את הסמל החדש  "  הנעץ הבוער ".  .. 
מעבר להקשר היווני העתיק של השם  " טייטנס ",  היה לו גם קשר לליגת ה-AFL .  זה היה שמם המקורי של ניו יורק ג'טס .  לאחר שהחליפו את השם הפכו הג'טס מהנמושה של בית המזרח למנצחת הסופרבול הראשונה מהליגה הצעירה .  אדאמס קיווה כי השינוי ההפוך עליו החליט יביא לתוצאה דומה עבור טנסי .
 הסגל שהתייצב לעונת 99' של טנסי טייטאנס היה דומה למדי לזה שסיים במאזן 8:8 בעונה הקודמת .  כמה שחקנים צעירים יחסית כמו הגארד בנג'י אולסון והליינבקר ברון וורת'הם קודמו להרכב הראשון ,  וכמה שחקנים ותיקים ובראשם התאקל ההגנתי ג'ייסון פיסק והפולבק לורנזו ניל נרכשו מקבוצות אחרות .  שני רוקיס ,  האנד ג'בון קרס והקורנרבק סמרי רול ,  מצאו מקומם בהרכב ההגנה .  נתעכב מעט על שניים מהמצטרפים :  ניל וקרס .
 לורנזו ניל ,  המכונה  " לו-דאדי ",  החל דרכו בעונת 93' כבחירת הסיבוב הרביעי של הסיינטס .  במהלך ארבע עונות בניו אורלינס תפקד בעיקר כחוסם וסייע לרץ הלא מזהיר של הקבוצה ,  מריו בייטס ,  להשיג קרוב לאלף יארד בעונת 95' .  בעונת 97' עבר לג'טס ושם סייע לרץ הבינוני של הקבוצה ,  אדריאן מרל ,  לעבור את קו האלף .  עונה אחת לאחר מכן מצא עצמו בטמפה ,  וסייע לרץ במשקל זבוב ווריק דאן להגיע לאלף יארד .  שוב יצא ניל אל הדרך ובעונת 99' הגיע ,  כאמור ,  לנשוויל .
 פישר החליט להשתמש בתכונותיו של ניל כדי לשנות את נקודת האיזון בהתקפה שלו .  ניל הנמוך יחסית והכבד היה חוסם אפקטיבי במהלכי מסירה ,  אך עיקר כוחו היה במהלכי ריצה  הוא הוטח אל קו ההתנגשות כמו כדור באולינג המסלק מעל דרכו את ה"פינים "  ההגנתיים .  פישר חשב שיוכל לסייע הן לאדי ג'ורג' והן לסקרמבלים של מקנייר .  הוא הדיח את הטייט אנד ג'קי הריס מההרכב ,  ועבר לשחק במערך הקלאסי של  " החוף המערבי "   רץ ,  פולבק ,  טייט אנד אחד ,  ושני רסיברים .
 בתחום ההגנתי זיהה פישר בעיית פס-ראש בעונה הקודמת ופתר אותה על ידי בחירת הדראפט בסיבוב הראשון  ( מס' 16 )  ,  ג'אבון קרס מפלורידה .  קרס היה טיפוס פיסי נדיר ,  מה שזיכה אותו בכינוי  " הפריק ":  שחקן במידות של ליינבקר שכוחו העצום אפשר לו לשחק בקו ,  עם יד אחת על הקרקע .  מבחינה זו היה ההיפך מטיפוס הליינבקר הקלאסי של מערך 4-3  ( לורנס טיילור הגדול )  :  הוא דמה יותר לשחקנים עתידיים כמו הצמד פריני-מת'יס מהקולטס ,  ג'וליוס פפרס מקרוליינה ,  או אוסי יומניורה מהג'איינטס .  כיום אפשר לומר שבבחירת קרס הקדים פישר את זמנו בכמה שנים טובות .  המאמן העריך כי קרס יהפוך את טנסי לקבוצה דינמית יותר בהגנה וייצור לחץ רצוף על הק"ב של היריב .  הוא הציב אותו בעמדת האנד השמאלי וקיווה שההימור לא יתגלה כמכה להגנת הריצה .
 מלבד שני השינויים האלה היו טנסי טייטאנס זהים כמעט לטנסי אויילרס .  הפילוסופיה ההתקפית וההגנתית ,  סגנון המשחק ,  ההיררכיה בתוך הקבוצה  כולם נותרו ללא שינוי .  אך במדים החדשים ,  באצטדיון החדש ותחת השם החדש ,  יצאה הקבוצה לדרך חדשה לחלוטין ,  דרך לא מוכרת .
 ב-12 בספטמבר 99' התייצבה הקבוצה המחודשת למשחק הרשמי הראשון בקולוסיאום ,  שהיה מלא ב-65 אלף אוהדים .  הם באו לראות את הזהות החדשה של הקבוצה ,  המתייחסת באופן מוחלט לעיר נשוויל ;  את השחקנים החדשים ;  ובעיקר את סטיב מקנייר ,  שהפך כבר בעונה הקודמת לאהוב הקהל .  המקומיים העריכו את קשיחותו הרבה ,  את יכולתו הפיסית יוצאת הדופן ,  את קור הרוח שהפגין במצבי לחץ ,  והעובדה שהיה בן הדרום כמובן שלא הזיקה .  הקבוצה שנפל בגורלה לחנוך את הקולוסיאום הייתה היריבה הוותיקה לבית המרכז ,  סינסינטי בנגאלס ,  שמזה 31 עונות התכתשה עם האוילרס פעמיים בשנה ,  ושינוי השם של המארחים לא גרם כמובן לעמעום היריבות העזה ביו שתי הקבוצות .  המחצית הראשונה הייתה שייכת למקנייר ,  שמסר לשני ט"ד  ( שניהם לדייסון )  ורץ לעוד אחד .  הטייטאנס עלו ליתרון מבטיח ,  7:26 ,  אך אז נכנסה התקפת סינסינטי לפעולה עם 28 נקודות רצופות מאמצע הרבע השני עד אמצע הרבע הרביעי .  בשלב זה התעורר מקנייר ,  מסר לט"ד נדיר של אדי ג'ורג'  ( בשלוש עונותיו הראשונות של הרץ היו לו רק שני ט"ד בתפיסה )  ,  ולאחר שהגנת טנסי עצרה את האורחים ,  הוביל מקנייר דרייב מכריע שאכל את השעון ,  והסתיים בבעיטה מוצלחת של דל גרקו 8 שניות לסיום .  הקהל חזר הביתה מרוצה  גם מדים חדשים ,  גם אצטדיון חדש ,  גם קאמבק ברבע הרביעי ,  גם ניצחון בנקודה  ( 35:36 )  על הבנגאלס השנואים ,  וגם הצגה של מקנייר ,  שסיים עם 340 יארד ,  שלושה טאצ'דאונים וחטיפה .
 אך עד מהרה התברר כי אליה וקוץ בה :  במהלך המחצית השניה הופל מקנייר על ידי הליינבקר הצעיר והמצטיין של סינסינטי ,  טקיאו ספייקס ,  ואף שסיים את המשחק ,  התלונן אחריו על כאבי גב קשים .  הבדיקות הראו פגיעה בדיסק שחייבה ניתוח ,  ומקנייר קיבל את הבשורה הקשה :  לפחות חודש של החלמה מחוץ למגרש .  לראשונה מאז קיבל את תפקיד הק"ב הפותח היה עליו להחמיץ משחק .  נראה היה כי לאחר הפתיחה האופטימית בקולוסיאום נקלעה טנסי למשבר ,  עוד בטרם הספיקה להיכנס לקצב ולהתגבש כקבוצה .
 כאן הוכח ,  ולא בפעם האחרונה ,  כי המהפכה של פישר ממשיכה גם ללא השחקן המזוהה עימה ביותר .  הק"ב המחליף ,  ניל אודונל ,  הוזנק להרכב הפותח .  אודונל לא היה שחקן חסר ניסיון או בוסרי :  הוא היה ק"ב פותח במשך שבע עונות בליגה ,  רובן בפיטסבורג .  בתקופתו בעיר הפלדה זכה עם הסטילרס בשלוש אליפויות בית ,  הגיע ארבע פעמים ברציפות לפלייאוף ,  שיחק פעמיים בגמר ה-AFC ,  וכמובן הוביל את הקבוצה לסופרבול XXX .  ההפסד לדאלאס ,  ובעיקר שתי החטיפות להן מסר ,  הביאו לקבלת פנים עוינת מצד האוהדים והמגבות ולכן עבר לג'טס ,  שם נתן עונה לא רעה כק"ב הפותח ב-97' ,  אך הודח מההרכב ומהקבוצה לטובת ויני טסטאוורדי .  עונה קשה בסינסינטי ,  בה שיחק מצוין מבחינה אישית אך הפסיד תשעה מ-11 משחקים ,  שלחה אותו שוב לשוק השחקנים החופשיים ,  והוא חתם בטנסי כמחליף ,  משלים עם הידרדרות הקריירה שלו ומקבל על עצמו את  " הגזירה ".  אודונל ידע היטב על הדימוי שדבק בו בפיטסבורג ,  של מי שאינו יודע להתמודד עם מצבי לחץ ,  או כפי שניסחו זאת האוהדים : " אודונל תמיד משחק מספיק טוב כדי להפסיד ".  לכן כעת ,  כשהפציעה של מקנייר העניקה לו כחודש של מקום בהרכב ,  היה נחוש לשבור את התדמית .
 לוח המשחקים  " סידר "  לאודונל התחלה קלה  קבוצת האקספנשן מקליבלנד ,  ששבה לליגה לאחר היעדרות של שלוש שנים .  עם סגל המורכב מרוקיס ופליטים לא היה באפשרותה להציב אתגר של ממש בפני הק"ב המחליף .  המשחק החל ברגל ימין מבחינת טנסי ,  כאשר הליינבקר אדי רובינסון הפיל את הק"ב הרוקי טים קאוץ' באנד זון והשיג סייפטי .  אודונל עשה את הנדרש כדי לא ליפול מול היריבה החלשה .  הוא מסר בקלות ולעתים קרובות נגד הסקנדרי החלשה של הבראונס  ( 310 יארד בקרוב ל-80% דיוק ושלושה ט"ד ללא חטיפה )  .  ברד-זון נתן את הכדור לאדי ג'ורג' ,  כנדרש  ( כמעט 100 יארד ,  שני ט"ד )  או הסתמך על דל גרקו .  בסיום  ( 9:26 )  הריעו 66 אלף צופים ביציעי הקולוסיאום לקבוצה ה"חדשה "  שלהם שעלתה למאזן 0:2 .
 כעת ציפתה לאודונל משימה קשה בהרבה :  משחק חוץ מול אלופת הבית ,  ג'קסונוויל .  בעונה הקודמת הדיחה קבוצת האקספנשן הצעירה את פיטסבורג מראשות בית המרכז לאחר ארבע שנות שלטון .  למשחק במחזור השלישי הגיעה ,  כמו טנסי ,  במאזן 0:2 .  עם כוכבי התקפה כמו הק"ב האתלטי מארק ברונל ,  התופסים ג'ימי סמית' וקינן מקארדל והרץ הצעיר פרד טיילור ,  ראו עצמם הג'אגוארס כמועמדים בטוחים לאליפות בית שניה ברציפות ולהתמודדות על מקום בסופרבול .  התפתח משחק שקול ומרתק בו נתנו ההגנות את הטון .  לאחר שהקורנרבק ארון ביסלי החזיר חטיפה של אודונל לט"ד עלתה המארחת ליתרון 7:17 .  התקפת טנסי קרטעה  ( 40 יארד על הקרקע בלבד )  ,  אך ההגנה החזיקה אותה במשחק עם שלוש חטיפות של ברונל .  דל גרקו הבקיע שני שערים ,  ואודונל ידע לבצע את המהלך המכריע עם מסירה לט"ד של הטייט אנד המחליף מייקל רואן שלוש דקות לסיום .  ביתרון 17:20 ספגה טנסי סייפטי מכוון בשניות האחרונות ,  ובכך הבטיחה את הניצחון על חודה של נקודה .  הניצחון הדחוק היווה הוכחה לאוהדי הקבוצה שהמערכת שבנה פישר לא תתפרק גם כשמנהיג ההתקפה איננו .
 במחזור הרביעי ספג אודונל הפסד ראשון ,  בחוץ נגד הניינרס .  הק"ב החדש ג'ף גרסיה הנהיג את התקפת סן פרנסיסקו והשיג ט"ד מכריע במסירה לטרל אואנס באמצע הרבע הרביעי .  טנסי יצאה לניסיון מהפך בהנהגת אודונל ,  שמסר ל-350 יארד ,  ומצא את ינסי ת'יגפן באנד זון מעט לאחר הפסקת שתי הדקות ,  על מנת לצמצם ל-22:24 .  במצב זה לא היתה לטייטאנס ברירה והם ניסו המרה לשתי נקודות  אך ניסיון הריצה של אדי ג'ורג' נבלם ,  והקבוצה חזרה לנשוויל עם מאזן 1:3 .  שתי היריבות הבאות היו קלות יחסית  ( בולטימור בעונת מעבר והסיינטס החלשים )  ,  וטנסי ניצחה אותן עם משחק לפי התכנית המקורית של פישר  הרבה הגנה ,  מעט התקפה ומהלך גדול פה ושם  מסירת ט"ד של אודונל לת'יגפן במשחק הראשון  ( ניצחון 11:14 )  ,  והחזרת חטיפה ל-42 יארד וט"ד של הניקלבק דונלד מיצ'ל במשחק השני  ( 21:24 )  .  מלבד המשחק נגד קליבלנד ,  הסתיימו משחקיו של אודונל בהרכב הפותח בהפרש של עד שלוש נקודות .  הקבוצה יצאה לשבוע חופש במאזן 1:5 ,  והיה ברור כי במשחק הבא יחזור אודונל לספסל ,  לאחר שהצליח להימנע מקריסה .  הק"ב המחליף סיים עם 10 ט"ד ורק חמש חטיפות ,  ומאזנו בהרכב הפותח היה 1:4 .  ההימור עליו בשוק השחקנים החופשיים הוכיח עצמו כהברקה של ריס ופישר .
 פחות מששה שבועות לאחר שנותח בגבו חזר מקנייר לעמדתו המוכרת מאחורי הסנטר ,  והתקפת טנסי שבה לתפקד לפי התכניות המקוריות של פישר ,  מה שפירושו הרבה סקרמבלים והרבה פחות מסירה .  משחקו הראשון בחזרה מהפציעה ,  נגד הראמס ,  תואר בפרק הקודם .  הקהל בנשוויל יצא מגדרו מרוב התלהבות כשהק"ב הוביל לניצחון דחוק ורץ לא פחות מ-12 פעמים - שבועות ספורים אחרי שנותח בגבו .  אם היה ספק בעניין קודם לכן ,  בא המשחק נגד הראמס והוכיח שהוא השחקן הפופולארי ביותר בעיר ומסמל את תושביה יותר מכל אדם אחר .  יכולת השרידות של מקנייר והעובדה ששיחק בעודו סובל מכאבים קשים בעקבות הפציעה בכתף ,  אך לא התלונן ,  הקנו לו מעמד מיוחד בקרב האוהדים .
 המשחק שלאחר שבוע החופש היה גם משחק הקאמבק של הרוקי ג'בון קרס . " הפריק "  הודיע על הגעתו לליגה במשחק מעולה נגד הנמושה מקליבלנד במחזור השני ,  עם שלושה סאקס ,  ואז נעלם עד לניצחון על הראמס ,  שבו הצליח להפיל את וורנר .  מאותו רגע החל רצף של עשרה משחקים בהם השיג לפחות הפלה אחת ,  בדרך לעונת בכורה חלומית של 14.5 הפלות ק"ב .  ההימור של פישר הוכיח עצמו מעל ומעבר בחלק השני של העונה .  הגנת הטייטאנס קיבלה  " שיניים "  והשלימה את התקפת ה"סמאש מאות ' "  בהנהגת מקנייר ,  ג'ורג' ודל גרקו .
 מקנייר נראה חלוד מאד במשחק הבא ,  במיאמי .  בעוד מחליפו של דן מרינו ,  דיימון היוארד האלמוני ,  מוסר לשני ט"ד ולא מתרגש מארבע הפלות של הגנת טנסי ,  הצליח מקנייר בעיקר להיחטף  ( 3 )  והתקפת טנסי נתקעה ברוורס .  ההפסד 17:0 לא הבהיל את פישר .  במשחק החוץ בריברפרונט המשיך באותה שיטה והפעם כתשו הטייטאנס את הבנגאלס 14:24 ,  עם משחק ריצה דורסני  ( שני ט"ד של ג'ורג' ואחד של מקנייר )  והגנה חונקת  ( שבע הפלות על הק"ב  " הרץ "  ג'ף בלייק ,  מהן שתיים של  " הפריק ")  .  המתכון המוכר המשיך לפעול גם נגד הסטילרס השנואים בקולוסיאום ,  כשהפעם מקנייר היה אחראי לשני ט"ד בריצה ואילו ההגנה הפילה את הק"ב  " הרץ "  של פיטסבורג ,  קורדל  " סלאש "  סטוארט ,  חמש פעמים .  טנסי ניצחה 10:16 והבהירה למעשה כי המאזן 8:8 לא יחזור בפעם הרביעית ברציפות .
 פישר ידע כי בדצמבר ייהנו הטייטאנס משלושה משחקי בית רצופים בקולוסיאום ,  ולכן היה עליהם רק לעבור בשלום את שני משחקי החוץ הקרובים ,  שניהם בתוך בית המרכז .  הראשון ,  נגד הבראונס העלובים ,  לא היה מכשול של ממש והסתיים בניצחון 21:33 עם שני ט"ד של ג'ורג' ואחד של מקנייר על הקרקע .  קאוץ' ,  הרוקי החבוט ,  שיחק היטב אך לא הצליח לברוח מהגנת הטייטאנס האגרסיבית  ( שבעה סאקס )  .  כעבור שבוע נסעה הקבוצה לבולטימור ,  למה שהתברר כמבחן הקשה ביותר שלה .  הגנת הרייבנס המעולה היכתה את טנסי מכל עבר .  מקנייר נחטף פעמיים  ( רוד וודסון שהחזיר את החטיפה לט"ד והרוקי מקאליסטר )  והופל חמש פעמים  ( בארבע מהן היה מעורב מייקל מקררי )  .  מנגד ,  נתן הק"ב טוני בנקס את משחק חייו עם ארבעה ט"ד ו-330 יארד ,  וכל מה שהצליחה התקפת טנסי לעשות במשחק היה ט"ד אחד של ג'ורג' .  הטייטאנס חזרו לנשוויל חבולים עם הפסד 14:41 ,  ונשמו לרווחה לקראת רצף משחקי הבית .
 כאן הייתה נקודת המפתח של העונה כולה :  במאזן 3:9 נכנסו הטייטאנס לחודש דצמבר כשהכל תלוי בהם למעשה .  הם יכלו להתפרק ולהתבוסס בבינוניות המוכרת ,  או לנסוק לגבהים של עידן וורן מון וה"ראן אנד שוט "   ואולי אף להתעלות עליהם .  הגיע הזמן להוכיח ש"המהפכה הקבועה "  של פישר תשרוד .
 דצמבר 99' היה החודש שהצדיק את עקרונות השיטה של פישר .  הוא הנחיל אותם לקבוצה ששיחקה באולם סגור במנותק מתנאי מזג האוויר ,  מבלי שידע כי כעבור שנים ספורות תעבור לשחק בתנאים שיתאימו לשיטה החדשה ככפפה ליד .  המשחק הראשון היה נגד אוקלנד ,  קבוצה שעברה מהתקפת עומק על גבול ה"ראן אנד שוט "  להתקפת  " החוף המערבי "  הבסיסית בהנהגתו של המאמן הצעיר ג'ון  " צ'אקי "  גרודן ,  בוגר הצוות של הולמגרן בגרין ביי .  את ההתקפה ניהל הק"ב הנווד ריץ' גאנון ,  שלאחר כמה תחנות בקריירה השתלב להפליא בשיטה החדשה ונתן עונה מצוינת .  לעיני יותר מ-66 אלף צופים נתנה הגנת הטייטאנס הצגה כשהגבילה אותו למסירת ט"ד אחת  ( לשני יארדים בלבד )  והפילה אותו ארבע פעמים ,  בהן התחלקו קרס ורובינסון שווה בשווה .  התקפת טנסי המשיכה בשיטה שהוכיחה עצמה מאז שובו של מקנייר :  הרבה על הקרקע ,  מעט באוויר .  ג'ורג' השיג 200 יארד ושני ט"ד ,  מקנייר הוסיף ריצה משלו לאנד זון ,  והמארחים עלו למאזן 3:10 עם ניצחון 14:21 .
 הניצחון על אוקלנד הבטיח למעשה מקום בפלייאוף עבור הטייטנס  לראשונה מאז עזיבתו של וורן מון בתום עונת 93' .  בצורת הפלייאוף בת חמש העונות הגיעה לקיצה ,  וכעת נותרה שאלת המיקום .  בבית המרכז רדפה טנסי אחרי המובילה ג'קסונוויל ,  שהפסידה רק משחק אחד  אותו משחק בית מול ..  .  טנסי .  חזית הוויילד קארד היה עליה להישמר מפני בפאלו ,  מיאמי ,  קנזס סיטי וסיאטל  ( שהתמודדו ביניהן על אליפות המערב )  כדי לקבל לפחות משחק בית אחד בפלייאוף  ( לקוראים הצעירים ביותר נזכיר כי לפני עונת 02' היו שלוש קבוצות וויילד קארד ,  ולכן אחת מהן אירחה משחק בסיבוב הראשון )  .  כל הארבע היו כרגע במאזן 5:8 ;  לכן ,  ידעו הטייטאנס כי שני ניצחונות יבטיחו להם את המקום מס' 4 בפלייאוף .  הוודאות הזו העניקה להם ראש נקי לקראת שני משחקי הבית הקרובים .
 היריבה הבאה היתה הנוחה ביותר האפשרית :  פיינליסטית הסופרבול המתמוטטת ,  אטלנטה ,  שהגיעה למשחק במאזן 10:3 ,  מחוץ לפלייאוף ,  מתפללת לסיום העונה ולבחירת דראפט גבוהה .  היא הגיעה לנשוויל ללא הק"ב שהביא אותה לסופרבול ,  הלא הוא כריס צ'נדלר ,  שעמד שנתיים מאחורי הסנטר באסטרודום .  צ'נדלר כבר סבל מהפציעה העונתית שלו והוחלף בידי דני קנל האפור .  טנסי שיחקה בקלילות ,  ללא אווירה תחרותית של ממש .  לצד משחק הריצה המשובח כרגיל ,  בו כיכב מקנייר עם 76 יארד וט"ד ,  ולצד הגנת הברזל  ( שלוש חטיפות )  ,  הציגו הטייטאנס שני מהלכי מסירה גדולים :  תחילה ט"ד למרחק 48 יארד ממקנייר לכריס סנדרס ,  ולאחר מכן מהלך ריוורס מדומה שהסתיים במסירה של ..  .  ווייצ'ק לתופס החמישי האלמוני ,  אייזק ברד ,  לט"ד של 61 יארד .  מסירת הט"ד של מקנייר היתה הראשונה שלו מאז הניצחון על הראמס  הוא  " הסתדר "  ללא ט"ד במשך ששה משחקים .  שוב חגג הקהל בקולוסיאום המלא עד אפס מקום ניצחון ביתי ,  שביעי בשבעה משחקים ,  בתוצאה 17:30 .  במאזן 3:11 היתה טנסי במרחק נגיעה ממשחק ביתי בפלייאוף .
 העונה הסדירה הראשונה באצטדיון החדש הסתיימה ביום שלמחרת חג המולד .  המתנה המבוקשת ברחבי נשוויל היתה ניצחון על מוליכת הבית ,  ג'קסונוויל ,  שהיתה במאזן 1:13  עדיין נושאת עמה רק הפסד אחד ,  לטייטאנס ,  אי שם בסוף ספטמבר .  מאז הקמתה של ג'קסונוויל בעונת 95' היה לה מאזן חיובי מול טנסי ,  שלא הצליחה להשלים עליה  " סוויפ "  עונתי  למרות שניצחה אותה שלוש פעמים בחוץ ,  הפסידה לה שלוש פעמים בבית ..  .  האם הפעם יישבר הדפוס הקבוע ? 
מול קהל שיא בקולוסיאום ענו סטיב מקנייר ,  אדי ג'ורג' והרוקי סמרי רול ב"כן "  מהדהד על השאלה .  זה היה משחקו הגדול ביותר של מקנייר מאז הגיע לליגה .  כבר במחצית הראשונה מסר לשלושה ט"ד  ( כולל לשני הטייט אנדס המחליפים ,  הריס ורואן )  .  ט"ד בריצה של פרד טיילור השאיר לאורחים תקוות למהפך במחצית השנייה ,  אך מקנייר רמס אותם ברבע השלישי עם עוד שני ט"ד אוויריים  ( אחד מהם למרחק 65 יארד לאייזק ברד )  .  אדי ג'ורג' רמס את הגנת הג'אגוארס עם 100 יארד על הקרקע .  הק"ב של ג'קסונוויל ,  מארק ברונל וג'יי פידלר ,  ניסו לשווא לבצע קאמבק  רק על מנת לפגוש בכל פינה את הקורנרבק הרוקי רול ,  שחטף אותם שלוש פעמים .  הג'אגוארס ,  בעלי המאזן הטוב בליגה ,  יצאו מהקולוסיאום בשן ועין ,  עם תבוסה 41:14  הניצחון הגדול ביותר של טנסי במהלך העונה הסדירה .  הטייטאנס לא רק הבטיחו לעצמם את המקום הרביעי בפלייאוף  הם שלחו מסר חד וברור לקבוצות ה-AFC :  לא כדאי לכן להגיע לנשוויל .  
עם מאזן מושלם במשחקי הבית יצאה טנסי לטיול האהוב עליה פחות מכולם  200 מייל לפיטסבורג ולאצטדיון  " שלושת הנהרות ",  אולי המקום המפחיד ביותר עבור הקבוצה מאז מצאה עצמה בבית אחד עם הסטילרס בעת האיחוד של שנת 70' .  האימפריה בצהוב-שחור אמנם איבדה כל סיכוי להגיע לפלייאוף ,  אך אוהדיה היו אלרגיים לטייטאנס ודרשו ניצחון  " יוקרתי ".  48 אלף אמיצים פקדו את יציעי  " שלושת הנהרות "  ביום קפוא של ראשית ינואר .  סיטוארט לא היה בהרכב :  במקומו שיחק מייק טומצ'ק הוותיק ,  שעד מהרה הצטער שלא יצא לחופשה בקריביים לכבוד השנה החדשה .
 באווירה העוינת של עיר הפלדה נתנה טנסי הצגה נוספת .  מקנייר ,  שעדיין לא היה כשיר לחלוטין ,  שיחק רק רבע אחד כדי להימנע מפציעה חוזרת לפני הפלייאוף ,  ופינה מקומו לאודונל ,  לא לפני שמסר לט"ד אחרון בעונה הסדירה ,  לווייצ'ק .  גם ג'ורג' מיעט לשחק והשאיר את הבמה לרודני תומאס ,  שהגיב עם 95 יארד וט"ד על הקרקע .  בהיעדרם של שני כוכבי ההתקפה השיגה טנסי נקודות מכל הבא ליד :  ט"ד של אודונל לטייט אנדס ווייצ'ק ורואן ,  סייפטי על טומצ'ק מידיו של התאקל ג'ון ת'ורנטון ,  החזרת השמטה של קרס לט"ד ,  והחזרת השמטה של הקורנרבק דנארד ווקר למרחק לא פחות מ-83 יארד .  אוהדי הסטילרס מיהרו לצאת הביתה כדי להתחמם ולהפשיר את הקיפאון שתקף את אליליהם ,  וטנסי השיגה שיא נקודות עונתי ,  בניצחון 36:47 .
 הניצחון הגדול בהרכב חסר ב"שלושת הנהרות "  העניק לטייטאנס מנה גדושה של בטחון עצמי לקראת הפלייאוף ,  אליו הגיעו במאזן הטוב ביותר בתולדותיהם ,  3:13 .  אפילו בימיו של מון לא השיגו האוילרס יותר מ-12 ניצחונות ,  שלא לדבר על תקופות אחרות .  ג'ורג' סיים את העונה עם 1,300 יארד ותשעה ט"ד ,  כשמקנייר תורם את חלקו על הקרקע עם 377 יארד ושמונה ט"ד .  הק"ב סיים את העונה החלקית שלו עם 2,200 יארד ,  12 ט"ד ושמונה חטיפות .  דל גרקו הצטיין ,  כרגיל ,  עם עוד עונה מעל 100 נקודות ו-84% דיוק .  קרס סיים ,  כאמור ,  עם 14.5 סאקס וגרם לשמונה השמטות ,  הישגים שהקנו לו את תואר הרוקי ההגנתי של העונה ,  ובחירה כאול פרו בעמדת האנד השמאלי .  הרוקי הנוסף בהגנה ,  רול ,  הוביל את הקבוצה עם ארבע חטיפות .
 ב-2 בינואר 00' הובהר רשמית כי טנסי היא קבוצת הוויילד קארד הבכירה ,  שזכתה בתענוג לארח בסיבוב הראשון את בפאלו בילס .  היא פיגרה במשחק אחד אחרי ג'קסונוויל ,  המדורגת ראשונה בפלייאוף ,  ואיש  ( ודאי לא בג'קסונוויל עצמה )  לא שכח שניצחה פעמיים את הג'אגוארס .  הפרס על חמש עונות של עבודה קשה הגיע לבסוף ,  ומכאן ואילך היה הכל תלוי בטייטאנס .  האם ימשיכו את דצמבר הנהדר שלהם גם עמוק לתוך ינואר ,  או שמא יחזרו על הדפוס המוכר מהעבר ויתפרקו לרסיסים בפלייאוף ?  האם החלפת המאמן ,  השחקנים ,  סוג האצטדיון ,  העיר ,  המדינה ,  השם ,  המדים ,  הצבעים והסמל יספיקו כדי להתנתק מצל ההיסטוריה ? 
שינוי הזהות ותוצאותיו העסיקו את התרבות האנושית במשך אלפי שנים ,  מאז סיפור יוסף ואחיו .  אלפי ספרים ,  סרטים ושירים נוצרו על הנושא .  בקומדיה  " לקום אתמול בבוקר "  משנת 92' נתקע חזאי מריר וציני  ( ביל מוריי הנפלא )  באותו יום ללא יכולת להיחלץ ממנו ,  עד שהוא מבין כי הדרך היחידה לשנות את המצב הסטטי הינה לשנות את עצמו .  ברגע של ייאוש ,  לפני שמגיעה ההארה הגדולה ,  הוא מסכם את ה"תחזית "  שלו להמשך החיים במסווה של תחזית מזג האוויר : " הנה התחזית שלי לחורף הזה :  הוא יהיה קר ,  הוא יהיה חשוך ,  והוא יימשך כל חייכם ".  מילים מתאימות לקבוצה מקצוענית שלא הצליחה לצלוח בשלום את החורף מאז עונת 1961 ..  .
  על סף שובם של הטייטאנס לפלייאוף ,  ברגע זה של אי וודאות וערפל ,  אזכיר כאן את ספרו הקלאסי של סקוט פיצג'רלד משנת 1925 , " גטסבי הגדול ".  פיצג'רלד מתאר בזמן אמת את שנות העשרים הקלילות והחומרניות , " עידן הג'ז "  הנוצץ והריקני שבו כל אחד יכול היה להגשים את החלום האמריקני .  כל אחד  בתנאי ששינה את עורו והפך עצמו למודל הסטריאוטיפי של המצליחן .  ג'יימס גץ ,  צעיר ממוצא גרמני מעיירה קטנה בדרום דקוטה  ( אולי שכן של מייק מארץ ?  )  ,  בורא לעצמו זהות בדויה ,  מכנה עצמו  " ג'יי גטסבי "  ויוצא לכבוש את החברה הגבוהה של לונג איילנד בנשק האולטימטיבי :  מסיבות חשק מתודלקות באלכוהול ,  שצריכתו כמובן אסורה  ( "חוק היובש ")  .  שכנו האריסטוקרט והסנוב ,  ניק קארוויי ,  מביט בו בקנאה ובהערצה ,  מבלי לדעת כי  " גטסבי "  הוא מתחזה ,  ולא רק שאינו  " וואספ "  טהור דם כמו היפים והיפות הנוהרים לאחוזתו ,  אלא שהוא גם מספק בעצמו את המשקאות הבלתי חוקיים למסיבותיו  משקאות מוברחים שמהם עשה את הונו .  גטסבי מצליח לרמות את כל האנשים  ( כמעט )  כל הזמן  ,  עד שאופיו המקורי ,  שלא דוכא לחלוטין ע"י הזהות הבדויה ,  ועברו הבעייתי חוברים יחד לסגור עמו את החשבון .
 למרות ואולי בגלל הביקורת הקשה של פיצג'רלד על הדרך ל"חלום האמריקני ",  הפך הספר לאחר מלחמת העולם השנייה לאחת היצירות המוערכות והאהובות ביותר בספרות האמריקנית ולנכס צאן ברזל .  סרט מצליח משנות השבעים הציב את רוברט רדפורד  ( וואספ אמיתי )  בתפקיד גץ ואת סם ווטרסטון  ( דווקא אירי ..  .)  בתפקיד קארוויי .  בראשית שנות הששים ניתנה הוכחה חותכת לטענותיו של פיצג'רלד :  ג'ון פיצג'רלד קנדי ,  בן למשפחה אירית קתולית  ( כמו פיצג'רלד עצמו )  של מבריחי משקאות בלתי חוקיים  ( כמו  " גטסבי ")  ,  הצליח בכח כספו ה"מלוכלך "  של אביו להלבין כשלג את עברה של משפחתו ,  להשכיח אפילו את היותו קתולי ,  ולהיבחר לנשיאות ארה"ב .  בתקופתו הקצרה בתפקיד כונה הבית הלבן  " קמלוט ",  והפך למוקד עליה לרגל לכל המי ומי  ממש כמו אחוזתו של  " גטסבי "  בלונג איילנד .  תקופת הזוהר הקצרה הסתיימה  ממש כמו ברומן של פיצג'רלד  עם ירייה קטלנית בגב .  עד היום מאמינים חובבי הקונספירציות כי המאפיה  שאביו של קנדי עשה עימה יד אחת כדי להבטיח את הניצחון בבחירות  היתה מעורבת בחיסולו של הנשיא הפופולארי ,  ובכך גבר הרקע ה"קרימינלי "  של המשפחה על ההווה ה"טהור ". 
פיצג'רלד הביט על שינוי הזהות מתוך פסימיות מוחלטת :  לדעתו ,  העבר תמיד מנצח בשורה התחתונה ,  ולא ניתן לברוח ממנו  כי תמיד נמצא עצמנו למעשה חותרים לכיוון ההפוך ,  כפי שכתב בשורות הסיום של  " גטסבי הגדול ".  
בהמשך הסדרה תהיה לנו הזדמנות לבחון מי צדק :  הסופר הקודר או אופטימיסטים חסרי תקנה כמו טוני דאנג'י וג'ף פישר .
  * בפרק הבא  סקירת המשתתפות בפלייאוף 99'

ורד בשם אחר 
" רגל אחת בחוץ ",  חלק ב' ,  פרק ב' :  האוילרס המשיכו לא להצליח וגילו מה יכול אולי לעזור להם לעלות על דרך המלך :  שינוי השם

