אקסלנס :  שנה להתאוששות בשוק ההון - בדרך חזרה לנקודת השיא
יניב חברון : " ברוב השנים בהם אופיין שוק המניות כדובי ,  השנתיים לאחר מיכן אופיינו כשוריות "
 חודש מארס 2009 ייזכר כנקודת הזינוק של המרוץ לאתמול ,  כאשר שוקי ההון מתאוששים מהשפל אליו צנחו בעקבות מאורעות ספטמבר 2008 .  תוכנית להוצאות נכסים רעילים ממאזני הבנקים של שר האוצר גייטנר  ( שלא ממש יושמה עד היום )  והבטחה שנתן יו"ר הפד בן ברננקי כי לא ייתן לגופים הגדולים ליפול  ( הבטחה שמחירה האמיתי עוד לא ברור - הוא יהיה גבוה !  )  סימנו את יריית הפתיחה .  שנה לאחר מכן כאשר העולם מגלה סימני התאוששות מוחשיים לצד תהיות ותרחישים פסימיים לגבי המשך ההתאוששות העולמית החלטנו לעצור ולסכם.קצת על מספרים - במהלך 12 החודשים האחרונים עלה מדד המניות האמריקאי ה-s & p 500 ב-68% והא רחוק כ-26% מנקודת השיא שלו .  מדד ה-msci העולמי רשם עלייה של 65% והוא רחוק כ-43% מנקודת השיא שלו .  מדד ה-msci שווקים מתעוררים רשם עלייה של 104% ב-12 החודשים החולפים והוא רחוק כ-27% מנקודת השיא שלו .  לעומתם רשם מדד ת"א 100 עלייה של 98% ב-12 החודשים האחרונים והוא רחוק כ-4.0% בלבד מנקודת השיא שלו ." לא שאנו מבססים את התיזה שלנו על אירועי עבר ובטח לא על הסטטיסטיקה שלו ובכל זאת ,  מבט אל עבר 1920 ועד היום בארה"ב מלמד כי ברוב השנים בהם אופיין שוק המניות כדובי ,  השנתיים לאחר מיכן אופיינו כשוריות ",  אומר היום יניב חברון מנהל מחלקת המחקר באקסלנס.שאנו מביטים לאופק קצר של 3 חודשים  ( קצת קשה להביט לאופק ארוך יותר בערפל כלכלי זה )  באקסלנס רואים מגמה חיובית בשוק המניות באין מפריע .  רמת ריבית נמוכה ,  המשך תמיכה בשווקים נזילים ואינדיקטורים כלכליים חיוביים יספקו את הדלק לשוקי המניות ." בתחילת השנה כתבנו לא מעט על האופטימיות שלנו לגבי שוק המניות בשני הרבעונים הראשונים של השנה וכי גם הרמות הטכניות בגבוהות המאיימות בתיקון לא יסיטו את השוק לאורך זמן ממסלולו "  אומר חברון .  לאחר התיקונים שחווינו בחודש ינואר נראה כי הרמות הטכניות  ( מספרים והשפעתם הפסיכולוגית על המשקיעים )  הגבוהות יפסיקו לשמש כרועץ בשלב זה ורק רעשי מאקרו מספיק גדולים כגון יוון והמשך ההסתבכות באירופה מכיוונם של פורטוגל איטליה וכו' עשויים להסיט את השווקים ." מכיוון שאנו צופים כי אירופה תשקוט לפחות עד המחצית השנייה של השנה ,  נראה כי הנתיב החיובי של השווקים פנוי למדי ,  אם כי הוא קצר יותר בהשוואה לשנה קודמת ",  סבור חברון.בסין חלוקים באשר לקצב ההתאוששותמיד לאחר העלאת יחס הרזרבה בפעם הראשונה ,  העריכו באקסלנס כי סין לא תמהר לקרר את הכלכלה שכן הייצוא הסיני רק החל להתאושש וכי סין לא תוכל לצמוח לאורך זמן רק על סמך צמיחה פנימית .  בסוף השבוע האחרון נראה כי הודאות מפי בכירים בממשל מאוששות את הערכה זו.מחד ,  ראש הממשלה הסיני הציג את נחישותו לעמוד ביעד אינפלציה יומרני של 3%  ( בעוד הערכות עומדות על 4.5% )  מה שיחייב צעדים מרסנים נוספים בדמוי צמצומים מוניטריים ,  מנגד ,  הנגיד הסיני ושרים נוספים בממשלה מזהירים כי מוקדם עדיין לנקוט בצעדים אלו שכן הייצוא הסיני עדיין חלש ותלוי צמיחה עולמית מה מאותת כי גם רצועת המסחר של היואן הסיני מול הדולר לא תתרחב בקרוב.יוון מצליחה להנפיקלאחר ציפייה  " מרגשת "  נראה כי יוון מצליחה להנפיק חוב ל-10 שנים .  חברת הדירוג מודיס מותיר את דירוג האשראי שלה ברמה של a שלילי ויוון מצליחה לגייס כ-5 מיליארד אירו בקופון של 6.4% ,  קצת יותר מפי שתיים מהתשואה הנדרשת בגרמניה .  אין ספק כי הצלחת הגיוס הינה הבעת אמון של השווקים כאשר למכרז ניגשו בעיקר בנקים מסחריים וקרנות חיסכון לטווח ארוך.מנגד קשה לראות את יוון מגייסת בקצבים גבוהים יותר להם תידרש בהמשך .  יש להזכיר כי מצבה של המדינה אינו יציב חברתית ואתונה גועשת על רקע צמצומים נוספים של 4.8 מיליארד אירו שהציג הממשל כחלק מתוכנית הצנע לשנים הקרובות.בישראל עסקים כרגילביצוע התקציב לחודש פברואר פורסם בתחילת שבוע שעבר והציג גרעון של כ-2.8 מיליארד שקל לעומת גרעון של 3.6 מיליארד שקל בתקופה המקבילה אשתקד .  הגרעון נראה אומנם גבוה ומעלה חששות אולם הוא אינו משמעותי מידי .  הסיבה המרכזית היא גלישת תקבולים מחודש פברואר לחודש מארס על רקע חג פורים שחל ביום האחרון של פברואר.בנוסף ,  סך ההכנסות ממסים הסתכמו בכ-14.5 מיליארד שקל לעומת סך הכנסות של 13.5 מיליארד שקל בתקופה המקבילה אשתקד.בשוק העבודה נמשכה הירידה באחוז הבלתי מועסקים ברבעון הרביעי של שנת 2009 והגיעה לכ-7.4% .  בסך הכל אחוז הבלתי מועסקים בשנת 2009 הסתכם בכ-7.6% .  שני נתונים טובים ומעניינים שהתפרסמו לגבי הרבעון הרביעי של שנת 2009 הינם גידול של כ-1.1% במספר המועסקים בעבודה מלאה  ( 35 שעות ויותר )  וגידול בחלקם של מספר המועסקים בענפי התעשייה בתחום ההייטק לכ-8.3% מכלל המועסקים במשק .
 
אקסלנס :  שנה להתאוששות בשוק ההון - בדרך חזרה לנקודת השיא
יניב חברון : " ברוב השנים בהם אופיין שוק המניות כדובי ,  השנתיים לאחר מיכן אופיינו כשוריות "
 
