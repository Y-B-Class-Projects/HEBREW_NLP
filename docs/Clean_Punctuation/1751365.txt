הקונסול האוקראיני :  אוקראינה סיימה את ההכנות לקידום הפטור מוויזות
בחודשים ינואר-ספטמבר הגיעו לישראל 378,000 תיירים מרוסיה 
" אוקראינה סיימה את ההכנות לקידום מדיניות הפטור מוויזות בין המדינות ובקרוב ,  לאחר סיום ההכנות בצד הישראלי ,  המהלך ייצא לפועל "  - כך אמר הקונסול האוקראיני ,  איגור בודנר ,  שהשתתף בישיבה מיוחדת של ועדת התיירות בעיריית ירושלים.במשרד התיירות מעריכים שבאוקראינה יש פוטנציאל של בין 200-100 אלף תיירים בשנה .  בחודשים ינואר-ספטמבר הגיעו לישראל 378,000 תיירים מרוסיה.הישיבה עסקה בקידום התיירות ממדינות ברית המועצות לשעבר בעיר .  בישיבה השתתפו נציגי העירייה ,  הרשות לפיתוח ירושלים  ( הרל"י )  ,  נציגי משרד התיירות ,  דיפלומטים ,  אנשי דת ואחרים .  הוועדה קיבלה מספר החלטות ,  ביניהן ,  קיום כנס מקבלי החלטות וסיטונאים בתחום התיירות מטעם עיריית ירושלים והרל"י ובשיתוף משרד התיירות במוסקבה ובקייב.בנוסף ,  תנקוט הרל"י במספר צעדים לקידום התיירות ,  בהם אירוח עיתונאים וסיטונאים מהתחום בעיר ,  שיווק חבילות עיר  ( city break )  בגרמניה ,  בה נמצא קהל גדול דובר רוסית .  כמו כן ,  יוקם אתר תיירות לירושלים בשפה הרוסית.אילנית מלכיאור ,  מנהלת התיירות בהרל"י ,  דיווחה כי בקרוב ימונה פרוייקטור מיוחד בהרל"י לנושא ותכנים ייחודיים ברוסית יופצו בבתי המלון בעיר.לדברי מחזיק תיק קשרי חוץ ותיירות בעיריית ירושלים ,  חיליק בר ,  באחרונה חווה העיר גידול מדהים בתנועת התיירות לירושלים מרוסיה ומאוקראינה  " ואנו פועלים בכדי לקדם עוד יותר את תנועת התיירים לעיר ממדינות אלה באמצעות קמפיין ייחודי ". 

הקונסול האוקראיני :  אוקראינה סיימה את ההכנות לקידום הפטור מוויזות
בחודשים ינואר-ספטמבר הגיעו לישראל 378,000 תיירים מרוסיה

