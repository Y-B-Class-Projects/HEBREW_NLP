המאבק שמוכרע ללא קרב 
סייר אינטרנט
 >  >  כשיש לך מיליוני לקוחות ,  כמה אתה יכול להתאים את עצמך אליהם ?  ואם הקשר היחיד שלך איתם הוא באינטרנט ,  זה הרבה יותר מסובך ,  לא ?  ב-22 ביולי הודיעה אמזון שתרכוש את משווקת הנעליים האינטרנטית זאפוס .  משווקת נעליים נשמע מאוד משעמם - זה מזכיר מעט את אל באנדי מ"נשואים פלוס ".  אבל בכל זאת ,  בסיכומו של דבר אמזון שילמה עבור זאפוס 1.2 מיליארד דולר .  במקביל להודעה על העסקה ,  עלה ליוטיוב קטע וידיאו שבו מייסד אמזון ,  ג'ף בזוס ,  סיפר על ההתחלה של אמזון ועל ההתפעלות שלו מזאפוס . " בשאלה האם להיות אובססיביים בנוגע למתחרים שלנו או להיות אובססיביים בנוגע ללקוחות שלנו ,  תמיד בחרנו להיות אובססיביים בנוגע ללקוחות שלנו ".  וזה בדיוק מה שהוא מצא בזאפוס : " יש לה אובססיה בקשר ללקוחות שלה שקל לי מאוד להעריץ ".  ההקפדה על שירות לקוחות ליוותה את אמזון מעת הקמתה .  היא הצליחה ליצור חוויית קנייה קלה וידידותית בצורה בלתי רגילה והוכיחה שניתן לתת שירות לקוחות מצוין - לפני המכירה ,  בעת המכירה ואחרי המכירה - גם מבלי לפגוש את הלקוחות .  היא הוכיחה שניתן ליצור תהליכי מכירה ושירות מצוינים למרות שהממשק הפיסי עם מיליוני הלקוחות שלה בכל העולם כמעט שאינו קיים .  בזוס הצליח להוכיח שאם נותנים מענה לצורך הבסיסי של לקוחות - להתאים בינם לבין המוצר שנחוץ להם במהירות ,  ביעילות ובמחיר נכון - אין צורך לשאול אותם יותר מדי שאלות או אפילו לחייך אליהם .  הוא הוכיח שהאינטרנט הוא פלטפורמה מתאימה לכך .  אין כל כך הרבה חברות אינטרנט שמשרתות את הלקוחות שלהן באותה יעילות כמו אמזון ,  אבל החברות המצליחות ביותר באינטרנט ידעו להתאים את עצמן לצורכי הלקוחות בצורה יותר ויותר מדויקת .  בשנה האחרונה המגמה הזו מעמיקה .  חברות אינטרנט רבות מקדישות יותר משאבים כדי לנסות ולגלות טוב יותר מה לקוחותיהם רוצים ומהן הדרכים לספק את הצרכים האלה .  ואלה לא חייבות להיות בכלל חברות המשווקות מוצרים ,  אלה יכולים להיות גם אתרי מדיה חברתית .  החברות המסורתיות נמצאות הרחק מאחוריהן .  אצל חברות מסורתיות רבות המשווקות את המוצרים והשירותים שלהם בחנויות ,  ברשתות שיווק ,  במרכזי קניות ובעיקר במפגש ישיר עם הלקוחות ,  עוצמת המיקוד בלקוח קטנה יותר והאינטרנט הוא רק כלי טקטי לביצוע משימות מסוימות בנקודות השקה ספציפיות עם לקוחות .  האינטרנט משמש בעיקר לפרסום ,  למידע על מוצרים ושירות לקוחות .  המחסור האדיר של חברות אינטרנט בנקודות השקה עם לקוחות חייב אותן להיות יעילות מאוד במיצוי המפגשים המעטים והקצרים האלה .  ואם זה נכון ,  אז באותה מידה ניתן אולי לומר שהריבוי של ממשקים של חברות מסורתיות עם לקוחותיהם גרם להן  " לבזבז "  את המפגשים האלה .  זו  " מסורת "  שחייבת להשתנות .  החברות הוותיקות לא יכניסו את השינוי הזה בהתנדבות כמובן .  התחרות הגוברת מצד האינטרנט תעשה את שלה :  הלקוחות יתרגלו לקנות יותר באינטרנט ,  האמון שלהם בשיטות השיווק האינטרנטיות שלהן יתגבר - והמשווקים האינטרנטיים ילמדו לשרת אותם טוב יותר .  החברות המסורתיות חייבות לעבור את השינוי הזה - להעצים את הפוקוס בלקוח - במהירות .  בהמשך ,  הן עשויות אפילו לגלות שהממשקים הפיסיים הם נטל ולא נכס .  הבלוג של נתן ליפסון :  http :/ /media.cafe.themarker.com

המאבק שמוכרע ללא קרב 
סייר אינטרנט

