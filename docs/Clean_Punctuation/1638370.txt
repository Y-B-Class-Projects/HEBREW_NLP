1,000 אופנוענים בשורות הליכוד
מטה מאבק הרוכבים כנגד העלאת תעריפי הביטוח ימסור מחר במצודת זאב את טפסי ההתפקדות הראשונים למפלגה
במהלך שזכה לכינוי  " סוס טוריאני ",  מחר  ( שלישי )  בשעה 10:30 יצטרפו רשמית למתפקדי הליכוד 1,000 הרוכבים ראשונים .  ההתפקדות למפלגת השלטון הוא חלק ממהלך ארוך טווח של הרוכבים לדאוג להוזלת מחירי ביטוח החובה לענף זה .  תעריפים אלו יוקרו באופן משמעותי בחודש נובמבר 2009 ,  כחלק ממהלך שיזם המפקח על הביטוח ושוק ההון במשרד האוצר ,  ידין ענתבי .
 ייקור תעריפי הביטוח הוציאו פעמים רבות אלפי רוכבים אל הכבישים כדי להביע את מחאתם ,  אך למרות שמחאה זו גררה תמיכה נרחבת מהציבור ומחברי הכנסת ,  הייקור יצא לפועל  ( גם כנגד דעתן של מספר חברות ביטוח )  ולכן החליטו הרוכבים להעביר את מאבקם לזירה הפוליטית ,  כך שעל ידי ההתפקדות ,  יוכלו להפעיל לחץ על הפוליטיקאים במפלגה .
" רק התפקדות מאורגנת באמצעות נציגי מטה המאבק תהפוך אותנו לגורם בעל כוח והשפעה .  אנו החלנו במהלך ההתפקדות לאחר שההתייקרות עברה .  ההפגנות ,  שמעולם לא היו מטרה בפני עצמה ,  תוכננו להביא את המאבק החברתי שלנו אל האישים היכולים בכוח סמכותם לשנות את התנהלות המפקח על הביטוח .  כשמחיר הביטוח התייקר ,  למרות העובדה שמאבקנו היה צודק ,  ותמיכת הציבור ,  הבנו שכדי להשפיע ,  עלינו להיות חלק מן המשחק הדמוקרטי .  כדי לדאוג לרוכבים ,  שבל נשכח  רובם שייכים לשכבה היותר חלשה באוכלוסיה - ולא רק בנושא ביטוח ,  אנו צריכים מי שידאג לנו בכנסת לאורך זמן וזאת מטרתנו "   מציין אליקו אלג'ם ,  יו"ר מטה המאבק .
 עוד נמסר לוואלה !  רכב ,  כי צרוף 1,000 הרוכבים לשורות הליכוד הנו רק הגל הראשון של המתפקדים וכי מטה המאבק והתומכים ימשיכו להחתים רוכבים נוספים להתפקדות לליכוד .
 
1,000 אופנוענים בשורות הליכוד
מטה מאבק הרוכבים כנגד העלאת תעריפי הביטוח ימסור מחר במצודת זאב את טפסי ההתפקדות הראשונים למפלגה

