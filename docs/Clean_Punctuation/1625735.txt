מומחה איטלקי לפשע מאורגן :  המאפיה האיטלקית התאהבה בלונדון
פרנצ'סקו פורגיונה שהיה ראש הנציבות האיטלקית למלחמה במאפיה : " הם עדיין לא הורגים בלונדון ,  רק משקיעים "
 המאפיה האיטלקית מתפשטת אל תוך בריטניה ,  לאחר שערים בריטיות הפכו ליד מועדף לעסקי הלבנת ההון של ארגוני הפשע ,  כך אמר לעיתון  " אובזרוור "  הבריטי פרנצ'סקו פורגיונה ,  המומחה המוביל באיטליה לענייני פשע מאורגן.נציבות ההימורים בבריטניה השעתה בשבוע שעבר את רשיונה של חברת פרדייס בט שמבוססת בפרבר הלונדוני הונסלו ,  ומפעילה את אתר האינטרנט פרדייסבט.קום .  החברה נסגרה ונכסיה הוקפאו על ידי משטרת איטליה כחלק ממאמציה לנטרל את מאפיית פאריסי ,  שחבריה מואשמים ברצח ,  הברחת סמים והלבנת הון.סאבינו פאריסי בן ה-48 ,  ראש ארגון הפשע ,  ופוליטיקאים ואנשי עסקים הם ככל הנראה בין 74 האנשים שנעצרו על ידי משטרת איטליה בעיר בארי באיטליה ,  בה מפעילה פרדייס בט משרד.חוקרים בבריטניה מאמינים כי הנכסים שנתפסו הם רק קצה הקרחון .  פורגיונה ציין רשימה של השקעות של המאפיה האיטלקית בלונדון ,  שבוצעו על ידי שלושת קבוצות המאפיה הגדולות באיטליה - המאפיה הסיציליאנית ,  קמורה הנפוליטנית ומאפיית ndrangheta' מקלבריה ." שותפים של מאפיית קלבריה הם הבעלים של חנויות בלונדון המוכרות חיקויים של מוצרי מעצבים .  בנוסף הם שותפים בהברחת סמים ",  לפי פורגיונה ,  אשר כיהן כראש הנציבות למלחמה במאפיה בפרלמנט האיטלקי עד 2008 .  פורגיונה חי תחת אבטחה משנת 1995 ." שותפים של מאפיית קומורה רוכשים נדל"ן בווסט אנד בלונדון ",  אמר פורגיונה ,  והוסיף : " הם עדיין לא הורגים בלונדון ,  רק משקיעים ". 

מומחה איטלקי לפשע מאורגן :  המאפיה האיטלקית התאהבה בלונדון
פרנצ'סקו פורגיונה שהיה ראש הנציבות האיטלקית למלחמה במאפיה : " הם עדיין לא הורגים בלונדון ,  רק משקיעים "
 
