סרטן המעי הגס :  9 חולים חדשים מדי יום
עפ"י נתוני המחלה ,  המתפרסמים לרגל חודש המודעות ,  עולים שהגיעו ארצה ממדינות חבר העמים בשנות ה-90 נמצאים בסיכון מוגבר למחלה
דו"ח חדש של משרד הבריאות שפורסם היום  ( שלישי )  לרגל פתיחתו של חודש המודעות לסרטן המעי הגס בישראל מגלה ,  כי מדי יום מאובחנים בארץ בממוצע 9 חולים בסרטן המעי הגס והחלחולת ו-4 מתים מהמחלה .  נתון נוסף מגלה כי מי שעלו לישראל ארצה בשנות התשעים ממדינות חבר העמים נמצאים בסיכון מוגבר לפתח סרטן המעי הגס .  
לפי הדו"ח ,  ביחס לאוכלוסייה של עולים ותיקים לארץ ,  בקרב ישראלים שעלו ארצה בין 1989 ל-2000 נרשם עודף תחלואה בסרטן המעי הגס והחלחולת ב-33% יותר בגברים ו-28% יותר בנשים .  בסרטן המעי הגס מדווחת בקבוצה זו תחלואה גבוהה ב-35% בגברים וב-29% בנשים ,  ובסרטן החלחולת מתועדת תחלואה גבוהה ב-30% בגברים וב-25% בנשים .
 לדברי ד"ר מיכה ברחנא ,  מנהל רישום הסרטן הלאומי במשרד הבריאות , " סביר להניח כי הגורמים לשיעורים גבוהים אלה נעוצים בהרגלי התזונה שאפיינו אוכלוסייה זו עוד טרם עלייתה לישראל ,  וכן בהרגלי עישון ושתיית אלכוהול .  ייתכן שחלק עדיין שומר על הרגלים אלו ". 
משנת 2005 מאובחנת עליה קלה בשיעור התחלואה בגברים יהודיים ,  לצד ירידה קלה בנשים יהודיות .  במגזר הערבי חל זינוק במספר החולים ,  ובשנת 2008 היו 7.4% מהחולים שאובחנו בארץ ממוצא ערבי ,  בהשוואה ל-4.3% בשנת 2000 ,  אולם עדיין שיעור התחלואה במגזר הערבי נמוך בהשוואה לשיעור באוכלוסייה הכללית ,  להערכת החוקרים עקב גורמי סיכון מופחתים באוכלוסייה זו .
 
סרטן המעי הגס :  9 חולים חדשים מדי יום
עפ"י נתוני המחלה ,  המתפרסמים לרגל חודש המודעות ,  עולים שהגיעו ארצה ממדינות חבר העמים בשנות ה-90 נמצאים בסיכון מוגבר למחלה

