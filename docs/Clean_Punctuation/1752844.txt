גבר דקר את אשתו בראשל"צ ,  מצבה אנוש
גבר חשוד שדקר את אשתו ופצע אותה באורח אנוש ברחוב ש"י עגנון בראשון לציון ,  לאחר שביקשה להיפרד ממנו .  הגבר ואישה נוספת נפצעו באורח קל .  האישה פונתה לבית החולים אסף הרופא
 ( צילום :  יגור מזור ,  עריכת וידאו :  יותם בן-דוד ) 
צעירה בת 24 נפצעה אמש  ( ראשון )  באורח אנוש ,  בעלה נפצע באורח קל ,  ואישה נוספת בשנות ה-60 לחייה נפצעה קל מדקירות ברחוב ש"י עגנון בראשון לציון .  כך מסר הדובר המבצעי של מגן דוד אדום ,  זכי הלר .  השלושה אותרו לפני זמן קצר ,  וצוותי מגן דוד אדום פינו אותם לקבלת טיפול .  
מהמשטרה נמסר כי מחקירה ראשונית עולה כי בעלה בן ה- 39 של הנאישה הוא שדקר אותה ,  לאחר שזו ביקשה להיפרד ממנו .  לאחר שנדקרה ,  ניסתה האישה להימלט על חדר המדרגות ,  שם התמוטטה .  בזמן האירוע נכחו בבית בני משפחה נוספים שהיו עדים למקרה .
 לדברי המשטרה ,  בני הזוג נשואים מזה שנה ,  ולאם ילדה בת 8 מנישואין קודמים .  השניים עלו לארץ מאתיופיה בשנת 2007 .  הבעל נעצר לחקירה ,  והמשטרה פתחה בחקירת נסיבות האירוע .  
האישה פונתה לקבלת טיפול רפואי בבית החולים אסף הרופא בצריפין .  ממגן דוד אדום נמסר ,  כי היא פונתה כאשר היא מחוסרת הכרה ,  מונשמת וסובלת מדקירות בחזה .  האישה המבוגרת יותר פונתה כשהיא סובלת מחתך בידה ואילו הגבר טופל במקום .
 כונני  " איחוד הצלה ",  הלל חמאוי ואינון רוזנשטיין ,  שהגיעו למקום ,  סיפרו לוואלה !  חדשות כי  " יצאנו למקום על רקע אלימות במשפחה .  כשהגענו ,  ראינו אישה מתבוססת בדמה יושבת בחדר המדרגות עם דקירה קשה בבית החזה .  בעלה היה בבית מחוסר הכרה בשל שתייה מרובה .  כמו כן ,  אמה של האישה נפצעה קל בידה מסכין .  היו הרבה צעקות והמולה ,  והייתה התקהלות גדולה של אנשים מהעדה האתיופית ". 
ב- 2007 נרצחה באותו הרחוב בת נוספת של העדה האתיופית ,  צאקולה צאקול על ידי בעלה .  צאקולה ,  בת ה-45 ,  נדקרה במהלך ויכוח בו דרש בעלה להוציא את בנם בן ה- 25 מהבית .( עדכון ראשון :  22:24 ) 

גבר דקר את אשתו בראשל"צ ,  מצבה אנוש
גבר חשוד שדקר את אשתו ופצע אותה באורח אנוש ברחוב ש"י עגנון בראשון לציון ,  לאחר שביקשה להיפרד ממנו .  הגבר ואישה נוספת נפצעו באורח קל .  האישה פונתה לבית החולים אסף הרופא

