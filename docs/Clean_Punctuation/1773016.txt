יצחק סלע ינסה להקים קרן ריט שתשקיע באירופה ותונפק בסינגפור
בלעדי סלע ינסה לגייס בשלב ראשון 500 מיליון דולר עד סוף יוני 2011 .  בכוונתו להשלים הנפקה ראשונית בסינגפור - שבמהלכה ינסה לגייס כ-1.5 מיליארד דולר - עד סוף דצמבר 2012
 >  >  מה משותף לנדל"ניסט ישראלי ,  שוק ההון בסינגפור ,  נדל"ן מניב במערב אירופה וגופים מוסדיים בישראל הנהנים מנזילות גבוהה ומחפשים כיום השקעות אלטרנטיביות מניבות תשואה גבוהה יותר מזו של אג"ח מדינה ?  על שאלה זו ינסה לענות בחודשים הבאים יצחק סלע ,  המתחיל בימים אלה סדרת מפגשים בשוק ההון במטרה לנסות ולגייס בשלב ראשון 500 מיליון דולר להקמת קרן ריט ייחודית  ( קרן השקעות בנדל"ן הנהנית מתנאי מיסוי מיוחדים )  ireit global .  הקרן תונפק בעתיד בבורסה בסינגפור ,  אך תבצע את ההשקעות בתחום הנדל"ן המניב בעיקר במשרדים ובמחסנים במערב אירופה .  סלע מתכוון לפנות לחברות הביטוח ,  לקרנות הפנסיה ,  כמו עמיתים ,  לזרועות ההשקעות הריאליות של הבנקים ,  לאומי פרטנרס ופועלים שוקי הון ,  ולבתי השקעות ,  כמו פסגות ,  דש איפקס ואקסלנס .  סלע יציע לגופים אלה להשקיע ולהיחשף לכלי השקעה פיננסי ייחודי הנהנה מסיכון נמוך יחסית ונזילות גבוהה בשל היותו סחיר .  תשואה שנתית של 13% בהתחשב בתשואות דיווידנדים שנתיות של כ-8% המוצעות בשנים האחרונות ,  ובתוספת של כ-5% ,  התשואה המוצעת בשוק המניות הסינגפורי ,  המוסדיים הישראליים עשויים ליהנות מתשואה שנתית של כ-13% .  כמו כן יציע להם סלע מניות בחברת הניהול של הקרן ,  שאמורה לגבות דמי ניהול שנתיים של 0.5%-0.7% מהיקף הנכסים וכ-3.5% מהרווח הנקי של התיק .  לפי לוחות הזמנים ,  סלע ינסה להשלים את גיוס ההון הראשוני של 500 מיליון דולר עד סוף יוני 2011 .  לאחר מכן סלע מתכנן לרכוש נכסים עד סוף יוני 2012 ולהשלים הנפקה ראשונית בסינגפור עד סוף דצמבר 2012 ,  שבמהלכה ינסה לגייס כ-1.5 מיליארד דולר .  סלע חבר בסינגפור לשותף מקומי בשם seck guan .  ההשקעה של הקרן צפויה להתבצע במרכזי ערים ועסקים במערב אירופה ובסקנדינביה ,  תחת הנחה המבוססת על המחקרים של חברת הייעוץ העסקי-חשבונאי דלויט טוש ,  ולפיה ,  לשוק האירופי יזרמו בשנים הבאות נכסים במצוקה  ( distressed property )  בשווי של כ-210 מיליארד דולר - דבר שיהווה כר נרחב לקרנות ריט לנצל הזדמנויות .  הנכסים שיירכשו יהיו מאוכלסים בשיעור של יותר מ-90% .  נכסים שבהם יהיה מספר רב של שוכרים יירכשו עם השותף המקומי ,  וכמו כן תינתן עדיפות לרכישת נכסים שבהם מוכר הנכס שוכר אותו בחזרה מהקונה .  כך למשל הקרן בוחנת בימים אלה פורטפוליו בתחומי המשרדים ,  הלוגיסטיקה והמסחר ברחבי שווייץ ,  בריטניה ,  גרמניה והולנד .  שם מוכר לוותיקים שמו של סלע נעלם בשנים האחרונות ממדורי העיתונות הכלכלית ,  אך סביר להניח כי הוא מוכר לפעילי שוק ההון והנדל"ן הוותיקים .  סלע שימש בשנים 1996-2004 סמנכ"ל שיווק של חברת הנדל"ן אמות השקעות .  לאחר מכן חבר לאיש העסקים רוני צארום שניסה לאחרונה ,  ללא הצלחה ,  להשתלט על סלע קפיטל .  סלע סייע לצארום בהליך רכישת השליטה בקבוצת החברות של אספן מידי אליעזר פישמן ב-2005 .  דרכי השניים נפרדו ,  לאחר שסלע ראה כי התוכניות המשותפות להקים קרן ריט עם צארום אינן קורמות עור וגידים עקב בעיות רגולטוריות .  ב-2006 הקים סלע קרן ריט שנקראת על שמו ,  סלע קפיטל ,  וצירף אליה את שמואל סלבין ,  אלי בן חמו ,  כיום ממנהלי סלע קפיטל ,  וגופים מוסדיים כמו אי.בי.אי ,  אקסלנס ומיטב .  סלע קפיטל רכשה מאז הקמתה נכסים בשווי של כ-500 מיליון שקל .  ביולי 2010 פרש סלע מהקרן כשהוא נותר עם אחזקה של כ-25% בחברת הניהול ,  והחליט לנסות ולהגשים את החלום הסינגפורי .  סלע ראה לנגד עיניו יתרונות רבים הקיימים בשוק הריט בסינגפור שמאז הקמתו ב-2002 פועלות בו כ-23 קרנות בשווי של יותר מ-25 מיליארד דולר .  השוק הסינגפורי ,  שכלכלתו נמנית עם הכלכלות הצומחות בעולם ,  מאפשר ,  בין השאר ,  למשקיע המוסדי להיות בעל שליטה בקרן ,  מעניק פטור מתשלום מס למשקיע זר ומקומי על דיווידנד ורווחי הון ומאפשר השקעות בנכסים ללא הגבלה גיאוגרפית .
 
יצחק סלע ינסה להקים קרן ריט שתשקיע באירופה ותונפק בסינגפור
בלעדי סלע ינסה לגייס בשלב ראשון 500 מיליון דולר עד סוף יוני 2011 .  בכוונתו להשלים הנפקה ראשונית בסינגפור - שבמהלכה ינסה לגייס כ-1.5 מיליארד דולר - עד סוף דצמבר 2012

