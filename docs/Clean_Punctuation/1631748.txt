12 שנות מאסר לגבר שהרג את חברו כשהיה שיכור
ניקולאי בצגורה הרג את חברו ליאוניד מירושניקוב במהלך קטטה שפרצה ביניהם לאחר שהשתכרו ביחד .  בית המשפט : " חובה עלינו להעביר את המסר כי חיי אדם קדושים הם "
  ( צילום :  נעם אשל ,  עריכת וידאו :  יאיר דניאל ) 
בית המשפט המחוזי בתל אביב גזר 12 שנות מאסר על ניקולאי בצגורה ,  בן 63 ,  שהורשע בהריגת חברו ליאוניד מירושניקוב במהלך קטטת שיכורים לפני כשנתיים .  בתחילה הואשם בצגורה ברצח אך לבסוף הורשע בהריגה עקב שיכרותו .  
בצגורה הגיע במרץ 2008 לבקר את מירושניקוב שעבד באותה עת באתר מע"צ בתל אביב .  השניים ישבו ושתו כמויות גדולות של וודקה עד שהשתכרו .  בשלב מסויים פרץ ביניהם מאבק פיזי ,  במהלכו נפל מירושניקוב וראשו פגע בארונית עץ שהיתה במקום .  לאחר מכן דרך בצגורה על צווארו של חברו וגרם למותו .  השניים היו חברים טובים שנהגו לשתות יחד מבלי שהתגלו בעבר סכסוכים ביניהם .  בצגורה הוא אף זה שהודיע לבני משפחתו על מותו של מירושניקוב .  
פרקליטתו של בצגורה ,  עו"ד קטי צווטקוב מטעם הסנגוריה הציבורית ,  ביקשה מבית המשפט להתייחס לעברו הנקי וגילו של מרשה ולגזור עליו עונש נמוך .  השופטים בתיק ,  דורית אחיטוב ,  מרים דיסקין ורענן בן יוסף ,  כתבו כי לא נעלמו מעיניהם הנסיבות המקלות אולם הבהירו כי  " אין חולק על כך שבתי המשפט מחוייבים להעביר את המסר שחיי האדם קדושים הם וזכותו של האדם לחיות ללא מורא .  נכון הדבר לגבי אדם זר ,  נכון הוא שבעתיים כלפי מי שהגדיר עצמו כחברו הטוב של המנוח ,  שבעניינינו הוא זה שקיפד את פתיל חייו ".  השופטים הוסיפו שהנאשם הביא את עצמו למצב השכרות בו היה נתון ,  מצב שגרם לו לחוסר יכולת לשלוט במעשיו ולהבין את תוצאותיהם ,  אולם אין זה מצדיק הקלה בעונשו .
 
12 שנות מאסר לגבר שהרג את חברו כשהיה שיכור
ניקולאי בצגורה הרג את חברו ליאוניד מירושניקוב במהלך קטטה שפרצה ביניהם לאחר שהשתכרו ביחד .  בית המשפט : " חובה עלינו להעביר את המסר כי חיי אדם קדושים הם "
 
