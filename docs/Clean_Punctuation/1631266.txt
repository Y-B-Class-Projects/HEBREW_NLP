קריאת מחשבות בנמל התעופה 
משפט וטכנולוגיה
 >  >  חדירתו של עומר פארוק עבד אל-מוטלב הניגרי לטיסת נורת'ווסט איירליינס מאמסטרדם לארה"ב ,  עם חומר נפץ מוסתר בתחתונים ,  עוררה מחדש את הדיון הציבורי סביב הבידוק הבטחוני בנמלי התעופה .  אף אחד לא רוצה ,  כמובן ,  שתהיה אפשרות - אפילו קלושה - שמחבל חמוש יעלה לטיסתו .  ואולם ,  ארגוני זכויות אדם באירופה ובארה"ב מוחים כנגד הפריסה של מכשירים סורקי גוף  ( full body scanners )  ,  המפיקים תמונה ברזולציה גבוהה ובתלת מימד של הנוסעים בעירום .  לטענת ארגוני הזכויות ,  לא זאת בלבד שהסורקים פוגעים בפרטיותם של הנוסעים ,  אלא שהם גם אינם יעילים לאיתור חומרי נפץ נוזליים או פלסטיים כגון אלה ששימשו את המחבל הניגרי .  באנגליה אף נטען ,  כי הסריקה של גוף הנוסעים ,  החושפת גם את איברי המין שלהם ,  עלולה להוות הפרה של חוקים למניעת פורנוגרפיית ילדים .  כמו כן הועלה חשש ,  שצילומים בעירום של מפורסמים או של נוסעים בעלי מאפיינים גופניים חריגים ,  ימצאו את דרכם אל רשת האינטרנט .  מנגד ,  טוענים התומכים בפריסת הסורקים הפועלים באמצעות הקרנת תדר אלקטרו-מגנטי על הגוף ,  כי הסריקה הממוכנת אינה פוגעת בפרטיות או ברגשות יותר מחיפוש גופני באמצעות אנשי ביטחון .  כמו כן ,  נשמעים בעולם יותר ויותר קולות הקוראים לחקות את שיטת הבידוק הבטחוני הישראלית .  ואכן ,  הנוסעים הישראלים מופתעים לפעמים לגלות את התורים הארוכים המשתרכים סביב עמדות הבידוק הבטחוני בנמלי התעופה באירופה ובעיקר בארה"ב ,  לעומת הזריזות של הבידוק בנמל התעופה בן גוריון .  למה באמריקה דורשים שנוריד נעליים ולא מרשים לנו להכניס לאזור הטיסה אפילו בקבוק מים מינרליים ,  בעוד שבישראל הבודקים לא מתעניינים בהרגלי השתיה שלנו ומעבירים אותנו הלאה במהירות ?  הבידוק הבטחוני הישראלי מבוסס על פילוח דמוגרפי וניתוח התנהגותי .  ההנחה היא ,  כי הסכנה לביצוע פיגוע טיסה על ידי יהודי אזרח ישראל נמוכה ,  ולכן מי שמזוהה ככזה עובר במהירות רבה יחסית את הליך הבידוק .  כמו כן ,  מופעלת בנתב"ג מערכת רבת שלבים של ניתוח התנהגותי - החל משערי הכניסה לשדה התעופה שבהם שומר חמוש שואל את הנוסעים שאלה או שתיים בעודם יושבים במכוניותיהם ,  עד התשאול הבטחוני לפני עמדות הצ'ק-אין ,  הכולל מבט ישיר לעיניים ,  וניטור סמוי של התנהגות הנוסעים בנמל התעופה .  נוסעים המסוננים על ידי המערכת ,  כגון אזרחים ערבים ותיירים זרים ,  עוברים בדיקה בטחונית מקיפה וחודרנית ביותר הכוללת לעתים דפדוף בכל ספר ופתיחה של כל זוג גרביים במזוודה .  מומחי ביטחון ,  ובהם חברות אבטחה ישראליות ,  מפתחים כיום כלים טכנולוגיים לשידרוג יכולת הניטור ההתנהגותי ,  עד לרמה של  " קריאת מחשבות וירטואלית ".  כך ,  למשל ,  פורסם כי חברת wecu  ( "אנו רואים אתכם ")  הישראלית בוחנת מוצר המקרין בנמל התעופה תמונות בעלות משמעות לחברי ארגון טרור  ( למשל ,  פניו של בן לאדן )  ובוחן שינויים קלים בתגובות העוברים ושבים ,  כגון האצת דפיקות הלב או הזעה מוגברת .  מוצרים טכנולוגיים נוספים מאפשרים מעקב אחרי שינויים קלים בטמפרטורת הגוף של הנוסעים ,  תנודות אישונים מהירות ,  או רעד איברים .  - ד"ר טנא הוא מרצה למשפטים במסלול האקדמי המכללה למינהל

קריאת מחשבות בנמל התעופה 
משפט וטכנולוגיה

