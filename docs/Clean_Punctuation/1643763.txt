סופר באבא זולה מ-AM:PM 
ברשת סופר באבא התל אביבית המחירים נמוכים יותר מהמתחרה ,  PM:AM - כך עולה מבדיקת TheMarker לסל של 13 מוצרים .  ואולם את הקניות עדיין זול יותר לעשות מחוץ לעיר
 >  >   " בתל אביב מפסיקים להיות פראיירים "  - זו היתה הבשורה שעמה יצאה רשת סופר באבא לפני כשבועיים ,  כשהודיעה על מיתוג מחדש של הרשת התל אביבית והרחבתה לשמונה סניפים עד סוף 2010 .  הרשת הצהירה כי היא מציעה ללקוח התל אביבי אפשרות חדשה :  לערוך קניות בעיר בכל שעה ביממה ובזול ,  במקום לנסוע לסופר-מרקטים שמחוץ לעיר .  חשוב לציין כי למרות ההודעה שהפיצה סופר באבא ,  שטענה כי היא מונה חמישה סניפים ,  ובניגוד למפורסם באתר הבית שלה שנמצא עדיין בהליכי בנייה ,  הרי שנכון להיום היא מונה רק שני סניפים בלבד - ברחוב אבן גבירול וברחוב ישעיהו .  שלושה סניפים נוספים ברחובות ירמיהו ,  קינג ג'ורג' וריינס ,  אמורים לעבור מיתוג מחדש ויהפכו לסניפי רשת סופר באבא רק בעוד חודש .  כדי לבדוק מה הם המחירים שמציעה הרשת ואם הם באמת מתחרים בסופר-מרקטים שמחוץ לעיר ,  בחרנו סל קניות של 13 מוצרים מקטגוריות שונות ובדקנו את המחירים בסניפי סופר באבא ו-pm:am ברחוב אבן גבירול הממוקמים זה לצד זה ,  סניף מגה בעיר בכיכר דיזנגוף וסניף שופרסל דיל ברחוב יגאל אלון בעיר .  מהשוואת המחירים בין שתי הרשתות הפועלות 24 שעות ביממה עולה כי סופר באבא מציעה סל זול יותר ב-21 שקל מ-pm:am .  מתוך 13 המוצרים שנבדקו ,  סופר באבא מציעה מחיר נמוך מ-pm:am ב-10 מהם .  כשבוחנים את המחירים של הרשתות הפועלות 24 שעות ביממה לעומת הרשת העירונית מגה בעיר ,  עולה כי סל המוצרים של האחרונה זול ב-24 שקל מ-pm:am ,  אך מול סופר באבא ההפרש הוא 2 שקלים בלבד .  לעומת זאת ,  למרות ההצהרות של סופר באבא - שבזכותה לא יצטרך הלקוח לנסוע מחוץ לעיר ,  לפי ההשוואה שערכנו ,  את הקניות הזולות ביותר עדיין יעשה הלקוח ברשת הדיסקאונט שלא נמצאת במרכז העיר .  מההשוואה עולה כי שופרסל דיל מציעה סל בשווי 194 שקל ל-13 המוצרים שנבחרו ,  לעומת 209 שקל בסופר באבא .  כמובן שככל שסל הקנייה יהיה גדול יותר ,  ההערכה היא שההפרש יגדל בהתאם .  לכן ,  אם אתם מתכננים לערוך קנייה של מספר גדול של מוצרים ,  את המחיר הנמוך ביותר עדיין תשלמו ברשתות הדיסקאונט שמחוץ לעיר .  ואולם אם מדובר בקנייה מצומצמת - סופר באבא יכולה להיות פתרון נוח וזול יחסית .  כמו כן ,  חשוב לזכור כי ברשתות הקטנות כמו pm:am וסופר באבא ההיצע והמבחר קטנים יותר ,  לא קיימת מעדניית בשר או חלב שיכולה להוזיל את עלויות המוצרים באמצעות רכישה במשקל ,  ומוצרים רבים כמו שמפו או מוצרי ניקיון מוצעים ללקוח באריזה קטנה ולא באריזות הגדולות יותר ,  שהן לרוב יותר חסכוניות .
 
סופר באבא זולה מ-AM:PM 
ברשת סופר באבא התל אביבית המחירים נמוכים יותר מהמתחרה ,  PM:AM - כך עולה מבדיקת TheMarker לסל של 13 מוצרים .  ואולם את הקניות עדיין זול יותר לעשות מחוץ לעיר

