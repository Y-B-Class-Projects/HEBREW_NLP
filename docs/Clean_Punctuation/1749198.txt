מה חיפשו קציני מצ"ח במועדונים בת"א ? 
במבצע משותף של מחלקת זרוע היבשה והמשטרה הצבאית הגיעו קצינים לעקוב אחר הנעשה במועדוני ת"א ,  וכדי לוודא שהחיילים המבלים לא נוהגים שתויים . " אי אפשר להגיד לא לבלות ,  אבל שיהיו אחראים "
  ( צילום:נועם אשל .  עריכה:גדי וינסטוק .  קריינות :  אביב אברמוביץ' ) 
מאות החיילים שבילו בדרום תל אביב במהלך סוף השבוע האחרון הופתעו לראות קצינים בכירים במשטרה הצבאית ובזרוע היבשה מסתובבים בכניסות למועדונים ומחפשים חיילים שיכורים .  הקצינים לא הגיעו לחלק דוחות ,  אלא לבחון מקרוב את תופעת שתיית האלכוהול אצל חיילים .
 ראש מחלקת בטיחות בזרוע היבשה ,  אל"ם גברעם הגלילי ,  ומפקד המשטרה הצבאית של פיקוד מרכז סא"ל בועז מייזל ,  יצאו לאזור המועדונים בדרום תל אביב ,  כדי לראות מקרוב את תופעת שתיית אלכוהול ,  ולוודא שהחיילים לא נוהגים בשכרות .
 המבצע ,  שנקרא בשם  " מכים גלים 6 ",  כלל גם עצירת נהגים לביקורת פתע ,  אולם רק שלושה מתוך כמאה נהגים שנבדקו התגלו כשיכורים .  כמו כן ,  הקצינים הופתעו לטובה שרבים מהחיילים שהיו שתויים דיווחו כי מפתחות הרכב אינם בידיהם . 
" בסך הכל אני יכול לומר שאני יוצא מכאן מופתע ",  אמר אל"ם הגלילי בשעת בוקר מוקדמת לאחר שהספיק לסייר מחוץ לכמה מועדונים ולשוחח עם החיילים .  לדבריו , " בשנים האחרונות תופעת שתיית האלכוהול גוברת בממדים שלא הכרנו .  מה שחשוב לנו זה שתהיה מודעות שאם שותים לא עולים על ההגה ". 
אל"ם הגלילי סיכם ואמר כי  " כל החיילים עימם דיברתי סיפרו לי שהם קיבלו תדריכים בבסיסים ושהם ראו סרטים על הנושא וזה מעודד .  אני לא יכול להגיד לחיילים שלא ישתו ושלא יצאו לבלות ,  זו מדינה חופשית .  אבל אם הם יוצאים אז שיהיו אחראיים ושיתנו את המפתחות למי שלא שתה ". 
עדכון ראשון :  17:40

מה חיפשו קציני מצ"ח במועדונים בת"א ? 
במבצע משותף של מחלקת זרוע היבשה והמשטרה הצבאית הגיעו קצינים לעקוב אחר הנעשה במועדוני ת"א ,  וכדי לוודא שהחיילים המבלים לא נוהגים שתויים . " אי אפשר להגיד לא לבלות ,  אבל שיהיו אחראים "
 
