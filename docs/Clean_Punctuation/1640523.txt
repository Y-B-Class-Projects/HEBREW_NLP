אילייב ינוח כשבוע ,  לא בטוח שיהיה כשיר לדרבי
הצוות הרפואי של מכבי ת"א החליט על מנוחה לקשר הסרבי ,  ואחריה ישוב וייבדק .  הלב של הקבוצה נתון לדרבי ,  הראש לגביע
צילום ועריכת וידאו :  נועם אשל
במכבי תל אביב נהנו מאוד לפתוח הבוקר  ( ראשון )  את הטבלה ולראות את הקבוצה ממוקמת במקום השני בטבלת ליגת העל .  הניצחון 0:2 על הפועל רעננה במסגרת המחזור ה-21 היה החמישי ברציפות של הצהובים ,  כשהקבוצה סוגרת תשעה משחקים רצופים ללא הפסד .  במועדון חוזרים ומדגישים כי הם מעדיפים שלא לדבר בקול רם על מאבק האליפות ,  שכן הפער ממכבי חיפה נותר משמעותי  ( 14 נקודות )  ,  גם אם לוקחים בחשבון את קיזוז הנקודות .
 למרות המיקום בטבלה והעובדה שהצהובים חלפו ,  לפחות זמנית עד הערב  ( אז תערוך הפועל תל אביב את משחקה נגד מ.ס .  אשדוד )  ,  בקרית שלום מעדיפים לא לדבר בשלב זה על הדרבי ,  אותו תארח הקבוצה בעוד שבועיים בבלומפילד . " יש לנו קודם כל את מכבי נתניה בגביע ואחר כך את הפועל רמת גן בליגה .  אחרי שנסיים את שתי המשימות הללו בהצלחה נוכל לדבר על הדרבי ",  אמר גורם במועדון .
 בצוות המקצועי הזהירו כל השבוע את השחקנים מפני היריבה מרעננה ,  זאת כדי למנוע שאננות נגד היריבה הקלה לכאורה .  במועדון הרעיפו מחמאות רבות כמעט על כל שחקני הקבוצה על התייחסותם הרצינית למשחק ,  מה שהניב בסופו של דבר ניצחון קל מהצפוי .  אם לוקחים בחשבון שהקבוצה חסרה חמישה שחקני מפתח בעקבות פציעות והרחקות ,  אז מדובר בהישג גדול עוד יותר .  שלושת השחקנים שהוזכרו במיוחד לטובה היו כובשי השערים ,  יוסי שבחון ואיליה יברויאן שנמצאים בתקופה מצוינת ,  וכן הקשר גיז'רמו ישראלביץ' ,  שהיה בכל מקום על המגרש .
 ההפסד האחרון של הצהובים בליגה היה למכבי נתניה  ( 1:0 )  ,  כאשר ביום שלישי הקרוב  ( 21:00 ,  שידור ישיר ב-5+ לייב )  תינתן לקבוצה של אבי נמני הזדמנות לנקום בשחקניו של ראובן עטר ,  במסגרת סיבוב ח' בגביע המדינה במשחק שייערך בבלומפילד .
 מצבו הרפואי של הקשר איביצ'ה אילייב ,  שנפצע באימון לקראת המשחק נגד רעננה ולא שיחק ,  מסובך .  הקשר ,  שסובל מפציעה בברכו ,  עבר הבוקר בדיקה נוספת ולאחריה החליטו בצוות הרפואי של הקבוצה לטפל בשחקן בזריקה ולתת לו מנוחה של שבוע .  בשלב זה מעדיפים להימנע מהתערבות כירורגית ,  ומקווים שהקרע הקטנטן במיניסקוס יתאחה גם ללא ניתוח .  בעוד כשבוע תיערך לסרבי בדיקה נוספת כדי לבדוק את קצב ההחלמה .
 מי שיחמיץ בוודאות את המשחקים הקרובים הוא המגן דור מלול ,  שהתבשר ביום שישי כי הוא סובל מקרע ברצועת הקרסול וצפוי להיעדרות של כחמישה שבועות .  לעומת מולו ,  בצוות הרפואי מאמינים שהבלם רונלד ראלדס ,  שלא שיחק אמש בשל כאבים בברכו ,  יהיה כשיר להתמודדות בגביע .  מי שעוד ישוב לסגל ,  ואולי גם להרכב בגביע הוא הקשר הסלובני אנדריי קומאץ' ,  שסיים לרצות עונש הרחקה .  הבלם איגור טומאסיץ' ,  שהחלים מקרע בשריר הירך ,  צפוי לחזור החל מהיום לאימונים עם שאר הקבוצה .  חזרתו של טומאסיץ' תהיה הדרגתית ,  ובמכבי אופטימיים לגבי כשירותו המלאה לקראת הדרבי שייערך בעוד שבועיים בבלומפילד .
 עדכון ראשון 12:24עדכון אחרון 14:00

אילייב ינוח כשבוע ,  לא בטוח שיהיה כשיר לדרבי
הצוות הרפואי של מכבי ת"א החליט על מנוחה לקשר הסרבי ,  ואחריה ישוב וייבדק .  הלב של הקבוצה נתון לדרבי ,  הראש לגביע

