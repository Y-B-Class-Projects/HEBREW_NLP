הבמאי ז'אן פול לילנפלד מגיע לארץ
הבמאי הצרפתי יגיע ב-6 באפריל לסינמטקים בתל אביב ובירושלים כדי לקדם את סרטו החדש , " יום החצאית ",  שעורר רעש רב במולדתו וגם זיכה בפרס הסזאר את כוכבתו ,  איזבל אדז'אני
לאחר שעורר סערה בצרפת ,  יגיע לארץ הקולנוען הצרפתי ז'אן פול לילנפלד ,  במאי  " יום החצאית ".  הסרט עורר במולדתו עניין רב משתי סיבות :  ראשית ,  מפני שהוא החזיר למסך את איזבל אדז'ני -מי שהיתה במשך שנים הכוכבת הגדולה של הקולנוע הצרפתי ,  אך נעלמה בתחילת העשור .  שנית ,  בגלל הנושא הטעון שלו - סיפורה של מורה  ( אדז'ני )  המלמדת בשכונת מצוקה ,  שמחליטה להשיב אש לתלמידיה האלימים ,  רובם בני מהגרים .
 הסרט נהנה בצרפת מהצלחה קופתית וביקורתית ,  וגם זיכה את אדז'ני בפרס הסזאר - המקבילה הצרפתית לאוסקר .  בארץ יופץ  " יום החצאית "  מה-15 באפריל ,  ולילנפלד ,  היהודי במוצאו ,  יגיע לכאן כבר בשישה באפריל כדי לנכוח בהקרנות הבכורה של הסרט בסינמטקים של תל אביב ושל ירושלים .
 אמנם  " יום החצאית "  הוא סרטו המצליח ביותר של לילנפלד ,  אך הוא פועל בתעשיית הקולנוע הצרפתית מאז אמצע שנות השמונים .  בין השאר ,  הוא כתב את התסריט של  " L'oeil au beure noir ",  מהסרטים הראשונים שהתמודדו עם מצוקת המהגרים בצרפת .  הוא גם מי שקידם בתחילה את הקריירה של הבדרן השחור דיידונה ,  שלאחר מכן הפנה לו עורף והפך לאחד הפעילים האנטישמיים הבולטים באירופה .
 
הבמאי ז'אן פול לילנפלד מגיע לארץ
הבמאי הצרפתי יגיע ב-6 באפריל לסינמטקים בתל אביב ובירושלים כדי לקדם את סרטו החדש , " יום החצאית ",  שעורר רעש רב במולדתו וגם זיכה בפרס הסזאר את כוכבתו ,  איזבל אדז'אני

