קטש : " ההפרש הוא בהחלט שביר "
 מאמן הפועל ירושלים מעודד מהניצחון בבלגיה ,  ולא מקל ראש ביריבה ליאז' .  סולומון : " לא הצגנו את היכולת האמיתית שלנו "
 זה היה קשה ,  הפכפך בלא מעט דקות ,  אבל נגמר כמו שצריך .  הפועל ירושלים ניצחה הערב  ( שלישי )  בליאז' 59:62 ,  במסגרת מוקדמות היורוקאפ ,  והותירה לעצמה סיכוי טוב לעבור את הבלגים בגומלין שייערך במלחה ב-5 באוקטובר .  ירושלים נהנתה ממחציעת שנייה טובה של וויל סולומון ,  ומיכולת טובה של ג'ייסון ריץ' ובריאן רנדל בדקות הסיום ,  והשלושה העניקו לעודד קטש בכורה רשמית מוצלחת .  
המאמן עודד קטש אמר בסיום לאתר הרשמי של המועדון : " השגנו ניצחון חשוב .  התפתח משחק צמוד כמעט לכל אורכו .  אני שמח על הניצחון ,  השחקנים גילו הרבה אופי ונחישות לאורך כל המשחק ובעיקר ברבע האחרון .  היה לנו חשוב לפתוח עם ניצחון ועשינו את זה .  יחד עם זאת ,  חשוב לזכור שזוהי רק מחצית אחת של ההתמודדות ,  ההפרש הוא בהחלט שביר והבלגים הוכיחו שהם קבוצה עיקשת שלא מוותרת ,  כך שצפוי לנו משחק צמוד גם במלחה .  נצטרך לבוא מרוכזים במאת האחוזים למשחק בשלישי הבא בכדי לעלות לשלב הבתים ולהשלים את המשימה .  עשינו היום בהחלט צעד ראשון חיובי למען המטרה ". 
וויל סולומון ,  שסיים כקלע המוביל עם 15 נקודות ,  אמר לאתר הרשמי : " אני שמח על הניצחון .  ידענו להתעלות בדקות הסיום ולחזור לירושלים עם ניצחון חשוב .  ידענו שיהיה משחק צמוד כי ליאז' היא יריבה שלא קל לשחק מולה .  חשוב היה לנצח הערב בכדי לפתוח את העונה במומנטום חיובי .  עדיין לא הצגנו את היכולת האמיתית שלנו ואני מאמין שנשתפר ממשחק למשחק .  מחכה לנו משחק קשה בשבוע הבא ,  אבל עם הדחיפה של הקהל והאנרגיות שיהיו במלחה נהיה חייבים להשיג את הכרטיס לשלב הבתים ". 

קטש : " ההפרש הוא בהחלט שביר "
 מאמן הפועל ירושלים מעודד מהניצחון בבלגיה ,  ולא מקל ראש ביריבה ליאז' .  סולומון : " לא הצגנו את היכולת האמיתית שלנו "
 
