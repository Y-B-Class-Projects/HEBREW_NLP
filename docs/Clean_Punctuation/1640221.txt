סוריה : " מוכנים לשלום אבל גם למלחמה "
 המתיחות בין ישראל וסוריה נמשכת .  בביטאון הרשמי  " אל-תישרין "  פורסם מאמר המבהיר כי סוריה ערוכה לכל תרחיש אפשרי . " כל האיומים היוצאים מפיהם של מנהיגים בישראל מבטאים את עמדת הממשלה הישראלית "
 על רקע חילופי ההצהרות המלחמתיות בין דמשק לירושלים ,  מבהירה היום  ( שבת )  סוריה ,  באמצעות הביטאון היומי הרשמי  " אל-תישרין ",  כי היא ערוכה לכל תרחיש :  בין אם למלחמה ובין אם לשלום .  במאמר שכותרתו 'המלחמה והשלום' נכתב כי  " כל האיומים היוצאים מפיהם של מנהיגים בישראל מבטאים את עמדת הממשלה הישראלית בכל הנוגע לתחום המדיני והצבאי גם יחד ומבהירים את כוונות ישראל בנושא פתיחת מלחמות חדשות באזור והליכה לקראת מלחמה כוללת  שאף אחד לא יודע מה יהיה היקפה ומתי תסתיים ".  
" הדרך לשלום פתוחה וברורה וסימניה ידועים ",  נכתב עוד במאמר . " תנאי אותה דרך אינם זקוקים להסבר והבנה .  דרך ההרס והחורבן יכולה להיפתח ברגע שבו ישראל תיענה לנטיות התוקפניות ולהגיון של מנהיגים שבדמם זורמים הפשע ושיטות המאפיה ושפועמת בהם רוח ההרג .  לאן הולכת ישראל ?  באשר היא תלך ,  היא תמצא את סוריה מוכנה להגיון השלום ולמה שנדרש ממנו ,  אך גם להגיון המלחמה ".  
" בכל פעם שחשבה ישראל שהיא מסוגלת לפתוח במלחמה ולחמוק מתוצאותיה  (  ..  .)  ובכל פעם שניסתה את הסבלנות הרבה של סוריה ושל האומה הערבית והאיסלמית  הסבלנות בסופו של דבר פקעה ",  נכתב עוד .
 המאמר שפורסם היום מהווה המשך לחילופי הצהרות מלחמתיות בין ישראל וסוריה בשבועות האחרונים .  ביום רביעי דחתה לשכת ראש הממשלה מכל וכל את טענות המשטר הסורי על חוסר הנכונות של ישראל לקיים מו"מ לגיבוש הסדר שלום בין שתי המדינות . " מצער לשמוע את הדברים מסוריה בשעה שהמציאות הפוכה לחלוטין .  ראש הממשלה בנימין נתניהו הצהיר פעמים רבות כי יהיה מוכן לבוא לכל מקום בעולם ,  בכל שעה כדי לפתוח בשיחות שלום עם סוריה ללא תנאים מוקדמים ",  אמר ראש מערך ההסברה ניר חפץ . " ישראל גם אינה שוללת הסתייעות בכל צד שלישי הוגן שבכוחו לקדם את התהליך המדיני עם סוריה ובלבד שיהיה ללא תנאים מוקדמים .  לצערנו הרב  סוריה היא זו שמערימה קשיים ומונעת קיומו של משא ומתן לגיבוש הסדרים שיבטיחו שלום .
 בתוך כך נשמעת ביקורת חריפה על שר החוץ ליברמן מצד צרפת :  מקורות צרפתיים רשמיים אמרו לעיתון  " א-שרק אל-אווסט "  כי איומי ליברמן על סוריה אינם מבטאים את האסטרטגיה הצבאית או המדינית של ישראל והם אינם אלא  " מעידה בלשון ".  המקורות אמרו עוד כי ליברמן הוא אדם  " טמפרמנטי ונוקשה "  ושלמרות שהוא אינו נושא בכל האחריות לחילופי המהלומות בין דמשק לירושלים , " הוא אינו האדם הנכון במקום הנכון ". 
יום לאחר האשמותיו של אסד שיגר שר החוץ אביגדור ליברמן איום ברור לעבר דמשק .  בהופעה בפני פורום העסקים של אוניברסיטת בר-אילן אמר ליברמן : " במלחמה הבאה סוריה תפסיד ,  ואסד יפסיד את השלטון ". 
בעבר דווח כי נשיא צרפת ניקולא סרקוזי ביקש מראש הממשלה בנימין נתניהו בפגישתם בפריז  " להיפטר "  משר החוץ ,  דבר שהוביל למשבר דיפלומטי קצר בין שתי המדינות .  על רקע דיווחים אלו מדווח העיתון כי פריז סבורה עדיין שהצטברות  " ההתבטאויות הלוחמניות והקיצוניות "  מצד ליברמן , " היא דבר מסוכן "  וקשה לצפות באופן מלא את תוצאות ההצהרות הללו .
 הצהרותיו של ליברמן עוררו גם דאגה בארה"ב .  אמש דווח בעיתון  " א-שרק אל-אווסט "  כי וושינגטון קוראת לשני הצדדים למתן את הרוחות ולהימנע מהערמת קשיים על המשא ומתן בין המדינות .  גורמים במחלקת המדינה האמריקאית מסרו לעיתון כי וושינגטון משקיעה את מירב המאמצים לחדש באופן מיידי את תהליך השלום במזרח התיכון בכל המסלולים .
 
סוריה : " מוכנים לשלום אבל גם למלחמה "
 המתיחות בין ישראל וסוריה נמשכת .  בביטאון הרשמי  " אל-תישרין "  פורסם מאמר המבהיר כי סוריה ערוכה לכל תרחיש אפשרי . " כל האיומים היוצאים מפיהם של מנהיגים בישראל מבטאים את עמדת הממשלה הישראלית "
 
