היום שלא היה 
BenchMarker
 >  >  אתמול חשף themarker כי גילי כהן ,  מנהל ההשקעות הראשי של אקסלנס ובכירים נוספים בחברה ,  רכשו מניות בטן ,  חברת הדלק הפרטית של אליעזר פישמן ,  במקביל לרכישה של מניות באותה חברה על ידי קופות הגמל של אקסלנס .  כהן והמנהלים שמעורבים בעסקה אחראים על עשרות מיליארדי שקלים של הציבור ,  שחלקם מושקע במניות ובאג"ח בחברות בקבוצת פישמן .  להלן שישה אירועים שלא התרחשו אתמול :  1 .  בישיבת הממשלה לא ביקש בנימין נתניהו לנצל את הפוטו-אופ לצורך המשפטים הבאים :  גם בחלומות השחורים לא האמנו שנראה עסקות עם פוטנציאל ניגודי עניינים כזה .  כראש ממשלה שהוביל את הרפורמה הכי חשובה בשוק ההון ,  אני רוצה להבטיח לציבור שבקרוב הפנסיה שלו תהיה יותר בטוחה שכן בתוך שבועות אקים את ועדת בכר 2 .  על הוועדה יהיה להפריד בין הבעלות על חברות המנהלות כספי ציבור ,  לבין הבעלות על קבוצות עסקיות במשק שהן צרכניות אשראי .  2 .  נתניהו לא העביר את רשות הדיבור לשר האוצר שלא אמר :  כבר הבוקר הוריתי לממונה החדש על שוק ההון - כן ,  זוהי הזדמנות לברך את עודד שריג עם אישור מינויו - להשהות את גילי כהן מוועדת חודק שבה הוא חבר .  אנחנו באוצר נפעל יחד עם שריג כדי לקבל מיידית את המלצות הוועדה ,  אך במקביל נבדוק את הפרוטוקולים מדיוני הוועדה בכדי לוודא שלא היו שם החלטות הנגועות בשיקולים זרים .  3 .  במסיבת עיתונאים שלא כינס שריג הוא לא אמר את הדבר הבא :  ביקשתי לסרוק את בתי ההשקעות וחברות הביטוח ולוודא שזו עסקה חריגה .  מחר נוציא הנחיות חדשות כך שעסקות כאלה לא יוכלו להתבצע .  4 .  זוהר גושן ,  יו"ר רשות ני"ע ,  לא הוציא הוראה מיידית :  לחשוף את כל העסקות הפרטיות של מנהלי ההשקעות .  הוא גם לא הודיע לאקסלנס כי אם העסקה לא תבוטל ,  היא תצטרך להתפשט בפומבי ולחשוף את כל החלטות ההשקעה שלה הקשורות לקבוצה .  5 .  דוד ברוך ,  מנכ"ל אקסלנס ,  יחד עם מייסדי בית ההשקעות גיל דויטש ורוני בירם ,  לא כינסו מסיבת עיתונאים בהולה .  הם לא הודיעו כי העסקות המדוברות יבוטלו וכי יוסקו המסקנות בנוגע למנהלים שהיו מעורבים בהן .  6 .  בשוק ההון לא קם אף בכיר כדי להביע התנגדות לעסקה ואף אחד לא אמר : " פתחתי themarker ולא האמנתי .  הייתי בטוח שהתבלבלתם ". 

היום שלא היה 
BenchMarker

