הצעת חוק :  כתובת האי-מייל תישמר גם למי שיעבור בין ספקי גישה לאינטרנט
ח"כ רונית תירוש : " צרכנים נתקעו ללא יכולת להתנתק מספקי גישה לאינטרנט "
  >  >  בדרך לבשורה צרכנית חשובה :  ועדת השרים לענייני חקיקה אישרה אתמול את הצעתה של ח"כ רונית תירוש לניידות דואר אלקטרוני .  מתוך דברי ההסבר של הצעת החוק : " מטרת הצעת החוק היא להגביר את התחרות בתחום שירותי הגישה לאינטרנט באמצעות מתן אפשרות מהירה לעבור עם כתובת הדואר האלקטרוני האישית שניתנה לצרכן בין חברות התקשורת השונות המאפשרות גישה לשירותי אינטרנט .  כך ,  כתובת הדואר האלקטרוני של הצרכן תישאר כתובתו לכל החיים ,  אם יבחר בכך ,  ותתאפשר לו בחירה אמיתית בין החברות שקיימות בשוק ,  לפי תנאי השירות האופטימליים עבורו ".  ח"כ תירוש מסבירה כי , " זוהי מהפכה צרכנית חדשה ,  ואני מברכת את ההחלטה .  אני מאמינה שנפתח דף חדש בקשר הלא ניתן להתרה עד כה בין הצרכן לבין ספק האינטרנט שלו .  כפי שהיתה חשיבות לניידות בשוק הטלפונים הניידים והנייחים ,  כך חשובה האפשרות לנייד דואר אלקטרוני .  פעמים רבות צרכנים נתקעו עם כתובת הדואר האלקטרוני שלהם ללא יכולת להתנתק מהספק מכיוון שכתובת זאת שימשה אותם בעסק שלהם לפרנסתם ,  הכתובת היתה רשומה כשם משתמש במקומות רבים והנזק מניתוק תיבת האי-מייל היה כבד מדי ". 

הצעת חוק :  כתובת האי-מייל תישמר גם למי שיעבור בין ספקי גישה לאינטרנט
ח"כ רונית תירוש : " צרכנים נתקעו ללא יכולת להתנתק מספקי גישה לאינטרנט "
 
