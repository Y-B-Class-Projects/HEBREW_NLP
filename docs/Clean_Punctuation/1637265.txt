נעצרו ארבעה חשודים במעורבות ברצח בבת ים
שבועיים לאחר שמור אלגרבלי ,  צעיר בן 21 ,  נורה למוות לאור יום ,  התירה המשטרה לפרסם כי ארבעה צעירים נעצרו בחשד למעורבות ברצח .  עם זאת ,  החשוד בביצוע הירי עדיין לא נתפס
המשטרה התירה הבוקר  ( חמישי )  לפרסם כי במהלך חקירה שניהל צוות מיוחד של מרחב איילון בנוגע להירצחו של הצעיר מור אלגרבלי לפני כשבועיים בבת ים ,  נעצרו ארבעה חשודים במעורבות במעשה .  אחד מהארבעה הוא קטין .  עוד הותר לפרסום כי חשוד נוסף במקרה טרם נתפס והוא זה שלפי החשד ירה למוות באלגרבלי .  עוד נמסר מהמשטרה כי צפויים מעצרי נוספים .  
הרצח בוצע בפינת הרחובות הרב מיימון ואנה פרנק בבת ים .  מבצעי הירי פתחו באש לעבר רכב מסוג הונדה בה ישבו אלגרבלי ,  בן 21 ואדם נוסף .  אלגרבלי מת כתוצאה מהירי וחברו נפצע באורח קשה .  היורה נמלט מהמקום כשהוא רכוב על אופנוע .  אלגרבלי היה שחקן בקבוצת לזרוס חולון .  קרובי משפחתו מתגוררים בבניין סמוך לזירת הירי .  הרקע למעשה אינו ברור ,  אולם השניים מוכרים למשטרה מתחום עבירות הרכוש ,  האלימות והסמים וההערכה הראשונית של החוקרים היתה שהרקע לאירוע הוא סכסוך בין עבריינים מקומיים .
 אמו של אלגרבלי ששמעה על הירי והגיעה למקום גילתה כי בנה הוא שנורה .  היא החלה לצעוק  " שכל חולון תישרף ,  לקחתם לי את הילד !  "  עד ראיה לתקרית סיפר אז לוואלה !  חדשות כי  " ירדתי מהבניין לכיוון הרכב שלי וראיתי אדם חבוש בכובע גרב ,  עוצר ליד רכב שהמתין ברמזור אדום .  הוא פשוט נעמד מול הרכב וירה ,  לפחות שלוש יריות .  ואז בקור רוח עלה על האופנוע ונמלט .  בחור אחד שנפצע יצא מהרכב והתמוטט ממש לידי ". 

נעצרו ארבעה חשודים במעורבות ברצח בבת ים
שבועיים לאחר שמור אלגרבלי ,  צעיר בן 21 ,  נורה למוות לאור יום ,  התירה המשטרה לפרסם כי ארבעה צעירים נעצרו בחשד למעורבות ברצח .  עם זאת ,  החשוד בביצוע הירי עדיין לא נתפס

