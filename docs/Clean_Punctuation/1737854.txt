הקומיקאי גרג ג'ירלדו הלך לעולמו
הבדרן האמריקאי ,  מכוכבי ערוץ קומדי סנטרל ,  מת בגיל 44 כתוצאה ממנת יתר .  ג'ימי קימל : " הוא היה אדם נפלא ומצחיק "
 טרגדיה בעולם הבידור האמריקאי :  הקומיקאי גרג ג'ירלדו מת אמש  ( רביעי )  כתוצאה ממנת יתר והוא בן 44 בלבד .  ג'ירלדו אושפז כבר בסוף השבוע לאחר שנטל מנת יתר של תרופות מרשם .  על פי בדיקת המשטרה ,  לא מדובר בהתאבדות .  
ג'ירלדו כיכב במספר תוכניות בידור בארה"ב ,  בעיקר בערוץ קומדי סנטרל .  בין השאר היה ג'ירלדו שופט בתוכנית  " Last Comic Standing ",  אחד ממשתתפי התוכנית  " Tough Crowd "  עם קולין קווין ומשתתף קבוע בתוכניות ה-Roast ,  בהן בכל פעם מספר קומיקאים ומפורסמים אחרים מתקבצים כדי לרדת על סלבריטאי ,  בהשתתפותו של אותו סלבריטאי .  בנוסף ,  לג'ירלדו השכלה משפטית מאוניברסיטאות העילית קולומביה והרוורד ,  אולם הוא נטש את הנתיב הזה של חייו לטובת קריירה בעולם הבידור .  
הידיעה על מותו של ג'ירלדו גררה תגובות נרגשות מקולגות שהכירו אותו ועבדו עמו .  שרה סילברמן כתבה בטוויטר שלה כי  " ג'ירלדו היה קומיקאי מצחיק עד שהפופיק רעד ,  איש פורה ,  טוב ואדיב ".   " גרג ג'ירלדו היה אדם נפלא ומצחיק ",  כתב ג'ימי קימל .  ערוץ קומדי סנטרל שחרר גם הוא הודעה וכתב כי  " החדשות הטרגיות אודות מותו של גרג פגעו בנו קשה מאד .  גרג היה חבר קרוב במשפחת קומדי סנטרל ,  הוא הזריק את האנרגיה שלו וחוש ההומור המרושע שלו באינספור פרויקטים .  מחשבותינו עם משפחתו ". 

הקומיקאי גרג ג'ירלדו הלך לעולמו
הבדרן האמריקאי ,  מכוכבי ערוץ קומדי סנטרל ,  מת בגיל 44 כתוצאה ממנת יתר .  ג'ימי קימל : " הוא היה אדם נפלא ומצחיק "
 
