האוצר אופטימי :  5% צמיחה במחצית השניה של 2010
ממשלת ישראל שמחה לקבור את המשבר ומציגים הערכות חיוביות לשנה הבאה - האבטלה תסתכם ב-7.4% .  תוכנית רב- שנתית להפחתת מיסים תתבצע בשנים 2011-2016
המשק הישראלי יצמח ב-2010 ב-3.0%-3.5% ,  אם לא יהיו משברים גדולים וממושכים בכלכלת העולם .  במחצית השנייה של 2010 עשויה כלכלת ישראל לחזור לשעורי צמיחה שנתיים מאוד גבוהים - 4.0%-5.0% .  יחס החוב-תוצר של ישראל עלה ב-2009 בכ-1% בלבד ויעלה גם ב-2010 בכ-1% בלבד ,  והאבטלה תרד בשנה הקרובה לרמה שנתית ממוצעת של 7.7% .  כך עולה מההערכות החדשות והמעודכנות של האוצר .  
הערכת הצמיחה הרשמית של האוצר ,  שפורסמה לפני כמה חודשים ,  היא 2.5% ב-2010 .  באוצר נערכים עתה דיונים אם להעלות באופן רשמי את תחזית הצמיחה של המשרד או להותירה ללא שינוי .  להערכת האוצר ואנליסטים במגזר הפיננסי ,  ברבעון האחרון של 2009 המשק צמח בצורה ניכרת ,  בלתי צפויה ,  של כ-4% - הצמיחה הגבוהה ביותר בישראל מאז הרבעון הראשון של 2008  ( 5.6% )  ואחת הצמיחות הגבוהות ביותר ברבעון מאז תחילת המשבר במדינות המפותחות .  
ברבעון השלישי נרשמה צמיחה של 2.2%  ( צמיחה חיובית לנפש לראשונה מאז תחילת המשבר )  ,  לעומת 1.0% ברבעון השני ,  צמיחה שלילית של 3.2%- ברבעון הראשון של 2009 וצמיחה שלילית של 1.6%- ברבעון האחרון של 2008 .  הצמיחה ב-2009 תהיה נמוכה מאוד ,  0.0%-0.3% ,  אך עדיין חיובית וגבוהה מההערכות המוקדמות .  
באוצר מעריכים כי האבטלה ב-2010 תהיה 7.4% .  זאת לאחר שבאוגוסט-אוקטובר נרשמה אבטלה של 7.7% .  ההערכות המוקדמות של האוצר ובנק ישראל היו אבטלה של כ-9% בסוף 2009 .  
הגירעון בתקציב 2009 יהיה 5.1%-5.2% תוצר ,  לעומת יעד של 6.0% .  הגירעון בתקציב 2010 יהיה פחות מ-5% ,  לעומת יעד של 5.5% .  יחס החוב-תוצר גדל ב-2009 ,  בניגוד לחששות ,  בכ-1% בלבד לכ-80% - ויעלה להערכות האוצר ב-1% גם בשנה הבאה .  בעוד בישראל היחס עלה בצורה מינורית ,  ברוב מדינות המערב - כולל ארה"ב ,  בריטניה ,  אירלנד ,  יוון וספרד - היחס עלה בעשרות אחוזים .  
באוצר מעריכים כי נתונים כלכליים חדשים ,  שעומדים להתפרסם בקרוב ,  יהיו טובים מאוד .  עם זאת ,  ראשי המשרד סבורים כי ב-2010 צפויים משברים בכלכלה העולמית - שכן מדינות בעולם המערבי מישכנו את העתיד במתן אשראיים במאות מיליארדי שקלים .  ב-2010 ובשנים הבאות יגיע מועד הפירעון של הלוואות הענק ,  בין השאר דרך העלאת ריביות .  בישראל ,  לעומת זאת ,  מתוכננת הורדה של 1.0% במס ההכנסה השולי המקסימלי ובמס החברות ב-2010 .  
באוצר מציינים כי הורדת המסים בתחילת השנה הקרובה חשובה מאוד ,  שכן היא משדרת לציבור בישראל ובעולם כי ראש הממשלה ושר האוצר איתנים בדעתם להמשיך במדיניות הפחתת המסים בשנים הקרובות .  מבחינת ישראל ,  חשוב כי חברות בינלאומיות גדולות - כמו אינטל ,  המתלבטת אם להקים מפעל חדש באירלנד או ישראל - יידעו כי ישראל ,  מהמדינות הראשונות היוצאות מהמשבר הגלובלי ,  תמשיך בשנים הקרובות להוריד מסים ,  כולל מס חברות .  התוכנית באוצר היא לגבש תוכנית חדשה לשנים 2011-2016 להורדת מס הכנסה ,  מס חברות ומסים בלתי ישירים  ( מע"מ ,  מכס ,  בלו )  ,  לאחר שתוכנית המסים הרב-שנתית הקודמת תסתיים ב-2010 .  

האוצר אופטימי :  5% צמיחה במחצית השניה של 2010
ממשלת ישראל שמחה לקבור את המשבר ומציגים הערכות חיוביות לשנה הבאה - האבטלה תסתכם ב-7.4% .  תוכנית רב- שנתית להפחתת מיסים תתבצע בשנים 2011-2016

