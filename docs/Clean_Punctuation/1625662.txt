שנה אחרי :  עזה זוכרת את הרוגי  " עופרת יצוקה "
 תושבי עזה מרכינים ראש לזכר למעלה מ-1,000 פלסטינים שנהרגו במבצע של צה"ל .  צפירת זיכרון נשמעה ברחבי הרצועה ,  ובהמשך יתקיימו תהלוכות והפגנות
 ( צילום :  רויטרס ,  עריכת וידאו :  דורון שטיין ) 
ברצועת עזה מציינים היום  ( ראשון )  שנה לפרוץ מבצע  " עופרת יצוקה "  בתהלוכות ,  הפגנות ושלל פעילויות .  בשעות הערב צפוי ראש ממשלת חמאס ברצועה ,  איסמעיל הניה ,  לשאת נאום לרגל יום השנה ,  במהלכו הוא צפוי לדבר על התאוששותו של חמאס לאחר  " עופרת יצוקה "  ועל השלכות המבצע על תושבי עזה וממשלת חמאס .  בנוסף ,  צפוי הניה לדבר על נושאים אחרים כגון חידוש שיחות הפיוס עם פתח ,  ירושלים וגדר הפלדה שבונה מצרים למניעת הברחות נשק .
 דובר משרד הפנים בממשלת חמאס ,  איהאב רסין ,  מסר כי הפעילויות בעזה לציון שנה למבצע  " עופרת יצוקה "  יארכו 22 יום  כמספר הימים שארך מבצע צה"ל ברצועה  וכי הן צפויות לכלול  " הפתעות רבות ".  האירוע הראשון נפתח בשעה 11:20 בבוקר  בשעה שבה ישראל פתחה לפני שנה את מתקפתה על הרצועה .  האירוע הראשון נערך במפקדת המשטרה בעיר עזה ,  שם נחת הטיל הישראלי הראשון .  המשתתפים קיימו טקס קצר והדליקו נר זיכרון .
 היום הושמעה צפירת זיכרון ברחבי רצועת עזה ,  ולאחריה נאם סגן יו"ר הפרלמנט הפלסטיני אחמד בחר נאום מול מטה הפרלמנט שנהרס על ידי מטוסי חיל האוויר ביום הראשון של  " עופרת יצוקה ".  הוא אמר בנאומו כי ישראל נכשלה בהשגת כל אחד מיעדיה שאותם הציבה במהלך המלחמה בעזה . " ישראל הציבה יעדים ברורים במלחמה ,  והיא לא עמדה בהם .  היא לא הפילה את שלטון חמאס ,  לא שחררה את גלעד שליט ,  לא שברה את רוח ההתנגדות ולא כפתה עלינו כניעה ".  לדבריו ,  עזה עמדה עמידה איתנה ולא נשברה . " עזה יצאה חזקה יותר אחרי  המלחמה ",  הוסיף .
 בשעות הצהריים יקיים חמאס תהלוכת זיכרון במחנה הפליטים ג'בליה שבצפון הרצועה .  בתום התהלוכה תתקיים עצרת בבית הספר  " פאחורה "  של אונר"א ,  בו נהרגו עשרות פלסטינים במתקפה אווירית במהלך המבצע .  
דובר משרד הפנים אמר עוד כי שלל הפעילויות ,  ההפגנות והתהלוכות נועדו  " לשמר את זיכרון מעשי הטבח שנעשו לפני שנה במלחמה שאין דומה לה ".  הוא אמר עוד כי הוא מקווה שההפגנות והפעילויות לציון יום השנה למבצע יקדמו את העמדתם לדין של  " פושעי המלחמה הישראלים ". 

שנה אחרי :  עזה זוכרת את הרוגי  " עופרת יצוקה "
 תושבי עזה מרכינים ראש לזכר למעלה מ-1,000 פלסטינים שנהרגו במבצע של צה"ל .  צפירת זיכרון נשמעה ברחבי הרצועה ,  ובהמשך יתקיימו תהלוכות והפגנות

