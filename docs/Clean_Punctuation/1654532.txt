טאואר מסיימת את הגיוס מיורקוויל :  תמכור 4.5 מיליון מניות לקרן ב-7 מיליון דולר
התשקיף היה לגיוס של עד 25 מ' ד' מהקרן ,  כאשר אחרי המכירה הנוכחית מכרה טאואר מניות ב-24.95 מ' ד'
תם ונשלם גיוס הכספים של מקרן יורקוויל האמריקאית .  על פי דיווח שהגישה החברה לרשות ניירות ערך האמריקאית אתמול בערב ,  מכרה יצרנית השבבים ממגדל העמק כ-4.5 מיליון מניות לקרן בתמורה ל-7 מיליון דולר ,  בדיסקאונט של 3% על מחיר השוק ,  כפי שהוסכם בין הקרן לחברה.בעקבות הנפקת המניות הנוכחית ,  ניצלה החברה את רוב התשקיף לגיוס מקרן יורקוויל ,  כאשר עד כה ,  אחרי מכירת מניות הנוכחית ,  מכרה החברה לקרן כ-21.7 מיליון מניות ב-24.95 מיליון דולר .  המכירה עצמה תתבצע מחר ,  על פי המסמך שהוגש לרשות ניירות ערך האמריקאית .  עם זאת ,  לחברה עדיין יש תשקיף מדף פעיל לגיוס של עד 50 מיליון דולר ,  כך שייתכן שבעתיד תשתמש החברה בתשקיף זה במטרה לגייס מזומנים נוספים.על רקע ההתאוששות בענף השבבים העולמי ,  טאואר סיימה את הרבעון הרביעי עם הכנסות של 100.6 מיליון דולר ,  עלייה של 30% ביחס לרבעון המקביל בו היו ההכנסות 77.5 מיליון דולר ועלייה של 26% לעומת הכנסות הרבעון הקודם שהיו 79.6 מיליון דולר .  החברה צופה כי מגמת השיפור תמשך גם ברבעון הבא והיא חוזה הכנסות של 100-115 מיליון דולר ברבעון הראשון של 2011.מניית החברה הגיבה להתאוששות בענף השבבים וב-12 החודשים האחרונים התחזקה המניה ב-828% למחיר של 1.67 דולר ,  המשקף לחברה שווי של כ-263 מיליון דולר .
 
טאואר מסיימת את הגיוס מיורקוויל :  תמכור 4.5 מיליון מניות לקרן ב-7 מיליון דולר
התשקיף היה לגיוס של עד 25 מ' ד' מהקרן ,  כאשר אחרי המכירה הנוכחית מכרה טאואר מניות ב-24.95 מ' ד'

