דיווח :  מיטשל מגיע ללא ערבויות לאבו מאזן
לפי הדיווחים השליח האמריקאי למזרח התיכון לא יתן לאבו מאזן את הערבויות מממשל ארה"ב שנועדו להשיב את הרשות לשולחן המו"מ עם ישראל .  זאת בשל סברת ארה"ב שישראל תתנגד אליהן
מקורות צרפתיים רשמיים אמרו כי השליח האמריקאי למזרח התיכון ג'ורג' מיטשל לא יביא עימו ,  בביקורו השבוע לאזור ,  את הערבויות מהממשל האמריקאי שנועדו להשיב את יו"ר הרשות הפלסטינית אבו מאזן אל שולחן המשא ומתן עם ישראל .  המקורות אמרו לעיתון  " א-שרק אל-אווסט "  כי ארה"ב סבורה שישראל לא תסכים לערבויות הללו ,  בעיקר בנושא ירושלים ,  שכן הערבויות ,  לדברי המקורות ,  כוללים הבטחה שישראל תכיר במדינה פלסטינית בגבולות 67' .
 המקורות מסרו כי בימים האחרונים קיים השליח מיטשל שורה של פגישות בפריז ובבריסל ,  במהלכן לא חשף שום תכנית שלום אמריקאית חדשה ושום תכנית שמטרתה להביא לחידוש המשא ומתן בין ישראל לפלסטינים .  המקורות הוסיפו כי סיבה נוספת שבעטיה מיטשל אינו מעוניין להביא את הערבויות היא שאבו מאזן יראה בהן תירוץ להקצין את עמדותיו במשא ומתן עם ישראל . " במקרה שהמגעים ייכשלו ,  אבו מאזן ישוב בחזרה לערבויות שמעניקות לו יותר ממה שהעניק לו המשא ומתן ",  מסרו .
 בעניין הסכם הפיוס הפנים-פלסטיני מסרו המקורות ,  שהתבססו על שיחות עם מיטשל ,  כי  " וושינגטון איננה מתלהבת מהסכם הפיוס הפנים-פלסטיני שגובש ואף מסתייגת ממנו ".  המקורות ציינו כי צרפת סבורה שלא יושג פיוס פנים-פלסטיני ללא תמיכת האמריקאים .
 
דיווח :  מיטשל מגיע ללא ערבויות לאבו מאזן
לפי הדיווחים השליח האמריקאי למזרח התיכון לא יתן לאבו מאזן את הערבויות מממשל ארה"ב שנועדו להשיב את הרשות לשולחן המו"מ עם ישראל .  זאת בשל סברת ארה"ב שישראל תתנגד אליהן

