מוריניו : " לא פלא שהנפילה של צ'לסי באה אחרי שעזבתי "
 מאמן אינטר עוקץ את היריבה ב-1/8 גמר האלופות : " אולי איתי הם היו זוכים ביותר תארים ".  מרצ'לו ליפי מאמין באינטר ומילאן
בשנים האחרונות הכדורגל האיטלקי לא שבע נחת בליגת האלופות ,  ובדרך כלל התקלות קרו מול הקבוצות האנגליות .  לפני העימות הכפול בשמינית גמר ליגת האלופות בין קבוצות ארץ המגף ,  אינטר ומילאן ,  עם קבוצות הפרמיירליג צ'לסי ומנצ'סטר יונייטד ,  מאמן אלופת העולם איטליה ,  מרצ'לו ליפי ,  אופטימי .  לדעת ליפי בעימות הכפול ידן של הקבוצות האיטלקיות תהיינה על העליונה . 
" תיקו 0:0 בסן סירו יהיה בסדר ",  אמר ליפי ל"גאזטה דלו ספורט "  לפני העימות הערב בין מילאן ליונייטד . " איכות המשטח לא תהווה פקטור במשחק הזה ,  ולכן לאונרדו והשחקנים שלו חייבים לשמור על רשת נקייה .  אם הם ינצחו 0:1 זאת תהיה הצלחה ".  
בשבוע הבא אינטר תארח את צ'לסי ,  והנראזורי צמאים להצלחה בזירה האירופית .  גם כאן ,  סבור ליפי ,  לאיטלקים יש סיבה להיות אופטימיים . " ז'וזה מוריניו מודע לכך שזאת יכולה להיות השנה הנכונה להצליח מבחינה בינלאומית ".  לדעת ליפי איש המפתח של אינטר בעימות יהיה החלוץ הארגנטינאי דייגו מיליטו . " יש לו את הקלאסה והכישרון ,  אני אוהב אותו והוא סמל למנהיגות בסרייה A ".  
בינתיים מוריניו מנצל את הזמן עד למפגש עם קרלו אנצ'לוטי וקבוצתו כדי לערער את הביטחון של האקסית . " צ'לסי סבלה רבות בשנתיים האחרונות ,  ולא פלא שהנפילה שלה באה אחרי שעזבתי ",  אמר המאמן הפורטוגלי ל"טלגרף "  הבריטי , " הייתה לי ,  לשחקנים ולאוהדים מערכת יחסים מיוחדת ,  ולא קל לתקן אותה אחרי שהיא נשברת .  באו הרבה מאמנים אחריי ואולי זה פגע במנטליות של המועדון .  אולי היה עדיף להם להישאר איתי מאשר להחליף מאמנים ולזכות ביותר תארים ".  
מוריניו דיבר גם על מערכת היחסים שלו עם אנצ'לוטי ,  ועל ההבדל שהוא חווה ביחס אליו בין אנגליה לאיטליה : " אנצ'לוטי לא חבר שלי וזה לא ישתנה .  באנגליה אתה מקבל כבוד גם אם אתה מאמן זר שבא ונותן מהידע שלו .  באיטליה אתה מקבל כבוד רק אם אתה נולד איטלקי .  מאמן זר ,  כמוני ,  לא זוכה להערכה ,  לכן אמרתי ששמחתי יותר לעבוד באנגליה ". 

מוריניו : " לא פלא שהנפילה של צ'לסי באה אחרי שעזבתי "
 מאמן אינטר עוקץ את היריבה ב-1/8 גמר האלופות : " אולי איתי הם היו זוכים ביותר תארים ".  מרצ'לו ליפי מאמין באינטר ומילאן

