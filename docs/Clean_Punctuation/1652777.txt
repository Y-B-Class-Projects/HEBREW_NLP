חברת ההלוואות של רפי ברבר ופועלים אי.בי.אי ממשיכה לשקוע 
 >  >  ב-2007 ,  בזמן הגאות בשוק ההנפקות ,  גייסו פועלים אי.בי.אי וקרן rp של רפי ברבר אג"ח עבור חברת gmf ,  במטרה להעמיד הלוואות לחברות שונות בישראל ובחו"ל .  אלא שבתוך זמן קצר החל המשבר ,  וחברות רבות שלהן העמידה gmf הלוואות הפסיקו לשלם לה את הקרן והריבית .  כך הגיעה גם gmf לחדלות פירעון ונאלצה להגיע להסדר חוב עם בעלי האג"ח שלה לאחר שלא פרעה שני תשלומים ב-2009 .  בינואר הצליחה החברה להגיע להסדר עם בעלי האג"ח שלה ,  ולפיו בעלי המניות בחברה - rp עם כ-65% ופועלים אי.בי.אי עם כ-35% - יעמידו לבעלי האג"ח ערבות של 25 מיליון שקל ,  כשפירעון האג"ח יידחה לסוף נובמבר .  כעת ממתינה gmf לאישורו של בית המשפט להסדר ,  אלא שלא בטוח שהאישור הזה יעזור לחברה .  לפי רואי החשבון של gmf ,  משרד זיו האפט ,  יש ספקות משמעותיים בדבר המשך קיומה של החברה כעסק חי ,  גם אם ההסדר יאושר בידי בית המשפט .  האזהרה הזו נכללה בדו"חות שפירסמה gmf בסוף השבוע החולף .  הפסד החברה ב-2009 הסתכם ב-7.8 מיליון דולר ,  שהביא אותה לגירעון של 6.2 מיליון דולר בהון העצמי ו-9.8 מיליון דולר בהון החוזר .  קרן rp וברבר עלו באחרונה לכותרות בהקשר אחר .  זאת לאחר שהתברר כי עסקה של קרן rp עם בנק הפועלים עומדת במרכז החקירה המשטרתית של דני דנקנר .  דבר העסקה נחשף כשנה לפני כן ב-themarker .  באפריל 2008 שילם הפועלים לקרן 25 מיליון דולר תמורת ויתור שלה על רכישת מניות בבנק הטורקי פוזיטיף .  התשלום לקרן בוצע כמה שבועות אחרי ש-rp רכשה מאלרן שבשליטת שלושה מבני משפחת דנקנר ,  ובהם דני דנקנר ,  מניות בחברת הנדל"ן אטלס תמורת 6.5 מיליון יורו ,  ושיפרה בכך את נזילותה של קבוצת אלרן .
 
חברת ההלוואות של רפי ברבר ופועלים אי.בי.אי ממשיכה לשקוע 
nan
