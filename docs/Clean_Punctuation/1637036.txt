פרארה : " פעם ראשונה שאני חווה רגעים קשים ביובנטוס "
 למרות הידיעות על פיטוריו הקרבים ,  מאמן יובנטוס נותר רגוע : " לא אגיד דבר נגד המועדון גם אם אפוטר .  כולם תומכים בי "
 שלושה הפסדים רצופים ,  וצ'ירו פרארה עדיין נותר בכסאו כמאמן יובנטוס ,  להפתעתם הרבה של כלי התקשורת באיטליה .  הערב  ( רביעי )  דיבר פרארה לקראת משחק רבע גמר הגביע האיטלקי מול אינטר מחר  ( 21:45 ,  5+ לייב )  ,  וסיפר על תחושותיו בתקופה האחרונה . 
" ב-20 שנותיי ביובנטוס ,  זו הפעם הראשונה שאני חווה רגעים קשים ואני מקבל זאת בהבנה ",  אמר פרארה המושמץ ,  ששומע מכל עבר דיבורים על רפא בניטז או חוס הידינק העשויים לתפוס את מקומו . " אל תצפו ממני להוציא זאת על המועדון ,  שאף פעם לא פגע בי .  לא הייתי אומר משהו נגד יובנטוס גם אם היו מפטרים אותי ". 
המאמן הבהיר כי לא יעזוב את הקבוצה מיוזמתו ,  ומוכן להילחם על מה שעבור רבים באיטליה נראה כקרב אבוד . " לא קיבלתי שום עדכון לגבי פיטורים מהקבוצה ,  כך שאגיע לסן סירו עם כל הצוות המקצועי במטרה לנצח .  יש לי הרבה כבוד למועדון הזה ולכן אמשיך בעבודתי עד שיגידו לי אחרת .  כולם כאן תומכים בי ,  אני באמת רגוע ומצפה לשיפור ". 

פרארה : " פעם ראשונה שאני חווה רגעים קשים ביובנטוס "
 למרות הידיעות על פיטוריו הקרבים ,  מאמן יובנטוס נותר רגוע : " לא אגיד דבר נגד המועדון גם אם אפוטר .  כולם תומכים בי "
 
