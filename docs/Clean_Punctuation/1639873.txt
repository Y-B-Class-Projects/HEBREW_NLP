עלייה של 23% ברווחי מאסטרקארד ;  הרווח הנקי הסתכם ב-294.4 מיליון דולר - מתחת לתחזיות
מספר העסקות בכרטיסי האשראי של מאסטרקארד בעולם עלה ב-6.7% ברבעון הרביעי ל-5.9 מיליארד דולר
ענקית כרטיסי האשראי מאסטרקארד דיווחה היום על עלייה של 23% ברווחיה ברבעון הרביעי ,  הודות לעלייה במספר העסקות ולהתאוששות הכלכלה העולמית.רווחי מאסטרקארד ברבעון הרביעי של 2009 הסתכמו ב-294.4 מיליון דולר או 2.24 דולר למניה ,  בהשוואה לרווח של 239.4 מיליון דולר או 1.83 דולר למניה ,  שרשמה החברה ברבעון המקביל שנה קודם לכן .  העלייה היתה מתונה מתחזיות האנליסטים ,  שצפו רווח של 2.46 דולר למניה.הכנסות מאסטרקארד ברבעון האחרון של 2009 הסתכמו ב-1.3 מיליארד דולר ,  עלייה של 6% לעומת הרבעון המקביל ב-2008 .  ברבעון הרביעי רשמה מאסטרקארד עלייה של 6.7% במספר העסקות שבוצעו ברחבי העולם באמצעות כרטיסיה ל-5.9 מיליארד ." ב-2009 נקטנו בצעדים חשובים לשמירה על גידול ברווחינו ,  וכתוצאה מכך זכינו לרבעון ולשנה נוספת של תוצאות יציבות ",  אמר מנכ"ל מאסטרקארד ,  רוברט סלנדר ,  עם פרסום הדו"חות . " נשארנו ממוקדים בצרכי לקוחותינו ,  והמשכנו לתת ערך מוסף גם בתנאים כלכליים מאתגרים ",  הוסיף.מתחרתה של מאסטרקארד ,  ויזה ,  דיווחה היום על עלייה של 33% ברווחיה ברבעון הרביעי של 2009 .  הרווח הנקי של ויזה הסתכם ב-763 מיליון דולר .
 
עלייה של 23% ברווחי מאסטרקארד ;  הרווח הנקי הסתכם ב-294.4 מיליון דולר - מתחת לתחזיות
מספר העסקות בכרטיסי האשראי של מאסטרקארד בעולם עלה ב-6.7% ברבעון הרביעי ל-5.9 מיליארד דולר

