מי טרייה ? 
גל דולב מתגעגעת נואשות לחורף ,  ולכן היא לא תשאיר אתכם עירומים ורטובים בו !  היא תדאג לכם למטריה פצצה
אני אוהבת את החורף .  אני אוהבת לשתות שוקו חם ולקרוא את הווג שלי מתחת לפוך ,  אני אוהבת לקפוא מקור גם כשאני עם טרנץ' קואוט ארוך במיוחד או עם מעיל עור מחמם ,  ואני אוהבת לצחוק על כל הפוסטמות שבוכות שהגשם הרס להן את הפן .
 אבל מה ,  לחורף יש חיסרון אחד כשזה מגיע אלי .  כל חורף ,  בעקביות קצת מטרידה ,  אני מחליטה לאבד את המטרייה שלי בכוונה ,  כדי שאני אוכל להרגיש את טיפות הגשם בדילוגים קטנים ודרמתיים שכאלו בזמן שאני שרה שירים של קטנטנות ופינת אור  ( וכדי שאהיה חולה ולא אצטרך ללכת לבית הספר .  לא עבד )  .  הפעם ,  למרבה הפלא ,  החלטתי שזהו ,  נגמר !  החורף הזה אפסיק להיות כושלת שנרטבת ,  באופן תמידי ,  רק כשהיא עם שמלות לבנות וחזייה שחורה .  
כבר יש לי תכנית לתהליך הגמילה ,  אפילו !  אני צריכה לקנות לעצמי מטרייה מהממת ומגניבה עד כדי כך ,  שפשוט אוהב אותה לנצח ולא אאבד אותה אפילו לא בטעות .  מצאתי מלא מטריות מהממות שמוכרים און ליין ,  עשיתי סלקציות מטורפות  ( יותר מאלו שאני עושה בפייסבוק ,  בחיי )  ,  ולבסוף נשארתי עם הטופ 10 .  אני לא מצליחה להחליט על ה-אחת כי אני מאוהבת בכולן ,  אז אני נותנת לכם להחליט במקומי ,  ואפילו לרכוש לעצמכם כמה מהמטריות האלה על הדרך .
 מטריית פנדה ,  שמושלמת לאנשים שיש להם טעם טוב .  טוב ,  התיאור הזה טיפה מכור ,  כי אני קצת אובססיבית לפנדות .  יש לי כובע פנדה ,  סריג פנדה ,  טישרט פנדה ,  בובת פנדה ,  ובימים אלו אני אפילו חוסכת גם לחיה עצמה .  נראה לי שהכלבה שלי אוהבת פנדות ,  ככה שיהיה להן נחמד ביחד .  בכל מקרה ,  טיילור מומסן צריכה מטרייה כזאת .  זה הולך לה בול עם האיפור .
 מטרייה בצורת לב ,  שהיא בעצם משקפי הלבבות של החורף .  רומנטיות זה מגניב בסה"כ אני מניחה ,  ועם כמה שאני לא בן אדם קיטשי - אני חושבת שאלך עליה .  מה לעשות ,  המטרייה הזאת תלך מעולה עם חצאית הטוטו האדומה שלי ,  או אפילו עם שמלת הנשיקות שלי מטופשופ .
 תהרגו אותי ,  אני אוהבת נוסטלגיות ,  ואני אוהבת את מטריית הפיקאצ'ו הזאת יותר מעוגות גבינה .  לכל הבנות שהיו דלוקות על אש ,  לכל הבנים ששיחקו עם התפוז שאמא קנתה כאילו היה פוכדור ולכל אלו שאוהדים את ביתר ירושלים - אין בעד מה .
 המטרייה הזאת שימושית ברמות קצת מלחיצות ,  האמת.הקטע בה הוא לא העיצוב המגניב ,  הקטע בה הוא זה שהיא חוסמת רוחות חזקות מאוד  ( מאלו שגורמות לנו להרגיש כמו מרי פופינס בד"כ )  ,  ועוזרת לשיער שלנו להשאר מהמם גם אחרי יום שלם בחוץ .
 מטרייה עם ידית  " לייזר "   ( סתם נורת LED ,  מה אתם מתלהבים )  ,  שפשוט תהיה מושלמת לכל הגיקים ביניכם שאוהבים את מלחמת הכוכבים ,  ולכל הבנות שלא ראו את הסרט אפילו ,  אבל גדלו עם אח גדול שגרם להם לאהוב את כל השטויות האלו כשזה מגיע לסטיילינג  ( ואני בכלל לא מדברת על עצמי )  .
 אני יותר בקטע של דקסטר מורגן מבלייד ראנר האמת ,  אבל אפילו זה לא ישנה את העובדה שאני והמטרייה הזאת מאורסות כבר שבוע וחצי  ( בקרוב חתונה ,  בעזרת השם )  .
 אחת המטריות היותר יפות שראיתי ,  עם טריק קטן ודי מגניב.המטרייה הזאת נראית כמו שמשיה מרשת  ( היא שקופה ממש כמו שמשיה רגילה )  ,  מהסוג שדיטה וון טיז הייתה קונה בכיף ,  לדעתי .  נורא בורלסק ומאוד סקסית .  הקטע בה ,  חוץ מהעובדה שכולה עמידה במים לגמרי ,  הוא שמתחת לרשת יש עוד איזשהו בד שחוסם את הגשם .  ככה שאפשר להיות יפים בלי להרטב ,  ועדיין ללכת עם מטרייה שקופה יחסית ומהממת לחלוטין .
 אם כבר דיברנו על מטריות שקופות - זאת לגמרי מנצחת את הקודמת בשקיפות שלה .  נראה לי שזה יהיה מאוד מגניב להשתמש בה ,  כי אפשר לראות את הגשם שנופל ואיך שהוא מתנפץ על המטרייה ,  ולצחוק עליו שהוא לא יכול להגיע אליכם.חוץ מזה ,  היא ממש מגניבה .  מטריות שקופות זה ה-דבר ,  שתהיו בעניינים .
 מטרייה בהשראת  " Piano Man "  של בילי ג'ואל  ( עשו קאבר לשיר בGlee ,  לכופרים שלא שומעים את בילי המדהים )  ,  שתתאים בצורה מושלמת למעריצים של היפיוף או לאוהבי המוזיקה שביניכם .  בתור מעריצה מושבעת של מיסטר ג'ואל ,  התלהבתי מהעניין הזה ממש .  הם אפילו צוטטו אותו בתיאור של המטרייה !  ! 1
אתם אנשים של קיץ ?  מתגעגעים לשמים הכחולים ונמאס לכם מכל הגשמים האלו ?  אז חדשות טובות ,  יפים שלי !  עכשיו יש מטרייה  ( מהממת ,  חשוב לציין )  שתעזור לכם להיזכר במה שאתם מפסידים !  השמיים הכחולים עם העננים היפים האלו מודפסים על החלק הפנימי של המטריה ,  כדי שכמו שאורבן אווטפיטרס טוענים  - " הגשם לא יהרוס לכם את הנוף ".  תגידו ,  אני היחידה שחושבת שגשם זה דבר יפה ? 
בנות ,  תשכחו מהפפר ספריי .  עם המטריה הזאת ,  כל האנסים יהיו בטוחים שאתן נינג'ה מפחיד ,  ולא יתקרבו אליכן מלכתחילה .  אגב ,  זה גם אחלה כלי נגיד אידיוטים שמתחילים איתכן במועדון.הקטע במטרייה הזאת זה שהיא נראית כמו חרב של סמוראי .  זה גיקי ,  זה מגניב ,  זה סקסי ולי אישית ממש בא עליה .
 יאללה ,  הגיע הזמן להפוך את ימי הגשם האלו להרפתקה מלאה בגבורה  ( ולעג מצד המקובלים ,  אבל שימו זין )  ,  ולהיות הכי מגניבים בצורה הכי גיקית וכיפית שאפשר ! 

מי טרייה ? 
גל דולב מתגעגעת נואשות לחורף ,  ולכן היא לא תשאיר אתכם עירומים ורטובים בו !  היא תדאג לכם למטריה פצצה

