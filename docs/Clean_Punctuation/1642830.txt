שכונת הרצליה ב' :  יש חיים בשוליים
מדד השכונה
8מדד היציבות - הרצליה ב'מיקום :  שכונת הרצליה ב' כלואה בין כביש 2  ( כביש החוף/חיפה )  ממערב ,  מסילת הרכבת ופארק הרצליה ממזרח ,  רחוב המעפילים וכפר שמריהו מצפון ודרך משה דיין וכביש שדרות 7 הכוכבים מדרום .  היסטוריה :  השכונה היא מתחם מגורים ותיק ,  שהבנייה בו החלה בשנות ה-60 ונמשכת עד היום .  בתכנון המקורי יועד השטח לשימוש עירוני ומסחרי ,  היות שהוא השתרע על רכס כורכר שלא התאים לחקלאות .  בפועל ,  גלי העלייה שלאחר קום המדינה הגבירו את הביקוש לפתרונות דיור ,  וכך החלו להתמלא חללים עירוניים בהרצליה המרוחקים יחסית מהמרכז .  תכנון ובנייה :  הרצליה ב' מחולקת לארבעה אזורים עיקריים :  הגבעה ,  האזור שממערב לרחוב נורדאו ,  האזור שממזרח לנורדאו ואזור המסילה .  שטח השכונה כ-1,250 דונם ,  ויש בה 713 בתי אב המתגוררים ב-322 מבני דיור .  השכונה מאופיינת בתמהיל דירות מגוון :  קוטג'ים חד ודו-משפחתיים ,  קוטג'ים טוריים ,  מבני מגורים בני שתי קומות על עמודים ,  מבני מגורים מדורגים ,  וגם שלושה בניינים בבנייה רוויה של 8-10 קומות על עמודים .  באזור הגבעה קיימת טופוגרפיה של עליות וירידות ,  ולכן התב"ע מחייבת בנייה מדורגת .  הבנייה במקום היא של בניינים מדורגים לצד בנייני מגורים .  באזור זה רוב השטח כבר נוצל ,  ונותרו מגרשים בודדים בעיקר ברחוב אל על .  האזור שממערב לרחוב נורדאו גובל בין היתר בכביש 2 .  פני השטח הם מדרוניים ממזרח למערב ,  והבנייה כוללת בעיקר בתי מגורים חד ודו-קומתיים מתקופות שונות .  רוב עתודות הקרקע באזור נוצלו במלואן ,  אך במקטע הדרומי באזור זה נמכרים מגרשים תוך הריסת הבתים הישנים שנבנו במקום .  האזור ממזרח לרחוב נורדאו גובל בין היתר במסילת הרכבת ,  ומבחינה תכנונית הוא זהה לאזור שממערב לנורדאו .  באזור זה קיימים מגרשים ריקים וזמינים לבנייה לצד עתודות קרקע במזרח .  אזור המסילה מרחוב דב הוז וצפונה מאופיין בקוטג'ים ,  שהחלו להיבנות בחמש השנים האחרונות .  במקום יש עתודות קרקע בצפון-מזרח השכונה ,  במתחם הבאסה שסמוך לפארק .  אוכלוסייה :  תושבי השכונה הם חילונים ברובם ,  ממעמד סוציו-אקונומי בינוני עד גבוה .  חתך הגילאים הוא 35 ומעלה .  מבני ציבור :  בשכונה קיימים תחנת המשטרה של הרצליה ומרכז מסחרי ,  גני ילדים ,  בית ספר יסודי ,  ספרייה עירונית ,  שני מכוני כושר ,  בריכת שחייה ציבורית ,  משכן אמנים וקופת חולים .  כ-25% משטח השכונה הופקע לצרכי ציבור ,  בהם פארק הרצליה החדש  ( פארק הבאסה )  בשטח של כ-300 דונם .  מהשכונה קיים חיבור להולכי רגל ורוכבי אופניים לתחנת הרכבת של הרצליה ,  לקריית הספורט ולפארק החדש .  כמו כן ,  יש למקום נגישות נוחה בתחבורה ציבורית .  יש לציין כי הפיתוח בשכונה ,  שכלל סלילת מדרכות וביוב מרכזי במקום בורות ספיגה ,  הושלם רק בשנתיים האחרונות .  אלמנטים רבים בסביבות השכונה נחשבים למפגע סביבתי ,  כמו כביש מספר 2 ,  מסילת הרכבת ,  תחנת המשטרה ונתיבי איילון המקבילים לאזור הגבעה ממזרח ,  שניתקו פיסית את תושבי האזור מהעיר הרצליה .  לפני כשנתיים נאבקו תושבי השכונה נגד התוכנית לכריית מנהרה באזור הגבעה ,  שתחבר בין קניון שבעת הכוכבים ממזרח לרחוב מדינת היהודים ממערב .  בעקבות פרסום התוכנית לכריית המנהרה הגישו תושבים רבים תביעות לירידת ערך הנכסים  ( לפי סעיף 197 לחוק )  והתוכנית נדחתה .  דינמיקת מחירים :  בכל השכונה חלה עלייה של עשרות אחוזים במחירי הבתים מאמצע שנות ה-90 .  מערבית לנורדאו נרשמו עליות של 40% ,  ובאזור הבקעה ומזרחית לנורדאו - 50% .  לאזור שממערב לנורדאו קיים ביקוש מפתיע ,  על אף הקרבה לאזורים רועשים הגובלים בכביש החוף .  מ-2005 חלה באזור עליית מחירים נאה ,  ובשלוש השנים האחרונות ,  כמעט כל נכס שיצא לשוק נחטף בתוך חמישה חודשים לכל היותר .  דירות 4 חדרים בבתים המדורגים בשכונה נמכרו ב-2005 בכמיליון שקל .  כיום מחיר דירות אלה הוא כ-1.55 מיליון שקל .  דירות 4 חדרים גדולות יותר ברחוב נורדאו נמכרו ב-2005 בכ-1.4 מיליון שקל .  כיום מחירן מגיע לכ-1.7 מיליון שקל .  באזור המסילה ,  שהתפתח ב-4 השנים האחרונות ,  משווקים מגרשים בשטח של עד 400 מ"ר .  המתעניינים היו בעיקר אלה שלא יכלו להרשות לעצמם בניה חדשה בהרצליה פיתוח .  מגרש במקום נמכר ב-2005 בכ-700 דולר למ"ר ,  ובמהלך 2008 בכ-1,500 דולר למ"ר .  מדד השכונה :  היצע הדירות בשכונה לא צפוי לגדול משמעותית בתקופה הקרובה .  השכונה נהנית מתדמית סולידית ,  אך עם זאת ,  לא יוקרתית כמו הרצליה פיתוח השכנה ,  ולכן רמות המחירים בה נותרו שפויות יחסית .  נתונים אלה משחקים לטובתה ,  ולראיה רמות המחירים בשכונה ירדו באופן מינורי יחסית בתקופה האחרונה ונראה כי רמת המחירים תישאר יציבה למדי .  עם זאת ,  שוק היוקרה במקום חשוף יותר לירידות מחירים .  - סייעו בהכנת הכתבה :  שמאית המקרקעין מיכל בר-פרו מחברת בי-אם שמאות מקרקעין בע"מ ,  זכיין רימקס הרצליה פיתוח לארי גרינבלו ,  יועצת נדל"ן אנגלו סכסון בהרצליה פיתוח סוזן ניסים

שכונת הרצליה ב' :  יש חיים בשוליים
מדד השכונה

