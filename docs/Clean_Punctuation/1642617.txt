דיפלומט אירני שערק : " כאוס בשגרירויותנו "
 הקונסול הכללי האירני שערק בנורווגיה ,  מוחמד ראזה היידרי : " בשגרירויות אירן בעולם כאוס ונתק בין סגל המודיעין והסגל הדיפלומטי .  עמיתים נוספים התפטרו ,  יש חשש לביטחונם "
 מוחמד ראזה היידרי ,  דיפלומט אירני בכיר שהתפטר מתפקידו בעקבות דיכוי האופוזיציה האלים בארצו ,  אמר היום  ( שישי )  שבשגרירויות אירן בעולם יש כעת כאוס גדול . " הסגל הדיפלומטי והסגל המודיעיני בשגרירויות שלנו ברחבי העולם מופרד במבני השגרירויות ואין בין הצדדים תקשורת ". 
היידרי ,  שימש כקונסול הכללי של אירן באוסלו ,  נורווגיה התפטר מתפקידו בסוף חודש דצמבר ,  בעקבות הדיכוי האלים של הפגנות האופוזיציה במהלך חג האשורה השיעי .  מאז החל לדבר נגד משטר האייתוללות . 
" כל בן אנוש צריך לשאול את עצמו למה שלטון שטוען שהוא שיעי מתייחס כך לעם שלו ",  אמר בראיון לרשת CNN . " לכן החלטתי להיפרד מהממשל ולחפש חופש ודמוקרטיה כי השלטון הזה לא עונה לצרכים של עמנו ".  
" אני מקווה שהשביתות וההפגנות 'יכופפו את גבה' של הממשלה כדי שתקשיב לרצון העם ",  הוסיף והזהיר : " אם השלטון ימשיך בדרך האלימות הוא לא יוכל לשלוט במערכת וננוע בכיוון שבו האחדות האירנית תהיה בסכנה ".  
לדברי היידרי , " מספר חברים שלי הצטרפו אלי ועזבו את תפקידיהם ברחבי העולם ,  אך בשל סיבות ביטחוניות אסור לפרסם את שמם .  אמרתי לחבריי שבקרוב העם האירני יוכל לקבל החלטות עצמאיות ,  ואז ישפטו אותנו על פי מה שעשינו בתקופה זו ".  
כשנשאל על תגובת המשטר להחלטתו להתפטר אמר כי השלטון טען תחילה שהדבר לא אירע . " הממשלה יצרה עמי מגע .  אני והמשפחה שלי נתונים ללחץ כדי שלא נדבר .  הם הציעו לי הצעות כדי שאשוב לאירן וכשאחזור אתראיין בשדה התעופה ואכחיש את התפטרותי .  ביקשו שאופיע בטלוויזיה וברדיו ואומר שהמערב יצר את השמועה הזאת .  הם אמרו שכך אוכל להישאר במערכת ולהמשיך את שיתוף הפעולה ". 

דיפלומט אירני שערק : " כאוס בשגרירויותנו "
 הקונסול הכללי האירני שערק בנורווגיה ,  מוחמד ראזה היידרי : " בשגרירויות אירן בעולם כאוס ונתק בין סגל המודיעין והסגל הדיפלומטי .  עמיתים נוספים התפטרו ,  יש חשש לביטחונם "
 
