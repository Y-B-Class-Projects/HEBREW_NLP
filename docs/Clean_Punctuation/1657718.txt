המהפכה השקטה ברפואה האמריקאית :  רופאים נוטשים מרפאות פרטיות ועוברים לעבוד בבתי חולים
עד לשנת 2005 למעלה משני שליש מהמרפאות היו פרטיות ;  בתוך שלוש שנים ירד מספר המרפאות הפרטיות ל-50%
מהפיכה שקטה מתרחשת בשירותי הבריאות בארה"ב ,  היא אמנם לא קשורה ברפורמה של הנשיא אובמה במערכת הבריאות שאושרה בשבוע שעבר ,  אבל עלולה להשפיע על סיכויי הצלחתה.באופן מסורתי ,  מרבית הרופאים בארה"ב עבדו במרפאות פרטיות וקטנות ,  לעתים קרובות בחדרים בבתיהם .  עם זאת ,  מספר הולך וגובר של רופאים צעירים ,  המחפשים עבודה עם משכורת קבועה בשל חובות שכר לימוד לבתי ספר לרפואה ,  בוחרים לעבוד בבתי חולים ומתקני בריאות אחרים.גם רופאים מבוגרים יותר ,  אשר נאבקים עם העלייה בעלויות המרפאות הפרטיות וחוששים שלא יוכלו למצוא שותפים צעירים ,  מוכרים את המרפאות הפרטיות שלהם ועוברים לעבוד בבתי חולים בעבור משכורת קבועה.עד לשנת 2005 ,  למעלה משני שליש מהמרפאות היו פרטיות - כך לפי חברת המחקר מדיקל גרופ מנג'מנט .  עם זאת ,  נתוני המחקר מראים כי בתוך שלוש שנים ירד מספר המרפאות הפרטיות ל-50%.עבור החולים ,  למעבר הרופאים לבתי החולים יש יתרונות וחסרונות .  באופן אידיאלי ,  ככל שיגדלו ארגוני הבריאות ,  כך הם יוכלו לספק טיפולים טובים יותר .  החסרון הוא שהאינטימיות בטיפול על ידי רופא פרטי לאורך זמן תאבד ,  וכן יתייקרו את עלויות ביטוח הבריאות הפרטי.מעבר הרופאים לבתי החולים מונע בין היתר על ידי החששות ההולכים וגוברים מפני טעויות בטיפול ושינויים בתשלומי הממשלה לרופאים ,  אך בעיקר בשל יוקר המכשור האלקטרוני המסייע בטיפול ,  אשר אותו לא יכולים להרשות לעצמם רופאים בעלי מרפאות פרטיות קטנות .
 
המהפכה השקטה ברפואה האמריקאית :  רופאים נוטשים מרפאות פרטיות ועוברים לעבוד בבתי חולים
עד לשנת 2005 למעלה משני שליש מהמרפאות היו פרטיות ;  בתוך שלוש שנים ירד מספר המרפאות הפרטיות ל-50%

