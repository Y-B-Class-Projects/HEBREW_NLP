המגזר הפרטי בארה"ב קיצץ בדצמבר 84 אלף משרות
מספר הודעות הפיטורים של חברות גדולות בארה"ב ירד ברבעון הרביעי לשפל של 9 שנים
המגזר הפרטי בארה"ב קיצץ 84 אלף משרות בדצמבר - המספר הנמוך ביותר מאז מארס 2008 ,  כך דיווחה היום חברת ההשמה adp .  בנפרד ,  דיווחה חברת ההשמה צ'לנג'ר גריי אנד כריסמס ,  כי מספר הודעות הפיטורים של חברות גדולות בארה"ב ירד בדצמבר לרמה הנמוכה ביותר מאז תחילת המיתון.בשנתיים האחרונות קוצצו משרות במגזר הפרטי באופן עקבי בכל חודש .  בנובמבר קיצץ המגזר הפרטי 145 אלף משרות .  על פי דו"ח adp ,  הוסיף מגזר השירותים בדצמבר 12 אלף משרות ,  העליה החדה ביותר מאז ינואר 2008 .  מגזר הייצור איבד 96 אלף משרות.חברת ההשמה צ'לנג'ר גריי אנד כריסמס דיווחה היום כי מספר הודעות הפיטורים של חברות גדולות בארה"ב בדצמבר הסתכם ב-45,094 - המספר הנמוך ביותר מאז החל המיתון לפני שנתיים .  זוהי ירידה של 10% לעומת 50,349 הודעות פיטורים שנרשמו בנובמבר ,  וירידה של 73% לעומת דצמבר 2008.ברבעון הרביעי הודיעו חברות גדולות בארה"ב על פיטוריהם של 151,121 עובדים - המספר הנמוך ביותר מאז תחילת שנת 2000 ,  וירידה של 67% לעומת הרבעון המקביל שנה קודם לכן ,  לפי נתוני צ'לנג'ר.במהלך כל שנת 2009 ,  הסתכמו הודעות הפיטורים בחברות הגדולות ב-1.288 מיליון ,  עלייה של 5% לעומת 2008 ,  והמספר הגבוה ביותר מאז שנת 2002 .  כמעט 70% מהפיטורים ב-2009 אירעו במהלך ששת החודשים הראשונים של השנה.דו"ח צ'לנג'ר מתבסס על הכרזות הפיטורים של חברות גדולות ,  סוכנויות ממשלתיות וארגונים ללא מטרות רווח .  הדו"ח משקף לרוב רק חלק קטן ממספר העובדים שאיבדו בכל חודש נתון את משרותיהם.הנתונים מחברות ההשמה מגיעים יומיים לפני פרסום דו"ח התעסוקה בארה"ב לחודש דצמבר .  על פי תחזיות אנליסטים ,  צפוי שוק התעסוקה בארה"ב לרשום בדצמבר עלייה של 10,000 משרות - עלייה ראשונה במספר המשרות מזה שנתיים .  לפי ההערכות ,  שיעור האבטלה צפוי לרדת ל-10.1% ,  לאחר שבנובמבר עמד על 10.2% - שיא של 26 שנה .
 
המגזר הפרטי בארה"ב קיצץ בדצמבר 84 אלף משרות
מספר הודעות הפיטורים של חברות גדולות בארה"ב ירד ברבעון הרביעי לשפל של 9 שנים

