המאבק על הירידה במשקל :  שומרי משקל העולמית תובעת את המתחרה ג'ני קרייג בטענה לפרסום כוזב
לפי התלונה ,  ג'ני קרייג מפרסמת כי התכנית שלה עדיפה על זו של שומרי משקל בהתבססה על מחקר שלא התבצע
חברת שומרי משקל העולמית הגישה היום תלונה נגד ג'ני קרייג ,  חטיבת ההורדה במשקל שבבעלות נסטלה ,  בגין פרסום כוזב .  לדברי שומרי משקל ,  מסע הפרסום האחרון של ג'ני קרייג בארה"ב כולל  " טענות מטעות לגבי הצלחת התכנית שלהם לעומת תכנית שומרי משקל - טענות שאינן נתמכות בעובדות או במדע ".  שומרי משקל דורשים כי הקמפיין יופסק לאלתר ,  וכן דורשים פיצויי נזיקין .  ג'ני קרייג לא מסרה תגובה.בקמפיין המדובר נראית דוברת ג'ני קרייג ,  ואלרי ברטינלי ,  בחלוק מעבדה ,  אומרת כי  " מחקר קליני מקיף מראה כי לקוחות ג'ני קרייג איבדו בממוצע כפליים מהמשקל שאיבדו מי שנוטלים חלק בתכנית ההורדה במשקל הגדולה ביותר ",  לפי התלונה שהוגשה לבית משפט .  לדברי שומרי משקל , " הפרסומות כוזבות .  ג'ני קרייג לא קיימו מחקר קליני מקיף שהשווה את המוצר שלהם עם זה של שומרי משקל ". לטענת שומרי משקל ,  תחילת השנה היא זמן קריטי עבור תכניות לירידה במשקל ,  שכן לקוחות רבים מעוניינים לעמוד בהחלטות השנה החדשה שלהם ,  לרדת במשקל .  בקמפיין שהחל בסוף דצמבר ,  ג'ני קרייג טוענת טענות דומות גם בעיתונות ,  באינטרנט ובאתר האינטרנט שלה .  לפי התלונה ,  הטענות מתבססות על שני מחקרים נפרדים שבדקו את יעילות כל אחת מהתכניות אל מול אנשים שאינם מסתייעים בתכנית כלל ,  והמחקר המדובר של שומרי משקל התבצע למעשה לפני עשר שנים .
 
המאבק על הירידה במשקל :  שומרי משקל העולמית תובעת את המתחרה ג'ני קרייג בטענה לפרסום כוזב
לפי התלונה ,  ג'ני קרייג מפרסמת כי התכנית שלה עדיפה על זו של שומרי משקל בהתבססה על מחקר שלא התבצע

