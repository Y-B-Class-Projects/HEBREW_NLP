 " יזמות מגיעה מהלב ,  חינוך הוא עניין לשכל "
 האם כדאי להשקיע שנתיים בלימודי MBA ?  סטיבן גריר ,  שמכר חברה שהקים ב-250 מיליון דולר מבלי שלמד מינהל עסקים ,  מסביר מי כן זקוק ללימודים - ומדוע גם יזם מוכשר עלול לעשות טעויות ללא הכשרה .  פרופ' יאיר טאומן חושב שבשאלה הזו אין צודקים וטועים
 >  >   " התחלתי את הקריירה היזמית שלי בגיל 24 ,  מיד אחרי הקולג' ",  כותב סטיבן גריר ,  מייסדה של חברת מיחזור הגרוטאות hartwell pacific ,  בפוסט שפירסם באחרונה באתר  " הרווארד ביזנס ריוויו ".   " בניתי חברה במו ידי ומכרתי אותה בסופו של דבר תמורת 250 מיליון דולר .  מעולם לא למדתי מינהל עסקים ".  גריר כתב את הפוסט תחת הכותרת  " האם יזם צריך mba  ( תואר שני במינהל עסקים )  ?  ".  לפני כמה חודשים יצא לאור ספרו  " starting from scrap ",  שמתאר את דרכו היזמית המרתקת - והעצמאית לחלוטין .  גריר  ( 41 )  סיים בתחילת שנות ה-90 לימודי תואר ראשון בכלכלה באוניברסיטת פנסילווניה ,  וכמו כולם רצה לעבוד כסוחר בוול סטריט .  במשך שנתיים הוא חיפש משרה עד שהבין כי המשבר שאליו נקלעה אז כלכלת ארה"ב אינו מיטיב עם שוק העבודה ,  וקנה כרטיס לכיוון אחד - להונג קונג - במטרה לבדוק בעצמו את השמועה על השווקים האסייאתיים המתעוררים .  בספר הוא מתאר כיצד ניסה עשרות כיווני פעולה שונים - למשל להיכנס לשוק הביגוד ולמכור מכנסיים מתוצרת ליווי'ס .  הוא גם בדק אם יוכל לשווק ברווח רגלי עופות ,  חשב על רווחים שיוכל לעשות בשוק המתנות ,  וחשב לייבא רשתות לשיער ואפילו דבק ,  עד שמצא את הנישה המתאימה עבורו :  טיפול בגרוטאות מתכת שדרשו מיחזור .  ב-1997 הקים את החברה שנשאה את שמו האמצעי ,  ואחרי לא מעט תהפוכות ,  שכללו בין היתר פשיטת רגל ,  נהפכה החברה לשחקן מרכזי בתעשייה העולמית ,  עם משרדים בשבע מדינות ו-200 עובדים .  ב-2005 נרכשה חברת המיחזור על ידי חברה אוסטרלית גדולה בשם smorgon steel group תמורת 250 מיליון דולר .  שלוש שנים נוספות כיהן גריר כמנכ"ל החברה עד שפרש כדי לכתוב את ספרו ולהעניק השראה ליזמים צעירים .  מאז הוא הוזמן לדבר בפני לא מעט סטודנטים בבתי ספר למינהל עסקים בעולם ,  ובכל פעם נתקל באותה השאלה :  אין לך mba ,  וגם ליזמים מצליחים רבים אחרים אין .  אם הכיוון הוא יזמות ,  האם בית ספר למינהל עסקים הוא מקום שחייבים לעבור בו ?  האם כדאי לשלם את שכר הלימוד ולשקוד על חומד הלימוד ,  או שהתכלית העיקרית של התואר היא לסייע לקורות החיים להיראות טוב יותר ?   " mba של החיים הוא תואר יקר במיוחד"התשובה ,  מתברר ,  מורכבת . " ד"ר ג'ון יאנג ,  מנהל תוכנית mba הבינלאומית באוניברסיטת בייג'ין ,  אמר לי בזמנו שיזמות מגיעה מהלב ,  בעוד שחינוך הוא עניין לשכל ",  אומר גריר . " יזם הוא אדם שלוקח סיכונים .  זו גישה וגם סוג של תיאבון שאינם יכולים להיות מושתלים באופן מלאכותי באישיות של אדם .  ההבנה של אופן חלוקת הסיכונים לטווח קצר וארוך היא דבר נלמד ,  אבל האם אתה באמת יכול ללמד מישהו לאהוב לקחת סיכונים ?  אני חושב שזה בלתי אפשרי ".  אם כך ,  האם יזם זקוק ל-mba ?  בהחלט ,  אך בתנאי שהוא בעל מבנה אישיות יזמי . " כשאני חושב על התרומה של תוכנית mba ליזם ,  אני חושב על הצבא ",  מסביר גריר . " מדינות משקיעות מיליונים בהכנת חיילים לקרב ,  אבל כמו שאמר לי קולונל ותיק מחיל הים :  'לעולם לא ניתן לדעת כיצד יתנהג חייל מאומן בזמן אמת :  האם יעשה את מה שלמד ,  יקפא במקומו או שאולי הוא יברח על נפשו ?  התנהגות ברגעי לחץ גדולה תלויה באינסטינקטים ובמבנה אישיות - ואת אלה אי אפשר ללמד באימונים' ".  את אותה תפישה ניתן ,  לדברי גריר ,  להעתיק לשדה היזמי .  הבנה בנושאים כמו אסטרטגיה ,  שיווק או מימון היא עניין חשוב ,  אבל תכונות מקדימות - ובהן ביטחון ,  צורך בעצמאות ,  אנרגיה ,  סקרנות והיכולת לחבר רעיונות עם הסביבה - הן נכסים קריטיים להצלחה .  כיום ,  17 שנה אחרי שהתחיל את דרכו ,  גריר מתחרט בהחלט שהעדיף לעשות  " mba של החיים "   ( תואר יקר במיוחד ,  להגדרתו ,  שלעומת מחירו - שכר הלימוד בהרווארד הוא מציאה )  .  במבט לאחור ,  הוא מעריך ,  היו נמנעים הרבה לקחים כואבים שחווה על בשרו לו היה מגיע אל השטח קצת יותר מוכן . " לו הייתי מבין יותר בתחום הפיננסי ובניהול מלאי ,  הייתי אולי חוסך מיליונים שהלכו לאיבוד בגלל הונאה ",  הוא אומר . " אילו הייתי פותר יותר מקרי מבחן של חברות שגדלו באופן בלתי מבוקר ,  הייתי אולי מודע יותר לאופן שבו גדלה החברה שלי ,  שהגיעה לסף פשיטת רגל בגלל התרחבות לא מבוקרת .  הייתי חוסך הרבה מאוד כסף לו הייתי לוקח כמה קורסים במשפט או מימון שהיו מלמדים אותי להתנהל מול משקיעים בשלבים הראשונים והמאוד נאיוויים שלי .  הייתי בהחלט מרוויח אם הייתי יודע יותר על תחום משאבי האנוש ,  ויודע מראש כי עלי להכין תוכנית תגמול מובנית עבור העובדים שלי כפי שנדרשתי לעשות . " אלה הם רק כמה מהכלים שיכולתי לרכוש בבית הספר למינהל עסקים ,  ולצערי לא רכשתי .  עם זאת ,  חשוב לזכור כי כלים הם רק כלים .  רק אתם יכולים לדעת אם כדאי לרכוש אותם ,  והאם באמת יעזרו לכם כשהכדורים ישרקו סביבכם ".  הנטוורקינג כלול במחיר אם גריר חושב שהכלים הלימודיים הניתנים במהלך לימודי mba חשובים למי שיש לו תנאים אישיותיים בסיסיים להקמת חברה ופיתוחה ,  הרי שג' ,  מנכ"ל חברת היי-טק ,  חושב שהתואר הזה מעניק יתרונות אחרים לגמרי .  כבעל תואר גבוה בהנדסה ,  שלא רכש תואר mba מימיו ,  גם הוא נאלץ ללמוד תוך כדי תנועה .  אך הוא לא מתרגש מכך . " לקחתי שיעורים פרטיים מרואי החשבון ומהיועצים המשפטיים שלי ",  הוא מספר . " למי שלא הגיע עם רקע ,  חשוב לא להתבייש לשאול ולהיות בעל יכולות למידה גבוהות .  לא חייבים ללכת לבית ספר למינהל עסקים בשביל הכלים האלה .  לתוכניות mba יש ערך בעיקר מכיוון שאתה יוצר לך רשת של חברים בתחום .  אני פוגש לא מעט אנשים שעשו תארים כאלה בתוכניות בינלאומיות נחשבות ,  וכאלה שעשו את זה בתוכניות מקומיות .  ההבדלים ביניהם עצומים .  מי שלמד בבתי ספר טובים בארה"ב ,  למשל ,  מפתח תפישת עולם גלובלית כמו גם קשרי גומלין שמסייעים לו בזירה העסקית בהמשך .  אם למדת בתוכנית מקומית ,  ההקשרים האלה חלשים יותר ,  ולכן הערך נמוך יחסית ".   " בשאלה אם יזמים צריכים ללמוד mba אין צודקים או טועים ",  אומר פרופ' יאיר טאומן ,  דיקאן בית הספר למינהל עסקים במרכז הבינתחומי . " יזם כמו ביל גייטס יכול להצליח ,  ובגדול ,  גם בלי ללמוד בכלל .  יזם כזה יוכל ללמוד באופן עצמאי ,  יעיל ומהיר .  מה לעשות שרוב היזמים אינם ברמה של ביל גייטס ?  "  מאחורי טאומן שנים רבות של פעילות עסקית לצד עבודתו האקדמית .  בעבר השקיע בחברות שנמכרו במיליארדי דולרים ,  ועבור חלקו במכירת qxl הרוויח מיליוני דולרים .  לדבריו , " ייתכן שגריר יכול היה להעלות את שווי החברה שלו ולמכור אותה במחיר גבוה יותר ,  אם היה לומד להעריך נכון את התחרות בשוק ואת הפוטנציאל שטמון בחברה שלו .  שימוש נכון בכלים בסיסיים בשיווק ופרסום ,  בנייה נכונה של התרבות הארגונית ,  מיומנות בחשיבה אסטרטגית או במשא ומתן עשויים להיות כלי עזר רבי ערך בעיקר ליזם הלא מיומן .  כלים אלה ,  הנרכשים בתוכניות טובות ,  יכולים למנוע בזבוז זמן וטעויות יקרות ".   " מחנכים לתאוות בצע"גישה רווחת מאז שהחל המשבר העולמי האחרון טוענת כי בתי הספר למינהל עסקים הם פשוט בזבוז זמן במקרה הטוב ,  ובמקרה אחר מהווים בועה המחנכת בעיקר לתאוות ההישג הפיננסי והבצע .  גורו הניהול הקנדי הידוע הנרי מינצברג חושב שאין שום סיבה ללמוד מינהל עסקים וכי אנשים צעירים צריכים להתרכז בעיקר בהקשבה לדברי אנשים מבוגרים יותר ,  במקום לשבת שנים בבתי ספר שלא מסוגלים ללמד דבר מעבר לתיאוריה .  בישראל מוביל פרופ' קרלו שטרנגר גישה מעניינת אחרת .  הוא טוען שגם סטודנטים שרוצים ללכת לעולם העסקי צריכים להתרחק מתוכניות ספציפיות הנוגעות בנושא הזה בלבד .  לטענתו ,  תוכניות הלימוד במינהל עסקים צריכות להיות רב-תחומיות ולכלול נושאים כמו פילוסופיה ,  כדי להרחיב את תפישת העולם של הסטודנט . " המשבר האחרון כבר הוכיח כי לימודי מימון ושיווק בלבד לא הופכים מנהלים לאנשים טובים יותר ",  אומר שטרנגר . " צריך להרחיב את תוכניות הלימוד ".  yazam@themarker.com 

" יזמות מגיעה מהלב ,  חינוך הוא עניין לשכל "
 האם כדאי להשקיע שנתיים בלימודי MBA ?  סטיבן גריר ,  שמכר חברה שהקים ב-250 מיליון דולר מבלי שלמד מינהל עסקים ,  מסביר מי כן זקוק ללימודים - ומדוע גם יזם מוכשר עלול לעשות טעויות ללא הכשרה .  פרופ' יאיר טאומן חושב שבשאלה הזו אין צודקים וטועים

