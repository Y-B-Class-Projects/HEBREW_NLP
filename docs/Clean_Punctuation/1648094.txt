דובאי : " מבחוח הורעל ונחנק למוות "
 משטרת דובאי ממשיכה לפרסם פרטים אודות חיסולו של בכיר חמאס .  לדבריהם ,  המחסלים הזריקו חומרי הרדמה ולאחר מכן חנקו את מבחוח למוות .  עוד דווח כי החומר משמש לניתוחים בהרדמה מלאה
 ( צילום :  רויטרס .  עריכה :  גדי וינסטוק .  קריינות :  אילן שניג ) 
משטרת דובאי הודיעה היום  ( ראשון )  כי מחסליו של בכיר חמאס מחמוד אל-מבחוח הזריקו לו חומרי הרדמה ולאחר מכן חנקו אותו למוות באופן שידמה מוות טבעי .  סגן מפקד משטרת דובאי ,  חמיס מטר מזינה ,  אמר במהלך מסיבת עיתונאים כי מחסליו של אל-מבחוח עשו שימוש בחומר חזק בשם  " סוקסינל קולין "  הידוע גם בשם  " סוקסמיתוניום כלוריד ".  חומר זה משמש ברפואה לניתוחים בהרדמה מלאה .
 סגן מפקד משטרת דובאי אמר כי אל-מבחוח ,  שחוסל בדובאי לפני למעלה מחודש ,  ככל הנראה לא ניסה להתנגד לפני שחוסל .  עוד דווח כי חומר ההרדמה שבו השתמשו המחסלים משמש ברפואה לניתוחים בהרדמה מלאה .  הוא גורם להרפיית שרירים ונחשב לסם הרדמה יעיל בעל השפעה ארוכת-טווח .
 מפקד משטרת דובאי ,  דאחי חלפאן ,  התראיין היום לעיתון המצרי הממסדי  " אל-אהראם "  על רקע חשיפת צוות המחסלים של אל-מבחוח ומתח ביקורת חריפה על המוסד . " לישראל יש עדיין תפיסה והגיון ישנים ומסורתיים ,  מהתקופה שלפני האינטרנט והקדמה הטכנית ",  אמר . " משטרת דובאי חשפה זאת והוכיחה כי לדינוזאור הזה אין הרבה שכל ". 
אתמול התראיין חלפאן לעיתון  " אל-חליג' "  היוצא לאור באיחוד האמירויות ואמר לראש המוסד מאיר דגן : " תהיה גבר ותודה שהמוסד ביצע את חיסולו של בכיר חמאס מחמוד אל-מבחוח בדובאי לפני כחודש ".  לדבריו ,  ההוכחה לכך היא שמרבית החשודים בחברות בחולית החיסול נמצאים בישראל . " האם בעבר רצחנו מישהו בישראל שהם באים ורוצחים אדם על אדמתנו ?  !  ",  תהה .  חלפאן הוסיף כי דגן וראש הממשלה בנימין נתניהו יוצבו  " יחדיו "  בראש רשימת המבוקשים , " בפשע זה ,  אם יוכח באופן ברור שהמוסד הוא זה שביצע את החיסול ". 

דובאי : " מבחוח הורעל ונחנק למוות "
 משטרת דובאי ממשיכה לפרסם פרטים אודות חיסולו של בכיר חמאס .  לדבריהם ,  המחסלים הזריקו חומרי הרדמה ולאחר מכן חנקו את מבחוח למוות .  עוד דווח כי החומר משמש לניתוחים בהרדמה מלאה

