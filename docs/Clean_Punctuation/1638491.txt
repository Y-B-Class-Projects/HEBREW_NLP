השר סער :  הסרבנות מסכנת את החברה בישראל
שר החינוך אמר בדיון בכנסת על תופעת הסרבנות כי  " מדובר בתופעה המכרסמת בבסיס החברה הישראלית ".  השופט בדימוס ,  חשין : " סרבנות קולקטיבית משולה למרד כנגד המדינה "
" תופעת הסרבנות הפוליטית מהווה סכנה גדולה המכרסמת בבסיס המשותף של החברה הישראלית ",  כך אמר שר החינוך ,  גדעון סער ,  בדיון על  " גבולות הציות והסרבנות "  שנערך בכנסת .
 בישיבה משותפת של ועדת החוץ והביטחון וועדת החינוך טען סער כי  " עלינו לקיים את חובת השירות הצבאי ,  שכן צה"ל הוא הגורם האחראי לביטחון תושבי המדינה ,  ולצערנו ,  בסיס המתגייסים הצטמצם משמעותית בשנים האחרונות.על רקע זה תופעת הסרבנות הפוליטית מהווה סכנה גדולה המכרסמת בבסיס המשותף המוסכם על החברה הישראלית ".  סער קרא לאנשי ציבור מכל הקשת הפוליטית לשלול בגלוי את הסרבנות ,  על כל צורותיה השונות .  
סער הדגיש כי הסרבנות המאורגנת היא תופעה חמורה בהרבה מהסרבנות האישית-מצפונית ,  שבה הסרבן משלם מחיר אישי כבד ,  נענש ופעמים רבות נכלא . " באחרונה קיבלתי מידע על ארגון שנכנס לבתי הספר והטיף להשתמטות ,  תופעה אסורה באופן ברור .  המסר שלנו הוא שיש לשלול את ההשתמטות והסרבנות המאורגנת ולחזק את ידיו של הצבא ",  סיכם סער .
 שופט בית המשפט העליון בדימוס ,  מישאל חשין התייחס לסרבנות בהקשר של מושג  " הדגל השחור ".  לדבריו ,  הדגל השחור הוא גבול הסרבנות :  הרגע שבו על החייל לסרב לבצע את הפקודה ,  כדוגמת מקרה כפר קאסם .  עם זאת ,  הדגיש חשין את עמימותו של המושג ,  והצורך לפרשו באופן זהיר . " סרבנות קולקטיבית משולה למרד כנגד המדינה ",  הוסיף חשין .  שופט העליון לשעבר התייחס לקריאות הרבנים לסרבנות ואמר כי  " מקור הסרבנות היום הוא בקיומה של מדינה בתוך מדינה ,  אשר אינה נשלטת בידי השלטונות ,  אלא על ידי אנשים מבחוץ וחוקים בלתי כתובים משלה ".  
יו"ר ועדת חינוך ,  ח"כ זבולון אורלב אמר בדיון כי ביטחון מדינת ישראל תלוי במיגור הסרבנות ,  תופעה הגורמת לדילול כוחותיו של צה"ל ,  והמשיך : " בעיניי ,  מתן לגיטימציה לסרבנות מסכן את עצם קיומה של מדינת ישראל ". 

השר סער :  הסרבנות מסכנת את החברה בישראל
שר החינוך אמר בדיון בכנסת על תופעת הסרבנות כי  " מדובר בתופעה המכרסמת בבסיס החברה הישראלית ".  השופט בדימוס ,  חשין : " סרבנות קולקטיבית משולה למרד כנגד המדינה "
 
