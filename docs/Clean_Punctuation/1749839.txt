מאנצ'יני : " המשחק הכי גרוע שלנו העונה "
 מאמן מנצ'סטר סיטי הודה ביכולת החלשה לאחר ההפסד לוולבס .  אנצ'לוטי מתוודה : " היינו בעלי מזל ,  כי בלקבורן יכלה לכבוש עוד "
 מנצ'סטר סיטי פעם ככה ,  ופעם אחרת .  אמש  ( שבת )  ספגה הקבוצה התכולה העשירה הפסד חוץ מביך ביותר לוולבס ,  המדורגת במקום הלפני אחרון בליגה ,  2:1 במסגרת המחזור ה-10 בליגה .  החבורה של רוברטו מאנצ'יני עדיין למעלה ,  עם 17 נקודות ,  אבל כששאר הצמרת ניצחה והקבוצות הבכירות שועטות יהיה לה קשה מאוד להדביק את הקצב אם היא תפסיד נקודות בכזו שלומיאליות .
" זה היה המשחק הגרוע ביותר שלנו העונה ",  אמר מאנצ'יני אובד עצות בסיום ההפסד . " הגיע לוולבס לנצח .  אני לא יודע מה גרם לנו להפסיד או מדוע הפסקנו לשחק כדורגל ,  אבל אני אצפה במשחק שוב ואהיה חייב למצוא פיתרון לדבר הזה .  חסרנו אמנם את קרלוס טבז ונייג'ל דה יונג ,  אולם זה משחק שחייבים לנצח .  אי אפשר לשחק ב-15 אחוז מהיכולת כדי לנצח ,  צריך לשחק ב-115 אחוזים ",  הוסיף המאמן האיטלקי . " יש לנו רוח טובה בקבוצה כי פתחנו טוב את העונה ". 
מאנצ'יני התייחס לכותרות של העיתונים והטלוויזיה בסוף השבוע שבישרו כי שחקני הקבוצה :  גארת' בארי ,  ג'ו הארט ,  אדם ג'ונסון ושיי גיבן ,  שתו במהלך השבוע לשוכרה עם סטודנטים .  מאנצ'יני העצבני מסרב לקבל זאת : " אני לא אוהב את זה ,  ואני לא מסכים עם זה ". 
מי שידעה ,  למרות יכולה לא טובה ,  לקצור ניצחון במגרש קשה שלא אחת היא התקשה בו בעבר ,  היא צ'לסי .  הדאבליסטית האנגלית הגיעה לאיווד פארק ,  פיגרה מול בלקבורן אבל ניצחה עם שער של ברניסלאב איבנוביץ' בדקה ה-84 .  הכחולים מוליכים גאון את הטבלה לאחר 10 מחזורים עם 25 נקודות ויחס שערים מדהים של 3:27 .
" בלקבורן יכלה לכבוש עוד שער לפני שער השוויון של ניקולה אנלקה ,  כך שהיינו בעלי מזל שלא נקלענו לפיגור גדול יותר ",  התוודה המנג'ר האיטלקי של צ'לסי קרלו אנצ'לוטי . " לנצח באיווד פארק זה חשוב מאוד כי הרוברס היו יותר טובים מאיתנו ,  שוב לא היינו טובים ". 
אנצ'לוטי אף התייחס לשחקן הקבוצה דידייה דרוגבה בהקשר לתואר שחקן השנה : " זכייה בבלון ד'אור תלויה הרבה ביכולת של הקבוצה של אותו שחקן .  אם אתה לא מגיע לגמר ליגת האלופות ,  קשה לשחקן לזכות בתואר ". 

מאנצ'יני : " המשחק הכי גרוע שלנו העונה "
 מאמן מנצ'סטר סיטי הודה ביכולת החלשה לאחר ההפסד לוולבס .  אנצ'לוטי מתוודה : " היינו בעלי מזל ,  כי בלקבורן יכלה לכבוש עוד "
 
