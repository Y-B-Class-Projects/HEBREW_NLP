 " שיינדלה "  חוזר לבמות
המחזה הטעון של אמנון לוי ורמי דנון אודות סכסוך ירושה בעולם החרדי יעלה על במת בית לסין . " יש משמעות מיוחדת לעליית המחזה בשבוע של מכתב הרבנים הקנאים והגזעניים ",  אומר לוי 
" שיינדלה ",  המחזה המצליח שכתבו אמנון לוי ורמי דנון עולה מחדש בתיאטרון בית לסין החל מהערב  ( שישי )  ,  לאחר שעלה לראשונה בשנות ה-90 .  המחזה נחשב לפורץ דרך בחשיפת חיי הקהילה החרדית ,  כשעסק במאבק ירושה שנוצר בחצר אדמו"ר שהלך לעולמו מבלי להגדיר לו יורש .  במרכז המאבק נמצאת שיינדלה ,  צעירה חרדית ונכדתו של האדמו"ר ,  הנקלעת למאבק בין אמה לבין הטוען לרשת את חצר האדמו"ר .  
בהצגה מככבים יונה אליאן ,  מיכל שטמלר ,דב נבון ,  רפי תבור ועוד .  ההצגה ,  שהתבססה על תחקיר עיתונאי ,  זכתה להצלחה בארץ וכן להצגות ברחבי העולם ,  בין השאר בלונדון ,  בואנוס איירס ,  מונטריאול ועוד . " מרגש אותי מאוד ש'שיינדלה' חוזרת לבמה אחרי 17 שנה ",  אמר אמנון לוי ,  מיוצרי ההצגה . " 'שיינדלה' מתאר את מאבקה של אשה נגד 100 רבנים קנאים ואטומים שיוצאים נגדה ,  ואני לא יכול שלא לראות את המשמעות המיוחדת של עלייתה מחדש על הבמה דווקא בשבוע שבו עשרות רבנים קנאים וגזענים פרסמו את המכתב הקורה שלא למכור דירות לגויים ".  
לצד ההצגה הראשונה ,  שתיערך הערב במוזיאון ארץ ישראל ,  יתקיימו הצגות בין התאריכים 11-14 בדצמבר במוזיאון ,  בבימויו של רמי דנון ,  שיצר את המחזה לצד לוי .

" שיינדלה "  חוזר לבמות
המחזה הטעון של אמנון לוי ורמי דנון אודות סכסוך ירושה בעולם החרדי יעלה על במת בית לסין . " יש משמעות מיוחדת לעליית המחזה בשבוע של מכתב הרבנים הקנאים והגזעניים ",  אומר לוי

