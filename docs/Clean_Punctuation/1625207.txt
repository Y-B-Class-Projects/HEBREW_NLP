בתי הסוהר בארה"ב מכחישים שמיידוף הותקף
שירות בתי הסוהר בארה"ב מכחיש דיווחים כי ברנרד מיידוף ,  המרצה מאסר של 150 שנים בשל הונאת ענק ,  הועבר לטיפול בבית חולים עם פציעות חמורות שעולות בקנה אחד עם פגיעה מתקיפה
דוברת שירות בתי הסוהר האמריקאי מכחישה את הדיווחים לפיהם הנוכל ברנרד מיידוף אושפז בבית חולים באוניברסיטת דיוק ,  לאחר שככל הנראה הותקף . 
" ברני מיידוף לא הותקף .  הוא קיבל טיפול במתקן הרפואי בבית הסוהר בשל סחרחורות ולחץ דם גבוה ",  אמרה טרייסי בילינגסלי .  
מוקדם יותר דיווחה תחנת טלוויזיה מקומית בצפון קרוליינה שמיידוף הגיע לבית החולים כשהוא סובל משברים בפניו ,  צלעות שבורות וקריסת ריאה .  הוא קיבל טיפול בסוף השבוע שעבר ,  ושוחרר בתחילת השבוע .  
גם בית החולים בו מיידוף אושפז לכאורה הכחיש את הדיווח . " לא היה בבית החולים שלנו אף חולה בשם זה ",  אמרה דבי גייר ,  דוברת המרכז הרפואי של אוניברסיטת דיוק .  גם רשויות בית הסוהר בצפון קרוליינה בו מיידוף כלוא לא אישרו את הדיווח .  אתמול מסרה דוברת שירות בתי הסוהר הפדרלית שמיידוף הועבר למרכז רפואי בבית הסוהר בשבוע שעבר ,  אך לא פירטה את הסיבות לכך .  
מיידוף בן ה-71 מרצה עונש מאסר של 150 שנים באשמת הונאת ענק בסכום כולל של 65 מיליארד דולרים .  בקיץ האחרון פרסם העיתון הניו יורק פוסט שמיידוף לקה בסרטן ,  אך שירות בתי הסוהר הכחיש את הידיעה .
  ( עידכון ראשון :  19:47 ) 

בתי הסוהר בארה"ב מכחישים שמיידוף הותקף
שירות בתי הסוהר בארה"ב מכחיש דיווחים כי ברנרד מיידוף ,  המרצה מאסר של 150 שנים בשל הונאת ענק ,  הועבר לטיפול בבית חולים עם פציעות חמורות שעולות בקנה אחד עם פגיעה מתקיפה

