פניני : " זה המשחק שאנחנו באמת יכולים לנצח בחוץ "
 מכבי תל אביב המריאה לאיסטנבול לקראת המשחק נגד פילזן ,  וגיא פניני מתכונן לערב גורלי להמשך דרכה של הקבוצה ביורוליג
צילום ועריכה :  נועם אשל
מכבי תל אביב המריאה הבוקר  ( שלישי )  לאיסטנבול ,  שם תתמודד מחר  ( 20:00 )  נגד אפס פילזן במסדרת המחזור הרביעי של בית ו' בשלב הטופ 16 ביורוליג .  כזכור ,  מכבי תל אביב ניצחה את פילזן 62:72 במחזור האחרון שהתקיים לפני שבועיים ,  והיא מובילה את הבית יחד עם סיינה .  
הגארד אנדרו וויז'נייבסקי אמר בשדה התעופה : " כל משחק הוא חשוב .  אנחנו יוצאים לטורקיה ואנחנו חייבים לשמור על הריכוז שלנו .  נותרו לנו עוד שלושה משחקים ,  אבל זוהי הזדמנות הראשונה שלנו לפתוח פער .  הקבוצה שלנו מוכנה להמשיך במומנטום שבו אנו נמצאים ". 
גיא פניני ,  המעודד מהזכייה בגביע המדינה בשבוע שעבר : " אנחנו יוצאים בהרגשה שאנחנו יכולים לנצח בחוץ וכולם יודעים את המשמעות של ניצחון חוץ בבית הזה .  אני חושב שמבין כל משחקי החוץ זה המשחק שאנחנו באמת יכולים לנצח .  אנחנו חייבים לשחק אגרסיבי ונכון ,  ואני מאמין שנחזור עם ניצחון .  זה משחק שיכול לדחוף אותנו למעלה ,  כי במצב של הבית ניצחון חוץ זה מקום ראשון .  זה מה שאנחנו רוצים ,  בשביל זה אנחנו עובדים קשה כל העונה .  נקווה שנגיע מוכנים ונעשה מה שאנחנו יכולים לעשות ". 
צ'אק איידסון : " אנחנו משחקים כדורסל טוב ,  ואנחנו מרגישים לגבי איך שאנחנו משחקים כקבוצה .  האווירה שם היא לא משהו שאף אחד לא עבר מקודם ,  אולי אפילו יהיה כיף .  אנחנו במומנטום חיובי ,  זה משחק חשוב עבורנו וכולם מתרגשים לקראת המשחק ". 
עוזר המאמן שרון דרוקר הוסיף : " אנחנו צריכים להתייחס לכל משחק לגופו ,  יצאנו למשחקים גם במומנטומים לא טובים .  אני חושב שבאמת עברנו תקופה טובה ,  אבל החשיבות של המשחק הזה היא גבוהה וידועה לשתי הקבוצות בבית .  אנחנו צריכים להתרכז ולהתאים דברים אחרונים .  אני זוכר שאחרי המשחק פה המאמן שלהם הבטיח אווירה חזקה אצלם בבית וש-10 נקודות ההפרש שלנו לא יספיקו .  אנחנו צריכים להתכונן גם למצב כזה שבו יהיו דברים מחוץ לספורט כמו הפגנות .  זה לא צריך להפחיד ,  אלא זה צריך להכניס אותנו לריכוז ופוקוס של 40 דקות של קרב .  ניצחון במשחק הזה הופך אותנו לפייבוריטים להגיע להצלבה אפילו מהמקום הראשון ". 

פניני : " זה המשחק שאנחנו באמת יכולים לנצח בחוץ "
 מכבי תל אביב המריאה לאיסטנבול לקראת המשחק נגד פילזן ,  וגיא פניני מתכונן לערב גורלי להמשך דרכה של הקבוצה ביורוליג

