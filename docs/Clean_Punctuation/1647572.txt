מה מסתתר מתחת למסכה של עודד שריג
במשרד האוצר עדיין לא הצליחו לעמוד על טיבו של המפקח החדש על שוק ההון ולא בטוחים עד כמה הוא מחויב לתפקיד החשוב .  האם יעביר את המשמרת שלו בשרידות ובדאגה שלא יקרו אסונות ,  או שמא יהיה האיש שיבצע את המהפכות הפיננסיות של העשור הבא ? 
 >  >  אחד התיקים החמורים בתולדות רשות ההגבלים העסקיים עסק בפרשת קרטל המרצפות .  במשך 14 שנה עסקו שמונה חברות המרצפות הגדולות בתיאום מחירים ,  בחלוקת השוק ובקביעת מכסות ייצור .  לאחר ההרשעות ב-2002 החל בבית המשפט הדיון בעונשים .  מכיוון שהעונשים נגזרים מהנזק שנגרם לצרכנים ,  ביקשו המורשעים להגיש לבית המשפט חוות דעת שתטען כי לציבור לא נגרם נזק .  לא היה פשוט לגייס מומחה שיסכים לבצע את העבודה ,  עד שנמצא פרופ' עודד שריג ,  שמסקנתו היתה : " החברות לא גרפו לכיסיהן רווחים כלשהם וקהל הצרכנים לא ניזוק ".  התביעה הגישה חוות דעת שקבעה כי הניתוח האמפירי שעשה שריג שגוי ,  אינו עושה שימוש בכלים מקצועיים ואינו משתמש בנתונים באופן סביר .  גם השופט דחה את חוות דעתו וקבע כי היא בלתי מקצועית ולא עקבית .  השבוע הופיע שריג לראשונה בפומבי ,  כממונה החדש על שוק ההון ,  כאשר קיבל לידיו את המסקנות הסופיות של ועדת חודק .  בשלב זה קשה לדעת באיזה צד של המתרס ניצב שריג ,  ומה יגיד עליו שופט ההיסטוריה בעוד חמש ,  עשר או 14 שנה .  קשה לדעת אם שריג ידחוף את יישום המלצות חודק או שיהיה הקברן שלהן .  קשה ,  כי למרות שהחליף בתפקיד את ידין ענתבי ,  מי שחתם על כתב מינוי הוועדה ואף אימץ את מסקנות הביניים שלה ,  לא נתן תחושה שהוא מאמין בה .  שריג אמנם פיזר הצהרה ממלכתית שיפעל  " להגדלת הביטחון של החוסכים לפנסיה ",  אך נראה כאילו הובל אליה יותר מאשר הוביל .  וזה חבל ,  כי ועדת חודק היא רק עניין אחד משלל הנושאים שעומסים את שולחנו של הממונה החדש .  גם באוצר עדיין לא הצליחו לעמוד על טיבו של הפרופסור שנכנס בשערי המשרד ,  ולא בטוחים עד כמה הוא מחויב לתפקיד החשוב .  אחד הנושאים שכבר בקרוב יעסיקו את שריג הן הפרשות החמורות שהתרחשו בחברת מנורה-מבטחים .  השאלה היא כיצד יטפל בממצאי החקירה של משרד רואי החשבון ברלב בעניין ,  שהועברו לפני חודש .  האם יראה בכך מבחן למנהיגותו וידאג להסקת מסקנות כואבת ,  אפילו שידידו מתקופת שירותו בבנק הפועלים ,  פיני רובין ,  הוא עורך הדין של מנורה .  עוד פרויקט חשוב לפנסיה שלנו היא המסלקה הפנסיונית שתקועה בגלל התנגדות חברות הביטוח וסוכני הביטוח .  בשיתוף יו"ר רשות ני"ע זוהר גושן ,  על שריג לטפל באגרסיביות בניגודי העניינים בשוק ההון ,  בסגירת מחלקות החיתום והנוסטרו בבתי ההשקעות ובחברות הביטוח ,  ובהגברת השקיפות והפיקוח .  יחד עם שאר חברי דירקטוריון בנק הפועלים ,  חטף גם שריג ביקורת חמורה על תפקוד הדירקטוריון ,  אך העתיד שלו  ( ושלנו )  בידיו :  הוא יכול להעביר את המשמרת שלו בשרידות ובדאגה שלא יקרו אסונות ,  או להיות האיש שיבצע את המהפכות הפיננסיות של העשור הבא .  אם יבחר בדרך השנייה ,  שמור לו מקום של כבוד בשוק ההון הישראלי .  אם יבחר באפשרות הראשונה ,  הוא יחזור לנסות את כוחו בחוות דעת מוזרות לבתי משפט ולתפקידו הקודם כדיקן בית ספר אריסון למינהל עסקים ,  המופקד על קתדרת שרם-פודים-קלנר למימון - שלישיית אנשי עסקים שלא שילמה את חובותיה למשקיעים - בלי להשאיר חותם משמעותי .
 
מה מסתתר מתחת למסכה של עודד שריג
במשרד האוצר עדיין לא הצליחו לעמוד על טיבו של המפקח החדש על שוק ההון ולא בטוחים עד כמה הוא מחויב לתפקיד החשוב .  האם יעביר את המשמרת שלו בשרידות ובדאגה שלא יקרו אסונות ,  או שמא יהיה האיש שיבצע את המהפכות הפיננסיות של העשור הבא ? 

