מנורה מבטחים הפכה לבעלת עניין בריטליקס :  קנתה מניות ב-5.9 מיליון דולר ומחזיקה 5.8% בחברה
את המניות רכשה מנורה במחיר מניה ממוצע של 12.88 דולר
מנורה מבטחים מביעה אמון בשינויים המתרחשים בהנהלת  .  חברת הביטוח רכשה כ-5.8% ממניות החברה בסכום מצטבר של כ-5.9 מיליון דולר במהלך החודשיים האחרונים .  את המניות רכשה מנורה במחיר מניה ממוצע של 12.88 דולר .  מחירה של המניה אמש בתום המסחר עמד על 13.38 דולר ,  כך שמעשית ,  מנורה כבר מורווחת על הנייר על השקעתה.האנליסט אורי ליכט מ-ibi כתב בסקירה כי בבית ההשקעות  " רואים בחיוב את רענון השורות בריטליקס ".  ליכט כותב כי החברה ,  המתמחה במערכות מחשוב לרשתות קמעונות ,  נפגעה מהמשבר ב-2009 וניצלה אותו על מנת לבצע תהליכי התייעלות ,  שיגרמו לכך שההתאוששות הצפויה בפעילות החברה תחלחל לשורת הרווח .  ליכט העניק לחברה מחיר יעד של 15 דולר עם המלצת  " קנייה "  ביחס למחיר יעד קודם של 10 דולר והמלצת  " ניטרלי ". בחודשים האחרונים הרוחות בריטליקס סערו ,  כאשר התחולל מאבק על השליטה בחברה ,  שבסופו קבוצה מדור המייסדים של אמדוקס ,  הכוללת את נחמיה למלבאום ,  אבי נאור ,  בועז דותן ,  אלי גלמן ומריו סגל,יחד עם קרן פימי של ישי דוידי ,  נטלו את ההובלה ביצרנית תוכנות ניהול המלאי החכמות ריטליקס .  מידיהם של שני מייסדי החברה ,  בארי שקד ובריאן קופר.השניים מכרו את מניותיהם לפימי ולקבוצת יוצאי אמדוקס ,  ועזבו ,  כאשר במקביל השקיעה קבוצת יוצאי אמדוקס עשרות מיליוני דולרים בחברה .  פימי מחזיקה כעת בכ-20% ממניות החברה ,  בדומה לקבוצת יוצאי אמדוקס .  בעלי הבית החדשים שואפים לשנות את השווקים שאליהם פונה החברה ואת תחומי פעילותה.בריטליקס ,  ספקית פתרונות התוכנה לקמעונאים ולמפיצים ,  מתכוונים להרחיב את השיווק לסין ולרוסיה ,  ולהפוך מחברה המוכרת מוצרים ,  לחברת שירותים עם מערך גלובלי ,  המספקת הטמעה ,  תמיכה ושירותים עם יעד הכנסות של 300 מיליון דולר.את הרבעון השלישי סיימה ריטליקס עם הכנסות של 50 מיליון דולר ,  ירידה של 11% לעומת התקופה המקבילה .  הרווח המתואם של החברה הסתכם ב-5 מיליון דולר ,  לעומת רווח מתואם של 2.8 מיליון דולר ברבעון המקביל ,  על רקע חיתוך חד בהוצאות התפעול שביצעה החברה השנה ,  שכלל פיטורים .
 
מנורה מבטחים הפכה לבעלת עניין בריטליקס :  קנתה מניות ב-5.9 מיליון דולר ומחזיקה 5.8% בחברה
את המניות רכשה מנורה במחיר מניה ממוצע של 12.88 דולר

