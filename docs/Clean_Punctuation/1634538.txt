שיחדש
60 שנה למותו של ג'ורג' אורוול ודרור רפאל משתלט על אוקיאניה וממליך עצמו לשליט הכל יכול .  צעד ראשון :  ביטול הריאליטי .  צעד שני :  סיכום השבוע
היום לפני 60 שנה מת ג'ורג' אורוול .  הוא חי היום יותר מכשכתב את 1984 .  אורוול כתב ספר אפוקליפטי .  הוא חזה את החיים האומללים שלנו ,  רק שבאופן מפתיע אנחנו נהנים מהם .  את זה הוא לא יכול היה לחזות .  בערות היא כוח ,  הוא אמר .  אלין לא יודעת מי היה בגין ?  אלין תהייה האלילה שלנו .  האח הגדול קיים ,  אנחנו לא .  אנחנו זה יצור אמורפי של 30 אחוזי רייטינג .  בשיחה עם שרה כשהודחה ,  ציוו עליה ארז ואסי להגיע למחרת לערוץ 24 .  היא אמרה שהיא עייפה ורוצה הביתה .  לא הבנת ,  שרה ?  אין לך מחשבות משלך .  אין לך רצונות .  את חומר בידינו .  חתומה על חוזה לוויתור עצמך לטובתנו .  כמו יוצאי  " כוכב נולד ".  כמו פליטי  " הישרדות ".  דור שלם כבול בחוזים בלתי נגמרים לתוכניות ריאלטי .  מי שלא כבול ,  כובל את עצמו .  משתעבד לצפייה נבובה ,  חלולה .  החיים הם לא שלך ,  אתה שלנו .  תשמח כשנרצה ,  תרקוד כשנחליט .  אם תתחצפי נעיף אותך לתהומות הנשייה .  נו סופ פור יו .
 אהוד ברק החליט להפוך את המרכז האוניברסיטאי באריאל לאוניברסיטה ,  והפך את יצור הכלאיים האקדמי הזה לאוניברסיטה מן המניין .  רק בישראל שר ביטחון קובע מי היא אוניברסיטה ומי לא .  לא היינו רוצים ששר החינוך יחליט איפה נתקוף ולמה .  עכשיו וודאי ייפתחו באוניברסיטת אריאל מסלולים כמו מדעי המח המתנחל ,  כיצד להרגיז עם שלם ולקבל תקציבים מהמדינה .  והפקולטה לביולוגיה עם התמחות בעקירת עצי זית .  ממילא יש עלינו חרם אקדמי כמעט בכל העולם ,  אז בואו נצדיק אותו .  אוניברסיטת אריאל :  מחקריה לא יוכרו בעולם ,  פרסומים של מרצים בה לא יפורסמו בעלונים אקדמיים ,  התארים של הבוגרים בה יהיו מוכרים רק בעלי וביצהר .  בואו להירשם .
 הקמנו את בית החולים הגדול ביותר בהאיטי .  הבאנו ציוד שאף מדינה לא הביאה .  אנחנו רוצים שיחשבו עלינו בעולם דברים טובים יותר .  עופרת יצוקה ?  דו"ח גולדסטון ?  תשכחו מזה .  תראו איך אנחנו מצילים ילדים בהאיטי .  ובתפקיד הקוסם הערב  פגיה .  וכל תינוק שנולד ,  שמו ישראל או ישראלה ,  כאילו הם לא סובלים מספיק .  בית החולים שלנו הכי גדול .  בעיתונים סיפרו לנו שתושבי האיטי צעקו ישראל תודה ,  ועיתוני העולם סיקרו את הנוכחות שלנו שם .  תראו כמה שאנחנו בסדר .  פצצות זרחן ?  קנה טנק לתוך בית ?  ילדים הרוגים בעזה ?  עזבו .  עיני העולם נשואות לפורט או פראנס ,  אלפי צלמים משוטטים ,  אז נקים את בית החולים הגדול ביותר .  הכי קל להיות מוסריים בהאיטי ,  כי כדי לראות מה שנמצא מתחת לאף נדרשת עבודה קשה  ( עוד אורוול )  .
 הלו ?  ליליאן ?  זאת שרה .  אני יודעת שעכשיו חצות .  אני מתקשרת בעניין הציפית של הכרית .  היא לא מתוחה עד הסוף .  אני מעירה אותך משינה כן .  את יכולה לישון ,  אבל מה איתי ?  מה עם הציפית שלי ?  בואי תסדרי אותה .  ליליאן ,  תגידי לי שאני חכמה ויפה .  זה לא מפריע לעבודה של בעלי שאני פסיכו-נוירוטית ,  הנה הוא מתעורר עכשיו .  תגיד ביבי ,  איך יכולת להירדם כשהציפית לא מתוחה על הכרית ?  ליליאן !  תגידי לי כבר ,  תגידי לגברת שלך כמה שהיא חכמה .  ליליאן !  !  אני לא מטורפת ,  אני כמו כל גברת שרק רוצה שהציפית שלה תהיה מתוחה .  מה ביקשתי ?  בעלי ראש ממשלה ,  ואני נורמלית ,  יפה וחכמה .  והציפית ,  אוחח הציפית ,  לו רק הייתה מתוחה כמו שאני אוהבת ,  אבל לא .  היא כל כך לא מתוחה ,  והכול באשמתך ליליאן ,  תפלצת מלוכלכת שכמוך .  אל תדאגי לי כי אני גם פסיכולוגית ,  אני תחת השגחה מקצועית של עצמי .
 
שיחדש
60 שנה למותו של ג'ורג' אורוול ודרור רפאל משתלט על אוקיאניה וממליך עצמו לשליט הכל יכול .  צעד ראשון :  ביטול הריאליטי .  צעד שני :  סיכום השבוע

