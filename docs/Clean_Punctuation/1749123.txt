כמה שילם איש עסקים אמריקאי תמורת המכונית של ג'יימס בונד ? 
המחיר היה נמוך מהמצופה ,  אך גבוה בהרבה מהמחיר בו רכש המוכר את המכונית ב-1969 - 12 אלף דולר
איש עסקים אמריקאי רכש את מכונית האסטון מרטין בה נסע ג'יימס בונד בסרטים  " גולדפינגר "  ו"כדור הרעם ",  תמורת 2.9 מיליון ליש"ט  ( 4.6 מיליון דולר )  ,  במכירה פומבית בלונדון .  הארי ייגי ,  שזכה במכונית במחיר הנמוך מהערכות - 3.5 מיליון ליש"ט - אמר כי  " זו המכונית שתמיד רציתי ,  ככלות הכל ,  זו המכונית המפורסמת בעולם ".  בכוונת ייגי להציג את המכונית במוזיאון המכוניות הפרטי שלו באוהיו.המכונית ,  אסטון מרטין db5 1964 ,  היא אחת מבין שתי מכוניות  " 007 "  שהופיעו על המסך כאשר הן נהוגות בידי שון קונרי ב"גולדפינגר "  וב"כדור הרעם ",  אך המכונית השנייה כבר אינה קיימת .  ייגי רכש את המכונית ביחד עם כלל הגאדג'טים שסיפק לה  " q "  - מכונות ירייה ,  שמשה עמידה לכדורים ,  לוחית רישוי מתחלפת ,  מכשיר מעקב ,  גג נפתח ,  משפרץ שמן על הכביש ,  מפזר מסמרים על הכביש ,  ומייצר מסך עשן .  חלק מהגאדג'טים עובדים עד היום .  מכונות הירייה אינן אמיתיות .  ייגי זכה ,  יחד עם המכונית ,  בנופש בן 7 לילות ל-10 אורחים במתחם הנופש  " גולדנאיי "  שנפתח באחרונה בג'מאיקה.ייגי יהיה הבעלים השני של המכונית .  הוא רכש אותה מידי ג'רי לי ,  שדרן רדיו מפילדלפיה ,  שרכש את המכונית ישירות ממפעל אסטון מרטין לגונדה תמורת 12 אלף דולר ב-1969 .  מדובר ברווח עצום עבור לי .  גם במונחים ריאליים ,  בהתחשבות באינפלציה של הדולר ,  מדובר במחיר הגבוה פי 6.5 מהמחיר בו רכש את המכונית ב-1969 .  בכוונת לי לתרום את הכנסות המכירה לצדקה .
 
כמה שילם איש עסקים אמריקאי תמורת המכונית של ג'יימס בונד ? 
המחיר היה נמוך מהמצופה ,  אך גבוה בהרבה מהמחיר בו רכש המוכר את המכונית ב-1969 - 12 אלף דולר

