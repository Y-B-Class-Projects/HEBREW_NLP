ישראל כץ :  מ-1 בפברואר תיאסר נסיעת משאיות בנתיבי איילון בשעות הבוקר
האיסור על כניסת משאיות לירושלים הורחב לשעות אחה"צ ותיאסר נסיעתן בבוקר בין מחלף אדומים לגבעה הצרפתית
המגבלות על נסיעת משאיות בצירי התנועה הראשיים שבכניסה למטרופולינים מתרחבות .  שר התחבורה ישראל כץ הודיע היום כי החל ב-1 בפברואר תיאסר תנועת משאיות וכלי רכב כבדים  ( מעל 12 טון )  בנתיבי איילון ,  בקטע שבין מחלף גלילות לבין מחלף חולות - החל מהשעה 06:30 בבוקר ועד השעה 09:30 .  מדובר בפיילוט שיימשך כשלושה חודשים ויאסור על נסיעת משאיות בשני הכיוונים.בנוסף ,  הודיע השר כי האיסור שהוטל עוד בשנה שעברה על נסיעת משאיות בבוקר בכביש מספר 1 בין מחלף שער הגיא לצומת גינות סחרוב - יורחב גם לשעות 15:00-18:00 שלאחר הצהריים.כמו כן ,  הודיע משרד התחבורה כי נסיעת משאיות בשעות הבוקר לא תותר בכביש 1 בקטע שבין מחלף אדומים לצומת הגבעה הצרפתית בין השעות 06:30 ל-08:30 בבוקר ;  וכן בצירים הבאים :  הכניסה לפסגת זאב מכביש 437  ( שדרות סיירת דוכיפת )  ,  הכניסה למודיעין מכביש 443  ( שדרות החשמונאים )  והכניסה למכבים-רעות מכביש 443  ( דרך יאיר פרג ) .בשעות תנועת השיא בצירים אלה יופנו נהגי המשאיות וכלי רכב כבדים לדרכים חלופיות או לאתרי המתנה ומגרשי חנייה ייעודיים .  השר כץ מסר כי סגירת צירים ראשיים לתנועת משאיות כבדות  " נועדה להפחית את גודש התנועה בכבישים ,  לצמצם את זיהום האוויר הנפלט מהמשאיות ,  ולצמצם בצריכת הדלק של כלי הרכב ". 

ישראל כץ :  מ-1 בפברואר תיאסר נסיעת משאיות בנתיבי איילון בשעות הבוקר
האיסור על כניסת משאיות לירושלים הורחב לשעות אחה"צ ותיאסר נסיעתן בבוקר בין מחלף אדומים לגבעה הצרפתית

