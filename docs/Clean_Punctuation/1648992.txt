שת"פ ישראלי-גרמני בכמעט תאונה
חוקר התאונות הראשי :  טייסים של לופטהנזה ואל על שותפים באחריות לכמעט תאונה אווירית ב-2009 .  שני המטוסים ובהם 430 נוסעים - חלפו במרחק של כ-250 מטר האחד מהשני ,  בלא קשר עין ביניהם
צוותי הטייסים של לופטהנזה ואל על היו שותפים למחדל שבו כמעט והתנגשו שני מטוסי נוסעים של החברות בשמי נתב"ג בסוף 2009 - כך עולה מפרטים חדשים של דו"ח חקירת האירוע שהסתיימה אתמול ומטילה את מירב האחריות לאירוע בטיחות הטיסה החמור על פקחי הטיסה במגדל .
 ממצאי הדו"ח עליו חתום חוקר תאונות אוויריות ראשי במשרד התחבורה ,  יצחק  ( רזצ'יק )  רז ,  שהגיעו לthemarker ,  חושף ,  כי צוות הטייסים של לופטהנזה , " המשיך בגישה לנחיתה עד מאוחר 'והלך סביב' ,  עד לקרבה מסוכנת ממטוס אל על הממריא ,  ללא קשר עין ומבלי לחתור ביחס למיקומם היחסי ;  הקברניט לא לקח את ההטסה מהקצין הראשון ואיבד חלק מחלוקת הקשב שלו ;  הוא לא קלט את המרשה  ( אישור )  לפנות לכיוון 230 אלא המשיך לטוס באופן רגיל מעל המסלול .  בקבלת ההתראה ממכשיר הtcas  ( המזהיר מפני התנגשות קרובה של מטוסים )  הקברניט לא הגדיל את שיעור הטיפוס של המטוס אלא בחר להגביר את המהירות .  כמו כן הוא לא דיווח למגדל הפיקוח על התראה ה-tcas ". 
לגבי אחריותם של טייסי אל על ,  קובע דו"ח החקירה ,  כי  " לא הצליב את הופעת מטוס הלופטהנזה הנוחת מאחוריו עם המרשה  ( אישור )  שקיבל - כתוצאה מכך חסם את המסלול זמן יקר .  הטייסים המשיכו בטיפוס רגיל של המטוס לאחר הניתוק מהמסלול - שיעור טיפוס של 3,350 רגל בדקה - מבלי להתחשב מספיק ב'סגירת' הטווח של מטוס לופטהנזה מאחריו ומעליו ". 
דו"ח חקירת אירוע בטיחות הטיסה החמור בו התנגשו כמעט מטוסי אל על ולופטהנזה ,  בהם 430 נוסעים יחד ,  בשמי נתב"ג בסוף 2009 מטיל את עיקר האחריות על פקחי הטיסה בנתב"ג מהדו"ח עולה ,  כי שני המטוסים ובהם 430 נוסעים - חלפו במרחק של כ-250 מטר האחד מהשני ,  בלא קשר עין ביניהם .
 

התאונה האווירית נמנעה לאחר שמכשיר ה-tcas שנועד להתריע מפני התנגשויות מטוסים ,  פעל בתא טייסי חברת אל על .  האירוע החל לאחר שמטוס  " פוש-פול "  שנועד לזריעת עננים ,  המריא ממסלול 26 - היחיד שפעל באותו שלב בנתב"ג ,  לכיוון מערב .  כיוון שהיה כבד הוא המריא לאט .  אחריו התיישר להמראה על אותו מסלול ,  מטוס נוסעים של חברת אל על ,  מדגם בואינג 737 ובו 80 נוסעים .
 בד בבד ,  החל מטוס אחר של חברת לופטהנזה הגרמנית ,  מדגם בואינג 747-400 ובו 350 נוסעים ,  בתהליך הנמכה ,  על אותו מסלול 26 בכיוון ממזרח למערב .  כיוון שהמטוס  " הפוש פול "  המשיך בהמראתו האיטית ,  עיכבו מעט פקחי הטיסה את מטוס אל על ,  כדי שיווצר מרווח ביטחון .
 אלא שמטוס חברת לופטהנזה הגרמנית ,  המשיך בהנמכה ולהתקרב אל המסלול ,  עליו החל מטוס אל על להמריא .  כיוון שכך ,  פקחי הטיסה הורו למטוס הגרמני ,  לבצע עוד הקפה לפני הנחיתה .  וכאן התרחשה ההתקרבות המאוד מסוכנת .  מטוס לופטהנזה ,  מצא עצמו באותו שלב ,  במרחק קטן ממטוס אל על הנוסק בכיוונו .
 המכשיר להתראה בפני התנגשות מטוסים בתא הטייסים של חברת אל על החל לפעול .  כיוון שמדובר היה בגובה נמוך לא סיפק עדיין המכשיר נתונים ורק לאחר שהמטוס חצה את גובה האלף רגל ,  התבצעה הפרדה ראשונית בין שני המטוסים .
 מחברת לופטהנזה בישראל נמסר בתגובה : " לא נוכל להתייחס לממצאי דו"ח החקירה ומסקנותיו עד לקבלתו ;  שלטונות בטיחות התעופה של גרמניה מנהלים חקירה נפרדת משלה אשר טרם הושלמה ". 
מחברת אל על טרם התקבלה תגובה .
 מרשות שדות התעופה  ( רש"ת )  נמסר בתגובה ,  כי  " רש"ת תלמד את הדו"ח ותיישם את מסקנותיו .  רש"ת מציבה את סוגיית הבטיחות בראש סדר העדיפויות ומקצה לנושא משאבים רבים .  הפעולות שננקטות כוללות שידרוג תשתיות תעופה והדרכה אינטסיווית של כל הגורמים העוסקים בנושא .  בין הפעולות שננקטות :  שידרוג מערך המסלולים ;  הקמת מגדל פיקוח חדש ;  סימולטור לאימון פקחים ;  הדרכות התקנות מערכות מכ"מ וils- לניווט מטוסים ". 

שת"פ ישראלי-גרמני בכמעט תאונה
חוקר התאונות הראשי :  טייסים של לופטהנזה ואל על שותפים באחריות לכמעט תאונה אווירית ב-2009 .  שני המטוסים ובהם 430 נוסעים - חלפו במרחק של כ-250 מטר האחד מהשני ,  בלא קשר עין ביניהם

