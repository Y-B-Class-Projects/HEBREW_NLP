אי.סי.איי ניהלה מגעים לרכישת גילת
בעקבות ביטול רכישת גילת על ידי קבוצת משקיעים בהובלת מאיר שמיר והפיצויים שקיבלה החברה דן דירקטוריון אי.סי.איי לפני כחודשיים באפשרות לרכוש את גילת .  נציגים של החברה נפגשו בעניין זה לפני כחודשיים עם אנשי קרן יורק ,  המחזיקה ב-20% מגילת
 >  >  חברת אי.סי.איי ניהלה מגעים ראשוניים לרכישת חברת גילת לוויינים .  נציגים מטעם החברה ניהלו פגישות עם אנשי קרן יורק ,  המחזיקה ב-20% מגילת ,  לפני כחודשיים .  בפגישות היו מעורבים גם נציגים של גילת .  מדובר אמנם במגעים ראשוניים שעדיין אינם קרובים להתגבש לידי עסקה ממשית ,  אך למרות זאת ,  מניית עלתה זינקה אתמול בכ-3.2% בעקבות הפרסומים בתקשורת בעניין .  המגעים החלו לאחר שנודע על הסכם הפשרה בין גילת לבין קבוצת הרוכשים בראשותו של מאיר שמיר .  קבוצת הרוכשים היתה אמורה לרכוש את גילת תמורת כ-475 מיליון דולר אך נסוגה מכוונתה .  לאחר מאמצי גישור פוצתה בסופו של דבר גילת בגין ביטול העסקה ב-20 מיליון דולר .  בעקבות סיום הפרשה דן דירקטוריון אי.סי.איי באפשרות של רכישת גילת והחלו מגעים ראשוניים בין הצדדים .  גילת נסחרת לפי שווי של כ-231 מיליון דולר ומחיר של 5.72 דולרים למניה ,  לאחר שמניית החברה עלתה ב-34.6% ב-12 החודשים האחרונים .  עם זאת ,  מצבה העסקי של גילת ידע ימים טובים יותר .  החברה סיימה את הרבעון השני עם הכנסות של 51.8 מיליון דולר - ירידה של 8.1% בהשוואה להכנסות של 56 מיליון דולר ברבעון המקביל .  בניכוי תגמולי אופציות והוצאות חד-פעמיות רשמה גילת הפסד נקי מתואם של 931 אלף דולר ,  בהשוואה להפסד נקי מתואם של 982 אלף דולר ברבעון המקביל .  אי.סי.איי הוקמה ב-1961 ועברה לא מעט גלגולים .  בשיאה ,  בסוף שנות ה-90 ,  הועסקו בחברה כ-6,000 עובדים ,  מחזור המכירות שלה הגיע ליותר ממיליארד דולר ושוויה הגיע ל-3.5 מיליארד דולר .  כיום עוסקת החברה בפתרונות תקשורת שונים ,  בהם תקשורת באמצעות סיבים אופטיים ותקשורת על גבי רשת האינטרנט .  בסוף 2007 נרכשה אי.סי.איי תמורת 1.25 מיליארד דולר מכלל תעשיות ומכור ,  שבשליטתן היתה עד אז ,  על ידי קרן sworth של איש העסקים שאול שני וקרן ashmore הבריטית .  עד אז נסחרה החברה בנאסד"ק .  מיקודה העסקי של החברה כעת הוא בפתרונות תקשורת פס רחב ,  ובתקופה האחרונה עוברת החברה תהליכי הבראה ושידוד מערכות .  בעבר דובר על כוונת החברה לשוב ולהנפיק בנאסד"ק ,  אלא שהחברה קיבלה לפני כחצי שנה השקעה של כ-30 מיליון דולר מקרן פלנוס ,  שדחתה את הגיוס המתוכנן .  בקרן יורק ,  אי.סי.איי וגילת סירבו להגיב על הידיעה .
 
אי.סי.איי ניהלה מגעים לרכישת גילת
בעקבות ביטול רכישת גילת על ידי קבוצת משקיעים בהובלת מאיר שמיר והפיצויים שקיבלה החברה דן דירקטוריון אי.סי.איי לפני כחודשיים באפשרות לרכוש את גילת .  נציגים של החברה נפגשו בעניין זה לפני כחודשיים עם אנשי קרן יורק ,  המחזיקה ב-20% מגילת

