בעקבות איבוד הרוב המיוחס בסנאט :  אובמה רומז כי ימתן את הרפורמה במערכת הבריאות
הבית הלבן עדיין מקווה ששני הבתים יוכלו לגבש הצעה ולאשר אותה אבל הדמוקרטים כבר שוקלים אופציות אחרות
נשיא ארה"ב ברק אובמה ותומכיו בקונגרס האמריקאי רמזו אתמול כי הם עשויים לשנות ולהקטין את הרפורמה במערכת הבריאות בארה"ב ,  כדי להצליח לאשר לפחות חלקים ממנה - בעקבות איבוד הרוב המיוחס בסנאט .  הרפובליקאי סקוט בראון גבר מוקדם יותר השבוע בבחירות במסצ'וסטס על יריבתו הדמוקרטית מארטה קוקלי ,  וגרם לדמוקרטים להפסיד את הרוב המחוץ בסנאט ,  ממנו נהנו עד כה .  הקונגרס והסנאט אמנם העבירו את הצעת חוק הבריאות ,  הוא רפורמת הבריאות של אובמה ,  אך כעת שני המוסדות צריכים להגיע לנוסח שיהיה מקובל על שניהם - והדמוקרטים חוששים שאבדן הרוב המוחץ יחבל בתוכנית.אובמה ומנהיגי הדמוקרטים הציעו רפורמה פשוטה יותר ופחות שאפתנית שעות מספר לאחר שאיבדו את הקול ה-60 המכריע שעשוי היה לתמוך בהצעה בסנאט .  הבית הלבן עדיין מקווה ששני הבתים יוכלו לגבש הצעה ולאשר אותה ,  אבל הדמוקרטים כבר שוקלים אופציות אחרות .  עדין לא התקבלו החלטות ,  אך סוכנות הידיעות אי.פי דיווחה כי מקבלי ההחלטות שוקלים גישה חדשה במסגרתה בין היתר :  הגבלת היכולת של חברות הביטוח לסרב לכסות אנשים בעלי בעיות בריאות ,  לאפשר למבוגרים צעירים להישאר על פוליסת הביטוח של הוריהם ולסייע לעסקים קטנים ולבעלי משכורות נמוכות לשלם על הביטוח האופטימלי ושינוי של תוכנית מדיקר .  אובמה אמר בראיון לרשת abc כי תוצאות הבחירות למושב בסנאט לא ישנו את רצונו להביא לאישורה של הרפורמה . " הייתי יכול להגיד 'אנחנו נבחר בדרך הבטוחה ,  אנחנו נעשה רק את הדברים שאינם מעוררי מחלוקת .  אבל הבעיה היא שאותם דברים לא פותרים את הבעיה' ".  אובמה דחק במקבלי ההחלטות לא לעצור את אישור ההצעה ,  אלא לנסות לאשר הצעה מתונה יותר שתכלול את אותם הקריטריונים . " אנחנו יודעים שאנחנו צריכים רפורמה ,  ושחברות ביטוח הבריאות מנצלות את הציבור ",  אמר הנשיא ,  והוסיף : " אנחנו יודעים שעלינו לרסן את המחירים ואנחנו יודעים שעלינו לסייע לעסקים הקטנים ". 

בעקבות איבוד הרוב המיוחס בסנאט :  אובמה רומז כי ימתן את הרפורמה במערכת הבריאות
הבית הלבן עדיין מקווה ששני הבתים יוכלו לגבש הצעה ולאשר אותה אבל הדמוקרטים כבר שוקלים אופציות אחרות

