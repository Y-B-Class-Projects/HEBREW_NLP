קטש ושמיר יהיו עוזרי מאמן הנבחרת
למרות החששות ,  אושר מינויים של השניים לצוות המקצועי של אריק שיבק .  בוסאני יאמן את האולימפית ,  קשת השלוש תורחק
הועדה המקצועית של איגוד הכדורסל התכנסה היום  ( רביעי )  בצהריים ,  ואחד הנושאים שעמד על סדר היום היה אישור מינויים של דן שמיר ועודד קטש לעוזרי מאמן נבחרת ישראל .  בתחילה לא היה ברור האם מינויים של השניים יעבור בצורה חלקה ,  אך באיגוד הכדורסל היו אופטימיים לקראת הישיבה והמינוי כאן עבר .  
קטש היה אמור להתמנות הקיץ לתפקיד מאמן נבחרת הנוער ,  אך המאמן דחה את האפשרות ,  וכשבאיגוד פנו אליו ועניינו אותו בתפקיד עוזר מאמן נבחרת ישראל ,  לא דחה קטש את האפשרות .  שמיר מנגד ,  שהיה עוזר המאמן של רוני בוסאני בנבחרת הקדטים ,  עזב את תפקיד מאמן הנבחרת האולימפית זמן קצר לפני היציאה לאוניברסיאדה בשנת 2007 ,  מה שגרם לאי נוחות באיגוד הכדורסל .  שמיר מוערך מאוד על ידי אנשי האיגוד ,  שמאמינים כי בתור עוזר מאמן הוא נחשב לאחד הטובים שקיימים בשוק המאמנים בישראל .
 מלבד העברת מינויים של השניים צפויים באיגוד להעביר גם את מינויים של תפקידי מאמני נבחרות הטרום גילאים והנבחרות האיזוריות ,  כאשר רוני בוסאני קיבל את תפקיד מאמן הנבחרת האולימפית .  את הישיבה יעביר לראשונה יו"ר הועדה המקצועית החדש של איגוד הכדורסל ,  שחקן העבר ,  דוד פריש .
 בינתיים יחלו בימים הקרובים נבחרות ישראל הצעירות בהכנות לקראת אליפויות אירופה .  אחת הנבחרות שתעשה זאת היא נבחרת העתודה בהדרכתם של יעקב ג'ינו ואורן אהרוני . " כיף ומרגש להתחיל את העבודה ",  אמר לקראת פתיחת האימונים ,  מאמן הנבחרת ג'ינו , " יש לנו דרך ארוכה וקשה ומטרה מאד ברורה והיא להחזיר את הנבחרת לדרג א' של אירופה .  נעשה הכל על מנת להשיג את היעד הזה ".  נבחרת הנוער של דני פרנקו תשחק בטורניר אלברט שווייצר היוקרתי לקראת אליפות אירופה לנוער דרג ב' שתיערך בישראל .
 בתוך כך ,  אישרה הוועדה את הרחקת קשת השלוש ,  כפי שמתוכנן באירופה החל מהשנה הבאה ,  מ-6.25 מטר ל-6.75 מטר .  השינוי ייכנס לתוקף לאחר אישור הנהלת האיגוד החל מה-1 לאוקטובר .
 עדכון ראשון :  9:21

קטש ושמיר יהיו עוזרי מאמן הנבחרת
למרות החששות ,  אושר מינויים של השניים לצוות המקצועי של אריק שיבק .  בוסאני יאמן את האולימפית ,  קשת השלוש תורחק

