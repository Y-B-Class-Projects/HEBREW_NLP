הפועל עפולה שיחררה את מקי ונניקשוילי ,  ברנדווין הוחתם
הגארד האמריקאי ,  שקלע תשע נקודות נגד מכבי ראשל"צ ,  והישראלי עוזבים את הקבוצה ,  בעוד ברנדווין מרמלה מצטרף
הנהלת הפועל עפולה הודיעה הבוקר  ( רביעי )  לגארד האמריקאי בי ג'יי מקי כי הוא משוחרר מסגל הקבוצה .  מאז היציאה לפגרה סוגיית הישארותו של מקי בעפולה עמדה על הפרק ,  כאשר האנשים הסובבים את הקבוצה הבהירו כי מקי לא יעזוב עד אשר יימצא פיתרון חלופי .  ההחלטה לשחרר את מקי מגיעה לאחר ההפסד למכבי ראשון לציון ביום ראשון האחרון ,  בו השחקן קלע תשע נקודות ב-16 דקות ולאחר שדיונטה כריסמס הצטרף .  מי שעוד שוחרר מהקבוצה הוא אבי נניקשוילי .
 מקי ונניקשוילי מצטרפים בכך לאשאנטה ג'ונסון וניב ברקוביץ' ,  שעוזבים את הקבוצה מתחילתה של העונה ,  אלא שעפולה לא רק משחררת היא גם מחתימה .  אחד המועמדים שעלו לחיזוק הקבוצה ,  עודד ברנדווין ,  גארד אליצור רמלה  ( 21 ,  1.80 )  ,  הוחתם במועדון .  ברנדווין ,  שרשם עד כה העונה ממוצעים של 16.3 נקודות ו-5.2 אסיסטים במשחקי הליגה הלאומית ,  חתם והוא יצטרף לאימוני הקבוצה החל מהערב .
 מקי  ( 32 ,  1.88 מ' )  ,  שיאן כל הזמנים במכללת דרום קרוליינה עם 2,119 נקודות ,  החל את הקריירה המקצונית שלו בעונת 1998/9 במדי גראבלין הצרפתית ,  אך עוד באותה עונה חזר לליגה החצי מקצוענית בארצות הברית .  בעונת 2002/3 פרץ במדי גיסן הגרמנית ,  וזכה כמלך הסלים של הליגה ולאחר מכן המשיך לשנתיים במדי טרייר .
 החל מעונת 2005/6 החל במסע של שלוש שנים בליגה האיטלקית השנייה במדי אימולה ,  קאסרטה ופאביה ,  ובכל העונות היה בצמרת הקלעים .  בעונה שעברה חתם בחיפה ,  ועד פציעתו בפגרת דצמבר היה בין השחקנים הבולטים של הקבוצה וסיים את העונה עם 10.2 נקודות למשחק .  מתחילת העונה רשם מקי ב-10 משחקים 13.1 נקודות בממוצע למשחק .
 
הפועל עפולה שיחררה את מקי ונניקשוילי ,  ברנדווין הוחתם
הגארד האמריקאי ,  שקלע תשע נקודות נגד מכבי ראשל"צ ,  והישראלי עוזבים את הקבוצה ,  בעוד ברנדווין מרמלה מצטרף

