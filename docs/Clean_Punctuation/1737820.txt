נפרדים עם סייקל
יובל קליין נפרד מהפינה שלו מ-2010 ,  עם דרישת שלום חמה מפליקס הרננדז ,  שכנראה יקופח בגלל הקבוצה בה הוא משחק
מחלקת הייצור של מינסוטה ממשיכה להביא לנו שחקנים חדשים ומלהיבים .  שחקן הבסיס השלישי דני ולנסיה הראה בשבת את הכוח המיוחד שלו .  מול דטרויט הוא שלח פעמיים את הכדור ליציע ,  אבל למרות זאת הטווינס ,  שכבר הבטיחו את מקומם בפלייאוף ,  הפסידו במשחק .  ולנסיה נקרא לדגל בגלל מעברו של מייקל קדאייר לבסיס הראשון ,  והוא חובט ל-31.7 אחוז ,  כולל שבעה הומרים .  שמו של ולנסיה עולה בדיון על התואר רוקי השנה אבל העובדה שהוא שיחק רק חצי עונה תקשה עליו להיות מועמד רציני .  ואם אתם רוצים עוד סיבה להמשיך לעקוב אחרי ולנסיה ,  הנה לכם אחת - הוא יהודי .
 אפשר כבר להגיד שהעונה של הקאבס היא קטסטרופה .  הקאבס במקום הלפני אחרון ב-NL מרכז ,  ובעיקר משחקים את המשחקים האחרונים כדי להציל את שם הטוב ולנסות להשיג חוזה יותר טוב לשנה הבאה .  מי משחקני שיקגו שלא צריך לדאוג הוא הילד סטארלין קסטרו .  קסטרו ,  שנקרא לבוגרים במהלך העונה ,  מזכיר למספר אנשים את אלכס רודריגז בזמנו .  הוא חובט ל-30.1 אחוז ,  ובהגנה הווירטואוזיות שלו מלהיבה את אוהדים בריגלי פילד כל משחק מחדש . " העונה הזאת גרמה לי לסיפוק ,  אני מרוצה ",  אמר קסטרו בן ה-20 , " אני אמשיך לעבוד קשה ולהשתפר .  התחלתי חזק ואז קצת נאבקתי ,  אבל כשהבנתי שאני יכול לשחק ברמה הזאת ,  נהייתי חם שוב ". 
עונה של 162 משחקים תוכרע בסדרה גורלית בין סן פרנסיסקו לסן דייגו בסוף השבוע .  כרגע לג'איינטס יש יתרון של שני משחקים על הפאדרס והם יארחו את הסדרה ב-AT & T פארק .  מי שמגיע מוכן לסדרה הוא השורטסטופ חואן אוריבה .  הלילה הוא השווה את שיא הקריירה שלו עם 23 הומרים לעונה ,  בניצחון 2:4 על אריזונה .  בסן פרנסיסקו מצפים מאוריבה לתת לקבוצה את הניסיון שלו מהשנים בשיקגו ,  שם זכה עם הווייט-סוקס בוורלד-סירייס .  איתו ,  עם רוטציית מגישים מצוינים ועם ילד הפלא באסטר פוזי ,  הג'איינטס מוכנים לסוף שבוע חם .
 אם בוחנים את רשימת המועמדים לסיי-יאנג באמריקן ליג ,  שמו של הרננדז בטופ .  הוא מוביל את ה-AL ב-ERA עם 2.27 וסטרייקאאוטס  ( 232 )  .  
למרות הנתונים המצוינים של קינג פליקס ,  המגיש של סיאטל לא יזכה בתואר .  למה ,  אתם שואלים ?  משום שהוא משחק בסיאטל ,  קבוצה שלא קיימת מבחינה התקפית .  להרננדז יש רק 13 ניצחונות לעומת ה-19 של דייויד פרייס וה-21 של סבאת'יה .  הרננדז יכול להאשים את חבריו לקבוצה שלא עוזרים לו לנצח ,  כשבכל 12 הפסדיו הקבוצה לא רשמה יותר מ-4 ריצות .  אלוהי הבייסבול ממשיכים לצחוק ,  כשלקבוצה ההתקפית הגרועה בליגה יש את המגיש הטוב בליגה .  הרננדז יכול להתנחם בעובדה שהוא רק בן 24 ויהיו לו עוד הזדמנויות לסי-יאנג ולשחק בפלייאוף .
 מה עוד צריכים לעשות שחקני טמפה ביי כדי לגרום לקהל שלהם לבוא לראות את אחת הקבוצות הטובות בליגה ?  ביום שני ,  ניצחון של הרייז היה מבטיח את מקומם בפלייאוף ,  והשחקנים גילו לאכזבתם שרק 12,000 איש טרחו להגיע לטרופיקנה פילד .  הבעיה של טמפה והקהל כבר קיימת שנים ,  האיצטדיון הוא לא ברמה הגבוהה ביותר והמיקום שלו בסט .  פטרסבורג בעייתי .  גם מבצעים ומחירי רצפה לא ממלאים את היציעים .  המגיש הבכיר של הקבוצה ,  דייויד פרייס ,  הוציא את התסכול שלו ,  כשאמר שלשחק על הפלייאוף מול 10 אלפים איש זה מביך ואוואן לונגוריה הפציר באוהדים לבוא .  ההודעה של פרייס גרמה לשינוי קטן ,  כשכבר הלילה 17 אלף חגגו עם הרייז את עלייתם לפלייאוף ולמשחק מחר המועדון הוציא 20 אלף כרטיסים חינם .  אז אם אתם באזור טמפה ביי ,  כדאי לכם לראות את הקבוצה שלכם ,  בעיקר עכשיו ,  כשהיא מובילה על היאנקיז .
 טרוי טולוויצקי יכול להפוך את חודש ספטמבר ההיסטרי שלו להיסטורי .  כרגע הוא עומד על 40 ריביז ,  ועם עוד שניים הוא ישווה את שיאו של הגדול מכולם ,  בייב רות' .
 טורונטו השוותה הלילה את שיא המועדון עם 244 הומרים בעונה .
 תחשבו שוב לפני שאתם מוליכים בכוונה את מיגל קבררה ,  הטייגרס חובטים ל-42.9 אחוז במצבים אלה
איי.ג'יי בארנט לא מספק את הסחורה .  כדי להוכיח את זה ,  נציין שהוא המגיש הראשון מאז קרלוס סילבה ב-2006 שרושם 15 הפסדים בקבוצה של 93 ניצחונות ומעלה .
 
נפרדים עם סייקל
יובל קליין נפרד מהפינה שלו מ-2010 ,  עם דרישת שלום חמה מפליקס הרננדז ,  שכנראה יקופח בגלל הקבוצה בה הוא משחק

