המשחק בין הפועל עכו לבית"ר ירושלים יתקיים
הקבוצות אמורות להיפגש בגרין ,  אך המגרש מוצף .  השופט משה בוחבוט יחליט בהמשך האם ניתן לקיים את ההתמודדות
פתיחת המשחק בין הפועל עכו לבית"ר ירושלים ,  שאמור לנעול את משחקי השבת במחזור ה-14 של ליגת העל ,  תיערך כמתוכנן וזאת למרות האוויר הסוער .  איצטדיון גרין שבנצרת עילית ,  בו מארחת עכו את משחקי הבית שלה ,  מוצף בחלקו ועל כן קיים מוקדם יותר היום היה חשש לביטול המשחק .  היום ירד גשם כבד במשך שעות ארוכות ולאור המשקעים הרבים מערכת הניקוז מתקשה לספוג את המים .  צוות השופטים בראשותו של משה בוחבוט ,  קבע לבסוף שהמשחק יכול להתקיים ,  אבל סייג וציין כי אם הוא יהיה בוצי מדי או שהגשמים יתחדשו וההצפות יתחדשו ,  המשחק יופסק .
 אין זו הפעם הראשונה שבה הגשם איים על ביטול משחק באיצטדיון גרין .  כזכור בעונה שעברה המשחק בין הפועל עכו להפועל תל אביב בוטל מאותן הסיבות ונאלץ להידחות מספר ימים כאשר בכל הארץ זוכרים את התמונות של אנשי עכו ועובדי גרין מנסים לגרוף עם מגבים את המים שהציפו את הקרנות ומרכז המגרש .  אז כאמור השופט מאיר לוי הודיע על ביטולו של המשחק כעשר דקות לפני תחילתו זאת בזמן שבמרחק חמישה קילומטרים משם ,  באיצטדיון עילוט שבנצרת ,  נערך המשחק בין מכבי אחי נצרת לבית"ר ירושלים באותה השעה ובאותו המחזור .  במקרה ההוא מערכת הניקוז בעילוט תפקדה היטב ואיפשרה את קיום המשחק .
 עדכון ראשון :  16:32

המשחק בין הפועל עכו לבית"ר ירושלים יתקיים
הקבוצות אמורות להיפגש בגרין ,  אך המגרש מוצף .  השופט משה בוחבוט יחליט בהמשך האם ניתן לקיים את ההתמודדות

