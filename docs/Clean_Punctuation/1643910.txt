סופו של הפורץ הפורנוגרפי
משרד הפנים הרוסי תפס את הפורץ שהחדיר סרטון פורנו לרצף פרסומות שהוצג על מסך ענק במרכז מוסקבה
גבר מובטל בן 40 מהעיר הרוסית נובורוסייסק נעצר ,  והודה במיוחס לו ,  כחודש לאחר שתעלול אותו ביצע הפך לשיחת היום במוסקבה .  האיש ,  איגור שמו ,  פרץ בלילה של ה-14 בינואר למחשב ששולח סרטוני פרסומות אל מסך ענק בצידו של אחד הכבישים העירוניים במוסקבה ,  והחדיר לתוך רצף הפרסומות גם סרטון פורנו .  באורך של כ-2 דקות .  הסרטון ,  שהוקרן מספר פעמים לפני שהחברה האחראית על המסך שמעה אודותיו וכיבתה את המסך ,  גרם לפקקים בכביש ,  כיוון שאנשים רבים עצרו כדי לצלם את המתרחש .
 את הפריצה שלו ביצע איגור מהמחשב הביתי שלו ,  כשהוא מנתב את התעבורה דרך שרת הנמצא בצ'צ'ניה .  לאחר שנעצר ,  אמר כי הוא לא חשב שהשוטרים ייסעו עד לגרוזני כדי לנתח את תעבורת השרת ולבדוק מאיפה הסרטון הגיע במקור .  
כעת צפוי הפורץ הפורנוגרפי לעמוד לדין על הפצה לא חוקית של חומרים פורנוגרפיים וגישה לא מורשית למידע ממוחשב .  ומהי הסיבה הזדונית לביצוע העבירה ?  בראיון לאתר gazeta.ru אמרה נציגת הסוכנות שתפסה את הפורץ כי לטענתו ,  הוא פשוט ניסה לשעשע את תושבי מוסקבה .
 
סופו של הפורץ הפורנוגרפי
משרד הפנים הרוסי תפס את הפורץ שהחדיר סרטון פורנו לרצף פרסומות שהוצג על מסך ענק במרכז מוסקבה

