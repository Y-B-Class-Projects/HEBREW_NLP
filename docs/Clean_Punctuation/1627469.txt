דירקטור בבזק יוצא נגד הבונוסים השמנים של מנכ"לי החברות : " זו הוצאה כספית מיותרת "
 מנכ"ל בזק ומנכ"ל פלאפון מקבלים שכר חודשי של 155 אלף שקל - בסוף 2010 יקבלו בונוס של 1.4 מיליון שקל
קולות ראשונים של התנגדות לתנאי השכר וההטבות המפליגות בחברת בזק .  החברה מפרסמת כעת תוכנית בונוסים חדשה למנכ"לי החברות בקבוצה אך בסוף המסמך מדווחת כי דירקטור חיצוני במועצה ,  יצחק אידלמן ,  התנגד לתוכנית התגמול הזו ." קיימת היום תוכנית שימור מאוד נדיבה למנכ"לים בקבוצת בזק  ( תוכנית האופציות שמועד ההבשלה שלה הוא בפברואר 2011 )  ",  אמר אידלמן במועצת המנהלים . " אי לכך ,  אין צורך בתוכנית שימור נוספת .  כל תוכנית שימור אחרת תהווה הוצאה כספית מיותרת ובלתי אפקטיבית ". באשר לתוכנית הבונוסים עצמה ,  היא תיכלל על מנכ"לי החברות שיסיימו את 2011 בתפקידם - ללא תנאים אחרים או מדדים אחרים לתגמול .  הבונוס יהיה בשווי של תשע משכורות חודשיות  ( 75% מהשכר השנתי )  .  מנכ"ל בזק אבי גבאי ,  ומנכ"ל פלאפון גיל שרון ,  מקבלים שכר חודשי של 155 אלף שקל ,  כך שהבונוס לו יזכו בסוף 2010 עומד על 1.4 מיליון שקל .  מנכ"ל בזק בינלאומי איציק בנבנישתי מרוויח בחודש 100 אלף שקל כך שהבונוס השנתי שלו יעמוד על 900 אלף שקל.מנכ"ל yes רון אילון אינו חלק מתוכנית השימור הזו .  הסיבה היא שבזק הפסיקה להתייחס לחברת הלווין כחברה בת מאז החלטת בית המשפט העליון לפני מספר חודשים ,  בה נקבע שבזק לא תוכל ליהפך לבעלת השליטה בחברה.תוכנית הבונוסים של מנכ"לי בזק נוספת על משכורת העתק שלהם ומצטרפת לתוכנית האופציות הנדיבה שלהם .  שווי תוכנית האופציות משתנה בהתאם לביצועי המנייה של החברה ונכון לעכשיו שווי התוכנית של שרון וגבאי הוא סביב 27 מיליון שקל .
 
דירקטור בבזק יוצא נגד הבונוסים השמנים של מנכ"לי החברות : " זו הוצאה כספית מיותרת "
 מנכ"ל בזק ומנכ"ל פלאפון מקבלים שכר חודשי של 155 אלף שקל - בסוף 2010 יקבלו בונוס של 1.4 מיליון שקל

