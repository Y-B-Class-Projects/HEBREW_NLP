יובל בן זאב :  דלק רכב היא מניית עוגן בתיק השקעות ארוך טווח ,  תיהנה מחולשת טויטה 
מנהל מחלקת המחקר של כלל פיננסים ברוקראז' מעלה את מחיר היעד למניה ל-55 ש'
 >  >   " דלק רכב היא מניית עוגן בתיק ההשקעות לטווח ארוך ",  קובע יובל בן זאב ,  מנהל מחלקת המחקר בכלל פיננסים ברוקראז' .  בן זאב העלה את ההמלצה למניית החברה מ"תשואת שוק "  ל"תשואת יתר "  ואת מחיר היעד מ-50 ל-55 שקל למניה .  מחיר היעד המעודכן גבוה ב-17.5% ממחיר המניה לאחר עלייה של 2.4% אתמול .  בן זאב מעריך שדלק רכב ,  שמייבאת ומשווקת מכוניות מדגמי מאזדה ופורד ,  עשויה ליהנות מחולשת מותג טויוטה עקב בעיות הבטיחות המתמשכות שלה בעולם .  בן זאב מציין שמוקדם עדיין להעריך את השפעת הבעיות בטויוטה על הביקוש בשוק הרכב המקומי ,  שבו טויוטה נהנית מתדמית חזקה ביותר של רכב אמין וכל פגיעה בו עלולה להיות מתורגמת לפגיעה בביקוש .  טויוטה היא המותג שניצב במקומות השני שלישי בטבלת המכירות בשנים האחרונות ,  וכל ירידה בביקוש לטויוטה תביא לגידול בנתח השוק של דלק רכב במותגי פורד ומאזדה .  בן זאב קובע כי דו"ח מסירות כלי הרכב בינואר היה חלש מבחינת דלק רכב בגלל מחסור בדגמי פורד ,  אבל להערכתו אין לראות בדו"ח המסירות שינוי מגמה .  להערכת בן זאב ,  שינוי שיטת החישוב לצורך קביעת הטבת המס משחקת לידי דלק רכב ,  שהעלתה את מחירי הרכב בתחילת 2010 ב-4% .  הוא סבור ש-2009 היתה שנה טובה ,  לאו דווקא בגלל הרווח הנקי שצפוי להגיע ל-413 מיליון שקל בהשוואה ל-504 מיליון שקל ב-2008 ,  אלא בגלל חיזוק הקשר עם היצרן .  הוא מעריך שמכירות כלי הרכב בישראל יגיעו ל-190-200 אלף ב-2010 ,  בהשוואה ל-172 אלף ב-2008 .  הוא מציין שבמחצית השנייה של 2009 נמכרו 95 אלף כלי רכב ,  כלומר קצב שנתי של 190 אלף מכוניות חדשות .  בן זאב צופה שדלק רכב תציג רווח של 110 מיליון שקל ברבעון הרביעי של 2009 בעקבות מכירת 12 אלף כלי רכב ברבעון החולף ,  בהשוואה ל-4,200 כלי רכב ברבעון המקביל ב-2008 .  מגזר החלפים של דלק רכב תרם הכנסות של 100 מיליון שקל ברבעון הרביעי של 2009 וכמעט 30 מיליון שקל לרווח הנקי ברבעון זה .  לפי הערכתו ,  הרווח הגולמי הגיע ל-158 מיליון שקל ברבעון הרביעי ,  בהשוואה ל-105 מיליון שקל ברבעון המקביל .  בן זאב מעריך שהחברה תרשום רווח של 16 מיליון שקל ברבעון הרביעי של 2009 מאחזקתה במניות פורד ותחלק דיווידנד של 100 מיליון שקל ,  שהם 1.1 שקל למניה ,  שמבטא תשואת דיווידנד רבעונית של 2.5% .
 
יובל בן זאב :  דלק רכב היא מניית עוגן בתיק השקעות ארוך טווח ,  תיהנה מחולשת טויטה 
מנהל מחלקת המחקר של כלל פיננסים ברוקראז' מעלה את מחיר היעד למניה ל-55 ש'

