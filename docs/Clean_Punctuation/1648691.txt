דירה במגדלי Yoo נמכרה ב-44 מ' שקל
הדירה משתרעת על פני קומה 37 כולה .  סכום הרכישה משקף מחיר של 56 אלף שקל למ"ר
 >  >  מחירי הדירות בתל אביב ממשיכים לעלות :  דירה בקומה 37 במגדל yoo tel aviv בפארק צמרת נמכרה בשבוע שעבר ב-44 מיליון שקל .  הקונה רכש את הדירה למטרת מגורים מבעלים שרכש את הדירה מקבוצת חבס ,  יזמית הפרויקט .  מדובר בדירה בשטח 800 מ"ר ברוטו המתפרשת על קומה שלמה בבניין בן 41 קומות ,  ובמחיר המגלם 56 אלף שקל למ"ר .  היא נמכרה ברמת מעטפת ללא חלוקה פנימית ,  כך שהרוכש צפוי להשקיע כ-9,000 שקל למ"ר בנוסף למחיר הרכישה .  לדברי יוסף סיונוב ,  בעלי רשת הומלנד המרכזת עסקות יד שנייה במתחם פארק צמרת ,  מדובר במחיר גבוה יחסית לעסקות המתבצעות במגדל ,  אך הוסיף כי בהתחשב בעובדה שאין היצע דירות בקומות העליונות וכי  " מדובר בקומה שלמה ללא שכנים שהכניסה אליו היא מיידית ,  זהו ההסבר למחיר ".  עוד אמר סיונוב : " מדובר במגדל הכי יוקרתי בפארק צמרת בין היתר כי הוא ממוקם בצד המערבי ביותר בפארק ,  ולכן מחירו יקר ב-20% מהפרויקטים האחרים במתחם ,  אך נמוך ב-10% ממגדלי אקירוב הסמוכים ".  סיונוב הסביר כי הבניין נמצא בשלבי אכלוס סופיים ונותרו בו דירות בודדות למכירה . " במחצית השנייה של 2008 היה קיפאון מוחלט במגדלים בפארק צמרת וכך גם במחצית הראשונה של 2009 המצב היה דומה .  רק במחצית השנייה של 2009 השוק בפארק צמרת החל להתאושש ,  בין היתר בגלל אכלוס מגדלים נוספים בפרויקט ".  סיונוב הוסיף כי בניגוד לצפי הראשוני מהשכונה ,  יותר מ-50% מהדיירים בפרויקט הם ישראלים .  פרויקט מגדל yoo tel aviv כולל שני מגדלים בני 37 ו-41 קומות ,  ובהם 300 דירות .  את הפרויקט תכנן משרד האדריכלים יסקי-סיוון .  מסירת הדירות בפרויקט צפויה להיות מושלמת במחצית הראשונה של 2010 .
 
דירה במגדלי Yoo נמכרה ב-44 מ' שקל
הדירה משתרעת על פני קומה 37 כולה .  סכום הרכישה משקף מחיר של 56 אלף שקל למ"ר

