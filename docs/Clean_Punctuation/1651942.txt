למה ברבי שחורה עולה חצי מחברתה הלבנה ? 
גזענות במקדש הקניות האמריקאי :  וול מארט מוכרת בובות ברבי שחורות במחצית המחיר מבובות לבנות .  ענקית הקמעונאות דוחה הטענות : " ההוזלה במסגרת חידוש מלאים "
 שלוש שנים לאחר שאיש יחסי הציבור של וול-מארט סערה בארה"ב לאחר שאמר כי צריך לסגור חנויות קטנות של יהודים ,  ערבים וקוריאנים ,  ענקית הקמעונאות האמריקאית שוב עומדת במרכזה של סערה ציבורית ,  לאחר שהוזילה במחצית את מחירי בובות ברבי שחורות הנמכרות בסניפיה אך השאירה את מחיריהן של בובות זהות לבנות ללא שינוי .
 הפרשה התעוררה לאחר העלאת תצלום לאתר ההומור funnyjunk.com בו נראות בובות ברבי מתוצרת חברות מאטל תלויות זו לצד זו בחנות וול-מארט במדינת לואיזיאנה .  תג המחיר על בובות הלבנות הוא 5.93 דולרים ואילו הבובות בעלות גוון עור ושיער שחורים נמכרו במחיר מוזל של שלושה דולרים .  למעט הבדלי הגוונים הבובות זהות לחלוטין .  
דוברת וול-מארט ,  מליסה אובריאן ,  אמרה בתגובה לרשת הטלוויזיה ABC כי הוזלת מחירי בובות ברבי השחורות נעשה במסגרת מאמצי החברה לפנות שטחי מדף לקראת חידוש המלאים באביב . " כדי להעריך למלאי האביב ,  הוזלו מחיריהם של מספר פריטים ",  אמרה אובריאן . " תמחור פריטים באופן שונה הוא חלק מניהול מלאים במגזר הקמעונאי ",  הוסיפה .  
עם זאת ,  מבקרי וול-מארט טוענים כי הקמעונאית הגדולה בעולם היתה צריכה לגלות רגישות רבה יותר במדיניות התמחור שלה . " מה שמשתמע מהוזלת המחירים הוא שערכה של בובה שחורה הוא פחות ",  אמר מנהלת מרכזי נורתסייד לפיתוח הילד בניו יורק ,  תלמה דיי ,  בראיון ל-ABC . " למרות שברור שזו לא היתה הכוונה של וול-מארט ,  לפעמים להחלטות כאלה של תוצאות לוואי שליליות ",  הוסיפה .  
אין זו הפעם הראשונה בה נתונה וול-מארט לביקורת בהקשרים גזעניים .  כך למשל ,  בקיץ 2006 עורר איש יחסי ציבור של וול-מארט סערה ציבורית בארה"ב לאחר שאמר כי צריך לסגור חנויות קטנות של יהודים ,  ערבים וקוריאנים .  
הפרשה פרצה לאחר שיו"ר ארגון  " משפחות עובדות למען וול-מארט ",  אנדרו יאנג ,  אמר בראיון לעיתון  " לוס אנג'לס סנטינייל "  כי וול-מארט צריכה לגרום לפשיטת רגל של חנויות מקומיות קטנות ,  משום  " שאלו האנשים שגובים מאיתנו מחירים מופקעים ".  עוד אמר ,  כי בעלי חנויות קטנות ממוצא יהודי ,  ערבי וקוריאני , " הונו "  קהילות מקומיות במשך שנים ,  ו"מכרו לנו לחם יבש ,  בשר מקולקל וירקות כמושים ".  
יאנג - פעיל זכויות אדם שהיה שותף למאבקו של מרטין לותר קינג על זכויות השחורים בארה"ב - גויס במקור על ידי וול-מארט בתקווה כי תדמיתו החיובית תסייע לחברה להתמודד עם התגברות הביקורת עליה בגין תנאי העסקתם הגרועים של עובדיה וכוח העבודה של ספקיה ,  אשר מאפשרים לחברה למכור מוצרים זולים יותר מהמתחרים .  יאנג נאלץ להתפטר מתפקידו עקב הפרשה .
 
למה ברבי שחורה עולה חצי מחברתה הלבנה ? 
גזענות במקדש הקניות האמריקאי :  וול מארט מוכרת בובות ברבי שחורות במחצית המחיר מבובות לבנות .  ענקית הקמעונאות דוחה הטענות : " ההוזלה במסגרת חידוש מלאים "
 
