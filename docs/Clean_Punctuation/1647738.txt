הפנטגון פולש לפארמוויל
משרד הבטחון האמריקאי אישר לחבר את מחשבי הצבא שלא נמצאים ברשת המאובטחת לרשתות חברתיות
הצבא האמריקאי מתחבר לטוויטר ,  פייסבוק ושאר האתרים המבוססים על תוכן משתמשים .  משרד הבטחון האמריקאי הודיע על מדיניות חדשה ,  שמאשרת שימוש ברשתות חברתיות ממחשבים צבאיים שלא מחוברים לרשת המאובטחת של הצבא .  בהודעה שיצאה מהפנטגון נאמר כי הדבר בא לאפשר שיתוף מידע ולחזק את הקשרים בין זרועות הבטחון השונות .
 עם זאת ,  ההודעה שמה דגש מיוחד על אבטחת מידע ,  והמדיניות החדשה נותנת למפקדים את הזכות למנוע גישה לאתרים למשך פרק זמן מסויים כדי לשמור על מידע רגיש ופעילויות צבאיות .  כמו כן ,  עובדי משרד הבטחון והצבא לא יוכלו לגשת לאתרי הימורים ,  אתרים פורנוגרפיים ואתרים של קבוצות שנאה .  
עד כה ,  המדיניות של משרד הבטחון האמריקאי הייתה לא לאפשר גישה לאתרים ושירותים חברתיים כדי למנוע דליפות של מידע מסווג ,  אך כעת אומר סגן שר הבטחון האמריקאי כי הפנטגון לא יכול להמשיך ולהתייחס לשיתוף מידע רק מנקודת מבט של פרצת אבטחה ,  וכי המדיניות החדשה  " מכירה בחשיבות של איזון בין נהלי אבטחה לבין ניצול כלים שמספקת רשת האינטרנט ".  

הפנטגון פולש לפארמוויל
משרד הבטחון האמריקאי אישר לחבר את מחשבי הצבא שלא נמצאים ברשת המאובטחת לרשתות חברתיות

