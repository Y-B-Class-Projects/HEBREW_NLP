ישראל תשחרר אסירים לאבו מאזן במקום לחמאס ? 
לדברי גורמים פלסטינים ,  הנשיא מובארק יציג בפני אבו מאזן תכנית לחידוש התהליך המדיני .  לפיה ,  ישראל תסכים להקפאה  " שקטה "  של הבנייה בהתנחלויות ותשחרר אסירים כמחווה לרשות
תהליך השלום מתחדש ?  מקורות פלסטינים המוגדרים  " מהימנים מאד "  מסרו  ( ראשון )  לאתר האינטרנט של רשת  " אל-ג'זירה "  כי מצרים סיימה את התייעצויותיה עם ישראל ועם הממשל האמריקאי והיא עומדת להציג לפלסטינים תכנית מדינית חדשה .  לפי הדיווח ,  במסגרת התכנית ישראל תסכים להקפאה  " שקטה "  של הבנייה בהתנחלויות ואף תשחרר מספר בכירים פלסטינים מבתי הכלא  " כמחווה של רצון טוב לרשות הפלסטינית ". 
יו"ר הרשות הפלסטינית אבו מאזן יגיע היום למצרים וישמע מחר מהנשיא חוסני מובארק את פרטי ההצעה המדינית שגיבשה מצרים .  לפי המקורות הבכירים ,  התכנית המדינית המצרית  " הוכנה בחשאי מחשש שהקיצוניים בישראל יסכלו אותה ".  הם הוסיפו כי התכנית קיבלה את ברכתה של ארה"ב ואת הסכמתם של ישראל ושל בכירים פלסטינים .
 המקורות ציינו כי מלבד שחרור אסירים והקפאה  " שקטה "  של הבנייה בהתנחלויות ,  ישראל  " תביע נכונות לדון בגבולות המדינה הפלסטינית ,  בתנאי שהפלסטינים יסכימו לחילופי שטחים ".  לדברי המקורות ,  שחרור הבכירים הפלסטינים מהכלא נועד גם לחזק את כוחות הביטחון הפלסטינים בגדה  " במאבקם בחמאס ". 
לדברי מקורות ברמאללה ,  אם אבו מאזן יסכים לתכנית המדינית שגיבשה מצרים ,  מובארק יזמין אותו לפסגה מצרית-אמריקאית-פלסטינית-ישראלית שתיערך בשארם א-שייח' בסוף חודש ינואר או בתחילת חודש פברואר . " שם הצדדים צפויים להכריז פומבית על חידוש המשא ומתן ",  אמרו .  לדברי המקורות ,  המשא ומתן צפוי להימשך כשנתיים .
 
ישראל תשחרר אסירים לאבו מאזן במקום לחמאס ? 
לדברי גורמים פלסטינים ,  הנשיא מובארק יציג בפני אבו מאזן תכנית לחידוש התהליך המדיני .  לפיה ,  ישראל תסכים להקפאה  " שקטה "  של הבנייה בהתנחלויות ותשחרר אסירים כמחווה לרשות

