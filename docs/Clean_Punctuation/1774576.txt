סלאם פיאד בבילעין : " תומכים במאבקכם נגד הגדר "
 1,000 בני אדם הפגינו נגד גדר ההפרדה בכפר בילעין ,  ביניהם גם רה"מ הפלסטיני שהביע את תמיכת הרשות במאבק .  הוועדה העממית למאבק בגדר הכריזה על ערב השנה החדשה כ"יום האחרון של הגדר "
 כ-1,000 פלסטינים התקהלו היום  ( שישי )  סמוך לכפר בילעין להפגנה השבועית נגד גדר ההפרדה ,  כך נמסר ממארגני ההפגנה .  מדובר צה"ל נמסר ,  כי המפגינים יידו אבנים לעבר כוחות הביטחון ,  שהגיבו על ידי אמצעים לפיזור הפגנות .  בהפגנה נכח גם ראש הממשלה הפלסטיני סלאם פיאד שאמר למפגינים ,  כי  " אנו עומדים לצדכם ותומכים במאבקכם ".  
המפגינים אף הצליחו לפעור חור בגדר ההפרדה ,  והכפר הוכרז כשטח צבאי סגור על מנת למנוע המשך התפרעות .  לדברי מארגני ההפגנה ,  אחד המפגינים אף נפגע בפניו מקליע גז ופונה לקבלת טיפול רפואי ברמאללה .  
הוועדה העממית למאבק בגדר בבילעין הכריזה כי היום הוא היום האחרון ליישום החלטת בג"ץ לשנות את תוואי גדר ההפרדה ,  מה שהביא למקום כמות גדולה יותר של מפגינים . " חיכינו מספיק ליישום החלטת בג"ץ והחלטנו להכריז על היום האחרון בשנה כיום האחרון של גדר ההפרדה בבילעין ",  אמרו לוואלה !  חדשות פעילים שהשתתפו בהפגנה .  
בתחילת השבוע נודע ,  כי כשלוש שנים וחצי לאחר החלטת בג"ץ ,  בצה"ל ובמשרד הביטחון משלימים בימים אלה שינוי בתוואי גדר ההפרדה סמוך לכפר .  על פי הערכת גורמים בפיקוד מרכז בניית הגדר החדשה ,  שהובילה להפגנות סוערות מדי שבוע ,  תסתיים במרץ 2011 .  על פי ההערכות ,  גם בתום בניית הגדר ,  יימשכו ההפגנות השבועיות במקום .
 
סלאם פיאד בבילעין : " תומכים במאבקכם נגד הגדר "
 1,000 בני אדם הפגינו נגד גדר ההפרדה בכפר בילעין ,  ביניהם גם רה"מ הפלסטיני שהביע את תמיכת הרשות במאבק .  הוועדה העממית למאבק בגדר הכריזה על ערב השנה החדשה כ"יום האחרון של הגדר "
 
