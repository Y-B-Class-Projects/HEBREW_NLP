פרס ל"שתיקת הארכיון "  בסאנדנס
סרטה של יעל חרסונסקי זכה בפרס העריכה הטובה ביותר על עבודתה של העורכת ז'ואל אלכסיס ,  בקטגוריה המוקדשת לסרטים דוקומנטריים מהעולם בפסטיבל היוקרתי 
" שתיקת הארכיון "  חוזר מפסטיבל סאנדנס ,  שם הוקרן בבכורה עולמית ,  עם פרס על העריכה הטובה ביותר לסרט דוקומנטרי מהעולם ,  כך הוכרז הלילה  ( שבת )  בטקס הנעילה של הפסטיבל שנערך ביוטה שבארצות הברית .  הפרס הוענק לעורכת הסרט ,  ז'ואל אלכסיס .
" שתיקת הארכיון "  בבימויה של יעל חרסונסקי ובהפקתה של נעמי שחורי עוסק בסיפורו של סרט שצילמו הנאצים על החיים בגטו ורשה ,  ומשמש עד היום כחומר ארכיוני על החיים בגטו .  
הסרט הוצג לראשונה בכנס פיצ'ינג של פרויקט גרינהאוס שנערך באיסטנבול ,  שם זכה במענק פיתוח ובהכרה מצד בכירים בתעשיית הקולנוע באירופה .  הסרט ישודר בערוץ yes דוקו במהלך 2010 .  בחודש הקרוב יוקרן הסרט בפסטיבל ברלין .  
הזוכה הגדול של הערב היה  " Winter's Bone ",  סרטה של דברה גרניק אודות מסעה של נערה בהרי מיזורי אחרי אביה .  הסרט זכה בפרס חבר השופטים בקטגוריית הדרמה האמריקאית ,  נרכש להפצה בארצות הברית וכן כבר עכשיו החל באז סביב השחקנית הראשית ג'ניפר לורנס .  בנוסף ,  זכה הסרט בפרס התסריט ,  שהתבסס על נובלה באותו שם של דניאל וודרל .
 
פרס ל"שתיקת הארכיון "  בסאנדנס
סרטה של יעל חרסונסקי זכה בפרס העריכה הטובה ביותר על עבודתה של העורכת ז'ואל אלכסיס ,  בקטגוריה המוקדשת לסרטים דוקומנטריים מהעולם בפסטיבל היוקרתי

