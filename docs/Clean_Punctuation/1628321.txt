אריאל אטיאס : " מעטים האנשים המסוגלים לקנות דירה ללא עזרת הבנק "
 אטיאס והפועלים בודקים אפשרות לשיתוף פעולה בעידוד משכנתאות לזוגות צעירים בפריפריה
משרד הבינוי והשיכון ובנק הפועלים ידונו ביוזמות משותפות במטרה לעודד זוגות צעירים לקבל משכנתאות לרכישת דירות ,  בעיקר באזורי הנגב והגליל .  בכנס יועצי משכנתאות ארצי של בנק הפועלים ,  אמר שר הבינוי והשיכון ,  אריאל אטיאס ,  כי שוחח בנושא זה עם מנכ"ל בנק הפועלים ,  ציון קינן . " אחד היעדים המרכזיים ששמתי לעצמי הוא לנסות להקל על מצוקת הדיור הקשה לזוגות הצעירים בישראל .  הנתונים מלמדים על ירידה בהיקף המשכנתאות בפריפריה ,  והמשמעות היא שפחות זוגות צעירים קנו דירה .  הצעתי מסלולים שיעקפו את הבעיה ,  אבל הדלת עדיין חסומה .  אני מתחייב שלא נרפה - נמשיך ללחוץ על משרד האוצר .  התכנית לשיווק מסיבי של קרקעות תימשך ,  בכדי להגדיל את ההיצע ולהוזיל את המחיר ",  אמר אטיאס .  אטיאס הוסיף : " מעטים האנשים המסוגלים לקנות דירה ללא עזרת הבנק .  אבל ככל שהמשכנתה בערבות המדינה יותר אטרקטיבית ,  כך גדלה יכולתו של האזרח לקבל את המשכנתה המשלימה מהבנק .  לכן יש חשיבות למעורבות המדינה ".  מנכ"ל בנק הפועלים ,  ציון קינן ,  ברך את השר אטיאס על היוזמות האחרונות שלו להרחיב באופן משמעותי את שיווק הקרקעות על ידי המדינה לצורך בניית עשרות אלפי יחידות דיור חדשות . " אנו מעריכים מאוד גם את היוזמות שמוביל שר הבינוי והשיכון במטרה להחזיר את מעורבות המדינה בתחום הזכאות ,  בעיקר באזורי הפריפריה .  בנק הפועלים מפעיל בשנים האחרונות את תוכנית 'זכאות פועלים' ,  שנועדה להעניק הטבות במשכנתאות ללקוחות הבנק ,  ונשמח לבחון שיתוף פעולה עם יוזמות של משרד הבינוי והשיכון בתחום הזכאות ",  אמר קינן .  קינן אמר עוד ,  כי תחום המשכנתאות הוא אחד היעדים האסטרטגיים שהציבה הנהלת בנק הפועלים בתקופה הקרובה ,  לצד נושאים נוספים כגון החיסכון לטווח ארוך והשירות . " אין ספק שהמשכנתה היא מוצר אסטרטגי ,  'מוצר עוגן' עבור הלקוחות ,  והבנק ימשיך להעמיק את פעילותו מול הלקוחות בתחום זה ".  קינן ברך את מאות יוצאי המשכנתאות שהגיעו לכנס ואמר :  כי בנק הפועלים ימשיך לעבות את פריסת יועצי המשכנתאות במערך הסניפים של הבנק .  בשנה האחרונה נפתחו עשרות יחידות משכן חדשות ויועצי המשכנתאות של הבנק פרוסים בסניפים ברחבי ישראל.בכנס השתתפו גם לילך אשר טופילסקי ,  הממונה על החטיבה לבנקאות קמעונאית בבנק הפועלים ,  אלי זהב ,  מנהל אגף אשראי קמעונאי ומשכנתאות ,  ורונן שטיין ,  מנהל האגף לבנקאות קמעונאית .
 
אריאל אטיאס : " מעטים האנשים המסוגלים לקנות דירה ללא עזרת הבנק "
 אטיאס והפועלים בודקים אפשרות לשיתוף פעולה בעידוד משכנתאות לזוגות צעירים בפריפריה

