ספרד :  דוגמן כובש
רונאלדו כבש צמד ב-0:2 של ריאל על מלאגה ,  שהשיב את הפער מבארסה ל-5 .  1:1 למאיורקה באספניול .  חטאפה-את' מדריד 0:1
המחזור ה-19 והאחרון בסיבוב הראשון של הליגה הספרדית נערך היום  ( ראשון )  ,  כאשר בסופו נודע כי ריאל מדריד הצליחה להשאיר את פער חמש הנקודות מהמוליכה ,  ברצלונה ,  על כנו .  הבלאנקוס של מנואל פלגריני אירחו את מלאגה האנדלוסית בסנטיאגו ברנבאו וניצחו 0:2 מצמד של דוגמן ההלבשה התחתונה של ג'ורג'יו ארמני ,  כריסטיאנו רונאלדו ,  במשחק המרכזי של יום ראשון ,  לאחר שברצלונה הביסה 0:3 את ויאדוליד ביום שבת .  אגב ,  בחגיגה של רונאלדו פגם כרטיס אדום אותו ספג לאחר שפגע במרפקו בדאנה והורחק בדקה ה-70 .  
המחזור הפגיש גם לדרבי ישראלי את מאיורקה ודודו אוואט ,  שהתארחה בקטלוניה אצל אספניול ובן סהר .  השוער פתח ושיחק 90 דקות בתיקו 1:1 עם הקבוצה הקטלאנית .  ויאריאל חזרה לנצח כשגברה במשחק רב שערים 2:4 על סראגוסה האומללה .  ולנסיה לא הצליחה לנצח את טנריפה בחוץ וסיימה עימה בתיקו נטול שערים ,  ראסינג סנטאנדר גברה 0:1 בחיחון על ספורטינג .  אוסאסונה גברה בחוץ על חרז 1:2 בקרב תחתית .  במשחק נוסף ,  חטאפה אירחה באלפונסקו קולוסיאום פרז את אתלטיקו מדריד בדרבי מדרידאי וגברה עליה 0:1 .
 ריאל מדריד הגיעה למשחק נגד מלאגה ,  כאשר הפער בפסגה עמד של שמונה נקודות ,  לאחר הניצחון של ברצלונה על ויאדוליד  ( 0:3 )  ,  אבל הבלנאקוס ,  בראשותו של כריסטיאנו רונאלדו ,  הוכיחו שהרגליים שלהם לא רועדות כל כך מהר .
 פלגריני העלה בהרכב את גאראי ואלביול כבלמים ,  ראמוס וארבלואה כמגנים ,  צ'אבי אלונסו ולסאנה דיארה קשרים אחוריים ,  כשההפתעה הגיעה עם הרכבתו של גוטי בקישור הקדמי ,  לצידם של רונאלדו וקאקה .  בקדמת הקבוצה הוצב קארים בנזמה .
 35 דקות עברו עד שרונאלדו כבש את הראשון שלו ושל ריאל ,  לאחר בישול של קאקה ,  ושבר בצורת קלה בליגה לאחר שלא הבקיע מאז 19 לדצמבר .  ארבע דקות נוספות עבורו והפנומן הפורטוגלי ,  דוגמן ההלבשה התחתונה של ארמני ,  כבש את השני ,  אחרי בישול של גוטי ,  ובכך העלה את מניין כיבושיו בליגה לתשעה .  בדקה ה-70 קלקל רונאלדו את החגיגה ,  כששלח מרפק לפניו של דאנה וספג כרטיס אדום .
 ריאל מדריד מסיימת את הסיבוב הראשון בפער של חמש נקודות מברצלונה .  בשבוע הבא תצא הקבוצה של פלגריני למשחק חוץ קשה מאוד בריאזור של דפורטיבו לה קורוניה ,  במטרה לעשות סיבוב טוב יותר מאשר הראשון כי ככה ,  כפי כשבארסה נראית ,  יהיה לה קשה ליטול ממנה את תואר האליפות .
 הקבוצה האדומה מהאי המשיכה בזיג-זג שלה עם משחקי הבית והחוץ ,  כאשר הפעם היא סיימה בתיקו .  דודו אוואט פתח בשערה של הקבוצה המפתיעה שהגיעה למשחק בקטלוניה ,  כאשר בן סהר פתח על ספסל אספניול ולא שותף .  בדקה ה-49 פאבלו אוסבלדו כבש את השער הראשון במשחק ,  אלא שבורחה ואלרו איזן בפנדל  ( 80 )  וחילק את הנקודות בין גרגוריו מנזאנו ומאוריסיו פוצ'טינו .
 ויאריאל - סראגוסה 2:4
הצוללת הצהובה פתחה את העונה רע מאוד ,  התאוששה בצורה מעוררת כבוד ,  כשלאחרונה שוב קרטעה עם שלושה משחקים רצופים ללא ניצחון ושתי נקודות בלבד .  אבל באל מדריגל ,  מול הלפני אחרונה בטבלה ,  היא לא התקשתה לשוב למסלול הניצחונות ולהתקדם עוד קצת למעלה ,  אל עבר המקומות שמוליכים למפעלים האירופיים .
 המשחק רב השערים נפתח כאשר כבר בדקה השלישית חואן קאפדווילה כבש ,  נילמאר  ( 19 )  וג'וזפה רוסי  ( 25 )  העלו את הקבוצה הביתית ליתרון מבטיח .  אלא שאז ,  תוך שבע דקות ,  הצליחו האורחים לכבוש פעמיים ולהקפיץ את דפיקות הלב של האוהדים .  אליסאו ,  המושאל מלאציו ,  כבש בדקה ה-75 כשלאפיטה הבקיע את השני .  אבל אריאל איבגסה לא נתן הרבה מקוום לתקוות עבור האורחים ,  כששלוש דקות לסיום הבטיח את שלוש הנקודות של הצוללת הצהובה .
 חטאפה - אתלטיקו מדריד 
שתי הקבוצות נפגשו בקולוסיאום אלפונסו פרז לדרבי מדרידאי ,  והקבוצה המארחת הוכיחה שהיא ,  בינתיים ,  הקבוצה השנייה של העיר .  מאנו דל מוראל ,  ששיחק בקולצ'ונרוס  ( 2002-2006 )  ,  כבש  ( 39 )  לשער דויד דה חאה הצעיר ,  שהורכב במקומו של סרחיו אסנחו .  פאולו אסונסאו מהאורחים הורחק בדקה ה-68 .  חטאפה עלתה למקום השמיני עם 30 נקודות ,  והיא עדיין היחידה בליגה שלא סיימה משחק בתיקו .  אתלטי עדיין במקום ה-11 עם 23 נקודות .
 משחקים נוספים :
 טנריפה - ולנסיה 0:0
חרז - אוסאסונה 2:1לחרז :  מאריו ברמחו  ( 22 )  ,  לאוסאסונה :  נאצ'ו מונראל  ( 9 )  ,  חאבייר קמונאס  ( 83 )  .
 ספורטינג חיחון - ראסינג סנטאנדר 1:0אלכסנדר גייחו  ( 44 )  .
 
ספרד :  דוגמן כובש
רונאלדו כבש צמד ב-0:2 של ריאל על מלאגה ,  שהשיב את הפער מבארסה ל-5 .  1:1 למאיורקה באספניול .  חטאפה-את' מדריד 0:1

