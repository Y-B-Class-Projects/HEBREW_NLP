נקודות למחשבה 
פינת  " החמישייה הסודית ",  שהשיגה 100 אחוזי הצלחה באמצע השבוע ,  חוזרת עם ליברפול וצ'לסי ומשחק העונה בליגת העל 
כל משחק כדורגל טומן בחובו שלל אנקדוטות קטנות וגדולות שעוזרות לאפיין אותו - היסטוריה מעניינת ,  נתונים סטטיסטיים ,  מפגשים פיקנטיים בין שחקנים לקבוצותיהם לשעבר ושלל דברים שצריך לדעת לפני ההימור .  פינת החמישייה הסודית תאתר עבורכם את הטיפים שחייבים לקחת בחשבון במשחקים המרכזיים של סוף השבוע .  והפעם ,  מוליכת הפרמיירליג צ'לסי יוצאת בראשון למשחק חוץ מרתק באנפילד ולמחרת ,  משחק העונה הראשון בליגת העל מאז הכוכבית .  מכבי חיפה מחפשת לנקום במי שגנבה לה את האליפות ,  הפועל תל אביב .  
 *  ליברפול אולי סובלת מפתיחת עונה איומה שדרדרה אותה לתחתית ,  אבל למשחק האדומים מגיעים בפורמה טובה אחרי שני ניצחונות ליגה רצופים ועוד אחד בליגה האירופית .  
 *  ליברפול הפסידה העונה רק פעם אחת במגרשה ,  2:1 לבלקפול הקטנה לפני חודש .  
 *  צ'לסי פתחה את העונה בצורה דורסנית ,  אבל מתקשה מאוד במשחקי החוץ האחרונים שהסתיימו בהפסד 1:0 לסיטי ,  תיקו 0:0 עם אסטון וילה וניצחון דחוק 1:2 על בלקבורן .  
 *  73 פעמים נפגשו הקבוצות באנפילד עד כה וצ'לסי השיגה רק 11 ניצחונות .  האחרון ביניהם ,  במאי 2010 ,  סידר לקבוצה את הזכייה באליפות .  
 *  יוסי בניון ,  ששיחק שלוש שנים בליברפול ,  יחמיץ כמובן חזרה מרגשת לאנפילד .  גם ג'ו קול ,  שעשה את הדרך ההפוכה ,  פצוע וצפוי להיעדר .  
ההימור :  X
 *  משחק העונה המפורסם בחודש אפריל שבר לאדומים את  " קללת אליעזר "  - רק שני ניצחונות חוץ על הירוקים ב-22 שנה .  
 *  מכבי חיפה היא הקבוצה היחידה בליגת העל שעדיין לא הפסידה העונה ואחת משתיים  ( יחד עם מכבי נתניה )  שכבשה בכל משחק .  
 *  למרות זאת ,  הירוקים השיגו רק ניצחון ביתי אחד בליגה העונה - מול מכבי פתח תקוה במחזור השני  ( 0:1 )  - ומאז סיימו בשתי תוצאות תיקו .  
 *  הפועל תל אביב מגיעה למפגש המסקרן עם ארבעה ניצחונות רצופים ואחרי שהשיגה נקודה היסטורית בליגת האלופות .  
 *  ארבע פעמים בעבר נפגשו שתי הקבוצות במחזור התשיעי .  המאזן :  שלושה ניצחונות ירוקים ותיקו .  
ההימור :  X 

נקודות למחשבה 
פינת  " החמישייה הסודית ",  שהשיגה 100 אחוזי הצלחה באמצע השבוע ,  חוזרת עם ליברפול וצ'לסי ומשחק העונה בליגת העל 

