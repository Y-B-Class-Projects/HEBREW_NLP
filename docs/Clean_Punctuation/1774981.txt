הלמ"ס :  עלייה בביקוש לדירות חדשות ב-2010
מנתוני הלמ"ס מצטיירת תמונה שונה מזו שפירסם האוצר
שוק הנדל"ן בצינון ?  לא בטוח .  מנתונים שמפרסמת היום הלשכה המרכזית לסטטיסטיקה עולה כי בחודשים ינואר-נובמבר 2010 נרשמה עלייה בביקושים לדירות חדשות .  זאת כזכור בניגוד לרוח הדברים המשתמעת מדיווחי משרד האוצר אודות ירידה בביקושים לדירות חדשות ועלייה בביקושים לדירות יד שנייה ,  בשל מחירי הדירות הגואים.מהנתונים עולה כי בחודשים ינואר-נובמבר 2010 עמדה הכמות המבוקשת לדירות חדשות על כ-3,090 יחידות ,  כמות הגבוהה ב-3% מהכמות המבוקשת שנרשמה בתקופה המקבילה אשתקד .  35% מכמות הדירות החדשות המבוקשות בחודשים אלה היו באזור המרכז ,  7% מממנה במחוז ירושלים .  בינואר-נובמבר 2010 נרשמה עלייה של כ-6.6% במספר הדירות החדשות שנמכרו לעומת התקופה המקבילה ב-2009 .  בחודש נובמבר לעומת זאת ,  לא חל שינוי בכמות המבוקשת של הדירות בהשוואה לחודש נובמבר 2009 .  בחודשים ינואר-נובמבר 2010 נרשמה עלייה בכמות המבוקשת של הדירות החדשות בהשוואה לתקופה המקבילה ב-2009 בכל אחד מהמחוזות :  הדרום  ( 47.9% )  ,  חיפה  ( 18.3% )  והמרכז  ( 4.5% )  .  לעומת זאת ,  חלה ירידה של 14.9% בכמות המבוקשת של הדירות החדשות במחוז ירושלים ,  ירידה בכמות המבוקשת של דירות חדשות 3.2% במחוז הצפון וירידה של 3.1% בכמות המבוקשת של דירות חדשות גם במחוז תל אביב.מספר הדירות החדשות שנותרו למכירה בסוף נובמבר 2010  ( 14,068 דירות )  היה נמוך מזה שנרשם בסוף נובמבר 2009  ( 14,410 )  .  וזאת בכל המחוזות ,  למעט במחוז המרכז ,  בו נרשמה עלייה של כ-13% .
 
הלמ"ס :  עלייה בביקוש לדירות חדשות ב-2010
מנתוני הלמ"ס מצטיירת תמונה שונה מזו שפירסם האוצר

