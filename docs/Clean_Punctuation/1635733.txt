מפילים ברשת האנשים והחברות ששינו את פני האינטרנט
מיטשל בייקר ,  יו"ר מוזילה  >  >  מיטשל בייקר ,  יו"ר קרן מוזילה ולשעבר מנכ"לית הארגון העומד מאחורי דפדפן הרשת פיירפוקס ,  היא אחת מעובדי נטסקייפ שייסדו את מוזילה על חורבותיו של הדפדפן הפופולרי .  בייקר הועסקה בתחילה כאחת העובדות הראשונות במחלקה המשפטית של נטסקייפ .  ב-1999 נהפכה גם ל"רועת הלטאות הראשית "  של פרויקט מוזילה ,  דפדפן קוד פתוח חדש שנטסקייפ התכוונה לפתח .  ב-2001 פוטרה על ידי aol ,  אך המשיכה לעבוד בנטסקייפ על בסיס התנדבותי .  כש-aol סגרה את נטסקייפ ונסוגה ממעורבותה בפרויקט מוזילה היתה בייקר בין מייסדי קרן מוזילה ,  ארגון ללא מטרות רווח שמטרתו להמשיך את פיתוח הדפדפן באופן עצמאי .  לבסוף זנחה מוזילה את פיתוח הדפדפן הנושא את שמה והתמקדה בפיתוח הדפדפן פיירפוקס ,  המחזיק כיום בנתח של כ-24% משוק הדפדפנים העולמי ומהווה את המתחרה החזק ביותר לאסקפלורר מאז נטסקייפ .  בין 2005 ל-2008 שימשה בייקר גם מנכ"ל מוזילה קורפ ,  החטיבה האחראית לפיתוח פיירפוקס .  בייקר ,  53 ,  ידועה בשל תסרוקתה יוצאת הדופן ,  הדומה ללוגו פיירפוקס .  ארגון מוזילה מספר משתמשים :  24.6% מגולשי האינטרנט גולשים בפיירפוקס מספר עובדים :  308 כיצד החברה שינתה את האינטרנט :  מוזילה הצליח לשבור את המונופול של מיקרוסופט בתחום הדפדפנים עם הצגת הפיירפוקס ,  שכיום מחזיק ב-24.6% מנתח שוק הדפדפנים  ( לפי אתר marketshare.com )  .  ניקלס זנסטרום ,  מייסד סקייפ  >  >  ניקלס זנסטרום ,  43 ,  ייסד את שירות הטלפוניה החינמי סקייפ ב-2003 יחד עם שותפו הדני יאנוס פריס .  לפני שייצרו את התוכנה פורצת הדרך זכו השניים לתהילת רשת כיוצריה של תוכנת שיתוף הקבצים קאזה .  ב-2005 מכרו השניים את סקייפ ל-ebay תמורת 2.6 מיליארד דולר .  בספטמבר 2007 התפטר זנסטרום מתפקיד מנכ"ל סקייפ על רקע מתיחות גוברת עם ebay ,  שהודתה בכישלון השקעתה בסקייפ .  לאחר שפרשו מסקייפ פיתחו זנסטרום ופריס את שירות הטלוויזיה האינטרנטי joost ,  שבו הוא משמש יו"ר שותף ,  בנוסף לניהול קרן ההון סיכון הלונדונית אטומיקו ונצ'רס ,  שמימנה עד כה יותר מ-15 סטארט-אפים .  שנתיים לאחר שפרשו מ-ebay לחמו השניים לחזור לחברה שייסדו ופתחו בקרב משפטי נגד ebay וקונסורציום משקיעים בראשות חברת ההשקעה הפרטית סילבר לייק ,  שרכשה את השליטה בסקייפ תמורת 2 מיליארד דולר ,  בטענה כי הפרה את זכויות היוצרים שלהם .  בנובמבר הסירו השניים את התביעה ,  לאחר שבעליה החדשים של סקייפ העניקו להם שני מושבים בדירקטוריון ונתח של 14% מהחברה .  סקייפ מספר משתמשים :  521 מיליון דולר מספר עובדים :  550  ( לפי אתר techcrunchies.com )  כיצד החברה שינתה את האינטרנט :  החברה הצליחה לפתח כלי תקשורת שמחליש לספקיות השיחות הבינלאומיות את הכוח .  כ-13% מכלל שיחות הטלפון הבינלאומיות ב-2009 נעשו בידי סקייפ ,  מה שהופך את החברה לחברת התקשורת הבינלאומית הגדולה בעולם .  ג'ימי וויילס ,  מייסד ויקיפדיה  >  >  את ויקיפדיה ,  האתר החמישי הפופולרי ביותר באינטרנט והאנציקלופדיה הגדולה בעולם ,  ייסד ג'ימי וויילס יחד עם לארי סנגר ב-2001 .  מקורותיה של ויקיפדיה בנופדיה ,  פרויקט האנציקלופדיה המקוונת הקודם שייסד וויילס .  לאחר שהחליטו השניים להוסיף לבנות את האתר כדף רשת שכל אדם יכול להוסיף או לשנות את התוכן שבו ,  הם שינו את שמו של הפרויקט לוויקיפדיה .  ויילס ,  44 ,  הוא האחראי הגדול ביותר ליצירתה של קהילת הוויקיפדים ,  אלפי התורמים והעורכים העוברים על 14 מיליון המאמרים הכלולים באנציקלופדיה המקוונת כדי למנוע טעויות .  עם 250 מיליון מבקרים בחודש ,  עשרות אלפי תורמים ו-14 מיליון מאמרים ב-250 שפות ועם צוות של 26 עובדים בלבד ,  ויקיפדיה היא אחד האתרים הפופולריים ברשת .  עם זאת ,  האתר נפל קורבן לשגיאות ולשינויים שנעשו בזדון בערכים שבו מאז נוסד .  באחרונה ,  בעקבות דיווחים שגויים על מותו של הסנאטור אדוארד קנדי ואחרים ,  קבע וויילס כי ערכיהם של בני אדם חיים לא ישונו לפני קריאה של עורכים אחראים ,  שהוסמכו לתפקיד .  ויקיפדיה מספר משתמשים :  11 מיליון משתמשים ייחודיים ביום  ( לפי חברת alexa )  .  מספר עובדים :  26 בהנהלה ומאות עורכים ברחבי העולם כיצד החברה שינתה את האינטרנט :  ויקיפדיה הצליחה ליצור את האנציקלופדיה הגדולה בעולם עם מיליוני משתמשים רשומים .
 
מפילים ברשת האנשים והחברות ששינו את פני האינטרנט
nan
