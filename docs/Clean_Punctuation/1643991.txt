תתקשר אליי לפייסבוק :  קומברס מפתחת שירותים שיאפשרו לחברות הסלולר להשתתף בחגיגת הרשתות החברתיות 
" יש היום 400 מיליון משתמשי פייסבוק ואנשים מעבירים היום מסרים מיידים דרך הפייסבוק במקום דרך ה- SMS "
 שורה של הכרזות מוצרים חדשים מקומברס ,  חברת שירותי הערך המוסף הישראלית .  השנה יותר מתמיד ,  המוצרים של קומברס הם בסימן מגננה ,  כחלק ממלחמת המאסף של מפעילות הסלולר להחזיר אליהן שליטה והכנסות מפעילות של צרכני סלולר ברשת החופשית ,  באמצעות יישומי צד שלישי שהם לרוב חינמים . " אנחנו רוצים להעצים את התקשורת ללקוחות וגם להחזיר למפעילות הסלולר חלק ממה שהן איבדו .  חברות הטלקום נתפסות היום כמשעממות ואנחנו רוצים להוציא אותן מהביצה ולהפוך אותן לטרנדיות יותר ",  אומרת דפנה שטיינמץ ,  סמנכ"ל החדשנות בחברה .  שטיינמץ מכוונת בדבריה לאיומים על מפעילת הסלולר מצד חברות אינטרנט כמו גוגל ,  פייסבוק או חנות האפליקציות של אפל .  יש היום 400 מיליון משתמשי פייסבוק ואנשים מעבירים היום מסרים מיידים דרך הפייסבוק במקום דרך ה- sms .  אנחנו רוצים לחבר את הפעילות הזו למפעילות ולכן אנחנו משיקים שירות של תקשורת דו כיוונית עם רשתות חברתיות ,  שיאפשר לצרכן לשלוח sms ישירות לפייסבוק של חבר ,  ולקבל ממנו sms חזרה ,  ללא צורך בשום תוכנה .  אפשר אפילו להתקשר לפייסבוק ולהשאיר הודעה קולית .  המטרה שלנו היא to mobilize the social web ".  שירות שני שמשיקה החברה אינטואיטבי עוד יותר .  הוא מאפשר ללקוח לשלוח הודעה לחבר עם הכיתוב  * מפה ,  ומקבל ההודעה יקבל הודעת תמונה של מיקום המשתמש וגם קישור לכניסה למערכת המפות של המפעיל .  השירות הזה נבנה בשיתוף חברת נבטק.קומברס משיקה עוד שירות בתחום המציאות הרבודה  ( ar )  .  שטיינמץ :  היום אנשים עוד צריכים כרטיסי ביקור ואולי הגיע הזמן שלהם להיעלם מהעולם ".  המוצר מאפשר ללקוח לצלם אדם  ( שאישר את השירות )  ,  ובאמצעות טכנולוגיה של זיהוי פנים ,  המערכת מביאה לצג המכשיר מידע רלוונטי על האדם ,  כולל קישור לדף הפייסבוק שלו ,  עמוד הפליקר שלו וכדומה .  השירות הזה נבנה בשיתוף חברה ישראלית בשם face.com .  עוד הציגה קומברס שירות שנועד להתחרות בשירות גוגל-וויס .  מדובר בתוכנה קטנה למחשב שמהווה את מרכז התקשורת של הלקוח ומרכזת את היסטוריית השיחות והודעות הטקסט ומאפשרת ללקוח ליזום שיחות או sms ישירות מהמחשב .
 
תתקשר אליי לפייסבוק :  קומברס מפתחת שירותים שיאפשרו לחברות הסלולר להשתתף בחגיגת הרשתות החברתיות 
" יש היום 400 מיליון משתמשי פייסבוק ואנשים מעבירים היום מסרים מיידים דרך הפייסבוק במקום דרך ה- SMS "
 
