מור : " זו אחת הקבוצות הכישרוניות שהיו למכבי חיפה "
 יעקב שחר וסגנו הגיעו לכפר גלים וערכו אסיפה לשחקנים .  הנשיא מתמוגג מליאור רפאלוב : " שנים חיכיתי לרגע הזה ,  שתשחק ככה "
 נשיא מכבי חיפה יעקב שחר נוהג להגיע לעיתים רחוקות לאסיפת הקבוצה ולשוחח עם השחקנים ,  אבל כשסגנו עוזי מור מדבר איתם ,  זה כבר נוהל באמת חריג .  השניים הגיעו היום למתחם האימונים בכפר גלים ושוחחו עם השחקנים .  שחר לקח את השרביט ראשון ואמר : " אני רוצה שתהיו יחד ,  כולם מחכים לראות את המכבי חיפה שהם מכירים .  יש לנו קבוצה מצוינת .  המשחק מול הפועל פתח תקוה חשוב לא פחות מהמשחק מול הפועל תל אביב ".  
מיד אחריו ,  מור שוחח עם השחקנים . " 20 שנה אני כאן ,  זאת אחת הקבוצות הכי כישרוניות שהיו לנו .  אני מסתכל על הטבלה ולא מבין על המהומה .  יש פה קבוצה יותר טובה מלפני שנתיים ,  כשלקחנו אליפות .  תהיו כמו משפחה ,  כי אנחנו משפחה .  במשפחה שומרים אחד על השני ",  אמר סגנו .  שחר פנה ישירות לליאור רפאלוב ואמר לו : " איזה כיף לראות אותך ככה ,  הרבה מאוד שנים חיכיתי לרגע הזה ,  שתשחק ככה ". 
הקפטן יניב קטן תורגל בהרכב ואמור לפתוח במשחק .  המגן עלי עוסמאן לא התאמן מאז תחילת השבוע ואייל משומר יפתח במקומו ביום ראשון .
 
מור : " זו אחת הקבוצות הכישרוניות שהיו למכבי חיפה "
 יעקב שחר וסגנו הגיעו לכפר גלים וערכו אסיפה לשחקנים .  הנשיא מתמוגג מליאור רפאלוב : " שנים חיכיתי לרגע הזה ,  שתשחק ככה "
 
