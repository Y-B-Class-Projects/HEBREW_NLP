חסין : " מבחינתנו לא מדובר בטיול "
 מכבי חיפה מתכוננת לקראת משחק הראווה מול ניו ג'רזי נטס ,  והמאמן לא מקל ראש .  סטיבנס יחליף את מוס בקרית טבעון
מכבי חיפה נחתה אתמול  ( רביעי )  בניו יורק לאחר משחק ההפסד בצרפת במסגרת מוקדמות היורוצ'אלנג' ונהנתה מיום חופשי אותו ניצלו השחקנים לסיור בטיימס סקוור .  היום תקיים הקבוצה שני אימונים במתקני האימונים של ניו ג'רזי ,  לקראת המשחק בין הקבוצות בלילה שבין יום ראשון לשני . " מבחינתנו לא מדובר בטיול אלא במחנה אימונים נוסף במסגרת ההכנה לפתיחת העונה ",  אמר לפני האימון הראשון המאמן אלעד חסין , " כיוון שניפגש עם קבוצת NBA נתרכז בלתרגל דברים שאנו צריכים לשפר ופחות בתוצאה ,  אבל נרצה לתת פייט ולהציג כדורסל איכותי ". 
בינתיים הצטרף לסגל הירוק טרמיין סטיבנס  ( 23 ,  2.00 מ' )  בוגר מכללת פלורידה ממוריאל מה-NAIA ,  שיתאמן עם חיפה בארצות הברית וישוב עם הקבוצה לארץ ב-7 לאוקטובר .  סטיבנס ,  ששיחק בעונה שעברה בליגה בברזיל ,  מיועד להצטרף לקבוצת הבת של חיפה ,  הפועל קרית טבעון ,  במקומו של אדריאן מוס ששוחרר .
 
חסין : " מבחינתנו לא מדובר בטיול "
 מכבי חיפה מתכוננת לקראת משחק הראווה מול ניו ג'רזי נטס ,  והמאמן לא מקל ראש .  סטיבנס יחליף את מוס בקרית טבעון

