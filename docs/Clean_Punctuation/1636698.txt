עובדי ההוצאה לפועל פתחו בשביתת פתע ;  דורשים מענק של 30 אלף שקל לכל עובד 
משרדי ההוצאה לפועל נסגרו ופעילות האכיפה הופסקה .  מנהל רשות האכיפה והגבייה ,  דוד מדיוני : " עמדתי בכל הבטחותי לעובדים "
  >  >  עובדי רשות האכיפה והגבייה  ( ההוצאה לפועל )  פתחו אתמול בשביתת פתע .  העובדים סגרו את המשרדים לקבלת קהל ,  והופסקה פעילות האכיפה של פסקי דין בנוגע להחזר חובות .  הסיבה לשביתה היא חילוקי דעות בין הוועד להנהלה לגבי דרישות העובדים לפיצוי עקב שינויים ארגוניים ברשות .  הוועד הארצי של עובדי הרשות ,  בראשות אלי אלבז ,  טוען שלא חלה התקדמות במגעים על דרישות 550 העובדים ,  ובעיקר בנוגע לדרישה כי כל אחד מהם יקבל מענק חד-פעמי בסך 30 אלף שקל ,  ובסך הכל 16.5 מיליון שקל .  דרישות אחרות של הוועד הן העדפת עובדים המועסקים ברשות במינויים למשרות בכירות ובמכרזים למינויים ,  מעורבות של הוועד במהלכים הקשורים לשינויים מבניים והפסקת המסירה של פרויקטים לחברות חיצוניות .  באיגרת שהעביר אלבז לעובדים נכתב : " כל ההבטחות שמסרה לנו הנהלת הרשות לא מומשו .  אנו עומדים על כך שנקבל פיצוי על השינוי המבני  ( הפיכת ההוצאה לפועל לרשות האכיפה והגבייה בנוסף לכמה שינויים קטנים ,  כאיחוד לשכות - ח"ב )  ,  כפי שכל אחד מעובדי הנמלים קיבל פיצוי של 50 אלף שקל בשל הרפורמה שנעשתה בנמלים ".  לדברי אלבז ,  ההסתדרות נענתה לדרישתו להכריז על סכסוך עבודה .  מנהל רשות האכיפה והגבייה ,  דוד מדיוני ,  שלח בתגובה לדברים איגרת לעובדים שבה כתב כי העיצומים מיותרים ,  מאחר שעד כה לא התקיימו פגישות בין ההנהלה לבין הוועד .  זאת ,  לאחר שהוועד ביטל את כל הישיבות שנקבעו .  לדבריו , " אמירותיו של יו"ר הוועד מבישות .  עמדתי בכל הבטחותי לעובדים ".  מההסתדרות נמסר בתגובה : " השביתה פרצה שלא על דעתנו .  הורינו לוועד לחדש את העבודה ". 

עובדי ההוצאה לפועל פתחו בשביתת פתע ;  דורשים מענק של 30 אלף שקל לכל עובד 
משרדי ההוצאה לפועל נסגרו ופעילות האכיפה הופסקה .  מנהל רשות האכיפה והגבייה ,  דוד מדיוני : " עמדתי בכל הבטחותי לעובדים "
 
