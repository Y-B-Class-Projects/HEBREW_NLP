דש ברוקראז' ממליצים על מחיר של 48 שקל למניית כיל - 14% פחות ממחירה בשוק 
" האשלג אינו נמצא במחסור בעולמנו ;  עליית המחירים נובעת מספקולציה פיננסית "
 בדש ברוקראז' מעלים את מחיר היעד של מניית ל-48 שקל עם המלצת תשואת שוק ,  לעומת מחיר קודם של 47 שקל ,  עם המלצת תשואת שוק .  מחיר היעד החדש נמוך בכ-14% ממחיר השוק של מניית כיל .  לדברי בית ההשקעות ,  אשלג אינו נמצא במחסור בעולם ,  אין מחסור אפקטיבי בשוק ,  הפרמטרים הבסיסיים בתמחור המניה נשארו קבועים ולכן אין סיבה לשנות בהרבה את מחיר המניה.לפי האנליסט אמיר פוסטר מדש ברוקראז' ,  שווי השוק של כיל חצה לאחרונה את רף ה-70 מיליארד שקל ,  כאשר שוק האשלג בעולם נהנה מפריחה מחודשת לאחר שנת 2009 ,  שנחשבה כחלשה יחסית .  שווי חברת כיל נובע ברובו מפעילות האשלג ,  ולכן מושפע מהמחירים העולמיים של אשלג .  להערכת דש ברוקראז' ,  מחיר האשלג המייצג עומד על 370 דולר לטון ,  אשר גוזר מחיר יעד של כ-48 שקל למניית כיל .  פוסטר מצטט את הנהלת חברת bhp ביליטון ,  חברת הכרייה השלישית בגודלה בעולם ,  שאמרה כי דווקא הניסיון להשפיע על מחירי האשלג העולמי על ידי הקטנת ההיצע ,  פגעה ביעילות החברות הגדולות .  בנוסף ,  נמסר מדש ברוקראז' ,  כי הסיבות העיקריות לעליית המחירים הנוכחית נובעת מגורמים קצרי טווח ומספקולציה פיננסית .  לכן אין סיבה לשנות את מחירו המייצג של האשלג במודל תימחור המנייה ,  בעקבות עליית המחירים לאחרונה.לדברי האנליסטים של דש ברוקראז' , " אנו עדים למעשה למשחק הקבוע בשוק האשלג העולמי ,  כאשר חברות האשלג הגדולות מנצלות את מבנה השוק על מנת להשפיע על מחירי המכירה דרך משמעת אדוקה בדבר כמויות האשלג המיוצרות .  בטווח הארוך דבר זה אינו מעיד על עוצמה של שוק האשלג ,  אלא להיפך ,  זהו צעד שמבצעות יצרניות האשלג בעולם כדי למנוע ממחירי האשלג לרדת .  אין מדובר על חוסר היצע אפקטיבי בשוק ,  מאחר ועל פי בדיקות בית ההשקעות ,  מרבית הרחבות הייצור המתוכננות יצאו אל הפועל ללא בעיה ". "האשלג אינו נמצא במחסור בעולמנו ",  קובע פוסטר . " עתודות האשלג בעולם רחוקות ממיצוי ,  אך על מנת לעמוד בביקוש הגדל ,  יהיה צורך בפתיחת מכרות אשלג חדשים ".  לדבריו ,  מחיר אשלג של 398 דולר לטון ,  ישקף תשואה על ההון של כ-16% בפתיחת מכרה אשלג חדש .  בשורה התחתונה אין בפונדמנטליזם של שוק האשלג העולמי בכדי להחזיק שיעורי רווח הגבוהים מכ-45% מפעילות יצור אשלג לטווח ארוך ,  אומרים בדש ברוקראז' .
 
דש ברוקראז' ממליצים על מחיר של 48 שקל למניית כיל - 14% פחות ממחירה בשוק 
" האשלג אינו נמצא במחסור בעולמנו ;  עליית המחירים נובעת מספקולציה פיננסית "
 
