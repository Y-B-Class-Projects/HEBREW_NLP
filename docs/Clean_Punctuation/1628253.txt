שטייניץ עושה כבוד לעיני 
יו"ר ההסתדרות עופר עיני הגדיר באחרונה את יחסיו עם שר האוצר יובל שטייניץ  " מתוחים ",  על רקע העובדה שכמה קבוצות עובדים במגזר הציבורי אינן מצליחות להגיע להסכמה עם פקידי האוצר בנוגע לשכרן .  עיני הזהיר כי  " תקופת השקט התעשייתי הסתיימה ",  והוא מרבה לשגר עקיצות כלפי שטייניץ .  כל זה לא הפריע לשטייניץ להטריח את עצמו לכנס הסתדרותי-פוליטי שבו השתתפו נאמניו של עיני ,  ושהתקיים בסוף שבוע של סוף דצמבר במלון הפאר מרידיאן שבחוף ים המלח .  הכנס היה מטעם סיעת עוגן - הסיעה הפוליטית הגדולה ביותר בהסתדרות ,  שבראשה עומד עיני .  כמאה איש ,  חלקם חברים בהנהגת ההסתדרות ,  ובני זוגם שמעו הרצאות על מצב המשק מפיהם של שטייניץ ,  של יו"ר תנועת נעמת עו"ד טליה לבני וכמובן של עיני עצמו .  האירוע מומן מהכספים שמקציבה ההסתדרות עבור הסיעות הפוליטיות הפועלות במסגרתה  ( "המס הפוליטי ")  למטרת השתלמות מקצועית ,  כך שהפעילים נהנו בלא תשלום מהשהות המפנקת ,  ששילבה גם רענון הידע - בלא ששילמו אגורה .  בני הזוג כן שילמו .
 
שטייניץ עושה כבוד לעיני 
nan
