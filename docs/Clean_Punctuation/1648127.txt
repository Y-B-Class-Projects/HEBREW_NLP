פנאתינייקוס מתנחמת בליגה היוונית
אלופת אירופה היוצאת נקמה באולימפיאקוס על ההפסד בגמר הגביע עם 91:98 בליגה .  סיינה ניצחה את מילאנו 65:80
שבוע אחרי שהפסידה בגמר הגביע היווני ליריבתה השנואה מפיראוס ,  ומספר ימים אחרי שהודחה מהיורוליג ,  חיפשה הערב  ( ראשון )  פנאתינייקוס לנקום באולימפיאקוס ,  הפעם במסגרת המחזור ה-19 של הליגה היוונית .  אלופת אירופה לשעבר והאלופה היוונית המכהנת נעזרה ברבע שני גדול על מנת לפתוח יתרון דו-ספרתי ,  הרבה בזכות דרו ניקולאס ,  שנתן את משחקו הטוב ביותר העונה .  אולימפיאקוס עוד ניסתה לחזור בעזרת סופלוקיס שחורציאניטיס וג'וש צ'ילדרס ,  
אך החבורה של אוברדוביץ' לא היתה מוכנה לספוג מפח נפש נוסף ,  ויצאה עם ידה על העליונה ,  לשם שינוי ,  בדרך ל-91:98 בסיום .  בעזרת הניצחון פתחה פנאתינייקוס פער של שני נצחונות בצמרת הטבלה היוונית ,  כשבמאזנה 17 נצחונות והפסד בודד ,  לעומת 15 15 נצחונות ו-3 הפסדים של האדומים מפיראוס .  ניקולאס סיים עם 27 עבור המנצחת ,  שקיבלה גם 26 מדיאמנטידיס הנפלא ו-22 מספאנוליס .  מנגד ,  26 של צ'ילדרס ו-18 של בייבי שאק לא הספיקו לאולימפיאקוס ,  שזכתה גם ל-15 מוויצ'יץ' .  הלפרין קלע 2 ב-11 דקות .  
ארבעה ימים לפני שהיא מגיעה לתל אביב למשחק קריטי שעלול לקבוע את גורלה כמו גם את גורל האלופה הישראלית ,  ניצחה הערב סיינה 65:80 את ארמני מילאנו .  האלופה הנצחית הציגה מחצית ראשונה מצוינת ,  בה קלעה 51 נקודות ,  כדי לברוח אל הניצחון .  דייויד הוקינס הוביל את סיינה עם 17 ,  בעוד בנג'מין אזה הוסיף 11 ,  ניקולאס זיסיס 10 ורומיין סאטו 10 .  את מילאנו הוביל מייק הול עם 15 .  סיינה נותרה במקום הראשון בליגה האיטלקית בלי בעיות של ממש ,  וגם בלי הפסדים אחרי 19 משחקים .  
אחרי הניצחון באתונה על פנאתינייקוס וההתקרבות להעפלה לשלב הבא ביורוליג ,  ברצלונה הוסיפה לעצמה את ניצחון הליגה ה-21 שלה העונה ,  כשגברה 64:71 בחוץ על קחאסול .  הקטלאנים לא הבריקו ואפילו די התקשו מול החמישית בטבלה ,  אבל נהנו מיום טוב של חואן קרלוס נבארו עם 18 נקודות .  הגארד היה היחיד שקלע בספרות כפולות עבור האורחים ,  אך זה הספיק מול 20 של דושקו סבאנוביץ' .
 מי שעשתה שירות נהדר לבארסה היא גראן קנאריה ,  שהפתיעה עם ניצחון דרמטי 85:86 על קאחה ויטוריה ,  לה היה זה הפסד רביעי העונה .  ליאור אליהו רשם משחק חלש ללא נקודות ,  עם 0 מ-4 מהשדה ואסיסט אחד ב-10 דקות על המגרש .  מירזה טלטוביץ' היה האיש של ויטוריה עם 22 נקודות  ( 4 מ-8 לשלוש )  ונעזר ב-18 של קארל אינגליש ו-15 של פרננדו סן אמטריו ,  אבל זה לא הספיק מול ג'ייסי קרול ,  שהוביל את גראן קנאריה עם 28 נקודות .
 
פנאתינייקוס מתנחמת בליגה היוונית
אלופת אירופה היוצאת נקמה באולימפיאקוס על ההפסד בגמר הגביע עם 91:98 בליגה .  סיינה ניצחה את מילאנו 65:80

