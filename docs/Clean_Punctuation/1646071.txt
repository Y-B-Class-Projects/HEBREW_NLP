המשטרה :  כך תזהו דברי דואר חשודים
בעקבות מציאת מעטפות נפץ בסניף דואר במגדל העמק ,  פרסמה המשטרה הנחיות מיוחדות לציבור .  בין ההנחיות :  היזהרו ממעטפות עליהן מופיעות המלים  " אישי "  ו"בהול "
  ( צילום :  עוז מרון ,  עריכה :  גדי וינסטוק ,  קריינות :  אילן שניג ) 
לאחר שהבוקר  ( שני )  נמצאו מעטפות נפץ בסניף דואר במגדל העמק ,  פרסם מערך החבלה של אגף המבצעים במשטרת ישראל הוראות מנחות כיצד ניתן להבחין בדבר דואר חשוד :
 1 )  שם השולח וכתובתו אינם מוכרים ,  או שם השולח וכותבתו אינם מצויים על המעטפה .
 2 )  על העטיפה של דבר הדואר נרשמו הודעות מקבילות בעברית או בשפה זרה כדוגמת : " אישי ",   " לפתיחה ע"י הנמען בלבד ",   " בהול ",   " EXPRESS ",   " PERSONAL ",  וכדומה .
 3 )  האריזה עבה מדי ,  או כבדה מדי ,  ביחס לגודלה או שתוכן האריזה קשיח .
 4 )  יש סימנים לכך שנעשו שינויים בעטיפה של דבר הדואר .
 5 )  שמך או כתובתך אינם נכונים או אינם מדויקים .
 6 )  מעטפה המכילה מעטפה נוספת ובפנים קופסאות המכילות אביזרים חשודים כמו חוטי חשמל ,  וכדומה .
 מהמשטרה נמסר כי אם מתעורר חדש ,  יש לבודד את דבר הדואר ,  להתקשר למשטרה ,  ובכל מקרה אין לפתוח את דבר הדואר .
 המשטרה דיווחה כי נמצאו הבוקר שתי מעטפות נפץ בסניף דואר במגדל העמק .  כתוצאה מכך ,  בדואר ישראל הוחלט להפסיק את כל הפעילות בסניפים .  לבסוף ,  המעטפות נוטרלו על ידי חבלנים שהוזעקו לסניף .
 
המשטרה :  כך תזהו דברי דואר חשודים
בעקבות מציאת מעטפות נפץ בסניף דואר במגדל העמק ,  פרסמה המשטרה הנחיות מיוחדות לציבור .  בין ההנחיות :  היזהרו ממעטפות עליהן מופיעות המלים  " אישי "  ו"בהול "
 
