HOT איבדה במהלך הרבעון 3,000 מנויים
חברת הכבלים פירסמה את הדו"חות השנתיים והרבעוניים שלה .  בשורה העליונה החברה הצליחה להגדיל את ההכנסות שלה אך בשורות הרווח החברה יורדת
חברת הכבלים HOT פירסמה הבוקר את הדו"חות השנתיים והרבעוניים שלה .  בשורה העליונה החברה הצליחה להגדיל את ההכנסות שלה אך בשורות הרווח החברה יורדת .  
הכנסות HOT לשנת 2009 עמדו על 3.1 מיליארד שקל ,  עלייה של 6% ו-2.6 מיליארד שקל לעומת 2008 .  למרות זאת הרווח התפעולי השנתי של HOT צלל ב-23% והוא עומד כעת על 266 מיליון שקל .  הרווח הנקי של החברה בשנה כולה היה 77 מיליון שקל - ירידה שנתית של 19% .  הסיבה לירידה החדה :  ב-2008 נהנתה החברה מהכנסה חד פעמית של 76 מיליון שקל עקב מחיקת הפרשה לתביעה של אולפני וורנר נגד החברה .  
רווח ה-EBITDA ,  אשר מנכה מהרווח התפעולי השפעות פחת והפחתות ,  עלה בסיכום השנתי ב-7% למיליארד שקל ,  ושיעור ה-EBITDA כעת מהכנסות החברה הוא 35% .  
תוצאות הרבעון הרביעי לבדו מעודדים הרבה יותר מבחינתה של החברה .  ההכנסות בו גדלו ב-3% ל-796 מיליון שקל .  הרווח התפעולי הרבעוני גדל ב-24% ל-71 מיליון שקל ,  ואילו הרווח הנקי עומד 41 מיליון שקל .  זאת מול הפסד ברבעון האחרון של 2008 של 19 מיליון שקל .  ה-EBITDA הרבעוני הוא 284 מיליון שקל ,  עלייה של 12% ,  וכעת הוא מהווה 35% מהמחזור של החברה ברבעון .  
HOT איבדה במהלך הרבעון 3,000 מנויי טלוויזיה ,  וכעת יש לה 908 אלף מנויים .  זוהי המשך מגמה בחברה ,  לעומת גיוס של 3,600 מנויים ב-yes ,  ולאורך השנה איבדה החברה עשרת אלפים מנויים .  
בתחום הטלפון הקווי המשיכה החברה לגייס מנויים חדשים :  26 אלף מנויים ברבעון האחרון וכעת יש לה 562 אלף קווי טלפון .  החברה גייסה ברבעון 12 אלף מנויי אינטרנט וכעת יש לה 719 אלף לקוחות כאלה .  
ישראל לדרברג ,  משנה למנכ"ל וסמנכ"ל הכספים ב-HOT הגיב על תוצאות הדו"חות : " הגידול הנמשך ב- EBITDA השתקף בשיפור תזרים המזומנים של החברה .  בשנת 2009 הגדילה החברה את תזרים המזומנים מפעילות שוטפת ל-911 מיליון שקל ,  עלייה של כ-19% ביחס לשנה שעברה .  התזרים החיובי איפשר לחברה להגדיל את ההשקעות הדרושות להרחבת רשת האינטרנט המהיר ,  ואף לפרוע אשראי בסכום של 124 מיליון שקל מעבר למחויבויותיה בהסכם המימון ".  
מנכ"ל החברה הרצל עוזר אמר : " אלה הדו"חות השנתיים הראשונים שלי כמנכ"ל ואני מרוצה מאוד .  משבר השירות מאחורינו עקב צעדים שעשינו כמו גיוס כח אדם והטמעת תוכנות מחשב תומכות .  השנה ,  בלי הרבה רעש ויחסי ציבור ,  השקנו את רשת ה-UFI .  הרשת תגיע לפריסה של 100 אחוז ב-2010 ". 

HOT איבדה במהלך הרבעון 3,000 מנויים
חברת הכבלים פירסמה את הדו"חות השנתיים והרבעוניים שלה .  בשורה העליונה החברה הצליחה להגדיל את ההכנסות שלה אך בשורות הרווח החברה יורדת

