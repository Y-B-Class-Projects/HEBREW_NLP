ASCO ישראל תשתף פעולה עם 120 קיבוצים בדרום ובנגב לשיקום תשתיות החשמל
תגייס ביחד עם הקיבוצים 50 מיליון שקל למימון התחלתי של הפרויקט
חברת asco ישראל שבבעלות איש העסקים דן בר משיח ומשקיעים נוספים ,  הודיעה על הקמת חברה משותפת עם התאגידים הכלכליים של קיבוצי הדרום והנגב לשיקום תשתיות החשמל בקיבוצים.החברה שהוקמה  " ד.נ.ה asco "  תגייס ב-2010 כ-50 מיליון שקל כמימון ראשוני לפרויקט השיקום ומימון נוסף יגויס לאחר שיבוצע סקר הנדסי כולל למצב תשתיות החשמל בקיבוצים .  המימון יגויס בחלקים שווים על ידי asco ישראל ועל ידי התאגידים הכלכליים של הקיבוצים .  מהחברה המשותפת נמסר כי בשלב ראשון היא תטפל בשיקום תשתיות החשמל באותם קיבוצים בהם רשתות החשמל נמצאו רעועות ביותר ולאחר מכן יטופלו התשתיות בקיבוצים נוספים על פי הצורך ,  כאמור על בסיס סקרי תשתיות שיערכו בהם.עוד נמסר כי החברה המשותפת תקבל על עצמה את הטיפול בתחזוקת רשתות החשמל ואספקתו לקיבוצים שיצטרפו למתווה השיקום וכן תרכוש מחברת החשמל את החשמל עבור הקיבוצים החשמל ותבצע את החלוקה לצרכנים.על פי המתווה המקובל עד כה במרבית הקיבוצים ,  רוכשים הקיבוצים את החשמל מחברת החשמל ומבצעים בעצמם את החלוקה הפנימית לצרכנים .  כמו כן מבצעים הקיבוצים בעצמם את התחזוקה השוטפת של הרשתות .  אלא שחלק ניכר מהקיבוצים לא השקיע את ההשקעות הדרושות לתחזוקה השוטפת וחלק מרשתות החשמל בחלק מהקיבוצים מצוי במצב בו הן מסכנות את הציבור.ב-asco מעריכים כי היקף ההשקעה הכולל בשיקום רשתות החשמל בכלל קיבוצי התנועה הקיבוצית ,  השקעה שתאפשר להם לעמוד בתקנות הבטיחות המחמירים של רשות החשמל נאמד ב-2 מיליארד שקל .
 
ASCO ישראל תשתף פעולה עם 120 קיבוצים בדרום ובנגב לשיקום תשתיות החשמל
תגייס ביחד עם הקיבוצים 50 מיליון שקל למימון התחלתי של הפרויקט

