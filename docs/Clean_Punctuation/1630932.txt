רוט : " אני לא הראשון ולא האחרון שזה קורה לו "
 גארד אשקלון נפגע מהיחס שקיבל מאוהדי חולון ,  ומהעובדה שיצא מאולם הפחים בליווי משטרתי : " חבל שמגיעים לאיומים "
 לא מעט אירועים התרחשו אתמול  ( ראשון )  במשחק רבע גמר הגביע בין הפועל חולון לעירוני אשקלון .  אוהדי חולון סיפקו תפאורה מרשימה לחזרה של מיקי דורסמן ,  שחזר להושיע את הקבוצה שאיתה כבר לקח אליפות .  אווירת הכדורסל והמתח נמשכו לאורך כל המשחק ,  שלא התעלה לרמה גבוהה ובסיומו ניצחה אשקלון 64:71 ,  עשתה היסטוריה ועלתה לחצי גמר הגביע בפעם הראשונה בתולדותיה .
 החצי השני של הערב התחיל כמה דקות לפני סיום המשחק ,  אז התפתחה תגרה בין שני מחנות האוהדים ,  תגרה שכללה העפת כיסאות מצידם של אוהדי אשקלון אל עבר אוהדי חולון .  גם לאחר שריקת הסיום הרוחות לא שקטו ,  כשאוהדי חולון המשיכו להתעמת עם אוהדי אשקלון וגם עם שחקני אשקלון שחגגו על הפרקט .  בין השאר נזרקו אבנים על אוטובוס בו נסעו חלק מאוהדי אשקלון ,  ובנוסף התעמתו האוהדים עם ברוקס סיילס ,  שחקנה של עירוני אשקלון .  הבוקר קיבלו ראשי אשקלון קיבלו הבוקר הזמנה לחקירה עבור סיילס ,  לאחר שאוהד חולון התלונן במשטרה כי הותקף על ידי השחקן .
 השיא היה כשמורן רוט ,  שחקנה של חולון בעבר ,  רצה לצאת מהאולם ונתקל בקהל אוהדים עוין שחיכה להגיד לו את דעתו . " כמה אוהדים ,  שאני בכלל לא קורא להם אוהדים אמיתיים של הפועל חולון ,  חיכו לנו בחוץ וקיללו אותי ואת אישתי ",  מספר רוט על היציאה שלו מהאולם . " היינו צריכים לצאת בחסות המשטרה .  חבל שזה קרה כי אני חושב ,  והרגשתי את זה גם במהלך הערב ,  שרוב הקהל מעריך ומכבד את מה שעשיתי עבור הפועל חולון ". 
כשנשאל רוט על ההרגשה לצאת בליווי משטרתי מאולם כדורסל שבו הוא כרגע שיחק ,  אמר הגארד של אשקלון : " זה עצוב שזה ככה .  זה סך הכול ספורט .  חבל שמגיעים לפסים אישיים ולרמה כזאת שמאיימים ומקללים .  לצערי ,  אני לא הראשון וכנראה גם לא האחרון שזה קורה לו ". 
בצל האירועים בסיום המשחק ,  כמעט ונשכח לגמרי המשחק עצמו .  כאמור ,  ההעפלה לחצי גמר הגביע היא הפעם הראשונה שבאשקלון מגיעים למעמד זה . " אני שמח שהצלחנו להעפיל לחצי הגמר .  זה הישג גודל עבורנו ",  אומר רוט . " זה מגיע לעיר שבשנים האחרונות סבלה מדברים שלא קשורים לספורט ,  ועכשיו יש להם במה להתגאות .  בתחילת העונה הצבנו לעצמנו מטרה להגיע כמה שיותר גבוה וחצי גמר הגביע הייתה אחת המטרות .  אני מאוד מקווה שלא נסתפק בזה ,  רוב הקבוצות שהגיעו לחצי גמר לא היו מועמדות להגיע לשם .  ככה זה בגביע ,  תמיד יש הפתעות ". 
בנושא אחר ,  אוויס ואייט ,  שחקנה הזר החדש של עירוני אשקלון ערך אתמול הופעת בכורה סולידית למדי כשקלע 2 נקודות ולקח 2 ריבאונדים ב-7 דקות משחק .  למרות הבכורה הלא מרשימה ,  באשקלון דווקא מרוצים מהשתלבותו המקצועית והחברתית של הפורוורד החדש ודווקא תולים תקוות בשחקן שבינתיים חוזר לכושר ,  אחרי שלא שיחק מסוף העונה שעברה .
 
רוט : " אני לא הראשון ולא האחרון שזה קורה לו "
 גארד אשקלון נפגע מהיחס שקיבל מאוהדי חולון ,  ומהעובדה שיצא מאולם הפחים בליווי משטרתי : " חבל שמגיעים לאיומים "
 
