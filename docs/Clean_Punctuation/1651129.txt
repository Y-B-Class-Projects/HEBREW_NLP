ynet נכנעת לפייסבוק :  סוגרת את רשת הצעירים Bona 
 >  >  הרשת החברתית לצעירים בונה  ( bona )  ,  הנמצאת בבעלות האתר ynet ,  תיסגר בתחילת אפריל .  בונה הוקמה לפני כשלוש שנים וחצי על ידי קבוצת פרו שבשליטת דפי זהב .  באוגוסט 2007 רכש האתר 50% ynet מהרשת ,  ובאוקטובר 2008 השלים את ההשתלטות עליה .  בונה היתה אמורה להיות התשובה של ynet לרשת החברתית מקושרים ,  שנרכשה על ידי וואלה ,  ולשוקס ,  שפעלה באתר nrg של  " מעריב ".  בתחילת הדרך משך האתר בני נוער וצעירים רבים .  עם זאת ,  הירידה בפעילות בו אינה מפתיעה לאור המעבר של בני נוער רבים לשימוש בפייסבוק בחודשים האחרונים .  פייסבוק ,  שהוא הרשת החברתית הגדולה בעולם ,  שימש במשך זמן רב בעיקר את האוכלוסייה הבוגרת בישראל .  ואולם אט אט ,  ובמיוחד בחודשים האחרונים ,  החלו גם בני נוער לנטוש את הרשתות החברתיות שהיו מזוהות עמם ולעבור לפייסבוק .  פייסבוק מאפשר רק לבני 13 ומעלה להירשם אליו ,  אך אפילו ילדים צעירים יותר החלו להשתלב ברשת תוך שהם נרשמים כמבוגרים יותר .  בראיון שהעניק בנובמבר 2007 ל-themarker הודה מנכ"ל גלובל נטוורקס ,  גיא כהן ,  בכישלון רכישת הרשת החברתית חבר'ה .  הוא טען כי אין בכוונתו להשקיע ברשת מפני שמול פייסבוק זוהי תחרות אבודה מראש .  ואולם חבר'ה לא היתה הקורבן היחיד של פייסבוק .  showme היתה רשת חברתית נוספת שפנתה גם היא לצעירים ונסגרה .  גם אלה ששרדו מבין הרשתות החברתיות המקומיות המיועדות לבני נוער מתקשות לשרוד .  לפי גוגל טרנדס לאתרים ,  הרייטינג של הרשתות מקושרים ,  שין1 ושוקס נמצא בצניחה חופשית .
 
ynet נכנעת לפייסבוק :  סוגרת את רשת הצעירים Bona 
nan
