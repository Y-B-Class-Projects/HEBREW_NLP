דיווח :  המו"מ על שליט יתחדש עוד שבועיים
לדברי מקורות פלסטינים ,  בעקבות לחץ של מספר מדינות יתחדש בתחילת אפריל המו"מ לשחרור החייל החטוף .  להערכתם ,  המתווך יגיע  " בקרוב "  לעזה לקבל את התשובה הסופית של חמאס להצעת ישראל 
" המשא ומתן בין ישראל לחמאס לגיבוש עסקה לשחרור החייל החטוף גלעד שליט יתחדש בתחילת חודש אפריל ".  כך מסרו היום  ( רביעי )  מקורות פלסטינים המוגדרים  " מהימנים "  לאתר החדשות הפלסטיני  " קודס-נט ".  לפי המקורות ,  מספר מדינות ערביות ואירופאיות פעלו לבקשת המצרים כגורמים מתערבים שלחצו על הצדדים למהר ולחדש את המגעים לגיבוש עסקה במהירות האפשרית .  
המקורות העריכו עוד כי המתווך הגרמני בעסקה צפוי לשוב  " בקרוב "  לרצועת עזה על מנת לשמוע את תשובתו הסופית של חמאס .  בנוסף ,  העריכו המקורות כי לא צפויה הכרזה מצד הליגה הערבית ,  שתתכנס בסוף החודש ,  בעניין עסקת שליט .  יחד עם זאת ,  הם העריכו כי קיימת אפשרות שהליגה הערבית תקבל החלטה  " ללחוץ על הצדדים למהר ולגבש עסקה ".  
בתחילת השבוע אמר בכיר חמאס ד"ר מחמוד א-זהאר שעומד בראש צוות המשא ומתן הפלסטיני לגיבוש עסקת שליט ,  כי ארגונו יסכים לחדש את המגעים לגיבוש עסקה  " רק לאחר שישראל תיענה לדרישות הארגון ".  בכנס שנערך באוניברסיטה האסלאמית בעזה אישר ד"ר א-זהאר כי בקרב הנהגת חמאס קיימים חילוקי דעות סביב עסקת שליט .
 ביום שבת דיווח העיתון הקטארי  " א-שרק "  מפי גורם בחמאס כי היועץ לביטחון לאומי עוזי ארד ,  אשר ביקר בקהיר ביום חמישי ,  ביקש ממצרים לחדש את המשא ומתן לגיבוש עסקת שליט .  הגורם אמר עוד לעיתון כי  " ישראל ביקשה למהר ולחדש את המגעים וזאת על מנת להיענות ללחצים הפנימיים להם נתון ראש הממשלה בנימין נתניהו הקוראים לו לשחרר במהרה את שליט וכן על מנת להסיח את הדעת מהביקורת על הכוונות הישראליות לבנות עוד 50 אלף יחידות דיור בגדה בשנים הקרובות ". 

דיווח :  המו"מ על שליט יתחדש עוד שבועיים
לדברי מקורות פלסטינים ,  בעקבות לחץ של מספר מדינות יתחדש בתחילת אפריל המו"מ לשחרור החייל החטוף .  להערכתם ,  המתווך יגיע  " בקרוב "  לעזה לקבל את התשובה הסופית של חמאס להצעת ישראל

