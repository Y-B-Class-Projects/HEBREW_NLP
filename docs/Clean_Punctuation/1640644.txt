ארבעה עובדים זרים יגורשו עקב ציד לא חוקי
ארבעה עובדים זרים מתאילנד ,  שהודו כי צדו חוגלות למאכל ,  יגורשו מישראל . " הציד נעשה על ידי הארבעה תוך הפרה מודעת של החוק בישראל "
 בית משפט המחוזי בתל אביב דחה היום  ( ראשון )  את ערעורם של ארבעה עובדים זרים מתאילנד שנתפסו לאחר שצדו חוגלות בניגוד לחוק .  בהתאם לדחיית ערעורם ,  יגורשו העובדים מהארץ בימים הקרובים .  
הארבעה נתפסו בחודש דצמבר לאחר פעילות מיוחדת של פקחי רשות הטבע והגנים שאיתרו שקית מלאה נוצות של חוגלה .  בעקבות התגלית נכנסו הפקחים לאזור החממות וערכו חיפוש יחד עם בעל המקום .  לאחר שערכו שיחות עם כל העובדים הזרים במקום בליווי מתורגמן ,  הודו ארבעה מהם כי לכדו וטיגנו למאכל חוגלות .  
על סמך הראיות שצברו החוקרים הוחלט לפעול לגירושם מהארץ בשיתוף עם אנשי משרד הפנים .  העובדים אף הודו כי בעבר הגיעו פקחים למגוריהם והסבירו את מהות הציד הלא החוקי ועל דלת חדרם התנוססה מדבקה גדולה שמפיצה רשות הטבע והגנים ,  ובה האזהרות בשפתם .  החשודים הגישו עתירה מנהלית כדי למנוע את גירושם ,  אך זו ,  נדחתה ,  והעובדים יגורשו .
 בפסק הדין קבעה השופטת גדות : " ציד בלתי חוקי הוא עבירה ,  הציד נעשה על ידי העותרים תוך הפרה מודעת של החוק בישראל ,  על אף שפקחי רשות הטבע והגנים נקטו את כל המאמצים הדרושים להתרעה מפני פעולות כאלו ". 

ארבעה עובדים זרים יגורשו עקב ציד לא חוקי
ארבעה עובדים זרים מתאילנד ,  שהודו כי צדו חוגלות למאכל ,  יגורשו מישראל . " הציד נעשה על ידי הארבעה תוך הפרה מודעת של החוק בישראל "
 
