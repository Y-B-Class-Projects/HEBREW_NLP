נובל סימלס הקנדית מנהלת מו"מ להשקעת 4 מיליון דולר בתפרון
אם תצא העסקה לפועל ,  תקבל תפרון מהקנדים גם נכסים ולקוחות ,  בתמורה למניות ולאופציות בחברה
חברת הטקסטיל שנמצאת בשליטת מאיר שמיר וקרן פימי של ישי דוידי ,  מנהלת משא ומתן עם החברה הקנדית נובל סימלס  ( nouvelle seamless )  אשר מעוניינת להשקיע בתפרון כ-4 מיליון דולר .  בנוסף להשקעה במזומנים ,  תעביר סימלס לחברה הישראלית נכסים ,  הזמנות ,  לקוחות ומוניטין ,  ובתמורה תקבל מתפרון מניות ואופציות בחברה .  סימלס נמצאת בשליטת איש העסקים ווילי ליברמן ועוסקת בתחומי פעילות דומים לאלה של תפרון.תפרון מנהלת כעת בדיקת נאותות  ( דיו-דיליג'נס )  ,  כדי להעריך מה שווי החברה ונכסיה ,  ומה היקף המניות והאופציות שיוקצו בתמורה .  בתפרון מציינים כי המשא ומתן הנוכחי אינו מחייב ,  וכי על מנת להשלים את העסקה יידרשו גורמים נוספים לחוות את דעתם בנושא .  הכוונה היא בין היתר לבנקים ,  שהם נושיה של החברה .  זאת ,  משום שאם תצא העסקה לפועל ,  תשתמש תפרון בבנקים להשקעה בהון חוזר.פעילותה של נובל סימלס ,  בדומה לחברת תפרון ,  מתרכזת בתחום האל-תפר ,  ובמיוחד בהלבשה תחתונה ובבגדי ספורט .  חברת נובל סימלס ,  הממוקמת במונטריאול ,  מחזיקה בבעלותה מפעל שמשתרע על פני כ-4.64 אלף מ"ר.בתחילת השנה נקלעה תפרון למצוקה כלכלית על רקע אובדן הכנסות מלקוחות גדולים כמו נייקי וויקטוריה סיקרט .  מאוחר יותר השנה הגיעה החברה להסדר מסגרת אשראי עם הבנקים  ( לאומי ,  דיסקונט והפועלים )  .  עם זאת ,  מגמת הצניחה לא נבלמה וגם בחציון הראשון השנה היא הציגה הפסדים .
 
נובל סימלס הקנדית מנהלת מו"מ להשקעת 4 מיליון דולר בתפרון
אם תצא העסקה לפועל ,  תקבל תפרון מהקנדים גם נכסים ולקוחות ,  בתמורה למניות ולאופציות בחברה

