ארה"ב :  היקף העיקולים ב-2009 זינק ב-21% - מספר הנכסים שעוקלו הגיע לשיא של 2.8 מיליון
אחד מכל 45 בתים בארה"ב עוקל ב-2009 ;  נוואדה היתה המדינה בעלת השיעור הגבוה ביותר - 10%
העיקולים בארה"ב הגיעו לשיא ב-2009 אך מספרם ימשיך לעלות השנה לנוכח המצב הקשה של שוק התעסוקה והתאוששותו האיטית של שוק הנדל"ן - כך מסרה חברת הנדל"ן ריאלטיטראק.מספר הבתים שעוקלו בארה"ב בשנה שעברה הגיע להיקף שיא של 2.8 מיליון - זינוק של 21% לעומת 2008 ו-120% יותר ממספרם ב-2007.שיעור חדלות הפירעון ועמו גם נפילת מחירי הבתים ומצבה של כלכלת ארה"ב כולה היה גרוע הרבה פחות מכפי שיכול היה להיות הודות לתוכניות למניעת עיקולים ,  ולכך בשל עומס הבקשות לעיקולים - המערכת לא הצליחה לעבד את כולן ,  אמרה ריאלטיטראק.אחד מכל 45 בתים בארה"ב עוקל לפחות פעם אחת בשנה שעברה ,  כמעט פי ארבעה לעומת שנת 2006 .  ברבעון הרביעי האט קצב העיקולים ומספרם ירד ב-7% לעומת הרבעון השלישי אך עדיין היה גבוה ב-18% מהרבעון הרביעי ב-2008.מבין המדינות בארה"ב נוואדה היתה המדינה שבה התרחש מספר העיקולים הגבוה ביותר ,  זו השנה השלישית ברציפות .  יותר מ-10% מהבתים שעליהם היו משכנתאות בנוואדה עוקלו.ריק שרגה ,  סגן נשיא בריאלטיטראק ,  אמר כי הוא צופה שמספרם של העיקולים ימשיך להיות גבוה גם השנה . " בשל הקצב האיטי שבו הבנקים מוכרים את הנכסים המעוקלים ,  אנחנו צפויים להתאוששות איטית ,  ארוכה ומתונה בשוק הדיור ,  שככל הנראה לא יתאושש עד 2013 ",  אמר . " אך אם משמעות הדבר היא הימנעות ממשבר חוזר בשוק הנדל"ן ,  זהו כנראה דבר טוב ". 

ארה"ב :  היקף העיקולים ב-2009 זינק ב-21% - מספר הנכסים שעוקלו הגיע לשיא של 2.8 מיליון
אחד מכל 45 בתים בארה"ב עוקל ב-2009 ;  נוואדה היתה המדינה בעלת השיעור הגבוה ביותר - 10%

