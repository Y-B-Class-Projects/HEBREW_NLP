פרננדז ייפגש עם אבי לוזון ביום ראשון
המועמד הצרפתי לאימון הנבחרת יגיע לארץ בתחילת השבוע הבא .  שייפר פוצץ את המומ עם קרקוב בשל דרישתו למנות צוות מקצועי
ביום ראשון אחר הצהריים תתקיים פגישה במשרדי ההתאחדות לכדורגל בין נציגי ההתאחדות ובין לואיס פרננדז ,  המועמד הנוסף לאייש את תפקיד מאמן הנבחרת הלאומית .
 בתוך כך ,  ווינפריד שייפר ,  המאמן הגרמני המועמד להדריך את נבחרת ישראל ,  נפגש אתמול  ( שני )  בקרקוב עם נשיא ויסלה במטרה לאמן את הקבוצה ,  אך העסקה התפוצצה ברגע האחרון בתום פגישה בת מספר שעות .  הסיבה :  שייפר דרש להביא את כל הצוות המקצועי - מעוזר המאמן ועד המעסה - מגרמניה .  דרישה זו נתקלה בסירוב מוחלט מצד הבעלים בוגוסלב קופיאל .  כידוע ,  בהתאחדות כבר החליטו כי מוטי איוניר יהיה עוזר מאמן הנבחרת ובכל מקרה לא צפויים להסכים לדרישה כזו אם תעלה במו"מ .  
לצד המועמדות לנבחרת שצברה תאוצה בשבועות האחרונים ,  שמו של שייפר בן ה-60 הוזכר בשבועות האחרונים כמועמד המוביל להחליף את מצ'איי סקורזה בויסלה קרקוב הפולנית .  למרות שההתאחדות לכדורגל פרסמה ששייפר יגיע לפגישה בישראל ,  הוא בחר לצאת לפולין על מנת לסגור את תנאיו בקבוצה .  
שייפר לא לקח את מכשיר הטלפון הסלולרי שלו לנסיעה ,  אך כתבים שהתקשרו אליו שמעו מרעייתו כי הוא עושה דרכו לפולין .  עיתוני פולין כבר יצאו בכותרות ענק על מינויו הצפוי של שייפר לויסלה ,  אך נותרו המומים כאשר במסיבת העיתונאים שהתקיימה בשעת לילה הוצג דווקא הנריק קספרצ'אק ,  המאמן הפולני הוותיק ,  כמאמנה החדש של ויסלה .  קספרצ'אק חתם לאחר מו"מ בזק עם קופיאל .  
כזכור ,  ביום חמישי אמר שייפר לוואלה !  ספורט כי הוא מעוניין לאמן את נבחרת ישראל ,  אך הכחיש כי קיבל פנייה רשמית או לא רשמית מגורמים בהתאחדות .
 
פרננדז ייפגש עם אבי לוזון ביום ראשון
המועמד הצרפתי לאימון הנבחרת יגיע לארץ בתחילת השבוע הבא .  שייפר פוצץ את המומ עם קרקוב בשל דרישתו למנות צוות מקצועי

