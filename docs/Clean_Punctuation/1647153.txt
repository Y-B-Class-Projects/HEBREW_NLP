הודו פותחת בשיחות סחר חופשי עם ישראל
שר הסחר והתעשייה של הודו בביקור בישראל :  להרחיב את שיתוף הפעולה בתחומי המים ,  החקלאות ,  הננו-טכנולוגיה והביו-טכנולוגיה
 >  >   " הסחר בין ישראל להודו ממוקד בענפים מסוימים ,  וכדי להרחיבו החלטנו לקיים שיחות על הסכם סחר חופשי בין המדינות לגבי סחורות ,  השקעות ושירותים "  - כך אמר שר המדינה ההודי לענייני סחר ותעשייה ,  ג'יאוטירדיטיה סינדיה ,  שסיים את ביקורו בישראל בסוף השבוע שעבר .  לדברי סינדיה ,  בביקורו בישראל זיהה את תחומי המים ,  החקלאות ,  הביו-טכנולוגיה והננו-טכנולוגיה ככאלה שניתן להרחיב את שיתוף הפעולה בהם . " ישראל והודו חולקות יחסים קרובים הבנויים על קשרי תרבות ואמונה .  ניתן לבנות גם יחסים כלכליים בין המדינות ",  אמר סינדיה בשיחה עם themarker בתום ביקורו בישראל ,  שבמהלכו נפגש עם נשיא המדינה שמעון פרס ,  שר התמ"ת בנימין בן-אליעזר ואנשי היי-טק ומים .  לדברי סינדיה ,  הסחר ההדדי בין המדינות גדל בשיעור ממוצע של 15% בחמש השנים האחרונות ,  אך הוא מאוד ממוקד :  היצוא ההודי ברובו מורכב מיהלומים ,  תרופות ופלסטיקה ,  והיבוא ההודי מישראל מורכב ברובו מדשנים ,  יהלומים ואבני חן וציוד אלקטרוני . " צריך להרחיב את סל המוצרים ",  אמר . " לצורך זה התחלנו בשיחות על הסכם סחר של מדינה מועדפת ,  אך שינינו את המדיניות ,  וכעת הממשלה ההודית הסכימה לפתוח בשיחות על הסכם סחר חופשי  ( דרגה גבוהה יותר של פטור ממכס - א"ק )  בסחורות ,  בהשקעות ובשירותים ",  הוסיף .  סינדיה טוען כי בתחום המים יכולה הודו ללמוד מניהול המים של ישראל .  בתחום החקלאות יש לה עניין בשיתוף פעולה משלב הזרעים והדישון ועד להשקיה . " גם נושאי תרופות ,  ביוטכנולוגיה וננוטכנולוגיה יכולים להיות תחומים של שיתוף פעולה .  לישראל יש טכנולוגיות חדשניות ולהודו בסיס אנושי רחב ,  שוק גדול ויכולות משלימות .  כך גם באנרגיות מתחדשות - לכם יש ידע באנרגיה סולארית ולהודו באנרגיית רוח ",  הוסיף .  גם בתחום התקשורת ,  אמר ,  יש פוטנציאל לשיתוף פעולה .  סינדיה ,  שהגיע לפגישה לאחר ביקור בחברת ההשקיה הישראלית-הודית ,  נען דן ג'יין ,  אמר כי ישראל והודו הן קורבנות של טרור וכי הן יכולות לשתף פעולה בתחומי ביטחון פנים .
 
הודו פותחת בשיחות סחר חופשי עם ישראל
שר הסחר והתעשייה של הודו בביקור בישראל :  להרחיב את שיתוף הפעולה בתחומי המים ,  החקלאות ,  הננו-טכנולוגיה והביו-טכנולוגיה

