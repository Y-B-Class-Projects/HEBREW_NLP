ריצ'רדס : " רוצה להיות חלק מקבוצה היסטורית "
 במנצ'סטר סיטי מוכנים לדרבי מול יונייטד בחצי גמר גביע הליגה  ( ג' ,  22:00 ,  ספורט 2 )  וחולמים על תואר ראשון מאז 1976
השלג הצליח לדחות את המשחק בשבועיים ,  אך כעת העימות הוא בלתי נמנע .  מנצ'סטר יונייטד תתארח מחר  ( שלישי ,  22:00 ,  ספורט 2 )  בסיטי אוף מנצ'סטר סטדיום ,  מגרשה של מנצ'סטר סיטי ,  במסגרת חצי גמר גביע הליגה .  לפני שהשלג הגיע ,  המומנטום בעיר היה שונה .  הסיטיזנס להטו עם רצף ניצחונות משכנע תחת הנהגתו של המאמן החדש ,  רוברטו מאנצ'יני האיטלקי ,  בעוד ביונייטד ליקקו את הפצעים מההדחה המוקדמת בגביע על ידי לידס .  
אבל המשחק לא התקיים במועדו המתוכנן ,  וכעת הסיטואציה הפוכה .  מנצ'סטר סיטי ספגה הפסד ראשון בעידן מאנצ'יני ,  2:0 לאברטון ,  ואילו השדים האדומים חזרו לחייך עם ניצחון קל 0:3 על ברנלי .  בהתחשב בעובדה כי מדובר בדרבי ,  אלכס פרגוסון עשוי לחרוג ממנהגו ולשלוח הרכב חזק . " אני חייב לחשוב על זה ",  אמר המנג'ר הסקוטי . " צריך להסתכל על לוח המשחקים הצפוי לנו וגם על העובדה שנתתי הזדמנויות לשחקנים צעירים בעבר ".  ריו פרדיננד עשוי לחזור לשחק ,  אחרי שלושה חודשי היעדרות בגלל פציעה ,  וגם דימיטאר ברבאטוב כשיר .  
נייג'ל דה יונג ,  קשרה של מנצ'סטר סיטי ,  ממתין לראות מה יחליט פרגוסון . " שמענו על כך שהוא מתכוון לשחק בהרכב החזק ביותר ,  אבל נצטרך לראות מה באמת יקרה ",  טען ההולנדי . " זה חצי גמר ,  אחד המשחקים החשובים ביותר של המועדון בשנים האחרונות ,  כך שנצטרך להיות במיטבנו כדי להעפיל לגמר ,  בלי קשר לשחקנים שיעמדו מולנו ".  משורות סיטי ייעדר רוקה סנטה קרוז הפראגוואי וגם פטריק ויירה עדיין לא כשיר לערוך את הבכורה .
 הגמר האחרון של סיטי היה בגביע האנגלי ב-1981 ,  אז הפסידה הקבוצה לטוטנהאם ,  ובמועדון מקווים לעשות צעד נוסף בדרך לסיים 34 שנים נטולות תואר ,  מאז גביע הליגה ב-1976 . " הגיע הזמן שנשים לזה סוף ",  אמר המגן מיקה ריצ'רדס ,  שמקווה לכפר על הטעות שלו שהובילה לניצחון 3:4 של השדים האדומים בדרבי בליגה . " אני רוצה להיות חלק מקבוצה שעושה היסטוריה ". 

ריצ'רדס : " רוצה להיות חלק מקבוצה היסטורית "
 במנצ'סטר סיטי מוכנים לדרבי מול יונייטד בחצי גמר גביע הליגה  ( ג' ,  22:00 ,  ספורט 2 )  וחולמים על תואר ראשון מאז 1976

