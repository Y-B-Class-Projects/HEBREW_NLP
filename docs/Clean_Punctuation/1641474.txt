טהרן :  אירנים ניסו לתקוף שגרירויות זרות
כמאה פעילים במיליציה דתית של המשטר האירני ניסו לתקוף את שגרירות איטליה בטהרן וצעקו  " מוות לברלוסוקני ".  לפי הדיווחים ,  הם ניסו להסתער גם על שגרירויות צרפת והולנד
 ( צילום :  רויטרס ,  עריכה :  דורון שטיין ) 
עשרות פעילים בתנועה הדתית הבסיג' ,  הנתמכת על ידי המשטר האירני ,  ניסו לתקוף היום  ( שלישי )  את שגרירות איטליה בטהרן .  כך אמר שר החוץ האיטלקי פרנקו פראטיני . " כמאה חברים בבסיג' בלבוש אזרחי ניסו לתקוף את השגרירות וצעקו 'מוות לאיטליה' ,  ו'מוות ברלוסקוני' ",  אמר פרטיני ,  במהלך שימוע בסנאט האיטלקי על המצב באירן .  שר החוץ הוסיף כי אירועים דומים התרחשו בשגרירויות צרפת והולנד בבירה האירנית .
 הבסיג' היא כנופיית של פעילים דתיים הנתמכת על ידי המשטר האירני .  סוכנות הידיעות האירנית פארס דיווחה כי חבריה הפגינו מחוץ לשגרירויות צרפת ואיטליה ,  אך לא נמסר על הפגנת אלימות .  
במהלך ביקורו בישראל בשבוע שעבר תקף ראש ממשלת איטליה ,  סילביו ברלוסקוני את אירן ואמר כי  " מקור בעיית הביטחון של ישראל היא האיום הנשקף מטהרן ".  הוא הוסיף כי  " אירן היא סכנה שמאיימת על כולנו ,  משום שהטילים שלה עשויים להגיע גם לאיטליה ולאירופה .  אני יכול להבטיח שאפעל כדי שכולם יבינו את התוצאות השליליות של מהלך כזה ". 
לאחר הודעתה של אירן מוקדם יותר הבוקר כי החלה בהעשרת אורניום לרמה של 20% ,  אמר דובר הפנטגון כי מזכיר ההגנה האמריקאי רוברט גייטס דיבר עם מנהיגים מאיטליה ,  טורקיה וצרפת לגבי הצורך הדחוף להתקדם לקראת סנקציות נגד אירן בהקדם האפשרי .
 
טהרן :  אירנים ניסו לתקוף שגרירויות זרות
כמאה פעילים במיליציה דתית של המשטר האירני ניסו לתקוף את שגרירות איטליה בטהרן וצעקו  " מוות לברלוסוקני ".  לפי הדיווחים ,  הם ניסו להסתער גם על שגרירויות צרפת והולנד

