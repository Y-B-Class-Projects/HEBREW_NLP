היזמים :  יש עשרות אלפי דירות שניתן לשחרר בשנה הקרובה
 >  >  בפגישה שקיימו ביום רביעי עם אנשי משרד האוצר ציינו הקבלנים כי עשרות אלפי יחידות דיור תקועות בשל סיבות שונות :  כ-8,000 דירות ממתינות בשלבי היתרי בנייה ;  כ-5,000 דירות מאושרות תקועות בשל סוגיות בירוקרטיות במינהל ;  ועוד אלפי דירות תקועות בשל חוסר תכנון .  בפגישה הציעו הקבלנים כמה תוכניות מגירה שעשויות לשחרר קרקעות למגורים .  בין היתר הציעו להאיץ את הרפורמה על הרישוי ,  בנפרד מהרפורמה על התכנון ,  היות ששם קיימת הסכמה בין כל הצדדים . " אחת הבעיות המהותיות שמעכבת בנייה ושיווק קרקעות היא הוצאתם של היתרי בנייה ",  ציין יו"ר לשכת השמאים ,  ארז כהן . " כיום יש בישראל אלפי דירות מאושרות הנמצאות בפקק אדיר ברשויות המקומיות .  שם לוקח יותר משנה להוציא היתר בנייה ,  בין אם לתוספת חדר או לבנייה של 700 דירות .  זה זמן לא סביר בעליל .  הצענו להפריד ברפורמת התכנון את הרישוי מהתכנון ,  היות שעל נושא הרישוי קיים קונצנזוס ,  ולקדם את זה בכנסת בקרוב ".  לטענת כהן ,  קיימות כיום כ-5,000 דירות נוספות שתקועות במינהל מקרקעי ישראל בשל סוגיות בירוקרטיות פעוטות . " מדובר בתוכניות מאושרות ,  שכל מה שדרוש בהן זו חתימה של המינהל ,  אך קיימים ויכוחים על גובה שומה ,  פירושים קנייניים ,  השגות ועררים .  כבר ב-2009 הוחלט על הקמת ועדת השגות בראשות שופט בדימוס ,  שתדון בכל הנושאים הקשורים לחיובים למינהל .  הוועדה הזו טרם נכנסה לפעולה ,  ושיווק הדירות נתקע ".  הקבלנים הציעו בין היתר להעניק הנחות בשיעור של 20% על מחיר הקרקע ,  ליזמים שיקדמו תכנון של מקב"תים - מכרזים על קרקעות לא מתוכננות .  לטענתם ,  רק במרכז הארץ יש כאלפי קרקעות כאלה :  בגני יהודה יש תכנון לכ-4,500 דירות ;  בתל השומר וקרית אונו ניתן לבנות כ-2,700 דירות ;  במגשימים יש תכנון לכ-3,000 דירות ;  במושב גינתון ליד יער בן שמן - כ-2,000 דירות ;  וכך גם בבאר יעקב . " אם יעניקו הנחות ליזמים ,  ישוחררו הרבה קרקעות לא מתוכננות ",  אמר אחד הקבלנים ל-themarker . " השאלה היא כמה המדינה מוכנה לתת עבור הביצוע ".  הקבלנים עמדו על סוגיות נוספות שעשויות לעודד יזמים לשחרר קרקעות ולשווק דירות .  כך למשל ,  הציעו להעניק הנחה על מס שבח במכירת דירות ,  להעניק הקלות בפרויקטים של התחדשות עירונית והקלות במיסוי לעובדים זרים . " לא מספיק שאנחנו משלמים על העובדים הזרים הוצאות סוציאליות ,  כפי שאנו מחוייבים - המדינה מחייבת אותנו גם בשלושה היטלים נוספים :  היטל על ויזות ,  שהייה והסתדרות עובדים .  ביקשנו שלפחות יסירו מאתנו את המסים הדמיוניים הללו ".  לצד הצעות אלה הציעו הקבלנים להחזיר את מס הרכוש ליזמים שמחזיקים קרקעות ולא פועלים לשיווקם . " בעבר הוטל מס רכוש בשיעור של 2% על יזמים שהחזיקו קרקעות ולא שיווקו אותם ",  הסבירו קבלנים בשיחה עם themarker . " עם השנים הקנסות בוטלו ,  וכיום יזמים מחזיקים את הקרקעות מתוך מטרה לשווק אותם במחיר המקסימלי .  הצענו שהמדינה לא תמסה את היזמים בשנה הקרובה ,  ותאפשר להוציא קרקעות בשיווק לשוק ,  ולאחר מכן תגבה מס רכוש בשיעור של 2% ". 

היזמים :  יש עשרות אלפי דירות שניתן לשחרר בשנה הקרובה
nan
