גוגל בעקבות דרישת אירופה לחשוף את סודותיה :  זה יהרוס אותנו 
הנציבות האירופית עשויה לדרוש מגוגל לחשוף את האלגוריתם הסודי שלה ,  בטענה כי הוא פוגע בתחרות החופשית
 >  >  על רקע אפשרות של חקירה נגדה מטעם הנציבות האירופית בחשד שהפרה את חוקי ההגבלים העסקיים באיחוד ,  הגנה ענקית החיפושים המקוונים גוגל על האלגוריתמים שבאמצעותם היא מספקת את תוצאות החיפוש שלה .  בסוף השבוע הודיעה הנציבות האירופית כי קיבלה שלוש תלונות נגד גוגל הטוענות כי הפרה את חוקי ההגבלים העסקיים שהיא בוחנת בימים אלה ,  אם כי עדיין לא החלה בחקירה רשמית .  גוגל טענה כי לא פעלה בניגוד לחוק ,  ופירסמה כי אתר השוואות המחירים הבריטי foundem ,  מנוע החיפוש הצרפתי ejustice והאתר ciao ,  שבבעלות מיקרוסופט ,  הם שהגישו את התלונות נגדה .  לדברי גוגל ,  שלושת האתרים אינם מרוצים מהדירוג הנמוך שהוענק להם על ידי האלגוריתמים של גוגל ,  שגרמו להם להופיע במיקום נמוך בתוצאות החיפוש של גולשים ,  וטענו כי גוגל מנצלת את הדומיננטיות שלה בשוק החיפושים כדי לפגוע במתחריה .  החברות דרשו כי גוגל תחשוף כיצד עובד האלגוריתם המסתורי שלה - מהלך שגוגל סירבה לו במשך שנים ,  בטענה כי אם תחשוף כיצד הטכנולוגיה שלה עובדת ,  חברות אחרות יוכלו לחקות אותה .  בבלוג שפירסמה החברה ,  טען עובד גוגל עמית סינגל ,  האחראי למערכת הדירוג של גוגל ,  כי האלגוריתמים של החברה קובעים את תוצאות החיפוש ללא התערבות אנושית ,  ולכן מניבים תוצאות רלוונטיות ואיכותיות יותר .  עם זאת ,  הודה סינגל כי המערכת של גוגל אינה מושלמת .  ג'וליה הולץ ,  הממונה על הגנתה המשפטית של גוגל מול האיחוד האירופי ,  אמרה בסוף השבוע כי הדרישה לשקיפות של החברה חורגת בהרבה ממה שביקשה הנציבות מחברות טכנולוגיה אחרות כמו מיקרוסופט . " אפילו מיקרוסופט לא נאלצה לחשוף את הקוד של מערכת ההפעלה שלה .  אם מישהו יכריח אותנו לעשות זאת ,  זה יהרוס את המוצר שלנו ",  אמרה הולץ .  עוד אמרה : " אנחנו הראשונים להודות שמנוע החיפוש שלנו לא מושלם ,  אך מדובר בבעיית מחשוב שקשה מאוד לפצח ".  סינגל כתב בבלוג החברה כי  " מנועי חיפוש אחרים נוקטים גישה אחרת כשהם בוחרים במספר תוצאות בבת אחת ,  ובכך אוצרים באופן ידני את מה שתראו בעמוד .  לעומת זאת ,  אנחנו מאמינים שהגישה הזאת תלויה באופן משמעותי בטעם ובהעדפות של אדם אחד ,  ולכן אינה מניבה את התוצאות האיכותיות והרלוונטיות שהאלגוריתמים שלנו מסוגלים להניב ".  עדכונים ושיפורים מדי שבוע בשבוע שעבר פירסם המגזין  " wired "  כתבה מקיפה שבה הוא מסביר כיצד גוגל מצליחה לשלוט בתחום החיפוש המקוון בעזרת האלגוריתמים שלה .  גוגל מקיימת מדי שבוע ישיבות בעניין איכות החיפוש באינטרט ,  שמעדכות את תוצאות החיפוש .  בישיבות אלה משתתפים כמה עשרות מהנדסים ,  מנהלי מוצר ומנהלים בכירים ,  ותכליתן להמשיך לשפר את מנוע החיפוש כל העת . " גוגל צפויה להשיק השנה כ-550 שיפורים באלגוריתמים האגדיים שלה ,  וההחלטה על כל אחד מהם תתקבל בישיבה שבועית מסוג זה ",  נכתב בכתבה .  עוד נכתב כי נדמה שלאלגוריתמים של גוגל  " יש יכולת קסם לתרגם את בקשות המחפשים ,  לא משנה כמה הן מוזרות או כמה שגיאות כתיב יש בהן .  החברה מתייחסות ליכולת הזו בתור איכות חיפוש ,  ובמשך שנים הקפידה החברה לשמור בסוד כמוס את התהליך שבאמצעותו היא מספקת את תוצאות החיפוש המדויקות שלה ".  במשך שנים ניצלה גוגל את האלגוריתמים המסתוריים כדי  " לסדר את המידע בעולם ",  כפי שהחברה עצמה מכריזה . " ואולם בחמש השנים האחרונות קראו שורה של חברות תיגר על הנחת היסוד המרכזית של גוגל :  שמנוע חיפוש אחד ,  מעודכן ומתקדם מבחינה טכנולוגית ככל שיהיה ,  אינו יכול לספק מענה לכל החיפושים .  פייסבוק השיקה התקפה ראשונה עם ההנחה שלה כי אנשים מסוימים יעדיפו לקבל מידע מחבריהם מאשר על בסיס נוסחה בלתי ידועה .  יכולתו של טוויטר לספק זרם מתמשך של עדכונים יצרה את המונח  ? חיפוש בזמן אמת' ,  ו-yelp מסייע לאנשים למצוא מסעדות ,  מכבסות ובייבסיטר לפי דירוג המשתמשים .  אף אחד מאלה אינו מהווה איום לבדו ,  ואולם יחד הם מרמזים כי החיפוש המקוון לא נמצא בשליטת מנוע חיפוש אחד ,  אלא מנוע שכולל סל של שירותים ",  נכתב בכתבה .  מיקרוסופט מצאה את נקודות התורפה לפי המגזין ,  האיום הגדול ביותר על גוגל הוא מנוע החיפוש של מיקרוסופט ,  בינג . " בינג מתמקד במקומות שבהם האלגוריתמים של גוגל אינם מספקים תמיד את התוצאות הרצויות .  כך למשל ,  גוגל מצוינת בכל הנוגע לחיפוש ,  אך לא תמיד מאפשרת גישה בזמן אמת לנתונים משתנים כמו לוחות טיסות ומחירים .  לכן מיקרוסופט רכשה את farecast - אתר שעוקב אחר מחירים של כרטיסי טיסה ומשתמש בנתונים כדי לנבא מתי מחירי הכרטיסים יעלו או יירדו - שמשולב בתוצאות החיפוש של בינג ".   " wired "  סוקר בכתבה את התפתחות האלגוריתמים של גוגל לאורך השנים . " האלגוריתמים של גוגל נמצאים בתהליך של התקדמות מתמדת ,  שכולל תיקונים ושיפורים ,  כדי להניב תוצאות באיכות גבוהה יותר ".  המגזין אף מנה לא פחות משמונה תוספות או עדכונים משמעותיים במנוע החיפוש מאז היווסדו ב-1997 :  בספטמבר של אותה שנה הושק backrub ,  מנוע חיפוש שעבד על השרתים של אוניברסיטת סטנפורד קרוב לשנתיים ,  ובהמשך הוחלף שמו לגוגל .  בקיץ 2001 הושק אלגוריתם חדש למנוע החיפוש .  בפברואר 2003 הוסיפה החברה מאפיין שמעניק יותר משקל לתוצאות חיפוש מאתרים שנחשבים אמינים ,  ובקיץ של אותה שנה הוסיפה גוגל את המאפיין fritz ,  שמאפשר לה לעדכן את האינדקסים באופן רציף .  ביוני 2005 החלה החברה לספק תוצאות חיפוש מותאמות אישית ,  ובדצמבר של אותה שנה הוסיפה את עדכון bigdaddy ,  ששיפר את החיפוש ברשת .  במאי 2007 השיקה גוגל אפשרות לחיפוש תמונות ,  חדשות וספרים ,  במסגרת מה שהגדירה  " חיפוש אוניברסלי ",  ובדצמבר 2009 השיקה אפשרות לחיפוש בזמן אמת ,  שכולל עדכונים מטוויטר ומבלוגים עם פרסומם .  חיפוש באמצעות מנוע החיפוש של גוגל הוא תהליך רב שלבי .  השלב המורכב ביותר הוא קביעת סדר התוצאות ברשימה .  בשלב הזה בדיוק יש חשיבות לחיפוש מבוסס הקשרים ,  שקיים בכל מנועי החיפוש ,  ואולם אף אחד מהמנועים אינו עושה זאת טוב יותר מגוגל ,  קובע המגזין .
 
גוגל בעקבות דרישת אירופה לחשוף את סודותיה :  זה יהרוס אותנו 
הנציבות האירופית עשויה לדרוש מגוגל לחשוף את האלגוריתם הסודי שלה ,  בטענה כי הוא פוגע בתחרות החופשית

