פולקסווגן :  יותר קרבי מ-GTI
תציג בתערוכת ז'נבה ליין ביצועיסטי מורחב של מוצרים תחת הכותר GmbH R .  הג'טה קופה מסתמנת כמועמדת להצטרף
אל מרבית החטיבות בתוך קונצרן פולקסווגן תפורה טכנולוגיה שמטפלת במישור הביצוע והשדרוג של המכוניות .  כך למשל RS באודי או FR וקופרה בסיאט .  גם למתחרות יש תחליף הולם ע"ע M לב.מ.וו או AMG למרצדס .  ומה על פולקסווגן ?  פה עדיין נבצר ממנה תואר מתאים למטרה ובהיעדר מיקוד ספורטיבי ,  הנהגים משוועים למוצרים שמקנים תחושה של בלעדיות בהחזקת כלי-רכב ,  כגון ה-GTI .  
אז ב-GTI - השילוש הקדוש והמיתולוגי ,  סביר שפולקסווגן לא תעיז לגעת .  מה שהופך מכוניות כמו השירוקו R והגולף R לדבר הבא מעל הדגמים המסורתיים של החברה .  כאן נכנסת לתמונה משפחת ה-R ,  זרוע שתצמיח דגמי סופר פולקסווגן כפי שרומז אחד מבכירי החברה לכלי-התקשורת בארה"ב  - " כמו שלמתחרים שלנו יש מהדורות מיוחדות ,  גם לנו תהיינה ".  אלא שלא האמריקנים יזכו בבכורה ,  אלא אירופה עם חשיפה רשמית לחטיבה החדשה שתחזק את התדמית בתערוכת ז'נבה .
 צריך כמובן לעשות הבדלה בין ה-R ליין שנוצר כמענה קוסמטי בלבד ,  לבין ה-R הלוהט המשודך לשירוקו ולגולף ומשנה את כל מהותה של המכונית על הכביש .  לצד שתי אלה ,  נראה כי הג'טה קופה קונספט שהוצגה בתערוכת דטרויט בדרך לחבור למותג החדש אולם עדיין מוקדם להניח מתי זה יקרה בדיוק .  
אם השירוקו והגולף R תקיימנה את הבטחותיהן על הנייר ,  צפויות לנו כמה שנים די מסעירות בתוך הקונצרן אחרי שכבר למדנו להכיר את ה-GTI דור 6 שראויה לכל השבחים המורעפים עליה .  בהסתמך על מה שעושה ה-RS לאודי ,  בהחלט צפוי לנו עתיד מעניין .
 
פולקסווגן :  יותר קרבי מ-GTI
תציג בתערוכת ז'נבה ליין ביצועיסטי מורחב של מוצרים תחת הכותר GmbH R .  הג'טה קופה מסתמנת כמועמדת להצטרף

