בגלל אל-מבחוח :  הפרלמנט האוסטרלי לא יקרין סרט ישראלי
בעקבות פרשת הדרכונים המזויפים והמתיחות בין שתי המדינות ,  החליטה שגרירות ישראל באוסטרליה לבטל הקרנה של הסרט הישראלי  " נודל "  בפני הפרלמנט האוסטרלי
שגרירות ישראל באוסטרליה החליטה לבטל הקרנה מיוחדת של הסרט הישראלי  " נודל "  בפני חברי הפרלמנט האוסטרלי ,  בעקבות פרשיית חיסול מחמוד אל-מבחוח ,  בה היו מעורבים גם דרכונים אוסטרלים ,  זאת על פי הדיווח היום  ( רביעי )  של אתר חדשות אוסטרלי Theage.com.au .  על פי הדיווח ,  בדרך כלל לא מוקרנים סרטים בפני חברי הפרלמנט אולם האירוע היה אמור להוות עבורם ועבור אנשי התקשורת שהוזמנו אליו  " כהזדמנות לחגוג את התרבות הישראלית ". 
אלא שעל פי הדיווח ,  שגריר ישראל באוסטרליה יובל רותם וראש השדולה הפרו-ישראלית בפרלמנט האוסטרלי גלן סטרייל החליטו כי בעקבות פרשת הדרכונים המזויפים בדובאי , " אין זה העיתוי הנכון "  לקיים את האירוע וכי  " עכשיו זה לא הזמן לחגיגות "  כפי שדיווח האתר .  הקרנת הסרט תידחה כנראה לחודש יוני .
 מארגני האירוע אמנם הודיעו כי הביטול לא קשור ללחץ כלשהוא שהופעל עליהם ,  אולם אין זה סוד שהיחסים הדיפלומטים בין ישראל לאוסטרליה נמצאים במשבר .  בשבוע שעבר זומן רותם לשיחת הבהרה על ידי שר החוץ האוסטרלי סטיבן סמית' .  זאת ,  בעקבות הודעת משטרת דובאי לפיה שלושה בעלי דרכונים אוסטרליים השתתפו בפעולת החיסול של אל-מבחוח .
 גם קווין ראד ,  ראש ממשלת אוסטרליה לא חסך התבטאויות בנושא ואמר בראיון לתחנת רדיו מקומית כי  " לא נהיה שקטים בנושא זה - מדובר בעניין המעורר אצלנו דאגה עמוקה .  מדובר בעניין של אמינות ובסיטואציה שבמרכזה שימוש במסמכים רשמיים לצרכים אחרים ".  
במשרד החוץ סירבו להגיב לפניית וואלה !  תרבות בנושא .
 
בגלל אל-מבחוח :  הפרלמנט האוסטרלי לא יקרין סרט ישראלי
בעקבות פרשת הדרכונים המזויפים והמתיחות בין שתי המדינות ,  החליטה שגרירות ישראל באוסטרליה לבטל הקרנה של הסרט הישראלי  " נודל "  בפני הפרלמנט האוסטרלי

