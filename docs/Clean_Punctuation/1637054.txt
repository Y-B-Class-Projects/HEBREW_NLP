פוטבול ישראל :  עניין של מסורת
שתיים ממייסדות ה-IFL ,  ביג בלו ירושלים וחיפה אנדרדוגס ,  ייפגשו ביום שישי במכון וינגייט  ( 11:00 )  למשחק שמבטיח רבות
ליגת ה-IFL מתקרבת לישורת הסופית ,  וביום שישי הקרוב יארחו האנדרדוגס מחיפה את ביג בלו ליונס מירושלים ב-11:00 במכון וינגייט .  זו תהיה התמודדות בין שתי הקבוצות המדורגות בחלק העליון של הטבלה .  הירושלמים במקום השני עם חמישה ניצחונות והפסד בודד ,  ויש להם משחק אחד חסר לעומת החיפאים ,  שנמצאים מקום אחד מתחת ,  עם מאזן של ארבעה נצחונות ושלושה הפסדים .  שתי הקבוצות סייעו לייסד את הליגה במתכונתה הנוכחית ,  לפני שנתיים ,  כשירושלים ניצחה את חיפה בהארכה במשחק הגמר הראשון .  
את הטבלה מובילה קבוצת הסייברס מתל אביב עם מאזן של 1:6 .  הליונס יבואו עם המון מוטיבציה ,  גם כדי להתרחק מהחיפאים בהתמודדות על יתרון ביתיות בפליאוף וגם משום שהם יודעים שניצחון יסייע להם לדלג על פני התל אביבים  ( כיוון שבהתמודדות הפנימית יש יתרון לליונס ,  שניצחו את הסייברס במשחק צמוד ומותח שהתקיים בחודש דצמבר )  .  
המפגש היה מתוכנן להתקיים ביקנעם ,  אולם הועבר בשל שיפוצים במקום .  משחק נוסף שאמור היה להתקיים ,  בין הסייברס לנחיל השחור באר שבע ,  נדחה לשבת ,  ה-27 בפברואר .   לפרטים נוספים ולמתכונת הליגה - לחצו על הלינק שלמטה .  

פוטבול ישראל :  עניין של מסורת
שתיים ממייסדות ה-IFL ,  ביג בלו ירושלים וחיפה אנדרדוגס ,  ייפגשו ביום שישי במכון וינגייט  ( 11:00 )  למשחק שמבטיח רבות

