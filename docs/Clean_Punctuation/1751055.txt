אולמרט :  אם היה מו"מ לשלום - לא היה גולדסטון
רה"מ לשעבר מתח ביקורת חריפה על הממשלה והצהיר : " אם הייתה מדיניות שלום בישראל ,  לא היו בעיות כמו שאירעו עם גולדסטון ".  אולמרט גם תקף את ברק בעקבות אירועי המשט : " מעולם לא היה שר ביטחון שלא ידע את כל הפרטים הטכניים של פעולה לפני שאישר אותה "
  ( צילום :  יגור מזור ,  עריכת וידיאו :  דורון שטיין )  
" אם הייתה מדיניות שלום בישראל ,  לא היו בעיות כמו שאירעו עם גולדסטון ".  כך אמר הערב  ( שלישי )  ראש הממשלה לשעבר אהוד אולמרט .  בכנס  " ביטחון המולדת שערך מכון הייצוא בתל אביב התייחס אולמרט לביקורת שנמתחה על ישראל בעקבות  " מבצע עופרת יצוקה "  ברצועת עזה ואמר : " היה לי סיכום עם האו"ם שתהיה חקירה ,  והיא לא תפורסם לפני שישראל תקרא אותו .  מה קרה אחר כך ,  אני לא יודע ,  כי כבר לא הייתי ראש ממשלה ". 
אולמרט גם מתח ביקורת על שר הביטחון אהוד ברק בעקבות עדותו בוועדת טירקל לחקר אירועי המשט הטורקי לעזה . " שמעתי לאחרונה שהדרג המדיני אחראי רק לאישור פעולה ולא אחראי לפרטים הטכניים שלה .  מעולם לא היה שר ביטחון שלא ידע את כל הפרטים הטכניים של פעולה לפני שאישר אותה .  מי שאומר אחרת לא אומר אמת ,  אם לומר זאת בעדינות ". 
ביחס לקיפאון המדיני אמר אולמרט , " ככל שתהיה הידברות עם הרשות הפלסטינית ,  ניתן יהיה להיאבק טוב יותר בטרור כפי שהיה בתקופתי ".  הוא הוסיף ,  כי בגדה המערבית התרחש שינוי דרמטי . " לראשונה יש תקווה אמיתית שהפלסטינים יוכלו לייצר הנהגה שניתן לסמוך עליה להבטחת תהליך פוליטי אמיתי ",  הצהיר אולמרט .
 עוד אמר ראש הממשלה לשעבר כי  " אחת הבעיות במלחמה בטרור היא לא הידע והטכנולוגיה ,  אלא המודעות של ממשלות להשקיע במלחמה בטרור בגלל סיבות פוליטיות .  השב"כ צריך להיות רק תחת אחריות ראש הממשלה ולא תחת אחריות שר אחר ".  בתגובה לדברי ראש השב"כ יובל דיסקין על שימוש של טרוריסטים בטכנולוגיה ,  אמר אולמרט כי  " הטכנולוגיה הזאת מאפשרת גם לנלחמים בטרור להילחם ,  וזה מדרבן אותנו לפתח כלים חדשים .  תמיד יש חשש שייעשה שימוש מסוכן בטכנולוגיה מודרנית ".  
אולמרט הוסיף כי  " כדי להילחם בטרור אנו זקוקים למערך משפטי שיאפשר מאבק בטרור .  היום ,  מי שנלחם בטרור לא יכול לנסוע למקום שהוא מטרה של טרוריסטים מחשש שייעצר .  זה לא הגיוני .  על הממשלות להתגבר על הנוחות הפוליטית ולהתאים עצמן למציאות .  אולי אפשר היה למנוע את הפיגוע במגדלי התאומים ,  אם היו מסתכלים למקומות שלא היה נוח פוליטית להסתכל ". 

אולמרט :  אם היה מו"מ לשלום - לא היה גולדסטון
רה"מ לשעבר מתח ביקורת חריפה על הממשלה והצהיר : " אם הייתה מדיניות שלום בישראל ,  לא היו בעיות כמו שאירעו עם גולדסטון ".  אולמרט גם תקף את ברק בעקבות אירועי המשט : " מעולם לא היה שר ביטחון שלא ידע את כל הפרטים הטכניים של פעולה לפני שאישר אותה "
 
