האיטי :  בית החולים הישראלי סגר את שעריו
בית החולים הישראלי שטיפל במאות מנפגעי האסון ,  החל בהכנות לקראת חזרתו ארצה .  האוהלים ,  המיטות והשמיכות ייתרמו לנפגעי רעידת האדמה
בית החולים הישראלי בהאיטי סגר את שעריו והצוות התחיל לארוז את הציוד לקראת חזרתו ארצה .  בבית החולים שהקים צה"ל בפורט או פראנס טופלו יותר מ-1,100 פצועים ,  נעשו בו יותר מ-300 ניתוחים ,  ונולדו בו 16 תינוקות .  המשלחת הישראלית תתרום את האוהלים ,  המיטות והשמיכות לנפגעי הרעש .  המשלחת צפויה להגיע ארצה ביום רביעי .
 בתוך כך ,  אמר אמש ראש ממשלת האיטי ז'אן מקס בלריב ,  כי ארצו תהיה זקוקה לחמש עד עשר שנים של בנייה מחודשת ועזרה לאחר שאנשיה נותרו  " מדממים ,  הרוסים וקדושים מעונים ". 
ביום שבת האחרון הודיע האו"ם כי שלב החילוץ וחיפוש הניצולים בין ההריסות יופסק .  צוותי חילוץ מכל העולם הצליחו לחלץ מההריסות כ-132 בני אדם לאחר רעידת האדמה לפני כשבועיים .  עם זאת ,  הסיוע ההומניטארי למדינה יימשך .
 ממשלת האיטי דיווחה כי המניין הרשמי של בני האדם שנספו ברעידת האדמה עלה ל-150,000 .  אולם ,  מספר זה מתייחס רק לגופות שנספרו ונאספו עד כה בעיר הבירה פורט או פראנס ,  ואינו כולל את הגופות שנמצאות באזורים אחרים ,  כמו הערים ההרוסות לוגאנה ,  סמוך למוקד הרעש ,  וג'אקמל ,  בחוף הדרומי .  
בנוסף ,  הספירה לא כוללת מספר רב של גופות שנשרפו על ידי קרובי משפחה לאחר ששכבו מספר ימים ברחובות וגופות שעדיין קבורות תחת ההריסות . " אף אחד לא יודע כמה גופות קבורות מתחת להריסות  200,000 ,  300,000 ?  "  אמרה השרה מארי-לורנס לאסגיו . " מי יודע מהו המספר הכולל של המתים ?  "  לדברי לאסגיו ,  יתכן שלעולם לא נדע מהו המספר הסופי .
 
האיטי :  בית החולים הישראלי סגר את שעריו
בית החולים הישראלי שטיפל במאות מנפגעי האסון ,  החל בהכנות לקראת חזרתו ארצה .  האוהלים ,  המיטות והשמיכות ייתרמו לנפגעי רעידת האדמה

