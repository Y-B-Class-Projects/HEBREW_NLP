פתרון הדיור של מובטלים מחוסרי בית ביפן :  קפסולות פלסטיק זעירות
מלון שינג'וקו בטוקיו מספק מיטות בתאי שינה קטנים בעלות נמוכה בהרבה משכר דירה
יפנים שאיבדו את עבודתם במשבר הכלכלי מצאו פתרון דיור זול יחסית ,  אם כי לא נוח במיוחד ,  בתאי שינה קטנים ,  שעלותם 640 דולר לחודש.מלון שינג'וקו המתמחה בקפסולות שינה פלסטיות נפתח לפני 20 שנים כדי לשמש פתרון לינה לאנשי עסקים שלא הספיקו לתפוס את הרכבת האחרונה לפרברים לאחר יום עבודה עמוס בטוקיו .  עתה מאוכלסות רבות מ-510 הקפסולות שלו - שגודלן כ-1.90 מ' על 1.50 מ' - באנשים חסרי דיור.הפיטורים ההמוניים שהתבצעו ביפן בשנה האחרונה ,  בעיקר על ידי חברות הייצוא ,  הובילו את ממשלת יפן לפתוח מקלטי חירום בתקופת החגים בסוף השנה ,  כדי לסייע לחסרי הדיור .  הממשלה ,  בהובלת המפלגה הדמוקרטית ,  ביקשה להימנע ממחזות של מובטלים המתגוררים באוהלים מול בנייני ציבור כפי שנראו בשיא המשבר ,  בשנה הקודמת . " בעונת החגים הקרה הזו הממשלה תעשה ככל יכולתה לסייע למי שנמצא בקשיים ",  אמר ראש הממשלה יוקיו הטיומה בסרטון שהועלה ליו-טיוב ב-26 בדצמבר.קפסולות השינה מושכרות ב-59 אלף ין לחודש  ( 640 דולר )  ,  למיטה עליונה .  אולם ללא הוצאות נלוות או דרישה לפקדון ,  ועם סדינים נקיים ושימוש חינם בשירותים ואמבטיות משותפים ,  מדובר במציאה בטוקיו היקרה .  בכל קפסולה יש אור ,  טלוויזיה קטנה עם אוזניות ,  מתלים למעילים ,  שמיכה דקה וכרית ממולאת בקליפות אורז .
 
פתרון הדיור של מובטלים מחוסרי בית ביפן :  קפסולות פלסטיק זעירות
מלון שינג'וקו בטוקיו מספק מיטות בתאי שינה קטנים בעלות נמוכה בהרבה משכר דירה

