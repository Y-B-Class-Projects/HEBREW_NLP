 " אם הפועל ת"א תזכה בזכות הקיזוז ,  זאת תהיה ברית מילה "
 חשבתם שאי אפשר לחדור את המופנמות של דבאלישווילי ?  שלא הכרתם את חלוץ מכבי חיפה ?  דברו איתנו אחרי הראיון
אל תתנו לשקט של ולדימיר דבאלישווילי להטעות אתכם .  הוא רואה הכל ,  הוא מבין היטב והוא יודע גם מה המשמעות .  רוצים דוגמה ?  הנה מה שיש לו להגיד על שיטת קיזוז הנקודות בחצי של אבי לוזון : " בתחילת העונה שמעתי על זה וצחקתי .  פעם ראשונה שאני שומע על שיטה כזאת ,  אין דבר כזה באירופה .  רק בישראל אתה יכול להפסיד משחק אחד וכל הליגה הולכת לעזאזל .  הלוואי וזה לא יקרה ,  שהפועל תיקח אליפות בגלל שיטה שהמציאו .  זאת תהיה ברית מילה ,  לחתוך בבשר החי .  שיטת הקיזוז לא לרוחי .  אם לא היא ,  90 אחוז שאנחנו לוקחים אליפות כבר עכשיו ". 
רוצים עוד דוגמה לדעות הברורות של הסקורר הגיאורגי ,  שלא מרבה לדבר בדרך כלל ?  בבקשה : " נבחרת ישראל צריכה רק מאמן ישראלי ,  למרות מה שקרה בקמפיין הקודם שלכם .  אני מדבר על הסכסוכים שאולי היו בין השחקנים למאמן היוצא שלכם .  ראיתי את המקרה של בניון ,  הסכסוך שלו עם המאמן והעוזר שלו  ( משה סיני )  זה דבר שלא צריך לקרות .  זאת כבר בעיה עבורכם .  לא יודע מי צודק ,  אבל זאת בעיה .  אסור שיהיה סכסוך בין מאמן לשחקנים .  ועדיין ,  אני אומר שרק מאמן ישראלי צריך לאמן את הנבחרת שלכם ". 
דבאלישווילי בן ה-23 מבין בדיוק איפה הוא נמצא ,  כפי שאפשר לשים לב ,  ולא פחות חשוב :  הוא מבין לאן הוא רוצה להגיע .  ככל שמבקרים אותו ,  כן ירבה ויפרוץ .  לא מוסר מספיק ?  לא מספיק טוב לרמות הגבוהות של אירופה ?  אתם תתעסקו בשלכם ,  הוא בונה לאט ובהתמדה את דרכו משולי הליגה הגיאורגית אל קבוצה מכובדת באירופה ,  שלב אחרי שלב ,  כשמכבי חיפה אמורה להיות חוליה חשובה בשרשרת החכמה הזו .  דבאלישווילי לא מסתפק במעמדו כאחד החלוצים המוכשרים בכדורגל הגיאורגי ,  הוא מתכוון להגשים זאת ולהפוך למספר 1 .  למה ?  בין היתר כי הוא יודע ש"שער אחד בליגת האלופות לא היה נותן לי כלום .  אני צריך להבקיע חמישה שערים כדי להיכנס לפנקסים ". 
לא סתם מזכיר דבאלישווילי ,  שהתחיל בכלל ככדורסלן  ( "הבנתי שאני צריך להחליף מקצוע .  ניסיתי כדורגל .  בינתיים זה מצליח ")  ,  את ליגת האלופות .  לא משנה כמה הוא יבקיע בליגה ,  תמיד יזכירו לו את מאזן השערים של מכבי חיפה בליגת האלופות וישאלו :  האם הוא מסוגל ליותר כשהירוקים יחזרו לשם . " אני מרגיש יותר מוכן להוביל את מכבי חיפה בעונה הבאה בליגת האלופות .  לכל השחקנים יש יותר ניסיון הפעם ",  הוא מסביר . " רק בישראל ,  אם אתה מבקיע אתה מלך ,  אבל אם לא ,  אתה לא שחקן .  זאת המצאה של הישראלים .  גם האוהדים והתקשורת חושבים ככה .  בשבילי זה טוב אם אני נמדד בכמות .  אני יודע שהייתה תקופה שפחות החמיאו לי והייתה עליי לא מעט ביקורת ,  אבל זה תהליך שצריך לעבור ".   
" למען האמת ,  עניין השערים בליגת האלופות היה יותר חוסר מזל מאשר חוסר יכולת .  בטורינו בופון עצר שני כדורים גדולים .  ההזדמנויות שלי ושל רפאלוב מול באיירן היו מדהימות .  בשביל השוער זאת הייתה הצלה של ממש .  זה נובע מחוסר מזל .  היה כאן גם לחץ פסיכולוגי ,  בגלל ההופעה הראשונה .  הבית הזה היה מאוד חזק ,  לקבוצות היה יתרון עלינו בניסיון שלהן .  אנחנו היינו רגילים לקצב אחר מהליגה הישראלית .  היה גם קצת עניין של לחץ ". 
למזלו של דבאלישווילי ,  היו גם מוקדמות לליגת האלופות .  שחקנים גיאורגיים נוטים להיות לא פעם מופנמים חברתית  ( "בגלל קשיי השפה שלנו ")  ,  לא מרבים להיפתח ,  בעיה שהיתה יכולה להכריע את דבאלישווילי ,  לולא נהנה מפתיחה מדהימה מול אקטובה והצמד שכבש אז ,  שהקל על קשיי ההתאקלמות הטבעיים של זר שמגיע לישראל . " הפתיחה המוצלחת סייעה לי להשתלב במהירות בקבוצה ",  הוא מספר . " אני מאמין שאם לא הייתי פותח ככה את המשחקים במוקדמות הצ'מפיונס ,  היה לי הרבה יותר קשה להתאקלם כאן .  היה לי קושי מנטלי .  הגעתי למדינה חדשה ,  קבוצה חדשה ,  בכל זאת ,  לא קל לשחקן זר להבקיע כבר בהתחלה .  הפתיחה הזאת רק עשתה לי טוב .  הבעיה שלי ,  לפחות בהתחלה ,  הייתה שחשתי בדידות ,  התגעגעתי מאוד הביתה והרגשתי לבד .  אחי הגיע לעשרה ימים לבקר ,  אבל המשפחה שלי מתפרנסת בגיאורגיה ,  הם אנשים עובדים ,  לא יכולים לשהות כאן חודשים ". 
בעזרת השערים המהירים במוקדמות ליגת האלופות ובליגה ובעזרתו של החבר הצמוד פיטר מסיללה  ( "הזר הכי טוב בארץ ")  ,  דבאלישווילי רכש מספיק ביטחון לצלוח את הקשיים ולהוכיח כמה כישרון יש לו .  קושי נוסף שציפה לו היה השינוי בסטטוס .  בסקונטו ריגה הלטבית ,  הקבוצה בה פרץ ,  הוא השחקן המוביל ויש כאלה שאמרו שאפילו אגואיסט .  בחיפה הוא היה חייב להתחיל מאפס . " זה נכון ,  בלטביה הייתי פחות משתף את החברים שלי .  הייתי השחקן המוביל ,  לקחתי את רוב הכדורים ,  הנהגתי את הקבוצה .  לקחתי על עצמי את כל המשחק של סקונטו .  אבל עכשיו הכל בסדר ,  לא ?  היום ,  אם אני עושה משהו לא לעניין ,  לא מוסר או לא מפרגן לחברים שלי ,  אז המאמן מעיר .  יש מצבים שאתה צריך לקחת את הכדור ופשוט לחפש את השער "
 - איזה ליגה טובה יותר ,  הישראלית או הלטבית ?  
" הפערים בין לטביה לישראל לא היסטריים ,  אבל הישראלית טובה יותר .  הטכניקה פה ברמה גבוהה יותר ,  אבל המשחק שם ,  כמו ברוסיה ,  הרבה יותר נוקשה .  הם הולכים חזק על הכדור ".  
- יש תחרות עם ארבייטמן ?  אתה מעדיף לשחק איתו או בלעדיו ?   
" התחרות הגדולה באמת היא לזכות בתואר האליפות .  התחרות בין שלומי לביני היא תחרות בריאה ,  למען הקבוצה ,  לא על חשבונו של אף אחד .  אין בנינו קנאה ,  תאמין לי .  אני צריך להביא תואר למכבי חיפה ,  צריך לקחת את מה שקורה בנינו למקומות חיוביים .  לגבי השיטה ,  זה תלוי מאוד ביריבה .  יש פעמים שאני מעדיף לשחק לבד ,  יש פעמים שאני צריך עוד חלוץ לידי .  תראה מה קרה מול בית"ר ירושלים .  אלישע הוציא אותי ומיד הבקענו גול .  יכול להיות שבמקרה הזה היה צריך חלוץ אחד ". 
- ורמוט ,  ידין ,  נאתכו ושכטר או רפאלוב ,  כיאל גולסה וארבייטמן ?  
" הסגנון של צעירי חיפה שונה משל צעירי הפועל ,  אבל לטעמי השחקנים שלנו מוצלחים יותר ,  טובים יותר מהם ". 
- חלק מהם עשויים לעזוב בעונה הבאה .  מה איתך ?  
" אם מאמן אירופי ירצה אותי ותהיה הצעה טובה עבור מכבי חיפה ,  יש על מה לדבר .  לא יודע מה הסיכוי שאמשיך פה אם תגיע הצעה שטובה לשני הצדדים .  רק אלוהים יודע ".  
- אז מכבי חיפה היא תחנת מעבר בדרך לליגה איכותית יותר ?  
" קרש קפיצה ,  לקבוצות גדולות יותר באירופה .  אני מסוגל להגיע לשם .  גם איטליה ,  אנגליה ,  צרפת וספרד מעניינות אותי ". 
מי שאמור לסייע לדבאלישווילי היא נבחרת גיאורגיה ,  בה הוא מזהה תהליך נכון שיעזור לו להצליח ולהתבלט במסגרת אירופית נוספת ,  ועל הדרך לתת פייט חזק מאוד בבית הישראלי במוקדמות יורו 2012 . " הגיע מאמן חדש ,  טימורי קצבאיה ,  ונשיא חדש .  אני מניח שעכשיו הכל יסתדר .  קצבאיה מאמן מאוד מוכשר .  ראיתי מה הוא עשה עם אנתורסיס בעונה שעברה  ( הוביל אותה לשלב הבתים של ליגת האלופות  א.י )  ונדהמתי .  בכל משחק אני משתדל להראות את עצמי ,  את האיכות שלי .  יש לנו סיכוי לעלות .  גם לקרואטיה ,  יוון ואולי לישראל .  נילחם בכל משחק .  קשה להתנבא מה יקרה בקמפיין הבא .  המאמן הפך הכל ,  יש שינוי מהותי בנבחרת .  בסופו של דבר ,  הנבחרת שתילחם הכי הרבה תעלה .  בניגוד למה שחושבים ,  הבית הזה לא סגור .  אני סבור שלקרואטיה ויוון יש קצת יותר סיכוי .  לישראל ,  גיאורגיה ולטביה סיכוי שווה ". 
- אתה יכול להשוות בין שחקן גיאורגי לשחקן ישראלי ?  
" השחקנים שם מאוד טכניים ,  מאוד מוכשרים .  הבעיה היא במבנה ,  בארגון ,  בהתאחדות .  הליגה די לוקה בחסר מהבחינה הזאת .  יש שחקנים מאוד מוכשרים בגיאורגיה ,  שינוי במערך המנהלי יעזור שם .  ההתאחדות והליגה לא מאורגנות ,  לכן השאיפה של רוב השחקנים היא לעזוב ולשחק בכל ליגה אחרת ,  רק לא בגיאורגיה .  פה זאת ליגה אחרת מבחינת התנאים ,  הכנת השחקנים .  שם יש ארבע או חמש קבוצות מקצועניות ,  היתר לא .  גם המגרשים לא טובים ". 
- ומי הגדולים ביותר ?  
" שלושה לטעמי :  שוטה ארבלדזה ,  קצבאיה וקינקלאדזה .  זה שחקן גדול ,  זה ". 
- ודבאלישווילי ?  
" הו ,  יש לי עוד הרבה עבודה ".  

" אם הפועל ת"א תזכה בזכות הקיזוז ,  זאת תהיה ברית מילה "
 חשבתם שאי אפשר לחדור את המופנמות של דבאלישווילי ?  שלא הכרתם את חלוץ מכבי חיפה ?  דברו איתנו אחרי הראיון

