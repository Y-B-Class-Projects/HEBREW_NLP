גוגל הופכת לספקית אינטרנט
גוגל הודיעה כי תחל לספק תשתית אינטרנט לקהילות ברחבי ארה"ב ,  עם מהירויות של גיגהביט לשניה
בגוגל לא נחים .  רק אתמול הודיעה החברה על השקת שירות חדש בשם Buzz ,  שמביא אלמנטים חברתיים לג'ימייל ,  והיום החברה כבר מודיעה על ניסוי חדש .  הפעם ינסו בחברה לראות כיצד אנשים ישתמשו בקו אינטרנט שמהירותו גיגהביט/שניה  ( 125 מגהבייט לשניה )  .
 בבלוג של החברה פורסם כי גוגל מתכננת  " לבנות ולנסות רשתות תקשורת אולטרה-מהירות במספר מקומות ברחבי ארה"ב ",  וכעת מבקשים בגוגל מפקידים מקומיים ואנשים מהשורה שמעוניינים בכך לכתוב להם ולבקש להצטרף לניסוי .  
בין הסיבות לניסוי מציינים בגוגל את הרצון לראות מה יעשו מפתחים עם רוחב פס שכזה ולבדוק כיצד בונים רשת סיבים אופטיים .  גוגל לא תהיה ספקית התעבורה עצמה בניסוי ,  כי אם רק תספק את התשתית .  לא ברור כמה כל המיזם יעלה ,  הן לגוגל והן למשתתפים  ( שכנראה יצטרכו לשלם על התעבורה ,  ואולי גם על התשתית שגוגל תספק - בשום מקום לא נכתב שזה ייעשה בחינם )  .
 
גוגל הופכת לספקית אינטרנט
גוגל הודיעה כי תחל לספק תשתית אינטרנט לקהילות ברחבי ארה"ב ,  עם מהירויות של גיגהביט לשניה

