הפועל באר שבע ניצחה 0:2 את מכבי נתניה
ברק בדש  ( 56 )  ומאור מליקסון  ( 81 ,  פנדל )  הובילו את הפועל באר שבע ל-0:2 על מכבי נתניה ,  שמקרב אותה לפלייאוף העליון
בהפועל באר שבע הבינו הערב  ( שבת )  שללא ניצחון על מכבי נתניה ,  העניינים רק יילכו והסתבכו .  אז אחרי שינויים בהרכב של גיא עזורי ,  התוצאות הגיעו גם הגיעו ,  והקבוצה שמה קץ לארבעה משחקים ללא ניצחון עם ניצחון גדול בווסרמיל על מכבי נתניה 0:2 ,  שמקרב את המועדון לפלייאוף העליון .
 זה הלך קשה מאוד עבור עזורי ,  שהחליט לפתוח בהרכב עם סיראז' נאסר על חשבונו של דוד רביבו ,  שסופסל באופן מפתיע .  נאסר אמנם לא נתן את התרומה ,  אך לאחר כניסתו של מליקסון ,  השתנה המשחק לכיוונם של האדומים מהנגב .  ברק בדש ,  שהצטרף לקבוצה ופתח לבד בחוד ,  כבש את שער היתרון בדקה ה-56 ומאור מליקסון השלים את המשימה מהנקודה הלבנה אחרי שעבירה בוצעה ברחבה על בדש  ( דקה 81 )  .
 ומה עם מכבי נתניה ?  האם תמה העונה עבור שחקניו של ראובן עטר ?  נראה שאחרי חמישה משחקים רצופים שבהם הקבוצה לא ניצחה ,  הדבר היחיד שהנתנייתים יוכלו להילחם הוא להגיע לפלייאוף האמצעי .  כרגע זה המירב שיכול לצאת מהקבוצה המאכזבת ,  שחוזרת למימדים האמיתיים שלה .
 
דקה 14 - ביוואן פרנסמן בעט כדור חופשי מ-25 מטר חזק .  טברטקו קאלה אמנם שמט ,  אבל הצליח להשתלט בסופו של דבר על הכדור .
 דקה 16 - אופיר דוידזאדה עם פעולה אישית מצוינת באגף שמאל מסר לברק בדש ,  שבעט החוצה .
 דקה 43 - אריסטיד זוגבו היה חייב לקבל כרטיס אדום אחרי שביצע עבירה על אייל שן מחוץ לרחבה ,  אחרי ששחקנה של הפועל באר שבע היה האחרון בדרך אל השער .  למרות זאת ,  השופט חלים זטמה הסתפק בצהוב .
 דקה 47 - דייויד גומז קיבל כדור ארוך ,  קאלה יצא והחלוץ הקפיץ מעליו חלש .  מוריירה הצליח ברגע האחרון לחלץ .
 דקה 53 - קבראל מצא את אחמד סבע ,  שמקו השער מסר כדור לרוחב השער אל בן הרוש ,  שהחטיא מארבעה מטרים .
 דקה 57 - דוידזאדה השתלט על כדור באגף שנשמט מרגלי אלמוג כהן .  המגן חדר לרחבה ומסר לברק בדש ,  שבעט מצוין פנימה וקבע 0:1 להפועל באר שבע .
 דקה 81 - גול !  מליקסון מצא את בדש ,  שחדר לרחבה והופל על ידי אוראל דגני .  מאור מליקסון ניגש אל הפנדל ,  ובעט אותו מצוין פנימה וקבע 0:2 להפועל באר שבע .
 דקה 92 - קלמי סבן בעט מעשרה מטרים ,  קאלה זינק והדף .
 הפועל באר שבע :  טברטקו קאלה ,  אביתר אילוז  ( דוד רביבו 46 )  ,  דנילו מוריירה ,  וויליאם סוארס ,  אופיר דוידזאדה ,  משה אסולין ,  מוחמד אדמו ,  אייל שן ,  סיראז' נאסר  ( יוסי אופיר 68 )  ,  מאור מליקסון  ( חנן פדידה 82 )  ,  ברק בדש .
 מכבי נתניה :  אריסטד זוגבו ,  קלמי סבן ,  ביבאן פרנסמן ,  אוראל דגני ,  עומרי בן הרוש ,  רביד גזל  ( פיראס מוגרבי 75 )  ,  אלמוג כהן ,  פבריסיו קבראל  ( שניר גואטה 76 )  ,  דלה ימפולסקי  ( שלו מנשה 66' )  ,  אחמד סבע ,  דייויד גומז .
 
הפועל באר שבע ניצחה 0:2 את מכבי נתניה
ברק בדש  ( 56 )  ומאור מליקסון  ( 81 ,  פנדל )  הובילו את הפועל באר שבע ל-0:2 על מכבי נתניה ,  שמקרב אותה לפלייאוף העליון

