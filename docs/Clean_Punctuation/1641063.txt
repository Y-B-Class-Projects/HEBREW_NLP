בית"ר כפ"ס-רמת השרון :  מחפשים עידוד לליגה
המארחת מליגה א' דרום רוצה לנצל את הגביע כמקפצה לבריחה מהתחתית .  הקבוצה של יהודה זגורי בכלל חולמת על ליגת העל
לאחר שהמאמן החדש צחי תייר רשם ניצחון בכורה במשחקו השני בקבוצה ביום שישי האחרון ,  תנסה בית"ר כפר סבא לעשות היסטוריה ולעלות לשמינית גמר גביע המדינה לראשונה בתולדותיה .  הקבוצה שיחקה בעבר בסיבוב ח' של הגביע ,  אך הודחה מול הפועל בית שאן של אלישע לוי כשהפסידה 2:0 במפגש היחיד שלה עם קבוצה מהליגה הבכירה .
 הקבוצה של תייר ,  שעלתה מעל הקו האדום ומתרכזת במאבקי ההישרדות בליגה א' מכילה כמה שמות מוכרים כמו קפטן הנבחרת האולימפית לשעבר אוהד צור ,  ניר טואף ,  אחיו של בלם הפועל רעננה איתי טואף ,  אקס מכבי חיפה איציק זעפרני ושוער מכבי הרצליה לשעבר חיים קאופמן . " כמובן שאנחנו אנדרדוג ,  אבל במשחק אחד הכל יכול להיות ",  מספר צחי תייר . " נקווה שנוכל לנצח ולעלות שלב ,  ומזה לשאוב עידוד גם לעבודה הקשה שמחכה לנו בליגה ". 
מנגד רמת השרון מגיעה מצמרת הלאומית כשהיא במקום השני ממנו מעפילים לליגת העל ,  שם מעולם לא הייתה .  הקבוצה של יהודה זגורי מגיעה אחרי שני ניצחונות ברצף וללא שום מורחקים או פצועים .  עם זאת ,  המאמן שוקל לתת מנוחה לחלק משחקניו במשחק מחר ,  אך מקפיד לא לזלזל ביריבה . " המשחק אולי קל על הנייר ,  אבל מה עושים עם הנייר בסוף כולם יודעים ",  מסביר זגורי . " כל משחק הוא קשה ורק אם נעשה אותו קל הוא יהיה קל .  אנחנו מועדון קטן שמעולם לא הגיע רחוק בגביע ואנחנו רוצים לעשות היסטוריה ולהגיע הכי רחוק שאפשר לצד העפלה לליגת העל לראשונה בהיסטוריה שלנו ". 

בית"ר כפ"ס-רמת השרון :  מחפשים עידוד לליגה
המארחת מליגה א' דרום רוצה לנצל את הגביע כמקפצה לבריחה מהתחתית .  הקבוצה של יהודה זגורי בכלל חולמת על ליגת העל

