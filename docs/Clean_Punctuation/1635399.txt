שניים רבים ,  השלישי לוקח
לברון פגש את דוראנט ,  אבל קליבלנד ניצחה 99:100 משלשה של גיבסון .  דנבר עם ניצחון שישי רצוף ,  110:116 על ההורנטס
מלבד למשחק המרכזי והכי חשוב בליגה ,  שהפגיש בין סקרמנטו המסקרנת למיאמי היציבה והמסוכנת ,  נערכו הבוקר  ( ראשון )  ב-NBA עוד תשעה משחקים ,  שהתבררו באופן מפתיע כמסקרנים לא פחות .  האץ'-אפ בין שניים מכוכבי הליגה ,  קווין דוראנט ולברון ג'יימס ,  הסתיים בניצחון דחוק של קליבלנד על הת'אנדר הודות לשלשה גדולה של דניאל גיבסון שמונה שניות לסיום .  אורלנדו הגיעה למגרש הביתי של שארלוט הלוהטת ,  והצליחה לנצח אחרי הארכה בעוד משחק צמוד .  שיקגו הגיעה ליוסטון וראתה את בראד מילר מוליך אותה לניצחון על הרוקטס ,  פורטלנד הפצועה והקצרה הצליחה לנצח בדטרויט את הפיסטונס ,  פיניקס גברה על גולדן סטייט ,  ודנבר ניצחה את ניו אורלינס בעוד מותחן שנגרר להארכה ,  ורשמה ניצחון שישי ברציפות .
 כל תוצאות הלילה:אינדיאנה  ( 29:15 )  - פילדלפיה  ( 28:15 )  107:97שארלוט  ( 21:21 )  - אורלנדו  ( 15:29 )  106:95קליבלנד  ( 11:34 )  - אוקלוהומה  ( 20:24 )  99:100דטרויט  ( 28:15 )  - פורטלנד  ( 18:27 )  97:93מיאמי  ( 20:23 )  - סקרמנטו  ( 28:15 )  84:115יוסטון  ( 19:24 )  - שיקגו  ( 22:20 )  104:97מילווקי  ( 24:18 )  - מינסוטה  ( 36:9 )  94:127דנבר  ( 14:29 )  - ניו אורלינס  ( 20:23 )  110:116פיניקס  ( 19:26 )  - גולדן סטייט  ( 29:13 )  103:112יוטה  ( 18:25  )  - ניו ג'רזי  ( 40:3 )  83:116
עדכונים נוספים בהמשך .
 ללא מו וויליאמס ודלונטה ווסט הפצועים ,  דניאל גיבסון הוקפץ לחמישייה לראשונה מאז דצמבר 2007 ולברון הוליך את ההתקפות של הקאבס ערב המשחק והוכיח שגם מעמדה פחות או יותר של פוינט גארד ,  הוא פשוט יכול לעשות הכל .  גיבסון קלע את השלשה המנצחת 8.7 שניות לסיום ,  אבל לברון הראה את הדרך עם 37 נקודות ,  12 אסיסטים ו-9 ריבאונדים .  שאקיל אוניל תרם שיא עונתי של 22 נקודות ,  גיבסון עצמו קלע 13 וג'וואד וויליאמס הוסיף 12 מהספסל .  החבורה הזו הייתה יותר מדי עבור 34 הנקודות ו-10 הריבאונדים של קווין דוראנט ו-23 הנקודות של ראסל ווסטברוק .  
פיניקס  ( 19:26 )  - גולדן סטייט  ( 29:13 )  103:112
מי שהציל הערב את הסאנס מהפסד ביתי מעט מביך היה דווקא שחקן הספסל גוראן דראגיץ' ,  שקלע 18 משיא הקריירה של 20 ,  ברבע האחרון .  השלשות של הסלובני ניצחו עבור הקבוצה מאריזונה את הרבע הרביעי 23:33 ועזרו לסטיב נאש שאמנם קלע 23 ,  אבל חילק רק 6 אסיסטים מול 6 איבודים .  רובין לופז קלע 16 ואמארה סטודמאייר וגרנט היל הוסיפו 15 כל אחד .  קורי מגטי הוליך את הווריורס עם 27 נקודות ,  סטפן קרי קלע 25 ואנתוני טוליבר הוסיף 19 ו-11 ריבאונדים ,  אבל הווריורס ,  שחסרו את מונטה אליס ,  לא הצליחו לשמור על יתרון איתו נכנסו למחצית השנייה והפסידו .
 יוטה  ( 18:25  )  - ניו ג'רזי  ( 40:3 )  83:116
בתחילת העונה הג'אז עוד רשמו כמה הפסדים מביכים ,  אבל בתקופה הזו הם פשוט גומרים מהר את המשחקים מול נמושות הליגה וזה בדיוק מה שקרה הלילה .  הקבוצה של ג'רי סלואן הגיעה אחרי ניצחון חוץ יוקרתי בסן אנטוניו ,  קלעה ב-67 אחוזים במחצית הראשונה והנחילה לנטס את הפסדה ה-11 ברציפות בקלות .  קרלוס בוזר ,  שקלע 22 ,  הוליך חמישה שחקנים של יוטה בדאבל פיגרס והרשימה נמשכה כך :  פול מילסאפ ומהמט אוקור  ( 11 ריבאונדים )  20 כל אחד ,  רוני ברוור 15 ואנדריי קירילנקו 11 .  יי ז'יאנליאן קלע 16 עבור הלוזרים מאיסט ראת'רפורד וברוק לופז הוסיף 14 .
 ההורנטס היו קרובים לניצחון חוץ מפתיע בקולורדו ,  אבל הגיעו רק להארכה .  בחמש הדקות ארון אפללו כבר דאג שהניצחון יישאר בבית ,  עם שתי שלשות בדרך לשיא עונתי של 19 נקודות .  הדרך לניצחון נסללה דרך ניצחון מוחץ 37:61 בריבאונדים ,  כשכרמלו מוליך עם 30 נקודות ו-11 ריבאונדים וקניון מרטין רושם דאבל-דאבל 15 העונה ,  הפעם בעזרת 20 נקודות ו-14 ריבאונדים .  צ'ונסי בילאפס קלע 20 משלו וכל אלו הספיקו מול 26 נקודות ו-10 אסיסטים של כריס פול ,  20 של דריוש סונגאליה ו-32 בהן התחלקו שווה בשווה פג'ה סטויאקוביץ' ואמקה אוקפור .  
שארלוט  ( 21:21 )  - אורלנדו  ( 15:29 )  106:95  ( לאחר הארכה ) 
הקבוצה מצפון קרוליינה ממשיכה לעשות קולות של פלייאוף ,  אבל הלילה ,  כשההארכה הגיעה ,  הייתה שם רק אורלנדו ,  ששלחה לבובקאטס מסר חד וברור .  ג'אמיר נלסון קלע 6 מה-21 שלו בתוספת הזמן וגם וינס קרטר תרם 21 וחמש הדקות של ההארכה הסתיימו ב-3:14 של המג'יק .  רשארד לואיס קלע 18 ודוויט הווארד אמנם הסתפק ב-10 ,  אבל גם הוריד 20 ריבאונדים .  סטיבן ג'קסון כפה הארכה 1.2 שניות לסיום כדי להשיב את הבובקאטס ממינוס 16 ,  אבל זו כאמור הייתה שירת הברבור של המקומיים ,  אותם הוליך די ג'יי אוגוסטין עם 22 מהספסל .  ג'קסון סיים עם 15 נקודות וריימונד פלטון קלע 14 .  
מילווקי  ( 24:18 )  - מינסוטה  ( 36:9 )  94:127
הבאקס כבר הציגו העונה כמה משחקים משכנעים למדי ולא תמיד ניצחו בהם ,  אבל נגד הקבוצה החלשה מהצפון זה היה קליל ,  כשכל 12 השחקנים נוטלים חלק במשחק וקולעים .  קרלוס דלפינו העמיד שורה סטטיסטית נאה למדי של 24 נקודות ,  8 ריבאונדים ו-8 אסיסטים וברנדון ג'נינגס נהנה מהאין הגנה שמולו בדרך ל-18 נקודות ו-13 אסיסטים מול איבוד אחד בלבד .  האקים ווריק הוסיף 18 וג'רי סטקהאוס קלע 14 .  את הוולבס האומללים הוליך ג'וני פלין עם 20 ,  קורי ברוור קלע 18 וקווין לאב הוסיף 17 ו-12 ריבאונדים .
 בראד מילר גילה שהוא עולה בחמישייה 10 דקות לפני הטיפ אוף בגלל הפציעה של ג'ואקים נואה ,  והחזיר ב-25 נקודות שסייעו לבולס להשיג ניצחון חוץ די מפתיע .  הקבוצה מעיר הרוחות עלתה ל-21:32 בסוף הרבע הראשון והיתרון הזה היה מספיק דיו כדי לבנות עליו עד הסיום ,  כשדרק רוז עוזר למילר עם 20 נקודות משלו וטאג' גיבסון קולע 16 ואוסף 14 ריבאונדים .  קרל לאנדרי הוליך את הרוקטס עם 22 נקודות ,  ארון ברוקס ולואיס סקולה קלעו 20 כל אחד .
 אינדיאנה  ( 29:15 )  - פילדלפיה  ( 28:15 )  107:97
אולי זה רק מקרה ,  אבל הסיקסרס ניצחו בשני המשחקים שלהם מאז ההכרזה על כך שאלן אייברסון יפתח בחמיישית המזרח באולסטאר ובאופן כללי נראה שמצב הרוח בקבוצה טוב מאוד .  אייברסון היה סולידי למדי הלילה עם 17 נקודות ו-3 אסיסטים ,  אבל אלטון ברנד שקלע 23 ות'אדיוס יאנג שהוסיף 22 ו-10 ריבאונדים ,  היו טובים מספיק כדי להוליך את האורחים לניצחון .  22 נקודות של דני גריינג'ר ו-17 של איי ג'יי פרייס ,  לא עזרו לפייסרס .  
דטרויט  ( 28:15 )  - פורטלנד  ( 18:27 )  97:93
פורטלנד הפצועה והמוכה נאלצת לשלוף כל פעם שפן אחר מהכובע ,  והפעם ,  אחרי שגם ג'ריד ביילס יצא מהרוטציה ,  היה זה מרטל וובסטר שהתעלה בסגל הקצר של מקמילן שכלל שמונה שחקנים בלבד .  וכשהסגל קצר ,  כולם תורמים :  וובסטר קלע שיא קריירה של 28 נקודות  ( 6 מ-13 מעבר לקשת )  עם 7 ריבאונדים ,  למרקוס אולדרידג' תרם 21 ו-8 ,  אנדרה מילר קלע 11 וחילק 13 ,  סטיב בלייק קלע 11 ומסר 10 ,  רודי פרננדז קלע 19  ( 10 מ-10 מהעונשין )  ,  והבלייזרס מראים אופי ,  אומץ ונחישות .  מי שהיסס לגבי המלחמתיות של הבלייזרס קיבל אותה בדמות תגרה שכמעט התפתחה אחרי עבירה מכוערת של צ'רלי וילאנואבה על פרננדז ,  כשבסיומה ג'ואן הווארד והכסחן וילאנואבה ספגו רק טכניות אך לא הורחקו .  ריפ המילטון קלע 25  ( 11 מ-11 מהקו )  וחילק 9 אסיסטים לפיסטונס ,  רודני סטאקי הוסיף 20 ,  וילאנואבה קלע 17  ( רק 1 מ-9 מעבר לקשת )  ,  והפיסטונס גמרו את המשחק 19 אחוז מהשלוש  ( 4 מ-21 )  .
 
שניים רבים ,  השלישי לוקח
לברון פגש את דוראנט ,  אבל קליבלנד ניצחה 99:100 משלשה של גיבסון .  דנבר עם ניצחון שישי רצוף ,  110:116 על ההורנטס

