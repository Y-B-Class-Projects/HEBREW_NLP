גיא לוזון : " החזרנו את התשוקה והרעב "
 מאמן בני יהודה יודע מה הוביל לניצחון על נתניה : " היינו קשוחים ונחושים ".  עטר על הסגל : " יכול להיות שיהיו עוד שינויים "
 צילום ועריכת וידאו :  יותם רונן 
אחרי שני משחקים ללא ניצחון ,  בני יהודה עבדה קשה בדרך ל-1:2 על מכבי נתניה .  צמד של פדרו גלבאן  ( 17 ,  81 )  הפך שער יתרון מוקדם מרגלי רביד גזל כבר בדקה הרביעית .  בני יהודה מסיימת את הסיבוב הראשון במקום הרביעי עם מספר נקודות זהה לזה של מכבי תל אביב השלישית ,  בעוד נתניה נעצרה לאחר ארבעה ניצחונות רצופים .  
נציגי גנק הבלגית ,  שהגיעו למשחק על מנת לצפות בלירוי צעירי מבני יהודה ושניר גואטה ממכבי נתניה התרשמו מאוד מהשניים ואמרו לסוכנם דודו דהאן כי  " הם השניים שהכי הרשימו על המגרש ".  הבלגים לא הצהירו בינתיים על כוונותיהם לגבי השניים ורק בימים הקרובים יחליטו האם לנסות לרכוש אחד מהם או את שניהם כבר בינואר ,  או האם להכניסם לרשימת השחקנים שתחת מעקב המועדון לקראת העונה הבאה .
 הבלגים גיששו אצל אנשי נתניה לגבי עלותו של גואטה ולפי גורמים במועדון ,  נציגי גנק נשמעו מעוניינים מאוד בקשר הצעיר וצפויים להגיש הצעה לרוכשו בסכום שיגיע למאות אלפי דולרים .  לירוי צעירי ,  שעדיין משרת בצה"ל ,  בוחן בימים אלה אפשרות להגיש בקשה לשלטונות צה"ל לשחרור מוקדם בכדי לאפשר לו לצאת לאירופה .  אם הבלגים יודיעו בימים הקרובים לדהאן כי הם מעוניינים בקשר בני יהודה ,  צעירי צפוי לפתוח באופן מיידי בהליכים ,  בהם נקט גם איתי שכטר ,  אלמוג כהן ורמי גרשון .
" ההרגשה מצוינת .  אני חושב שהיה פה משחק היום עם קצב לא נורמלי ,  משחק מצוין ",  אמר בסיום גיא לוזון . " השחקנים שהיו על כר הדשא נתנו מאמץ עילאי ,  מזמן לא ראיתי קבוצה כל כך נמרצת ומחויבת .  נתניה רצה בלי הפסקה והקשתה עלינו .  אני חושב שהיום היינו מאוד קשוחים ומאוד נחושים ,  רצינו מאוד וכשעושים את כל הדברים האלה אז מנצחים .  החזרנו קצת את התשוקה והרעב למשחק שהיו חסרים לנו קצת במחזורים האחרונים בהם לא לקחנו נקודות .  בלי תשוקה ורעב ,  קשה מאוד לקחת נקודות ואני שמח שחזרנו לנצח .  " אמרתי לשחקנים שלי לפני המשחק שאנחנו לא חייבים לנצח ,  אבל אנחנו חייבם לתת הכל כי ברגע שניתן הכל אז באופן טבעי גם ננצח ",  המשיך לוזון . " אני שמח מאוד שזה מה שקרה כי זה היה משחק מאוד משמעותי מבחינתו .  נתניה התחילה לצמצם פערים בצמרת ואני שמח שסיימנו את הסיבוב הראשון עם טעם טוב ,  ובנוסף קטענו לנתניה רצף אדיר .  הם הגיעו למשחק במומנטום ולכן המשימה היתה קשה שבעתיים .  בסך הכל ,  אנחנו מאוד מרוצים וצריך להמשיך הלאה ".  
לוזון סיכם בקצרה את הסיבוב ואמר : " לא ניצחנו את הגדולות ,  מכבי תל אביב כן ולשתינו יש את אותה כמות נקודות בטבלה ".  על האסים שלו ,  אלירן עטר ופדרו גלבאן ,  הוסיף : " בשביל זה הם מקבלים משכורת ,  והיום הם זכו לשכר כי הם עבדו מאוד קשה .  כשעובדים קשה ,  יש תמורה לאגרה ".  
כובש הצמד פדרו גלבאן : " המשחק היום היה ההזדמנות שלנו לתקן דברים שלא הלכו לנו במשחקים האחרונים .  אני מאוד שמח שהבקעתי והובלתי את הקבוצה לניצחון ,  ומקווה להמשכיות .  אנחנו רוצים להמשיך ברצף של נצחונות ,  ואני בטוח שנוכל לעשות את זה כי אנחנו מאמינים בעצמנו .  המילה אליפות היא לא רלוונטית ,  אנחנו רוצים לנצח כמה שיותר ,  לשמח את הקהל ולהישאר בצמרת ". 
נתניה ,  כאמור ,  נעצרה לאחר ארבעה ניצחונות רצופים וסיימה את הסיבוב הראשון במקום השביעי .  בהחלט הישג גדול לאור פתיחת העונה האיומה . " במחצית הראשונה הגענו למצבים ,  אבל לא ניצלנו אותם .  במחצית השניה הם היו קצת יותר טובים מאיתנו .  בסך הכל היה משחק פחות או יותר שווה כוחות ",  ניתח ראובן עטר את הפסד קבוצתו בהתייחסו להחמצות הגדולות של אוקוצ'ה ושניר גואטה .  
המאמן דיבר על המטרות של נתניה ,  שברחה מהתחתית : " המטרות שלנו היו לא להתברג בפלייאוף התחתון ואנחנו רחוקים ממנו .  מצד שני ,  ככל שנתקדם ונצליח תמיד נסתכל למעלה .  עם כל המהפכה שהקבוצה עברה ,  אי אפשר לצפות שתהיה הצלחה כמו בשנים הקודמות ".  על שינויים אפשריים בסגל לקראת ינואר הוסיף : " יכול להיות שיהיו עוד שינויים ,  אבל מניסיון של כמה שנים ינואר בדרך כלל לא מביא הרבה בשורות טובות .  צריך הרבה מזל למצוא שחקנים טובים ,  פנויים ,  ובכושר ".  
הקפטן אלמוג כהן הוסיף : " במחזורים האחרונים אנחנו מציגים כדורגל טוב וזה מתבטא בתוצאות ,  אבל היום עשינו טעויות במשחק ,  נענשנו ובגלל זה הפסדנו ".  בעוד מספר ימים יהפוך הקפטן לשחקן חופשי ועל פי חוק בוסמן ויוכל לסכם בכל קבוצה שתחפוץ בשירותיו לעונה הבאה ללא אישורה של נתניה . " לא פוגע בי שבנתניה לא מזדרזים להציע לי חוזה .  אני לא פוסל קבוצה אחרת ,  אבל יש עדיפות לנתניה ",  אמר כהן .
 
גיא לוזון : " החזרנו את התשוקה והרעב "
 מאמן בני יהודה יודע מה הוביל לניצחון על נתניה : " היינו קשוחים ונחושים ".  עטר על הסגל : " יכול להיות שיהיו עוד שינויים "
 
