מרוקנים את הבית - ומוכרים את התכולה באינטרנט
ברחבי ארה"ב בעלי נכסים  " מפשיטים "  את בתיהם רגע לפני שהבנק מעקל אותם - ומציעים למכירה את הסחורה באתר  " קרייג'ס ליסט "
 ניו יורק טיימס  >  >  תושב לאס וגאס שפירסם מודעה באתר המודעות  " קרייגס ליסט "  לא עשה מאמצים מיוחדים להסוות את כוונותיו . " מפשיטים את הבית - לפני עיקול ",  נכתב במודעה ,  שבה הוצעו למכירה ארונות המטבח ,  משטחי השיש ,  הכיורים ,  האסלות ,  הדלתות ,  מכשירי החשמל והממטרות .  אפילו עצי הדקל שבחצר הועמדו למכירה - אבל  " אתם תחפרו ",  צוין במודעה .  בנוואדה ובמדינות נוספות שנפגעו קשות מהמשבר בשוק הדיור ,  מכירת מוצרי חשמל ופריטי ריהוט מבתים בהליכי עיקול היא עניין שבשגרה . " קרייגס ליסט "  מתפקד כבזאר למכירת פריטים מבתים מעוקלים ,  כשבמקרים רבים בעלי הנכס הם אלה ש"מפשיטים "  את הבית מתכולתו ,  רגע לפני שהבנק מעקל אותו בשל אי עמידה בהחזרי המשכנתא . " זה לא פשע "  אם נראה כי הדבר מצריך קריאה למשטרה ,  זה משום שמדובר במצב כזה - לפחות במדינת אריזונה ,  שבה הבולשת הפדרלית  ( fbi )  השתמשה ב"קרייגס ליסט "  כדי לעצור כמה אנשים בגין ניסיון למכור תכולה של בתים מעוקלים .  העצורים הואשמו בעבירה על חוקי ההונאה של המדינה .  באזורים אחרים של ארה"ב המשטרה אינה יכולה לעשות דבר בנדון .  מתברר כי בכמה מהמדינות שנקלעו למצוקה ,  כמו נוואדה ,  אין חוקים נגד מכירת תכולה של נכסים לפני עיקולם .  חוזי המשכנתאות אמנם אוסרים זאת ,  אבל הפרת חוזים אלה היא עניין אזרחי ,  ולא עבירה פלילית . " אם בעל הנכס מוכר את תכולת הבית בזמן שהוא עדיין בבעלותו ,  זה לא פשע ",  אומר ביל קאסל ,  דובר משטרת לאס וגאס .  כך גם בפלורידה ,  מדינה נוספת שבה שיעור עיקולים גבוה במיוחד .  כמה תובעים וסוכנויות משטרתיות במדינה אמרו כי אם החוקים לא ישונו ,  התנהלות כזו תוכל להיפתר רק במאבק משפטי בין הלווה לבנק בבית משפט אזרחי .  אפילו באריזונה ,  שבה יש חוק האוסר על הפשטת בתים מתכולתם ,  הורשעו רק כמה מוכרים ,  אף שבמדינה  " הופשטו "  אלפי בתים .  ג'ולי הלפרטי ,  ראש מחלקת הונאת המשכנתאות בסוכנות fbi בפניקס ,  מסבירה כי באריזונה השוטרים חייבים לתפוס את העבריינים בעת ביצוע הפשע ,  כדי שניתן יהיה להרשיעם : " ניתן לעשות זאת רק בפרק זמן קצר ביותר .  ברגע שהבתים ננטשים ,  כל אחד יכול לרוקנם ".  הנתונים הסטטיסטיים בנוגע למכירת תכולה של בתים הנמצאים בהליכי עיקול אינם מהימנים .  עם זאת ,  גם לפי הערכות שמרניות מדובר בבעיה חמורה ,  במיוחד באזורים שבהם שוק הדיור התרסק כתוצאה מהמשבר ,  כמו מרכז אריזונה ,  דרום-מערב פלורידה ואזור לאס וגאס .  ברוב המקרים הבנקים אינם פועלים לעצירת בעל בית שנחוש בדעתו לרוקן את הנכס מתכולתו .  הם יכולים להגיש תביעה נגדו - אבל ההוצאות והקשיים הכרוכים בצעד כזה בדרך כלל מונעים מהם לעשות זאת .  הרוכשים התגלו כשוטרים סמויים ואולם חרף הקשיים כוחות האכיפה אינם מרימים ידיים .  רנדולף גוזמן ,  42 ,  שרכש בית להשקעה בפניקס ,  נעצר כשניסה למכור מכשירי חשמל ופריטים אחרים מהבית ,  זמן קצר לפני שהבנק תיכנן להעמידו למכירה פומבית .  גוזמן פירסם מודעה ב"קרייגס ליסט "  ומצא זוג נשוי שהיה מעוניין לרכוש את המזגנים ,  את ארונות המטבח ,  את מאוורר התקרה ואת גופי התאורה ב-2,300 דולר .  הם נפגשו בבית ,  הממוקם בסורפרייז ,  פרבר מרוחק של פניקס ,  וגוזמן קיבל מקדמה בסך 400 דולר .  ואולם בני הזוג היו שוטרים מוסווים ששיתפו פעולה עם ה-fbi ,  כפי שגילה גוזמן לאחר שנכבל באזיקים והוקראו לו זכויותיו .  גוזמן הודה באשמת הונאת נושים ,  ואם לא יבצע עבירה דומה בשנה וחצי הקרובות - הוא לא ירצה מאסר בפועל ורק ישלם קנס של כמה מאות דולרים .  בעקבות פרסומים אודות מעצרו של גוזמן ושל אנשים נוספים ,  שנתפסו בשעה שניסו לרוקן את בתיהם ,  נרשמה בפניקס צניחה במספר המודעות ב"קרייגס ליסט "  למכירת פריטים מבתים מעוקלים . " זאת היתה המטרה שלנו - להפיץ את הבשורה שהפשטת בתים מעוקלים מתכולתם אינה חוקית ",  מדגישה הלפרטי .  השוטרים בלאס וגאס היו רוצים ללכת בעקבות עמיתיהם בפניקס ,  אבל החוקים בנוואדה מונעים מהם לעשות זאת . " אין לנו הכלים לתבוע - מדובר בסוגיה שהמחוקקים צריכים לטפל בה ",  אומר דיוויד רוג'ר ,  התובע המחוזי של מחוז קלארק ,  הכולל את לאס וגאס .  עם זאת ,  יש הרואים בחיוב את המצב הנוכחי .  ג'סטין צ'ליני ,  29 ,  בילה את הקיץ האחרון בניסיונות כושלים לקבל משכנתא .  לבסוף ,  בלית ברירה ,  נאלץ לגייס כסף מקרובי משפחה ורכש דירת ארבעה חדרים בהוליווד ,  פלורידה .  בעבור הדירה ,  שתכולתה נמכרה על ידי בעליה הקודמים ,  הוא שילם 111 אלף דולר . " אני דווקא מודה להם על שרוקנו את הבית .  כתוצאה מכך הוא עלה לי הרבה פחות ",  אומר צ'ליני ,  שאת ביתו החדש הוא מרהט בזול באמצעות מכשירים ופריטים שהוא קונה ב"קרייגס ליסט ". 

מרוקנים את הבית - ומוכרים את התכולה באינטרנט
ברחבי ארה"ב בעלי נכסים  " מפשיטים "  את בתיהם רגע לפני שהבנק מעקל אותם - ומציעים למכירה את הסחורה באתר  " קרייג'ס ליסט "
 
