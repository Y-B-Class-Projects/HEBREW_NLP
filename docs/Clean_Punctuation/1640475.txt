X5 מתחדש
ב.מ.וו חושפת מתיחת פנים חיונית לקרוסאובר הוותיק בהתאמה לאקלים המשפחתי .  יחומש במנועי בנזין ודיזל מוגדשים וידידותיים יותר לסביבה
ב.מ.וו חושפת את הקרוסאובר X5 במתיחת פנים קלה ,  ומעדכנת את מצבת מנועיו בטכנולוגיות בעירה אקולוגיות לפני הבכורה העולמית בתערוכת הרכב בז'נבה .  הדגם המחודש ,  זוכה השנה להופעה מודרנית המעגלת את קצוותיו ,  ומשנה במעט את אופיו האגרסיבי לטובת מראה מלוטש ומעודן .  
בהיבט החיצוני נראה ה-X5 פחות כעוס ושרירי מקודמו ,  תודות להחלפת כל השבכה הקדמית ושינוי בתי התאורה .  בחזית למשל ,  הותקנו פתחי יניקה גדולים ועמוקים יותר וכך גם הורחב פתח התעלה המרכזי תחת תצורת ה'ריאות' המסורתית .  מאחור ניכר שינוי פחות מודגש ,  אולם עדיין חלה הקפדה על האלגנטיות והשמרנות הבסיסית של המודל .
 תא הנוסעים נותר זהה בגודלו ,  ולכן הממדים והיקפו של ה-X5 די דומים .  איכות החומרים השתפרה קמעה ,  ובמרכז העניינים הושתלה בקרת ה-ConnectedDrive'' עם שליטה סלקטיבית על מערכות דינאמיות חשובות כמתלים אדפטיביים ,  מערכות יציבות וכדומה .  עוד במסגרת החידושים ל-X5 התווספו מנגנוני סיוע לנהיגה שטרם נכללו בדגם זה בעבר וביניהם בקרת חנייה מתוחכמת עם ראייה היקפית ,  הקרנת מידע על השמשה הקדמית ,  פנסי חזית עוקבי פנייה ,  בקרת סטייה מנתיב ועוד .  
תוספת אופציונאלית תהה שורה שלישית והעצמת יכולת השינוע לשבעה אנשים ,  ללא הפחתת נפח תא המטען לו 620 עד 1,725 ל' עת קיפול שתי שורות המושבים .
 ב.מ.וו מבטיחה לשמר את תכונות הניהוג של ה-X5 גם בדור המחודש ,  אולם תעשה זאת עם עזרה קלה מהחטיבה הירוקה של היצרנית  'EfficientDynamics' .  פרט למנועים הקיימים שירוויחו מהשדרוגים למערכות ההינע ,  הבשורה המהותית תהה הוספתן של יחידות טורבו בנזין ודיזל חדשות למשפחה בשידוך לתיבת הילוכים עם שמונה יחסי העברה שמגיעה ממכונית הדגל סדרה 7 .  
ב.מ.וו בחרה להתקין ב-X5 שלושה מנועים חדשים ממשיכי דרך לשורותיו בשלב הנוכחי ,  במקום מנועים קיימים .  מנוע הדיזל הנמכר ביותר של החברה ,  ה-30D ,  יזכה לעלייה בעקומת העוצמה אל 241 כ"ס ,  יאיץ ל-100 קמ"ש ב-7.6 שניות ומנגד ,  יפחית את שיעור צריכת הדלק ב-15 אחוזים .  כלומר ,  יחזיר בממוצע כ-13.5 ק"מ לליטר .  
מנוע ה-D40 יחליף את ה-D35 ויפיק 301 כ"ס ו-62.2 קג"מ ממנוע שישה צילינדרים כפול טורבו .  הוא גם חסכוני יותר בשמונה אחוזים מקודמו ,  ול-100 קמ"ש משוגר בתוך 6.6 שניות בלבד לעומת 7 שניות ב-D35 .  בהתאמה ישירה ,  שני מנועי בנזין חדשים מופקדים על ההנעה במקום שתי יחידות קודמות ;  הראשון שבהם הוא ה-35i שמחליף את ה-30i .  לזה עוצמה משודרגת בכ-33 כ"ס על פני הדור היוצא ומייצר כ-41.4 קג"מ ו-301 כ"ס .  מרשים עוד יותר כי זמן המיאוץ ל-100 קמ"ש מתקצץ בשנייה ושתי עשיריות אל 6.8 שניות לעומת ה-30i .  צריכת הדלק תעמוד על כ-10 ק"מ לליטר במשולב .  
מנוע הקצה של ה-X5 יהיה ה-V8 עתיר העוצמה ,  החמוש בשני מגדשי-טורבו ומערכת הזרקת דלק שנלקחה מאחיו הגדול והמשונה ה-X6 .  יחידת ה-50i  ( במקום 48i )  תספק 402 כ"ס ו-62.5 קג"מ ,  החל מ-1,750 סל"ד .  הקרוסאובר החזק ביותר בהיצע של ה-X5 יאיץ ל-100 קמ"ש בתוך 5.5 שניות ,  כלומר 1.1 שניות מהר יותר מקודמו ,  אולם תצרוכת הדלק תנוע באיזור ה-7 ק"מ לליטר .
 את ה-X5 תציג ב.מ.וו בתערוכת הרכב בז'נבה ותחל לשווקו במחצית השנה .  גם אלינו יגיע הקרוסאובר המחודש ,  אולם טרם נמסרה תגובת היבואנית 'קמור' על מועד הנחיתה .
  .
 
X5 מתחדש
ב.מ.וו חושפת מתיחת פנים חיונית לקרוסאובר הוותיק בהתאמה לאקלים המשפחתי .  יחומש במנועי בנזין ודיזל מוגדשים וידידותיים יותר לסביבה

