המקצוענים 
קובי חקק ,  מנכ"ל רשת רולדיןותק בגלישה : " זה 15 שנה שאני נוסע פעם בשנה למשך שבוע .  אני גולש מאוד מהר אבל נמנע מקפיצות ופעלולים בשל בעיות בברכיים ".  סקי או סנובורד : " התחלתי מסקי ,  אבל תמיד הייתי צופה מרחוק בסנובורדיסטים ומקנא בהם .  רק לאחר שש שנים של גלישה ,  בגיל 33 ,  החלטתי שזה עכשיו או לעולם לא ,  וזו היתה החלטה משמעותית כי אתה מחכה כל השנה לחופשה הזו וסוף-סוף כשהיא באה אתה לא רוצה לבזבז אותה על ללמוד הכל מחדש .  אבל לא התחרטתי על כך ,  כי סנובורד זה הרבה יותר כיף .  הציוד הוא שלי ,  אותו קניתי לפני שמונה שנים ".  אתרי סקי אהובים במיוחד : " אני אוהב את האתרים באוסטריה ואת אישגיל בפרט .  גם מאיירהופן וסאן אנטון הם אתרים מצוינים ,  בעיקר בגלל האווירה הצעירה ובגלל התחזוקה המצוינת .  הייתי גם באתרי סקי באיטליה וצרפת ,  שם אולי יותר רומנטי עם מסעדות טובות יותר ,  אבל האווירה אנמית בהשוואה לזו שבאוסטריה ".  מה חשוב באתר סקי : " חשוב שיהיו מרחבים עם הרבה מסלולים ושיהיו מרווחים ,  שהמתקנים יהיו טובים ושירותי הרפואה ,  הטיפול והחילוץ יהיו ברמה גבוהה ".  הרכב המשלחת : " אנחנו חבורה של בני 40 פלוס ,  שמורכבת מהאחים שלי ועוד חברים .  נסיעה של גברים בלבד על טהרת הסנואובורד והסקי ".  חבילה או מרכיבים לבד : " אנו מעדיפים לרכוש טיסות ומלונות בנפרד .  זה אולי יוצא קצת יותר יקר מחבילות סקי ,  אבל זה משתלם כי המלונות שאני בוחר קרובים מאוד למסלול ".  דני רופ ,  חזאי ואיש עסקים ותק גלישה : " אני גולש עשר שנים ומשתדל לנסוע כל שנה למשך שבוע .  אם אני מצליח לגנוב עוד כמה ימים ,  מה טוב .  אני אוהב את המהירות ,  אך פחות עושה קפיצות או יורד מחוץ למסלולים ".  סקי או סנובורד : " אני עושה סקי ואת כל הציוד רכשתי לפני חמש שנים בערך ".  אתרי סקי אהובים במיוחד : " אישגיל שבאוסטריה הוא אתר שמתוחזק ברמות גבוהות במיוחד ,  השלג שם מדהים והאתר עצמו גדול ומגוון .  סאן אנטון גם הוא אתר מעולה שמיועד לגולשים היותר מנוסים .  בצרפת ,  ששם בהרבה אתרים אתה גולש חזרה אל החדר מרוב שבנו את המלונות כל כך קרובים לקצה המדרון ,  אני הכי אוהב את ואל טורנס ".  מה חשוב באתר סקי : " הקרבה של המלון למעליות לפסגה .  חשוב לי גם ,  כמובן ,  שאיכות השלג תהיה גבוהה .  מלבד זאת ,  חשוב שהאתר עצמו יהיה מאוד מסודר ויעיל ".  הרכב המשלחת : " לפעמים אני נוסע עם המשפחה  ( אני ואשתי גולשים באותה רמה )  ,  ולפעמים עם חברים ".  חבילה או מרכיבים לבד : " בשנים האחרונות אני מעדיף להזמין חבילה הכוללת את הכל :  טיסה ,  לינה ,  אוכל וסקי פס ".  שאול לוטן ,  מנכ"ל קבוצת לוינשטיין ותק גלישה : " אני גולש 31 שנה ובפעם הראשונה שגלשתי עלינו לחרמון עם חמורים .  אני אוהב את המסלולים השחורים המאתגרים יותר ,  ולפני שנתיים הפסקתי לגלוש אוף-פיסט .  אני רק בן 63 ,  אבל צריך להתייחס לגיל ברצינות ".  סקי או סנובורד : " סקי .  מדי שנה אני שוכר את הציוד במקום .  אני מעדיף את זה כך מאשר לקנות ולהיתקע אחרי כמה שנים עם ציוד מיושן ".  אתרי סקי אהובים במיוחד : " אני אוהב את סאן מוריץ בשווייץ ,  בעיקר משום שלצד מסלולים נהדרים ,  הוא מציע גם חיי לילה ,  שופינג ומסעדות טובות .  כך שמי מאתנו שגולש פחות ,  גם ייהנה ".  מה חשוב באתר סקי : " חשוב שהמדרונות יהיו נעימים ,  עם שלג איכותי ורך ,  אך לא עמוק .  בטיול משפחתי זה נחמד שיש בתי קפה באמצע המדרון ,  שאפשר לעצור לשתות יין חם באמצע הדרך .  בנסיעות עם החברים חשוב יותר מגוון המסלולים וגודל האתר ,  ושמהמלון ומקצה המדרון לא יהיה צריך ללכת הרבה ברגל עד הרכבל ".  הרכב המשלחת : " אנו נוסעים עם חברים וכל המשפחה ,  שזה שלושה ילדים ,  בני הזוג שלהם והנכדים .  פעם בשנתיים אני מצליח לקחת כמה ימים עם הבן וחברים לנסיעת גברים ,  ואז זו חופשה שהיא נטו סקי .  אנחנו מסיימים את היום עם פיצה ,  קמים בבוקר וחוזרים לעשות סקי ".  חבילה או מרכיבים לבד : " כבר 20 שנה אני נוסע לאותו בית מלון ומזמין מקום בתום החופשה לשנה הבאה ".  איריס בן דרור ,  מבעלי fusen ומנכ"ל קבוצת בן דרורותק גלישה : " אני גולשת 20 שנה ,  אבל לצערי רק 4-5 ימים בשנה .  אני ובעלי כבר הגענו לרמה יחסית גבוהה ,  אבל בשנים האחרונות הפסקנו לעשות את המסלולים השחורים וחזרנו לאדומים  ( דרגת ביניים )  .  אנחנו משתדלים לחזור עם רגליים בריאות ".  סקי או סנובורד : " אני גולשת סקי ולפני כמה שנים רכשתי גם ציוד ".  אתרי סקי אהובים במיוחד : " אני מאוד אוהבת את העיירות האיטלקיות בלי קשר לעונה ,  ולכן מעדיפה אתרי סקי בצפון איטליה ,  ובעיקר את ואל גארדנה שבאזור סאלבה .  האוכל והיין טובים ,  האיטלקים מקצועיים בתחזוק האתר והאווירה עצמה מאוד כיפית ".  מה חשוב באתר סקי : " חשוב לי שהאתר יהיה מספיק מגוון ומעניין ושהפעילויות אחרי הסקי יהיו מהנות .  מלבד זאת ,  זה נחמד גם כשהמסלולים מוארים ואפשר לעשות סקי בלילה ".  הרכב המשלחת : " אני נוסעת עם בעלי ועם שלושת הילדים שהם כבר גדולים יחסית  ( בני 24 ,  22 ו-14 )  .  כל פעם הייתי מצטרפת לילד אחר להדרכת סקי ".  חבילה או מרכיבים לבד : " רוב חבילות הסקי הם לשבוע שלם ,  שזה לצערי ,  בגלל העבודה ,  יותר מדי .  בדרך כלל אני מזמינה ברגע האחרון את הטיסות והמלונות בנפרד ". 

המקצוענים 
nan
