דיווח :  קונאן אובריאן ייצא למסע הופעות 
כלי תקשורת בארצות הברית טוענים כי המנחה הפורש של תוכנית הלילה ישמור על רעננות במופע חדש ,  שיימשך עד תום תקופת הצינון שלו מחוץ לטלוויזיה
שבועות ספורים לאחר שעזב את תוכנית הלילה של רשת NBC ,  קונאן אובריאן כבר מתכנן את השלב הבא - סיבוב הופעות על במות בארצות הברית ,  קנדה וייתכן שגם באירופה .  על פי הניו יורק טיימס הנושא כבר סוכם וההכנות המקצועיות יצאו לדרך . 
" העניין בקונאן הוא כל כך גדול ,  שהוא יוכל להופיע באצטדיונים ,  אבל הוא לא רוצה בכך ",  הסביר אחד מנציגיו לעיתון ,  שטען גם כי זו דרכו של קונאן לשמור על עצמו בתודעת הציבור עד אשר יסתיים סעיף הצינון בחוזה הפרידה שלו עם NBC ,  על פיו יוכל לחזור לטלוויזיה ב-1 בספטמבר .  בנוסף ,  טען נציגו ,  במופע יועסקו מספר עובדים מצוותו של אובריאן בתוכנית הלילה שלאחר עזיבתו ,  נותרו בלי עבודה . " זו דרך אחת להשיג להם קצת כסף ",  אמר נציגו .  
על פי מקור המקורב לאובריאן שצוטט בניו יורק פוסט ,  המשא ומתן עם רשת FOX מתקדם וכי אובריאן  " נלהב "  לעבור לרשת . " ההופעות יבנו באז סביבו שיעזור לו במשא ומתן עם FOX ",  טען המקורב . " זה גם ישמח את קונאן ,  שלא רוצה להישאר מחוץ לתודעה זמן רב כל כך ".  

דיווח :  קונאן אובריאן ייצא למסע הופעות 
כלי תקשורת בארצות הברית טוענים כי המנחה הפורש של תוכנית הלילה ישמור על רעננות במופע חדש ,  שיימשך עד תום תקופת הצינון שלו מחוץ לטלוויזיה

