פוטבול :  לבעוט כל הדרך אל הבנק
סבסטיאן ג'ניקובסקי ימשיך באוקלנד תמורת 16 מיליון דולר לארבע שנים ,  והפך עם החתימה לבועט היקר בהיסטוריה
אם סבסטיאן ג'ניקובסקי לא ימשכן את העתיד שלו על בקבוקי אלכוהול ,  הוא לא אמור לדאוג יותר מדי בשנים הקרובות .  הבועט של אוקלנד ריידרס הפך לשחקן היקר בהיסטוריה בתפקידו ,  לאחר שחתם על חוזה של 16 מיליון דולר לארבע שנים .  בכך הסיר את עצמו ג'ניקובסקי משוק השחקנים החופשיים ,  שכולל את שיין גרהאם מסינסינטי ,  ג'יי פילי מהג'טס ,  ניל ראקרס מאריזונה וג'ף ריד מפיטסבורג .  
לאחר שדרכיהם של סן דייגו והרץ האחורי לדניאן טומלינסון צפויות להיפרד ,  מחפשים הצ'ארג'רס רץ אחורי ,  ועל פי דיווחים מוכנים לשאת ולתת על מגן הפינה אנטוניו קרומארטי .  השחקן דעך מעט ,  לאחר שבעונת 2007 נכנס לפרובול בתור אחד ממגני הפינה הטובים בליגה .  
חדשות נוספות :  דמרקוס וור מדאלאס ומארק סאנצ'ז מהג'טס יעברו ניתוחים ברגליהם השבוע .  מארק קיובן התלהב ממשחק האולסטאר ,  ומכוון למשחקי כדורסל נוספים בקאובויס סטדיום ,  הפעם של קבוצתו דאלאס .
 
פוטבול :  לבעוט כל הדרך אל הבנק
סבסטיאן ג'ניקובסקי ימשיך באוקלנד תמורת 16 מיליון דולר לארבע שנים ,  והפך עם החתימה לבועט היקר בהיסטוריה

