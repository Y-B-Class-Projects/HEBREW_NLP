מארק פייבר ,  חוזה מפולת 87' : " ארה"ב והכלכלות המפותחות יגיעו לחדלות פירעון "
 דבריו של המשקיע הנודע עוררו תגובות קשות מצד מראייניו בערוץ CNBC ;   " רק סינגפור לא תגיע לחדלות פירעון "
 במסגרת ראיון עמו אתמול ב-cnbc בנושא משבר החוב של יוון והשלכותיו הבינלאומיות ,  נשאל פייבר האם היה משקיע עכשיו באג"ח ממשלתיות של יוון .  תשובתו : " אני לא מתעניין באג"ח ממשלתיות כי אני מעריך שכל הממשלות ,  כולל ממשלת ארה"ב ,  צפויות בסופו של דבר להגיע לחדלות פירעון .  אולי חוץ מממשלות כמו סינגפור שכמעט אין להן חובות ,  ואשר יש להן יתרות מט"ח עצומות ". בשלב זה פרצו מגישת התוכנית ומרואיינים אחרים בקריאות פליאה ,  ושבו ושאלו אותו האם הוא באמת מתכוון לדבריו . " הבעיה היא במדינות המפותחות ,  והרשו לי להסביר מדוע ",  אמר פייבר . " למדינות המפותחות יש חובות עתק ביחס לתוצר ,  וחבויות עצומות שאין להן מקורות מימון .  בסופו של דבר כל הממשלות הללו יגיעו לחדלות פירעון ",  הוסיף.בהתייחסו למגמה בשווקים אמר פייבר : " מרבית שוקי המניות בעולם נמוכים כעת ב-10% עד 20% מהשיא של השנה ,  ואני צופה כי התיקון יימשך .  מדד המניות בארה"ב לא צפוי לרשום שיא חדש של 2010 בחודש פברואר .  רמת 1,100 נקודות הפכה לרמת התנגדות משמעותית ". 

מארק פייבר ,  חוזה מפולת 87' : " ארה"ב והכלכלות המפותחות יגיעו לחדלות פירעון "
 דבריו של המשקיע הנודע עוררו תגובות קשות מצד מראייניו בערוץ CNBC ;   " רק סינגפור לא תגיע לחדלות פירעון "
 
