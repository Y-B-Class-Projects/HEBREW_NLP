לאומי :  הגידול בהיצע הדירות והיחלשות הביקוש לדיור יעצרו עליית מחירי הבתים ואולי אף יורידו מחירם
בבנק מפגינים אופטימיות ומעדכנים מעלה את תחזית הצמיחה :  התוצר יגדל ב-2010 ב-3.5% במקום ב-2.7%
בבנק לאומי מגלים היום אופטימיות רבה לקראת שנת 2010 ומעלים את תחזית הצמיחה לשנה החדשה מ-2.7% ל-3.5% .  הלשכה המרכזית לסטטיסטיקה עידכנה בשבוע שעבר את נתוני הצמיחה לשנת 2009 מ-0% ל-0.5% .  זאת בעקבות הצמיחה החזקה של המשק הישראלי ובמיוחד ברבעון הרביעי שם היתה צמיחה של 4%-4.5%.בבנק לאומי מעריכים כי השיפור בשנת 2010 בהשוואה לשנת 2009 צפוי בכל רכיבי התוצר :  בפרט ,  הצריכה הפרטית צפויה להתרחב בשיעור מהיר מזה שהיה בשנת 2009 אם כי עדיין נמוך מהממוצע ארוך הטווח .  ההשקעות צפויות להתייצב לאחר שהצטמצמו בשנה שחלפה ואילו היצוא והיבוא עתידים לגדול לאחר צמצום חד בהיקפם ב-2009 - וזאת כפועל יוצא של חידוש הגידול בסחר העולמי.האטה במכירת הדירות החדשות במסגרת הבנייה הפרטיתבחודשים האחרונים ניכרת מגמה של האטה מסוימת במכירת הדירות החדשות במסגרת הבנייה הפרטית .  לאחר שבאמצע שנת 2009 הגיע הקצב השנתי של המכירות לכ-16 אלף דירות ,  הוא ירד לכ-14.6 אלף בחודש נובמבר .  זהו עדיין היקף גבוה בהשוואה לשנים קודמות ,  כך שגם מלאי הדירות החדשות שנותרו למכירה ממשיך במגמת הירידה הרצופה .  כתוצאה ,  מספר חודשי ההיצע המעודכן  ( מחושב כיחס בין מספר הדירות שנותרו למכירה בסוף החודש למספר הדירות שנמכרו במהלך החודש )  הגיע בנובמבר לרמת שפל כ-6.7 חודשים .  זהו נתון המשקף עדיין לחץ פוטנציאלי לעליית מחירים בטווח הנראה לעין.בבנק לאומי מעריכים שבמהלך השנה הקרובה יחלש הביקוש לדיור על רקע העלאת הריבית ומציאת חלופות השקעה אחרות ,  שני גורמים אשר עמדו ביסוד הגידול בביקוש לדירות בשנה שחלפה .  כך למשל ,  נתוני משרד הבינוי והשיכון מלמדים כי מספר ההלוואות לדיור בריבית משתנה במטבע ישראלי  ( על בסיס הפריים )  אשר ניתנו בחודשים ינואר-נובמבר הגיע ליותר מ-1,700 בממוצע חודשי לעומת כ-1,200 לחודש בשנת 2008 וכ-700 לחודש בשנת 2007 .  זאת ,  על רקע ההורדה המשמעותית בריבית בנק ישראל אשר הוזילה את עלות המשכנתאות  ( גם סך כל המשכנתאות גדל )  .  בנוסף ,  צפוי היצע הדירות לגדול לאור עלייה הצפויה בהתחלות הבניה וקיצור מסוים של משך הבנייה .  הגידול בהיצע והיחלשות הביקוש צפויים בסופו של דבר לתמוך בעצירת העלייה במחירים ואולי אף לירידה ברמתם באזורים מסוימים בארץ .
 
לאומי :  הגידול בהיצע הדירות והיחלשות הביקוש לדיור יעצרו עליית מחירי הבתים ואולי אף יורידו מחירם
בבנק מפגינים אופטימיות ומעדכנים מעלה את תחזית הצמיחה :  התוצר יגדל ב-2010 ב-3.5% במקום ב-2.7%

