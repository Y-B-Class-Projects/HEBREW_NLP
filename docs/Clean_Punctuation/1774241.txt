מזוז הביע סיפוק מהרשעת קצב : " מסר מעודד "
 היועץ המשפטי לממשלה לשעבר ,  שהיה מי שהמליץ על הגשת האישום נגד הנשיא לשעבר ,  אך גם זה שאישר את עסקת הטיעון שהוצעה לו ,  הגיב להרשעת קצב . " החברה מתמודדת ללא מורא עם שחיתות "
 היועץ המשפטי לממשלה לשעבר ,  מני מזוז ,  שהיה זה שהמליץ על הגשת כתב האישום נגד נשיא המדינה לשעבר ,  משה קצב ,  הגיב היום בצהריים  ( חמישי )  להרשעתו של קצב בעבירות של אונס ,  מעשים מגונים ,  הטרדה מינית ושיבוש הליכי משפט .  מזוז אמר כי  " יום בו מורשע נשיא המדינה לשעבר בביצוע עבירות פליליות ,  ובוודאי בעבירות מין חמורות ,  הוא יום עצוב לחברה הישראלית ,  אך זהו גם יום הנושא מסר חשוב ומעודד ,  שהחברה הישראלית מתמודדת ,  ללא מורא ,  עם תופעות חמורות של ניצול שררה ושחיתות אישית ,  כמו גם עם תופעות של שחיתות שלטונית ".  
היועץ המשפטי לשעבר ,  שאישר את עסקת הטיעון המקלה שהוגשה לקצב בזמנו ,  הוסיף כי  " אני מבקש להביע סיפוק מהחלטת בית המשפט ,  אשר הרשיע את קצב בעיקרי העבירות שיוחסו לו בכתב האישום .  בכך קיבל בית המשפט את עמדת התביעה ודחה את טענות קצב בדבר רדיפה ובדבר עלילה ". 
מזוז ציין כי  " הכרעת הדין מבטאת את המורכבות הרבה של הפרשה ואת האתגר החריג והקשה עימו נאלצה התביעה להתמודד בפרשה סבוכה זו ,  אשר למרות כל הקשיים ,  המהפכים ,  והמכשולים שהוצבו בדרך ,  היא הובלה בנחישות עד למיצוייה בבית המשפט ".  
" נקיטת ההליכים בפרשה זו והכרעת הדין שניתנה היום על ידי בית המשפט מהווים מסר חשוב ,  כי גופן וכבודן של נשים אינו הפקר ,  וכי החוק בעניין זה יאכף בקפידה ,  ללא משוא פנים ,  נגד כל עבריין וגם נגד אנשי שררה ,  יהא מעמדם רם ונישא ככל שיהא ",  הוסיף מזוז . " אני מבקש גם לברך את צוות הפרקליטים שניהל את ההליכים בבית המשפט - עו"ד רונית עמיאל ועו"ד נסים מרום - כמו גם את כל הצוות שעשה במלאכה מורכבת זו ,  בפרקליטות ובמשטרת ישראל - על העבודה המקצועית לעילא ועל המסירות האישית בניהול וליווי הליכים אלה ". 
גורם משפטי אמר לוואלה !  חדשות כי  " הרבה ביקורת הוטחה על הפרקליטות בכלל ומזוז בפרט על דרך התנהלותם בפרשה כולל הוצאתה של א' מבית הנשיא מכתב האישום ,  ההחלטה לחתום על הסדר הטיעון המקל וכן ההגנה עליו בבג"ץ ,  שכללה גם ערעור על אמינות המתלוננות בהן גם א' ממשרד התיירות שהיום השופטים קיבלו במלואה את עדותה .  לכן ,  הרשעתו של קצב היום מצד אחד נותנת אישור להחלטת הפרקליטות להגיש כתב אישום בגין אונס אולם מעלה סימני שאלה נוספים על התנהלותה בתיק .  הפרקליטות למעשה הייתה השופטת בתיק כשהחליטה לקבל את הסדר הטיעון וטוב שבסופו של דבר השופטים הם שהכריעו ". 

מזוז הביע סיפוק מהרשעת קצב : " מסר מעודד "
 היועץ המשפטי לממשלה לשעבר ,  שהיה מי שהמליץ על הגשת האישום נגד הנשיא לשעבר ,  אך גם זה שאישר את עסקת הטיעון שהוצעה לו ,  הגיב להרשעת קצב . " החברה מתמודדת ללא מורא עם שחיתות "
 
