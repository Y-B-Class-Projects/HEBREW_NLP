לויד בלנקפיין בקונגרס :  לא יכולנו לצפות את מימדי המשבר הכלכלי ;  לא שמנו לב שמתנפחת בועה
בשעה זו מעידים בכירי הבנקים הגדולים בארה"ב בפני ועדת החקירה של הקונגרס לבדיקת הגורמים למשבר הכלכלי
לא יכולנו לצפות את מימדיו של המשבר הכלכלי ,  כך אמר היום לויד בלנקפיין ,  מנכ"ל גולדמן סאקס . " לאורך 2007 היינו כבר מחויבים לצמצום הסיכונים .  אף פעם לא ניתן לדעת מה יקרה ,  ועל כך ביססנו את ניתוח הסיכונים שלנו ",  הוסיף.בלנקפיין מעיד בשעה זו בפני ועדת החקירה של הקונגרס האמריקאי לבדיקת הנסיבות שהובילו למשבר הכלכלי .  בנוסף אליו מעידים בפני הוועדה ג'יימי דימון מנכ"ל ג'יי פי מורגן צ'ייס ,  ג'ון מאק יו"ר מורגן סטנלי ,  ובריאן מוינהן מנכ"ל בנק אוף אמריקה .  זהו הדיון הראשון של הוועדה לחקירת המשבר ,  בה יושבים עשרה נציגים משתי המפלגות . " הלווינו כסף יותר מדי בזול ,  ובחלק מהמקרים ללא אמצעי הביטחון הנהוגים ",  אמר בלנקפיין ,  שקרא מתוך הודעה שהוכנה מראש ,  והוסיף כי החברות היו מרוכזות מדי בתחומים מסוימים כמו הלוואות ממונפות ,  ולא שמו לב כי מתנפחת בועה . " אני רוצה להיות ברור ,  אינני מאשים את הרגולטורים ",  אמר דימון ,  אך הוסיף כי המערכת הנוכחית פגומה וזקוקה לבחינה מחדש ,  כדי למנוע משבר נוסף .  דימון אמר כי מימדי הבנקים והשילוב של בנקאות השקעות ובנקאות מסחרית לא היו הגורמים למשבר . " אף מוסד לא צריך להיות גדול בכדי ליפול ",  אמר דימון ,  והוסיף כי בעלי המניות ובעלי האג"ח ,  ולא משלמי המסים ,  הם אלה שצריכים לשאת את עול המשבר .
 
לויד בלנקפיין בקונגרס :  לא יכולנו לצפות את מימדי המשבר הכלכלי ;  לא שמנו לב שמתנפחת בועה
בשעה זו מעידים בכירי הבנקים הגדולים בארה"ב בפני ועדת החקירה של הקונגרס לבדיקת הגורמים למשבר הכלכלי

