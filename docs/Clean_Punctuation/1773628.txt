עובדי  " ביקור חולים "  בכותל : " פתח לבו של נתניהו "
 העובדים ,  שקיימו שביתת אזהרה בת ארבע שעות ,  התפללו להצלת בית החולים ,  העומד בפני איום סגירה . " שתהא לנו פרנסה בטוחה ושביה"ח לא ייסגר "
  ( צילום :  גדעון צנטנר ,  עריכה :  גדי וינסטוק ) 
עובדי  " ביקור חולים "  שקיימו שביתת אזהרה בשל סכנת סגירת המוסד ,  צעדו הבוקר  ( רביעי )  לעבר הכותל .  העובדים נשאו במקום תפילה להצלת ביה"ח ,  לפי נוסח מיוחד שחיברו : " ריבונו של עולם אבינו שבשמים ,  פתח את לבם של ראש הממשלה בנימין נתניהו ,  של שר האוצר שטייניץ ושל חברי הכנסת ליצמן וגפני .  שתהא לנו פרנסה בטוחה ושביה"ח לא ייסגר ". 
במסגרת שביתת האזהרה ,  שנמשכה ארבע שעות ,  לא קיבלו העובדים חולים במרפאות ,  לא קיימו ניתוחים שאינם דחופים ,  וחדר המיון עבד במתכונת שבת .  השביתה מתקיימת בגיבוי ההסתדרות ,  ובמים הקרובים צפויים העובדים להמשיך את פעולות המחאה .
 ביה"ח  " ביקור חולים "  נמצא על סף סגירה ,  ובתחילת השבוע הבא עשויה להיפסק פעילותו .  אמש התקיים בוועדת הכספים של הכנסת דיון בנושא ,  אולם משרד האוצר הודיע כי הוא ממשיך לעמוד בסירובו להעביר לביה"ח את 30 מיליון השקלים הנחוצים להמשך קיומו של בית החולים .  לדברי הנהלת בית החולים ,  הסיוע נחוץ בשל המצב הכספי הקשה אליו נקלעו .
 
עובדי  " ביקור חולים "  בכותל : " פתח לבו של נתניהו "
 העובדים ,  שקיימו שביתת אזהרה בת ארבע שעות ,  התפללו להצלת בית החולים ,  העומד בפני איום סגירה . " שתהא לנו פרנסה בטוחה ושביה"ח לא ייסגר "
 
