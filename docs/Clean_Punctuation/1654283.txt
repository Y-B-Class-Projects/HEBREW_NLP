בעקבות פעילות לאיתור העלמות מס :  בשנת 2009 חלה עלייה של 5% בלבד בייבוא האישי של מכוניות לישראל
רשות המיסים : " השוק הגיע לבשלות ";  המכונית הפופולארית ביותר היא עדיין ג'יפ גרנד צ'ירוקי
רשות המיסים פרסמה סקירה על הייבוא המקביל בשנת 2009 .  ממנה עולה כי חלה עלייה של 5% בכמות המכוניות שיובאו ,  אך ירידה בכמויות החלה במחצית השנייה של השנה .  בסיכום כולל הגיעו לארץ 3,225 מכוניות בייבוא אישי בשנה שעברה ,  לעומת 3,066 בשנת 2008 .  שיעור העלייה ,  5% ,  מהווה האטה לעומת קפיצה של 150% ב-2008 .  האטה זו מביאה את רשות המיסים  " להניח בזהירות "  כי היבוא האישי הגיע לבשלות .  עוד מציינים כי גם היבוא המקביל וודאי יוביל לירידה ביבוא האישי.לאחרונה ,  המכס הגביר את מאמצי האכיפה שלו ,  והדבר הביא להאטה בייבוא האישי במחצית השנייה של 2009 .  בהשוואה לפי חודשים בין 2008 ל-2009 ,  נראה כי חלה עלייה בחודשים הראשונים של השנה ,  שהגיעה לשיאה ביולי ,  רגע לפני החלת רפורמת המיסוי הירוק שייקרה את המכוניות המזהמות ביבוא אישי .  לאחר מכן החלה ירידה קלה בכמות המכוניות שיובאו.לפי רשות המיסים ,  יש סיבות טובות להחמרת האכיפה .  גם בשנה שעברה ייבוא אישי קיבל  " אופי מסחרי ",  האסור בחוק .  חברות מסוימות ליבוא אישי משתמשות באנשי קש .  ל-30% מהאנשים שיבאו מכונית באופן אישי לא היתה הכנסה מדווחת ,  ו-10% הרוויחו פחות משכר המינימום .  לעיתים ,  האיש שייבא כביכול מכונית יוקרתית ביבוא אישי ,  לא החזיק מכונית לפני כן או שנהג במכונית ישנה ,  אותה לא מכר גם אחרי שמכונית יוקרה נרשמה על שמו.אובדן ההכנסות כתוצאה מרמאות ביבוא אישי הגיע לעשרות מיליוני שקל בשנה ,  טוענים ברשות המיסים ,  ולכן החלו להפעיל בדיקות הכנסה במקרים בהם הרכב הוא יקר מדיי לעומת ההכנסה המדווחת .  לפי הרשות ,  גם משרד התחבורה נדרש לפעולה כדי  " להחזיר את היבוא האישי למה שהוא נועד להיות ,  לפי הכוונה המקורית ". ומה רוכשים בייבוא האישי ?  במקום הראשון ממשיך לאחוז ג'יפ גרנד צ'ירוקי ,  עם עלייה של 58% לכדי 641 מכוניות שיובאו .  למעשה ,  כל מכונית חמישית בייבוא אישי הייתה גרנד צ'ירוקי .  במקום השני מרצדס s קלאס  ( 219 מכוניות )  ,  בשלישי טויוטה קאמרי הייבריד  ( 180 מכוניות )  שמקדימה במעט את רכב השטח מרצדס ml קלאס ,  ממנו נמכרו 179 יחידות בייבוא אישי .  בייבוא האישי של מכוניות מרצדס היתה עלייה ,  לעומת ירידה במכירות של מרצדס בייבוא סדיר .  עוד זכו להצלחה המיניוואן קרייזלר טאון אנד קאנטרי  ( המקביל לוויאג'ר הנמכר ביבוא סדיר )  וסובארו b9 טרייבקה .  מכל אחת מהן נמכרו 99 יחידות ביבוא אישי ,  יותר מאלה שנמכרו ביבוא סדיר .
 
בעקבות פעילות לאיתור העלמות מס :  בשנת 2009 חלה עלייה של 5% בלבד בייבוא האישי של מכוניות לישראל
רשות המיסים : " השוק הגיע לבשלות ";  המכונית הפופולארית ביותר היא עדיין ג'יפ גרנד צ'ירוקי

