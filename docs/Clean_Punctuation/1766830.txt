הסופה תיחלש מחר ,  התחממות לקראת הסופ"ש 
החזאי אורי בץ אומר כי הלילה תימשך הסופה ,  וייתכן אפילו מעט שלג בי-ם .  מחר ייחלשו הרוחות והגשם יתמעט ,  ואילו לקראת סוף השבוע תהיה התחממות משמעותית
הסופה המשתוללת מאז יום שישי צפויה להימשך עד יום שלישי ,  אבל כבר מחר בבוקר הרוחות והגשם ייחלשו ,  כך חוזים הערב  ( ראשון )  בשירות המטאורולוגי .  לדברי החזאי אורי בץ , " הלילה עדיין יהיה גשום וסוער ,  עם רוחות חזקות .  שלג צפוי בהרים ,  וייתכן גם בפסגות הגבוהות בהרי המרכז .  לגבי ירושלים ,  השלג בסימן שאלה .  אם יגיעו ענני גשם לירושלים בשעות הקרובות ייתכנו שם גם 'פצפוצי שלג' .  כמו כן ,  הרוח תמשיך לגרום לסופות חול ". 
עוד אמר בץ כי  " מחר הכל ייחלש .  הרוח תגיע לסדר גודל של 20-40 קמ"ש והגשם ייחלש .  עם זאת ,  חשוב להדגיש כי בגלל כמות הגשמים הרבה ,  שיטפונות יכולים להיות גם מחר .  כך למשל ,  השיטפונות בנהריה הם לא מהגשם של היום ,  היום בסך הכל ירדו שם 65 מ"מ ".   " עלייה קלה בטמפרטורות תורגש כבר מחר ,  אבל עדיין יהיה קר ",  הוסיף .
 בשלישי צפויה עלייה בטמפרטורות ,  אבל בבוקר אולי יהיה עוד גשם קל בצפון .  ברביעי ,  חמישי ,  ושישי כבר תהיה עלייה משמעותית בטמפרטורות ורידה בלחות ,  ואנחנו נכנסים שוב לשלושה ימים חמימים ויבשים .  מערכת נוספת תהיה בשבת אבל לא רבת גשמים כמו זו ". 
מבחינת כמויות המשקעים ,  אומר בץ , " מאז תחילת המערכת בשישי בערב ,  הגליל מוביל בגדול ,  עם 130-150 מ"מ גשם .  בכרמל 120 מ"מ ,  בעכו 101 ,  במפרץ חיפה 95 ,  בנהריה 67 ,  ואילו בצמח 55 .  ככל שמדרימים הכמויות פוחתות :  בתל אביב היו 12 מ"מ ,  ובירושלים- 1-2 מ"מ גשם בלבד ".  עם זאת מוסיף בץ : " עוד היד נטויה .  הלילה בהחלט ייתכן גשם בכמות מכובדת בבירה ". 

הסופה תיחלש מחר ,  התחממות לקראת הסופ"ש 
החזאי אורי בץ אומר כי הלילה תימשך הסופה ,  וייתכן אפילו מעט שלג בי-ם .  מחר ייחלשו הרוחות והגשם יתמעט ,  ואילו לקראת סוף השבוע תהיה התחממות משמעותית

