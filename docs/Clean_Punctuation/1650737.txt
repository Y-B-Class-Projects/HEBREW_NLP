ללמוד מהמעידה של טויוטה 
בטויוטה מתמודדים עם תוצאות ההחלטה להתמקד במכירות על חשבון האיכות והעובדים
 >  >  כמי ששימשה דוגמה ומופת לאיכות וליעילות ,  טויוטה נאלצת כיום להתמודד עם כתם כהה שדבק בה :  בינואר הובילה בעיה מכאנית בדגם מתוצרתה ,  דוושות גז נתקעות ,  לקריאה לתיקון ברחבי העולם ולהשהיית ייצור ומכירת מכוניות .  בתחילת פברואר ,  החלו לחקור בחברה תלונות גם בנוגע לדגמים נוספים .  הקשיים שבהם נתקלה ענקית הרכב היפאנית משמשים תזכורת לכך שפיתוח היכולת לשיפור ולחדשנות הוא תהליך מורכב וממושך .  אם רוצים להגדיל את המגוון ,  את הנפח ואת המורכבות - בלי לאבד את יתרון האיכות והאמינות - חשוב להמשיך לפתח ולחזק במקביל את מיומנויות פתרון הבעיות של העובדים .  מסירות זו היתה פעם סימן ההיכר של טויוטה .  ב-2004 נפגשתי עם צוותים בטויוטה שהיו אחראים לפתרון בעיות הקשורות לאיכות ,  לתפוקה ולבטיחות .  לצוותים נדרשו בדרך כלל חודשים כדי למצוא פתרונות ,  כשבכמה מקרים נדרשה אף יותר משנה כדי לייצר פתרונות .  כששאלתי מנהלים ותיקים בטויוטה אודות הזמן הנדרש לתהליך כזה ,  הם סיפרו לי על ראשי החברה שהשקיעו משאבים עצומים בטיפוח מיומנויות העובדים בדרך להשגת איכות ,  יעילות ,  בטיחות ויכולת להגיב באופן מיטבי .  למרבה הצער ,  הריגוש שבעקיפת פורד וג'נרל מוטורס ,  בשילוב הזינוק בביקושים ,  הובילו את מנהיגי טויוטה להעדיף את צמיחת המכירות על פני האיכות וטיפוח העובדים .  מובן שלהחלטה זו - להשיק מוצרים חדשים במהירות ,  לפתוח עוד מפעלים חדשים ולהרחיב את רשתות האספקה באגרסיביות - יש השלכות מרחיקות לכת .  כדי לצאת מהבור שחפרה לעצמה יידרשו לראשי טויוטה שנים של עבודה קשה .  אבל יש סיבות לאופטימיות ,  ובראשן :  מנהיג החברה ,  אקיו טויודה ,  התחנך במפעלי החברה בסין ובקליפורניה - ומהיום הראשון הבהיר כי טויוטה חייבת להחזיר את איכות המוצר והאנשים לראש סולם העדיפויות שלה .  טויוטה ניצבת כעת בפני אתגר לא פשוט :  שיקום הביטחון של הצרכנים - להחזיר את המותג שלה להיות שם נרדף לאיכות ולאמינות .  הדבר לא יקרה בין לילה ,  וטוב שכך .  ניתן לקוות כי המשבר יביא לכך שטויוטה תמשיך להיות ממוקדת בפיתוח יכולותיה לשפר ולחדש .  הכותב הוא מרצה בכיר במכון הטכנולוגי של מסצ'וסטס ושותף בכיר במכון לשיפור שירותי הבריאות .  מחבר הספר chasing the rabbit "  how market leaders outdistance the  " competition  *  *  *  הסוגיה :  מה ניתן ללמוד מהמשבר האחרון של טויוטה ?  הפתרון :  ההשקעה בחדשנות של המוצרים חשובה - אבל יש דברים חשובים ממנה הדרך :  אין להזניח את ההשקעה באיכות ובעובדים - האכפתיות שלהם ותהליכי הבקרה שהם עושים למוצר harvard business monday morning מפרסומי בית הספר למינהל עסקים של אוניברסיטת הרווארד

ללמוד מהמעידה של טויוטה 
בטויוטה מתמודדים עם תוצאות ההחלטה להתמקד במכירות על חשבון האיכות והעובדים

