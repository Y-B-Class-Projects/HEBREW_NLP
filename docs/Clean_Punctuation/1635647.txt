רוביניו רוצה חזרה לסנטוס
חלוץ מנצ'סטר סיטי הביע את רצונו העז לשוב לקבוצת האם שלו : " זה יהיה יוצא מהכלל ויסלול לי את הדרך לשחק במונדיאל "
 בספטמבר 2008 עבר רוביניו מריאל מדריד למנצ'סטר סיטי תמורת 32 מיליון ליש"ט ,  במה שאמור היה להיות אחד הצעדים הראשונים בהפיכתה של סיטי למועדון פאר באנגליה .  בפועל ,  חלוץ נבחרת ברזיל אמנם הבקיע 14 שערים בעונתו הראשונה באנגליה ,  אלא שההמשך היה מעט עגום יותר .  סיטי החליטה להביא בקיץ החולף את עמנואל אדבאיור וקרלוס טבז להתקפה ,  כאשר החלפתו של מארק יוז ברוברטו מאנצ'יני סימלה את תחילת הסוף של הברזילאי בעיר ,  כאשר שמועות החלו לקשור אותו לאינספור קבוצות אחרות באירופה .
 היום  ( ראשון )  ,  על אף שפתח בהרכבה של סיטי במשחק הגביע מול סקאנת'ורפ ,  התראיין החלוץ לתחנת רדיו ברזילאית ,  בה הבהיר ,  בצורה חד משמעית ,  על תכניותיו לעתיד . " זה יהיה יוצא מן הכלל לחזור הביתה ,  לסנטוס .  אם אשחק שם ,  זה יסלול לי את הדרך לשחק במונדיאל בקיץ ",  אמר החלוץ ,  שגדל בסנטוס לפני שעזב לריאל מדריד ב-2005 . " כסף זה לא הכל .  הכי חשוב זה להיות שמח ,  ואני עובר תקופה רעה .  מאנצ'יני אומר שאשחק משחק אחד ,  ואז משחק אחד לא .  לא קיבלתי את זה ,  ואמרתי לו .  זו שנת מונדיאל ". 
התקשורת האנגלית טוענת כי משחק הגביע הערב יהיה האחרון של רוביניו בשורות הסיטיזנס ,  וייתכן כי כבר בשבוע הקרוב הוא ימצא בית חדש - אם בברזיל ,  כרצונו ,  או עדיין ביבשת הישנה . " המנהלים של סיטי הסכימו שעדיף להשאיל אותי למקום אחר ".  באשר לשמועות על מעבר אפשרי ליובנטוס ,  שם יוכל לאחד כוחות עם חברו לסנטוס ,  דייגו ,  הבהיר החלוץ המוכשר : " אני מעדיף ללכת לדוג .  אני רוצה לחזור לברזיל ". 

רוביניו רוצה חזרה לסנטוס
חלוץ מנצ'סטר סיטי הביע את רצונו העז לשוב לקבוצת האם שלו : " זה יהיה יוצא מהכלל ויסלול לי את הדרך לשחק במונדיאל "
 
