נציבת שוויון הזדמנויות :  הריון - הסיבה השכיחה לאפליה בעבודה 
 >  >  הריון הוא הסיבה השכיחה ביותר לאפליה בקבלה לעבודה או במהלך העבודה - כך עולה מניתוח 453 התלונות של אזרחים שהופנו ב-2009 לנציבות שוויון הזדמנויות בעבודה במשרד התמ"ת .  לדברי עו"ד ציונה קניג-יאיר ,  נציבת שוויון הזדמנויות בעבודה ,  26% מהתלונות היו בהקשר של הריון וטיפולי פוריות .  הנתון מצביע על כך ששיעור ניכר מהמעסיקים ממשיכים לדחות מועמדות לעבודה בשל הערכתם כי הן בהריון או עשויות להיות בהריון . " הנתון גם מצביע על התנכלויות והרעת תנאים בעבודה של נשים בהריון ,  במטרה לגרום להן לעזוב מיוזמתן את מקום העבודה ",  אומרת קניג-יאיר .  10% מהתלונות הוגשו על רקע שירות צבאי ,  ובעיקר בשל התנכלות כלפי עובדים הנקראים לשירות מילואים לעתים תכופות .  8% מהתלונות הוגשו בשל אפליה על רקע היותם הורים  ( בדרך כלל למספר גדול של ילדים )  ,  8% מהתלונות הוגשו עקב גיל .  6% היו על רקע מינו של העובד .  רק 1% מהתלונות נוגעות לאפלייה בשל דת ,  אף כי ערבים ומוסלמים רבים נתקלים בקושי להתקבל למקומות עבודה .  ההסבר בפי מומחים ליחסי עבודה הוא שהם אינם תולים תקוות בכך שתלונתם תשנה את המציאות .
 
נציבת שוויון הזדמנויות :  הריון - הסיבה השכיחה לאפליה בעבודה 
nan
