לא הכל שחור בבוסטון
ההחתמות האחרונות לא גורמות לרד סוקס ניישן להרגיש טוב מדי ,  אבל יובל קליין דווקא מוצא נקודות אור בבניה המחודשת
עם ההחתמה של אדריאן בלטרה בבוסטון רד סוקס ,  הג'נרל מנג'ר תיאו אפשטיין והמאמן טרי פרנקונה סגרו את הסגל לעונת 2010 הקרובה .  יש לציין כי עדיין יש סיכוי גדול לטרייד שישחרר את הרד סוקס מהחוזה הגדול של מייק לואל ,  אבל ספק אם הטרייד הזה יביא לסוקס שחקן משמעותי ,  עקב פציעותיו של לואל .  אפשטיין ופרנקונה מנסים לחזור לוורלד-סירייס ולזכות באליפות שלישית בשש שנים .  השאלה היא אם הסגל הנוכחי מסוגל לכך .
 הרד סוקס ביצעו את הרכש המשמעותי שלהם ,  כשהביאו את ג'ון לאקי מהאיינג'לס תמורת חוזה עתק של 82.5 מיליון דולר לחמש שנים .  עם הבאתו של לאקי ,  מסתמנת רוטציה של חמישה פיצ'רים פותחים :  ג'וש בקט ,  ג'ון לסטר ,  דייסקיי מאטסוזקה ,  קליי בוכהולץ ג'ון ולאקי  ( טים וייקפילד הבלתי מתכלה ייכנס להיכון כשיתאושש מהפציעה )  .  
ניקח את הרוטציה הזאת ונשווה אותה לזו של היאנקיז .  הרוטציה של ניו יורק תורכב מאנדי פטיט ,  סי.סי  " קפטן צ'יזבורגר "  סבאת'יה ,  חאווייר ואסקז ,  איי.ג'יי בארנט ופיל יוז או ג'ובה צ'מברליין ,  כשלפי דיווחים מניו יורק ,  יוז מקבל עדיפות .  מבחינת גיל ,  הרד סוקס הרבה יותר צעירים  ( ממוצע גילאים של 27.8 לעומת 31 של היאנקיז )  .  עכשיו ,  אפשר לטעון ,  ובצדק ,  שהגיל הוא לא פקטור - פטיט בן 37 וניצח שני משחקים בוורלד-סירייס ,  אבל עדיין - הגיל הוא פקטור שיכול להשפיע על פציעות וירידה בכושר ובכמויות הזריקה .  
מבחינת בייסבול ,  נשווה את ה-ERA משנה שעברה ,  כשכאן לפסים היה יתרון ברור - 3.40 לעומת 4.21 של הסוקס .  אז למה בעצם טוענים פרשנים שלרד-סוקס יש את הרוטציה הכי טובה בליגה ?  ובכן ,  לדייס-קיי הייתה עונה נוראית ,  שכללה פציעות וניתוחים עם ERA של 5.76 ,  כשעונה לפני כן הוא נתן עונה מצוינת עם 2.90 .  בנוסף ,  בוכהולץ משתפר מיום ליום ,  והמועדון מצפה ממנו לעונת פריצה .  זאת אחת הסיבות שאדריאן גונזאלס נשאר בסן דייגו וכנראה יגיע לבוסטון רק בשנה הבאה  ( ההחתמה של בלטרה לעונה אחת רק מחזקת את הרצון של אפשטיין לראות את גונזאלס בפנוויי )  .  הרד סוקס יודעים שהפיצ'ינג מביא ניצחונות ,  אבל רק שילוב נכון עם חובטים טובים מביא אליפויות  ( זה היה ההבדל בין פילי ליאנקיז בדצמבר האחרון )  .
 כאן הבעיה הגדולה של בוסטון :  אין לה סלאגרים שיביאו את ההומראנס שישנו משחקים .  שחקנים כמו מני רמירז ,  ג'וני דיימון ,  הידקי מאטסוי ,  צ'ייס אטלי ואלברט פוחולס .  בכלל ,  העובדה שלבוסטון אין חובט בטופ 25 של הליגה היא אכזבה .  ההרכב של בוסטון הוא הרכב התקפי טוב ,  אבל לא מפחיד לפיצ'רים .  אין בו את המקומות 3-4-5 שיובילו את הקבוצה קדימה וישתקו את המגישים של היריבה .  אם מסתכלים על הסטטיסטיקה של ההרכב ההתקפי משנה שעברה ,  נראה שם ממוצע של 26.6 אחוז לעומת ה-28.5 אחוז של היאנקיז .  אפשר להגיד שהעזיבה של ג'ייסון ביי למטס  ( אולי טעות חייו של ביי )  והאכזבה מהפציעות של לואל גרמו לבוסטון להחתים שחקנים שעל הנייר פחות טובים .  לואל וביי חבטו בשנה שעברה ל-53 הומרים והכניסו 194 רצים .  אתם באמת רוצים לדעת מה עשו המחליפים שלהם ,  אדריאן בלטרה ומייק קמרון ?  טוב ,  אתם ביקשתם - 32 הומרים ו-114 הכנסות רצים .  
סימן השאלה הגדול ביותר בהתקפה של הסוקס הוא דייויד אורטיז . " ביג פאפי "  משחק זוועה ,  והעונה ירד ל-28 הומרים  ( שם מספרים טובים על הלוח במחצית השנייה של העונה אחרי נפילה קולוסאלית בראשונה )  .  אורטיז הכניס 99 רצים ,  והתצוגה הזכורה ביותר שלו היא סדרת הנפל בפלייאוף מול האיינג'לס ,  אותה סיים עם שלוש חבטות ב-12 עליות לצלחת .
 העונה הנוכחית מסתמנת כעונת בניה לשנה הבאה ,  אז יגיע גונזאלס לשחק בבסיס הראשון וקווין יוקיליס יעבור לשלישי .  זאת תהיה עונת הסתגלות ללאקי בפנוויי ,  עונת המעבר של בוכהולץ מפרוספקט לפיצ'ר פותח ברוטציה ועונת מבחן לשחקנים כמו אורטיז ומרקו סקוטארו ,  שיצטרכו להוכיח שהם עדיין שייכים לרמות הגבוהות של המייג'ור ליג .  עדיין אסור להספיד את הסוקס .  האיינג'לס נחלשו מאוד וסיאטל התחזקה ,  ככה שעדיין יש סיכוי שנראה את בוסטון בפלייאוף דרך הוויילד קארד .  כדי לראות אותה משחקת בוורלד סירייס ,  בוסטון תזדקק לעונת שיא של יוקוליס ופדרויה ,  יציבות בפיצ'ינג ללא פציעות קריטיות ושיחזור ההייפ סביב החבטות של אורטיז .
 
לא הכל שחור בבוסטון
ההחתמות האחרונות לא גורמות לרד סוקס ניישן להרגיש טוב מדי ,  אבל יובל קליין דווקא מוצא נקודות אור בבניה המחודשת

