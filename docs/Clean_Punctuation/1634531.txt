דירקטוריון תעש ידון מחר בתוכנית חירום - נשקלת הוצאת עובדים לחופשה כפויה וביטול הטבות שכר
רשות החברות הממשלתיות דורשת מתעש גיבוש תוכנית הבראה וצעדי חירום ללא קשר להפרטתה
דורון כהן ,  מנהל רשות החברות הממשלתיות דרש השבוע מתעש לגבש תכנית הבראה קיצונית ללא קשר לתכניות להפרטת החברה .  זאת ,  לאחר שתכניות ההפרטה שלה נקלעו למבוי סתום ,  כפי שפורסם ב-themarker .  מחר יתכנס דירקטוריון החברה לדון בצעדים המתבקשים מהמכתב .  רשות החברות מצפה ,  כי יינקטו צעדים תקיפים דוגמת הוצאת עובדים לחופשה כפויה ,  סגירת קווי יצור שאינם צפויים להיות רווחיים בטווח הקצר וביטול תוספות שכר שאינן חלק מההסכם הקיבוצי ותוספת דרגות .  כהן ציין במכתבו ,  כי תעש חייבת לנקוט צעדים קשים להתאמת הוצאותיה למזומנים שברשותה.בדיון שנערך בנושא הפרטה של תעש בשבוע שעבר ברשות החברות הממשלתיות התברר ,  כי הנהלת החברה צופה גרעון תזרימי ב-2010 בהיקף של 360 מליון שקל .  רק חלק קטן יחסית מהגרעון ,  ככל הנראה כ-30 מליון שקל ,  נובע מעלויות פנסיה .  הכנסות החברה צפויות להגיע לכ-2 מיליארד שקל .  את 2009 סיימה תעש עם גרעון של 200 מיליון שקל .  בנוסף מקבלת תעש מידי חודש 60 מיליון שקל לתשלום משכורות לעובדים ,  על חשבון הכנסות עתידיות ממכירת מוצרים למערכת הביטחון.כהן מתח בדיון ביקורת על ניהול החברה וציין ,  כי היא סובלת מ"בורות "  עמוקים של חובות .  לפי נתוני 2007 ,  לחברה חובות בהיקף של כ-3.6 מיליארד שקל ,  נכסים בשווי כ-1.8 מיליארד שקל ולפיכך הון עצמי שלילי  ( נכסים פחות חובות )  של כ-1.8 מיליארד שקלים .  נתון זה צפוי להקשות מאוד על הפרטתה בבורסה .  מצבה הפיננסי הרעוע של תעש הביא את כהן להחליט על שינוי מיתווה הפרטה שלה .  במקום שהחברה תופרט באמצעות מכירה של עד 49% מהמניות בבורסה ,  ובשלב שני תימכר למשקיע ,  היא תימכר במהלך אחד למשקיע ישראלי .  כהן הבהיר בפגישה ,  כי נוכח מצבה הפיננסי של החברה אין הוא רואה אפשרות להנפקתה בשנתיים הקרובות.ההערכות ברשות החברות הממשלתיות הן ,  כי ניתן יהיה למכור את החברה לפי שווי של כ-2 מיליארד שקל ,  סכום המקביל להיקף מכירותיה השנתיות הצפויות השנה .  עם זאת ,  המדינה תצטרך להזרים לחברה מיליארד שקלים עלויות פרישה ל-950 עובדים ,  300 מליון שקלים להון חוזר ומאות מליוני שקלים לרשת ביטחון פנסיונית .  ההון החוזר נדרש לתעש כדי שתוכל להתחיל לקבל הלוואת מהבנקים לפעילות שוטפת .  בשיחות נרמז לעובדים ,  כי המקדמות ממשרד הביטחון לא יינתנו לאורך זמן ,  ועליהם להגיע להבנות על ההפרטה .  המבוי הסתום בהפרטה נובע מדרישות עובדים לרשת ביטחון פנסיונית מקיפה ביותר לעובדים שישארו בחברה לאחר הפרטתה .
 
דירקטוריון תעש ידון מחר בתוכנית חירום - נשקלת הוצאת עובדים לחופשה כפויה וביטול הטבות שכר
רשות החברות הממשלתיות דורשת מתעש גיבוש תוכנית הבראה וצעדי חירום ללא קשר להפרטתה

