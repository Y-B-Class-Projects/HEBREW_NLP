קונטאדור נכשל בבדיקת סמים : " אני הקורבן "
 אלוף הטור דה פראנס הושעה מפעילות לאחר שנכשל בבדיקה שנערכה במהלך התחרות .  טען במסע"ת : " סבלתי מהרעלת מזון "
 וידאו :  רויטרס ,  עריכת וידאו :  דורון שטיין
אלוף הטור דה פראנס ,  הרוכב הספרדי אלברטו קונטאדור ,  נכשל בבדיקת סמים והושעה מכל פעילות כרגע ,  כך הודיעה התאחדות האופניים הבינלאומית ,  לאחר שקונטאדור נכשל בבדיקה שנערכה לו ביום המנוחה השני של מרוץ האופניים המפרך בעולם .
 בבדיקת השתן של הרוכב נמצא חומר אסור לשימוש בשם קלנבוטרול .  אתלטים יכולים לעשות שימוש בחומר כדי להפחית מסת שומן ולחזק את השרירים ,  עם זאת הוא מעורר בטווח הקצר כשהוא מעלה את היכולת האירובית של הגוף ,  לחץ הדם והעוררות .  יש לציין כי בעבר נפסלו רוכבי אופניים כאשר חומר זה התגלה אצלהם .
" הכמות שנמצאה בבדיקה של קונטאדור הייתה נמוכה פי 400 ממה שניתן למצוא בבדיקות בדרך כלל ",  נכתב עוד בהודעה שהוציאה התאחדות האופניים .
 הרוכב הספרדי עודכן כמובן בתוצאות הבדיקה וכינס מסיבת עיתונאים מיוחדת בה התייחס לנושא וטען כי הוא  " קורבן של הרעלת מזון ".  קונטאדור הוסיף ואמר : " מדובר בטעות ואין סיבה שיענישו אותי .  אני מאוכזב מאוד ונמצא בתוך סיוט ,  אבל הולך עם הראש למעלה כי האמת לצידי .  בכל הבדיקות שלי בקריירה לא נמצא דבר פרט לבדיקה זו .  ברור לי שמדובר בהרעלה .  לא אתן למקרה כזה להכפיש את שמי ולהרוס לי את הקריירה ". 

קונטאדור נכשל בבדיקת סמים : " אני הקורבן "
 אלוף הטור דה פראנס הושעה מפעילות לאחר שנכשל בבדיקה שנערכה במהלך התחרות .  טען במסע"ת : " סבלתי מהרעלת מזון "
 
