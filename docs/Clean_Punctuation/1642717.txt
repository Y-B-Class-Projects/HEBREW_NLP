בינתיים בהצהרות ריאל הכי טובה
בעוד רונאלדו מבטיח  " שריאל תזכה בליגה ",  מכריז דיארה על זכייה בליגת האלופות .  לואיס מולווני ,  אגדה לבנה ,  הלך לעולמו
פער חמש הנקודות והיכולת שמציגה ברצלונה ,  לא מרתיעה את כוכב ריאל מדריד כריסטיאנו רונאלדו .  הפנומן הפורטוגלי ,  שהחמיץ את שני משחקי הליגה האחרונים של קבוצתו עקב הרחקה  ( שלח מרפק ושבר את אפו של שחקן מלאגה )  ,  ישוב למגרשים .
 עוד לפני משחק החוץ של ריאל נגד נועלת הטבלה ,  חרז ,   ( ראו ידיעה בלינק מצורף )  ,  התפנה רונאלדו להבטיח למדרידיסטה כי השנה זו תהיה השנה שלהם . " איתי או בלעדיי ,  ריאל יכולה תמיד לנצח ",  אמר והוסיף בביטחון . " אני משוכנע שריאל תזכה העונה באליפות ".  הפורטוגלי כבר כמעט שכח את האדום האחרון שלו : " ההרחקה הזאת הרגיזה אותי ,  אבל אני שב למגרשים עם הרבה תשוקה .  אני חושב שאי צדק נעשה עימי ,  אבל עכשיו אני חוזר ואני שמח על כך .  אני מתלהב כמו ילד קטן ". 
באמצע השבוע הבא תפגוש ריאל מדריד את ליון בסטאד דה ז'רלן במשחק הראשון של שמינית גמר ליגת האלופות המתחדשת .  חלוץ הקבוצה קארים בנזמה יערוך הופעת בכורה נגד הקבוצה בה עשה חיל .  שחקן אחר של ריאל ,  הקשר לסאנה דיארה ,  בונה על זכייה בגביע אחר . " ריאל מדריד תזכה בליגת האלופות ",  הבטיח .
 אבל עם כל הכבוד לשחקני הקבוצה ולהצהרות שלהם ,  שני אירועים אחרים שקרו בגזרת ריאל הם שמשכו יותר כותרות .  ראשית ,  החתמתו של ילד הפלא של ראסינג סנטאנדר ,  סרחיו קנאלס בן ה-18 ,  על חוזה למשך שש עונות .  הבלאנקוס שילמו חמישה מיליון יורו עבור היהלום ,  שחתם בקבוצה לשש שנים .  קנאלס יצטרף לאימוני ריאל בקיץ ,  אך יעביר את העונה ,  כמו גם את הבאה ,  כמושאל בקבוצה ממחוז קנטרבריה .
 הכותרת השנייה שמשכה את מירב תשומת הלב היא מותו של לואיס מולווני ,  אגדה בריאל מדריד שהלך לעולמו בגיל 84 .  מולווני שיחק במשך 11 שנים בקבוצה  ( 1946-1957 )  ואימן את הקבוצה בארבע קדנציות שונות בשנות ה-70' וה-80' .
 מולווני ,  שנולד ב-12 למאי 1925 בטנריף ,  זכה עם הקבוצה בשתי אליפויות ספרד ,  גביע אירופה לאלופות וגביע ספרדי .  בתור מאמן הוא הוליך את הקבוצה לשלוש אליפויות ,  שני גביעי אופ"א ושני גביעים בספרד .  שחקני ריאל יענדו במשחק נגד חרז סרטים שחורים על זרועותיהם לציון מותו של האגדה .
 
בינתיים בהצהרות ריאל הכי טובה
בעוד רונאלדו מבטיח  " שריאל תזכה בליגה ",  מכריז דיארה על זכייה בליגת האלופות .  לואיס מולווני ,  אגדה לבנה ,  הלך לעולמו

