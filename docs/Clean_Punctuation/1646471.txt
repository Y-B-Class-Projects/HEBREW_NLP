המפכ"ל :  אלימות ערביי ישראל הולכת וגוברת
מפכ"ל המשטרה רנ"צ דודי כהן נאם בטקס סיכום השנה החולפת של מחוז ירושלים והתריס נגד מעורבותם של ערביי ישראל בפשיעה האלימה . " מדובר בהיקפים שחורגים מחלקם היחסי באוכלוסיה "
 מפכ"ל המשטרה ,  רב ניצב דודי כהן אמר היום  ( שלישי )  בטקס סיכום שנת 2009 של מחוז ירושלים כי מעורבותם של ערביי ישראל בפשיעה האלימה הולכת ומחריפה  " בהיקפים שחורגים מחלקם היחסי באוכלוסיה ".  לפיכך ,  כהן הסביר כי משטרת ירושלים  " מקיימת כיום פעולות להגברת ההידברות ושיתוף הפעולה עם המגזר הערבי ומגבשת בשיתוף עם המשרד לביטחון פנים תכנית סדורה לטיפול בפערים הקיימים ".  
כהן התייחס לפעילות הפלילית בעיר ואמר כי מדובר בתופעה מדאיגה ומתפשטת .  הוא ציין כי  " לפושעים אין מחוזות ואין גבולות .  השנה חלה זילות מדאיגה של חיי אדם ,  הפשיעה משתלטת על תשתיות המדינה וחוברת למערכות השלטון ".  כמו כן הזכיר המפכ"ל כהן את  " האיומים המושמעים נגד שופטים ,  שוטרים ,  פרקליטים ,  עובדי ציבור וראשי רשויות ,  אשר מטופלים במחוזות וביחידות המרכזיות בעיר ". 
במהלך השנה הצליחה המשטרה להתמודד בהצלחה עם 11 ארגוני פשיעה ,  אשר מרבית חבריהם הוכנסו לבית הסוהר .  30 מהפעילים שנאסרו השנה נמנים על הרובד הבכיר ו-36 הם מרובד הביניים . " זהו הישג משמעותי שהושג בעמל רב ",  התגאה כהן .
 השר לבטחון פנים יצחק אהרונוביץ' ,  שנכח אף הוא באירוע ,  התייחס למקרה הירי אמש בעכו .  אהרונוביץ' אמר כי  " רק אתמול ראינו דוגמה לחיות שלוחות הרסן שגרמו לפציעתו של סולימאן שלבי בן ה-3 וחצי מעכו העתיקה שנפצע בדרכו לגן הילדים מקליע שירו רעולי פנים .  אנו נדאג להמשיך לצוד את חיות הפרא הללו .  מדובר באנשים חסרי מוסר וכל שמץ של אנושיות ,  הנלחמים זה בזה ויוצרים מעגל רציחות שכולל שימוש נרחב באמצעי לחימה ופוטניצאל הרסני ומלעיג לפגיעה בחפים מפשע .
 השר התייחס גם לרווחת השוטרים ואמר כי  " לעיתים ,  כאיש משטרה וותיק ,  אני מרגיש את הצורך להגיד לכם בכנות - אני מוצא עצמי לעיתים מתבייש בשכר השוטרים .  אני אפעל להגדלת כוח האדם בנושא השכר ובנושא הרווחה ולא אתפשר בפסיק אחד .  היום שוטרים לא מצליחים להחזיק משפחות ".  השר סיים את דבריו באומרו : " יש תחושה של שקט .  השקט היחסי מטעה ואין לדעת מתי יפרץ .  אנחנו חייבים להיות מוכנים לכל תרחיש ,  פנימי וביטחוני גם יחד .  יהודה ושומרון ,  דרום הארץ ,  הגליל ,  הר הבית ,  כל אחד מהם נפיץ ועלול לגרור מדינה שלמה ". 

המפכ"ל :  אלימות ערביי ישראל הולכת וגוברת
מפכ"ל המשטרה רנ"צ דודי כהן נאם בטקס סיכום השנה החולפת של מחוז ירושלים והתריס נגד מעורבותם של ערביי ישראל בפשיעה האלימה . " מדובר בהיקפים שחורגים מחלקם היחסי באוכלוסיה "
 
