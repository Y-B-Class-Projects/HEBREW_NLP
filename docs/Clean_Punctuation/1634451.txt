 " לאפשר לנבחרי ציבור לבקר במקומות עבודה "
 שלי יחימוביץ' מותחת ביקורת על התנגדות איגוד לשכת המסחר להצעת החוק שהגישה לפיה מעביר לא ימנע מארגון עובדים וארגון יציג להזמין למקום העבודה נבחרי ציבור
שלי יחימוביץ  ( עבודה )  מותחת ביקורת על התנגדות איגוד לשכת המסחר להצעת החוק שהגישה שלפיה מעביד לא ימנע מארגון עובדים וארגון יציג להזמין למקום העבודה לשם קידום ענייני העובדים נבחר ציבור :  שר ,  חבר כנסת או ראש עיר .  הצעת החוק תועלה ביום א' הקרוב לאישורה של ועדת השרים לענייני חקיקה .  יחימוביץ טוענת כי  " מקומות עבודה הם לא טריטוריה מחוץ למדינת ישראל וחלים עליהם כל חוקי המדינה והנורמות הקיימות .  ציבור העובדים הוא ציבור עצום שלאחרונה נתון במצוקות גדולות כמו הפחתות שכר ,  פיטורים ,  התעמרות ,  ניצול וסכנת מוחלטת של סגירת מקום העבודה .  זו לא רק זכות אלא גם חובה של נבחר הציבור לבקר במקום עבודה ולשמוע ישירות את מצוקות העובדים ". 
יחימוביץ הוסיפה כי  " כמה פעמים קרה לי שהוזמנתי למקום עבודה על ידי עובדים ומיד אחר-כך קיבלתי טלפון מההנהלה שברכה על בואי ,  אבל דרשה שהביקור יהיה ביקור רשמי אצל ההנהלה ובפיקוחה .  וכך מצאתי את עצמי מול מצגות יחצ"ניות על החברה ,  וגם כאשר כבר שוחחתי עם עובדים זה היה בליווי צמוד של ההנהלה בלי שעובדים יעזו לומר את אשר על ליבם .  
צריך להישמר איזון וחייבת להיות שקיפות של חיי העבודה בפני הציבור כולו ובוודאי לפני מי שאמור להילחם את מלחמותיהם של העובדים וגם מלחמותיהם של המעסיקים .  ההיסטריה של המעסיקים לא ברורה לי כיוון שברור מלשונה של הצעת החוק שהדברים יעשו בצורה מתואמת ומאוזנת  " בהתחשב בצרכי העבודה ובצנעת הפרט ".  

" לאפשר לנבחרי ציבור לבקר במקומות עבודה "
 שלי יחימוביץ' מותחת ביקורת על התנגדות איגוד לשכת המסחר להצעת החוק שהגישה לפיה מעביר לא ימנע מארגון עובדים וארגון יציג להזמין למקום העבודה נבחרי ציבור

