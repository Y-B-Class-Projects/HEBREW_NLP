בבדידות מזהרת
תושבי שכונת כוכב הצפון החדשה בתל אביב גילו בוקר אחד את אסטראה ,  קפה שכונתי עם אג'נדה אורגנית ותפריט אפריקאי
קפה-מסעדה חדש נפתח לאחרונה בשכונת כוכב הצפון הסמוכה לנמל תל אביב ,  היכן ששכן בעבר סלון לעיצוב שיער של ז'קלין ואביגדור ליכטנשטיין .  את אסטראה  ( כוכב בספניולית ,  על שם השכונה )  פתחו שגיא בן פורת ,  טליה פלג וטל פיינברג שניהלו את סניפי קפה סגפרדו בנתב"ג בארבע השנים האחרונות ,  וכעת החליטו לייסד מקום משלהם .
" המטרה הייתה למצוא שכונה בתל אביב שאין בה בתי קפה בכלל "  אומר בן פורת , "  אנחנו לא מאמינים בפתיחת מקום בצמוד למסעדה או בית קפה קיימים כדי לרכוב על ההצלחה .  למרבה הפלא ,  השכונה הזאת הייתה קרקע בתולית לגמרי .  לא היה פה כלום חוץ ממיני-מרקט ".  
את אסטראה פתחו השלושה בתור בית קפה עם אג'נדה של קפה אורגני מבית רשת 'לאביט' הבריאותית ,  אבל מהר מאוד התגמשו לצרכי תושבי השכונה שביקשו ארוחות צהריים וציוותו את רורי אנדרסון ,  שף ממוצא דרום אפריקאי שעבד במטבחי מסעדות כמו 'שלוותא' בנמל תל אביב ,  'רפאל' של רפי כהן וגם ב'בירנבאום ומנדלבאום' המנוחה של האחים ירזין .  אנדרסון בנה תפריט שמלבד כריכים וארוחת בוקר ,  מציע מנות כמו - סלט חם של קינואה עם ירקות שורש ברוטב פלפלים ויוגורט במחיר 39 שקלים ,  רביולי ארטישוק ירושלמי ברוטב אלי אולי ומנגולד ב-38 שקלים ,  סטייק סינטה במשקל 200 גרם ב-58 שקלים וגם Bunny Chow - תבשיל דרום אפריקאי מעוף או בקר המוגש בסגנון ניינטיזי עליז ,  בתוך לחמנייה גדולה המשמשת כקערה במחיר של 42-46 שקלים .
 אסטראה - רחוב אבא קובנר 4 ,  תל אביב .  03-7162576.שעות פתיחה :  א'-ה' 23:00-07:00 ,  ו' 15:00-08:00 ,  ש' 23:00-10:00 .
 
בבדידות מזהרת
תושבי שכונת כוכב הצפון החדשה בתל אביב גילו בוקר אחד את אסטראה ,  קפה שכונתי עם אג'נדה אורגנית ותפריט אפריקאי

