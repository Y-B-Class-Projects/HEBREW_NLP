גושן :  הרדיפה אחר התשואות היא הגורם לתמחור שגוי בשוק האג"ח
גושן :  הגבלת מוסדיים להשקיע רק באג"ח עם בטוחות היא כמו להגביל את דגמי המכוניות בכביש בשל תאונות דרכים
יו"ר רשות ניירות ערך זוהר גושן תקף היום את המלצות ועדת חודק להסדרת פעילות הגופים המוסדיים בשוק האג"ח הקונצרני . " כשהמוסדיים רוצים הם יודעים לשים את הרגל על הבלמים .  בעיית התמחור של איגרות החוב לא נובעת מהלחץ שהמוסדיים נתונים בו בשל עודף הביקוש ",  אמר גושן בכנס איגוד החברות הציבוריות שנערך ברמת-גן בחסות להב - הפקולטה לניהול באוניברסיטת תל אביב.בכך מערער גושן על נקודת המוצא של ועדת חודק כי קיים כשל בשוק האשראי החוץ בנקאי ,  שנובע מהתחרות הגדולה ומהיתרון של החברות המגייסות על הגופים המוסדיים ,  כך שהמוסדיים נאלצים למהר להיענות לתשקיפי החברות ללא בדיקה מעמיקה וללא יכולת לבחון עניינית כל הנפקה בפני עצמה.גושן ציין כי ניתן להבחין שעודף הביקוש לא שיחק כאן תפקיד . " ב-2007 היה היצע עצום ולמרות הכל המוסדיים רכשו 90% ממנו .  לעומת זאת ,  ב-2009 הגופים לא מיהרו ורכשו רק 68% מההיצע ,  למרות שהוא היה קטן משמעותית ביחס לשל 2007 ". לטענת גושן הרדיפה אחר התשואות היא הגורם הדומיננטי בתמחור השגוי בשוק האג"ח . " גוף מוסדי שמעדיף לקחת סיכון גבוה לא יירתע מכל המגבלות שהטילה ועדת חודק באג"ח המסוכנות .  הוא פשוט יפנה לאפיקי השקעה אחרים ,  לא פחות מסוכנים .  לכן צמצום מספר החברות שהמוסדיים יוכלו להשקיע באג"ח שלהן ,  הוא טעות ויחריף את התמחור הלקוי ואת החשיפה לסיכון ",  הוא מסביר . " גם הרעיון להגביל את המוסדיים להשקיע רק באג"ח עם בטוחות אינו יעיל .  זה כמו להגביל את מספר דגמי המכוניות בכביש בשל תאונות הדרכים ",  אמר.גושן שולל את הפיתרון שהציעה הוועדה להכיל בכל הנפקה שהמוסדיים ירצו להשתתף בה ,  מספר התניות  ( קובננטס )   - " הסיכון לא יקטן בשל הקובננטס וההיפך .  מחקרים בעולם מראים כי חברות שנוהגות להשתמש בהתניות אלו הן חברות קטנות עם פוטנציאל מוגבל ,  מינוף גבוה וקשיים פיננסיים .  דווקא החברות הגדולות לא נוטות להכניס התניות בהנפקות שלהן "  הוסיף גושן ." איש עדיין לא הראה כי שכיחות חדלות הפירעון של אג"ח שהונפקו בהנפקות פרטיות גבוה משל אלו הנסחרות ",  טען גושן ביחס להמלצת חודק להחיל חובת דיווח על חברות המגייסות הון מהמוסדיים בהנפקות פרטיות.בכך מצטרף גושן למתנגדים האחרים להמלצות ועדת חודק :  איגוד הבנקים ,  איגוד החברות הציבוריות ,  איגוד חברות הביטוח וגופים נוספים .  לאחרונה הודיע שר האוצר יובל שטייניץ כי יקים ועדה בין-רגולטורית שתגבש המלצות סופיות על שוק האג"ח .  בוועדה ישתתפו נציגי אגף הפיקוח על שוק ההון באוצר ,  נציגי הפיקוח על הבנקים ונציגים מהרשות לניירות ערך .  בנוסף ישתתפו בה כנראה ,  מנכ"ל משרד האוצר חיים שני וסגן שר האוצר ח"כ יצחק כהן . " אני מברך על החלטת שטייניץ ",  סיים גושן את דבריו .
 
גושן :  הרדיפה אחר התשואות היא הגורם לתמחור שגוי בשוק האג"ח
גושן :  הגבלת מוסדיים להשקיע רק באג"ח עם בטוחות היא כמו להגביל את דגמי המכוניות בכביש בשל תאונות דרכים

