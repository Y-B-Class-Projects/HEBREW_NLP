ה-911 הנחשקת מכולן
פורשה מעלה את הרף עם חשיפת ה-911 טורבו S החדשה ,  המכונית המהירה בתולדותיה .  ל-100 קמ"ש ב-3.3 שניות
פורשה חושפת את ה-911 טורבו S ,  המכונית הסדרתית המהירה ביותר שתצא את שעריה בשנים הקרובות  ( להוציא כמובן את סדנאות השיפורים שמידי יום מציגים שיא חדש )  .  ה-S החדשה לא תשווק כוורסיה משלימה למשפחת ה-997 העכשווית ,  אלא כדגם שמחזיק בתעודת זהות אישית ומתבדל מהמשפחה הן בכוחו על הכביש והן במערכות האלקטרוניות הכלולות בסל האביזרים המרשים שלו .  
מנוע הבוקסר בנפח 3.8 ל' המוכר ,  מוזן על ידי צמד מגדשי טורבו בגיאומטריה משתנה ותפוקתו 530 כ"ס בשיאו ,  כ-30 כ"ס יותר מהטורבו הרגילה .  המומנט גם הוא מקבל דחיפה משמעותית ומוזנק ל-71.3 קג"מ הזמינים כבר ב-1,800 סל"ד .  עוד עולה כי כמו כל דגמי פורשה המודרניים ,  המנוע משודך בלעדית לתיבת ה-PDK כפולת המצמדים לה שבעה יחסי העברה ,  אולם אלה לראשונה ניתנים לתפעול מגלגל ההגה ומוונטים את העוצמה לכל הגלגלים דרך הנעה כפולה מאוזנת .
 ה-911 טורבו S תהיה המהירה ביותר של פורשה כאמור ,  עם תאוצה ל-100 קמ"ש ב-3.3 שניות או 10.8 שניות ל-200 קמ"ש ,  קיצוץ ממוצע של 5 עשיריות לעומת ה-911 טורבו בשני הפרמטרים .  המהירות המרבית היא 325 קמ"ש ,  אולם הימצאותם של מערכת בלמים קרמיים ,  דיפרנציאל מוגבל החלקה ומנגנון ה-PTM  ( סימול ל-Porsches Traction Management system )  ישמרו את הרהיטות על הקו הנכון .  
חלילה לשכוח את הנושא הוויזואלי ,  פורשה התקינה כמה אביזרים חיוניים להעצמת החוויה הקוסמטית .  מבחוץ למשל ,  מעטרים את צמיגי הספורט חישוקי 19 אינטש מסדרת RS Spyder ספורטיביים במיוחד ובל נשכח את קיט העיצוב האווירודינמי .  תא הנוסעים שופע השבחות כגון מושבי ספורט לופתים ,  דיפוני עור עוטפים בגוונים כפולים משולבים  ( שחור-קרם או שחור-טיטניום כחול )  .  
מחיר ה-911 טורבו S באירופה יעמוד על כ-135 אלף יורו ,  שהם כ-750 אלף שקלים לערך לפני מסים מקומיים .  המכונית תיחשף לראשונה בתערוכת הרכב בז'נבה ,  אולם לדברי היבואנית לישראל מכשירי תנועה תגיע אלינו בחודש יוני השנה ,  אך תג המחיר טרם נקבע .
  .
 
ה-911 הנחשקת מכולן
פורשה מעלה את הרף עם חשיפת ה-911 טורבו S החדשה ,  המכונית המהירה בתולדותיה .  ל-100 קמ"ש ב-3.3 שניות

