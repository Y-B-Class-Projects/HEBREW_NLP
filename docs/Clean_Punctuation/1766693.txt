עיצומים במפעלי ים המלח :  העובדים שיתקו מכונות ומונעים הוצאת סחורות
הדרישה :  הסכם שכר חדש בעקבות תוצאות כספיות טובות ;  שכר עובדי מפעלי ים המלח נחשב לאחד הגבוהים בתעשייה
העובדים במפעלי ים המלח ,  חברה בת של קונצרן כימיקלים לישראל ,  פתחו הבוקר בעיצומים ,  בתמיכת ההסתדרות.העובדים מונעים כמעט לחלוטין הוצאת אשלג מתחומי המפעל ושיתקו את הייצור במפעל הגילעון .  בתגובה ,  הנהלת החברה הכריזה על השבתת מגן במפעל הגילעון והיא אוסרת על העובדים לשהות בו.עובדי מפעלי ים המלח נמצאים בסכסוך עבודה עליו הכריזה ,  לבקשתם ,  ההסתדרות במרחב הנגב .  עילת הסכסוך היא היעדר הסכמה בין מועצת העובדים בראשות ארמונד לנקרי לבין הנהלת החברה בנוגע לתביעות שכר שהעובדים העלו .  אתמול הסתיימה התקופה בת השבועיים למן ההכרזה על הסכסוך ,  שבמהלכה 1,500 העובדים במפעלי ים המלח היו מחוייבים לשמור על שקט תעשייתי ולהימנע בשביתה או מעיצומים.עובדי מפעלי ים המלח דורשים הסכם שכר קיבוצי חדש שיכלול העלאת שכר משמעותית בעקבות התוצאות הכספיות הטובות של החברה בשנים האחרונות .  ואולם פער העמדות בין הצדדים הוא גדול .  ביום שישי האחרון נעשה ניסיון ליישב את המלוקות בפגישה במשרדי החברה בבאר שבע בין המנכ"ל דני חן ,  יו"ר מועצת העובדים לנקרי ,  ויו"ר ההסתדרות במרחב הנגב ,  מאיר בביוף ,  אך ללא תוצאות.בנוסף להעלאת השכר ,  נציגי העובדים גם דרשו בפגישה שההנהלה תבטל את החלטתה לנכות 7,500 שקל משכרו של כל עובד בתגובה על שיבושים בייצור שהעובדים נקטו .  אנשי ההנהלה הבהירו שהניכוי נעשה על פי חוק ולאחר שהם התריעו מראש בפני העובדים על המהלך .  עם זאת ,  ההנהלה הביעה נכונות להקפיא צעדים אחרים שהיא מתכננת ,  כגון הורדה של השכר לחלק מהעובדים ואת דרישתה לקבל חופש ניהולי רב יותר שיאפשר לה לפטר עובדים ולנייד עובדים ממחלקה למחלקה לפי צרכי החברה - בתנאי שמועצת העובדים תקפיא את כוונתה להורות על העיצומים .  נציגי העובדים דחו את ההצעה.שכרם של עובדי מפעלי ים המלח נחשב לאחד הגבוהים בתעשייה הישראלית .  חלק מהעובדים משתכרים מעל 20 אלף שקל  ( ברוטו )  בחודש .  בשנה האחרונה אף קיבלו העובדים בונוס בסך 71 אלף שקל בממוצע.לדברי בביוף ,  לעיצומים במפעלי ים המלח פוטנציאל נזק גדול ,  בנוסף לאובדן ההכנסות של החברה ,  מכיוון שמפעלים רבים בענף הכימיה משתמשים במוצרי החברה כחומר גלם .
 
עיצומים במפעלי ים המלח :  העובדים שיתקו מכונות ומונעים הוצאת סחורות
הדרישה :  הסכם שכר חדש בעקבות תוצאות כספיות טובות ;  שכר עובדי מפעלי ים המלח נחשב לאחד הגבוהים בתעשייה

