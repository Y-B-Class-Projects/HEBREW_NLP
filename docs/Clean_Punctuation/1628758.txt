אופל חושפת :  המריבה שנדחתה
כמעט שנתיים לאחר שהוצגה מכונית הקונספט ,  אופל חושפת תמונות ראשונות של המריבה החדשה והמהפכנית
יצרנית הרכב אופל הגרמנית חושפת רשמית את תמונותיה של המריבה החדשה  משפחתית קומפקטית במידותיה שהחלה את חייה בדורה הראשון בשנת 2003  ( כאן במדי החטיבה הבריטית ווקסהול )  .  הצצה אל המריבה החדשה קיבלנו בחודש פברואר 2008 ,  בתחילה באיור ואחר כך כמכונית תצוגה ,  אך מאז נעלמו עקבותיה .  אחת הסיבות קשורות ככל הנראה למשבר הכלכלי העמוק עליו נקלעה אופל וכן מהרצון של החברה הגרמנית להפנות את אור הזרקורים אל האינסינייה החדשה .
 כעת כאמור ,  הוסר הלוט מעל המריבה החדשה וזה מביא סוף אל חרושת השמועות הנוגעות לגורלה ולתכנונה הסופי .  במבט על הודעת אופל ועל התמונות החדשות ,  יתכן וההמתנה השתלמה ,  שכן למרות האיחור הלא אופנתי ,  המריבה החדשה מציגה קפיצת מדרגה של ממש ביחס לקודמתה ואולי אף ביחס למתחרותיה .
 מלבד העיצוב הנאה מכל כיוון שמתבוננים בה  ( החזית המפוסלת ,  האחור החלק והפרופיל המעניין ,  בייחוד בדלתות האחוריות )  ,  כפי שנרמז בעת הצגת מכונית הקונספט ,  אופל העניקו לה דלתות ייחודיות בהן אלה האחוריות נפתחות אחורנית  הפוך לכיוון המקובל כיום  ( אופל מכנים זאת FlexDoors )  .  את זאת הם השיגו על ידי התקנת צירים בחלקה האחורי ובניגוד למכוניות אחרות שנעזרות בשיטה זו  ( מאזדה RX8 ,  רולס רויס פאנטום והגוסט )  ,  פתיחת הדלתות נעשית כמעט ב-90 מעלות ביחס לרכב וללא קשר בין הקדמית לאחורית ,  כך שניתן לפתוח את האחוריות ללא תלות בקדמיות .  כמו כן ,  דלתות אלה מצויידות במנגנון נעילה אוטומטי שאינו מאפשר את פתיחתן בזמן נסיעה .
 אופל מספרים שלמהלך החריג הזה ישנן תועלות שימושיות רבות - הכניסה אל המושב האחורי אמורה להיות קלה יותר וגם הורים שצריכים להושיב ילדים במושב האחורי ,  במושבי בטיחות הפונים לכיוון הנסיעה ,  לא צריכים עוד להתמודד עם הדלת שכביכול עומדת בדרכם .  
גם תא הנוסעים זכה לתשומת לב רבה מצד המתכננים וגם כאן המילה Flex חוזרת במספר מובנים .  ראשית ,  כל המושבים נעים על מסילות עצמאיות  ( FlexRail )  ואת אלה ניתן להניע בחופשיות בהתאם למרחב הדרוש בתא הנוסעים או בתא המטען .  בהמשך לכך ,  את המושבים האחוריים ניתן לקפל ולהעלים לרצפת הרכב לצורך הגדלת תא המטען  ( FlexSpace )  .
 ה'פלקס' האחרון מגיע מתחת למכסה המנוע ,  שם ניתן יהיה לבחור באחד מלא פחות משישה מנועים חדשים וחסכניים המצויידים כולם במגדש טורבו כשהספקם ינוע בטווח שבין 75 ל-140 כ"ס .  מנועים אלה על פי ההצהרות מציעים רמת זיהום פחותה ב-15 אחוזים או ב-25 גרם CO2 לקילומטר ביחס למנועים הקודמים .  יחידת כוח נוספת שעונה לשם  ( איך לא )  'ecoFLEX' ואמורה להיות חסכונית במיוחד ,  תופיע בהמשך הדרך .
 אופל מריבה החדשה תיחשף רשמית לקהל  ( האירופי )  בתערוכת הרכב השנתית שתתקיים בז'נבה בחודש מרץ ,  שם גם אנו נפגוש אותה .
 
אופל חושפת :  המריבה שנדחתה
כמעט שנתיים לאחר שהוצגה מכונית הקונספט ,  אופל חושפת תמונות ראשונות של המריבה החדשה והמהפכנית

