BYD היא הסינית החשמלית שרוצה לכבוש את העולם - ומה הם אומרים על בטר פלייס ?   " שי אגסי גאון "
 BYD ,  יצרנית מצברים וסוללות מסין שנכנסה לענף הרכב ב-2002 ,  מתכוונת לשלוט בתחום עד 2025 - באמצעות שיווק של מכונית חשמלית ■ פול לין ,  מנהל השיווק : " בצנאים שבמערב מאפשרים להעסיק מהנדס אחד ,  אנחנו מעסיקים עשרה "
 בקצה תערוכת הרכב בז'נווה ,  לצד דוכנים נוצצים של ב.מ.וו ,  מרצדס ורולס רויס ,  נמצא דוכן צנוע שבו מוצגות מכוניות משעממות למראה של יצרן סיני בלתי מוכר ,  byd .  אלה הם ראשי התיבות של הסיסמה build your dreams .  מהדוכן הקט מכריזים נציגי החברה שהם עומדים להשתלט על העולם .  ליתר דיוק , " עד 2025 נהיה יצרן הרכב הגדול בעולם "  - כך אומר ל-themarker פול לין ,  מנהל השיווק במחלקה ליצוא של החברה.כמו כדי להפוך את העניין למופרך עוד יותר ,  מצהירים ב-byd כי בכוונתם לכבוש את טבלת המכירות בעזרת מכוניות חשמליות - שהן כיום חלק זעיר משוק הרכב העולמי .  אלא שלא כדאי לזלזל ב-byd .  הצהרות שאפתניות שמענו גם מיונדאי לפני כמה שנים ,  והחברה הגשימה אותן .  גם תחזיות קודמות של byd התגשמו במועדן .  החברה מחזיקה במקום השישי בטבלת המכירות בסין ,  וזהו המותג הסיני הנמכר ביותר במדינה.הדבר החשוב ביותר שכדאי לדעת על byd הוא שלמעשה לא מדובר ביצרנית מכוניות ,  אלא ביצרנית סוללות ומצברים .  ב-2002 רכשה החברה את יצרנית הרכב הסינית ציצ'ואן ונכנסה לתחום . " הסיבה לכך שהתחלנו לייצר מכוניות ",  אומר לין , " היא שזיהינו הזדמנות להיכנס לשוק ההנעה החלופית .  אנחנו מאמינים שמנוע הבנזין דומה לסרטי הצילום .  בתוך זמן קצר לאחר כניסת המצלמות הדיגיטליות השתנתה התעשייה לגמרי .  היו חברות שכמעט נעלמו כי לא השלימו עם השינוי .  מטרתנו היא להמציא ולהפיץ טכנולוגיה ". המבנה של byd שונה מאוד מזה של מתחרותיה .  החברה האם מייצרת מצברים ומערכות מחשב לניהול טעינה ומפתחת את מערכות ההינע החשמליות ;  חטיבת הרכב מפתחת ומייצרת את המכוניות ;  וחטיבה נוספת מייצרת חשמל  ( בסין )  ואוגרת אותו במצברים ממוחזרים .  לדברי לין , " אנחנו שואפים ליצור מצברים בגודל סטנדרטי ,  שיכולים לשמש מכוניות וגם לאחסן חשמל שנוצר בעזרת רוח או שמש ".  ל-byd חטיבות לייצור תאורה ותאים סולאריים שמוצאים את דרכם גם למכוניות.היתרון הגדול של byd הוא התמיכה שהיא מקבלת מהממשל הסיני . " אנחנו רואים את סין בתור החברה האם שלנו ",  אומר לין . " עד כה דיברו על סין כמקום לייצור זול ,  אבל היתרון האמיתי שלנו הוא עלויות הפיתוח הנמוכות .  בתנאים שבמערב מאפשרים להעסיק מהנדס אחד ,  אנחנו מעסיקים עשרה ". "שי אגסי גאון"השיווק של מכוניות byd באירופה ובישראל יתחיל ב-2011 .  יבואן כבר יש - כלל מוטורס מקבוצת אי.די.בי ,  שבניהול דורון ודאי ,  שניהל בעבר את כלמוביל עם תחילת היבוא של יונדאי ואת סמל"ת ,  יבואנית פיאט  ( וקיה ,  באותה עת ) .בחברה שוקלים לשווק בתחילה את ה-e6 ,  רכב פנאי חשמלי עם טווח נסיעה מוצהר של 300 ק"מ ,  אך סביר יותר להניח שהנציג הראשון בישראל יהיה f6dm ,  מכונית היברידית נטענת שבה שני המנועים מחוברים לגלגלים .  ההחלטה תלויה ,  בין היתר ,  בהתקדמות פרישת תשתית הטעינה של בטר פלייס .  עם זאת ,  לדברי לין היעדר שקעים לטעינה אינו צפוי להיות מכשול : " לספקיות החשמל יש אינטרס לפרוש רשת טעינה למכוניות ,  הן הרי ירוויחו מכך ". עדיין לא ברור מה יהיו המחירים ,  אך ההערכה בכלל מוטורס היא שה-f6dm תימכר בכ-120 אלף שקל . " היתרון של המכוניות הוא בעלות התפעול ",  אומרים בחברה , " ובישראל ממילא כבר משלמים בדמי תפעול חודשיים לחברות הליסינג ". ומה באשר לשיתוף פעולה עם בטר פלייס ?   " שי אגסי גאון ",  מכריז לין . " רעיון החכרת הסוללות הוא מצוין ".  עם זאת ,  יש לו הסתייגות : " יש כמה בעיות טכניות עם החלפת הסוללות .  התקנה של סוללה לא קבועה שסופגת טלטולים וחשופה לאבק ורטיבות היא בעייתית .  אנחנו גם לא יודעים איך אפשר לטעון כמות גדולה של סוללות בתחנת החלפה .  צריך כבלים חשמליים עצומים בגודלם .  אם הבעיות ייפתרו ,  נשמח לשתף פעולה ". ל-byd יש כיום 14 דגמים של מכוניות בנזין ,  ועוד ארבעה דגמים של מכוניות חשמליות והיברידיות .  לדברי לין , " אנחנו מתכוונים להציג בשנים הקרובות מיניוואנים ,  רכבי שטח ,  טנדרים ,  מכוניות פנאי ומכוניות קופה ". התוכנית רחבת היקף ,  אך בשלב זה המכוניות אינן מרשימות .  f6dm מעוצבת כחיקוי של טויוטה קורולה מהדור הקודם ,  ואיכות הגימור שלה בתא הנוסעים דומה לזו של מכונית צעצוע זולה .  ואולם המכונית שתשווק באירופה בשנה הבאה תתהדר בעיצוב חדש ובתא נוסעים איכותי יותר.byd עומדת בפתחה של דרך ארוכה מהדוכן הקטן בז'נווה ועד לעמדת ההובלה בשוק הרכב בעולם ,  אך דומה שהיצרנית בונה את החלומות של האומה הסינית - ליהפך למעצמת רכב עולמית .
 
BYD היא הסינית החשמלית שרוצה לכבוש את העולם - ומה הם אומרים על בטר פלייס ?   " שי אגסי גאון "
 BYD ,  יצרנית מצברים וסוללות מסין שנכנסה לענף הרכב ב-2002 ,  מתכוונת לשלוט בתחום עד 2025 - באמצעות שיווק של מכונית חשמלית ■ פול לין ,  מנהל השיווק : " בצנאים שבמערב מאפשרים להעסיק מהנדס אחד ,  אנחנו מעסיקים עשרה "
 
