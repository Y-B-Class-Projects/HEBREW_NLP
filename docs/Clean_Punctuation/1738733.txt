למרות המשבר במו"מ :  הרמטכ"ל התארח בבית לחם
בעוד המדינאים בירושלים ,  ברמאללה ובוושינגטון מתקשים להגיע להבנות שיאפשרו את המשך המו"מ בין ישראל לרשות ,  רא"ל אשכנזי ביקר היום בבית לחם ונועד עם בכירים במנגנוני הביטחון הפלסטיניים
תחת אבטחה כבדה ביקר היום  ( ראשון )  הרמטכ"ל גבי אשכנזי בבית לחם בראש משלחת ביטחונית ישראלית ונועד בבניין המושל עם קצינים פלסטינים בכירים .  מושל בית לחם ,  עבד אל-פתאח חמאיל ,  סיפר לסוכנות הידיעות הפלסטינית  " מען "  כי אשכנזי ביקר גם בכנסיית המולד והסתובב במשך כשעה לידה .  בין היתר הוא נפגש עם המפקד הביטחוני במחוז ,  הגנרל סלימאן עמראן ,  מפקד משטרת המחוז ,  חאלד תמימי ואחראי הקישור הצבאי באזור .  בצה"ל אישרו כי אשכנזי אכן ערך היום ביקור בבית לחם ,  אך לא מסרו פרטים נוספים .
 לדברי חמאיל ,  הביקור התקיים לבקשתה של ישראל וכי במהלכו דנו הצדדים בנושאים הנוגעים לחיי היומיום של תושבי האזור ,  כגון המחסומים  " המעיקים על תנועת התושבים "  ו"הצעדים שעל צה"ל לנקוט כדי לאפשר לחקלאים להגיע לאדמותיהם ".  חמאיל הבהיר כי  " אין סתירה בין הביקור לבין העמדה המדינית של הרשות לפיה אין לנהל מגעים כל עוד ישראל בונה בהתנחלויות ,  שכן הביקור הוא פרטי ללא שום נגיעות פוליטיות ומטרתו לסייע לחיי התושבים ". 
לפי דו"ח ארגון בצלם שפורסם ביוני והתייחס לשנה וחצי לפני כן ,  בגדה המערבית ירד מספר המחסומים והוסרו חלק מההגבלות שהטילה ישראל על חופש התנועה של הפלסטינים .  בנוסף ,  שני שינויים שנערכו בגדר ההפרדה חיברו חלק מהקהילות הפלסטיניות שהיו מנותקות מהגדה .  
דו"ח נוסף של הארגון שפורסם בסוף ספטמבר גילה כי נכון לסוף חודש אוגוסט 2010 ,  מחזיק הצבא בגדה המערבית 59 מחסומים המוצבים באופן קבוע ,  18 מתוכם מוצבים בתוך העיר חברון .  35 מהמחסומים הללו מאוישים בקביעות .  בנוסף מחזיק הצבא 37 מחסומים המהווים את נקודת הביקורת האחרונה שבין הגדה לשטחה הריבוני של ישראל .  רובם ממוקמים מספר קילומטרים בתוך שטח הגדה .  מחסומים אלה הם קבועים ומאוישים .
 
למרות המשבר במו"מ :  הרמטכ"ל התארח בבית לחם
בעוד המדינאים בירושלים ,  ברמאללה ובוושינגטון מתקשים להגיע להבנות שיאפשרו את המשך המו"מ בין ישראל לרשות ,  רא"ל אשכנזי ביקר היום בבית לחם ונועד עם בכירים במנגנוני הביטחון הפלסטיניים

