מכבי נתניה :  עטר מתכנן מהפכה בהרכב
אחרי נקודה מחמישה משחקים ,  המאמן מתכנן לספסל את קרופניק ,  בן הרוש יתפוס את מקומו .  פרץ יחליף את ימפולסקי
מאמן מכבי נתניה ,  ראובן עטר ,  לא ממש אוהב לראות את הקבוצה שלו משיגה נקודה אחת בלבד בחמשת המשחקים האחרונים שלה ,  ובינתיים הוא מתכנן זעזוע בהרכב לקראת הפועל באר שבע בשבת .  בתרגול שנערך היום  ( רביעי )  שיחק ליאוניד קרופניק עם ההרכב השני ונראה כי הוא יפתח על הספסל .  מי שתפס את מקומו בהרכב הוא הבלם הצעיר עומרי בן הרוש .
 שינוי נוסף אך כפוי בחוליית ההגנה תהיה הצבתו של עדי נמני כמגן ימני במקום אוראל דגני ,  שייעדר עקב צבירת כרטיסים צהובים .  נמני ,  שפתח בהפסד למכבי פתח תקוה והציג יכולת טובה ,  ימשיך לקבל את הקרדיט כאשר מאור אסור שנכנס כמחליף ישוב להרכב על חשבונו של דגני .  שינוי נוסף הוא חזרתו של עומר פרץ להרכב במקום דלה ימפולסקי .  יש לציין כי השינויים שתירגל היום עטר הם למעשה החילופים שערך בהפסד לפתח תקוה אחרי שהמאמן הוציא את קרופניק וימפולסקי .
 שחקנים בנתניה מעידים כי ישנה בעיה גדולה יותר בחולייה ההתקפית מאשר ההגנתית בעיקר לאור הנתון שמראה כי הקבוצה כבשה שער אחד בחמשת המשחקים האחרונים לעומת עשרה שהיא ספגה .  אופיר עמרם ,  שמחלים משבר בכף הרגל ,  הוריד את הגבס וצפוי להתחיל טיפולי פיזיותרפיה .  ההערכות הן כי עמרם ישוב רק בעוד כחודשיים .  לאור האסון שפקד את הכרמל הוציא המועדון 100 הזמנות למשחק בשבת לתושבים שבתיהם נפגעו באסון .
 
מכבי נתניה :  עטר מתכנן מהפכה בהרכב
אחרי נקודה מחמישה משחקים ,  המאמן מתכנן לספסל את קרופניק ,  בן הרוש יתפוס את מקומו .  פרץ יחליף את ימפולסקי

