לך תתגייס
מבחינת סער גיט כל תעלומת הגיוסים היא הכרחית וחשובה ,  אבל הפכה להיות בלבול מוח אחד גדול .  תעזבו אותנו בשקט
משרד החינוך בפאניקה .  מדינת ישראל כולה בהיסטריה יותר ממנו .  עשרות פעילויות נעשות מדי שנה באלפי תיכונים בארץ על השירות הצבאי בצה"ל ,  המוטיביציה מוזרקת לורידים באינפוזיה משוכללת ,  גדנ"עות נערכות באינטנסיביות  כמעט ברבאק ,  ואחרי כל זה ,  הנוער הישראלי ממשיך לעשות בעיות .  זה לא שהוא לא מתגייס לצה"ל ,  הוא פשוט לא מתגייס מספיק .  אי לכך ובהתאם לזאת ,  הוחלט במשרד החינוך על תכנית חירום נוספת שנשלפה ממגירת הרעיונות של גדעון סער ,  אחד משרי החינוך היחידים עד כה שהצליחו לא להישרט בשנים האחרונות .  במסגרתה נשלחים עשרות קצינים ואנשי צבא לבתי ספר ,  כדי לדבר עם סגל המורים על ,  איך לא ,  השירות הצבאי .  המון בעיות חשובות אחרות נדחקות הצידה לטובת העלאת אחוזי גיוס ,  שימתחו לראש הממשלה עוד קצת את החיוך ,  והכי חשוב ,  יגרמו לו להגיד בגאווה ובלי התנשפויות מכבידות :  יש לנו נוער איכותי .  
שלא יובן לא נכון .  התכנית הזאת מקדמת ערכים שחשוב לתת להם פוש ,  ועושה מה שצריך לעשות במדינה שרוצה לשמור על החזון שלה רלוונטי :  לדרבן את בני הנוער שגרים בה לעשות צבא .  זה לגיטימי היום יותר מתמיד ,  בטח בתקופה בה נדמה שהלך הרוח הציבורי נותן פריבילגיה מוזרה להתחמק מהמדים .  אבל נראה שהרצון הטוב גרם לאנשים במשרד החינוך לצאת מדעתם ,  להתחיל לפמפמם לנו קלישאות מוסריות ולשכוח איתן את הפואנטה .  המצב עוד לא ורוד והמון בני נוער בישראל לא מתגייסים בלי שום סיבה אמיתית וראויה ,  אבל ההיחספות המלודרמטית שמשדרת צמרת המדינה בימים האחרונים מוגזמת ,  צורמת ואפילו מעליבה .  
מישהו כנראה שכח להסתכל על אחוזי הגיוס בישראל ,  ועל כמות בני הנוער שישמחו לאכול חול למען המדינה בכל רגע נתון .  גבי אשכנזי ממשיך להוות מודל אמיץ ואיתן להמון תיכוניסטים ,  והצבא  כן ,  הצבא  ממשיך לעמוד על הסיפון בתור אחד הערכים העליוניים שנשארו נקיים מציניות .  האם זאת סיבה להיסחפות הקבועה ,  כמעט מדי חודש ,  על כך שאוי אוי אוי ,  אנחנו לא מתגייסים ? 
לכאורה אין טעם אמיתי להתבכיין ולקטר על הולדת התכנית הזו .  היא חשובה ולא מזיקה לאף אחד ,  וגם אולי תצליח להביא לתועלת אמיתית ומהותית בכל הקשור לגיוס לצה"ל .  הבעיה מתחילה בכך שההתעסקות הכפייתית באחוזי הגיוס  שהיא נכונה לכשעצמה  סותרת ,  מפריעה או מחפה על שאר הבעיות הרבות מדי שמספקת מערכת החינוך הישראלית של היום ,  מדי יום .  הרבה מדי דיברנו על צבא וכמה שההשתמטות מזיקה בכל מישור שהוא ,  ערך קריטי שחשוב להנחיל ,  ופחות מדי על הצפיפות ,  הרמה הירודה ,  האלימות ,  ועל שאר העוולות המעיקות שחשוב לצמצם לא פחות משדחוף להעלות את אחוזי הגיוס הקרביים .  
דיבור על גיוס ומדים הוא נחוץ כמעט בכל זמן ,  רק שיהיה פחות בומבסטי ומתלהם ויותר יעיל ושקט .  הנוער הישראלי הוא יותר פטריוטי מהרבה מדינות אחרות ,  קרובות או רחוקות ,  ולא צריך להפסיק להתייחס לדברים משמעותיים אחרים בגלל סטיגמות שקמו מעצמן ,  או שאנשים דואגים להקים .  תאמינו לנו ,  אנחנו בסדר .  

לך תתגייס
מבחינת סער גיט כל תעלומת הגיוסים היא הכרחית וחשובה ,  אבל הפכה להיות בלבול מוח אחד גדול .  תעזבו אותנו בשקט

