האחים והאחיות
אומיגוד !  !  ! 11 אלירז לקח !  ! 11 תקופה ארוכה הגיע לקיצה .  שני צור אחות גדולה
קשה לי קצת להאמין שזה נגמר .  בכל זאת ,  110 ימים זו תקופה די מכובדת .  סף הרגישות הכללי במדינה די עלה בתקופה הזו ,  שלא לדבר על הלקסיקון הפורה מבית היוצר של אלירז שדה .  אני מודה שבתחילת הגמר עוד היו בי תקוות לזוכה אחרת  ( שמה מתחיל בפ' ומתחרז עם פותנה .  כן ,  גם פותנה מתחרז עם פותנה )  ,  אבל אין עוררין על כך שהיה די ברור מי יזכה ,  בסופו של דבר ,  ושדי הגיע לו .  בין ההפסקות הארוכות היה לי זמן לעלעל בטורים קודמים ולהבין שחלק נכבד מהתחזיות שלי הופרך ,  וזה רק מראה שהמציאות עולה על כל תסריט במיליונים .  
התוכנית הזו הייתה פשוט חמש הדחות ברצף ,  כשההדחה האחרונה מהבית מלווה בנצנצים ופירורי נייר שנופלים ו"שיר הזכייה "  הגרוע ביותר שיכולתם להעלות במוחותיכם .  אבל עזבו אתכם מזה ,  בואו נתמקד בגמר עצמו .
 בתחילת התוכנית חשפו אסי וארז את החמישייה הסופית אל הטירוף שנמצא רק כמה עשרות מטרים מהם ,  מחוץ לבית ,  והטירוף הכללי ששוטף את המדינה בגלי צונאמי מאסיביים .  אלין וסער זכו לראות את החיקוי שעשו להם ב"ארץ נהדרת ",  הם זכו לראות את מיליוני תוצאות החיפוש בגוגל ,  שכללו בין היתר את המונחים  " אלין בבגד ים ",   " סער ואיילה במיטה "  ו"בולבולון ",  בכל זאת ,  אנחנו עדיין בתוך תרבות המיינסטרים .  ומכאן והלאה הבית רק התרוקן במהירות .  
גו-אל היה הראשון לצאת החוצה בחיוך המתוק והביישני שלו ,  והתחיל להזכיר לי למה בתחילה כל כך אהבתי אותו ,  ולמה ,  בסופה של התוכנית ,  פשוט צהלתי משמחה כשהוא יצא .  את העתיד שלו אני רואה בין זרועותיו של אסי עזר ועיתונאי בכיר למדעי הפלצנות באיזה עיתון ממוסחר ,  ברדיו או בתוכנית בוקר ,  וימשיך למוסס צרפתית בין שפתיו .  בכל זאת ,  אינטלקטואל .
 מיד אחרי גואל וללא כל עיכובים ,  עזבה פותנה את הבית לזרועות המשפחה .  האישה המקסימה הזו ,  שהקפידה לרוב לשבת על הגדר לאורך התוכנית ,  מצאה את עצמה בחוץ בשלב די מתקדם ,  וזה הגיע לה ,  כמה שזה הגיע לה .  העתיד שלה די ורוד- תוכנית בישול ,  אלפי מבקרים בחומוס אכרם  ( נשבעת שאני הולכת לשם בהזדמנות הראשונה שתהיה לי )  ,  ולהישאר עם המשפחה שלה כל ימות חייה ,  אינשאללה .  אישה למופת ,  אין כמוה .
 שלישיית הגמר נותרה כוססת ציפורניים,לעוד אחד מהקליפים המרגשים הללו .  ואז הייתי בטוחה שסער יעוף ולמרבה השמחה ,  זו הייתה אלין .  מעולם לא אהבתי אותה ,  אבל חייבים להודות שהיה בה משהו כובש .  היא נשמעה סתומה כי היא לא התאמצה להישמע משכילה ,  היא הייתה אמיתית עד הסוף ,  והכי פחות פוליטקלי-קורקט ,  גם כשהיא יצאה אל אסי וארז ולא האמינה שזהו ,  ביום ראשון היא חוזרת לבסיס .  אין לי מושג מה יקרה לה בעתיד ,  אבל די ברור שזה יהיה מה-זה מהמם .
 נשארנו שניים ,  שלא יודעים מה לעשות עם עצמם .  ואז יצא ה-סער .  ה-בולבולון .  ה-גבר של ה-תוכנית .  האיש והמפרצים .  לא מעט נאמר על סער .  מה זה לא מעט ,  נאמר כל כך הרבה שהתנ"ך כבר לא יכול עליו .  סער כל כך שנוי במחלוקת והגיע כל כך רחוק ,  ודי קשה לי להסביר את זה .  הוא דמות שדי קשה להתמודד איתה ,  חתיכת טיפוס ,  אבל לפחות הוא שבר את הסטריאוטיפ של הגבר-גבר ,  שבכל סדרה אמריקאית מופתית יבגוד עד הסוף או יישאר על תקן מלאך .  כאן הוא נמצא באמצע .  חתיכת זבל ,  אבל זבל מאוהב .  והעתיד שלו ?  עם איילה ,  לתקוותו .  והוא בכל מקרה מסודר עד הסוף .  עו"ד וזה .
 ואז ,  אז יצא המלך .  המנצח .  הזוכה .  הגדול מכולם .  הבחור הכי גזעי ,  הכי חומוס בפיתה ,  הכי אלירז .  היה לי קצת קשה להבין מה כולם  ( כולן )  מצאו בבחור הדי רגיל הזה בהתחלה ,  ואז הוא חדר לי ללב עם החיוך המבויש והגישה הישירה הזו שלו .  אין לי שום ספק שהגיע לו ,  אני קצת חוששת שמא יתפתה להמר על המיליון ,  אבל טיפ ממני- אל.פשוט אל .  לך וקנה אוטו ועוד מתנה יפה לאלירזית שלך ,  ותתכונן לעדר של מעריצות ובחורות שרק ישליכו את עצמן עלייך .  וכנראה שאלירז יגיד להן לא .  כי זה אלירז ,  וככה הוא בנוי .  הוא האדם הקטן ,  זה שלא היה הכי אהוב כל החיים שלו ,  ולא תמיד מצא את עצמו ,  ואז הוא נכנס לנו ללב כי בכל אחד מאיתנו יש קצת אלירז ,  והקצת הזה הוא קצת יותר ממה שמגיע אלינו מהמתמודדים האחרים ,  הפלסטיים יותר .  באלירז אין שום דבר מיוחד ,  וזה מה שהכי מיחד בו- חיוך מתוק ותמימות שאין שנייה לה .  זה מה שהופך אותו לווינר ,  למספר אחת .
 והנה תמה לה עוד עונה נהדרת ,  שלדעתי הייתה טובה מקודמתה- הייתה חממה אמיתית ולא דירת רווקים גדולה ותו לא .  לכו ונצלו את דקות התהילה שלכם  ( איילה ואביב יכולים לעשות לכם דוקטורט בנושא )  פינליסטים יקרים .  ואתם כולכם ,  תהנו מהחיים ,  כי עוד מעט מתחילה העונה השלישית ,  כנראה .  ולאור יום האתמול יש לי רק דבר אחד לומר לכם- תתקדמו ,  זה גזעי .
 
האחים והאחיות
אומיגוד !  !  ! 11 אלירז לקח !  ! 11 תקופה ארוכה הגיע לקיצה .  שני צור אחות גדולה

