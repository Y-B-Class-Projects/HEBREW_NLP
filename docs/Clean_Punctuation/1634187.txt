ריצ'רד הנטר :  האיש שדנקנר סימן ככוכב עולה 
 >  >  ריצ'רד הנטר מונה למנכ"ל 013 נטוויז'ן בדצמבר 2007 ,  לאחר כמה חודשים כמשנה למנכ"ל החברה .  ההודעה על סיום תפקידו בנטוויז'ן תיכנס לתוקפה במארס הקרוב .  הנטר ,  41 ,  הוא דמות חריגה מעט בעולם הניהול הישראלי :  חובש כיפה ,  שאותה הוא מסיר רק בריצת הבוקר שלו באזור ביתו שברעננה ;  דובר עברית במבטא בריטי קל ;  על אף שעלה לישראל בשנות העשרה המוקדמות לחייו .  הוא שירת כמה שנים בשירות קבע ביחידה מבצעית סודית ותוך כדי שירות למד משפטים והוסמך לעריכת דין .  את הסטאז' עשה במשרד מ .  פירון שבו גם התמחה אביו .  הנטר מעולם לא התאהב במקצוע עריכת הדין וחזר לספסל הלימודים ,  לבית הספר היוקרתי למנהל עסקים insead fontainebleau שבצרפת .  לאחר מכן החל לעבוד בחברת מקינזי - תחילה בסניף הלונדוני של החברה ולאחר מכן בסניף שפתחה בישראל .  הנטר עבד במקינזי במשך שמונה שנים ,  אך לאורך כל אותה תקופה ביקש לעבור מעמדת היועץ לעמדת מקבל ההחלטות .  נוחי דנקנר ואי.די.בי גילו את הנטר במהלך עבודת ייעוץ שביצע לשופרסל ,  וסימנו אותו ככוכב עולה .  בנטוויז'ן היה הנטר אחראי למיזוג המורכב של נטוויז'ן עם ברק ,  ואז למיזוג נוסף של גלובקול אל תוך החברה .  בעלי המניות בנטוויז'ן מרוצים מהנטר ,  וכך גם אנשי שוק ההון .  הוא איש שמבין מספרים ואף יודע להסביר אותם .  התוצאות של נטוויז'ן מדברות בעד עצמן :  את תשעת החודשים הראשונים של 2009 סיימה החברה עם הכנסות של 931 מיליון שקל ,  ורווח תפעולי של 118 מיליון שקל .  זאת ,  מול תשעת החודשים הראשונים של 2008 שאותם סיימה החברה עם הכנסות של 916 מיליון שקל .  כעת תיאלץ החברה להכריז במהירות על מנכ"ל חדש ומבטיח כדי לא  " להיענש "  על-ידי המשקיעים .
 
ריצ'רד הנטר :  האיש שדנקנר סימן ככוכב עולה 
nan
