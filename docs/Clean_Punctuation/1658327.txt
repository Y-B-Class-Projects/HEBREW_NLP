אירלנד מתנתקת ממדינות PIGS :  ביצועי האג"ח הממשלתיות של אירלנד ב-2010 - הטובים באירופה
אנליסטים על הנפקת האג"ח של יוון : " קבלת הפנים בימי המסחר הראשונים תהיה איתות על הצורך של יוון בסיוע "
 ביצועי האג"ח הממשלתיות של אירלנד ברבעון הנוכחי צפויים לעלות על אלו של האג"ח הממשלתיות של כל שאר מדינות גוש היורו ,  למעט אוסטריה ,  על רקע הערכות המשקיעים כי צעדי ממשלת אירלנד לצמצום הגירעון בתקציב צפויים להצליח יותר מאשר אלו של מדינות אחרות דוגמת יוון - כך דיווחה סוכנות הידיעות בלומברג.האג"ח הממשלתיות של אירלנד עלו מתחילת השנה ב-3.2% ,  לפי מדדי בלומברג .  הפער בין התשואה על האג"ח ל-10 שנים של אירלנד לבין האג"ח המקבילות של גרמניה צומצם ל-1.28% - רמתו הנמוכה ביותר זה 14 חודשים - ב-12 במארס .  אנליסטים של קרדי אגריקול ורויאל בנק אף סקוטלנד צופים כי האג"ח של אירלנד ימשיכו לעלות ב-2010 וכי הפער בין התשואה שלהן לתשואה של האג"ח הגרמניות עשוי להצטמצם ל-0.65% עד סוף השנה.האג"ח הממשלתיות האירופיות היחידות שביצועיהן השנה עלו על אלה של אירלנד היו של אוסטריה ,  אשר עלו ב-3.3% ,  לפני מדדי בלומברג .  ביצועי האג"ח של אירלנד טובים באופן ניכר מאלו של מדינות אחרות שהוזכרה באחרונה על ידי אנליסטים כחברות במועדון המפוקפק של כלכלות אירופיות שנקלעו לגירעונות תקציביים חריפים ,  ואשר זכה לכיוון pigs  ( ראשי התיבות הלועזיים של פורטוגל ,  איטליה או אירלנד ,  יוון וספרד )  .  אג"ח של איטליה עלו מתחילת 2010 ב-1.7% ;  אג"ח של פורטוגל הוסיפו 0.6% ;  אג"ח של ספרד עלו ב-2% ,  ואג"ח של יוון ירדו ב-0.1% .  האג"ח הממשלתיות של גרמניה עלו מתחילת השנה ב-2.3%.ממשלת יוון הנפיקה ביום שני אג"ח לשבע שנים בהיקף של חמישה מיליארד יורו  ( 6.7 מיליארד דולר )  בריבית של 6% - ריבית זהה לזו שנושאות אג"ח קיימות מסוג זה של יוון ,  לדברי בנקאים המעורבים בהנפקה ,  אשר ביקשו לשמור על עילום שם מכיוון ההנפקה טרם הושלמה .  הביקוש מצד המשקיעים להנפקה הסתכם בשישה מיליארד יורו לעומת ביקוש של 15 מיליארד יורו - פי שלושה מההיצע - להנפקת אג"ח ל-10 שנים שביצעה ממשלת יוון בתחילת מארס ,  אשר הריבית שלה היתה גבוהה ב-0.32% מהריבית על אג"ח קיימות מסוג זה.קבלת הפנים שיקבלו האג"ח הממשלתיות שהנפיקה השבוע יוון ביום המסחר הראשון שלהן עשויה להצביע על הסיכויים לכך שיוון תצליח לגייס עד סוף השנה 35 מיליארד יורו  ( 47 מיליארד דולר )  כדי להימנע מהצורך לבקש סיוע מהאיחוד האירופי וקרן המטבע הבינ"ל  ( imf )  ." השוק יעקוב אחרי הביצועים של האג"ח בימי המסחר הראשון ,  וזה יהיה המבחן האמיתי ",  אמר ראש מחלקת מחקר אשראי בחברת ההשקעות ליגל אנד ג'נרל אינווסטמנט מנג'מנט ,  גיורג גרודזקי ,  בראיון לבלומברג . " יוון צריכה להכין את הקרקע להנפקה הבאה ,  וזה לא יהיה סימן טוב אם יתרחבו המרווחים על האג"ח לשבע שנים החדשות שהונפקו ". הנפקת האג"ח שביצעה ממשלת יוון ביום שני היתה הראשונה מאז הודעת מנהיגי האיחוד האירופי על גיבוש חבילת סיוע משותפת ליוון של האיחוד וקרן המטבע .  ממשלת יוון העריכה בינואר כי תידרש לגייס השנה 53 מיליארד יורו בהנפקות אג"ח .  מתחילת השנה ,  מכרה הממשלה אג"ח בסך 18 מיליארד יורו .
 
אירלנד מתנתקת ממדינות PIGS :  ביצועי האג"ח הממשלתיות של אירלנד ב-2010 - הטובים באירופה
אנליסטים על הנפקת האג"ח של יוון : " קבלת הפנים בימי המסחר הראשונים תהיה איתות על הצורך של יוון בסיוע "
 
