שלוש הסכנות ב-2010 :  חובות של מדינות ,  פרוטקציוניזם ועודף רגולציה
חבר הקונגרס האמריקאי ברני פרנק :  הבעיה האמיתית היא הוצאות ביטחון מנופחות וחוסר שוויון בחלוקת הרווחים
 >  >  הסכנה הגדולה ביותר לכלכלה העולמית ב-2010 היא החובות הגדלים והולכים של מדיניות ,  והסכנה שכמה מהן עשויות לפשוט את הרגל - כך נקבע אתמול בדיון רב משתתפים שהתקיים בכנס של הפורום הכלכלי העולמי בדאבוס .  יותר מ-50% מהמשתתפים קבעו כי החובות ציבוריים של כמה מהממשלות הם הבעיה החמורה ביותר .  אחרי בעיה זו עלו החששות מפרוטקציוניזם כלכלי ומעודף רגולציה .  פרופ' קנת רוגוף ,  מרצה לכלכה באוניברסיטת הרווארד ,  הציג את בעיית החובות הלאומיים : " המצב השנה הרבה יותר טוב מב-2008 ,  אבל יש אשליה של נורמליות .  לפי משברים פיננסיים בעבר ,  נראה כי תמיד היה זינוק אדיר בחובות ציבוריים .  גם אם נגיד לעצמנו שהפעם זה שונה ,  לטענתי זה לא נכון .  הרעיון שנצמח מהמשבר וחובות אלה יתפגגו בלי מהלכים מיוחדים - זו כלכלת וודו .  צריך לקבל החלטות ולהחליט מה עושים ועל מה מוותרים ".  ברני פרנק ,  חבר קונגרס ממסצ'וסטס ארה"ב ,  הסכים עמו : " ביזבזנו יותר מדי .  אם לא נבצע קיצוץ גדול בהוצאות וברכישות ממשלתיות ,  הדאגה מהחוב תגרור את המדינה למטה .  יש לנו יותר מדי נשק ,  אין לנו מספיק אויבים .  צריך למתן את הרצונות שלנו ולא להתיימר לפתור כל בעיה - ובכל מקום .  אפשר לפרוס טריליון דולר על פני עשר שנים .  אפשר לקצץ גם בחקלאות ,  בתוכניות החלל - אנחנו צריכים את הכסף הזה ".  להעלות את המסים פרנק : " אני בעד להעלות מסים .  זה לא יהיה נעים לרבים מהאנשים שהגיעו לדאבוס - כמו העלאת מסים לקרנות גידור .  אם נעלה את המס לאנשים שמרוויחים יותר ממיליון דולר ,  אני לא מאמין שהם ילכו לעבוד בשבת .  שאלתי אנשים בננקים 'מה אתם עושים כדי לקבל את הבונוסים' .  הם אמרו 'כלום' .  אז אמרתי להם ,  'תנו לי להיות יועץ השכר שלכם - אתם לא מקבלים תמורה בעבור הבונוסים האלה ".  אננד מהינדרה ,  תעשיין ענק מהודו ,  אמר : " בלי העזרה הממשלתית הדברים היו הרבה יותר קשים .  האבטלה היתה חמורה יותר .  בעבר צמחו כלכלות מתוך משבר החוב .  מערכת הבנקאות ההודית במצב טוב כי למדנו מהיסודות של האנגלים ,  אבל גם שמרנו עליהם ".  לויד פיטר לוין ,  יו"ר חברת הביטוח לוידס : " הממשלות אומרות 'אתם לא יודעים מה לעשות - אנחנו נעזור לכם' .  ובכן ,  זה לא תמיד עובד .  תראו מה קרה עם חוקי סרביינס אוקסלי .  אבל אי אפשר לעשות רגולציה בשווייץ ,  בסינגפור ובעוד מקומות .  צריך לעבוד אחרת .  התעשייה צריכה לטפל בזה כי רק כך נעלה על הדרך להתאוששות .  מהינדרה ,  מבעלי קבוצת מהינדרה ,  הוסיף : " גם בשנה שעברה כולם העלו את עניין הפחד מעודף רגולציה ,  אבל מה קרה במהלך השנה ?  כלום .  ממה כולם חוששים ?  הנשיא ברק אובמה אפילו לא אמר את המלה גלאס-סטיגל ,  הוא לא עשה שום דבר מפחיד שנראה לא סביר .  מישהו צריך לתקן את הבעיות .  יש אנשים שמקבלים כסף כדי לעשות דברים שאינם מיושרים עם האינטרס של החברה ".  ברני פרנק : " לתת לאנשים לנסוע בלי משטרה ,  בלי רמזורים ובלי כבישים זה לא רעיון טוב .  העידן של רגולציה קלה הסתיים .  כאשר שאלנו את סיטי מדוע הם עושים דברים בעייתיים מחוץ למאזן ,  הם ענו כי אם לא יעשו - הם יהיו בחיסרון תחרותי מול גולדמן סאקס .  הרעיון שלא יהיו חוקים על סאבפריים - מגוכך .  נכון ,  יש לנו חוקים שלא עזרו לבעיות ,  אבל זה משום שהממשל לא האמין בהם .  גם כלכלנים ומשתתפי אחרים בדיון טענו כי החשש מפני עודף רגולציה הוא גורם סיכון משני ,  והבעיה היא חוסר של רגולציה מתאימה .  סכנה מרכזית נוספת שסומנה בדיון היתה ה'פרטקציוניזם' - רצון של מדינות להגן על השווקים הפנימיים שלהן ,  תוך פגיעה בסחר העולמי .  את הטיעון הזה הציג פרופ' יעקב פרנקל ,  לשעבר נגיד בנק ישראל וכיום יו"ר ג'יי.פי מורגן צ'ייס הבינלאומית .  פרנקל קבע כי משבר כלכלי חריף הוא הרקע המתאים ביותר לקבלת החלטות מדיניות גרועות . " אם יש דבר אחד ברור בכלכלה ,  זו העובדה שסחר חוץ היא נוסחת ווין-ווין לכל הצדדים .  צריך להיזהר מהגישה הפרוטקציוניסטית שעשויים אנשים לאמץ ".  אלא שלא כולם הסכימו שבעיית הגנת היתר בין המדינות היא החמורה ביותר .  חבר הקונגרס ברני פרנק טען שקבוצות אוכלוסייה בתוך מדינות נהנות מהגנה של הממשל ,  והאי-שוויון הזה אף חמור יותר . " להגיד שסין דוגלת בשוק חופשי וארה"ב פרוטקציוניטסית זה פשוט לא נכון .  אנחנו צריכים לעשות עבודה יותר טובה בחלוקה הפנימית של פירות הסחר החופשי ,  כולל לעזור לאוכלוסייה .  נקודת ההנחה במדינות מסוימות שלפיה ענף החלקאות תמיד צריך לקבל סיוע - ולא חשוב באיזה מחיר - היא בלתי הגיונית ".  בעיה חמורה נוספת שעלתה בדיונים ,  הפעם על ידי יו"ר בנק אוף צ'יינה זו מין ,  היא הריבית הדולרית הנמוכה ,  הגורמת למשקיעים להיכנס לאסטרטגיית ה"קארי טרייד ",  כלומר נטילת הלוואה בדולרים והשקעת התמורה במגוון של השקעות - תופעה שגורמת לתנודתיות גדולה בשערי המטבעות ולסיכון משמעותי לכלכלה העולמית .  זו מין טען כי לעומת זאת ,  המטבע הסיני היה יציב בכל ימי המשבר וגם לאחריו ,  דבר שטרם ליציבות העולמית .  אך פרנק ענה לו : " אולי הייתם יכולים לייצב את המטבע ברמה מעט יותר גבוהה ". 

שלוש הסכנות ב-2010 :  חובות של מדינות ,  פרוטקציוניזם ועודף רגולציה
חבר הקונגרס האמריקאי ברני פרנק :  הבעיה האמיתית היא הוצאות ביטחון מנופחות וחוסר שוויון בחלוקת הרווחים

