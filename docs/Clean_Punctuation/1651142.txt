בית תמורת דולר
אחד מכל חמישה בתים בדטרויט ,  העיר שהולידה את תעשיית הרכב האמריקאית ואת המעמד הבינוני של ארה"ב ,  עומד כיום נטוש
 >  >  יש שיגידו שג'ון ברומיט שילם יותר מדי ,  כשרכש את ביתו תמורת 100 דולר .  יתרה מכך ,  אם תסעו דרך שכונות דטרויט ,  שבעבר היו עמוסות במכוניות שגרמו לכל ארה"ב לקנא בעיר ,  תראו בתים שמוצעים למכירה גם תמורת דולר אחד .  את הבתים האלה ניתן למצוא בסמוך למבנים סגורים ,  שרופים ומרקיבים ,  הממלאים את הרחובות הנטושים - מקומות שבהם האוכלוסייה מצטמצמת בקצב כה מהיר עד שרחובות שלמים נהרסים כדי לפנות מקום לחוות עירוניות . " התגוררתי בשיקגו ,  וחבר אמר לי שניתן לקנות בית בדטרויט תמורת 500 דולר .  אמרתי לו שאם הוא שומע על משהו זול יותר ,  שיודיע לי .  בתוך שבוע הוא שלח לי תמונה של בית שהוצע למכירה תמורת 100 דולר ",  אומר ברומיט ,  אמן המצוי בקשיים כלכליים שקודם לכן האמין כי לא יוכל לרכוש בית משלו .  בתים שעומדים למכירה תמורת דולרים בודדים נהפכו לאגדה אורבנית בארה"ב ,  בעקבות משבר המשכנתאות שאילץ מיליונים לפנות את בתיהם ,  אך בדטרויט לא מדובר באגדה .  אחד מתוך כל חמישה בתים בעיר שבה נולדו עידן הרכב ,  מוטאון והמעמד הבינוני האמריקאי ,  עומד כעת נטוש .  מצבה של דטרויט הידרדר במשך עשרות שנים .  אוכלוסייתה מונה כעת פחות ממיליון נפשות - כמחצית מגודל האוכלוסייה שלה ב-1950 .  המשבר בשוק הדיור האמריקאי ונפילת יצרניות הרכב הגדולות הובילו את העיר למצב ייחודי בקרב הערים הגדולות בארה"ב .  מובטלים מהווים כשליש מהאוכלוסייה ,  ומחירי הבתים נפלו ב-80% או יותר בשלוש השנים האחרונות .  בשנה שעברה מחיר ממוצע של בית בעיר היה 7,500 דולר .  לא שילמו את המשכנתה ונטשו את הבית המשבר הפיננסי הוביל לשטף עיקולי בתים ,  שנרכשו על ידי אנשים שלא יכלו לעמוד בתשלומי המשכנתא או עזבו את הבית ,  לאחר שערכו נפל לשבריר מערך ההלוואה שלקחו כנגדו .  הבנקים מוכרים כיום בתים בשכונות הגרועות ביותר בדטרויט ,  המוקפים בבתים ריקים והרוסים ,  תמורת כמה דולרים בלבד .  גם בתים בשכונות טובות יותר מוצעים למכירה בסכומים זעומים .  מבחינה טכנית ,  ברומיט שילם 95 דולר עבור הקרקע ו-5 דולרים עבור הבית עצמו . " היה חור גדול בגג ,  מהפעמיים האחרונות שמכבי האש מנעו ניסיונות להצית את הבית ",  הוא אומר .  הבעלים הקודמים ניסו להצית אותו כדי להימנע מתשלום המשכנתה .  אז כעת יש חור בגג והצנרת נתלשה כמעט לחלוטין ,  וכך גם כבלי החשמל ",  אומר ברומיט .  ניסיון להצית בית כדי להיחלץ ממשכנתא או לגבות את דמי הביטוח אינו תופעה נדירה בדטרויט .  במורד הרחוב של ברומיט שוכן השלד המושחר של בית שהוצת .  עם זאת ,  רוב הבעלים פשוט עוזבים את הבית ואת המשכנתא כאחד .  ג'ואן וילסון ,  סוכנת נדל"ן בצפון-מזרח העיר ,  שהחברה שלה מציעה למכירה בית בן שלושה חדרים ברחוב אלבני תמורת דולר ,  אומרת כי יותר ממחצית מהבתים שהיא מוכרת כיום היו שווים עשרות אלפי דולרים לפני שעוקלו . " רוב האנשים שמצלצלים אומרים מיד שהם רוצים לקנות בית מעוקל - לרוב מדובר בבית שראו ברשת .  אני צריכה לומר להם להסתכל קודם על השכונה .  האם מדובר בבית היחיד שנותר עומד ברדיוס של קילומטר ?  ". 

בית תמורת דולר
אחד מכל חמישה בתים בדטרויט ,  העיר שהולידה את תעשיית הרכב האמריקאית ואת המעמד הבינוני של ארה"ב ,  עומד כיום נטוש

