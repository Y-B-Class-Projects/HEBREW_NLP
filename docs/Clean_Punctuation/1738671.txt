מאבטח בית המפכ"ל נעצר בעת עבודתו כשברשותו סמים
אחד ממאבטחי ביתו של המפכ"ל ,  רב ניצב דודי כהן ,  נעצר בחשד להחזקת סמים לאחר שנתפס עם חשיש ומריחואנה באמתחתו בעת עבודתו .  בחקירתו הודה בהחזקת הסם לצורך שימוש עצמי
אחד ממאבטחיו של בית המפכ"ל ,  רב ניצב דודי כהן ,  נעצר היום  ( ראשון )  בחשד להחזקת סמים לאחר שנתפס עם חשיש באמתחתו בעת עבודתו .  המאבטח ,  שמועסק על ידי חברת  " מודיעין אזרחי "  והוצב בכניסה לביתו של המפכ"ל ,  עורר את חשדו של צוות סיור של משטרת מרחב דן שערך סיור במקום במהלך שעות הצהריים המוקדמות .
 בעקבות התנהגותו ,  ערכו חברי צוות הסיור חיפוש על גופו של המאבטח ,  במהלכו מצאו מספר גרמים של חשיש ומריחואנה .  לאור הממצאים ,  ערכו שוטרי המרחב חיפוש בביתו של המאבטח ,  בו נמצאו מספר גרמים נוספים של החומר החשוד כסם .
 המאבטח עוכב לחקירה ,  במהלכה הודה בהחזקה של הסמים לצורכי שימוש עצמי .  בסיום החקירה שוחרר המאבטח בתנאים מגבילים .
 
מאבטח בית המפכ"ל נעצר בעת עבודתו כשברשותו סמים
אחד ממאבטחי ביתו של המפכ"ל ,  רב ניצב דודי כהן ,  נעצר בחשד להחזקת סמים לאחר שנתפס עם חשיש ומריחואנה באמתחתו בעת עבודתו .  בחקירתו הודה בהחזקת הסם לצורך שימוש עצמי

