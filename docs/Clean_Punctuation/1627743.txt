הנער שנעלם ונמצא : " ברחתי כי ככה בא לי "
 הנער עדי בונצל שנמצא אמש בנמל חיפה לאחר שנעדר מביתו בקריית טבעון במשך יומיים לא התרגש מבריחתו .  במשטרה סיפרו לוואלה !  חדשות : " הושקעו מאות שעות עבודה בניסיון לאתרו "
  ( צילום :  אבישי גולן ,  עריכה :  דורון שטיין ) 
הנער עדי בונצל שנמצא אמש לאחר שנעדר מביתו בקריית טבעון במשך יומיים לא מסר למשטרה שום הסבר למעשיו . " ברחתי כי ככה בא לי ",  אמר למשטרה .  ניצב משנה ג'מאל חכרוש אמר הבוקר  ( שבת )  לוואלה !  חדשות כי המשטרה השקיעה מאות שעות עבודה ,  מסוק ומתנדבים רבים בחיפוש אחר הנער .  כמו כן התברר כי אין זו הפעם הראשונה בה בונצל נעלם מביתו .
 בונצל בן ה-18 נעלם מביתו ביום רביעי אחר הצהרים ואותר אמש .  הוא הועבר לחקירה בתחנת משטרת זבולון כשמצבו הבריאותי טוב .  הוא נמצא משוטט בנמל חיפה על ידי אנשי האבטחה של הנמל .  הוא טען שנכנס לאוניה וישן בה במהלך היומיים האחרונים .  טענותיו נבדקות כעת על ידי החוקרים .
 אתמול ,  בטרם הימצאו ,  לקח אביו ,  יאיר ,  חלק בחיפושים אחר בנו . " הוא יצא מהבית שלנו ביום רביעי אחר הצהרים ",  סיפר , " אנחנו לא יודעים לאן הוא יצא ,  לאיזה כיוון ולמה .  אין לו טלפון או ארנק וזה אומר שאנחנו באפילה גמורה ".  בונצל האב ביקש ליצור קשר עם בנו באמצעות כלי התקשורת וקרא לו  " למצוא דרך להעביר לנו מסר שאתה בסדר ". 

הנער שנעלם ונמצא : " ברחתי כי ככה בא לי "
 הנער עדי בונצל שנמצא אמש בנמל חיפה לאחר שנעדר מביתו בקריית טבעון במשך יומיים לא התרגש מבריחתו .  במשטרה סיפרו לוואלה !  חדשות : " הושקעו מאות שעות עבודה בניסיון לאתרו "
 
