האם החשודה בניסיון רצח : " זו סתם עלילה "
 האם החשודה בניסיון להמית את בנה המאושפז בביה"ח בשל ניוון שרירים קשה ,  שוחררה למעצר בית ומכחישה את דברי המשטרה ,  לפיהם הודתה במיוחס לה . " תודה לאל אני הולכת הביתה ",  אמרה לוואלה !  חדשות
בית משפט השלום בחיפה שלח היום  ( חמישי )  את האם החשודה בניסיון לרצוח את בנה בן ה-17 ,  הסובל מניוון שרירים ,  למעצר בית מלא בבית בנה הבכור .  כמו כן ,  הורה עליה בית המשפט להפקיד עשרת אלפים שקלים בבית המשפט וכן להחתים שני ערבים .  
נציגי המשטרה טענו בדיון ,  כי האם הודתה בחקירתה כי ניסתה להמית את בנה המאופשז בבית החולים רמב"ם .  עם זאת ,  בתום הדיון אמרה האם לוואלה !  חדשות : " זה הכול סתם עלילה ,  אבל תודה לאל אני הולכת הביתה .  המשטרה יכולה להגיד מה שהיא רוצה ".  האם הוסיפה : " אחד הסוהרים בבית המאסר קילל אותי וגם ירק ".  בתשובה לשאלה נוספת על דבריה בחקירת המשטרה אמרה האם : " זה לא נכון שהודיתי כאילו רצתי לפגוע בבן - זה לא היה ולא יהיה ".  
בנוסף ,  בעלה של האם אמר לוואלה !  חדשות כי היא רוצה לראות את בנה ומתקשה להשלים העובדה שתצטרך כעת לשהות במעצר בית מלא בבית בנה הגדול .  לדברי האב ,  גם הבן רוצה לראות את אמו .   בתגובה לטענות האם על היחס אותו קיבלה בבית המאסר מסרו בשירות בתי הסוהר כי הם  " מכחישים מכל טענה זו ומדגישים שלסוהרים ניתנה הנחייה ברורה לנהוג בכבוד וברגישות בחשודה "  אשר הגיעה בלבוש מסורתי לבית המעצר .  
האם בת ה-53 המתגוררת באחד היישובים הערביים בצפון הארץ ,  נעצרה ביום שלישי בחשד שניסתה לרצוח את בנה לאחר שזה התלונן בפני אחיות בית החולים כי ניסתה לחנוק אותו למוות בכרית וכן כי הקטינה את מינון החמצן המוחדר לגופו על ידי המכשור הרפואי אליו הוא מחובר .  ככל הנראה ,  ביקשה האם לגאול את בנה מייסוריו .  בעקבות דיווחו עצרה המשטרה את האם .  בני המשפחה הביעו אתמול תמיכה בלתי מסויגת באם החשודה ואמרו שהיא מטפלת בו שנים ארוכות במסירות .
 בדיון הארכת מעצרה שנערך אתמול בבית המשפט השלום בחיפה טענה האם כי התרופות שמקבל בנה גורמות לו הזיות ובעבר גם סיפר לבני משפחתו שהוא חולם על קברו ושהוא עומד למות בגיל 18 .  בנוסף ,  טענה ,  הוא סיפר שמנסים לחנוק אותו .  
הבן חלה במחלת ניוון שרירים בגיל 11 ,  ומאז מצבו הולך ומידרדר ,  והוא מקבל חמצן באמצעות צינורית המוחדרת דרך גרונו .  הוא סיפר לאחות כי שלשום במהלך הלילה אמו ניסתה מספר פעמים לפגוע באספקת החמצן בגופו .  אחת האחיות העידה במהלך חקירת הפרשה כי אכן הבחינה שנרשמה ירידה בכניסת החמצן לגופו של הנער בשיעור של 50% מ-90% ל-45%
עדכון ראשון :  13:58 .
 
האם החשודה בניסיון רצח : " זו סתם עלילה "
 האם החשודה בניסיון להמית את בנה המאושפז בביה"ח בשל ניוון שרירים קשה ,  שוחררה למעצר בית ומכחישה את דברי המשטרה ,  לפיהם הודתה במיוחס לה . " תודה לאל אני הולכת הביתה ",  אמרה לוואלה !  חדשות

