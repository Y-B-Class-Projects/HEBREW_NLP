בנקי ההשקעות בלונדון מנסים לבלום את גל העזיבות :  מכפילים את שכר הסוחרים והאנליסטים
הבנקים הגדולים מגייסים מחדש עובדים שעזבו לחברות קטנות ;  אנליסטים : " הבנקים הורגים את חברות הבוטיק "
 בנקי ההשקעות בלונדון מכפילים בימים אלה את שכר הבסיס של הסוחרים והאנליסטים ,  במטרה לפתות חזרה את העובדים שעזבו לחברות השקעה קטנות יותר במהלך המשבר הפיננסי העולמי ולבלום גל עזיבות נוספות - כך דיווחה סוכנות הידיעות בלומברג.לפי בלומברג ,  העלייה החדה בבורסת לונדון מאז מארס וההתאוששות הצפויה בתחום המיזוגים והרכישות הובילה חברות פיננסים הפועלות בלונדון ,  מברקליס ועד ubs ,  לגייס סוחרים נוספים ולהמתיק את חבילות השכר במטרה לגייס מחדש עובדים שעזבו לחברות בוטיק .  המס בסך 50% שהטילה בריטניה על הבונוסים של עובדי המגזר הבנקאי אינם צפויים להרתיע את העובדים החוזרים לבנקים הגדולים ,  לדברי מגייסי עובדים ,  מאחר שהוא חד פעמי ." הבנקים הורגים את חברות הבוטיק .  הם מכפילים את המשכורות ומציעות חבילות שכר גבוהות מהממוצע .  הבנקים כיום מציעים ביטחון יחסי ,  כך שאנשים יכולים לעבוד בהם ללא חשש ",  אמר דאריל בודן ,  המנכ"ל השותף בחטיבת המניות של חברת הברוקראז' icap באירופה ואסיה ,  לבלומברג.בנקי ההשקעות בלונדון פיטרו 49 אלף עובדים ,  לאחר שרשמו מחיקות של יותר מ-560 מיליארד דולר במהלך המשבר הפיננסי ,  לפי בלומברג .  כעת ,  בעקבות ההתאוששות בשווקים ,  הם מכוונים את מאמציהם נגד חברות הבוטיק הקטנות שגנבו מהם סוחרים במהלך המשבר . " מה שאנחנו רואים כעת הוא אפקט הבומרנג .  הבנקים הגדולים חשים בטוחים יותר ומנסה לגייס חזרה חלק מהסוחרים שעברו לחברות הקטנות יותר ",  אמר רוברט יאטי ,  מנהל חטיבת הייעוץ בחברת המחקר tabb ,  לבלומברג .
 
בנקי ההשקעות בלונדון מנסים לבלום את גל העזיבות :  מכפילים את שכר הסוחרים והאנליסטים
הבנקים הגדולים מגייסים מחדש עובדים שעזבו לחברות קטנות ;  אנליסטים : " הבנקים הורגים את חברות הבוטיק "
 
