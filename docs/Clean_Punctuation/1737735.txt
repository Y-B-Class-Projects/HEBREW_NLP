3DS של נינטנדו :  בשנה הבאה
נינטנדו הודיעה כי הקונסולה הניידת החדשה שלה ,  שתומכת בתלת מימד ללא משקפיים ,  תושק ביפן בפברואר 2011
3DS - הקונסולה הניידת החדשה של נינטנדו ,  תושק ביפן ב-26 בפברואר ,  כשמחירה יעמוד על 25,000 יין  ( כ-300 דולרים )  .  תאריך ההשקה האירופאי והאמריקאי של מכונת המשחק טרם פורסם ,  אך נשיא נינטנדו אמריקה מעריך כי זה יקרה לפני ה-31 במרץ .  ה-3DS הינה קונסולה ניידת ראשונה שתאפשר הצגת משחקי תלת מימד ללא משקפיים מיוחדים ,  כמו גם לראות סרטי 3D .  
העיצוב הסופי של הקונסולה דומה לעיצוב שנחשף בתערוכת E3 ,  בו הוכרזה ה-3DS לראשונה .  כמו ב-DS לפניה ,  למכונה החדשה שני מסכים כשהתחתון הוא מסך מגע .  מעבר לכך שהמסך העליון תומך כעת ב-3D ,  נוסף לקונסולה פס גלילה ותאורה לכפתורי הפנים .  אחד הכפתורים החדשים - Home ,  יאפשר לגשת לדפדפן האינטרנט של המכשיר ולתפריט ההגדרות שלו בלי לצאת מהמשחק .  בהשקה ,  תמכר ה-3DS בשני צבעים בלבד :  כחול ושחור
לאחר מסיבת העיתונאים בה חשפה נינטנדו את תאריך ההשקה ,  פרסמה החברה מסמך בו היא מפרטת את ערכת ההשקה .  רוכשי 3DS יקבלו כרטיס זכרון SD בנפח של 2 גיגהבייטים ושישה קלפים בהם ניתן יהיה להשתמש במשחקי  " מציאות מורחבת "  שיהיו מובנים בתוך ה-3DS .  


3DS של נינטנדו :  בשנה הבאה
נינטנדו הודיעה כי הקונסולה הניידת החדשה שלה ,  שתומכת בתלת מימד ללא משקפיים ,  תושק ביפן בפברואר 2011

