ג'יפ ,  דודג' וקרייזלר למוסך
כשל שאיתר איגוד הבטיחות האמריקני NHTSA לחלק נכבד מדגמי ג'יפ ,  דודג' וקרייזלר מתריע על בעיה במערכת הבלימה
איגוד הבטיחות האמריקני NHTSA וקונצרן קרייזלר משגרים ריקול  ( קריאה לתיקון )  למותגי התאגיד - ג'יפ ,  דודג' וקרייזלר משנות המודל 2009 ו-2010 ,  בשל אפשרות לכשל במערכת הבלמים .  הדגמים אליהם מתייחסת הקריאה בחטיבת ג'יפ הם קומנדר ,  גרנד-צ'ירוקי וליברטי ;  בדודג' אלו אוונג'ר ,  ניטרו והטנדר ראם ;  ובמותג קרייזלר רק הסיברינג נכללת בקריאה היזומה לתיקון .  בגוף ההודעה לא צוינו דגמים נוספים בשלב הנוכחי .  
מקור התקלה על פי ארגון ה-NHTSA נמצא בתפס המקבע את צינור הכניסה למגבר הבלם אשר לא הורכב כראוי ,  ועלול להינזק או להתנתק מקומו .  אחת ההשלכות במקרה של כשל בתפס המדובר הינה תקלה פתאומית במערכת הבלמים שעלולה לגרום לתאונה ללא כל התראה מראש .  
הקונצרן האמריקני הודיע כי יתקן את התקלה ללא כל עלות וכבר החל למעשה לקרוא ללקוחותיו שברשותם אחד מכלי-הרכב המופיעים ברשימה ,  לסור למרכזי השירות .  מחברת 'מכשירי תנועה' יבואנית מותגי קרייזלר לישראל נמסר לוואלה !  רכב כי  " למעט הגרנד צ'ירוקי ,  אף אחד מהדגמים הנ"ל משנת 2010 טרם הגיע לארץ ובחברה לא יודעים על כך דבר ".  כמו כן יש לציין כי בישראל נעים מאות כלי רכב מתוצרת זו אשר הגיעו בייבוא אישי ובעליהם יאלצו לבדוק בעצמם את רלוונטיות הקריאה לתיקון אם דרך היבואנית או דרך השירות העולמי של קרייזלר .
 
ג'יפ ,  דודג' וקרייזלר למוסך
כשל שאיתר איגוד הבטיחות האמריקני NHTSA לחלק נכבד מדגמי ג'יפ ,  דודג' וקרייזלר מתריע על בעיה במערכת הבלימה

