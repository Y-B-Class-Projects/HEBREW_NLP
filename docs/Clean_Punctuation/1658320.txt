ליל סדר אלטרנטיבי
ניו ג'רזי היממה את דאנקן וסן אנטוניו עם 84:90 והורידה אותם למקום השמיני במערב ,  הלייקרס הפסידו בניו אורלינס 108:100
ליגת ה-NBA פינקה את חובביה לפנות בוקר  ( שלישי )  במחזור שכלל כמה תוצאות מעניינות במיוחד ,  עם כניסת הקבוצות לישורת האחרונה לפני משחקי הםלייאוף .  ניו ג'רזי ,  הנמושה ,  הבזויה ,  העלובה ,  הקבוצה הגורעה בליגה ,  השלימה את המשימה שעמדה בפניה בשבועות האחרונים - לא להיות הקבוצה שמסיימת עונה עם המאזן הגרוע בהיסטוריה .  אחרי שניצחה בתחילת השבוע את דטרויט ורשמה תשעה ניצחונות שהיוו שוויון למאזן הגרוע בהיסטוריה .  הלילה הנטס ניצחו בביתם את סן אנטוניו 84:90 ,  רשמו ניצחון עשירי והבטיחו כי העונה הקשה שעברה עליהם לא תחקק בצד הלא נכון של ההיסטוריה . " זאת הקלה ,  אף אחד לא רוצה להיזכר כמי שהיה בקבוצה הגרועה אי פעם ",  אמר בסיום גארד הנטס קיון דולינג .  ניו ג'רזי ניצלה עד תום את העדרותם של מאנו ג'ינובילי וטוני פארקר הפצועים ,  וטים דאנקן לבדו  ( 13 נקודות ו-12 ריבאונדים )  ,  לא יכול היה לפרץ האנרגיה של המארחים .  ההפסד הוריד את סן אנטוניו למקום השמיני במערב ,  ואם הליגה הייתה נגמרת ברגע זה ,  היינו מקבלים סדרה מחשמלת בין הספרס ללייקרס .  
זה היה לילה גדול לא רק לנטס ,  אלא גם להורנטס .  ניו אורלינס אירחה בביתה את האלופה לוס אנג'לס לייקרס והנחילה לה הפסד מספר 20 העונה ,  כשניצחה אותה 100:108 .  דאלאס נעזרה בטריפל-דאבל גדול של דירק נוביצקי  ( 34 נקודות ,  10 ריבאונדים ו-10 אסיסטים )  וניצחה את דנבר 93:109 ,  כשהיא מורידה את הנאגטס למקום החמישי במערב .  
תוצאות משחקי הלילה :  
שארלוט - טורונטו 103:101ניו ג'רזי - סן אנטוניו 84:90ניו אורלינס - ל.א לייקרס 100:108דאלאס - דנבר 93:109יוטה - ניו יורק 98:103
המירוץ לפלייאוף :
 מזרח :
 1 .  קליבלנד  ( 16:58 ) 2 .  אורלנדו  ( 22:53 ) 3 .  בוסטון  ( 26:47 ) 4 .  אטלנטה  ( 26:47 ) 5 .  מילווקי  ( 32:40 ) 6 .  מיאמי  ( 34:40 ) 7 .  שארלוט  ( 35:38 ) 8 .  טורונטו  ( 37:36 )  ___
9 .  שיקגו  ( 38:35 ) 
מערב :
 1 .  ל.א לייקרס  ( 20:54 ) 2 .  דאלאס  ( 25:49 ) 3 ..  יוטה  ( 26:49 ) 4 .  פיניקס  ( 26:47 ) 5 .  דנבר  ( 27:48 )  6 .  אוקלהומה סיטי  ( 28:44 ) 7 .  פורטלנד  ( 29:45 ) 8 .  סן אנטוניו  ( 29:44 ) __
9 .  ממפיס  ( 35:38 ) 
לאורך העונה ניו ג'רזי ספגה אין ספור עלבונות ,  ולא מעט משחקים הקרחות ביציעים היו מביכות .  הנטס לא נראו כמו מועדון כדורסל חי ותוסס ,  אלא כמו גוויה ספורטיבית שמחכה לקבורה .  הלילה IZOD סנטר היה מלא ביותר מ-13 אלף אוהדים שעודדו ודחפו כאילו זה היה משחק על האליפות .  והנטס אכן זכו באליפות ,  רק מהצד השני שלה .  ניו ג'רזי נמלטה מהמאזן הגרוע בהיסטוריה של הליגה אחרי ניצחון גדול על סן אנטוניו ,  קבוצה שנלחמת על כל משחק כדי לשפר את מעמדה לקראת הפלייאוף .  הנטס נלחמו יותר ,  וסיבכו את הטקסנים בכך שהורידו אותם למקום השמיני במערב . " לא רצינו להיזכר כקבוצה עם המאזן הכי גרוע ,  ככה שלהשיג 10 ניצחונות זה מרגש ",  אמר דווין האריס ,  שקלע 17 נקודות .  ברוק לופז הוליך את המנצחים עם 22 נקודות ו-12 ריבאונדים ,  קורטני לי הוסיף 19 .  ג'ורג' היל הוליך את המפסידים ,  ששיחקו ללא טוני פארקר ומאנו ג'ינובילי הפצועים ,  עם 19 נקודות .  ריצ'רד ג'פרסון תרם 16 ,  וטים דאנקן קלע 13  ( 6 מ-15 מהשדה )  והוריד 12 כדורים חוזרים . " יש להם קבוצה מוכשרת למרות הרקורד שלהם ",  אמר דאנקן בסיום , " נתנו להם את הביטחון להישאר במשחק והם ביצעו את המהלכים טוב יותר מאיתנו ". 
דאלאס - דנבר 93:109
דירק נוביצקי נתן עונה גדולה ,  ולקראת סיומה הזכיר שוב איזה פורוורד אדיר הוא עם טריפל-דאבל במשחק חשוב מאוד ,  נגד דנבר ,  שנלחמת על שיפור מיקומה לקראת הפלייאוף .  נוביצקי קלע 34 נקודות  ( 7 מ-17 מהשדה )  ,  הוריד 10 ריבאונדים ומסר 10 אסיסטים ,  כשהוא שומר על דאלאס שנייה במערב . " ככה זה כשאנחנו במיטבנו וחולקים בכדור ",  אמר הגרמני בסיום .  את האסיסט העשירי ,  שהביא לו טריפל-דאבל הגיש נוביצקי 2:15 לסיום לג'ייסון טרי  ( 15 נקודות )  ,  שקלע משישה מטרים ג'אמפ שהעלה את המאבס ליתרון 18 . " נוביצקי עשה הכל ",  החמיא ג'ייסון קיד  ( 8 נקודות ו-10 אסיסטים )  ,  חברו לקבוצה , " הוא התגבר על הדאבל-טים ,  מסר וקלע ".  שון מריון הוסיף 21 נקודות למנצחים ,  ותרם תרומה גדולה מאוד בהגנה ,  כשעצר את כרמלו אנתוני על 10 בלבד  ( 3 מ-16 מהשדה ,  9 ריבאונדים )  .  ג'יי.אר סמית הוליך את הנאגטס עם 27 נקודות מהספסל ,  ננה הוסיף 14 ו-8 ריבאונדים ,  צ'ונסי בילאפס קלע 11 ומסר 6 אסיסטים .
 ניו אורלינס - ל.א לייקרס 100:108
מאז שהחלים מהפציעה בברך ,  כריס פול קיבל דקות מדודות ותרם תרומה תנועה להורנטס .  כשהלייקרס ממול והרצון לנצח את הקבוצה הטובה בליגה בוער בעצמות ,  פול קיבל נתח דקות רציני .  הגארד המוכשר שיחק 39:29 דקות ,  בהן קלע 15 נקודות ומסר 13 אסיסטים . " ידעתי שאשחק יותר ",  אמר פול בסיום , " לא הייתי צריך לחשוב על חריגה מהדקות ודברים כאלה ,  אז היה לי יותר ביטחון ".  הביטחון הזה עזר לדייויד ווסט להגיע ל-20 נקודות ולמרכוס תורנטון לרשום 18 .  דארן קוליסון הוסיף 17 מהספסל ,  וההורנטס התגברו על 31 נקודות ו-6 אסיסטים של קובי בריאנט .  פאו גאסול הצטיין בשורות ההוליוודים עם משחק כביר של 26 נקודות ו-22 ריבאונדים  (  !  )  .  רון ארטסט הוסיף 14 ,  למאר אודום קלע 10 והוריד 8 כדורים חוזרים . " פשוט לא שיחקנו טוב ",  אמר בריאנט בסיום ,  ואודום חידד כשאמר : " חייבים לשחק חזק בהגננה ,  אחרת נצטרך להיות תלויים בזריקות שלנו ,  ולא תמיד הן נכנסות ". 
ניצחון גדול לקנדים שמשאיר את התקווה לסיים במקום השביעי במזרח חיה ובועטת ,  ועוד מול היריבה אליה הם רוצים להתקרב . " היינו צריכים את המשחק הזה ,  שיקגו יושבת לנו על הזנב ",  אמר הידו טורקוגלו  ( 11 נקודות )  על המאבק הגדול בו טורונטו הפגינה נחישות עצומה ומשחק הקרבה ,  שהעניק לה ניצחון במשחק עצבני בו נשרקו שלוש עבירות טכניות ,  ונשרקו שריקות שהקפיצו גם את מייקל ג'ורדן מכיסאו .  כריס בוש הצטיין בשורות האורחים עם 22 נקודות ו-11 ריבאונדים ,  אנדראה ברניאני הוסיף 16 ו-9 כדורים חוזרים .  הראפטורס הוליכו ביתרון 7 שלוש דקות לסיום ,  הבובקאטס צימקו למינוס 2 ,  אבל החטאות של סטיבן ג'קסון  ( 18 נקודות )  וג'ראלד וואלס  ( 17 ו-8 ריבאונדים )  הביטחו ניצחון לקנדים .  ריימונד פלטון תרם 18 למפסידים .  
יוטה - ניו יורק 98:103
הניצחון אפשר לג'אז להשתלט על הבית הצפון-מערבי . " טוב שהשגנו את זה ,  אבל אנחנו רוצים להיות ראשונים גם בסוף העונה ",  אמר קרלוס בוזר ,  שקלע 26 נקודות ושאב 14 ריבאונדים .  דרון וויליאמס הוסיף 23 נקודות ו-14 אסיסטים ללהקה של ג'רי סלואן ,  פול פילסאפ סיים עם 14 נקודות ו-10 ריבאונדים .  ריצת 2:10 ברבע הרביעי והגבלת הניקס ל-11 נקודות ב-12 הדקות האחרונות הבטיחו ליוטה את הניצחון .  אל הרינגטון היה נפלא מהספסל הניו יורקי כשקלע 26 נקודות והוריד 17 ריבאונדים .  דייויד לי הוסיף 16 לניקס ,  סרחיו רודריגז קלע 14 וטרייסי מקגריידי הוסיף 13 ו-6 אסיסטים .
 
ליל סדר אלטרנטיבי
ניו ג'רזי היממה את דאנקן וסן אנטוניו עם 84:90 והורידה אותם למקום השמיני במערב ,  הלייקרס הפסידו בניו אורלינס 108:100

