דיווח :  ליפי ימונה לנשיא יובנטוס
לפי  " טוטוספורט ",  הגברת הזקנה מתכננת מהפכה בקיץ ,  בה מאמן הנבחרת יקבל תפקיד רשמי ופראנדלי יחליף את זאקרוני
אלברטו זאקרוני רק מונה למאמן יובנטוס ,  וכבר מוצא כי מעמדו מעורער .  העיתון  " טוטוספורט "  מפרסם היום  ( שלישי )  כי יובנטוס תעבור בקיץ הקרוב מהפכה ,  בעקבות אכזבת ההנהלה מהתוצאות והיכולת של הקבוצה ,  ומינויו של רוברטו בטגה לסגן הג'נרל-מנג'ר היה הצעד הראשון בכיוון .  באיטליה הזכירו את מאמן פיורנטינה ,  צ'זארה פראנדלי ,  כמועמד לאימון יובה בעונה הבאה .  מקורב למאמן אמר כי  " בפירנצה מתכוננים לשינויים .  פראנדלי רוצה להתקדם והוא מודע לערכו .  הוא לוקח בחשבון ששמו קשור ליובה בזמנים כאלה ". 
יובה מדורגת כיום שביעית באיטליה ,  והקבוצה לא ניצחה חמישה מחזורים רצופים . " אם יובה תציע לו ,  פראנדלי יגיד 'כן' ",  הוסיף אותו גורם ל"טוטוספורט ".  פראנדלי מאמן את פיורנטינה מאז 2005 ,  ובעונה שעברה הפך למאמן שאימן במועדון הכי הרבה שנים באופן רצוף .
 לפי  " טוטוספורט ",  מאמן אלופת העולם איטליה ,  מרצ'לו ליפי ,  ימונה לנשיא המועדון ,  וזאת למרות שליפי התבטא לאחרונה כי אינו מעוניין לעסוק בעתיד הרחוק וכי הוא מרוכז כל-כולו במונדיאל 2010 .  עוד נכתב ,  כי הנשיא הנוכחי ,  ז'אן-קלוד בלאן ,  יפנה את מקומו בעקבות כך ,  ויהפוך למנכ"ל הקבוצה . 
" טוטוספורט "  כתב כי יובה תצרף סקאוטים נוספים ,  ובנוסף ,  תקים מחלקה ניהולית תחת פיקוחו של בלאן ,  שתכלול את מנהלה של סמפדוריה ,  ג'וזפה מארוטה ,  ומנהלה של בארי ,  ג'ורג'יו פרינטי .  משמעות הדבר היא שהמנהל הספורטיבי הנוכחי בקבוצה ,  אלסיו סקו ,  יעזוב את המועדון .
 
דיווח :  ליפי ימונה לנשיא יובנטוס
לפי  " טוטוספורט ",  הגברת הזקנה מתכננת מהפכה בקיץ ,  בה מאמן הנבחרת יקבל תפקיד רשמי ופראנדלי יחליף את זאקרוני

