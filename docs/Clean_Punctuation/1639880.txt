עוד מרצדס שלא מסתפקת במועט
כמה כוח עוד אפשר לקמץ ממרצדס E63 AMG ?  תנו לסדנת הרכב הגרמנית VATH סכום של 20 אלף יורו ותגלו
חודש אחרי שפגשנו את ה-C63 AMG בכבישים ישראלים והברחנו חולדים אל פני השטח ,  טרם נרגענו מהחוויה המרגשת עימה .  אולם ,  בניגוד לארצנו הקטנה הגובלת בכבישים מחפירים ואכיפה לא טולרנטית ,  יש מקומות בעולם שמתירים לקחת את מפלצות האנרגיה הללו לשיאן ,  ולתרגם את כל העוצמה לכבישים בלי החשש לאבד את הרישיון במחי כף .  איפה זה קורה ?  בגרמניה כמובן .  
הפעם אנחנו פוגשים בסדנת VATH הגרמנית שלמדה את מרצדס על בוריה ;  אך לא סדרת C זוכה למנה אנרגטית ממנה כי אם סדרת E קלאס AMG הסלונית  ( W212 )  .  אנשי הסדנה החליטו לחזק אותה לעילא ולכן הרכיבו לה סט מעודכן הנושא גם את המשתנה הנומרי של הגרסה  E63 AMG RS3 .  
החבילה המורחבת שעלותה כ-20 אלף יורו  ( 110 אלף שקלים לפני מסים )  ,  סוחטת מהמרצדס השרירית כ-605 כ"ס  ( 518 בסדרתית )  ו-71.2 קג"מ בסיוע מארג שיפורים למערכות היניקה ,  הפליטה וכמובן מחשב ניהול המנוע .  כך יוצא שיחידת ה-V8 בנפח 6.2 ל' של AMG דוחקת במכונית להאיץ ל-100 קמ"ש ב-4.1 שניות  ( 4.3 )  ובהעידרו של מגביל מהירות אלקטרוני ,  ה-E קלאס לא פוסקת להתקדם על הכביש עד מהירות מרבית של 340 קמ"ש  ( 328 )  .  
לא נתיימר להבין או להבחין למי המכונה הזאת תפורה ,  היות ומדובר באחת מגרסאות הקצה המופרכות ביותר בסדנאות השיפורים .  מצד שני ,  אחרי הנסיון עם ה-C63 AMG ,  אולי מותר לחלום שנראה גם את ה-E קלאס המושחזת בישראל בעתיד .  על השיפור נוותר בינתיים ,  צנועים אנחנו .
  .
 
עוד מרצדס שלא מסתפקת במועט
כמה כוח עוד אפשר לקמץ ממרצדס E63 AMG ?  תנו לסדנת הרכב הגרמנית VATH סכום של 20 אלף יורו ותגלו

