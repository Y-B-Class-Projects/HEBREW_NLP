אוסטרליה החרימה מטען שנועד להגיע לאירן
במסגרת התחייבויותיה הבינלאומיות החרימה ממשלת אוסטרליה לאחרונה מספר משלוחים שנועדו לסייע לתכנית הגרעין האירנית .  עיתון אוסטרלי : " המשלוחים הכילו משאבות קרור "
 ראש ממשלת אוסטרליה קווין ראד אמר הלילה  ( חמישי )  כי ארצו החרימה משלוחים שיועדו לאירן .  על פי החשד מכילים המשלוחים מטען שנועד לשימוש בתכנית הגרעין האירנית . " שר ההגנה השתמש בסמכותו מספר פעמים לאחרונה על מנת לעצור משלוחים לאירן ",  אמר ראד . 
" לאירן יש תכנית ליצירת נשק גרעיני ",  אמר ראד .  לדבריו ,  אוסטרליה החרימה את המשלוחים במסגרת התחייבויותיה הבינלאומיות .  ראד סירב לומר מה הכילו המשלוחים אך עיתון אוסטרלי טוען כי חלק מהמשלוחים הכילו משאבות שנועדו לקירור כורים גרעיניים .
 אמש דיווחה הטלוויזיה הממלכתית באירן כי טיל ששיגרה אירן מסוגל לשאת לוויין במשקל 100 ק"ג ,  עד למרחק 500 ק"מ .  לפי חלק מהדיווחים ,  הטיל שוגר לחלל עם לוויין דמה ניסיוני .  לפי דיווחים אחרים היו בלוויין עכבר ,  צב ותולעים ,  למטרות מחקר .  נשיא אירן מחמוד אחמדינג'ד הודיע מוקדם יותר כי יציג היום שלושה לווינים חדשים מתוצרת אירן והוסיף כי ארצו מקווה לשלוח בקרוב אסטרונאוט לחלל .  בארה"ב הגדירו את שיגור הטיל  " צעד פרובוקטיבי ".  
" שיגור שכזה הוא ללא ספק צעד פרובוקטיבי ",  אמר דובר מטעם הבית הלבן , " אבל הנשיא מאמין שעדיין לא מאוחר עבור אירן לעשות את הדבר הנכון ולחזור לשולחן המשא ומתן עם הקהילה הבינלאומית ולעמוד בהתחייבויותיה לעולם ". 

אוסטרליה החרימה מטען שנועד להגיע לאירן
במסגרת התחייבויותיה הבינלאומיות החרימה ממשלת אוסטרליה לאחרונה מספר משלוחים שנועדו לסייע לתכנית הגרעין האירנית .  עיתון אוסטרלי : " המשלוחים הכילו משאבות קרור "
 
