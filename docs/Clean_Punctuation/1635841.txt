מים מן הסלע
שטפונות מכים את הארץ ,  לכן זו הזדמנות נהדרת ללמד אתכם לחסוך במים .  אלון נירגד גיא חסכמים
שלום לכם גבירותיי ורבותיי ,  וברוכים הבאים לכתבה שתשנה לכם את החיים ,  או לפחות תהפוך אתכם לאנשים טובים יותר ,  או אולי פשוט תעשה לכם נעים בגב התחתון .  
כפי שוודאי הבנתם על פי הכותרת ,  הנושא שלנו היום הוא מים ,  ואיך אפשר לבזבז פחות מהם .  כן ,  מדובר בנושא נדוש ,  נושא שעלול להרדים אפילו אריה ערני במיוחד שבדיוק קם אחרי עשרים שעות שינה  ( הידעת ?  אריות ישנים המון זמן ויש להם חלומות מוזרים ביותר )  אבל בכל זאת ,  ברצוני לחלוק איתכם מספר תובנות בנושא .
 כמו כן ,  בהזדמנות זו אני מעוניין להכריז על תחרות בטוקבקים .  כל אחד מוזמן להציע פתרון יצירתי לחסכון אישי במים ,  ומי שיציע את הפתרון היצירתי ביותר  ( אני השופט )  יזכה ממני להערכה רבה.עכשיו כשסיימנו עם ההקדמות המשעממות ,  זה הזמן לספר לכם על שלוש דרכים מקוריות שגיליתי ,  שמאפשרות חסכון משמעותי במים .  
בחלום שחלמתי לפני כמה ימים הופיע סיני זקן וחכם ואמר לי : " לא צריך להתקלח כל כך הרבה .  זה שיודע לשלוט במקלחת ,  יכול לשלוט בחרב ,  וחוץ מזה ,  הוא יכול להסתפק במקלחת פעם ב ..  .   ( ואז הוא אמר מילה בסינית שלא הבנתי )  אבל לא צריך כל יום .  בטח לא בחורף ,  יחתיכת אובססיבי .  
וכך העברתי שנים רבות  ( זה לא הגיוני !  לפני רגע אמרת שהחלום היה לפני כמה ימים !  אתה ממציא הכל !  אתה מצ'קלף !  אם אין לך על מה לכתוב אז אל תכתוב !  )  בלי מקלחת .  הייתי מסריח כמו דג  ( וזאת הזדמנות נפלאה לציין שדגים הם מסריחים ) .מהו מוסר ההשכל ?  מי שמתקלח פחות ,  מבזבז פחות מים .
 שתן הוא סטרילי .  למדתי את זה כשהשתתפתי בתוכנית ריאלטי כשהייתי בן שלושים וחמש .  אני זוכר איך הכיש אותי נחש בזוי ,  ואז לא הייתה שום ברירה ,  כדי שלא יתפתח זיהום היו צריכים להשתין עלי .  כל חבריי הקבוצה שלי השתינו עלי ,  וככה ניצלתי .  בדיעבד הסתבר שהם עבדו עלי ,  והנחש שתקף אותי בכלל לא היה ארסי .  משעשע ,  לא ?  
בכל מקרה ,  עם הידיעה ששתן הוא סטרילי ,  הגעתי למסקנה שאין שום צורך להוריד את המים אחרי פיפי .  אפשר לסגור את האסלה ,  והוא לא יברח לשום מקום .  וככה אפשר להוריד את המים קצת פחות פעמים .
 כשבן אדם משאיר טוקבק שלילי ,  כזה שבא להמעיט בערכו של הכתב ,  או של הכתבה ,  או של האתר ,  אז מלאך קטן מאבד את הכנפיים ,  ואז הן נופלות ,  ולפעמים הן נופלות לתוך הכנרת ,  וגורמות למספר טיפות של מים לעוף החוצה ,  וכך מתבזבזים מים.לכן ממזמן ידוע ,  כשבן אדם משאיר טוקבק שלילי  ( במיוחד לכתבות שנכתבו על ידי )  הוא פוגע באופן עקיף במשק המים הארצי .   
זהו ,  עד לכאן טיפים שלי .  כעת הבמה שלכם ,  להציע פתרונות יצירתיים ומלהיבים ,  שאולי יזכו אתכם בתהילת עולם .  

מים מן הסלע
שטפונות מכים את הארץ ,  לכן זו הזדמנות נהדרת ללמד אתכם לחסוך במים .  אלון נירגד גיא חסכמים

