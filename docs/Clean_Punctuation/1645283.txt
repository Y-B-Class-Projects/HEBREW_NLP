נחל עיון :  טיול מים באצבע הגליל
המים בנחל עיון ומביאים איתם את ההרדופים ,  השלדגים ואת יוני הסלע  .  שני מסלולים במי מפל התנור ומפל הטחנה
נחל עיון ניזון בעבר ממעיינות נובעים בעמק העיון ,  מעיינות יציבים שאפשרו זרימה יציבה גם בימי הקיץ .  ברבות השנים התפתחה חקלאות שלחין בלבנון ,  ומי המעיינות נתפסו שם והוסטו על ידי החקלאים לשם השקיית מטעים ושדות והנחל למעשה התייבש לגמרי ,  כאשר רק גשמי החורף מקיימים את הטבע שנותר בו .
 נחל עיון הוא ערוץ עמוק העובר בין קירות סלע זקופים ליד המושבה מטולה .  הנחל מתחיל את דרכו בעמק עיון  ( מרג' עיון )  שבלבנון .  מקורות הנחל נובעים מעבר לגבול ,  כשבעה קילומטרים מצפון למטולה .  בחורף זורמים המים בנחל עיון בשצף-קצף ויוצרים את אחד ממסלולי הטיול המרהיבים ביותר בגליל .  לאורך הנחל יש ארבעה מפלים .  אחד המפלים , " מפל הטחנה ",  גולש לאורך קיר רחב מגובה 21 מטרים  ( נקרא על שם טחנת קמח ישנה שנבנתה למרגלותיו )  .  המפל המפורסם ביותר הוא מפל התנור ,  הנוחת אל הקרקע בתוך  " ארובה "  שגובהה כ- 30 מטר .  בקיץ לעומת זאת ,  נוצלו מי המעיינות לחקלאות ,  ואפיק הנחל נותר עם מעיינות קטנים הממשיכים לזרום בקיץ .
 אלא שהיום המצב השתנה .  לאחרונה נחנכה בטקס חגיגי בשמורת הטבע נחל עיון מערכת המים החדשה ,  שתזרים לנחל במהלך חודשי הקיץ מים שמקורם במי נחל דן .  לראשונה מזה כחמישים שנה זורמים מים בנחל ובמפליו לאורך כל השנה .  וכשיש מים יש חיים ,  נעים לטייל ואפשר לבחור בין המסלולים השונים באתר :
 המסלול הארוך - מתחיל מהחניון העליון של השמורה ,  שאליו מגיעים מהמושבה מטולה .  הסיור ,  הנמשך כשעה וחצי ,  נערך במורד הנחל .  להולכים במסלול זה מומלץ לדאוג לרכב שימתין בחניון התחתון של השמורה ,  אחרת ייאלצו לטפס בחזרה למטולה .
 המסלול הקצר - מסלול מעגלי ,  המתחיל ומסתיים בחניון התחתון של השמורה .  לחניון זה מגיעים מכביש ראש פינה - מטולה  ( כביש מס' 90 )  ,  בין סימני ק"מ 477-476 .  משך הסיור כחצי שעה והוא כולל ביקור במצפור גפני ובמפל התנור .
 לא רק למטיילים ולמבקרים השינוי הוא מבורך אלא גם ובעיקר למגוון החי והצומח בשמורה שבעבר קיים מחזור חיים קטוע ומשובש בשל זרימת המים בחורף והפסקתם בקיץ וחוזר חלילה וכעת נוצר רצף של זרימת מים לאורך כל השנה שיאפשר שגשוג מחודש של חי וצומח בשמורה .  בטיול באתר תפגשו בצמחיית נחלים שופעת של עצי ערבה ושיחי הרדוף ,  במים הצלולים תוכלו להבחין בדגים שונים :  חפפים ,  בינונים ועוד ,  באוויר תבחינו בבזים ,  שלדגים ודבורי בר ושימו לב גם ליוני הסלע ולשאר הציפורים המקננות במצוקי הסלע .
 איך מגיעים :  למפל התנור - מכביש קרית שמונה-מטולה .  כקילומטר אחד מדרום למטולה פונים מזרחה .  למפל עיון ולנחל - בדרך המתחילה מהקצה הצפון מזרחי של מטולה ,  ליד גדר הגבול .  
שעות פעילות :  ימים א'-ה' ,  שבת בשעות 8:00-17:00 יום ו' 8:00-16:00 כניסה אחרונה עד שעה קודם הסגירה .  
מה עוד :  באתר מצפורים ,  חניוני פיקניק ,  מזנון
ניתן להיכנס לשמורה עד שעה לפני שעות הסגירה .
 טיול בין מפלים וטחנות קמחסוג מסלול :  מעגלי ,  קווי ,  הלוך חזורנקודת התחלה :  החניון העליון של השמורה/החניון התחתון של השמורהנקודת סיום :  החניון התחתוןמשך הטיול :  1-2 שעותדרגת קושי :  קלמעבר במיםציוד דרוש :  כובע ,  מים ,  נעלי הליכהעונות מומלצות :  כל השנהפריחה :  בסתיו פורחים החצבים והחלמוניות הזעירות ובאביב יש שפע פרחי בר ,  כשהמיוחדים בהם הם ארנון ההרים ומשויה פעמונית.מי שתייה בדרך :  איןגישה לעגלות ונכים :  איןמתאים לכלבים מחיר :  מבוגר :  25 ש"ח ,  ילד :  13 ש"חטלפון לבירורים :  04-6951519

נחל עיון :  טיול מים באצבע הגליל
המים בנחל עיון ומביאים איתם את ההרדופים ,  השלדגים ואת יוני הסלע  .  שני מסלולים במי מפל התנור ומפל הטחנה

