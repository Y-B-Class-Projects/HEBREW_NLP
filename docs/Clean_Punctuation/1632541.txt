 " המחירים בחדרה יעקפו את נתניה "
 בעל הבית
 >  >  רבים הופתעו מעליות המחירים החדות שחלו בשוק הנדל"ן של חדרה בשנה האחרונה - אבל ראש העיר חיים אביטן אינו נמנה עמם .  לדבריו ,  ההשקעות העירוניות בתשתיות ובחינוך הן אלה שהגדילו את הביקושים לעיר ,  ולא המחירים הנמוכים ביחס ליישובי הסביבה . " לקחנו 25 מיליון שקל ושיפצנו את השוק שהיה מאוד רעוע ,  קידמנו תוכנית למתחם של 1,000 דונם בשם אגרובנק ,  שהיתה תקועה בוועדות התכנון במשך 28 שנה ,  אנחנו מקדמים אזור היי-טק ,  שיפרנו את הנגישות לרכבת וגם נלחמנו על הפרדה מפלסית עם כביש החוף ,  והבאנו את מתקן ההתפלה שמייצר מקומות עבודה .  גם את החינוך שיפרנו ",  אומר אביטן .  לדברי אביטן ,  התנופה של העיר קורצת ליזמים : " בכנס שהיה באילת סיפר מנכ"ל משרד השיכון על תוכנית ענקית לבניית 1,200 דירות שהחברה מקדמת בעיר .  גם יזמים גדולים אחרים סיפרו לי שהם מתעניינים ברכישת קרקעות בחדרה .  אנחנו גם יוזמים תוכניות בעצמנו ,  לדוגמה תוכנית בצפון מערב העיר לבניית מאות דירות ובית מלון ".  בשנה האחרונה מחירי הדירות בחדרה עלו בעשרות אחוזים ,  ולדברי אביטן המחירים ימשיכו לעלות : " יש כאלה שמשווים את המחירים בעיר לנתניה ,  ואני מאמין שחדרה לא רק תדביק את מחירי הנדל"ן בנתניה אלא תעקוף אותה - יש פה הרבה קרקע שמתוכננת בצורה מתקדמת יותר ובמקום יפה יותר .  לאיזה עוד עיר יש יער של 1,300 דונם כמו יער חדרה ?  "  אילו אוכלוסיות מגיעות אליכם  ?   " מגיעים זוגות צעירים ממרכז הארץ - מרמת השרון ,  מפתח תקוה ,  הרצליה ונתניה .  אלה אנשים שלא יכולים לקנות במחירים אסטרונומיים ולא מוכנים לוותר על איכות חיים .  למרות שהיו פה עליות מחירים ,  עדיין ניתן לקנות בעיר קוטג'ים ב-1.5-1.7 מיליון שקל .  מי שקונה עכשיו בחדרה עושה את עסקת חייו כי בעוד שלוש ,  ארבע וחמש שנים המחירים יעלו בעשרות אחוזים ".  אביטן צופה שבעקבות הפיתוח ,  אוכלוסיית העיר ,  שמונה כיום 90 אלף תושבים ,  תגיע ל-150 אלף עד שנת 2020 . " הכוונה שלנו היא לא להתפתח מהר מדי וגם לא לאט מדי ,  כך שנתאים את עצמנו להתקדמות הבנייה .  כמובן שלאור הפיתוח נקדם בנייה של מוסדות חינוך חדשים ותשתיות אחרות ".  

" המחירים בחדרה יעקפו את נתניה "
 בעל הבית

