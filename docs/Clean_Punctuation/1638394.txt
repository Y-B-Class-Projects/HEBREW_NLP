כריס פול יושבת לחודש לפחות
רכז ההורנטס יעבור ניתוח בברכו הפגועה ויחמיץ את האולסטאר .  ריברס על עבירת התוקף של פירס : " גם קובי דוחף הרבה "
 כריס פול עבר הלילה  ( בין ראשון לשני )  בדיקה שגילתה כי הוא סובל מקרע חלקי בסחוס בברכו הימנית ,  ורכז ניו אורלינס ייאלץ לעבור ניתוח שישבית אותו לתקופה של חודש לפחות .  פול סובב את ברכו במהלך הניצחון על גולדן סטייט בשבוע שעבר ,  והחמיר את פציעתו במהלך מאבק על כדור אבוד בשניות הסיום של ההפסד לשיקגו שלשום .
 בצוות הרפואי של ההורנטס העריכו שתקופת ההחלמה של CP3 עשויה להתארך עד לחודשיים ,  אך העדיפו להתמקד בתחזית האופטימית יותר .  כזכור ,  התקשו הצרעות לתפקד בתחילת העונה כשהרכז הנפלא שלהם החמיץ שמונה משחקים בגלל פציעה בקרסול ,  ונכון לעכשיו הם אוחזים בקושי במקום השמיני במערב ,  עליו יהיה להם קשה מאוד לשמור ללא המנהיג שלהם .
 היעדרותו הארוכה של פול תמנע ממנו להשתתף במשחק האולסטאר בעוד שבועיים ,  אליו נבחר כאחד המחליפים בנבחרת המערב .  על פי ההערכות המועמדים הבולטים לתפוס את מקומו במשחק הכוכבים הם צ'ונסי בילאפס ומונטה אליס .
 הבוסטון גארדן סיפק לנו הלילה עוד מפגש קלאסי בין הסלטיקס ללייקרס ,  שכיאה לעונה שעוברת על שתי היריבות הגדולות עד כה ,  הסתיים בסל ניצחון דרמטי של קובי בריאנט ואכזבה נוספת לירוקים .  האלופה לא נרתעה מיום קליעות חלש של בריאנט ומפיגור של 11 נקודות בדקות הסיום ,  חזרה לעניינים בעזרת אנדרו ביינום ורון ארטסט וקיבלה את הממבה השחורה במיטבו עם ג'אמפ נהדר שבע שניות לסיום שקבע 89:90 ללייקרס ושלח את הסלטיקס להפסד שישי בשמונת המשחקים האחרונים .
 פיל ג'קסון ,  שהשתווה לפט ריילי כמאמן המנצח ביותר בהיסטוריה של הלייקרס עם 533 ניצחונות כמאמן האגמים ,  הסביר את ההחלטה לשים את הכדור בידיו של בריאנט ,  למרות שעמד עד ההתקפה האחרונה על 7 מ-19 מהשדה : " הוא החטיא כמה זריקות נוחות קודם לכן ,  אבל בפסק הזמן הוא אמר לי שאת הזריקה הבאה הוא יקלע ,  אז הלכנו איתו ". 
המאמן המפסיד ,  דוק ריברס ,  התייחס לשריקה מעוררת המחלוקת לעבירת תוקף של פול פירס 28 שניות לסיום ,  שנתנה ללייקרס הזדמנות לנצח את המשחק . " על פניו זו שריקה שלא תיאמן ",  אמר ריברס . " אבל לא ראיתי בדיוק מה קרה שם אז אני לא יכול להביע את דעתי על כך .  אבל אתם יודעים ,  גם קובי דוחף את השומרים שלו הרבה פעמים ". 

כריס פול יושבת לחודש לפחות
רכז ההורנטס יעבור ניתוח בברכו הפגועה ויחמיץ את האולסטאר .  ריברס על עבירת התוקף של פירס : " גם קובי דוחף הרבה "
 
