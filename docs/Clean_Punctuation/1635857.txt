במבה חלבה ויוגורט תוצרות חוץ :  חדש בסופר
העוגיות הן של דודות ,  הגבינה לא באמת גבינה והחלב מתחיל לעשות קולות של עזים .  כל מה שחדש על המדף
חברת בייגל בייגל מרחיבה את סדרת נשנושים ומשיקה שני טעמים חדשים :  נשנושים בטעם פיצה ,  ונשנושים בטעם ברביקיו אמריקאי .  הטעמים מצטרפים לסדרה הכוללת נשנושים בטעמי זעתר ,  שמנת בצל ,  תירס ,  פסטו ,  רוזמרין ועוד .
 מחיר מומלץ לצרכן - 3.99 שקלים ל-60 גרם .  
שולפים מזלגות - אם בחברה ניסו להגיע לטעם המשובח של ביסלי בטעמי פיצה וברביקיו ,  זוהי כהצלחה .  הטעם מלוח ,  מלא טעמי אבקות ומלא חומרים משמרים .  המרקם הפציח אך האוורירי מדי לא הצליח לרגש ולכן השורה התחתונה היא שזהו חטיף בינוני ולא יותר .
 מוצרי  " חלב אדיר "  מחלב עזים ,  עכשיו גם ברשתות ברחבי הארץ .  בלבו של הגליל העליון ,  שוכנת המחלבה המשפחתית חלב אדיר ,  המייצרת מוצרים מחלב עזים מאז 1995 .  מוצרי המחלבה מבית אדיר כוללים גבינות עזים כגון :  אדמון  ( גבינת עזים בנוסח סנט פולן )  ,  תום ולורד ,  גבינות רכות כמו פטה ,  לבנה ,  גבינת שמנת ,  צפתית ,  יוגורט מחלב עזים ,  חמאת עזים ועוד .  
מחירים מומלצים לצרכן - 17 שקלים לליטר חלב עזים ,  14 שקלים ליוגורט ועוד .  
שולפים מזלגות - חלב העזים  ( בעל 3% שומן )  היה פשוט ,  ללא טעם מוגזם של  " עזים "  ובמרקם עשיר .  היוגורט היה חמצמץ ,  אבל נשאר בגבול השפוי של יוגורט שאפשר לשתות אותו בלי לקבל צרבת אחר כך .
 חברת"דודות "  משיקה עוגיות שיבולת שועל - עוגיות בריאות עם רכיבים טבעיים בלבד :  שיבולת שועל ,  סוכר חום ,  קמח מלא ,  אגוזים ופירות יבשים .  העוגיות ללא כולסטרול ,  ללא צבעי מאכל וללא שומן טראנס ,  ומגיעות בשני טעמים :  פירות יער ופירות קיץ .
 מחיר מומלץ לצרכן - 15 שקלים לאריזה של 200 גרם .
 שולפים מזלגות - העוגיות ,  שנראו במבט ראשון כחלולות טעם ותפלות מקבלות את הציון החיובי הראשון שלהן כבר בביס הראשון בו הן מגיעות אליו במצב מענג :  לא קשיחות מדי ולא אווריריות ,  בדיוק כמו שצריך ליד התה .  תוספת הפירות מוסיפה טעם מתוק ,  אבל לא מתוק מדי .
 תשלובת החלב של תנובה ,  מרחיבה את מגוון מוצריה ומשיקה 2 מוצרים חדשים : " קוטג' עם יוגורט "  5% שומן ו"גבינה עם יוגורט "  5% שומן .  
מחיר מומלץ לצרכן - 5.5-6 שקלים לאריזה של 200 גרם .  
שולפים מזלגות - גבינה לבנה צריכה להשאר גבינה לבנה .  כן ,  זו עם הבית .  אל תוסיפו לה יוגורט ותמשיכו לקרוא לה גבינה כי זו איננה הגבינה המוכרת כי אם יוגורט במסווה של קופסה עם ציור של בית .  הוא נהדר עם סלט קצוץ דק ,  אבל על פרוסת לחם עם עגבניה ,  זה פשוט לא עובד .
 אסם משיקה 2 עוגות שמרים חדשות :  עוגת שמרים בריוש עם שוקולד או עם תפוחי עץ .
 מחיר מומלץ לצרכן - 14-18 שקלים לעוגה במשקל כ-360 גרם .  
שולפים מזלגות - עוגות שמרים שמקורן באריזת וואקום סגורה ,  אינן מהוות אופציה קולינרית איכותית וגבוהה .  אבל כשמדובר באירוח פתאומי ,  או רצון עז לקינוח קטן ומתוק ,  אפשר לומר שזהו פתרון מצוין .  הבצק רך ובעל ריח שמרים ,  המילוי גדוש אבל הטעם התעשייתי משתלט לקראת סוף הביס .
 חטיף הבמבה של אסם ,  שהתהדר בחורף הקודם באח חדש ,  במבה נוגט ,  מקבל אליו השנה חידוש בדמות במבה במילוי חלבה .  
מחיר מומלץ לצרכן - 3.68 שקלים לאריזה של 60 גרם .
 שולפים מזלגות - החידוש מוצלח במיוחד ,  בעיקר לאוהבי החלבה או לחילופין ,  מי שאהב בשנה שעברה את מילוי הנוגט והשילוב המרגש .  שילוב הטעם המלוח והמתוק עונה בצורה מושלמת על הטירוף שקורה לכולנו לפעמים שבו לא יודעים מה בא לנו - משהו מתוק או מלוח .
 מחלבת Müller נכנסת לקטגוריה חדשה ומשיקה גבינה חדשה :  Müller White cheese שהיא גבינה לבנה בטעם טבעי על בסיס יוגורט ב 5% וב  9% שומן .
 מחיר מומלץ לצרכן - 7.12 שקלים לאריזה של 250 גרם .
 שולפים מזלגות - אם במקרה הגבינה של תנובה ביקשנו מהם להישאר עם מה שהם יודעים לעשות וזה גבינה ,  כאן התחנונים מגיעים לחברת Müller ובראשם בקשה גדולה :  הישארו עם היוגורט .  אמנם המרקם של גבינת היוגורט הזו מוצלחת יותר משל קודמתה בפסקאות הקודמות ,  אבל פרט לערכים תזונתיים טובים ולהרבה כאב ראש מהפרסומת שלהם ,  אין פה שום דבר ששווה להתעכב עליו .
 
במבה חלבה ויוגורט תוצרות חוץ :  חדש בסופר
העוגיות הן של דודות ,  הגבינה לא באמת גבינה והחלב מתחיל לעשות קולות של עזים .  כל מה שחדש על המדף

