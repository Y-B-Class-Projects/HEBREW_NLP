1,500 דירות ייבנו לאורך דרך מנחם בגין בתל אביב - 10% מתוכן לדיור בר-השגה 
 >  >  הוועדה המקומית לתכנון ובנייה תל אביב החליטה אתמול להגדיל את השימושים למגורים לאורך מרכז העסקים הראשי  ( מע"ר )  שייבנה לאורך דרך מנחם בגין .  הוועדה החליטה להקטין את שטחי הדירות המותרות לבנייה במתחם מ-100 מ"ר ל-53 מ"ר לכל הפחות .  בעוד שכיום ניתן להקים לאורך הציר 1,000 דירות ,  ההחלטה מתירה בנייה של 1,500 דירות .  בנוסף קבעה הוועדה כי 10% מהדירות בכל פרויקט יוקצו לדיור בר-השגה ,  בהתאם למדיניות העירונית שנקבעה .  בסך הכל יוקמו בכל המתחם 150 דירות עבור דיור בר-השגה .  ההחלטה להגדיל את השימושים למגורים עלתה בין היתר בעקבות בקשות רבות שהוגשו לעירייה לקידום תוכניות לתוספת שטחי מגורים באוזר המע"ר ,  בין היתר על-ידי בית ידיעות אחרונות ,  חברת נצבא וקרדן נדל"ן .  תוכנית המע"ר הצפוני של תל אביב שאושרה לפני כשנה משתרעת על שטח כולל של כ-90 דונם בין דרך מנחם בגין במערב לנתיבי איילון במזרח .  האזור מהווה את עתודת שטחי התעסוקה העיקרי של תל אביב ,  והוא נהנה מקרבה לנתיבי איילון ,  רכבת ישראל והקו האדום של הרכבת הקלה  ( הקו המרכזי במערכת הסעת המונים במטרופולין תל אביב ;  רנ"ה )  .
 
1,500 דירות ייבנו לאורך דרך מנחם בגין בתל אביב - 10% מתוכן לדיור בר-השגה 
nan
