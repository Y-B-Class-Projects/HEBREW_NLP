כדוריד :  פורסמה הגרלת מוקדמות אליפות אירופה 
ישראל תתמודד נגד טורקיה ,  בלגיה ולוקסמבורג בבית המוקדם לקראת יורו 2012 .  הופמן : " יכולים להתמודד עם הנבחרות האלו "  
נבחרת ישראל בכדוריד תתמודד בשלב הראשון של מוקדמות אליפות אירופה 2012 עם נבחרות טורקיה ,  בלגיה ולוקסמבורג .  כך נקבע היום  ( ראשון )  ,  בהגרלת המוקדמות שנערכה בוינה ,  אוסטריה .  משחקי הבית ייערכו כולם בלוקסמבורג בעוד כחמישה חודשים ,  בין ה-11 ל-13 ביוני 2010 ,  כאשר הראשונה בבית תעפיל לשלב הבא .  הנבחרת שתעפיל לשלב הבא תוגרל לשלב בתים נוסף ,  בו השתיים הראשונות מכל בית יעפילו לאליפות אירופה 2012 שתיערך בסרביה .  
הגרלת המוקדמות נערכה כאמור בוינה ,  אוסטריה ,  שם נכח גם יו"ר איגוד הכדוריד ,  דורון שמחי .  ההגרלה הייתה חלק מאירועי היום בבירת אוסטריה ,  שם יתקיים בשעות הערב גמר אליפות אירופה 2010 ,  בין צרפת לקרואטיה  ( 18:30 שעון ישראל )  .
 מאמן הנבחרת ,  שלמה הופמן ,  אמר עם היוודע תוצאות ההגרלה : " זו הגרלה לא קלה ,  אבל מצד שני אנחנו יכולים להתמודד עם הנבחרות האלו .  טורקיה היא נבחרת ששווה לנו ,  לוקסמבורג עשתה תוצאות יפות במוקדמות ואת בלגיה אנחנו פחות מכירים .  חבל שהמשחקים לא יתקיימו בארץ אבל אנחנו צריכים לעבור את השלב הזה .  עכשיו יש לנו מטרה והיא לסיים במקום הראשון בבית ".  

כדוריד :  פורסמה הגרלת מוקדמות אליפות אירופה 
ישראל תתמודד נגד טורקיה ,  בלגיה ולוקסמבורג בבית המוקדם לקראת יורו 2012 .  הופמן : " יכולים להתמודד עם הנבחרות האלו "  

