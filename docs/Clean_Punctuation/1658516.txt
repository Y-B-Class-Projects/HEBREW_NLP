יונדאי ,  מקום ראשון בישראל ב-2012
סגן נשיא יונדאי העולמית וויליאם לי ,  מצהיר באוטומוטור כי בשנת 2012 יוביל המותג הקוריאני את מכירות כלי הרכב בישראל 
" אחרי שעברנו את היעד שהצבנו לעצמנו והגענו למעמד של יצרנית הרכב הרביעית בגודלה בעולם והפכנו את סעיפי האיכות למובילים בסדר היום שלנו ,  אנחנו יכולים לומר כי בכוונתנו לתמוך ביבואנית לישראל כלמוביל ולהגיע לרף מכירות של 35 אלף כלי רכב בשנה ובכך להפוך למותג הרכב מספר אחד בישראל בעוד שנתיים מהיום ",  כך אמר אמש  ( שלישי )  סגן נשיא יונדאי העולמית שהגיע לביקור בישראל במיוחד עבור תערוכת אוטומוטור המקומית .
 את הרצון להדיח את דלק מוטורס יבואנית מאזדה ופורד מהטבלה ,  מקווים ביונדאי וכלמוביל לעשות על ידי מתקפת דגמים חדשים שיגיעו אלינו בשנתיים הקרובות ,  בניהם הסונטה החדשה שכבר מוצגת בתערוכת אוטומוטור ,  המחליפה ל-i30 ורכב הפנאי ix35 ששיווקו החל בימים האחרונים .  את היצע רחב זה ,  תסגור מלמעלה גם מכונית הפאר ג'נסיס ,  שככל הנראה תגיע אלינו עד סוף השנה הנוכחית .  כל אלה אמורים להציע לדברי יונדאי איכות משופרת ,  תמורה מצוינת ומחיר אטרקטיבי ביחס למתחרים .
 אם כבר הזכרנו את המתחרים ,  בזמן שבשוק הישראלי ההתמודדות העיקרית תהיה מול מאזדה ,  הרי שבעולם ובעיקר בארה"ב ,  השוק הגדול ביותר למכוניות יונדאי ,  המאבק העיקרי הוא מול יפנית אחרת  טויוטה .  אולם ,  לדברי וויליאם לי ,  המיקוד של החברה כיום הוא אינו במספרי המכירות ,  אלא בשיפור רמת האיכות והבטיחות ,  כשמסביב החברה כבר צועדת עם הזרם עם דגמים היברידיים  ( טרם משווקים באירופה )  ואף חשמליים לגמרי .
 בחודשיים הראשונים של 2010 מסרה יונדאי 4,626 מכוניות ,  המדרגות אותה במקום השני בטבלת המסירות .  זאת לעומת 3,229 מכוניות שמסרה בתקופה המקבילה אשתקד ,  עלייה של 43 אחוזים .  מאזדה מקדימה אותה עם 5,199 מסירות ואילו טויוטה מדורגת שלישית עם 3,711 מסירות .  אחרי החג יפרסם איגוד יבואני הרכב את דו"ח המסירות לחודש מרץ ,  אשר צפוי לשמור על מיקומי שלושת המותגים .
 
יונדאי ,  מקום ראשון בישראל ב-2012
סגן נשיא יונדאי העולמית וויליאם לי ,  מצהיר באוטומוטור כי בשנת 2012 יוביל המותג הקוריאני את מכירות כלי הרכב בישראל

