מדריך במרכז שיקומי מואשם באונס חוסה
אישום הוגש נגד גבר בן 68 הנאשם באונס ,  ביצוע מעשה סדום ומעשים מגונים באישה בת 45 הסובלת מפיגור בעת שתפקד כמדריך במרכז שיקום בת"א .  הגבר מכחיש את האישומים
לבית המשפט המחוזי בת"א הוגש כתב אישום כנגד דוד אבוטבול ,  בן 68 מבת ים הנאשם באונס ,  ביצוע מעשה סדום וביצוע מעשים מגונים באישה בת 45 הסובלת מפיגור שכלי .
 על פי כתב האישום שהוגש היום  ( שני )  לבית המשפט ,  אבוטבול עבד עד השנה שעברה במרכז להכשרה ,  שיקום ותעסוקה של נכים ובעלי מוגבלויות בשכונת רמת החייל בת"א השייך לארגון איל"ן ומונה למדריך באחת המחלקות במקום .  במאי אשתקד החלה המתלוננת לעבוד במחלקה של הנאשם אשר תיפקד בין היתר כמדריך המקצועי שלה ושל חניכים נוספים מאיל"ן .
 בכתב האישום נטען כי מאז חודש נובמבר ,  במספר רב של הזדמנויות ביצע בה הנאשם מעשים מגונים בתא צדדי במחלקה .  בין השאר נישק אותה בכוח ונגע באיבריה המוצנעים .  הוא הורה לה לא לספר לאף אחד : " לא להוסטל ,  לא לעבודה  כי אחר כך ייקחו אותי למשטרה ".  עוד מואשם החשוד כי אילץ את המתלוננת לבצע בו מין אוראלי וכן אנס אותה .
 לטענת הפרקליטות הנאשם היה מודע למצבה השכלי והמנטלי של המתלוננת כאשר ביצע בה את המעשים האמורים .  לאור זאת ,  מבקשים שם לעצור את החשוד עד תום ההליכים המשפטיים נגדו .  בבקשת המעצר נטען כי בידי הפרקליטות הודאה מפורשת של המתלוננת שנחקרה ע"י חוקרת מיוחדת וכמו כן של בני משפחתה ומנהליה בעבודה להם סיפרה את אשר קרה . " המשיב הוכיח במעשיו את מסוכנותו המינית כאשר הפך את המתלוננת לקורבן לצורך ניצולה המיני ",  נכתב בבקשת המעצר .  בפרקליטות טוענים כי ישנו חשש שאבוטבול עשוי לפגוע גם בנשים נוספות .  אבוטבול עצמו מכחיש את הטענות נגדו .
 
מדריך במרכז שיקומי מואשם באונס חוסה
אישום הוגש נגד גבר בן 68 הנאשם באונס ,  ביצוע מעשה סדום ומעשים מגונים באישה בת 45 הסובלת מפיגור בעת שתפקד כמדריך במרכז שיקום בת"א .  הגבר מכחיש את האישומים

