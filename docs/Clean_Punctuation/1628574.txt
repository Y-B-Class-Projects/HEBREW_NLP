ג'ורג' גברו הושאל לרמת השרון
המגן הליברי עזב את הפועל פתח תקוה ,  שביקשה להוציא ויזות לארבעת הגנאים המועמדים .  בנאיני יעבור בדיקות קפדניות
הפועל פתח תקוה השאילה הערב  ( שני )  את המגן ג'ורג' גברו לעירוני רמת השרון ,  זאת לאחר משא ומתן ממושך בנוגע לאופן חלוקת שכרו של הליברי .  גברו ,  שעם הגעתו של אלי מחפוד התקבלה ההחלטה לשחררו ,  חתם הערב על חוזה רשמי ומחר יעבור בדיקות רפואיות .   הערב ביקשה הקבוצה ממשרד הפנים להנפיק אשרות לארבעת הגנאים שהוזכרו כמועמדים לקבוצה .  הקשר הגנאי גודווין אטראם  ( 29 )  שמשחק באיחוד האמירויות ,  בעל 9 הופעות בנבחרת הבוגרת ממנה נעדר מאז 2006 הוא המועמד הראשון .  שחקן נוסף בו מעוניינים המלאבסים הוא הבלם-קשר דן אדו  ( 20 )  ,  ששיחק במדי נבחרת גאנה במשחק ידידות נגד מאלי בנובמבר 2009 .  השחקן השלישי הוא פרנסיס בוסמן ,  ששיחק בעונה החולפת בהארטס אוף אוק הגנאית .  
החלוץ עמנואל בנאיני ,  שעסקת העברתו בחלון ההעברות הנוכחי סוכמה כבר בחודש אוקטובר ,  הוא המועמד הרביעי של הקבוצה .  בפתח תקוה החליטו הערב לערוך בדיקות קפדניות לפני שיחליטו להחתים את בנאיני ,  שסבל מפציעות טורדניות .
 הקשר ישראל זגורי ,  שכבר קיבל היום הודעה כי לא ישוחרר ממכבי חיפה למרות שסיכם בהפועל פתח תקוה ,  ימשיך עד מועד ההעברות במכבי חיפה ואם לא יקבל קרדיט הוא יבקש שוב לעזוב .  החלוץ רבאז גוצירידזה ימשיך להיבחן בקבוצה ,  כשעדיין לא התקבלה החלט האם להחתימו .  החלוץ איליה יברויאן יוכל להיפגש עם הנהלת הקבוצה רק לאחר שמכבי תל אביב תחתים חלוץ .
 
ג'ורג' גברו הושאל לרמת השרון
המגן הליברי עזב את הפועל פתח תקוה ,  שביקשה להוציא ויזות לארבעת הגנאים המועמדים .  בנאיני יעבור בדיקות קפדניות

