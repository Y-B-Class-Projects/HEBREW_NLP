חמאס מאיים :  לפגוע במטרות ישראליות בחו"ל
אחרי חיסול מבחוח :  הזרוע הצבאית של חמאס מאיימת לפגוע בישראלים בחו"ל .  בלשכת השר עוזי לנדאו להגיב לטענות חמאס לפיהן אנשי פמלייתו אחראים לחיסולו של מנהיג חמאס
הזרוע הצבאית של חמאס מאיימת לפגוע במטרות ישראליות בחו"ל .  דובר הזרוע ,  אבו עוביידה ,  אמר היום  ( שבת )  כי על ידי חיסולו של בכיר הארגון מחמוד אל-מבחוח בדובאי לפני כשבוע וחצי , " ישראל העבירה מסר לפיו היא מעוניינת להעביר את המערכה לחו"ל ".  הוא הוסיף ואמר כי התגובה לחיסול אל-מבחוח תגיע בזמן ובמקום המתאימים : " ישראל לא תתחמק מעונש .  איבדנו את אחד המפקדים ,  אך הוא השאיר מאחוריו עשרות מפקדים שימשיכו את המערכה ". 
מוקדם יותר היום סרבו בלשכתו של השר עוזי לנדאו להגיב לטענת חמאס לפיה ייתכן שאנשי פמלייתו של השר עומדים מאחורי חיסולו של בכיר חמאס מחמוד אל-מבחוח בדובאי לפני כשבוע וחצי .  
כזכור ,  לנדאו השתתף החודש בכנס סביבתי באבו דאבי .  אתר האינטרנט  " פלסטין היום "  טוען אף כי לנדאו שהה באבו דאבי בדיוק באותו יום שבו חוסל אל-מבחוח באחד המלונות בדובאי.גורם בלשכת לנדאו אמר לוואלה !  חדשות : " אין מה להתייחס לטענות כאלה ". 
מפקד משטרת דובאי ,  דאחי חלפאן ,  אמר כי בידי המשטרה המקומית שמותיהם ותמונותיהם של האנשים שחיסלו את בכיר חמאס מחמוד אל-מבחוח לפני כשבוע וחצי .  בראיון לעיתון  " א-שרק אל-אווסט "  הרואה אור בלונדון אמר עוד כי דובאי יצרה קשר עם אותן מדינות אירופאיות שהנפיקו למחסלים את הדרכונים .  בניגוד לטענות חמאס לפיהן אל-מבחוח הגיע לדובאי לצרכי עבודה ,  אמר חלפאן כי הוא הגיע לבדו  " ולא במשימה רשמית ". 
בראיון שהעניק לרשת הטלוויזיה  " אל-ג'זירה "  אמר בכיר חמאס ברצועה ,  ד"ר מחמוד א-זהאר ,  כי ישראל  " רוצה לשנות את כללי המשחק ".  הוא הוסיף כי לארגונו יש זכות להגן על עצמה וכי בכוונת חמאס לבחון את השלכות החיסול : " אנחנו מסוגלים להכאיב לישראל בתוך גבולות 67' ומחוצה להן .  ההחלטה נמצאת בידינו ,  ואנחנו נבחר מה טוב עבורנו ועבור עמנו ". 
עדכון ראשון :  11:32

חמאס מאיים :  לפגוע במטרות ישראליות בחו"ל
אחרי חיסול מבחוח :  הזרוע הצבאית של חמאס מאיימת לפגוע בישראלים בחו"ל .  בלשכת השר עוזי לנדאו להגיב לטענות חמאס לפיהן אנשי פמלייתו אחראים לחיסולו של מנהיג חמאס

