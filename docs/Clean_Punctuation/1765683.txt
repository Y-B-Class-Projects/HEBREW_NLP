שלמו על מעורבות - לא על חשיפה 
השיווק מחר
 >  >  בעולם השיווק אנו מחפשים מעורבות צרכנית - עם המסרים ,  עם התכנים ,  עם המותג .  חשיפה היא אמצעי להשיג את המטרות הללו ,  אבל לעתים אנחנו מתבלבלים והחשיפה נהפכת למטרה עצמה .  יש אמנם יוצאים מן הכלל ,  שבהם חשיפה שווה מעורבות . " מאסטר שף ",  כמו מרבית תוכניות הדגל מבית זכיינית ערוץ 2 קשת בראשות אבי ניר ,  מצליחות לייצר חשיפה ,  מעורבות ואפילו דיון ציבורי .  אבל ניר הוא החריג שאינו מעיד על הכלל .  חשיפה שאינה אומרת דבר על מעורבות אפשר למצוא כיום בפייסבוק .  הדו"חות שמנפיק מייסד הרשת החברתית ,  מארק צוקרברג ,  מספרים על פוסטים עם חשיפה לעשרות אלפי גולשים .  אבל החשיפה הזו דומה לחשיפה לשלט חוצות - היא הזדמנות לראות את המסר ,  אך אינה גוררת מעורבות .  מה שווה החשיפה הזאת אם לא מצטרפת אליה מעורבות ?  לא הרבה לטעמי .  הגולשים ראו את הפוסט ,  אבל זה לא ששמו לב אליו .  אל תתלהבו מדי מזה שהם חברים של המותג שלכם בפייסבוק .  הטעות הגדולה ביותר של פרסומאים במדידת פרסום היא הבלבול הזה בין חשיפה למעורבות ותגובה .  תוכן הוא מה שיוצר מעורבות ,  אבל הפרסום ממעט לעסוק בתוכן בשנים האחרונות .  הנתונים הסטטיסטיים של חשיפה ,  רייטינג וצפיות בפוסט מעכבים את השינוי הגדול שאנו צריכים לעבור .  פרסום שיוצר תגובה ומעורבות הוא הפרסום היחיד שעלינו לרצות ולכן המדידה צריכה להיות של מעורבות ותגובה .  אסור להסתפק בפחות .  כשאנשים לא מגיבים ,  זה אומר שהם לא מתעניינים .  זה אומר שלא נוצר קשר רגשי בינם לבין המסר הפרסומי .  מקמפיינים שייצרו תגובות בקרב צרכנים עולה כי כשהצרכנים חשים אהדה למסר הם לא מדווחים על התחושות שלהם במחקרים ,  הם פשוט עושים מעשים .  ההלם הגדול שלי נוכח הפעילות הפרסומית בפייסבוק נובע מהעובדה שכל כך מעט צרכנים מגיבים למה שאנחנו ,  הפרסומאים ,  אומרים .  זה אומר שאנחנו לא נורא מעניינים אותם .  אם נמשיך לא לעניין את הצרכנים ,  הפרסום ימות .  העולם מתחיל להיות שקוף יותר .  כלים טכנולוגיים חדשים מאפשרים לנו למדוד מעורבות ותגובה של הציבור על קמפיינים פרסומיים .  אבל הבדיקה הזו דורשת יצירה של אלמנטים בכל קמפיין שיגררו תגובה ומעורבות בקרב הציבור ,  והיא דורשת תקשור של הקמפיין במדיות שמאפשרות מדידה שכזו .  המפרסם צריך לדרוש דרישה חדשה מאתנו הפרסומאים :  הוא צריך לדרוש לראות תגובות לפרסום ,  תגובות למסר ,  מעורבות מוכרת .  עזבו אתכם מסקרי אהדה וזכירות .  הם לא אומרים דבר על ההתנהגות של הצרכנים .  צרכן שלא הגיב הוא צרכן שלא פועל ,  הוא צרכן שלא קונה .  צרכן כזה אתם המפרסמים לא צריכים .  אתם צריכים לדרוש מעורבות ולשלם על תגובות - זו השפה החדשה שאתם צריכים להנהיג .  - יוני סער הוא הבעלים של קבוצת פרומרקט .  מאמרים נוספים ועדכונים בבלוג שלו ב-cafe themarker :  http :/ /yonisaar.cafe.themarker.com

שלמו על מעורבות - לא על חשיפה 
השיווק מחר

