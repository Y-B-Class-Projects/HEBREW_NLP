בני יהודה - בית"ר ירושלים :  עטר כשיר ויפתח
החלוץ שהחסיר מספר אימונים ,  הבריא וישחק נגד הקבוצה מהבירה  ( שבת ,  19:30 ,  ספורט1 )  .  ואסקז לא יפתח בבית"ר
חלוץ בני יהודה אלירן עטר ,  שסובל מפציעה בגבו ,  זכר לפגיעה בו של שוער הפועל פתח תקוה יוסי שקל בשבוע שעבר ,  ערך היום  ( שישי )  אימון מלא והוא ישחק מחר  ( 19:30 ,  ספורט1 )  במשחק בו תארח הקבוצה את בית"ר ירושלים בבלומפילד .  
עטר ,  שהחמיץ מספר אימונים במהלך השבוע ,  חש היום הקלה בכאבים ואחרי טיפולים אינטנסיביים שעבר אצל הפיזיותרפיסט חנן בן עמי ,  והוא כשיר למשחק ויפתח על חשבונו של החלוץ הצעיר שלומי לוי ,  שתורגל בהרכב במהלך כל השבוע .  מי שלא יכללו מחר בסגל הזהובים הם הבלם החולה איבן גארידו ,  הקפטן אסי בלדוט שסובל מקרע חלקי במפשעה וכן עוז ראלי ,  המורחק בגין צבירת חמישה כרטיסים צהובים .  
השוער הניגרי דלה איינוגבה ,  ששב השבוע מאליפות אפריקה ,  יפתח בין הקורות .  את מקומו של גארידו במרכז ההגנה צפוי למלא הקשר הקרואטי סיניסה ליניץ' ,  שיוסט מהקישור לעמדת הבלם .  לירוי צעירי צפוי לפתוח בעמדת המגן הימני ,  כאשר חסן אבי זייד ומהראן ראדי ישחקו בקישור האחורי .  בחלק הקדמי של הקישור צפויים לפתוח עומרי אפק ,  מיכאל זנדברג ופדרו גלבאן ,  כאשר אלירן עטר צפוי להיות בהרכב ולפתוח כחלוץ בודד .
 הזהובים נמצאים בתקופה לא טובה והם מגיעים להתמודדות אחרי חמישה משחקים רצופים ללא ניצחון ,  כאשר בשמונת המחזורים האחרונים אספו שש נקודות בלבד מ-24 אפשריות .  בתדריך הוידאו הקרין גיא לוזון לשחקניו קטעים ערוכים ממשחק התיקו 1:1 נגד הפועל פתח תקוה בשבוע שעבר ,  ומדגיש שלמרות שהקבוצה לא ניצחה הוא היה שבע רצון בעיקר מהתנועה והנעת הכדור במחצית השנייה של המשחק .  לראשונה מזה שנים רבות לא ערך היום היושב ראש חזי מגן את אסיפת יום שישי המסורתית שלו בשל מחלה .
 הרכב משוער :  דלה איינוגבה ,  לירוי צעירי ,  דין מורי ,  סיניסה ליניץ' ,  כפיר אדרי ,  מהראן ראדי ,  חסן אביו זייד ,  עומרי אפק ,  מיכאל זנדברג ,  פדרו גלבאן ,  אלירן עטר  ( שלומי לוי ) 
לאחר שנמלטה מהפסד ביתי שני ברציפות בדקת הסיום בשבוע שעבר נגד הפועל באר שבע ,  תנסה בית"ר ירושלים לנצל את המומנטום השלילי גם של בני יהודה כדי לנסות לעצור את שלה  ( 2 נקודות מתוך 9 אפשריות )  .  הירושלמים התאמנו במהלך הימים האחרונים בטמפרטורות נמוכות במיוחד כשאתמול בערב נמדדו 0 מעלות באיזור בית וגן וגם הבוקר לא היה חם בהרבה .  מי שכן חם הוא המאמן יצחק שום ,  שחזר מפגישה חשאית ביוון ביום שני ,  אך הראש שלו דווקא באוסטרליה .
" יש לנו שמונה ימים של הכרעות ",  הסביר המאמן לקראת המשחק מחר ,  משחק הגביע נגד מכבי באר שבע באמצע השבוע והמשחק מול מכבי חיפה במחזור הליגה הבא , " אלה ימים שכולנו צריכים להיות בהם מרוכזים .  ראיתי את אליפות אוסטרליה הפתוחה בטניס ,  ראיתי איך שחקנים שומרים על ריכוז גם אחרי ארבע שעות .  אני יודע שאתם שומעים ומסתכלים על כל מה שקורה מחוץ למגרש ,  בכל הנוגע לגומא אגייאר .  אני יודע שזה בלתי נמנע ,  אבל צריך לעשות הכל כדי לשים את זה בצד ולהתרכז במה שאנחנו צריכים לעשות .
" בני יהודה אולי בתקופה לא טובה ולא ניצחה כבר חמישה משחקים ,  אבל הם קבוצה מסוכנת מאוד ",  הזהיר שום את שחקניו . " הם יודעים להניע את הכדור בצורה יוצא מן הכלל טובה ".  
המאמן אמנם לא תרגל היום הרכב ,  אך ממשחק האימון שערך ביום רביעי מול קבוצת הנוער ניתן להסיק כי הוא עומד לערוך מספר שינויים ,  כאשר שמעון גרשון חוזר להרכב על חשבון תומר בן יוסף ,  כשגם עידן טל ואבירם ברוכיאן יפתחו ב-11 הראשונים במקום קובי מויאל ועמית בן שושן .  סבסטיאן ואסקז ,  שהיה בתמונת ההרכב ,  ככל הנראה יתחיל על הספסל .
 הרכב משוער :  אריאל הרוש ,  אבי ריקן ,  אריק בנאדו ,  שמעון גרשון ,  אלירן דנין ,  פאולו דה לה האסה ,  עידן טל ,  עידן ורד ,  אבירם ברוכיאן ,  ברק יצחקי ,  טוטו תמוז .
 
בני יהודה - בית"ר ירושלים :  עטר כשיר ויפתח
החלוץ שהחסיר מספר אימונים ,  הבריא וישחק נגד הקבוצה מהבירה  ( שבת ,  19:30 ,  ספורט1 )  .  ואסקז לא יפתח בבית"ר

