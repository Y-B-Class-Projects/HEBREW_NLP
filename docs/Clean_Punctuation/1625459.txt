סוסים :  נקבעו מחזיקי גביע המדינה בקפיצות ראווה
תחרות הגמר נערכה בשבת בחווה הירוקה בתל אביב .  עמית יגור ,  דין גופר ,  עידו נוימן ואמיר גרוזברד הם המאושרים
עמית יגור ,  דין גופר ,  עידו נוימן ואמיר גרוזברד הם מחזיקי גביע המדינה לבוגרים בקפיצות ראווה .  תחרות הגמר נערכה היום  ( שבת )  בחווה הירוקה שליד הכפר הירוק בתל אביב ,  והארבעה זכו כל אחד בקטגורית גובה שונה בין 1.00 מטרים ועד 1.30 מטרים .
 התחרות שפתחה את היום הייתה לגובה 1.00 מטרים .  שניים דורגו במקום הראשון לפני התחרות ,  עמית יגור עם הסוסה רולי מהחווה הירוקה ,  ומורן אופיר עם הסוס ארמיס מחווה הרוכבים במרחב הפתוח ,  לשניהם היו 31 נקודות .  יגור סיים את המסלול בצורה חלקה וצבר 30 נקודות ,  אופיר הפילה מכשול אחד ואיבדה 4 נקודות חשובות ,  שדירגו אותה רק במקום הרביעי היום והשלישי בדירוג הגמר .  מי שדורג בסיום במקום השני במקצה הוא ליאור משה עם הסוס אספוייר ,  שסיים את המקצה בצורה חלקה וצבר 28 נקודות בדרך למקום השני .
 במקצה לגובה 1.10 מטרים צפינו במהפך .  תומר חומסקי והסוס סולטן מאורוות הקיסר בבית חנניה דורג ראשון ערב הגמר עם 55 נקודות ,  לפני דין גופר והסוסה פמקה מהחווה הירוקה ,  להם היו 43 נקודות .  גופר ופמקה עברו את המסלול בצורה חלקה בזמן של 56.60 שניות .  חומסקי וסולטן ,  לעומת זאת ,  תפסו יום חלש ,  הפילו שני מכשולים שגררו 8 נקודות חובה מה שדרדר אותם למקום ה-12 בתחרות היום ולמקום השני בסיכום הכללי .  זה אפשר לגופר ולפמקה לחגוג עם הגביע .
 הרמטכ"ל גבי אשכנזי לקח פסק זמן מענייני צה"ל ובא לראות את התחרות ,  כאשר הוא מתעניין בעיקר במקצה לגובה 1.20 מטרים ,  שם התחרתה בתו גלי עם הסוסה אולימפיה Z מחוות ד.ב.ש .  לאשכנזי זו הייתה תחרות בינונית ,  היא צברה 13 נקודות חובה ודורגה רק במקום ה-12 במקצה וה-10 בדירוג הגמר .
 עיקר המאבק במקצה הזה היה בין הרוכב האולימפי לשעבר וסילי טנס והסוסה פיוריז ביוטי מחוות הגבעה ,  שלפני הגמר דורגו ראשונים עם 22 נקודות ,  ועידו נוימן הרוכב על זלנוס מחוות ז'אן אודים ,  שהגיעו לתחרות כשהם מדורגים במקום השני עם 17 נקודות .  טנס עבר את המסלול בצורה חלקה ,  אבל במכשול העשירי הפיל קורה וצבר 4 נקודות חובה .  נוימן ,  מצידו ,  לא עשה טעויות והשיג את מלוא 22 הנקודות האפשריות .  נוימן זכה בגביע בזכות 39 נקודות אותן צבר ,  טנס הסתפק במקום השני עם 38 נקודות .
 רק שישה רוכבים הופיעו למקצה האחרון של היום .  אמיר גרוזברד והסוס סר וויליאם מחוות אייל ,  שהיה המועמד לתואר ,  עבר את המסלול באופן חלק ובזמן של 1.29.45 דקות מה שהספיק לו רק למקום השני ,  מכיוון ששחף אפלקר עם הסוס קוזיר מחוות הג'וקי קלאב סיימה את המסלול מהר יותר ,  1.27.95 דקות .  מכל מקום ,  10 הנקודות שצבר גרוזברד הספיקו לו לשמור על המקום הראשון ולזכות בגביע .
 
סוסים :  נקבעו מחזיקי גביע המדינה בקפיצות ראווה
תחרות הגמר נערכה בשבת בחווה הירוקה בתל אביב .  עמית יגור ,  דין גופר ,  עידו נוימן ואמיר גרוזברד הם המאושרים

