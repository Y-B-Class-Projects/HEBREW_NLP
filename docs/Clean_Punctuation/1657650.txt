איטליה :  האוטובוס של יובנטוס נרגם בביצים ,  זבינה הותקף
אוהדי ה'גברת הזקנה' השתוללו לקראת אטאלנטה ,  ואחד מהם סטר למגן .  דה רוסי : " אליפות ?  עכשיו אנחנו חייבים להאמין "
 לאוהדי יובנטוס נמאס .  הקבוצה הגדולה שלהם ,  שאך לא מזמן היתה מהמאיימות באירופה מזדחלת בליגה ,  והשיגה רק נקודה אחת בשלושת המשחקים האחרונים .  בארבעת הימים האחרונים הם רשמו שני הפסדים :  הראשון לסמפדוריה ,  והשני ,  כואב במיוחד ,  לנאפולי  ( 3:1 )  .  היום  ( ראשון )  ,  המתינו מספר אוהדים של 'הגברת הזקנה' מחוץ למלון ,  וחיכו לצאתם של השחקנים ,  לקראת משחק הליגה מול אטלאנטה .  משהגיע אוטובוס הקבוצה ,  החלו האוהדים לרגום אותו בביצים ,  כאות לכעס שלהם על יכולת הקבוצה .  אירוע חמור עוד יותר נרשם כשירדו השחקנים מהאוטובוס ,  ואחד מהם ,  ג'ונתן זבינה קיבל סטירה בצווארו מאחד האוהדים .  
מאמן הקבוצה ,  אלברטו זאקרוני היה נרעש מאוד מהתקרית . " האוהדים מאוכזבים מאיתנו ,  וזה מובן ",  אמר זאקרוני . " הם מאוכזבים מהתוצאות שלנו ,  ואנחנו חייבים להגיב על הדשא ,  לשמור על הריכוז שלנו למשך 90 דקות ולא 45 .  אבל הידיים שהכו את זבינה לא מתורבתות ".  זאקרוני המשיך ואמר :"  אנחנו חייבים לשחק טוב יותר ,  ולסמוך על הדבר היחידי שנותר לנו :  הכבוד שלנו ". 
האווירה המחשמלת באולימפיקו יצרה אמש  ( שבת )  תפאורה מושלמת למשחק הכביר בין האלופה אינטר למארחת רומא ,  והתוצאה הבטיחה לחובבי הכדורגל עוד שפע של דרמה ומתח מבית היוצר של ארץ המגף .  רומא ניצחה 1:2 את אינטר וצימקה את הפער ממנה לנקודה אחת בלבד ,  וזאת לאחר שבתחילת העונה הג'אלורוסי היו שקועים עמוק בתחתית והפער בינם לבין הנראזורי הגיע למינוס 20 . 
" אני רוצה לתת לעיר הזאת חלום ",  אמר לוקה טוני ,  כובש השער השני לזכות רומא , " היה לנו ערב מצוין ,  ועכשיו אנחנו נמשיך בעקבות החלום שלנו .  אנחנו קבוצה איכותית ואני יודע מה אנחנו מסוגלת לעשות .  עכשיו ,  כשאנחנו במרחק נקודה ,  נמשיך לדחוף וננסה להגשים את חלום האוהדים ". 
דניאלה דה רוסי ,  שעודד אמש בטירוף את חבריו לאחר שהוחלף בדקה ה-74 ,  אמר ל"קוריירה דלו ספורט ":   " אליפות ?  עכשיו אנחנו חייבים להאמין .  הייתי סקפטי ,  אבל עכשיו זה יהיה פשע לא לנסות לזכות .  הרוח של הג'אלורוסי ניצחה לנו את המשחק .  אני אוהב את רומא מאוד ,  היא שנייה ברשימה אחרי הבת שלי ".  דה רוסי נשאל האם חש כי רומא נקמה באינטר על המירורים שהשביעה אותה בשנים האחרונות ,  והשיב : " ישנה יריבות ,  אבל לא שנאה ".  על תוספת הכוח שלוקה טוני העניק לקבוצה מאז הצטרף אליה בחולון ההעברות בחודש ינואר ,  אמר הקשר האיטלקי : " לוקה נותן לנו המון ,  הוא השתלב מצוין ".  
בתוספת הזמן אינטר יצאה להתקפה אחרונה ודייגו מיליטו שיגר פצצה מתוך הרחבה לקורת שערה של רומא .  אם הכדור היה נכנס יתכן שהמשך העונה היה שונה לגמרי ,  אבל הכדור ניתז החוצה ונתן את האות לחגיגות של כ-75 אלף אוהדי רומא משולהבים ביציע . " כשהכדור של מיליטו פגע בקורה הורדתי עשרה קילו ",  אמר קיסר רומא פרנצ'סקו טוטי ,  שטעם אתמול את הדשא כשנכנס כמחליף בדקה ה-86 . " זה היה מבחן כשירות קטן בשבילי ,  והכל היה בסדר ",  אמר טוטי .  כשנשאל עד כמה הוא רוצה לזכות באליפות שנייה במדי המועדון ,  השיב הקפטן : " בכדורגל ובכלל בחיים למילים יש פחות משמעות ,  התוצאות מדברות .  הוכחנו שנחנו מסוגלים להתעלות ,  הניצחון על אינטר הוא צעד חשוב ,  אבל המסע נמשך .  עכשיו אנחנו חושבים על בארי ".  
אינטר בלחץ אמנם אלופת איטליה חלפה על פני צ'לסי ועלתה לרבע גמר ליגת האלופות ,  אבל בבית ,  בליגה המקומית ,  מתחולל נגדה מרד של ממש ,  כשגם מילאן אורבת מאחור .  בתום המשחק מאמן אינטר ז'וזה מוריניו מיהר לעזוב את המגרש וסירב לדבר עם התקשורת .  המאמן הפורטוגלי נראה מתוסכל וזועף עוד בדקות הסיום של ההתמודדות .  
חלוץ אינטר דייגו מיליטו היה מאוכזב מאוד בסיום ,  גם בשל ההחמצה בתוספת הזמן וגם בשל התוצאה . " עשו עליי פנדל שהשופט לא ראה ",  התלונן הארגנטינאי והוסיף : " זה הפסד כואב ,  וזה טבעי שנהיה מאוכזבים ,  אבל האווירה רגועה ואנחנו מסתכלים קדימה .  חסר לנו גול אחד .  אבל התוצאה הזת לא משנה את העונה שלנו ,  הכל עדיין תלוי בנו ". 

איטליה :  האוטובוס של יובנטוס נרגם בביצים ,  זבינה הותקף
אוהדי ה'גברת הזקנה' השתוללו לקראת אטאלנטה ,  ואחד מהם סטר למגן .  דה רוסי : " אליפות ?  עכשיו אנחנו חייבים להאמין "
 
