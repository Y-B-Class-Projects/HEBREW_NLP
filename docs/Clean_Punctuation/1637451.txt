פורטסמות מחפשת מציאות במצרים
פומפי מסתערת על חלון ההעברות :  מידו ומוטעב במו"מ ,  קוצי'ס הרומני קרוב לחתימה .  טוטנהאם חטפה לווסטהאם את גודיונסן
יממה לאחר שקיבלה אישור לצרף שחקנים חדשים ,  פורטסמות מסתערת על שוק ההעברות ושני השמות החמים מגיעים ממצרים .  החלוץ מידו ,  שכרטיסו שייך למידלסברו ,  מנהל מגעים מתקדמים עם הקבוצה .  על פי דיווחים ,  החלוץ בן ה-26 ,  שמושאל כעת לזמאלק מעדיף להגיע לפראטון פארק מאשר להצטרף להאל או ווסטהאם המעוניינות בו .  פורטסמות מעוניינת לשאול את מידו עד תום העונה כמו גם את חלוץ הפרעונים ,  עימאד מוטעב ,  שחקנה של אל אהלי .  
במועדון מנהלים מגעים מתקדמים בנוגע לג'יימי אוהרה .  קשר טוטנהאם הושאל לפומפי עד ינואר ,  אך כל הצדדים מעוניינים בהארכת ההתקשרות .  שם נוסף שקרוב לקבוצתו של אברהם גרנט הוא רזבאן קוצ'יס .  קשר נבחרת רומניה בן ה-27 יגיע בהעברה חופשית לאחר שחוזהו בלוקומוטיב מוסקבה הגיע לסיומו .  כזכור ,  אתמול  ( רביעי )  חתם בקבוצה קווינסי אווסו אבי הגנאי .  
בגזרת העוזבים ,  בפומפי השלימו עם העובדה שלא יצליחו להשאיר את יונאס קאבול ונאדיר בלחאג' במועדון ומעוניינים לקבל תמורתם 14 מיליון ליש"ט ביחד .  ווסטהאם הציעה 3.5 מיליון ליש"ט עבור המגן האלג'יראי ונמצאת בעדיפות לזכות בשירותיו .  מנ'צסטר סיטי ,  טוטנהאם וסנדרלנד נמצאות במירוץ להחתמת הבלם הצרפתי .  גם השוער דייויד ג'יימס צפוי לעזוב ולהיות מושאל לסטוק .  מייק וויליאמסון כבר שוחרר ונמכר לניוקאסל תמורת כ-925 אלף ליש"ט .
 עוד שחקן שיעזוב את פראטון פארק הוא ארונה דינדאן מחוף השנהב .  פורטסמות שמחפשת לחסוך כמה שיותר כסף תוותר על השחקן ,  שכרטיסו שייך ללאנס .  על פי דיווחים ,  לאנס סיכמה על מכירתו של דינדאן לבירמינגהאם תמורת ארבעה מיליון ליש"ט .
 אחרי התלבטויות רבות ,  החליט החלוץ האיסלנדי איידור גודיונסן לבחור בספרס של הארי רדנאפ ולא להתאחד מחדש עם ג'אנפרנקו זולה בווסטהאם .  גודיונסן חתם הערב  ( חמישי )  בטוטנהאם ,  אליה יגיע בהשאלה עד תום העונה ממונאקו הצרפתית .  
הפטישים לא אהבו את המהלך ,  בלשון המעטה . " חשבנו שהעסקה סגורה והשחקן גם עבר בדיקות רפואיות ואז שמענו שטוטנהאם מנסה לטרפד את העסקה .  אני לא מרוצה ,  אבל אני מאמין בקארמה .  הגלגל מסתובב ",  אמר הבעלים החדש דייויד סאליבן .  
רדנאפ דחה הערב את ההאשמות : " ניהלנו מו"מ במשך שבועיים וכששמענו שווסטהאם מעוניינת ,  הגשנו הצעה .  אנחנו לא משלמים לו פני יותר מההצעה של ווטסהאם .  שתי הצעות זהות הוגשו לשחקן והוא בחר . 
" הוא שחקן טוב שיכול לשחק במספר עמדות ,  בקישור או בהתקפה וזה יעזור לנו אם נרצה לשנות את שיטת המשחק .  איבדנו את ארון לנון  ( שנפצע )  ויש לנו בעית עומק בסגל ",  המשיך רדנאפ והסביר את הסיבות להחתמה .  
גודיונסן בן ה-31 הופיע העונה 11 פעמים במדי מונאקו ולא כבש .  הוא חוזר לפרמיירליג ,  בה שיחק שמונה עונות בבולטון וצ'לסי ,  אחרי שלוש עונות מוצלחות בברצלונה .
 
פורטסמות מחפשת מציאות במצרים
פומפי מסתערת על חלון ההעברות :  מידו ומוטעב במו"מ ,  קוצי'ס הרומני קרוב לחתימה .  טוטנהאם חטפה לווסטהאם את גודיונסן

