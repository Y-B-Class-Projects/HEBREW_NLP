תקנות חדשות יקצרו את זמן ההמתנה לפגישת רופא ללקוחות קופות החולים בקליפורניה
קופות החולים במדינה כבר הודיעו כי עקב הטמעת התקנות צפויה עליה בתשלומי הקבוע שמשלמים הלקוחות לקופות
לקוחות קופות החולים בקליפורניה שבארה"ב צפויים לראות את זמני ההמתנה לרופאים ,  כמו גם את זמני ההמתנה לשיחות עם הרופאים בטלפון ,  מתקצרים .  זאת ,  במסגרת חוק חדש אשר יקבע לראשונה תקנות זמן לשירותי רפואה.הרשות הרגולטורית המקומית הודיעה שקליפורניה תהיה המדינה הראשונה לה יהיו תקנות כאלה .  לפי התקנות ,  חולי הקופות יוכלו לראות רופא כללי בתוך 10 ימי עסקים מהזמנת התור ורופא מומחה בתוך שבועיים .  עוד נקבע ,  כי על רופאים יהיה להתקשר לחולה אשר ביקש את עצתם בטלפון בתוך 30 דקות ולהיות זמינים 24 שעות ביממה .  אנשים להם בעיות דחופות יוכלו לראות רופא בתוך 48 שעות .  התקנות ,  אשר אושרו בשנת 2002 על ידי הממשל המקומי ,  אך נדחו במשך שנים בשל תסבוכות בירוקרטיות ,  נחשפו בשבוע שעבר ויוטמעו בהדרגה למערכת הבריאות במהלך השנה הקרובה.התקנות מהוות צעד חשוב בדרך למתן שירות מהיר יותר ל-21 מיליון חברי קופות החולים בארה"ב ,  אשר פעמים רבות צריכים להמתין זמן רב עד לקבלת שירות בסיסי .  בסן דייגו ,  פרק הזמן החולף בטרם חולה רואה רופא ,  עומד על 24 יום בממוצע .  בלוס אנג'לס עומד פרק הזמן על 59 ימים ,  כך לפי נתוני חברת ההשמה מריט הוקינגס אנד אסושיאטס.עם זאת ,  אפילו תומכי התקנות החדשות מודים כי השינוי עלול להביא לעליית התשלום שגובים קופות החולים אם ,  כצפוי ,  הן יאלצו לגייס עוד רופאים וכדי לכסות עלויות נוספות שעשויות להתגלות עם הזמן.קבוצת תוכניות הבריאות של קליפורניה ,  ארגון המאגד בתוכו 39 קופות חולים במדינה ,  הודיע בעצמו כי אין הוא יכול לחזות עד כמה יעלה התשלום הקבוע לקופות ,  אבל ציין כי ככל הנראה תהיה העלאה שכזו .
 
תקנות חדשות יקצרו את זמן ההמתנה לפגישת רופא ללקוחות קופות החולים בקליפורניה
קופות החולים במדינה כבר הודיעו כי עקב הטמעת התקנות צפויה עליה בתשלומי הקבוע שמשלמים הלקוחות לקופות

