קרן אור מקיה
יצרנית הרכב מקוריאה מכינה הפתעה אקולוגית לאמריקנים בדמות מכונית קופה שרירית ,  אבל כזו שדואגת לשמור על הסביבה
קיה רומזת כבר זמן רב על מכונית קופה ,  כזו שתעזור לה לעשות עוד צעד בדרך להיות אחת מיצרניות הרכב המוערכות ביותר בעולם ובעיקר בארה"ב שם ,  הפוטנציאל הכלכלי גדול מאוד .  בחודש הבא תביא הקוריאנית לתערוכת שיקגו את מכונית הקונספט ריי  ( Ray )  ,  שמוצגת כעת בתמונה ראשונית שלא מספרת הרבה .
 על העיצוב של הקונספט עמלה איך לא ,  החטיבה האמריקנית .  זו הקנתה למכונית מראה שרירי בחלק האחורי כולל תאורת לדים רוחבית וגג פנורמי ,  שזה בערך מה שניתן לראות בתמונה היחידה שנחשפה .  בחברה כמובן מזכירים את הנושא האקולוגי באומרם כי הריי קונספט תציג את קו העיצוב למכוניות ה'שקע תקע' ההיברידיות שתצאנה מבית קיה בעתיד .
 פרטים נוספים על הריי יחשפו בוודאי בימים הקרובים במיטב מסורת הטיזינג של יצרניות הרכב .  אם לא ,  ב-10 לפברואר היא תועמד במרכז התצוגה בתערוכת שיקגו .
 
קרן אור מקיה
יצרנית הרכב מקוריאה מכינה הפתעה אקולוגית לאמריקנים בדמות מכונית קופה שרירית ,  אבל כזו שדואגת לשמור על הסביבה

