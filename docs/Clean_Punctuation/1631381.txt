הימים המעניינים של גוגל
אנדרואיד הופכת לאחת ממערכות ההפעלה החשובות בשוק ,  אך בו בזמן לא כל הנסיונות של גוגל לשווקה עולים יפה
מערכת ההפעלה  ( הלא רק סלולרית )  של גוגל ,  Android ,  הייתה אחת מכוכבות התערוכה הגדולות של תערוכת CES ,  שהסתיימה אתמול בלאס וגאס .  אך בזמן שבאולמות התערוכה התפעלו ממנה ,  בחוץ סערו הרוחות ,  ולא במובן הטוב של המלה .  
ההחלטה של גוגל להשיק את מערכת שיווק הטלפונים הסלולריים שלה ביום בו החלו אירועי CES גרמה לכך שמאז ועד עכשיו ,  העיתונות הטכנולוגית מוצפת הן בידיעות חיוביות והן בשליליות שקשורות למערכת ההפעלה .
 נתחיל מהטוב .  כשהאיש האחראי על אנדרואיד בגוגל ,  אנדי רובין שמו ,  עלה על הבמה באחד מאולמות CES כדי להתראיין לאחד מעיתונאי הטכנולוגיה הבכירים בארה"ב  וולט מוסברג ,  הוא טען כי אינו יודע כמה מכשירי אנדרואיד מוצגים בתערוכה .
 ובאמת שקשה לדעת .  אנדרואיד כבר מזמן איננה מערכת הפעלה סלולרית  ב-CES האחרונה הוצגו מגוון מכשירים שמשתמשים בה ,  החל ממסגרות תמונה דיגיטליות ועד לספרים אלקטרוניים דוגמת Alex ,  שכפי שדיווחנו כאן יגיע גם לישראל .  
עצם זה שגוגל החליטה לשחרר את הקוד של מערכת ההפעלה בחינם ליצרנים ,  והוורסטיליות הרבה שלה ,  גרמה לכך שיצרנים רבים  קטנים כגדולים ,  החליטו לאמץ אותה לחיקם ולהתאים אותה למוצרים שלהם .
 וזה מרשים ,  כי סט הכלים שאנדרואיד נותנת הוא כזה שמותאם היטב לתקופה בה אנחנו חיים .  הדפדפן המובנה במערכת ,  הכלים המובנים בה והיכולות שלה בכל הנוגע ליישומים באמת מצליחים לשדרג קטגוריות שלמות של מכשירים .  
ואילו מהצד השני ,  יש את ה-Nexus One ,  אחד הטלפונים המושמצים ביותר בשנים האחרונות .  וזה הישג מרשים ,  הוא הושק רק לפני שבוע .  ככל הנראה אי אפשר להאשים את האנדרואיד עצמה במה שקורה לו ,  אבל ההשקה של הטלפון הזה מתבררת כבעייתית ,  בלשון ההמעטה .
 בעיות במכשירים עצמם היו הדבר שהחל את כדור השלג ,  ואליהן התווסף עד מהרה גם שירות הלקוחות של גוגל  שניתן רק במייל ולא הצליח לעמוד בעומס הפניות .  במקביל ,  יצרני האפליקציות לאנדרואיד  קבוצה שגוגל באמת לא רוצה לעצבן ,  כעסה על כך שהמכשיר הראשון עם Android 2.1 הושק לפני שערכת הפיתוח שלו נשלחה למפתחים ,  ועכשיו יש לא מעט אפליקציות שמתקשות לעבוד על המכשיר החדש .  כעת צצות גם ידיעות על תנאי ביטול העסקה הדרקוניים של גוגל עבור הלקוחות שרכשו מכשיר מוזל במסגרת התחייבות לרשת T-Mobile .  אם בדרך כלל לקוח שמפר את ההתחייבות חייב לשלם קנס יציאה לחברת הסלולר ,  במקרה של ה-Nexus One מתווסף אל כך גם תשלום נוסף לגוגל בהנחה והעסקה בוטלה בחלון שבין 30 לבין 120 יום מרגע רכישת המכשיר .
 ההשקה של ה-Nexus One היא צעד נוסף שגוגל עשתה כדי לקדם את מערכת ההפעלה שלה  רובין אמר במהלך הראיון שנתן למוסברג כי בחברה מתכננים לייצר מכשיר בסדרת נקסוס לכל גרסה משמעותית של מערכת ההפעלה כדי להראות את יכולותיה .  
אבל צעד לא זהיר ,  כפי שנראה נכון לעכשיו הצעד שנעשה עם Nexus One ,  רק פוגע בתפיסה שיוצרים רבים מהמכשירים שהוצגו ב-CES ויגיעו בקרוב לשוק .  וחבל ,  כי ממה שראינו ב-CES ,  מדובר באחת הפלטפורמות המעניינות ביותר שנכנסות לחיינו בימים אלה .  

הימים המעניינים של גוגל
אנדרואיד הופכת לאחת ממערכות ההפעלה החשובות בשוק ,  אך בו בזמן לא כל הנסיונות של גוגל לשווקה עולים יפה

