משבר שי ושאמה :  השר כחלון מנסה לפשר
ח"כ שי : " זה לא עניין של אגו ,  אבל מי שהתחיל את התהליך צריך גם לסיים אותו ".  עם התחדשות הדיון בועדת הכלכלה בהארכת זיכיון ערוץ 10 הערב תציע ח"כ יוליה שמאלוב-ברקוביץ' פתרון לסוגיית מעבר חדשות 10 לירושלים
חברת הכנסת יוליה שמאלוב-ברקוביץ תציע בדיון של ועדת הכלכלה על הארכת זיכיון ערוץ 10 פתרון לסוגיית מעבר חברת החדשות של הערוץ לירושלים .  על פי החוק נדרש מעבר מיידי של חדשות 10 כתנאי להארכת הזיכיון ועל פניו נראה כי בסופו של דבר תתקבל פשרה שתאפשר מעבר הדרגתי של חדשות 10 בתוך שנתיים .  שמאלוב-ברקוביץ צפויה להציע כי עד שיתבצע המעבר בפועל תידרש ישראל 10 להקצות יותר תקציבים להפקות מקור וסרטי קולנוע בנושא ירושלים ,  שיצולמו בעיר ויעסיקו עובדים מקומיים .
 בשיחה עם וואלה !  ברנז'ה אמרה שמאלוב-ברקוביץ : " לי יש בעיה עם הדרישה שהטלוויזיה המסחרית תעמוד בתנאים של הטלוויזיה הממלכתית .  מי שצריך להעמיד חברת חדשות טובה בירושלים זו הטלוויזיה הממלכתית ,  אבל בגלל ששם יש בעיות אנחנו דורשים את זה מהטלוויזיה המסחרית .  אני לא אתנגד למעבר ההדרגתי כי אם אתנגד זה יפתח פתח גם לחברת החדשות של ערוץ 2 לעזוב את העיר ,  אבל אפשר עד אז לדרוש לעשות עבודה על ירושלים בירושלים ". 
הדיון בועדת הכלכלה של הכנסת צפוי להתחדש הערב ב-19:00 .  מוקדם יותר היום נפגש שר התקשורת משה כחלון עם חברי הכנסת נחמן שי וכרמל שאמה כדי לנסות לשכנעם לתמוך בהצעת החוק הממשלתית ,  זאת לאחר שישיבת הועדה הופסקה מאחר שהסתמן רוב למתנגדים להצעת החוק ,  בעקבות רצונם של שי ושאמה לקיים דיון נוסף שיאחד את ההצעה הממשלתית עם ההצעה הפרטית שהגישו בנושא .
 חבר הכנסת שאמה אמר היום : " לצערנו מי שפועל לאורך כל הדרך משיקולים זרים וצרים זה מי שאמר לי 'אסור להושיט יד ולעזור לערוץ השמאלני הזה ואם תעשה זאת תשלם מחיר פוליטי בליכוד ! ' ".  מלשכת שאמה נמסר ,  כי עוד בזמן שהממשלה חששה להעלות הצעה לטובת ערוץ 10 ,  חברי הכנסת שי ושאמה עשו זאת והם האחרונים שיעכבו את השלמת החקיקה .
 נחמן שי אמר הערב לוואלה !  ברנז'ה : " אנחנו דנים בכל מיני הצעות וכדי לצאת מהמצוקה הזאת שלא הייתה חיונית ואני מצטער שהיא נגרמה ,  אבל היינו צריכים לעמוד על הצעת החוק שלנו .  זה לא עניין של אגו ,  אבל מי שהתחיל את התהליך צריך גם לסיים אותו .  אני לא אוהב את ההתנהלות של הימים האחרונים ואת התהליך שבו הושמדה הצעת החוק ". 

משבר שי ושאמה :  השר כחלון מנסה לפשר
ח"כ שי : " זה לא עניין של אגו ,  אבל מי שהתחיל את התהליך צריך גם לסיים אותו ".  עם התחדשות הדיון בועדת הכלכלה בהארכת זיכיון ערוץ 10 הערב תציע ח"כ יוליה שמאלוב-ברקוביץ' פתרון לסוגיית מעבר חדשות 10 לירושלים

