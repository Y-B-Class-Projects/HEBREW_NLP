פייסבוק מסירה אפליקציות 'מי צפה לי בפרופיל'
פייסבוק החלה להסיר אפליקציות המבטיחות לשווא כי מתקיניהם יזכו לראות מי צפה בפרופיל שלהן . " הן מעולם לא עבדו או יעבדו ",  הצהירה החברה
משתמשי פייסבוק כבר רגילים לכך שבין שלל ההזמנות וההתקנות המוצעות ברשת החברתית מגיחה מדי פעם אפליקציה המבטיחה לחשוף בפני המשתמש מי צפה בפרופיל שלו .  המידע הנחשק יהיה זמין לגולש אם רק יועיל להתקין את האפליקציה החדשה ,  שמצאה דרך לנטר את הכניסות לפרופיל המשתמש ,  כך מובטח בדרך כלל .  עכשיו ,  כך נראה ,  מתכוונת פייסבוק לעשות סוף לבלוף .  
ממש כמו אותן קבוצות המבטיחות שהמצטרפים אליהן יוכלו לצפות בפרטי הנכנסים לחשבונם ,  גם אפליקציות מסוג זה מעולם לא עבדו וככל הנראה לעולם גם לא יעבדו .  תמיד הן נעו בין בדיחה לגימיק להונאה של ממש ,  ופייסבוק מצהירה כי אין להאמין להן .  בימים האחרונים צצו מספר אפליקציות מסוג זה בפייסבוק ,  מה שגרם לחברה להפשיל את שרווליה בלוחמה בהן ולהצהיר כי תבטל אותן ,  למרות שמדיניותה הכללית היא לייצר מערכת פתוחה אליה ניתן להזין אפליקציות בחופשיות .  בינתיים הוסרו כבר שתי אפליקציות :  Stalker Check ו-Who has visited my profile . " תוכנות מסוג זה נוצרו כדי להכניס כסף למפתחים שלהן ",  נמסר מפייסבוק ,  שהסבירה שכאשר אפליקציות אלו צוברות מספר משתמשים גדול ניתן להשתמש בהן כפלטפורמה פרסומית רווחית ,  גם אם הן עצמן לא משרתות את הגולש בשום צורה .  דאגה נוספת היא שהאפליקציות יפנו לאתרים ולתוכנות צד שלישי המכילות וירוסים ושאר תוכנות זדוניות .
 המערכת הפתוחה של פייסבוק וחוסר הפיקוח על אפליקציות כבר יצרו בעיות שונות למשתמשיה .  ייתכן שהבולטת בהן היא ההצעות הפרסומיות שהתלוו למשחקי פייסבוק נוסח פארמוויל .  אלו התבררו בחלקן כהונאות שהטעו את הגולשים והביאו אותם לשלם סכומי כסף אותם לא התכוונו לשלם .  כדי לפתור את הבעיה הבטיח אז מנכ"ל זינגה  ( החברה המפתחת את פארמוויל )  שינקה את האפליקציות של החברה מגורמים אלו .  במקרה הנוכחי ,  כך נראה ,  החליטה פייסבוק להתערב ישירות .
 
פייסבוק מסירה אפליקציות 'מי צפה לי בפרופיל'
פייסבוק החלה להסיר אפליקציות המבטיחות לשווא כי מתקיניהם יזכו לראות מי צפה בפרופיל שלהן . " הן מעולם לא עבדו או יעבדו ",  הצהירה החברה

