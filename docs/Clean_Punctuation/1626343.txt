ישראל בדרך להיות מעצמת תיירות-גולף ? 
טייגר וודס יעשה עליה ?  משרד התיירות גיבש תכנית אב להשקעת 760 מיליון ש"ח בפיתוח תוכנית אב לתיירות גולף בישראל .  ב-2011 תתחיל הבניה של כפר הגולף בכפר חיטים : " נפיק הכנסות של 3 מיליארד שקל "
 טוב שהמס על המים הוקפא :  תוכנית אב חדשה לתיירות גולף שהוכנה במשרד התיירות מתכננת השקעה בהיקף של 760 מיליון שקל ,  להקמת 16 מגרשי גולף ברמה בינלאומית .  לפי התוכנית ,  במהלך 15 שנים ,  היא תניב למשק הישראלי תפוקה כוללת  ( ישירה ועקיפה )  של כ-3 מיליארד שקל .  את התוכנית יזם ומוביל משרד התיירות ,  בשיתוף עם מינהל מקרקעי ישראל .
 עוד קובעת תוכנית האב ,  שאושרה בימים האחרונים ,  כי השקעה זו תביא להכפלת ההוצאה הממוצעת לתייר מכ-1,000 דולר לתייר ממוצע ל-2,000 דולר של תייר גולף ולגידול של כ-20% בתפוסת החדרים השנתית בישראל ,  בסופו של התהליך .
 דו"ח מבקר המדינה שפורסם במאי 2008 קבע כי למשרד התיירות אין אמות מידה לבדיקת היתכנות מיזמים כאלה ואף לא מדיניות סדורה .  שטחים שנועדו למגרש גולף בכפר חיטים צמחו מ-865 ל-2,200 דונם ללא תגובה מהמינהל ,  התגלו פערים ניכרים בין הערכות השמאים לגבי שווי הקרקע לפרויקט ,  לא נקבעה מדיניות הקצאת קרקעות למגרשי גולף ועוד .
 עוד קבע המבקר כי ענף הגולף הוא צרכן גדול של קרקעות בהיקף מאות ואף אלפי דונמים .  בחלק גדול מהמקרים ,  קרקעות היעד הן קרקעות מדינה .  מבקר המדינה מצא כי לרוב מנסים היזמים להשיג את הקרקעות ממינהל מקרקעי ישראל ,  ללא מכרז . " מגרשי גולף ,  לדעת משרד התיירות ,  עשויים להיות מוקד משיכה לתיירים מחו"ל ,  ואולם ירידה בהיקף התיירות הנכנסת עלולה להעמיד מיזמים כאלה בסימן שאלה ,  ולגרום ליזמים להשתמש בקרקעות לייעודים אחרים בשל עלויות האחזקה הגבוהות ",  נכתב בדו"ח .
 כתוצאה מביקורת זו יזם המשרד את תוכנית האב ובמהלך החודשים הקרובים יבצעו משרד התיירות ומינהל מקרקעי ישראל ,  בדיקת היתכנות סטטוטורית ושיווקית ל-5-3 אתרים פוטנציאלים למתחמי גולף ,  ולאחריה יתבצע תכנון מפורט של 2-1 מתחמים .  האתרים שייבחנו נמצאים באזור אילת ,  אזור השפלה  בין ירושלים לתל-אביב ,  ים המלח ,  טבריה וחדרה .
 לדברי שר התיירות ,  סטס מיסז'ניקוב ,  פיתוח תיירות הגולף יגוון את המוצר התיירותי ,  יעודד השקעות מקומיות ובינלאומיות בעלות ערך גבוהה למשק בהיבט התיירותי ,  העסקי ,  התעסוקתי והפיתוח האזורי ויעזור לתחרות מול המדינות השכנות .
 במהלך 20 השנים האחרונות מספר מגרשי בגולף והשחקנים בעולם כמעט והכפיל עצמו .  על פי ההערכות ,  ישנם כ-33 אלף מגרשים ברחבי העולם וכ- 55 מיליון שחקנים .  בשנת 2006 הפיקה תיירות הגולף באירופה ,  במזה"ת ובאפריקה ,  הכנסות ישירות בסך של 2.7 מיליארד אירו וכי כ-60 אלף איש במדינות אלו ,  הועסקו בענף .  התוכנית הונחתה על ידי צוות בין-משרדי והוכנה באמצעות משרד האדריכלים טומס מ .  לייטרסדורף כולל צוות מתכנני וכלכלני גולף מהארץ ומחו"ל .
 כיום יש בישראל רק את מגרש הגולף המקצועי בקיסריה ולאחר עשר שנים של דיונים ,  אמורה להתחיל הבניה בכפר הגולף בכפר חיטים שבגליל התחתון ב-2011 .  יובל ויז'ניצר ,  מנהל מיוחד של כפר חיטים ,  אומר כי  " כל התהליכים מול המינהל הסתיימו לפני כמה חודשים .  יש לנו חוזי חכירה ל-110 דונם מלונאות ו-1,100 דונם לשני מגרשי גולף וכן הסכם עם יזמים ,  כולל בטוחות כספיות שניתנו ".  היזם העיקרי בכפר חיטים הוא סטנלי סילברסטין מארצות הברית וההשקעה בשלב הראשון מוערכת ב30-20 מיליון דולר .
 
ישראל בדרך להיות מעצמת תיירות-גולף ? 
טייגר וודס יעשה עליה ?  משרד התיירות גיבש תכנית אב להשקעת 760 מיליון ש"ח בפיתוח תוכנית אב לתיירות גולף בישראל .  ב-2011 תתחיל הבניה של כפר הגולף בכפר חיטים : " נפיק הכנסות של 3 מיליארד שקל "
 
