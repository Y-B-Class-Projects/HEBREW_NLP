צרפת :  בורדו ומארסיי חילקו את הנקודות
האלופה נהנתה מעזרה של השופט ,  שאישר לזכותה שער אחרי עבירה ברורה של שמאק .  שיירו קבע 1:1 תשע דקות לסיום
המחזור ה-20 בליגה הצרפתית נסגר הערב  ( ראשון )  עם משחק אחד חם ומותח ,  בו אירחה בורדו את מארסיי ונפרדה ממנה ב-1:1 שלאור המתרחש על המגרש ,  שירת יותר את המארחת ומוליכת הטבלה מאשר את הקבוצה מהריביירה .
 המחצית הראשונה דווקא התאפיינה במשחק טוב יותר של בורדו ,  שב-45 הדקות הראשונות בעטה או נגחה תשע פעמים לכיוון שערה של מארסיי לעומת שתי בעיטות בלבד של המאחרת .  אלא שהקבוצה של לורן בלאן עלתה ליתרון לא מוצדק בדקה ה-45 מפני שמרואן שמאק עלה לכדור גובה ביחד עם שוער מארסיי ,  סטיב מנדאנדה ופגע בו בזמן ששניהם היו באוויר ,  כשהכדור הולך מידיו של השוער לרשתו שלו .  השופט לורן דוהמל התעלם מכל הטענות של התכולים ואישר את השער .  
למחצית השנייה עלו שחקניו של דידייה דשאן בחמת זעם ובדקה ה-61 הם קיבלו הקלה גדולה בניסיונות שלהם למצוא שוויון אחרי שמארק פלאנוס האורח הורחק .  המשחק נערך כעת כמעט רק במחצית המגרש של האלופה ובדקה ה-81 כבש בנואה שיירו שער שוויון .  מארסיי המשיכה ללחוץ וניסתה לכבוש שער ניצחון ,  אבל החמיצה וירדה מאוכזבת ממשחק שאחריו היא בוודאי תרגיש שהיא הייתה יכולה להשיג יותר .
 
צרפת :  בורדו ומארסיי חילקו את הנקודות
האלופה נהנתה מעזרה של השופט ,  שאישר לזכותה שער אחרי עבירה ברורה של שמאק .  שיירו קבע 1:1 תשע דקות לסיום

