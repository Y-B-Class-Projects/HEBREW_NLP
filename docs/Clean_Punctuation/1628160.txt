החרדים והערבים נגד חוק הנאמנות
גם במפלגות הדתיות לא מרוצים מהצעת החוק הדורשת להצהיר אמונים למדינה ציונית ויהודית .  ח"כ מוזס : " אם ההצעה מבקשת לחדד את יהדותה של המדינה ,  מדוע להזכיר גם ציונית ?  "
  ( צילום :  עוז מרון ,  עריכה :  יאיר דניאל ) 
מסתבר שלעדה החרדית ולערביי ישראל יש משהו במשותף :  שני המגזרים מתנגדים להצעת  " חוק הנאמנות ".  ערביי ישראל מתנגדים להצעה בעקבות הצורך להכריז על יהדותה של המדינה ובעדה החרדית מתנגדים לה בשל ההכרזה על ציונותה של המדינה .  על פי הצעת החוק ,  יידרשו חברי הכנסת להצהיר אמונים למדינה יהודית ,  ציונית ודמוקרטית .
 יו"ר סיעת יהדות התורה ח"כ אליעזר מוזס אמר לוואלה !  חדשות כי  " ההתנגדות שלנו נובעת מכך שהצעת החוק מבקשת להצהיר נאמנות למדינת יהודית וציונית .  אם הייתה הצעת החוק מבקשת לחדד את יהדותה של המדינה ,  מדוע צריך להזכיר גם ציונית ?  הציונות ההרצליינית זו לא הציונות שלנו .  אם מתחילים לפרט בדיוק מהי המדינה ,  מדוע לא אומרים סוציאליסטית או קפיטליסטית ?  כמו שזה שנוי במחלוקת גם הפירוש של הציונות שנוי במחלוקת .  הציונות מבחינתנו זה ההשתוקקות להשבת השכינה לציון ".  מוזס הוסיף כי מחר הוא יביא את הסוגיה לדיון בסיעת יהדות התורה ,  אך ככל הנראה תדרוש הסיעה להטיל וטו על הצעת החוק .
 יוזם ההצעה ,  ח"כ דוד רותם  ( ישראל ביתנו )  ,  אמר בתגובה כי  " מדובר באי הבנה .  דיברתי הערב עם ח"כ מוזס הוא אמר שהוא לא קרא את החוק אבל הוא לא מוכן להצהיר על עצמו שהוא ציוני .  אמרתי לו שהוא לא צריך להצהיר שהוא ציוני אלא הצעת החוק מדברת על מדינה ציונית .  כמו שאני לא מצפה מאחמד טיבי שיכריז שהוא יהודי אלא שיכריז שהמדינה יהודית .  בכל מקרה אדבר איתם גם לפני כינוס הנהלת הקואליציה .  אני מודאג יותר מאופן הצבעתה של מפלגת העבודה .  אני חושש שהם ירצו למצוא חן בעיני הערבים ולהתנגד להצעת החוק .  בסופו של דבר אני אופטימי שהצעת החוק תעבור ". 
מחר תדון הנהלת הקואליציה בהצעת החוק .  אם אחת מסיעות הקואיציה תטיל וטו על ההצעה אז הקואליציה תהיה מחויבת להתנגד לה .  זאת משום שבהסכם הקואליציוני נכתב ששינוי חוק יסוד צריך להיות באישור כל מפלגות הקואליציה .  במידה שהנהלת הקואליציה תאשר את ההצעה היא תעבור לתחילת הליך החקיקה ולהצבעה בקריאה טרומית כבר ביום רביעי הקרוב .
 
החרדים והערבים נגד חוק הנאמנות
גם במפלגות הדתיות לא מרוצים מהצעת החוק הדורשת להצהיר אמונים למדינה ציונית ויהודית .  ח"כ מוזס : " אם ההצעה מבקשת לחדד את יהדותה של המדינה ,  מדוע להזכיר גם ציונית ?  "
 
