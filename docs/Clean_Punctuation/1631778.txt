אישום :  התחזה לשוטר והטריד מינית ילדים
תושב תל אביב ,  בן 30 ,  מואשם שהתחזה לשוטר על מנת להטריד מינית חבורת ילדים .  לפי כתב האישום הוא הפשיט את אחד הילדים ומישש את איבר מינו בטענה שמדובר בחיפוש גופני
בבית המשפט המחוזי בתל אביב הוגש הבוקר  ( רביעי )  כתב אישום נגד תושב העיר ,  בן 30 ,  הנאשם בביצוע מעשה מגונה ,  תקיפת קטין ,  כליאת שווא והתחזות לשוטר .  על פי כתב האישום ,  שהוגש באמצעות עו"ד אלון זלצברג מפרקליטות מחוז תל אביב ,  עמד הנאשם בסופרמרקט מאחורי שלושה ילדים והבחין שאחד מהם גנב שוקולד .  
הנאשם חיכה לילדים ביציאה מהסופרמרקט והציג עצמו בפניהם כשוטר .  הוא הודיע לנערים כי הוא מחפש את השוקולד ,  ערך חיפוש גופני על אחד מהם ומישש את איבר מינו .  שניים מהילדים הצליחו להימלט מהמקום .  הנאשם פנה לילד השלישי לקח אותו לפינת בניין סמוך תוך איום על פתיחת תיק פלילי בעבור גניבת השוקולד .  
הנאשם לקח לילד את ארנקו והמכשיר הסלולרי שלו והורה לו להתפשט .  לאחר מכן הורה לו להתלבש ולקח אותו לחניון סמוך שם הורה לו שוב להתפשט ,  זאת לשם גירוי וסיפוק מיני .  לפי כתב האישום הנאשם חנק את הנער מספר פעמים ואמר לו כי שוטרים אחרים היו מכים אותו .  לבסוף ,  לאחר למעלה משעה ,  איפשר הנאשם לנער לעזוב את המקום .
 
אישום :  התחזה לשוטר והטריד מינית ילדים
תושב תל אביב ,  בן 30 ,  מואשם שהתחזה לשוטר על מנת להטריד מינית חבורת ילדים .  לפי כתב האישום הוא הפשיט את אחד הילדים ומישש את איבר מינו בטענה שמדובר בחיפוש גופני

