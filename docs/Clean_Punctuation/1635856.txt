סין מכחישה מעורבות בפריצה לגוגל
הממשל הסיני התייחס לראשונה אל תקרית הפריצה לשרתי גוגל ,  והכחיש כל מעורבות .  כמו כן ,  הגנו אנשי ממשל על הזכות לצנזר את הרשת
סין לא יכולה להכחיש שההתקפה על שרתי גוגל הגיעה מתוך המדינה ,  אך היא כן מכחישה כל מעורבות ממשלתית בהתקפות האלה .  לאחר שבמשך כשבוע סירבה סין להתייחס ישירות להאשמות מצד גוגל ופקידי ממשל אמריקאים ,  התייחס נציג של משרד התעשייה הסיני לתקרית .
 הנציג אמר לסוכנות הידיעות הממשלתית של סין ,  צ'ינהואה ,  כי  " האשמות במעורבות של הממשל הסיני במתקפה על רשת מחשוב ,  הן באופן ישיר והן באופן נרמז ,  הינה חסרת בסיס .  אנחנו מתנגדים לכך בתוקף ..  .  המדיניות של סין בנושא אבטחת רשת הינה שקופה ועקבית "  אמר הנציג ,  שלא הזדהה בשמו .  
ההכחשה הרשמית מגיעה לאחר ששרת המדינה האמריקאית ,  הילארי קלינטון ,  דרשה ביום חמישי הממשל הסיני לחקור את הפרשיה ,  שהחלה ב-12 בינואר .  אז הודיעה גוגל כי פורצים סיניים ניסו לתקוף את האתר כדי להגיע לחשבונות מייל של פעילי זכויות אדם סיניים .  בתוך כך ,  התפתח עימות מתוקשר בין גוגל לסין ,  כשענקית החיפוש מאיימת להפסיק את פעילותה במדינה אם זו לא תפסיק לצנזר את האינטרנט בסין .
 סין ,  מצידה ,  החלה מיד לטעון כי יש לה זכות מלאה למנוע מאזרחיה גישה לתכנים  " לא בריאים "  כמו פורנוגרפיה ,  ותכנים שמנוגדים לחוקי המדינה .  כמו כן ,  היום פורסמה בפורטל הממשלתי של סין הודעה בה כתוב כי מה שסין עושה באינטרנט כלל לא קשור ל"הגבלה של חופש באינטרנט ",  אלא הינה רגולציה חוקית שמטרתה לבנות רשת תקשורת אמינה ומועילה יותר .
 
סין מכחישה מעורבות בפריצה לגוגל
הממשל הסיני התייחס לראשונה אל תקרית הפריצה לשרתי גוגל ,  והכחיש כל מעורבות .  כמו כן ,  הגנו אנשי ממשל על הזכות לצנזר את הרשת

