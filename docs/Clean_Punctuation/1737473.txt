נציגי עמותת מכבי נתניה ייצאו להשתלמות בברמן
ילמדו בביקור על שילוב אוהדים במועדון ויהיו אורחי הקבוצה במשחקיה .  בנתניה :  מאמצים להכשיר את סבע להפועל ת"א
עמותת אוהדי מכבי נתניה ממשיכה להתקדם במטרה להיכנס באופן פעיל לניהול הקבוצה ,  ושלושה מראשיה ייצאו בעוד כשבועיים לביקור בן עשרה ימים בברמן ,  גרמניה ,  במסגרתו יפגשו עם מנכ"ל ורדר ברמן ,  קלאוס דיטר פישר ,  איתו ידונו על שילוב האוהדים בבעלות הקבוצה .
 בגרמניה החוק קובע כי 51 אחוזים ממניות הקבוצת חייבות להיות בבעלות ציבורית ולא פרטית ,  ולכן בפועל כל קבוצה בבונדסליגה היא בבעלות האוהדים ורק בתמיכת אנשי עסקים שלא יכולים להשתלט עליה באופן מלא .  ברמן נחשבת לאחת הקבוצות הפעילות בנושא ,  ואירחה בעבר גם את עמותת אוהדי הפועל פתח תקוה בביקור דומה ,  וכן נמצאת בקשר מתמיד עם ארגון  " היציע "  הישראלי .  
ההתאחדות הגרמנית לכדורגל וכן ממשלת גרמניה אף מסבסדות את ביקורם של נציגי נתניה ,  במטרה לקדם את העברת הכדורגל הישראלי לידיים ציבוריות גם כן .  השלושה יעברו השתלמות מקצועית בנושא וכן בנושאי ניהול מועדון כדורגל ומעורבות קהילתית .  בנוסף יתארחו במשחק של ברמן בבונדסליגה וכן יצאו כאורחי המועדון למשחק ליגת האלופות מול טוונטה בהולנד .
 בתוך כך ,  במכבי נתניה ממשיכים במאמצים להכשיר את מלך שערי הקבוצה אחמד סבע למפגש מול הפועל תל אביב .  בנתניה מאמינים כי הקשר יצליח להתאושש עד המשחק ,  אך ביממה הקרובה הוא צפוי לעבור מספר בדיקות מקיפות יותר כדי לקבוע את חומרת המתיחה במפשעתו .
 
נציגי עמותת מכבי נתניה ייצאו להשתלמות בברמן
ילמדו בביקור על שילוב אוהדים במועדון ויהיו אורחי הקבוצה במשחקיה .  בנתניה :  מאמצים להכשיר את סבע להפועל ת"א

