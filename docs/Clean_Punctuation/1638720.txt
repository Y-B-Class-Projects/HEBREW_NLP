יזמים יפעלו לייעול צריכת החשמל בבתי המשפט ובאוצר - ויזכו ב-50% מהחיסכון
לפי המכרז לרכישת שירותי חיסכון בחשמל עבור מבני ציבור ,  תעבור האחריות על צריכת האנרגיה במבנים לידי חברה פרטית ,  שתקבל תשלום בהתאם לחיסכון בהוצאות
 >  >  הזכיין שינצח במכרז ההתייעלות האנרגטית במבני המגזר הציבורי יקבל 50% מהוצאות החשמל הנחסכות - כך עולה ממסמכי המכרז שפורסם בשבוע שעבר על ידי ועדת המכרזים המשותפת לאגף החשב הכללי במשרד אוצר ולמשרד התשתיות .   מדובר במכרז לרכישת שירותי חיסכון בחשמל בעבור חמישה מבני בתי משפט - לרבות מתחם בית המשפט העליון - בניין משרד האוצר וכפר הנוער באשל הנשיא .  המודל להפעלת התוכנית נקרא  " תגמול מותנה הוצאות "   ( shared savings )  ,  ולפיו תעבור האחריות על צריכת האנרגיה במבנה לידי החברה הפרטית המתכננת ומבצעת השקעות לחיסכון באנרגיה ,  והתשלום לחברה נגזר מהחיסכון בהוצאות .  משך ההתקשרות במכרז נקבע לתקופה של חמש שנים .  הליך המכרז יהיה דו-שלבי .  השלב הראשון יכלול בחינת סקר הערכה ראשוני ,  ובשלב השני יתמודדו החברות על שיעור החיסכון המובטח .  ההתמחרות בין המתמודדים הסופיים תהיה על שיעור החיסכון השנתי המובטח  ( מינימום 10% )  ,  שמשקף 70% מהניקוד ,  ועל איכות ההצעה ,  שמשקפת 30% מהציון הסופי .  היקף צריכת החשמל במבנים אלה מוערך ב-12 מיליון שקל בשנה ,  כך שהיקף המכרז מוערך ב-7-8 מיליון שקל .  בעקבות ביקורת שמתחו גורמים בשוק הפרטי על ההחלטה לאפשר תקופת התקשרות קצרה יחסית ולקבע את מנגנון חלוקת החיסכון ,  עשויה ועדת המכרזים לשקול את הארכת משך ההתקשרות עם הזכיין וכן להגדיל את נתח החיסכון שלו .  המכרז ינוהל בידי ועדת המכרזים שבראשות סגן החשכ"ל ,  אבי דור ,  וילווה בידי מנהל אגף הפרויקטים בחברת ענבל ,  עוזי לוין .  הגשת ההצעות תהימשך עד סוף אפריל 2010 .  התוכנית מהווה פיילוט לקראת הוצאת כ-2,500 מבני המגזר הממשלתי למכרז דומה .  במקביל מקדמים משרדי התשתיות והבריאות מכרז התייעלות אנרגטית ל-11 בתי חולים ,  אלא ששם נתקלו המשרדים בהתנגדות ועדי עובדים ,  שאינם ששים להעביר את תחזוקת המבנים למיקור חוץ .
 
יזמים יפעלו לייעול צריכת החשמל בבתי המשפט ובאוצר - ויזכו ב-50% מהחיסכון
לפי המכרז לרכישת שירותי חיסכון בחשמל עבור מבני ציבור ,  תעבור האחריות על צריכת האנרגיה במבנים לידי חברה פרטית ,  שתקבל תשלום בהתאם לחיסכון בהוצאות

