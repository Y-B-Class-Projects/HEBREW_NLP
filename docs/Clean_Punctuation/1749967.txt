מאבק בתוך משרד האוצר האמריקאי :  בכירים מדליפים דיווחים לא מחמיאים על אליזבת וורן
לפי ה"האפינגטון פוסט "  מתנהל מסע הכפשות מכוון נגד הממונה על הקמת הלשכה להגנת הצרכנים בארה"ב
נראה כי היחסים בין משרד האוצר האמריקאי לאליזבת וורן ,  האמונה על הקמת הלשכה החדשה להגנת הצרכנים הפיננסיים ,  מתערערים ,  לפי דיווחים בבלוג  " האפינגטון פוסט ".  כמה הדלפות חשודות לידיעות רכילאיות בבלוג  " פוליטיקו "  מיוחסות לאנשי משרד האוצר ,  כמו גם כתבה לא מחמיאה על אחד מעוזריה הבכירים של וורן שפורסמה בשבוע שעבר ב"ניו יורק טיימס ". בבלוג  " פוליטיקו "  דווח בשבועות האחרונים כי המזכרים המוקדמים של וורן במשרד האוצר עסקו בהופעותיה בתקשורת יותר מאשר בפעולות שבכוונתה לבצע ,  וכן כי בכוונתה לשפץ מחדש את משרדיה בבית הלבן ,  שאינו דבר המתרחש לעתים קרובות .  לטענת  " האפינגטון פוסט ",  לא מדובר במהלכים חריגים לאדם המתמנה לתפקיד בכיר כשל וורן - המעוניינת לקדם את יחסי הציבור של הגוף החדש עליו היא אמונה ,  ומסיידת את המשרד אליו היא נכנסת - אך הם מציירים תמונה לא מחמיאה של פרימה-דונה אגוצנטרית ,  ולא של קובעת מדיניות רצינית ." אין ספק שהם מנסים לחתור תחתיה ",  אמרו מקורות ל"האפינגטון פוסט "  על עובדי משרד האוצר ,  בין היתר בעקבות כתבה ב"ניו יורק טיימס "  אודות ראג' דייט ,  מעוזריה הבכירים של וורן ,  כתבה שרבים ביקרו כמכה מתחת לחגורה במי שקידם רבות את הרפורמה הפיננסית . " אם אכן עובדי משרד האוצר שיחקו תפקיד בכתבה בטיימס ,  קשה להבהיר עד כמה הדבר מכוער ",  נכתב בפוסט אחר בבלוג ,  שהוסיף כי  " העובדה שעורכי העיתון התירו את הדפסת הכתבה היא בושה גדולה ". "ימים ספורים לפני הבחירות ,  מדהים שבכירי משרד האוצר משתפים פעולה עם התקשורת על מנת להכפיש את וורן ,  במקום לדבר על הכלכלה ,  למשל ",  נכתב ב"האפינגטון פוסט ",  שציין גם כי התזמון ,  לפני הקמת הגוף החדש והחיוני ,  פועל כנגד מטרות משרד האוצר עצמו . " סוג זה של שיפוט גרוע מפתיע אפילו לאור הבעיות שיצרו כשלונות משרד האוצר עבור הבית הלבן בשנתיים האחרונות ",  נכתב בבלוג.נשיא ארה"ב ,  ברק אובמה ,  הודיע בספטמבר על מינויה של וורן למשרת יועצת מיוחדת לנשיא ולשר האוצר טימותי גייתנר ,  שתסייע בהקמת הלשכה החדשה להגנת הצרכנים הפיננסיים .  מטרת המינוי נועדה לעקוף את תהליך האישור הארוך של הסנאט ואת התנגדותם הצפויה של הסנאטורים הרפובליקאים ,  אך עדיין להעמיד את וורן בראשות הלשכה החדשה.וורן ,  פרופסור למשפטים באוניברסיטת הרווארד ולשעבר המפקחת מטעם הקונגרס על תוכנית החילוץ למגזר הפיננסי  ( tarp )  ,  הופקדה על הקמת הלשכה החדשה להגנת הצרכנים הפיננסיים  ( cfpb )  .  ללשכה החדשה יהיו סמכויות נרחבות בנוגע לניסוח ואכיפה של רגולציות בשוקי המשכנתאות ,  כרטיסי האשראי ומוצרים פיננסיים אחרים.וורן ,  ששנואה על בכירי הבנקים בוול סטריט לאחר שביקרה בחריפות את התנהלותם וקראה להידוק הרגולציה על המגזר ,  היא שיזמה את הקמת הלשכה החדשה ,  אחד החלקים המרכזיים ברפורמה ברגולציה על המגזר הפיננסי שאושרה על ידי הקונגרס בחודש שעבר .  לעומת זאת ,  וורן ,  בת 61 ,  זוכה להערכה רבה בקרב קבוצות צרכנים ואיגודי עובדים .
 
מאבק בתוך משרד האוצר האמריקאי :  בכירים מדליפים דיווחים לא מחמיאים על אליזבת וורן
לפי ה"האפינגטון פוסט "  מתנהל מסע הכפשות מכוון נגד הממונה על הקמת הלשכה להגנת הצרכנים בארה"ב

