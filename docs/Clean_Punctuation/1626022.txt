בואננוטה עדיין לא קיבל את הבשורה הקשה באמת
שחקן ריבר פלייט ,  שמתאושש מהפציעה בתאונת הדרכים ,  לא יודע עדיין ששלושה מחבריו הטובים ,  שהובאו למנוחות ,  נהרגו
קשר/חלוץ ריבר פלייט דייגו בואננוטה ,  שניצל ממוות בתאונת דרכים לפני מספר ימים ,  מתאושש אט אט מפציעתו הקשה .  חברו לקבוצה ,  מתיאס אבלייראס ,  הביע את שמחתו וסיפר כי בביקורו את בואננוטה בבית החולים הוא תקשר איתו . " הוא אמר שהוא מרגיש טוב ",  אמר אבלייראס , " ושהוא רוצה כבר לעזוב את בית החולים .  אני מקווה שהכול יסתדר לו בצורה טובה ".  
" מצבו של בואננוטה יציב ",  אמר ראש הצוות הרפואי של ריבר הוראסיו קבאז'יירי , " וישנם הרבה פקטורים שגורמים לנו להיות אופטימיים .  הסיכון הגבוה ביותר הוא ב-72 השעות הראשונות לאחר התאונה ". 
כזכור ,  כוכב המיז'ונריוס שנהג ברכב מסוג פיג'ו 307 ,  איבד שליטה על הרכב אך הוא ניצל ממוות כנראה הודות לכך שחגר חגורת בטיחות ,  בעוד שלושה מחבריו  ( חרארדו סונה ,  אלכסיס פולקרי ועמנואל מלו )  קיפחו את חייהם בתאונה ,  למרות שחולצו מהרכב בעודם בחיים .  שלושת חבריו של בואננוטה הובאו לקבורה היום ,  כאשר השחקן ,  ששרד את התאונה כשהוא בהכרה וסבל ממספר עצמות שבורות אושפז בבית החולים בסנטה פה .  ממה שידוע ,  עקב מצבו של בואננוטה ,  עדיין לא סופר לו ששלושה מחבריו הטובים ,  שכבר הובאו למנוחות ,  נהרגו .
 למרות שלא נשקפה סכנה לחייו ,  הוא נשאר בהשגחה בטיפול נמרץ כאשר הועבר לאחר מכן לבית חולים בבואנוס איירס .  מי שעוד ביקר את בואננוטה בבית החולים הוא נשיא הקבוצה החדש ומאמנה בעבר ,  דניאל פסארלה .  הפציעה הקשה תשבית את בואננוטה לתקופה ארוכה של כשבעה חודשים ,  מה שאומר שהוא יפסיד את כל טורניר קלאוסורה 2009 .  בבואננוטה התעניינו מספר קבוצות ,  ביניהן אתלטיקו מדריד ,  אלא שהוא יתרכז כעת ,  מן הסתם ,  בהחלמה .
 
בואננוטה עדיין לא קיבל את הבשורה הקשה באמת
שחקן ריבר פלייט ,  שמתאושש מהפציעה בתאונת הדרכים ,  לא יודע עדיין ששלושה מחבריו הטובים ,  שהובאו למנוחות ,  נהרגו

