פוטבול :  נקודת זינוק
שבוע הסופרבול ייפתח  ( 00:30 ,  METV )  עם משחק הפרובול .  מתאם ההגנה של הסיינטס : " נדאג שמאנינג יזכור אותנו "
 לאחר גמרי החטיבות היה השבוע הראשון מבין השניים שלפני הסופרבול רדום לחלוטין ,  אולם החל מהלילה ,  ממשחק הפרובול  ( 00:30 ,  בין ראשון לשני ,  METV )  הסיפור יהיה שונה .  זו תהיה הפעם הראשונה שבה פותח הפרובול את שבוע הסופרבול ומשוחק באצטדיון שיארח את הריקוד הגדול ולא בהוואי .  השחקנים המשתתפים בסופרבול לא יעלו לפרובול ,  כך שהסגלים יהיו חסרים מאוד .  
סביב הליגה ,  אגב ,  יש הרבה ביקורת נגד מיקומו החדש של הפרובול .  הקומישינר רוג'ר גודל קבע את התאריך החדש של המשחק על מנת לפמפם את הסופרבול וגם כדי שהאירוע לא ישמש אנטי קליימקס בשבוע שאחרי הסופרבול .  ואולם ,  העובדה ששני הסגלים יהיו חסרים מאוד ,  הביאה לקריאות נגד ההחלטה של גודל .  
בינתיים ,  בניו אורלינס ניסו לחמם את הגזרה בסוף השבוע ,  כשמתאם ההגנה גרג וויליאמס אמר כי פייטון מאנינג יקבל כמה  " תיקולים שיגרמו לו לזכור  ( remember me shots )  ":   " ידוע שיש לו שעון מדהים בראש ",  אמר וויליאמס , " ואם נגיע אליו ,  נדאג שיזכור אותנו ".  
הקולטס העדיפו לא להגיב ,  כפי שעשו לאחר הדיבורים של הג'טס לפני המשחק בין השתיים .  שון פייטון ,  מאמן הסיינטס ,  ניסה לעדן : " כולנו יודעים שמאנינג משחרר כדור מהר ,  וברור שנרצה להגיע אליו לפני שעשה את זה ".  


פוטבול :  נקודת זינוק
שבוע הסופרבול ייפתח  ( 00:30 ,  METV )  עם משחק הפרובול .  מתאם ההגנה של הסיינטס : " נדאג שמאנינג יזכור אותנו "
 
