מי יהיה הנציג באירוויזיון ?  מחליטים שלא להחליט
לאחר שעות של דיונים ,  החליט הוועד המנהל של רשות השידור להעביר את ההחלטה בעניין לוועדה המקצועית ,  שבינתיים החליטה שאין לה מועמד סופי .  מחר יתקיים דיון בנושא בכנסת
הוועד המנהל של רשות השידור החליט לגלגל את ההחלטה על נציג ישראל באירוויזיון בחזרה לוועדה המקצועית .  לאחר ישיבה ארוכה שנערכה היום  ( שני )  ,  הוחלט שהוועדה המקצועית היא זו שתבחר את הנציג .  האחרונה קיימה בעצמה דיון נוסף ארוך ,  שבסיומו לא התקבלה החלטה סופית .  
על פי גורמים שונים המעורים בפרטים ,  ההחלטה תימסר מחר בדיון המיוחד שייערך בכנסת בנושא ההיערכות לאירוויזיון .  בנוסף ,  לוואלה !  תרבות נודע כי היום הוצגו המועמדים לכתיבת השיר לאירוויזיון והם קרן פלס ,  דורון מדלי וצביקה פיק .  גורם נוסף המעורב בפרטים אמר לוואלה !  תרבות כי  " אף אחד ברשות השידור לא מוכן לקחת החלטה ,  כי כולם יודעים שהליך הבחירה לקוי מיסודו ואף אחד לא רוצה שההחלטה תירשם על שמו ".  
רשות השידור בתגובה : " הוועדה המקצועית תפרסם את החלטתה לכשזו תתקבל ". 
סאגת בחירת הנציג הישראלי לאירוויזיון הגיעה לשיאה בשבוע שעבר כאשר הוועדה המקצועית ברשות השידור החליטה על הראל סקעת ,  אולם האישור הסופי נדחה לאחר שהתגלעו חילוקי דעות בתוך הוועדה באשר לבחירתו על פני ולדי בלייברג ,  המתמודד שהגיע שני בעונה האחרונה של  " כוכב נולד ".  
סקעת הוא המועמד המוביל לייצוג ישראל בשלוש השנים האחרונות ,  אולם בכל פעם סירב להצעה .  הפעם ,  כשהוא נתמך בזכיינית רשת אשר תשדר את קדם האירוויזיון ,  בו ייבחר השיר אותו יבצע הנציג הישראלי בתחרות  ( מתוך ארבעה שירים שיציג )  ,  הסכימו מנהליו של הזמר למהלך .  
בשנה שעברה ייצגו את ישראל באירוויזיון אחינועם ניני ומירה עוואד ,  אשר ביצעו את השיר  " There Must Be Another Way "  ולמרות מחמאות רבות ,  הגיעו למקום ה-16 בלבד .  ההיערכות של רשות השידור לאירוויזיון זכתה לביקורת רבה גם בכנסת ,  שם ייערך מחר דיון שיזם חבר הכנסת אלכס מילר  ( ישראל ביתנו )  ובו תציג הרשות את הפקת לקחיה מהתחרויות האחרונות והיערכותה לאירוויזיון הקרוב .
 
מי יהיה הנציג באירוויזיון ?  מחליטים שלא להחליט
לאחר שעות של דיונים ,  החליט הוועד המנהל של רשות השידור להעביר את ההחלטה בעניין לוועדה המקצועית ,  שבינתיים החליטה שאין לה מועמד סופי .  מחר יתקיים דיון בנושא בכנסת

