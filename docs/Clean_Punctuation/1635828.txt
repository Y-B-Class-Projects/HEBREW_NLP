בטר פלייס מגייסת הון
שנתיים לאחר תחילת דרכה ,  קיבלה חברת בטר-פלייס הבעת אמון :  HSBC מובילה גיוס הון בהיקף של 350 מיליון דולר לפי שווי חברה של 1.25 מיליארד דולר
הבעת אמון משמעותית בקנה מידה בינלאומי קיבלה חברת 'בטר-פלייס' ,  זאת לאחר שהחברה פרסמה כי חתמה על הסכם מול בנק ההשקעות HSBC שהשלים גיוס הון בהיקף של 350 מיליון דולרים .  הבנק כגוף עצמאי ישקיע בחברה כ-125 מיליון דולר ,  ואילו 'החברה לישראל' תשקיע בגיוס הנוכחי עוד 74 מיליון דולרים .
 זוהי אחת ההשקעות הגדולות בתחום הקליינטק - שווי החברה לאחד הגיוס יעמוד על 1.25 מיליארד דולרים .  יו"ר החברה לישראל עידן עופר : "  זהו אירוע משמעותי ביותר שמחבר בתי השקעות מובילים בעולם לחזונה של החברה לישראל שהייתה הכוח המניע את Better Place בהובלת שי אגסי בתחילת דרכה ,  יחד עם המשקיעים הנוספים  " 
במסגרת גיוס ההון מצטרפים משקיעים נוספים ,  ביניהם מורגן סטנלי ניהול השקעות ולזארד ניהול נכסים ,  Vantage Point Venture Partners ,  עופר היי טק אחזקות ,  Morgan Stanley Principal Investments ועוד .  בנק HSBC יחזיק בכ-10% ממניות החברה ואותו מייצג בדירקטוריון קווין אדיסון .  
גם סיטוארט גוליבר ,  מנהל בכיר ב-HSBC מביע אמון בהשקעה זאת ,  ונראה כי הוא שותף לדעותיהם של מרבית עמיתיו לקבוצת המשקיעים . " אנו מאמינים ,  כי המעבר ממכוניות מונעות דלק למכוניות חשמליות יצור אפשרויות לגידול עתידי בתעשיית הרכב והתשתיות ואנו שמחים לנצל את ההזדמנות להשקיע ב- Better Place ולהציב את HSBC במרכז התפתחויות אלה ".  
גיוס הכספים יאפשר לחברת בטר-פלייס להמשיך ולחזק את האסטרטגיה לפריסת רשת הטעינה והמכוניות החשמלית של רנו ,  בפרט באסיה ובאירופה .  ברמה מקומית יותר ,  מדובר במינוף כלכלי שיבטיח את הצלחת שיווק המכוניות החשמלית בישראל ובדנמרק כאשר תתממשנה כל התכניות ברבעון האחרון של שנת 2011 . 
" הטכנולוגיה והפתרונות שלנו ,  ביחד עם השותפות החזקה שלנו עם רנו ,  מקנים לנו יתרון של שנתיים לפחות על פני כל הגישות האחרות לאנרגיות חלופיות לרכב ".  כך מייסד החברה שי אגסי .  עוד הוא מציין כי  " הפיתרון שלנו הוא היחיד שיכול להביא לצמצום צריכת הנפט של מדינות ולהפחית פליטות במידה משמעותית תוך אספקת מכוניות חשמליות שהן נוחות וזולות יותר ממכוניות ממונעות דלק ". 

בטר פלייס מגייסת הון
שנתיים לאחר תחילת דרכה ,  קיבלה חברת בטר-פלייס הבעת אמון :  HSBC מובילה גיוס הון בהיקף של 350 מיליון דולר לפי שווי חברה של 1.25 מיליארד דולר

