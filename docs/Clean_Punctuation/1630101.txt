מנכ"לית יאהו ,  קרול בארץ : " מגיע לי ציון כמעט טוב בלבד על תפקודי בשנה הראשונה "
 בארץ : " נתקלתי ביותר קשיים פנימיים משצפיתי ;  פעלתי מהר ,  אך מדובר בתפקיד מסובך "
 קרול בארץ העניקה לעצמה בראיון לבלומברג ציון כמעט טוב בלבד על תפקודה בשנתה הראשונה כמנכ"לית  .  בארץ ציינה כי לא פעלה מהר יותר לארגונה מחדש של ענקית האינטרנט והשלמת ההסכם לשיתוף פעולה עם מיקרוסופט בתחום החיפושים המקוונים ." נתקלתי ביותר קשיים פנימיים משצפיתי .  פעלתי מהר ,  אך מדובר בתפקיד מסובך ",  אמרה בארץ ,  בת 61 ,  לשעבר מנכ"לית חברת התוכנה אוטודסק .  בשנתה הראשונה בתפקיד נאבקה בארץ להשאיר את יאהו ,  שנוסד לפני 15 שנים ,  רלוונטי גם בעידן טוויטר ופייסבוק .  הכנסותיה של יאהו נפלו במשך ארבעה רבעונים רצופים ,  ומנייתה פיגרה מאחורי ביצועי מדד נאסד"ק ב-2009 .  עם זאת ,  העריכה בארץ כי הכנסותיה ורווחיה של יאהו יעלו ב-2010 .  שולי הרווח של יאהו ,  אמרה בארץ ,  יעמדו על 15%-20% עד 2012 ,  לעומת 6% ב-2009 . " יאהו ,  חברה טובה מאד ,  קצת נקברה .  כעת היא יוצאת החוצה ",  אמרה בארץ ,  שהוסיפה כי יאהו החלה לגייס אנשי מכירות ומהנדסים ,  לאחר קיצוצי הוצאות מוצלחים.לאחר שמונתה למנכ"לית יאהו ,  במקום המנכ"ל הקודם ומייד החברה ג'רי יאנג שאולץ להתפטר לאחר שדחה את הצעת מיקרוסופט לרכוש את יאהו תמורת 47.5 מיליארד דולר ,  קיצצה בארץ 5% מכוח האדם בחברה וסגרה חטיבות לא רווחיות כמו אתר אירוח האתרים geocities .  כשהתמנתה למנכ"לית ,  מיקרוסופט כבר לא התעניינה ברכישת יאהו ,  אלא בשיתוף פעולה בתחום החיפוש המקוון.בחודש יולי חתמה על שיתוף פעולה עם מיקרוסופט בתחום הפרסום והחיפושים המקוונים ,  ובכך חסכה עלויות בסך 200 מיליון דולר בשנה .  לפי העסקה בין מיקרוסופט ויאהו ,  מנוע החיפוש בינג של ענקית התוכנה האמריקאית יפעיל את מנועי החיפוש של יאהו ,  ויאהו תעסוק במכירת שטחי הפרסום באמצעות טכנולוגיה של מיקרוסופט .  העסקה עדיין תלויה באישור הרגולטורים.מניית יאהו עלתה ב-2009 ב-38% ,  לעומת מניית גוגל שיותר מהכפילה עצמה ומדד נאסד"ק שעלה ב-44% .  ב-2008 נפלה מניית יאהו ב-48% ,  בעקבות כישלון המגעים עם מיקרוסופט .  בראיון לבלומברג ,  אמרה בארץ כי למרות מחיר מנייתה של יאהו הוגן ,  למרות שפיגרה מאחורי המדדים ." בדיוק יצאנו מאחד מהמשברים הכלכליים החמורים אי פעם .  אם מסתכלים בהכנסות של 500 החברות הגדולות בעולם ,  ירידה של 12%-15% בלבד כמו שרשמנו היא טובה למדי .  אני לא הולכת להתנצל על הצמיחה שלנו ",  אמרה בארץ ,  שהוסיפה כי  " בשנה שעברה אנשים אמרו שיאהו מנסה להיות קטנה יותר .  אף פעם לא ניסינו להיות קטנים יותר .  ניסינו להיות יותר ממוקדים ". 

מנכ"לית יאהו ,  קרול בארץ : " מגיע לי ציון כמעט טוב בלבד על תפקודי בשנה הראשונה "
 בארץ : " נתקלתי ביותר קשיים פנימיים משצפיתי ;  פעלתי מהר ,  אך מדובר בתפקיד מסובך "
 
