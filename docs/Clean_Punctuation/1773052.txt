תוכניות גדולות לקיבוץ יקום :  מלונות והרחבה
שתי תוכניות שהופקדו בידי הוועדה המחוזית לתכנון ובנייה צופות עתיד ורוד לקיבוץ יקום .  בתכנית :  הרחבת אזור המגורים בלפחות 100 יחידות ,  ופרויקט מלונאות המשתרע על שטח של כ-577 דונם
הוועדה המחוזית לתכנון ובניה מרכז החליטה אתמול  ( שלישי )  להפקיד שתי תכניות לתוספת יחידות דיור והקמת פרוייקט למלונאות בקיבוץ יקום אשר בתחום המועצה האזורית חוף השרון .
 התכנית הראשונה שאושרה ,  מאפשרת להרחיב את אזור המגורים בקיבוץ יקום ב-100 יחידות דיור בגודל ממוצע של 160 מ"ר ליחידה .  ההרחבה תבוא כתוספת ל-222 יחידות דיור ,  ו-80 יחידות דיור קטנות .  כמו כן ,  כחלק מהתכנית ,  יתוכננו 28 יחידות דיור נוספות כחלק מציפוף אזור הבינוי הקיים בקיבוץ .  הוועדה המחוזית השתכנעה ששטחי הבינוי המוצעים הם צמודי דופן לבינוי הקיים ,  ואין בהם לשנות את אופיו של הקיבוץ או לפגוע בגישת הציבור לחוף .
 התכנית השנייה שאושרה ,  מאפשרת לאחר אישור הוועדה להקים פרויקט למלונאות בשטח שמצפון מערב לקיבוץ יקום ובצמוד לו ומדרום לשמורת הטבע .  התכנית משתרעת על שטח של כ-577 דונם וכוללת אכסון מלונאי ,  שרותי אירוח ותיירות ,  חורש טבעי לשימור ,  אזור חקלאי ,  מקווה מים ,  שטחים חקלאים עם מגבלות ,  מוקדי תיירות בחיק הטבע ודרכים ושטחיים ערכיים לשימור .  כמו כן קבעה הוועדה המחוזית כי מספר יחידות האכסון בכפר הנופש לא יעלה על 100 יחידות אירוח  .
 יו"ר הוועדה המחוזית הממונה על מחוז מרכז במשרד הפנים ,  שוקי אמרני ,  ציין כי התכנית תואמת את מדיניות התכנון הארצית והמחוזית במקום וכי התכנית הובאה לדיון בפני הוועדה המחוזית לאחר סדרה של דיונים שנערכו ע"י לשכת התכנון המחוזית במסגרת וועדות היגוי בהן השתתפו נציגים ממשרדי הממשלה הרלוונטים .
 
תוכניות גדולות לקיבוץ יקום :  מלונות והרחבה
שתי תוכניות שהופקדו בידי הוועדה המחוזית לתכנון ובנייה צופות עתיד ורוד לקיבוץ יקום .  בתכנית :  הרחבת אזור המגורים בלפחות 100 יחידות ,  ופרויקט מלונאות המשתרע על שטח של כ-577 דונם

