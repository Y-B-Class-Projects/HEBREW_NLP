הגברים מצילים את חברות הקוסמטיקה ביפן :  הביקוש למוצרי טיפוח גבריים זינק בשנתיים האחרונות
ב-2008 זינקו מכירות מוצרי הטיפוח לגברים ביפן ב-17% ,  לעומת ירידה של 0.2% במכירות בתעשייה כולה
חברות הקוסמטיקה הגדולות ביפן ,  אשר סבלו מירידה בביקוש בקרב נשים בשנתיים האחרונות ,  בשל המשבר הכלכלי ,  מצאו נחמה מכיוון לא צפוי :  גברים .  על אף העלייה באבטלה והירידה במשכורות ,  יותר ויותר גברים יפנים רוכשים מוצרי טיפוח שיוצרו במיוחד עבורם .  מכירותיהם של מוצרים קוסמטיים לגברים ביפן זינקו ב-17% ל-17.6 מיליארד ין  ( 196 מיליון דולר )  ב-2008 ,  בהשוואה לירידה של 0.2% בתעשיית הקוסמטיקה כולה ,  ל-1.51 טריליון ין ,  לפי נתונים שפרסם משרד המסחר היפני לאחרונה .  יפן היוותה כ-10% משוק הקוסמטיקה והטואלטיקה הגלובלי ,  שהכנסותיו הסתכמו ב-333.7 מיליארד דולר ב-2008 ,  לפי חברת המחקר יורומוניטור .  חברות רבות ,  ביניהן אוצוקה ושיסיידו היפניות ,  מרחיבות את קווי מוצריהן ,  לאור המודעות הגוברת בקרב גברים יפנים לטיפוח ,  אמרה חברת המחקר פוג'י קייזיי .  המודעות מתחילה בגיל צעיר :  סטודנטים יפנים מתעניינים בקרמים ללחות ,  סבוני גרגרים וסלוני יופי יותר מכפי שהם מתעניינים במכוניות ,  לפי סקר שערך איגוד יצרניות הרכב של יפן בקרב 1,600 צעירים בשנה שעברה .  הסקר נועד לבדוק מדוע ירד הביקוש למכוניות ביפן .  אוצוקה ,  המייצרת משקאות אנרגיה ביפן ,  נכנסה לשוק מוצרי הטיפוח לגברים בספטמבר 2008 . " אנחנו מכוונים לגברים בגיל העמידה ,  אשר מעולם לא השתמשו במוצרי טיפוח ",  אמר דובר החברה ,  טדאשי קיראי . " ישנו פוטנציאל גדול יותר לשוק מוצרי הטיפוח לגברים מכיוון שיותר משני שלישים מהגברים מעולם לא השתמשו במוצרים אלה ". 

הגברים מצילים את חברות הקוסמטיקה ביפן :  הביקוש למוצרי טיפוח גבריים זינק בשנתיים האחרונות
ב-2008 זינקו מכירות מוצרי הטיפוח לגברים ביפן ב-17% ,  לעומת ירידה של 0.2% במכירות בתעשייה כולה

