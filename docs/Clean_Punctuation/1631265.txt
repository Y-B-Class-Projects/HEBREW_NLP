עורך דין רכש קרקע עבור לקוחות - אך רשם אותה על שם חברה שבבעלותו
בית המשפט המחוזי : " עו"ד אלון גורן מעל באמונה של התובעת ";  גורן חוייב להעביר את מניות החברה על שם הלקוחה
 >  >  עו"ד אלון גורן ,  עורך דין ותיק מאשקלון המתעסק בנדל"ן ,  מעל באמון לקוחותיו ו"עבר באורח חמור על כללי האתיקה של לשכת עורכי הדין "  - כך קבע בשבוע שעבר בית משפט המחוזי בבאר שבע בפסק דין בו קיבל את תביעתה של לקוחתו של גורן נגדו .  ציונה לב ובעלה המנוח מנחם לב ,  ביקשו להשקיע את כספם ברכישת קרקעות חקלאיות באזור אשקלון .  במהלך 1998 פנה גורן לבני הזוג ועניין אותם ברכישת שלוש חלקות חקלאיות באזור אשקלון-ניצנים .  במאי 1998 הגיע המנוח למשרדו של גורן וחתם בפניו ,  ללא ידיעתה של אשתו ,  על מסמכים להקמת חברה בשם  " לב האחוזה ",  שבעלי מניותיה הם גורן והמנוח בחלקים שווים .  באותו מעמד ,  ייפה המנוח את כוחו של גורן לרכוש את החלקות .  כשלושה חודשים לאחר החתימה על מסמכי הקמת החברה חתם גורן על הסכם לרכישת המקרקעין בשם ה-"קונה "  והרכישה תוארה בהסכם כ-"נאמנות ו/או לפקודת ו/או חברה בייסוד ".  לב שילמה במעמד החתימה את התמורה במלואה ללא שנמסר לה מי הנהנה ועל איזו חברה בייסוד מדובר .  ביום החתימה על ההסכם אך לא באותו מעמד ,  החתים גורן את המנוח על מסמך בו הצהיר כי ידוע לו שגורן חתם על ההסכם כנאמן עבור החברה ,  אשר על שמה יירשמו המקרקעין .  רק בסוף 2003 ,  לאחר שנודע ללב על הקמת חברת  " לב האחוזה ",  היא פנתה לגורן אך זה סירב להשיב עניינית לפניותיה .  לאור זאת תבעה ציונה את גורן בדרישה להעביר את המניות בחברה שבבעלותו ,  לבעלותה .  לטענתה ,  גורן שימש כבא כוחה וככזה רכש עבורה ועבור בעלה את הזכויות במקרקעין באמצעות הכספים ששילמה .  לדבריה ,  היא ובעלה מעולם לא התכוונו לרכוש את המקרקעין במשותף עם גורן .  גורן טען מצידו כי הוא לא ייצג את בני הזוג אלא קשר עסקה עם המנוח .  הוא הגיש נגדה תביעה שכנגד בסך 15 אלף דולר בגין דמי תיווך .  השופטת ורדה מרוז קיבלה את טענתה של ציונה לפיה גורן שימש כבא כוחה בכל הנוגע להסכם לרכישת המקרקעין . " עו"ד גורן חבש שני כובעים במהלך המשא ומתן לכריתת ההסכם לרכישת המקרקעין ולאחריו .  בכובעו הראשון ,  הוא פעל כמייצגם של בני הזוג ולמצער ,  שלוחה של התובעת בהסכם לרכישת המקרקעין .  בכובעו השני ,  הוא פעל כבעל עניין ,  בהיותו הבעלים של מחצית מניות חברת  " לב האחוזה בע"מ "  - אשר הזכויות במקרקעין נרכשו עבורה ונרשמו על שמה .  בהתנהגות זו ,  עו"ד גורן מעל באמונה של התובעת ופעל תוך ניגוד אינטרסים ",  קבעה והוסיפה כי  " עו"ד גורן הפר את חובתו כלפי התובעת ,  לא רק מכוח דיני השליחות ,  אלא אף על פי כללי האתיקה המקצועית של לשכת עורכי הדין המטילים על עורך דין איסור מוחלט לפעול בניגוד לאינטרסים של מרשו ,  כמו גם איסור ליהנות מפירות העסקה שלשמה פעל כשלוחם של לקוחותיו ".  תביעתו של גורן נגד לב נדחתה ,  שכן  " לא יהא זה ראוי ונכון ,  כי יצא מסר תחת ידו של בית המשפט ,  לפיו ,  עורך דין שמעל באמון לקוחתו ובתוך כך גרם לנישולה מזכויות אשר בקשה לרכוש באמצעותו - יצא נשכר וידו על העליונה ".  השופטת חייבה את גורן לחתום על כל המסמכים הדרושים לצורך העברת מניות החברה על שם לב ללא דיחוי .  בנוסף חוייב גורן לשלם ללב שכר טרחת עו"ד בסך 50 אלף שקל .   ( א5359/08 )  .
 
עורך דין רכש קרקע עבור לקוחות - אך רשם אותה על שם חברה שבבעלותו
בית המשפט המחוזי : " עו"ד אלון גורן מעל באמונה של התובעת ";  גורן חוייב להעביר את מניות החברה על שם הלקוחה

