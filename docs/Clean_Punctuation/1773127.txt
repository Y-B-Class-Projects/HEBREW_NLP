גלבוע/גליל :  יזרעאלי חוזר לעניינים ,  דופרי לא יגיע
הרכז הפצוע ישוב לסגל הקבוצה בעוד כשבועיים .  שחקנה של טלקום בון ,  קיבל ברגע האחרון הצעה מפתיעה מטורונטו
האלופה הפועל גלבוע/גליל הייתה קרובה מאוד לצרף שלשום  ( ראשון )  את שחקנה של טלקום בון מהעונה שעברה ,  רונלד דופרי ,   ( 1.99 ,  29 )  ,  אך ברגע האחרון קיבל השחקן הצעה מפתיעה מטורונטו ראפטורס ,  וחתם בשורותיה .
 הלילה כבר שיחק דופרי דקות ראשונות במדי קבוצת ה-NBA ,  וגם אם ישוחרר ממנה בתקופה הקרובה ,  קשה להאמין שיגיע בסופו של דבר לקבוצה הצפונית .  בינתיים ממשיכים בקבוצה לחפש אחר שחקן בעמדות הפורוורד שיבוא במקומו של ליאו ליונס ששוחרר .
 הבשורה המשמחת של השבוע מכיוונה של גלבוע/גליל היא חזרתו של גוני יזרעאלי לאימונים חלקיים ,  השחקן יוכל לחזור לשחק בעוד כשבועיים .  יזרעאלי סחב פציעה ישנה במהלך הקיץ ,  וכשהגיע לאימוני פתיחת העונה של גלבוע/גליל הסתבר כי הוא סובל מקרע במפשעה מה שגרם לו להחמיץ את כל המשחקים מפתיחת העונה .  בגלבוע/גליל מעריכים כי יזרעאלי ישוב לכל המאוחר למשחק הליגה בראשון לציון במחזור ה-14 ,  אך ייתכן שישחק כבר בשלב רבע גמר גביע המדינה .
 
גלבוע/גליל :  יזרעאלי חוזר לעניינים ,  דופרי לא יגיע
הרכז הפצוע ישוב לסגל הקבוצה בעוד כשבועיים .  שחקנה של טלקום בון ,  קיבל ברגע האחרון הצעה מפתיעה מטורונטו

