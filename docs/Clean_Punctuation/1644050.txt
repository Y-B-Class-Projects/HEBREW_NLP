מתלונן נגד הרב אלון : " אני מרחם עליו "
 ארגון ההומואים הדתיים  " חברותא ",  קיים שיחה עם אחד הצעירים שטוענים כי הוטרדו מינית בידי הרב מוטי אלון . " עדיין קשה לי להגדיר או להבין שהייתי קורבן ,  מטרתי למנוע מקרים דומים בעתיד "
 אחד הצעירים שטוענים כי הפכו לכאורה קורבן להטרדה מינית של הרב מוטי אלון ,  תיאר הערב  ( שלישי )  בפני אתר האינטרנט של ארגון  " חברותא ",  מדוע בחר שלא להתלונן במשטרה נגד הרב ומדוע החליט לגולל את טענותיו מעל דפי העיתון .
 ארגון  " חברותא "  הוקם על ידי הומואים דתיים ,  בוגרי ישיבות הסדר ומכינות קדם צבאיות .  הארגון כולל אתר אינטרנט המתעדכן על בסיס שבועי ,  וכן פעילויות ומפגשים חודשיים .
" החלטתי שכן להתראיין ולספר את הסיפור שלי ,  כי אני רואה בכך שליחות ציבורית ",  אמר היום הבחור בניסיון להסביר את חשיפת סיפורו בעיתון  " ידיעות אחרונות ".  לדבריו , " אני לא רוצה להרע לרב אלון ,  אלא להיטיב לו ". 
הצעיר בן ה-29 ,  שהמעשים עליהם סיפר ארעו לדבריו לפני עשור ,  הוסיף כי  " אני לא כועס על הרב ועל מה שעשה לי .  אני גם לא מרגיש שנפגעתי ממנו .  עדיין קשה לי להגדיר או להבין שהייתי 'קורבן' .  אני לא כועס ,  אבל מרחם .  מרחם על הרב ועל המצב אליו הידרדר ". 
בדבריו ניסה הצעיר להסביר ולמנות את הגורמים שהניעו אותו לצאת עם סיפור ההטרדה לתקשורת ולחשוף את הפרטים על הרב המכובד .  לטענתו ,  מטרתו היא  " למנוע הישנות מקרים כאלה בעתיד ולהציל אחרים ,  להבהיר לאנשים שהציונות הדתית לא מכבסת את הכביסה המלוכלכת רק בפנים ,  לחזק את פורום 'תקנה' שרבניו החשובים בעבר מותקפים לאחרונה ,  ולעזור לרב אלון עצמו ,  שנראה לדבריו כי הוא נמצא בהכחשה ".  כמו כן הדגיש הצעיר כי הוועדה פנתה בזמנו ליועץ המשפטי לממשלה .  
את דבריו סיכם הצעיר בגילוי לב : " שנים אני יודע על הפרשה  עדיין אני לא מאמין שכעת היא בחוץ .  לעיני כל .  חשופה ככה .  כמו שאז הייתי חשוף בחדר של הרב ",  אמר .
 לטענת הצעיר ,  המפגשים שלו בעבר עם הרב נערכו משום שהתפתחו בו רגשות הומוסקסואלים והיה זקוק להנחיה . " הגעתי אל הרב להתייעצות לפני יותר מעשר שנים ,  כי היו לי קשיים כנער דתי עם הנטיות המיניות שלי .  במהלך המפגש הוא ייעץ לי ואז הוא התחיל לחבק אותי ולגעת ולשלוח ידיים לגוף שלי ",  אמר . " הוא גרם לי להוריד את החולצה ואחר כך ביקש להוריד את המכנסיים .  אני זוכר שרעדתי כל הזמן והוא אמר לי 'תרגיש בנוח זה בסדר' ". 

מתלונן נגד הרב אלון : " אני מרחם עליו "
 ארגון ההומואים הדתיים  " חברותא ",  קיים שיחה עם אחד הצעירים שטוענים כי הוטרדו מינית בידי הרב מוטי אלון . " עדיין קשה לי להגדיר או להבין שהייתי קורבן ,  מטרתי למנוע מקרים דומים בעתיד "
 
