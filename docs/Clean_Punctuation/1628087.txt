הלך לעולמו איש העסקים ,  אהרון שקד ז"ל - ממייסדי חברת הימורים 888 ומעשירי ישראל
לאחר ההנפקה המוצלחת ,  אמר בזמנו שקד כי  " העושר החדש לא ישנה את חיי ,  ואיני מבין בהימורים "
 אחד המייסדים של חברת ההימורים ברשת 888 ,  אהרון שקד ,  נפטר בגיל 58 בסוף השבוע בעקבות מחלה קשה .  שקד ,  רופא שיניים במקור שבא ממשפחה אמידה מנתניה ,  הפך לאחד האנשים העשירים בארץ יחד עם אחיו מהנדס הכימיה ,  אבי שקד .  השניים הקימו והנפיקו בבורסת לונדות את חברת 888 המפעילה אתרי קזינו מקוונים ובהם casino-on-net.com ,888.com ו-reefclubcasino.com .  בנוסף ,  החברה מפעילה גם אתר פוקר - pacificpoker .  סיפור ההתעשרות הכל התחיל בכנס רופאי שיניים במונטה קרלו ,  שם הבחין אהרון שקד באנשים שנכנסים לקזינו של העיר .  לאחר שובו לארץ ,  החליטו האחים שקד להקים קזינו וירטואלי ברשת האינטרנט .  מאחר ושניהם לא היו מהמרים ולא היה להם ידע בכללים הבסיסיים של משחקי הקזינו ,  נאלצו השניים לבלות בקזינו באילת שם ניסו ,  עם מחברת ביד ,  להבין איך המשחקים עובדים .  ב-95' משכנו האחים שקד את בתיהם ברמת פולג ,  השקיעו את הכספים בהקמת רנדום לוג'יק והקימו את 888 אחזקות ,  מפעילת קזינו האינטרנטי הגדולה בעולם.בספטמבר 2005 הונפקה החברה ,  שבבעלות שני זוגות האחים שקד ובן יצחק ,  בבורסת לונדון .  המרוויחים הגדולים מהנפקת 888 היו אבי ואהרון שקד ,  שהחזיקו לפני ההנפקה ב-70% מהמניות .  הם מכרו מניות בשווי 91.3 מיליון דולר כל אחד ונשארו עם מניות בשווי 267 מיליון דולר כל אחד .  שי ורון בן יצחק ,  שהחזיקו לפני ההנפקה ב-23% מהמניות ,  שילשלו לכיסם בהנפקה 60.8 מיליון דולר ונשארו עם אחזקה של מניות בשווי 178 מיליון דולר.אהרון שקד אמר בראיון לעיתונות הבריטית לאחר ההנפקה המוצלחת כי העושר החדש לא ישנה את חייו ,  שכן כבר יש לו הרבה כסף ,  וכי לא יאכל במסעדות טובות יותר או יקנה מכונית חדשה .  שקד התוודה כי אינו מבין הרבה בהימורים וכי ישתמש ברווחים כדי לממן פעילויות צדקה למען ילדים עניים בישראל .  לא רק קזינו בנוסף לעיסקי הימורים ברשת ,  אהרון שקד ,  האח הפחות מוכר במשפחת שקד ,  הקים חברת השקעות - שקד אחזקות .  החברה עוסקת באיתור והשקעה במיזמים וחברות בתחומים שונים ובליווי מקצועי ובפיתוח עסקי לחברות הפורטפוליו שבניהולה.אחד התחומים האהובים על אהרון שקד היה מגזר התשתיות הירוקות בארץ .  חברת האחזקות שלו השקיעה סכום הקרוב ל-20 מיליון דולר בחברת הקלינטק - השביל הירוק .  החברה הוקמה ב-1997 והיא מבצעת פתרונות ירוקים לתחום השקיה ,  ייצוב קרקע ,  השפכים והמים ,  ושיתופי פעולה אחרים .  בין הפרויקטים שביצעה עד היום נמנים השיקום הנופי של כביש חוצה ישראל ושל כביש 431 ,  פיתוח ותחזוקת נוף קמפוס אוניברסיטת תל אביב ,  וכן השקייה ושיקום נופי של קו נתב"ג - מודיעין של רכבת ישראל.בתקופה האחרונה ,  הגיש איש העסקים אהרון שקד בקשה לרכישת גרעין השליטה בחברת התשתיות הציבורית שטאנג .  החברה עוסקת בביצוע עבודות קבלניות בתחומי ההנדסה האזרחיות ,  ונקלעה לקשיים בתקופה האחרונה .  שקד ,  באמצעות חברת השביל הירוק ,  ביקש לשלם עבור 62% ממניות החברה 8.8 מיליון שקל.בנוסף ,  החזיק אהרון שקד יחד עם בתו טל בכ-15% מהון המניות של חברת כן פייט ביופרמה ,  העוסקת בפיתוח תרופות ואמצעי אבחון רפואיים .  טל שקד מחזיקה בכ-10% ומהווה בעלת עניין בחברה .
 
הלך לעולמו איש העסקים ,  אהרון שקד ז"ל - ממייסדי חברת הימורים 888 ומעשירי ישראל
לאחר ההנפקה המוצלחת ,  אמר בזמנו שקד כי  " העושר החדש לא ישנה את חיי ,  ואיני מבין בהימורים "
 
