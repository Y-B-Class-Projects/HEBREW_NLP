חלונות מובייל ,  הדור הבא
מיקרוסופט חשפה בתערוכת MWC את מערכת ההפעלה הסלולרית החדשה שלה ,  שכוללת חוויות Zune ואקס-בוקס
ענקית התוכנה מיקרוסופט הציגה הערב  ( ב' )  בתערוכת MWC בברצלונה את הדור החדש של חלונות מובייל ,  Windows Phone 7 Series ,  עם תמיכה ב-Xbox Live וחווית המולטימדיה של Zune .
 מנכ"ל החברה ,  סטיב באלמר ,  חשף בתערוכת MWC בברצלונה את Windows Phone Series 7 ,  הגרסה החדשה של מערכת ההפעלה הסלולרית של החברה .  מערכת ההפעלה החדשה כוללת חווית משתמש חדשה לגמרי שמבוססת על  " מרכזים "   ( Hubs )  ,  שמחולקים לנושאים .
 מסך הבית של המערכת בנוי מאריחים ,  שיכולים לשאוב ממגוון היישומים של המכשיר ,  ומשמשים למעשה כוידג'טים חיים ,  עם חיבור לרשת .  הטלפון כולל אפשרות גלילה למטה ושינוי נוח של מיקום האריחים השונים .  
המרכז החברתי  ( People )  ,  כולל גישה לאנשי קשר ,  כולל מספרי טלפון ורשתות חברתיות עם עדכונים חיים ,  בדומה למה שמרבית המתחרים של מיקרוסופט עושים כיום .  מרכז התמונות מאפשר שיתוף קל של תמונות ווידאו עם אתרים ברשת .  המרכז השלישי הוא מרכז Office ,  שכולל יכולת צפיה ועריכה של מסמכי אופיס ,  עם קישור למרכיבים המקוונים של אופיס 2010 ועם מסמכים המקוונים ברשת SharePoint .  מיקרוסופט הרחיבה את החוויה עם יכולת לשלב יישומי צד שלישי כגון פנדורה עם ממשק המולטימדיה .
 שני מרכזים מעניינים במיוחד הם מרכז המוזיקה והוידאו ומרכז המשחקים .  מרכז המוזיקה והוידאו הוא הדבר שרבים חיכו לו במערכת ההפעלה :  שילוב ממשק המולטימדיה המרשים והמוצלח של Zune HD כמרכז המולטימדיה של הטלפון .  
מרכז המשחקים כולל קישור ישיר ל-Xbox Live ,  המערכת האינטרנטית של קונסולת האקס-בוקס 360 .  במרכז המשחקים ניתן לא רק לגשת למשחקי הטלפון ,  כי אם גם לפרופיל אקס-בוקס לייב ,  אוואטר והישגים של השחקן .  כך ניתן גם לשחק ולתקשר עם חברים בעלי חשבון Xbox Live היישר מהטלפון .  
מספר תכונות חומרה משותפות לכל מכשירי מערכת ההפעלה :  שלושה כפתורי חומרה בחזית :  Start ,  Search ו-Back  ( כשכפתור Search מוגדר בהודעה לעיתונות ככפתור בינג )  ,  ומסך מגע קפסטיבי עם יכולות רב מגע .  
יישומים שונים במכשיר מקושרים אחד לשני בדרך שנראית אינטואיטיבית .  הקלקה על כתובת בלוח השנה ,  לדוגמה ,  מעלה את שירות המפות המובנה של המכשיר .  שירות המפות הוא Bing מפות .  במידה רבה ,  ניתן לומר ש-Windows Phone Series 7 היא גרסת מיקרוסופט לאנדרואיד של גוגל .  כפי שאנדרואיד ממוטבת למשתמשים שמשתמשים בשירותי הרשת של גוגל ,  כך ממוטבת סדרה 7 למשתמשי שירותים של מיקרוסופט .  המכשיר עובד עם שירותי בינג ,  Zune ו-Xbox .  ההבדל המשמעותי בין הפלטפורמות הוא שסדרה 7 היא מערכת הפעלה סגורה .  המבחן שבפניו עומדת מיקרוסופט הוא משיכת מפתחים ליצור יישומי צד שלישי למערכת ההפעלה החדשה .  
מכשירים ראשונים עם מערכת ההפעלה יושקו  " עד תקופת החגים "   ( כלומר ,  נובמבר-דצמבר )  2010 .  בין היצרניות שייצרו מכשירי סדרה 7 נכללות HTC ,  LG ,  סמסונג ,  סוני אריקסון ועוד .
 הכתב הינו אורח חברת מוטורולה בתערוכה .
 
חלונות מובייל ,  הדור הבא
מיקרוסופט חשפה בתערוכת MWC את מערכת ההפעלה הסלולרית החדשה שלה ,  שכוללת חוויות Zune ואקס-בוקס

