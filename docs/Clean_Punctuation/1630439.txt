המצפן השבועי של מיטב :  מתכוננים להעלאת ריבית
אייכל : " אמנם המרווח הפיננסי צפוי לעלות כאשר הריבית הרשמית תעלה ,  אך עדיין מוקדם לקבוע האם גורם זה יאפיל על הקשיים אשר יגרמו מעליית הריבית "
 המחזור הכלכלי תומך באיגרות החוב המסוכנותשיעור מקרי חדלות הפירעון בקבוצת ה-high yield צפוי לרדת מרמה של כ-13% בשנת 2009 לכדי 4% עד 5% בשנת 2010.השיפור בנזילות ,  היכולת למכור חוב ומעל לכל המחזור הכלכלי ואספקת הנזילות על ידי הממשלה  ( government-sponsored liquidity )  אשר עומדת ברקע ההתאוששות הנוכחית ,  יביאו לכדי ירידה משמעותית בשיעור חדלות הפירעון של חוב קונצרני ברמה ספקולטיבית high yield ,  לעומת רמתו בשנת 2009.יתר על כן ,  לאור התבטאויות של גורמים רשמיים בבנק המרכזי האמריקאי וגם של יו"ר מועצת הנגידים ,  ברור כי ב-fed ימשיכו לתמוך בפעילות הכלכלית בכל 2010 .  על כן ,  מחיר הכסף יישאר נמוך למדי ויאפשר רכישת חוב חדש או את גלגולו ,  בצורה נוחה למדי.לפיכך ,  לאור העובדה כי פערי התשואה של איגרות החוב הקונצרניות האיכותיות מזו של ממשלת ארה"ב כבר הגיעו לרמה נמוכה למדי ,  כפי הנראה ,  יהיה ניתן ליהנות מצמצום בפערי התשואה רק באיגרות החוב שלהן רמת דירוג בינונית ומטה ,  כאשר ברקע רמת הסיכון שבהן פחתה משמעותית.דו"ח תעסוקה לחודש אחרון לשנת 2009 - בהתאם לציפיותביום ו' האחרון פורסם דו"ח התעסוקה האחרון לעשור הראשון של המאה ה-21 ,  ובקצרה לחודש דצמבר .  בדו"ח החודשי עלו ,  בין היתר ,  הדברים הבאים :( 1 ) 	הכלכלה האמריקאית גרעה בחודש דצמבר 85 אלף מקומות תעסוקה .  זאת ,  לאחר עלייה של 4 אלפים במספר מקומות התעסוקה בחודש נובמבר  ( עדכון מעלה של 8 אלפים ,  לעומת הדיווח בחודש הקודם ) .נציין ,  כי מאז שהחל המיתון בחודש דצמבר 2007 גרע שוק העבודה האמריקאי יותר מ-7.2 מיליון משרות.ב-12 החודשים האחרונים גרע שוק העבודה האמריקאי 4.2 מיליון משרות ,  לעומת קצב של 5.5 מיליון משרות באמצע 2009 .( 2 ) 	הענפים היצרניים איבדו 81 אלף משרות .  ענף התעשייה איבד 27 אלף משרות .  ענפי השירותים  ( הפיננסים כלולים בתחום זה )  גרעו 4 אלף משרות בלבד ,  כאשר השירותים העסקיים יצרו 50 אלף מקומות תעסוקה .  ענף החינוך ושירותי הבריאות ייצר גם הוא 35 אלף מקומות בחודש הנסקר .( 3 ) 	שיעור האבטלה נותר ,  זה החודש השני ברציפות ללא שינוי ברמה של 10.0% .  מספר המובטלים עמד על 15.3 מיליון אזרחים .( 4 ) 	שעות העבודה השבועיות נותרו ללא שינוי ברמה של 33.2 .( 5 ) 	השכר לשעה עלה ב-0.2% ,  בדומה לצפי ובדומה לשיעור השינוי בחודש שעבר.ייתכן ,  כי הדו"ח המפתיע של החודש שעבר יצק אופטימיות יתרה בקרב המשקיעים .  לכן ,  דו"ח תעסוקה זה התקבל בצורה פסימית למדי בשוק .  לכך יש להוסיף את העובדה כי הצפי היה לאי-שינוי במספר המועסקים במשק ולא לגריעה של 85 אלף מקומות תעסוקה .  וכך ,  התגובה הראשונית הייתה כאשר ה-ust ל-10 שנים רשמה ירידת תשואה לפדיון של 7 נ"ב מ-3.84% ,  לכדי 3.77% נ"ב ." עם זאת ",  אומר רון אייכל ,  כלכלן ואסטרטג ראשי במיטב בית השקעות , " לדעתנו הדיווח אינו פסימי במיוחד והוא ממחיש ,  בצורה טובה למדי ,  את תהליך ההתאוששות המאפיין את המשק האמריקאי בתקופה זו ".  בהמשך יום המסחר התשואה לפדיון ב-ust ל-10 שנים טיפסה חזרה לרמה של 3.83% .  כלומר ,  השפעת הדו"ח על השוק הייתה זניחה.נציין ,  כי תחזית השוק לשיעור האבטלה לשנה וחצי הקרובות היא פסימית למדי .  לפיה ,  בשלהי 2010 יגיע שיעור האבטלה לכדי 9.7% ובאמצע 2011 ירד לכדי 9.25% .  תחזית זו משולבת עם צפי לצמיחה רבעונית בטווח של 2.75% עד 2.9% עד הרבע הראשון של 2011 וריבית של 0.75% בשלהי 2010.כלומר ,  להערכת כלכלני מיטב בית השקעות ,  הפוטנציאל להפתעה חיובית ביחס לקונצנזוס היא גבוהה למדי.הבנק המרכזי האמריקאי מזהיר את הבנקים מפני קשיים בסביבה של ריבית עולההשבוע ,  מספר רשויות רגולטוריות אמריקאיות ,  וביניהן הבנק המרכזי וגם ה-fdic ,  פרסמו הודעה לעיתונות ,  לפיה על הבנקים המסחריים להתגונן מפני הפסדים אשר עלולים להיווצר להם לאחר סיומה של תקופה בה רמת הריבית היא בשפל של כל הזמנים.כידוע ,  הריבית הנמוכה עזרה לגופים אלו לגייס הון במחירי שפל של כל הזמנים .  כעת ,  התנאים עלולים להשתנות לרעה ולפיכך עלות גיוס הכסף צפויה להאמיר.ניתן להניח כי בקרב הרגולטור האמריקאי קיים חשש שהדיווחים הכספיים האחרונים של תעשיית הבנקאות שהיו טובים למדי אינם חסינה מפני עליית הריבית וכלל לא בטוח שהרווחים שדווח עליהם יישארו איתנים גם ב-2010.לדוגמא ,  אחת הבעיות שעלולות להיווצר היא מאחזקה של הבנקים בנכסים פיננסיים ,  כגון cdo's למיניהם שרגישים בצורה הפוכה לרמת הריבית .  כלומר ,  עלייה בריבית עלולה להביא לכדי הפסדים שהיקפם כלל לא ברור.במיטב סבורים כי אמנם ,  המרווח הפיננסי צפוי לעלות כאשר הריבית הרשמית תעלה ,  אך עדיין מוקדם לקבוע האם גורם זה יאפיל על הקשיים אשר יגרמו מעליית הריבית.נציין ,  כי כבר מספר אישים בעלי זכות הצבעה להחלטת הריבית ב-fed טוענים זה מספר שבועות שעל הבנק המרכזי להתחיל ולחשוב על היום שאחרי הריבית האפסית .  לדוגמא ,  נשיא שלוחת ה-fed של קנזס ,  תומס הוניג ,  אמר השבוע כי  " מוטב להעלות את הריבית מוקדם מאשר מאוחר ,  כאשר היעד הוא להגיע לרמת ריבית שבין 3.5% לכדי 4.5% ". 

המצפן השבועי של מיטב :  מתכוננים להעלאת ריבית
אייכל : " אמנם המרווח הפיננסי צפוי לעלות כאשר הריבית הרשמית תעלה ,  אך עדיין מוקדם לקבוע האם גורם זה יאפיל על הקשיים אשר יגרמו מעליית הריבית "
 
