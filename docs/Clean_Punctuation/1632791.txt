תרומות שיא של 10 מיליון דולר לנפגעי רעידת האדמה בהאיטי באמצעות הודעות טקסט בסלולר בארה"ב
טוויטר ,  פייסבוק ,  גוגל ומיקרוסופט תרמו או מסייעות בגיוס תרומות בהיקף של מיליוני דולרים
מבצעי גיוס התרומות המשודרים בטלוויזיה עשויים להימשך שעות ארוכות .  אולם מבצע גיוס התרומות של ארגון הצלב האדום למען נפגעי רעידת האדמה בהאיטי היה קצר מספיק אפילו עבור אתר המיקרובלוגינג טוויטר : " שלחו הודעת טקסט של המילה האיטי כדי לתרום 10 דולר לסיוע של הצלב האדום ".  בעקבות רעידת האדמה בהאיטי ,  רבים בארה"ב תרמו כסף לנפגעים באמצעות הודעות טקסט בטלפון הסלולרי .  רבים גם מפיצים בקשות לגיוס תרומות באתרים דוגמת טוויטר ופייסבוק.ארגון הצלב האדום האמריקאי ,  אשר מגייס תרומות למען הנפגעים באמצעות טלפונים סלולרים בעזרת החברה mgive ,  גייס יותר מעשרה מיליון דולר באמצעות הודעות טקסט נכון ליום שבת . " יש היענות עצומה לגיוס הנוכחי ",  אמר וונדי הרמן ,  האחראי על תחום המדיה החברתית בצלב האדום . " זו דרך כל כך קשה לתרום ולגייס תרומות באמצעות אתרי רשתות חברתיות באינטרנט ".  התרומות באמצעות טלפונים סלולרים מהוות חלק מזינוק בהיקף התרומות לנפגעי רעידת האדמה .  הצלב האדום קיבל עד יום חמישי תרומות בסך 35 מיליון דולר ,  יותר מהסכומים שנתרמו בתקופה המקבילה לאחר סופת ההוריקן קתרינה והצונאמי באוקיינוס ההודי .  המגזר העסקי התגייס אף הוא למאמץ :  גוגל התחייבה לתרום מיליון דולר ,  ומיקרוסופט הבטיחה תרומות בסך 1.25 מיליון דולר . " כאשר משהו כזה מתרחש ,  זה מאוד מתסכל ,  משום שאין הרבה שאפשר לעשות .  לפחות זה סוג של מחווה ",  אמרה יועצת המדיה לורה פיטון ,  המגייסת תרומות לצדקה באתר טוויטר .  ארגון הצלב האדום צופה כי התרומות שיועברו לנפגעי רעידת האדמה בהאיטי באמצעים מסורתיים יותר - שליחת המחאה או באמצעות תרומה באינטרנט - עדיין יעלו בהרבה על היקף התרומות באמצעות הודעות טקסט .  אולם מבצע גיוס התרומות באמצעות הטלפונים הסלולרים מגיע לקהלים שיתכן שלא היו נחלצים למאמץ לולא כן .  הצלב האדום כבר קיים בעבר מבצעי תרומות בהודעות טקסט ,  כאשר הסכום הגדול ביותר שגויס עד כה במצבע כזה היה 190 אלף דולר ,  לאחר סופת ההוריקן אייק בשנת 2008 .  אולם אף אחד מהמבצעים לא הצליח כמו האיטי .  עם זאת ,  למרות שנדרשת דקה בלבד כדי לתרום באמצעות הודעת טקסט ,  העברת הכסף עצמו לארגון הסיוע עלולה לקחת זמן . " הדבר שאנשים לא מבינים הוא שיכולים לחלוף עד 90 ימים לפני שהכסף מגיע בפועל לארגון הצדקה ",  אמר נשיא הלשכה לעסקים טובים יותר  ( better business bureau )  ,  ארט טיילור . " אנחנו מייעצים לאנשים שתרמו עשרה דולרים באמצעות הודעת טקסט ,  לתרום באופן ישיר לארגונים באתרי האינטרנט שלהם ". 

תרומות שיא של 10 מיליון דולר לנפגעי רעידת האדמה בהאיטי באמצעות הודעות טקסט בסלולר בארה"ב
טוויטר ,  פייסבוק ,  גוגל ומיקרוסופט תרמו או מסייעות בגיוס תרומות בהיקף של מיליוני דולרים

