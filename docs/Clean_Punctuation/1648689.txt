נפתח הליך הדחתו של יו"ר רשות החשמל 
שרי האוצר והתשתיות שיגרו אל אמנון שפירה מכתב שימוע לקראת פיטוריו .  לנדאו סבור ששפירה הסתיר ממנו את כוונתו להוריד את תעריף החשמל בכ-10% .  שפירה  " בוחן את צעדיו "
  >  >  חודש לאחר שיו"ר רשות החשמל ,  אמנון שפירה ,  נקרא להתפטר ,  הופכים הליכי הדחתו לרשמיים :  שר התשתיות עוזי לנדאו ושר האוצר יובל שטייניץ שיגרו אתמול אל שפירה את מכתב השימוע לקראת הדחתו .   השרים העלו שלושה נימוקים לפתיחה בהליכי ההדחה :  התנהלות שאינה הולמת פקיד ציבור ,  ניהול לקוי לכאורה של רשות החשמל ואי-ביצוע מדיניות הממשלה והשר הממונה  ( שר התשתיות )  .  שפירה התבקש להשיב על הטענות נגדו בתוך שבוע ,  ואז צפוי להתחיל הליך ההדחה .  זאת ,  דרך דיון במליאת רשות החשמל ואישור המהלך בממשלה .  לשפירה שמורה הזכות לערור על ההדחה בפני נציבות שירות המדינה ,  אך לא מן הנמנע כי יבחר לפרוש מן התפקיד קודם אישור ההדחה .  מרשות החשמל נמסר אתמול כי מכתב השרים התקבל וכי היו"ר  " בוחן את צעדיו ".  לפני חודש זועזע ענף האנרגיה לאחר שלנדאו זימן אליו את שפירה הודיע לו כי איבד את האמון בו ,  וקרא לו  " להסיק מסקנות ".  זאת ,  נמסר מלשכת השר , " על רקע שורה ארוכה של כשלים בעבודה בין הממשלה לרשות ,  שכתוצאה מהם נגרם נזק למשק החשמל ".  ההחלטה על ההדחה התקבלה לאחר הפרסום ב-themarker לפיו בכוונת הרשות להוזיל את תעריפי החשמל בכ-%10% ,  כאשר לטענת לנדאו ,  הוסתרה ממנו כוונה זו במכוון .  בנוסף ,  שררו בין השניים יחסים מתוחים סביב שורת מחלוקות מקצועיות נוספות שנגעו בממשק הבעייתי שבין סמכויות משרד התשתיות לאלה של רשות החשמל .  ההדחה נדרשה באישור שר האוצר ,  שהשהה עד כה את הכרעתו בעניין ,  וחתם על טופסי השימוע רק באחרונה .  אין זו הפעם הראשונה שבה נעשה ניסיון להדיח את שפירה ;  שר התשתיות הקודם ,  בנימין  ( פואד )  בן-אליעזר ,  ניסה אף הוא להדיח את שפירה על רקע מערכת יחסים עכורה .
 
נפתח הליך הדחתו של יו"ר רשות החשמל 
שרי האוצר והתשתיות שיגרו אל אמנון שפירה מכתב שימוע לקראת פיטוריו .  לנדאו סבור ששפירה הסתיר ממנו את כוונתו להוריד את תעריף החשמל בכ-10% .  שפירה  " בוחן את צעדיו "
 
