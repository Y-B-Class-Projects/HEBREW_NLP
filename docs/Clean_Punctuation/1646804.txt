נחתם הסכם הפסקת אש עם מורדים בדרפור
בצעד חשוב לקראת הסכם שלום בדרפור ,  חתמה ממשלת סודן על הסכם הפסקת אש עם קבוצת המורדים הגדולה באזור .  מנהיג המורדים : " הדרך לשלום זקוקה עדיין להרבה סבלנות "
  ( צילום :  רויטרס ,  עריכת וידאו :  יאיר דניאל ,  קריינות :  אילן שניג ) 
נשיא סודן עומר אל-באשיר חתם אמש  ( שלישי )  על הסכם הפסקת אש עם קבוצת המורדים העיקרית בדרפור ,  התנועה לצדק ושוויון  ( JEM )  .  הסכם הפסקת האש אמור להוות מסגרת להסכם שלום רחב יותר .  ההסכם נתפס כצעד חשוב לקראת שלום באזור רווי הקרבות ,  למרות שארגוני מורדים אחרים עדיין מסרבים לנהל משא ומתן עם חרטום .
 האמיר של קטאר שייח חאמד בין כאליפה אל-תמאני ,  שארצו נתנה חסות לשיחות בין הצדדים ,  אמר כי קטאר תתרום מיליארד דולר למימון השיקום בסודן .  ארגון המורדים JEM הודיע כי פתח בהפסקת אש החל מהלילה .  מנהיג הארגון ,  חאליל איברהים ,  אמר כי ההסכם הוא  " צעד חשוב מאוד ",  אך הוסיף : " הדרך לשלום זקוקה עדיין להרבה סבלנות וויתורים כנים של שני הצדדים ".  
על פי ההסכם השלום ,  שאמור להביא לסיום הלחימה במערב סודן ,  JEM תהפוך למפלגה ונציגיה יקבלו תפקידים  " בכל רמות הממשל ".  זוהי הפעם הראשונה שממשלת סודן מביעה נכונות לחלוק את השלטון עם יריביהם המרים ,  אך הצעד גם עלול לעורר עוינות מצד בעלות בריתה הנוכחיים ,  לקראת הבחירות באפריל .  אם הפסקת האש תכובד ,  היא תקל מאוד על ממשלתו של אל-באשיר ,  ותחזק את כוחו של הצפון מול הדרום .  
חברי הארגון הביעו ספק ביכולת לגבש את הסכם השלום עד ה-15 במרץ ,  כפי שסוכם בהסכם המסגרת . " אנו פועלים לעמוד במועד שנקבע ,  אבל זה ,  בפני עצמו ,  אינו תנאי הכרחי ",  אמר אחמד טוגוד ,  ראש צוות המשא ומתן של JEM . " אנחנו מנסים להתקדם ,  לפחות .  עבר הרבה זמן מאז שהיו לנו שיחות ישירות עם הממשלה .  אנו מאמינים שזה הזמן המתאים להתחיל ".  בשנה שעברה נפגשו הצדדים בדוחא כדי להגיע להסכמה על צעדים בוני אמון שיסללו את הדרך להסכם המסגרת ,  ומאוחר יותר ,  לשיחות שלום .  אולם התהליך הואט לאחר ש- JEM האשים את הממשלה בכך שלא מילאה את חלקה בצעדים שהוסכם עליהם ,  כולל שחרור חבריו שנאסרו .  
מזכ"ל האו"ם באן קי-מון פרסם הודעה בה הוא מברך על ההסכם ורואה בו  " צעד חשוב לקראת הסכם שלום כולל ומקיף למען דרפור ,  שיתייחס בכל הסיבות של הקונפליקט והחששות של כל הקהילות בדרפור ". 

נחתם הסכם הפסקת אש עם מורדים בדרפור
בצעד חשוב לקראת הסכם שלום בדרפור ,  חתמה ממשלת סודן על הסכם הפסקת אש עם קבוצת המורדים הגדולה באזור .  מנהיג המורדים : " הדרך לשלום זקוקה עדיין להרבה סבלנות "
 
