בלאן : " צריכים לשכוח מההפסד כמה שיותר מהר "
 מאמן בורדו מקווה שההפסד למארסיי לא ישפיע לקראת ליון .  דשאן : " היינו מרוכזים ".  ליגה :  ניצחון לפ.ס.ז' ,  הפסד למונפלייה
17 שנים המתינו בסבלנות במארסיי עד שיגיע תואר .  והנה ,  בשבת חגגה הקבוצה הצנועה ,  שמדורגת חמישית בטבלת הליגה הצרפתית ,  את גביע הליגה הצרפתי אחרי ניצחון על בורדו האלופה 1:3 .  רגע לפני המשחק נגד ליון ברבע גמר ליגת האלופות ,  סופגים שחקניו של לורן בלאן אכזבה אחרי משחק שהתוצאה בו הייתה 0:0 עד הדקה ה-61 .
 אלא שסולימאן דיווארה שבר את הבצורת עם שער יתרון למארסיי ,  מתיו ולבאונה הכפיל בדקה ה-70 ובדקה ה-77 כבש מתיו שאלמה שער עצמי שהשלים שלישייה .  לודוביק סאנה הצליח רק לצמק חמש דקות לסיום . " במחצית הראשונה המשחק היה מאוזן ",  סיכם לורן בלאן את המשחק . " ידענו שמארסיי תשחק משחק פיזי .  הם היו מסוכנים בחלקים מסוימים .  למארסיי היה מגיע לזכות ".  על האפשרות שההפסד ישפיע גם בליגת האלופות ,  אמר בלאן : " אנחנו צריכים לשכוח מהאכזבה הזו מהר ככל האפשר .  היה צורך בביצוע שינויים תוך בשל המחשבה על יום שלישי .  נראה ביום שלישי אם צדקתי ". 
דידייה דשאן ,  שחגג את הגביע עם מארסיי ,  אמר : " זו שמחה אדירה לכולנו .  הגביע הזה מוקדש לשחקנים ,  אבל גם לאנשים שעוקבים אחרי מארסיי בהדיקות ".  דשאן ניסה להסביר מה עבד הפעם דווקא מול בורדו ,  ואמר : " כל אחד מנסה להכין תוכנית ואם זה עובד ,  המאמן מקבל תשבוחות .  אם לא ,  הוא עובר חקירה .  הקבוצה הייתה מרוכזת ורגועה .  זה היה בלתי אפשרי שנרצה את התואר פחות מבורדו .  זו לא הייתה ההופעה הכי טובה שלנו ,  אבל הגיע לנו לנצח .  זה נותן לנו ביטחון לשאר עשרת המשחקים ". 
בזמן ששחקני ואוהדי מארסיי חגגו ברחבי העיר את התואר הראשון זה 17 שנים ,  הליגה המשיכה במשחקי המחזור ה-30 .  פריס סן ז'רמן ,  יריבתה העוינת של מארסיי ,  התנחמה בניצחון 0:3 על בולון ,  במשחק השלישי ברציפות של הקבוצה שנערך ללא קהל .  ההרכב ההתקפי של המקומיים נשא פרי עם שער של סטפן ססניון בדקה ה-27 .  בקארי סומארה הורחק בחלוף שתי דקות וגיום הוארו נעץ את השני מהנקודה הלבנה בדקה ה-35 .  מתיאה קזמן ,  שהכשלה עליו הובילה לפנדל ,  חג את הראשון שלו העונה בדקה ה-80 .
 ההצגה של המחזור הגיעה מנאנסי ,  שם הקבוצה המקומית השפילה 1:5 את לאנס .  איסיאר דיה כיכב עם שלושער תוך 18 דקות  ( 43 ,  45 ו-61 )  וגם יוסוף חאג'י  ( 60 )  ופסקל ברנגר  ( 68 )  השתתפו בחגיגה ,  כשעיסאם ג'מע צימק בפנדל  ( 90 )  .  לוריין לא הייתה רחוקה מנאנסי ,  עם 0:4 גדול על סנט אטיין האומללה .  מורגן אמלפיטאנו  ( 35 )  צמד של קווין גמיירו  ( 38 ו-73 )  והארגנטינאי סבסטיאן דוברבייר  ( 48 )  הבקיעו .
 בורדו קיבלה לפחות בשורות טובות מהמעידה של השנייה בטבלה ,  מונפלייה ,  שהובסה 4:1 במגרשה של ליל ,  שמצידה עלתה למקום הרביעי והיא רק שתי נקודות מהפסגה .  אדן הזארד הנפלא בישל לז'רביניו בדקה ה-17 ,  אבל סולימאן קמארה הסנגלי איזן בדקה ה-46 .  ליל לא נבהלה ,  ובדקה ה-54 יוהאן קבאיי דייק מהנקודה הלבנה והחזיר את היתרון ,  כשארבע דקות לאחר מכן הזארד הרשים בעוד מבצע נהדר ופייר אלן פראו מצא את הרשת .  הבלגי הצעיר היה חתום על בישול נוסף בדקה ה-79 ,  כשהמחליף לארסן טורה ,  אחרי שתי דקות על המגרש ,  חתם את התוצאה .
 משחקים נוספים :  
טולוז - ניס 2:0לניס :  אנתוני מונייה  ( 41 )  ,  אריק מולונגי  ( 84 ) 
לה מאן - ראן 3:1ללה מאן :  מתיו דוסבי  ( 58 )  .  לראן :  איסמעיל באנגורה  ( 51 בפנדל )  ,  ג'ימי בריאן  ( 74 ו-86 ) 

בלאן : " צריכים לשכוח מההפסד כמה שיותר מהר "
 מאמן בורדו מקווה שההפסד למארסיי לא ישפיע לקראת ליון .  דשאן : " היינו מרוכזים ".  ליגה :  ניצחון לפ.ס.ז' ,  הפסד למונפלייה

