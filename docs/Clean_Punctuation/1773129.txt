מויס : " גרנט עשה עבודה טובה בכל מקום בו עבד "
 מנג'ר אברטון ,  שיפגוש הערב  ( 19:30 ,  ספורט1 )  את ווסטהאם ,  החמיא לעמיתו הישראלי : " הוא קיבל קבוצה בסיטואציה קשה "
 ניצחון החוץ על פולהאם  ( 1:3 )  הוריד הרבה לחץ מאברהם גרנט .  ווסטהאם שלו ברחה מהמקום האחרון והדיווחים על מעמדו המעורער שככו .  הערב  ( שלישי ,  19:30 ,  שידור חי בספורט1 וספורט1 HD )  יארחו הפטישים את אברטון בתקווה להמשיך את מסע ההיחלצות מהתחתית .  הטופיז ,  אגב ,  ניצחו בכל אחד מארבעת הביקורים האחרונים שלהם באפטון פארק .  
דיוויד מויס ,  מנג'ר אברטון ,  בחר לפני המשחק לחזק את גרנט : " אני מכיר את אברהם וחושב שהוא עשה עבודה טובה בכל המועדונים בהם עבד .  הוא עושה עבודה טובה כשלקח את צ'לסי וגם בפורטסמות .  המשרה בווסטהאם היא קשה .  הוא קיבל את הקבוצה במצב שלא פשוט להפוך אותו .  אני מקווה שהוא יצליח ,  כמובן אחרי שננצח אותם ".  
מויס התייחס לגל הפרסומים נגד גרנט בתקשורת האנגלית : " כל יום מישהו אחר אומר שהוא לא צריך להיות בתפקיד ,  אבל גרנט התייחס לזה יפה .  הוא יודע שיש לו תפקיד קשה והוא מבצע אותו עם הרבה כבוד ". 
ועוד בווסטהאם .  על פי דיווח ב"דיילי מייל "  מנצ'סטר סיטי אישרה למגן ווין ברידג' לנהל מגעים עם הפטישים .  ברידג' פתח רק פעם אחת העונה ולא נמצא בתוכניות של רוברטו מאנצ'יני .  בסיטי מוכנים לשחרר אותו בהשאלה ו-ווסטהאם ,  שזקוקה למגן שמאלי ,  הוזכרה בעבר כמעוניינת בשירותיו .
 
מויס : " גרנט עשה עבודה טובה בכל מקום בו עבד "
 מנג'ר אברטון ,  שיפגוש הערב  ( 19:30 ,  ספורט1 )  את ווסטהאם ,  החמיא לעמיתו הישראלי : " הוא קיבל קבוצה בסיטואציה קשה "
 
