פייסבוק מציגה עלייה לצד ירידה
פייסבוק אמנם עברה את גוגל כאתר הנצפה ביותר בארה"ב ,  אך נתונים עדכניים מראים על ירידה בתנועה אליה
לצד נתונים חדשים המעידים על כך שפייסבוק הצליחה לעבור את גוגל ,  המכשלה האחרונה בדרך להיותה האתר הפופולרי ביותר בארצות הברית ,  מתפרסמים היום נתונים נוספים המצביעים דווקא על ירידה בכניסות לרשת החברתית ,  וכן למתחרותיה .  הגארדיין הבריטי מספר שחברת המדידה compete.com פרסמה נתונים לפיהם התנועה לפייסבוק ירדה בפברואר ב-4.32% וכי התנועה בטוויטר ירדה ב-9.63% .  גם הרשת החברתית-עסקית LinkedIn צונחת  ( 8.3% )  ומיי-ספייס ,  כהרגלה ,  מספקת את הנתונים העגומים ביותר  עם ירידה של 11.5% במספר המבקרים הייחודיים .
 אמש פורסם כי חברת המחקר HitWise פרסמה דו"ח לפיו כ-7% מכלל הגלישה ברשת בארצות הברית היא לפייסבוק ,  מעט יותר מהכניסה לגוגל  מה ששם את הרשת החברתית לראשונה בראש הטבלה .  עם זאת ,  כאשר מחברים את גולשי אתרי התוכן של יאהו יחד עם גולשי שירות הדואר שלה  עוברת החברה את מתחריה וניצבת ,  למעשה ,  במקום הראשון .
 בגארדיין מביעים תמיהה על נתוני הירידה של פייסבוק ,  ומציינים כי קיימים קשיים רבים למדוד נכון נתונים מסוג זה .  בשירות טוויטר ,  למשל ,  משתמשים רבים דרך תוכנות צד-שלישי המותקנות במחשביהם ובטלפונים סלולריים  וכניסות אלו לא נספרות בסקר .  גם העובדה שצורת המדידה היא חישוב של משתמשים המתקינים במחשביהם סרגלי כלים המאפשרים סטטיסטיקה ,  הופכת את המדגם ללא בהכרח מדויק . " פברואר הוא חודש קצר ומזג האויר בו היה קשה  מה שאולי גרם לרבים להחסיר מהעבודה ,  וכך גם להימנע משימוש בפייסבוק שם ",  מעריכים בגארדיין .  Compete.com ,  מצידה ,  מגינה על תקפות נתוניה באומרה שהיא עושה סקר רחב המבוסס על יותר משני מיליון משתמשי אינטרנט בארצות הברית ,  ושהיא בטוחה שתוצאותיה אמינות ומייצגות .
 
פייסבוק מציגה עלייה לצד ירידה
פייסבוק אמנם עברה את גוגל כאתר הנצפה ביותר בארה"ב ,  אך נתונים עדכניים מראים על ירידה בתנועה אליה

