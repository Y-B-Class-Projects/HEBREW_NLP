מיזוג נוסף בתעשיית המשקאות החריפים :  הייניקן תרכוש את FEMSA המקסיקנית תמורת 3.8 מיליארד יורו
רכישת FEMSA תאפשר להייניקן להגדיל את דריסת הרגל בשווקים מתעוררים ,  על רקע ירידה במכירות באירופה
יצרנית הבירה ההולנדית הייניקן הודיעה היום כי תרכוש את מבשלת הבירה המקסיקנית femsa תמורת 3.8 מיליארד יורו  ( 5.4 מיליארד דולר )  ,  במטרה להגדיל את דריסת הרגל שלה בשוק המקסיקני והברזילאי.העסקה בין הייניקן ל-femsa ,  שתורכב כולה ממניות ,  מוערכת ב-5.3 מיליארד יורו  ( 7.6 מיליארד דולר )  ,  כולל התחייבויות פנסיה וחובות .  femsa תחזיק ב-20% ממניות הייניקן במסגרת העסקה ותזכה למנות שני נציגים מטעמה לדירקטוריון החברה .  מניית הייניקן עולה כעת ב-3.2%.על רקע גל של מיזוגים בתעשיית האלכוהול ,  גם חברות נוספות הביעו עניין קודם לכן ברכישת femsa ,  בהן יצרנית הבירה הבריטית סאב-מילר ,  שמנהלת פעילות נרחבת באמריקה הלטינית .  עם זאת ,  סאב-מילר פרשה מהמרוץ בחודש שעבר.הייניקן היא יצרנית הבירה השלישית בגודלה בעולם ,  אחרי אנהויזר בוש-אינבב וסאב ,  עם יותר מ-170 מותגים ,  בהם הייניקן ואמסטל .  רכישת femsa תאפשר לחברה לחדור לשווקים מתעוררים גדולים כמו מקסיקו וברזיל בכדי לפצות על הירידה בהכנסות בשווקים בוגרים יותר במערב אירופה .  המכירה להייניקן תעזור ל-femsa לשפר את מאמצי השיווק שלה במקסיקו ,  שבה איבדה נתח שוק בשני העשורים האחרונים לטובת היריבה הגדולה יותר גרופו מודלו ,  שבה מחזיקה אנהויזר בוש-אינבב בנתח של 50% .
 
מיזוג נוסף בתעשיית המשקאות החריפים :  הייניקן תרכוש את FEMSA המקסיקנית תמורת 3.8 מיליארד יורו
רכישת FEMSA תאפשר להייניקן להגדיל את דריסת הרגל בשווקים מתעוררים ,  על רקע ירידה במכירות באירופה

