סרקוזי הביע שאט נפש מחילול הקברים בצרפת
הנשיא הצרפתי גינה את חילול הקברים אתמול בבית הקברות היהודי בעיר שטרסבורג .  לדבריו ,  המעשה  " בלתי נסבל ,  והינו ביטוי לגזענות נתעבת "
 נשיא צרפת ניקולא סקרוזי הביע היום  ( חמישי )  שאט נפש מחילול בית הקברות היהודי קרוננבורג בעיר שטרסבורג אתמול .  הנשיא גינה בחריפות את המעשה ה"בלתי נסבל ,  שהינו ביטוי לגזענות נתעבת ".  לדברי שגרירות צרפת בישראל , " ביום זה ,  שבו מציינים 65 שנה לשחרור מחנה אושוויץ-בירקנאו ואת יום הזיכרון הבינלאומי לקורבנות השואה ,  מבקש הנשיא לשלוח לקהילה היהודית בצרפת מסר של תמיכה ושל אהדה .  הוא מקווה שמבצעי מעשי החילול יאותרו במהירות האפשרית וייענשו בכל חומר הדין ". 
אתמול חולל בית העלמין היהודי בשטרסבורג ,  ועל הקברים בו רוססו צלבי קרס והכיתוב  " יהודים החוצה ".  המעשה נחשף בפניהם של חברי המשלחת הישראלית למועצת אירופה שהתכנסה במקום ,  חברי הכנסת שלמה מולה  ( קדימה )  ואמנון כהן  ( ש"ס )  .  מולה סיפר לוואלה !  חדשות כי מיד בתום טקס יום הזיכרון הבינלאומי לשואה ,  חברי הקהילה היהודית במקום סיפרו לחברי הכנסת על המעשה .  לדברי מולה , " מיד חשנו למקום וגילינו עשרות קברים מנותצים ,  צלבי-קרס בכל מקום ,  פשוט הרס מוחלט ". 
המשטרה המקומית סגרה את בית העלמין וערכה חקירה לאיתור העומדים מאחורי המעשה .  ח"כ מולה סיפר כי המראה שנגלה לעיניו  " היה מזעזע .  זהו פשע מתועב .  דווקא ביום בו אירופה מציינת את זכר השואה ועשרות חברי פרלמנט מכל רחבי אירופה נוכחים בטקס הזיכרון ,  אנו מקבלים תזכורת חיה לכך שהאנטישמיות קיימת ולא מתה ,  וכי הניאו נאצים נמצאים בכל מקום ובכל פינה ".  מולה הוסיף וקרא למנהיגי אירופה ולמדינות העולם  " לחוקק חוקים נגד גילויים אנטישמיים ולאכוף אותם בחומרה רבה ". 

סרקוזי הביע שאט נפש מחילול הקברים בצרפת
הנשיא הצרפתי גינה את חילול הקברים אתמול בבית הקברות היהודי בעיר שטרסבורג .  לדבריו ,  המעשה  " בלתי נסבל ,  והינו ביטוי לגזענות נתעבת "
 
