לפרוץ את גבולות העיצוב
מחפשים השראה ?  הנה כמה בלוגים שמציעים אותה בנדיבות
בעשור האחרון שולטת מגמה של עיצוב רב תחומי :  מעצבי אופנה שמעצבים רהיטים ,  אדריכלים שמעצבים כלי אוכל ,  מעצבי פנים שמעצבים תכשיטים - והרשימה עוד ארוכה .  הבלוגים המוקדשים לתרבות העיצוב עוסקים בתחום הרחב שבין עיצוב לסגנון חיים ,  ומשמשים מקור השראה לכל תחום .  thecoolhunter.net/architecture בלוג השראה קלאסי ,  הסוקר את כל תחומי העיצוב ,  מציג את מיטב עבודות העיצוב העדכניות ומקושר לאתר fashion-ation.net שבו יש עדכונים מתחום האופנה .  1designperday.com מציג מדי יום הברקה עיצובית חדשה ,  ומשמש מקור השראה בלתי נדלה לרעיונות מקוריים ,  החל ברהיטים ,  דרך מנורות וכלה בכיסאות .  בבלוג אפשר לראות פריטים פרי יצירתו של מעצב העל קארים ראשיד לצד פריטים בעיצוב אישי של הגולשים .  האתר פתוח לכל רעיון מקורי .  luxuryculture.com אתר מוביל בתחום האדריכלות לאלפיון העליון ,  הכולל דיווחים על יאכטות מעוצבות ,  על בתי המלון המובילים בעולם ועל חנויות יוקרה .  מומלץ בחום לאוהבי החיים הטובים .  edcmag.com מגזין אינטרנטי המעדכן באופן שוטף בכל תחומי העיצוב הבר קיימא .  בכל גיליון עוסקים בעניין מרכזי כגון אנרגיה סולארית ,  מערכות לשימוש חוזר במים אפורים ועוד .  inhabitat.com/architecture בלוג מעולה המוקדש לחדשנות בתחום העיצוב הבר קיימא תחת הכותרת  " עיצוב ירוק הוא עיצוב טוב - עיצוב טוב הוא עיצוב ירוק ".  מטרתו לסקור את המגמות המתחדשות בשוק ,  כדי להוביל את התחום לפתרונות עיצוביים חכמים יותר ובני קיימא .  interiordesign.cafe.mouse.co.il ולסיום ,  בת טיפוחי האישית :  קהילת אדריכלות ועיצוב פנים ב-themarker cafe ובעכבר קפה .  בקהילה מתפרסמים מדי יום מאמרים העוסקים בעיצוב ובאדריכלות בישראל ובעולם ,  יש בה פורום בתחום העיצוב והאדריכלות ,  פינת ייעוץ בתחום הפנג שווי ,  קישורים לתערוכות וגלריית תמונות עשירה של חברי הקהילה .
 
לפרוץ את גבולות העיצוב
מחפשים השראה ?  הנה כמה בלוגים שמציעים אותה בנדיבות

