מוקדמות יורו :  איטליה עם סרביה וצפון אירלנד
אלופת העולם הוגרלה לבית לא קל .  גרמניה עם טורקיה ,  הולנד ושבדיה ,  אנגליה ושוויץ ,  אלופת אירופה ,  ספרד ,  לא תתקשה
הגרלת מוקדמות יורו 2012 נערכה היום  ( ראשון )  בווארשה ,  בירת פולין ,  אחת מהמדינות ,  ביחד עם אוקראינה ,  שתארחנה בצוותא את היורו הבא .  ישראל הוגרלה לבית ו ביחד עם נבחרות קרואטיה ,  יוון ,  לטביה ,  גאורגיה ומלטה  ( ראו ידיעה בלינק המצורף )  ,  כאשר שמונה בתים נוספים הוגרלו .
 בהגרלה חולקו 51 נבחרות ,  מלבד שתי המארחות ,  פולין והונגריה ,  לתשעה בתים .  ששת הבתים הראשונים  ( א-ו )  כוללים שש נבחרות ,  בעוד שלושת האחרונים  ( ז-ט )  כוללים חמש נבחרות בלבד .  51 הנבחרות ייאבקו ביניהן על 14 מקומות שנותרו לצד המארחות .  תשע הראשונות מהבתים והסגנית הטובה ביותר יעפילו אוטומטית לאליפות .  שאר שמונה הסגניות יתמודדו בפלייאוף על ארבעת הכרטיסים האחרונים .  המשחקים יחלו כבר בחודש ספטמבר 2010 .
 סגנית אלופת אירופה ,  גרמניה ,  תתעמת בבית א עם טורקיה .  מי שעוד תהיינה בבית הן אוסטריה ,  בלגיה ,  שכשלה בקמפיין מוקדמות המונדיאל ,  וכן קזחסטן הלא קלה ואזרבייג'אן .
 בבית ב ,  רוסיה ,  שכשלה בפלייאוף בהעפלה למונדיאל ,  תנסה להעפיל ליורו ,  מבית מאוזן שיכלול את סלובקיה מהדרג השני ,  אירלנד מהשלישי וכן מקדוניה ,  ארמניה ואנדורה .
 מחזיקת גביע העולם לשנת 2006 ,  איטליה ,  תפגוש המסגרת בית ג נבחרת קשה ומוכשרת ,  בדמותה של סרביה ,  שתילחם עימה על הבכורה בבית .  צפון אירלנד תנסה לזנב בשתיהן ,  כשגם סלובניה תחלום להתברג במקום השני .  אסטוניה ואיי פארו יחלקו כנראה נקודות לאחרות .. 
פיינליסטית מונדיאל 2006 ,  צרפת ,  שנעזרה בטעות שיפוט חמורה ביותר כדי להעפיל לדרום אפריקה 2010 ,  תפגוש שוב את רומניה ,  כפי שעשתה במוקדמות המונדיאל ,  במסגרת בית ד .  בוסניה הנהדרת ,  שכמעט והעפילה למונדיאל ,  אך לא יכלה לפורטוגל בפלייאוף ,  תנסה לעוט לפחות על המקום השני בבית .  בלארוס ,  אלבניה ולוקסמבורג הן הנבחרות הנוספות בבית .
 בית ה יכלול מאבק מעניין בין הולנד ושבדיה .  פינלנד תנסה לעשות צרות לשתיים הראשונות ,  אבל זה נראה כמשימה שגדולה על מדיותיה ,  כמו גם על הונגריה ,  שהצליחה לעשות חיים קשים בבית המוקדמות למונדיאל לפורטוגל ,  דנמרק ושבדיה .  מולדובה וסן מרינו החלשות משלימות את תמונת הבית .
 אנגליה ,  שעשתה קמפיין מוקדמות מוצלח מאוד למונדיאל ,  תפגוש בבית ז ,  בן חמש נבחרות בלבד ,  את שוויץ ,  שהעפילה למונדיאל מהמקום הראשון בבית בו הייתה עם נבחרת ישראל .  בולגריה האנמית עם דימיטאר ברבאטוב יתקשו לתת פייט הוגן לשתיהן .  הבית יכלול עוד שתי יריבות לא קלות ,  ווילס ומונטנגרו .
 בבית ח ,  פורטוגל וכריסטיאנו רונאלדו ,  שהעפילו למונדיאל לאחר מאבק לא קל בפלייאוף עם בוסניה ,  תפגוש שוב את דנמרק ,  כפי שעשתה בבית המוקדמות הקודם .  סקנדינבית נוספת ,  נורבגיה ,  תנסה לזנב בשתיים הראשונות .  הסוס השחור של הבית יכולה להיות נבחרת קפריסין ,  שתמיד עושה חיים קשים לכולם .  איסלנד גם היא לא יריבה קלה .
 אלופת אירופה המוכשרת ,  נבחרת ספרד ,  לא אמורה להתקשות יותר מדי בבית ט מול צ'כיה ,  שנמצאת בשנים האחרונות בנסיגה .  סקוטלנד מהדרג השלישי תנסה להכות את צ'כיה ולעקוף אותה בדרך למקום השני ,  ליטא וליכטנשטיין נועלות את הבית האחרון .
 בית א :  גרמניה ,  טורקיה ,  אוסטריה ,  בלגיה ,  קזחסטן ,  אזרבייג'אן
בית ב :  רוסיה ,  סלובקיה ,  אירלנד ,  מקדוניה ,  ארמניה ,  אנדורה
בית ג :  איטליה ,  סרביה ,  צפון אירלנד ,  סלובניה ,  אסטוניה ,  איי פארו
בית ד :  צרפת ,  רומניה ,  בוסניה ,  בלארוס ,  אלבניה ,  לוקסמבורג
בית ה :  הולנד ,  שבדיה ,  פינלנד ,  הונגריה ,  מולדובה ,  סן מרינו
בית ו :  קרואטיה ,  יוון ,  ישראל ,  לטביה ,  גאורגיה ,  מלטה
בית ז :  אנגליה ,  שוויץ ,  בולגריה ,  ווילס ,  מונטנגרו
בית ח :  פורטוגל ,  דנמרק ,  נורבגיה ,  קפריסין ,  איסלנד
בית ט :  ספרד ,  צ'כיה ,  סקוטלנד ,  ליטא ,  ליכטנשטיין
מאמן נבחרת אנגליה פאביו קאפלו התייחס להגרלה : " הבתים הכי גרועים הם א ו-ז ",  אמר , " ואנחנו משחקים בבית ז .  זה בית קשה .  אני מעדיף בית בן חמש נבחרות בגלל שזה פחות משחקים ,  אבל זה בית קשה מאוד ". 
מאמן נבחרת ספרד ,  ויסנטה דל בוסקה ,  נשמע בסך הכל מרוצה מההגרלה שזימנה לו מפגשים עם צ'כיה ,  סקוטלנד ,  ליטא וליכטנשטיין בבית ח' ,  ואמר : " ליכטנשטיין אמנם נראית כאחת הנבחרות החלשות ,  אבל נגד שלוש הנבחרות האחרות נצטרך להיות מאוד זהירים .  נתמודד נגד נבחרות שלא העפילו למונדיאל ,  אבל בימים אלה יש מעט מאוד הבדלים בכדורגל ". 
עבור ברט ואן מרוויק ,  מאמן נבחרת הולנד ,  המטרה היא כרגיל ברורה - העפלה לטורניר הגדול ,  ורצוי מראש בית ה' ,  שכולל גם את שבדיה ,  פינלנד ,  הונגריה ,  מולדובה וסן מרינו . " קשה לחשוב על הקמפיין עצמו כשהמשחק הראשון יהיה בעוד שישיה חודשים ,  אבל טוב שנשחק נגד הונגריה של ארווין קומאן .  פינלנד ,  הונגריה ושבדיה הן נבחרות ידועות .  אל לנו לזלזל באף נבחרת ,  אבל אני מרגיש שאנחנו הפייבוריטים בבית ואין לנו סיבה לפחד ". 
מרצ'לו ליפי ,  שקיבל עם איטליה את סרביה ,  צפון אירלנד ,  סלובניה ,  אסטוניה ואיי פארו ,  נשמע זהיר לגבי המצפה לו : " זהו בית מאוד מאוזן ,  עם סלובניה וסרביה ,  שיהיו במונדיאל .  יש לנו את היתרון בלהיות בבית של שש נבחרות ,  ומהבתים האחרים - זה של אנגליה הכי קשה ". 

מוקדמות יורו :  איטליה עם סרביה וצפון אירלנד
אלופת העולם הוגרלה לבית לא קל .  גרמניה עם טורקיה ,  הולנד ושבדיה ,  אנגליה ושוויץ ,  אלופת אירופה ,  ספרד ,  לא תתקשה

