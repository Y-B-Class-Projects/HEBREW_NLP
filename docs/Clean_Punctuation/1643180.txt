הוקמה ועדה חדשה לבחינת התחרות בשוק הקווי :  תקבע תעריפים לבזק ושימוש תחרותי בתשתית של החברה
ועדת חייק תפרסם המלצותיה תוך שנה מהיום ;  יכולה אף להמליץ על ביטול פיקוח התעריף לבזק
משרדי האוצר והתקשורת מכריזים עכשיו כי ניתן כתב מינוי לוועדה חדשה אשר נועדה לבחון את שוק התקשורת הנייחת  ( לא כולל סלולר )  .  במרכז דיוניה של הוועדה :  קביעת תעריפים חדשים לחברת בזק וקביעת נוסחה לשוק סיטונאי בתקשורת הנייחת.בראש הוועדה יעמוד אמיר חייק שבעברו היה מנכ"ל משרד התמ"ת .  סמכויותיה של הוועדה נרחבות באופן יחסי והיא רשאית לדון בכל התקשורת בישראל שאינה טלוויזיה רב ערוצית וסלולר ,  אך היא כן תעסוק בתשתית טלפוניה ואינטרנט.היות ובזק היא מונופול בתחום הטלפוניה ,  נקבע כי ועדה ממשלתית תקבע את תעריפיה ,  אך ועדה כזו לא התכנסה מזה 6 שנים .  ועדת חייק תדון במחירון חדש לבזק - או תמליץ על הצורך לבטל פיקוח בנושא.מרחיק לכת יותר מכך :  הוועדה צפויה להמליץ על שוק סיטונאי - היינו לחייב את בזק ו-hot למכור תשתית לא רק לצרכנים אלא גם לחברות כמו ספקיות האינטרנט .  במקרה כזה לקוח יוכל לרכוש מנטוויז'ן ,  סמייל ,  בזק בינלאומי ופרטנר לא רק קישוריות אינטרנט אלא גם קו - שיימכר להן במחיר מוזל .  רפרומה כזו כבר קרתה במרבית השווקים המתקדמים.שר האוצר יובל שטייניץ אמר : " הגיעה השעה לבחון לעומק את ההסדרים בשוק הנייח כמו גם את שאלת קביעת התעריפים הסיטונאיים .  אני תקווה שהוועדה תשכיל לתרגם את ההתפתחויות הטכנולוגיות שחלו בתחום ואת הרחבת התחרות בו בכדי להפחית את התעריפים לצרכן ". שר התקשורת משה כחלון : " קביעת מתכונת השוק הסיטונאי ותמחור המקטעים השונים ברשת הגישה הנייחת לצד קביעת מבנה תעריפי בזק ,  יאפשרו לשחקנים נוספים להתחרות על הרשת הנייחת ,  הגברת התחרות תביא להוזלת המחירים לצרכן ". לוח הזמנים שנקבע לוועדה הוא שנה מהיום .  היא תצטרך לקחת בחשבון ניסיון ממדינות אחרות ,  שינויים טכנולוגיים שארעו והמלצות וועדות קודמות .
 
הוקמה ועדה חדשה לבחינת התחרות בשוק הקווי :  תקבע תעריפים לבזק ושימוש תחרותי בתשתית של החברה
ועדת חייק תפרסם המלצותיה תוך שנה מהיום ;  יכולה אף להמליץ על ביטול פיקוח התעריף לבזק

