נעדרת מהעבודה בגלל הגשם ?  אינך זכאי לשכר
אם העובד התייצב לעבודה ואז הודיעו לו כי המפעל הושבת בשל פגעי מזג האוויר ,  הוא זכאי לקבל את שכרו
נשארת בבית ולא הגעת לעבודה בגלל מזג האוויר הסוער ?  לא תהיה זכאי לשכר עבור היום שבו נעדרת ממקום העבודה .  ההיעדרות הזו גם תקוזז ממכסת ימי החופשה המגיעה לך על פי החוק .  כך אומר עמי ברגמן ,  מנכ"ל משותף בחברה עוקץ מערכות המרכזת מדע בנושאי שכר ,  וזכויות עובדים ." אפילו אם העובד לא הגיע למקום העבודה מסיבה שאינה תלויה בו ,  למשל הצפות ,  או פגיעה שנגרמה לרכבו במהלך נסיעה במזג אוויר קשה - הוא אינו זכאי לשכר עבור היום שבו נעדר מהעבודה ",  אומר ברגמן.לדבריו ,  המעסיק יכול להכריז מראש על יום חופשה במקום העבודה אם הוא הוא מעריך שלעובדים יהיה קשה להגיע בגלל שלגים ,  הצפות או דרכים בוציות ובמקרה זה יום החופשה ינוכה ממכסת ימי החופשה של העובד .  לעומת זאת ,  אם העובד התייצב לעבודה ואז הודיעו לו כי המפעל הושבת בשל פגעי מזג האוויר ,  הוא זכאי לקבל את שכרו כאילו עבד כרגיל ביום זה.ישנם מקומות עבודה המשלמים לעובדים שכר רגיל ,  ללא ניכוי של ימי החופשה ,  גם כאשר פגעי מזג האוויר לא מאפשרים הגעה וגם במקרים בהם ההנהלה מסרה לעובדים הודעה מראש שלא להגיע .  לדברי ברגמן ,  במקרים שבהם זהו הנוהג במקום העבודה ,  על המעסיק להמשיך בכך.באחרונה גדל והולך מספר הארגונים המאפשרים לעובדיהם לעבוד מהבית . " במקרים אלה ",  הוא אומר , " במידה שהתפקיד מאפשר עבודה מהבית ,  המעסיק יכול להיערך מראש לאפשרות זו כדי להמשיך בעבודה השוטפת ".  ברגמן מציע שבמקרה זה תיבחן האפשרוןת להשתמש בשעוני נוכחות סלולריים לרישום שעות העבודה .
 
נעדרת מהעבודה בגלל הגשם ?  אינך זכאי לשכר
אם העובד התייצב לעבודה ואז הודיעו לו כי המפעל הושבת בשל פגעי מזג האוויר ,  הוא זכאי לקבל את שכרו

