מכבי תל אביב והפועל באר שבע נפרדו ב-1:1
אבי נמני התעקש לטעון שמכבי תל אביב לא במשבר ,  אבל הצהובים שוב קרטעו וסיימו רק ב-1:1 ביתי מול הפועל באר שבע
כאשר שתי קבוצות במשבר נפגשות ,  אחת מהן אמורה לצאת ממנו ,  אבל כשהמשחק מסתיים בשוויון 1:1 ,  אף אחת מהן לא ממש מרוצה.מכבי תל אביב והפועל באר שבע נפגשו הערב  ( שבת )  בבלומפילד במסגרת המחזור ה-25 ,  ואם הייתה קבוצה שיכלה לחייך בסיום מה-1:1 ,  זו בוודאי הקבוצה מבאר שבע ,  שחזרה מפיגור ,  הראתה אופי ועצרה את ההידרדרות .  יוסי שבחון העלה את הצהובים ליתרון בשער נגיחה יפה בדקה ה-15 ,  אביתר אילוז השווה בבעיטה נהדרת מחות לרחבה בדקה ה-74 .
 אחרי ההפסדים של מכבי תל אביב בדרבי ובפתח תקוה ,  וכמובן מחאת האוהדים הזכורה עם החיתולים והמוצצים ,  רצו הצהובים להוכיח כי הם בכל זאת בכיוון הנכון העונה .  אבי נמני ,  שהתבשר השבוע שהבעלים של הקבוצה מיטש גולדהאר נפגש עם דרור קשטן ,  קיווה להשקיט את הרוחות אבל חניכיו שוב נראו לא ממוקדים ורשמו משחק שלישי ברציפות ללא ניצחון .  
מנגד ,  הפועל באר שבע החבולה ,  שהגיעה אחרי שבוע סוער בו נפרדה מהמאמן גיא עזורי ומהבעלים אלונה ברקת ,  יכולה להיות מרוצה מאוד מהיכולת במחצית השנייה וה-1:1 בקאמבק של ויקו חדד למגרשי ליגת העל ,  כשגם האוהדים הפגינו תמיכה גדולה בקבוצה ובברקת שצפתה מהיציע .  אולי יציאה לדרך חדשה ? 
המאמן הבאר שבעי הוותיק ביצע ארבעה שינויים בהרכב קבוצתו ,  אך ההגנה בדקות הפתיחה נותרה כפי שהייתה כל העונה ,  חדירה להפליא .  מכבי תל אביב תקפה דרך האגפים ,  במיוחד מצד ימין של באר שבע שאוייש על ידי נדב קידר ,  בלם במקורו ,  ובדקה ה-15 הגבהה של שרן ייני הסתיימה בנגיחה מדויקת של יוסי שבחון לרשת ,  הודות למיקום נורא של טברטקו קאלה שהיה מחוץ לשערו .  המארחים היו קרובים לכבוש את השני ,  אך קאלה במגוון הצלות החזיר חלק מהחוב ושמר את קבוצתו במשחק .
 לאחר ההפסקה ביצע חדד חילוף והכניס את יוסי אופיר במקום משה אסולין במרכז המגרש .  השינוי עשה טוב לאדומים ,  שנהנו גם מהתעוררות של מאור מליקסון ,  המצטיין במשחק ,  אבל אוהד קדוסי לא ניצל שני מצבים נהדרים ובאר שבע לא באה על שכרה בדקות בהן הייתה ראויה לשער .  
תגבור ההתקפה מצד האורחים גרם לדלילות בעורף וגם מכבי תל אביב הגיעה להזדמנויות להגדיל את התוצאה ,  אבל אז הוציא אוהד קדוסי את אילוז למתפרצת והמגן שתופקד הערב תור קשר ירה נהדר אל הרשת וקבע שיוויון בדקה ה-74 .  התוצאה נותרה בעינה למרות מצבים קורצים ליד שני השערים ,  ואבי נמני בהחלט יכול להודות אחרי משחק שלישי ברציפות ללא ניצחון כי קבוצתו נקלעה למשבר .  חדד ובאר שבע יקוו לקצור את הפירות במלואם במחזור הבא .
 דקה 8 :  שפונגין שלח כדור חזק מצד ימין לרחבה ,  יברויאן הקפיץ עם העקב ושבחון מצב נהדר בעט ברשלנות החוצה .
 דקה 12 :  מליקסון סובב כדור חופשי מ-17 מטרים ,  מעט מעל המשקוף של שטראובר .
 דקה 14 :  קדוסי נותר לבדו מול שטראובר וכבר עבר את השוער ,  אך במקום להמשיך ולכבוש נפל ללא מגע והיה ראוי לצהוב על התחזות .
 דקה 15 :  גול !  ייני הגביה לרחבה ושבחון נגח מ-14 מטרים לפינה של קאלה ,  שהיה במיקום גרוע רחוק משערו וספג שער לא מחויב מבחינתו .  0:1 למכבי תל אביב .
 דקה 18 :  מליקסון הגביה כדור חופשי וסוארס נגח מעמדה קורצת החוצה .
 דקה 32 :  ז'אן הגיע ראשון לכדור קרן שנהדף ,  ובעט כדור שפגע בקרקע ועשה דרכו לחיבורים ,  אבל קאלה הדף מצוין .
 דקה 39 :  שבחון קיבל כדור מיברויאן ומ-11 מטרים בעט מהאוויר וראה את קאלה שוב הודף טוב .
 דקה 45 :  יברויאן הוריד מצוין למאיוקה ,  שסובב באומנות כדור שטוח שפגע בקורה השמאלית של קאלה .
 דקה 56 :  מתפרצת נהדרת של באר שבע .  בדש שלח את מליקסון בצד שמאל ,  הקפטן העביר רוחב וקדוסי הצליח איכשהו להחמיץ מארבעה מטרים ולבעוט החוצה .
 דקה 61 :  הגנת באר שבע התקשתה להרחיק כדור מהרחבה ובוזגלו בעט החוצה מ-10 מטרים .
 דקה 71 :  ייני בעט חזק למרכז השער ,  קאלה שוב היה במקום והדף .
 דקה 73 :  שבחון בעט מ-20 מטרים ,  קאלה זינק ומנע עוד שער .
 דקה 74 :  גול !  קדוסי העביר כדור ימינה לאילוז ,  שהניף את רגל ימין ומ-17 מטרים קבר את הכדור בפינה הרחוקה של שטראובר .  שער נהדר לאילוז ,  1:1 .
 דקה 85 :  גפני העביר רוחב משמאל ואבידור בעט בסיבוב כדור שחלף סנטימטרים מהקורה .
 דקה 87 :  מליקסון שלח בכדור נהדר את בדש ,  אבל החלוץ עשה הכל לאט וכשנותר מול שטראובר בעט החוצה .
 הרכב מכבי תל אביב :  לירן שטראובר ,  יובל שפונגין ,  רונאלד ראלדס ,  ליאור ז'אן ,  רוני גפני ,  שרן ייני ,  גיז'רמו ישראלביץ'  ( ציון צמח ,  81 )  ,  יוסי שבחון ,  מאור בוזגלו  ( תמיר כחלון ,  63 )  ,  עמנואל מאיוקה ,  איליה יברויאן  ( יובל אבידור ,  70 )  .
 הרכב הפועל באר שבע :  טברטקו קאלה ,  נדב קידר ,  דנילו מוריירה ,  וויליאם סוארס ,  אופיר דוידזאדה  ( חנן פדידה ,  79 )  ,  אייל שן ,  משה אסולין  ( יוסי אופיר ,  46 )  ,  אביתר אילוז  ( סיראז' נאסר ,  75 )  ,  מאור מליקסון ,  אוהד קדוסי ,  ברק בדש .
 
מכבי תל אביב והפועל באר שבע נפרדו ב-1:1
אבי נמני התעקש לטעון שמכבי תל אביב לא במשבר ,  אבל הצהובים שוב קרטעו וסיימו רק ב-1:1 ביתי מול הפועל באר שבע

