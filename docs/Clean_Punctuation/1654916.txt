ירידה במספר כינוסי הדירות ב-2009
המשבר הכלכלי של 2009 העלה חשש לעלייה במספר הכינוסים של דירות ,  בדומה לארה"ב .  נתוני ההוצאה לפועל מגלים שמספר התיקים שנפתחו דווקא קטן ,  בין השאר בשל גמישות גדולה יותר של הבנקים
 >  >  המשבר הכלכלי העולמי אולי לא ממש השפיע על ענף הנדל"ן בישראל ,  אבל ההאטה הכלכלית ופיטורי עובדים עוררו חשש מפני עלייה במספר תיקי המשכון שבהם ממונה כונס נכסים לדירת המגורים .  חששות אלו לוו גם על ידי עלייה ניכרת במספרי עיקולי הבתים בארה"ב .  אלא שב-2009 נרשמה דווקא ירידה במספר התיקים שנפתחו בישראל - כך עולה מנתונים של רשות האכיפה והגבייה  ( הוצאה לפועל )  שהגיעו ל-themarker .  עורכי דין העוסקים בכינוסים של דירות מסבירים את הירידה ,  הדי מפתיעה ,  בסבלנות הרבה יותר שמגלים הבנקים כלפי חייבים ,  בין השאר בשל תקנות חדשות ,  ובאיתנות שהפגינה הכלכלה המקומית ,  ובמיוחד בפריחה הנדל"נית במחצית השנייה של 2009 .  יש גם מומחים הסבורים שהדבר נובע ממודעות רבה יותר בקרב הציבור בכל הקשור למכירת דירה בכינוס - מה שהגביר את הנכונות בקרב החייבים להגיע להסדר עם הבנקים ולמכור את דירתם באופן עצמאי .  לפי נתוני ההוצאה לפועל ,  ב-2009 נפתחו 3,439 תיקי משכון שבגינם מונה כונס נכסים לדירת מגורים - לעומת 3,550 תיקים ב-2008 .  על אף שמדובר בהבדל קטן של 111 תיקים ,  הירידה מפתיעה למדי כאמור לאור עננת המשבר שאפפה את החודשים האחרונים של 2008 ואת המחצית הראשונה של 2009 .  כדי להבין את גודל הירידה האמיתי יש לשקלל גורם נוסף .  כונסים מדווחים על עלייה במספר בעלי עסקים שקרסו ונפתח להם תיק משכון לכינוס דירתם ,  לאחר שמישכנו את ביתם כערבות לעסק .  משמעות הדבר היא שהירידה במספר הדירות שנמכרו בכינוס כתוצאה מאי-עמידה בהחזרי המשכנתא גדולה אף יותר ממה שמראים המספרים הכלליים ,  הכוללים את שתי הקבוצות .  יותר תיקים בת"א ,  פחות בחיפה כשמנתחים את הנתונים לפי חלוקה לאזורים מגלים כי בלשכת ההוצאה לפועל בתל אביב נפתחו 1,314 תיקי משכון ב-2009 לעומת 1,269 תיקים ב-2008 .  עליות נרשמו גם בירושלים ,  שם נפתחו 213 תיקי משכון ב-2009 בהשוואה ל-161 תיקים שנה קודם ,  וברחובות - 67 לעומת 41 תיקים .  בחיפה נרשמה ירידה במספר תיקי המשכון שנפתחו ב-2009 :  404 תיקים לעומת 511 ב-2008 .  בקריות ,  לעומת זאת ,  נרשמה עלייה במספר התיקים :  229 תיקי משכון בהשוואה ל-214 ב-2008 .  בלשכת ההוצאה לפועל בהרצליה נרשמה ירידה משמעותית במספר התיקים שנפתחו ב-2009 :  253 תיקי משכון לעומת 290 תיקים שנפתחו ב-2008 .  בראשון לציון ירד מספר התיקים ב-11 ,  ל-24 .  בקרית שמונה ובקרית גת לא נפתח אף תיק משכון הן ב-2008 הן ב-2009 .  כונסים מסבירים את הדבר בכך שבבנקים מעריכים כי יתקשו להיפטר מהנכסים בערים אלה - ולכן מעדיפים לגלות סבלנות כלפי בעלי הדירות ולהגיע עמם להסדר .  מה ניתן ללמוד מהשינויים שנרשמו באזורים השונים ?  קשה להצביע על מסקנות ברורות ,  אבל ניתן ללמוד מהנתונים כי אין שום מתאם בין הרמה הסוציו-אקונומית של עיר לבין מספר תיקי הכינוס שנפתחים בה .  לעתים קורה ,  שדווקא ביישובים אמידים נפתחים יותר תיקי כינוס מאשר ביישובים עניים .  בנוסף ,  יש עורכי דין שפשוט מעדיפים לשכות מסוימות שפועלות בזריזות ,  ולכן מספר התיקים בהן גדול יותר .  לא מחכים לבנק כיצד ,  בכל זאת ,  מגיעים חייבים למצב הלא-סימפטי של מכירה מאולצת של דירתם על ידי הבנק ?  מנהל מחלקת הגבייה בבנק ירושלים ,  ישראל חדד ,  אומר כי בשנה האחרונה מדובר בעיקר בקשיים כתוצאה מפיטורים לא צפויים : " יש קשר ישיר בין אבטלה להחזרי המשכנתא .  במקרים אחרים ,  מדובר בבעיות שנגרמות עקב גירושים ,  כשבני הזוג לא מגיעים להסכמה והבנק נאלץ למכור את הדירה ".  לדברי חדד ,  מספר הדירות בכינוס נכסים ירד משמעותית בשנה האחרונה ,  כשהסיבות העיקריות לכך הן הגידול במספר הלווים שהביעו רצון ונכונות להגיע להסדר עם הבנק וכמובן ,  השיפור במצב הכלכלי במחצית השנייה של 2009 .  כיום ,  לדבריו ,  אין כמעט דירות הנמכרות בכינוס נכסים דרך בנק ירושלים .  עדות נוספת לירידה במספר הדירות הנמכרות בכינוס ניתן לקבל מהתבוננות בעיתונים .  הכוונה לירידה המשמעותית במספר המודעות לקבלת הצעות מחיר לדירות ,  שעליהן חתומים כונסי נכסים ,  בשנה האחרונה לעומת שנים קודמות .  חדד מייחס חלק מהשינוי גם לכך שהציבור נעשה  " חכם יותר ",  ורבים מבין הלווים שנקלעו לקשיים מבינים כיום עד כמה חשוב למכור את הבית לפני שהמכירה עוברת לידיים של הבנק . " ב-2008 ,  הבנק מכר 30 דירות בכינוס נכסים - לעומת 12 בלבד ב-2009 ",  הוא אומר . " ככלל ,  הבנק מעדיף לקבל את החוב ולא למכור את הדירה .  תמיד עדיף להגיע להסדר מאשר להיות במצב של כפייה ".  עם זאת ,  חדד מדגיש כי בשנה שעברה נמכרו דווקא יותר דירות בשל קשיים להחזיר משכנתאות ,  אלא שרובן המכריע נמכרו על ידי החייבים - ולכן נרשמה ירידה במספר הדירות שהבנק מכר .  חדד אומר כי בנק ירושלים נוטה לאפשר לחייבים למכור את דירותיהם בעצמם : " אנחנו מקבלים כל חייב ,  גם אם נפתח נגדו תיק מימוש ,  אנחנו מאפשרים ללווה להחזיר את החוב - בניגוד לבנקים אחרים .  לדעתי ,  זאת טעות לא לפתוח את הדלת בפני לווה ".   " תמיד עדיף להגיע להסדר "  לא רק הציבור שינה את גישתו בכל הקשור לחוב הגדל בגין המשכנתא ,  גם הבנקים שינו את מדיניותם כלפי חייבים .  אחת התוצאות של שינוי זה היא גידול במספר התיקים שנסגרים לאחר שהושג הסדר עם החייבים - והבנק לא היה מעורב במכירת הדירה .  גורם נוסף ,  חשוב לא פחות ,  ל"שיתוף הפעולה "  בין הבנקים לחייבים הוא תיקונים לחוק ההוצאה לפועל שנכנסו לתוקף בשנה האחרונה .  בתיקון לחוק נקבע כי במימוש דירת מגורים יש להעמיד לחייב סידור מגורים חלופי לתקופה של עד 18 חודשים .  תיקון זה מצטרף לתיקון נוסף לחוק ההוצאה לפועל ממארס 2002 ,  שלפיו בנק רשאי לפתוח בהליכי מימוש באמצעות כונס נכסים רק חצי שנה לאחר שנרשם הפיגור הראשון בתשלומי המשכנתא .  עד ליישומו של תיקון זה הבנקים היו יכולים למנות כונס ולמכור את דירת החייב מיידית .  עו"ד שאול ברגרזון ,  המייצג בנקים ככונס נכסים ,  מתאר את המצב : " בתי המשפט משתדלים לא לפנות אדם מדירתו ,  אלא אם כן כלו כל הקיצין בעניין .  לווים ,  בעיקר אלה שחייבים סכומים גדולים ,  מבקשים לעכב את פינויים מהדירה בכל דרך משפטית אפשרית ,  ומגישים התנגדויות לבתי משפט ,  גם אם הן אינן מבוססות וברור שבסופו של דבר יידחו . " בינתיים ,  הפינוי מתעכב והם מרוויחים זמן ,  שכן הדיונים בעניינם עשויים להימשך שנים .  בתקופה זו החייב גר בדירה ,  מעכב את ההליכים נגדו ,  את המכירה של הדירה ואת הפינוי שלו ממנה .  נכון שהחוב גדל כל יום ,  אבל למי שחייב 10 מיליון שקל והדירה שלו שווה 3 מיליון שקל ,  זה לא ממש משנה אם החוב הוא 10 או 20 מיליון שקל - מכירת הדירה ממילא לא תפרע את החוב ",  מוסיף ברגרזון .  לדברי חדד ,  החל ב-2008 ,  לאור התקנות החדשות שמחייבות את הבנקים לספק דיור חלופי לחייב ,  הבנקים הורידו את שיעור המימון שהם מעניקים לרכישת דירה - שבמרבית המקרים אינו עובר את רף ה-75% ,  לעומת 90% שניתנו בעבר .  לא לשעבד את הבית לטובת העסק עו"ד דורית לוי טילר ,  כונסת נכסים הפועלת מטעם מרבית הבנקים ,  אומרת כי  " הבנקים מגלים כיום יותר אורך רוח כלפי החייבים ובחלק מהמקרים מאפשרים להם למכור את הדירה בעצמם - ולכן רואים פחות ופחות כינוס נכסים . " היה לנו מקרה של אישה מבוגרת שהתגוררה בדירת יוקרה באזור המרכז .  לפני שנים היא ובעלה ,  שנפטר בינתיים ,  העמידו את דירתם כביטחון לעסק ,  והיא לא הצליחה לעמוד בתשלומי המשכנתא .  האישה הגיעה למשרדי והסבירה שאם נמכור את הדירה ,  היא תיזרק לרחוב .  בשל הנסיבות המיוחדות הבנק אישר לה להתגורר בדירה במשך עשר שנים נוספות . " בסך הכל ,  צריך לזכור שגם בבנקים יושבים בני אדם .  עם זאת ,  כשמדובר בחובות גדולים ובמקרים של בעלי חברות קרסו ,  שדירתם היא רק חלק ממסת נכסים שהועמדו לטובת הבנק ,  אין שינוי במדיניות הבנקים ",  מסכמת לוי טילר .  החוקרת ומתכננת הערים ד"ר גילת בן שטרית אומרת כי  " המצבים הקשים ביותר של אי עמידה בתשלומי משכנתאות נוצרים כשבד בבד עם חוסר היכולת לעמוד בתשלומים החודשיים עקב פיטורים או צמצום בקצבאות שונות ,  יורד ערך הדירה המשועבדת לבנק באופן ניכר .  במצב של שוק סטגנטי ,  לווים רבים לא היו יכולים למכור את הדירות ,  מאחר שלא היו קונים לדירה .  דירות רבות פונו מדייריהן בפריפריה על ידי כונסי הנכסים של הבנקים ועמדו במשך שנים ריקות . " הנזק לסביבה המיידית הוא רב .  דירות ריקות הן מפגע .  בדטרויט בארה"ב שורפים בכל שנה בתים ריקים בהלאווין  ( ליל כל הקדושים )  ,  במטרה להיפטר מהנכסים הריקים שמושכים פעילות פשע ".  לדברי בן שטרית ,  בין 1997 ל-2008 ,  היתה מגמה של ירידה במחירי הדירות ,  בעיקר בפריפריה .  ב-2008 ,  מחירי הדירות עלו באופן ניכר ועליית המחירים התפשטה גם לחלקים בפריפריה .  עליית המחירים מאפשרת ללווים ,  שאינם עומדים בתשלומי המשכנתא ,  למכור את הדירות במחיר סביר ולהמשיך בחייהם .  עם זאת ,  עדיין יש מקומות בהם המחירים נמוכים מאוד והתקבולים ממכירת הדירה לא יכסו את חוב המשכנתא . " הסיפור של אורך הרוח כביכול של הבנק כלפי אלמנת איש העסקים לא מרשים אותי במיוחד .  הגברת ,  שגרה בדירת יוקרה בתל אביב ,  מן הסתם גם מקושרת היטב מבחינה חברתית .  תהליך גביית החובות של המשכנתאות בישראל משאיר שיקול דעת רב למנהל הבנק ,  לטוב ולרע .  הבנק לא יגלה את אותו אורך רוח כלפי אלמנה ,  עולה חדשה ,  שאין ביכולתה לכסות את חובות המשכנתא ".  כונסי נכסים רבים מספרים כי רוב תיקי המשכון שנפתחו באחרונה הם תוצאה של קריסת עסקים ,  בדרך כלל בשל המשבר הכלכלי .  מדובר בבעלי עסקים שמישכנו את דירות המגורים שלהם לבנק ,  כביטחונות למתן אשראי עסקי . " בשנים האחרונות מרבית כינוסי הנכסים הם תוצאה של אנשים שאיבדו רכוש דווקא על רקע נפילה עסקית ",  אומרת עו"ד אירית ינקוביץ' המשמשת כונסת נכסים מטעם כמה בנקים למשכנתאות . " בעבר ,  הכינוסים היו על בסיס קשיים להחזיר משכנתא .  אני ממליצה מאוד לציבור לא לשעבד את דירת המגורים לטובת העסק הפרטי ;  במקרה כזה ,  קריסת העסק גוררת גם אובדן של דירת המגורים ".  הצד השני של המטבע :  רכישת דירה בכינוס >  >  לאור הנתונים המפתיעים אודות ה"האטה "  בנישת דירות המגורים הנמכרות בכינוס נכסים עולה השאלה ,  האם חל גם שינוי בכדאיות הרכישה של דירות בכינוס .  במשך שנים השתרשה בקרב הציבור ההנחה שדירה בכינוס נמכרת במחיר נמוך משמעותית ממחיר השוק ,  מה שהגדיל בהתמדה את מספר המגישים הצעות לרכישת דירה בכינוס - ולהעלאת המחיר בהליך ההתמחרות לרכישת הדירה . " כיום יש הרבה יותר מציעים מבעבר משום שיש ביקוש גדול מאוד לדירות ,  בעיקר בתל אביב ובאזור המרכז ",  מסביר עו"ד שאול ברגרזון . " מחירי הדירות עולים ומספר המתעניינים גדל .  רבים חושבים שיוכלו למצוא נכס זול או במחיר מציאה בגלל המכירה המהירה ,  אבל זה לא בהכרח נכון .  ככל שיש יותר התעניינות ,  הסיכוי שיתקבל מחיר גבוה יותר - גדול יותר ". 

ירידה במספר כינוסי הדירות ב-2009
המשבר הכלכלי של 2009 העלה חשש לעלייה במספר הכינוסים של דירות ,  בדומה לארה"ב .  נתוני ההוצאה לפועל מגלים שמספר התיקים שנפתחו דווקא קטן ,  בין השאר בשל גמישות גדולה יותר של הבנקים

