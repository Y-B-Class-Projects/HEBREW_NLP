גונבים על הדם
נוכלים ברוסיה משתמשים בפיגוע שהתרחש במוסקבה כדי לגנוב כסף מחשבונות סלולר של אנשים מודאגים
גם פיגוע הוא הזדמנות לגנבים .  שלוש רשתות הסלולר הגדולות ברוסיה הבחינו כי לאחר שני הפיגועים שהתרחשו במוסקבה הבוקר  ( ב' )  ,  נשלחות למנויי סלולר ברוסיה הודעות SMS בהן מתבקש המנוי להעביר כסף ,  כביכול כדי לעזור לנפגעים בפיגוע .  ההודעות הינן התאמה של הונאה מוכרת ,  שמטרתה לגרום לאנשים להעביר כסף לחשבון זר ,  או לשלוח SMS לשירות בתשלום .
 על פי דיווח של Lenta.ru ,  הודעת ההונאה הפופולרית ביותר ,  שהחלה להישלח מעט אחרי הפיגועים ,  היא  " אני במטרו ,  הכל רע .  תעביר 500 רובלים לחשבון הסלולר ".  הגנבים סומכים על כך שבזמן צרה ,  אנשים לא יבדקו ממי בדיוק הם קיבלו את ההודעה ,  ויעבירו את הכסף לטלפון .  
בשנים האחרונות ,  הפכו הונאות סלולר לפופולריות מאוד ברחבי ברית המועצות לשעבר ,  זאת עקב המודעות הנמוכה של אנשים רבים ליכולת של נוכלים להשתמש בפעולות כביכול-לא מזיקות כדי לגנוב כסף מחשבון של הקורבן .
 
גונבים על הדם
נוכלים ברוסיה משתמשים בפיגוע שהתרחש במוסקבה כדי לגנוב כסף מחשבונות סלולר של אנשים מודאגים

