קודאק נגד העולם
Kodak הגישה תביעה כנגד יצרנית האייפון ויצרנית הבלאקברי ,  בטענה שאלה מפרות פטנטים הנוגעים לטכנולוגיות צילום
עונת התביעות בארה"ב ממשיכה .  לאחר שנוקיה תבעה את אפל ,  אפל תבעה את נוקיה ומיקרוסופט הפסידה במשפט לחברה לא מוכרת ,  גם קודאק מצטרפת לחגיגה .  יצרנית מוצרי הצילום הותיקה הגישה בבית המשפט המחוזי בניו יורק תביעה כנגד אפל ו-RIM  ( יצרנית מכשיר הבלאקברי )  בו היא טוענת שהשתיים מפרות פטנטים הנוגעים למצלמות דיגיטליות והצגת תמונות .
 בקודאק אומרים שכל מה שהם רוצים זה פיצוי על השימוש ,  ומוכנים להיכנס למשא ומתן עם אפל ו-RIM ,  אך בו בזמן ביקשה החברה ממועצת המסחר הבינלאומית של ארה"ב לאסור יבוא של המכשירים בהם מותקנת הטכנולוגיה עליה לקודאק יש פטנט .
 לא מדובר בצעד תקדימי מבחינת קודאק .  החברה הגיעה רק לפני כמה שבועות לפשרה עם LG וסמסונג בתיקים שעיקרם הפטנטים של קודאק .  כמו כן ,  ל-Kodak מגוון רב של הסכמים עם חברות שונות ,  ביניהן נוקיה וסוני ,  שקונות רישיונות שימוש בטכנולוגיות עליהן קודאק הוציאה פטנט .  בחברה טוענים כי בשנים הקרובות הרווח השנתי מהפטנטים של קודאק יהיה בין 250 ל-350 מיליוני דולרים בשנה .  

קודאק נגד העולם
Kodak הגישה תביעה כנגד יצרנית האייפון ויצרנית הבלאקברי ,  בטענה שאלה מפרות פטנטים הנוגעים לטכנולוגיות צילום

