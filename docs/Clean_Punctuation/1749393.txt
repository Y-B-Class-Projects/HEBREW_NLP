על ראש שמחתו :  יש"ש מכה שנית
יש"ש  ( יעקב שמשון שפירא )  היה היועמ"ש הראשון לממשלה ,  כיהן בכנסת השנייה והשלישית מטעם מפא"י ,  ואחר כך עשה לביתו כעו"ד פרטי .  בעימות גוג ומגוג שבין רה"מ אשכול לבין בן ? גוריון שהתפטר מהתפקיד על רקע פרשת לבון ,  תבע יש"ש מבן ? גוריון להתפטר מהמפלגה .  עמדתו הנחרצת ,  לצד היותו משפטן מנוסה ,  גרמו לאשכול להציע לו לכהן כשר המשפטים ב ? 1966 ,  ולהחליף את דב יוסף ,  מתומכי בן ? גוריון .
 חודשים אחדים לאחר שנתמנה ,  פרצה מלחמת ששת הימים .  כשר משפטים הוטל עליו לקחת חלק במאמץ לעגל מרובעים רבים ,  ולהגיש המלצות ברגעים היסטוריים שבהם נקבע מה ישראל מספחת ,  ומה יהיה מעמד השטחים שנכבשו/שוחררו .  רבות מן ההחלטות שהתקבלו באופוריה ההיא קיימות עד היום ,  ומשפיעות על הסיכוי להגיע להסדר עם הפלסטינים .  הבולטת בהן היא ההחלטה על סיפוח 70 קמ"ר ,  הכוללים 28 כפרים פלסטיניים ושני מחנות פליטים במזרח ירושלים ,  למרות ששטח מזרח ירושלים היה אז 7 קמ"ר בלבד .  הדבר נעשה מתוך הבנה כי מה שלא ייעשה עכשיו כבר לא יוכל להיעשות ,  ומתוך רצון לאפשר התיישבות ישראלית בשטח גדול כמה שאפשר ,  מעבר למערב העיר ,  ששטחה היה 32 קמ"ר .
 הרצון לקבוע עובדות בנה  " ירושלים "  מפלצתית ,  שאין שום קשר בינה לבין העיר האמיתית .  חלק מהאנשים שקבעו את היקף הסיפוח הבינו עד כמה טעו ,  אבל היה זה מאוחר מדי .  ירושלים המאוחדת כביכול הפכה סיסמה של פוליטיקאים ,  והמחויבות שלא לחלק אותה הפכה סוג של הוכחת נאמנות ,  אף שמדובר בשטחים שלא היו אף פעם חלק מירושלים כלשהי .
 יש"ש עמד בראש ועדה שמטרתה היתה להעביר את משרדי הממשלה למזרח ירושלים .  הצלחתו היתה חלקית מאוד :  הוא הצליח לשכנע רק את עצמו לעבור ,  ומשרד המשפטים הועבר לרחוב סלאח א ? דין .  
המשפטן הוותיק נחשב לאחד המתונים בממשלות אשכול ומאיר .  מיד לאחר המלחמה התנגד בתקיפות להצעת בגין לספח את כל הגדה .  ב ? 15 ביוני 1967 אמר : " עם סיפוח הגדה ,  תהפוך ישראל למדינה דו ? לאומית ,  ולאחר תקופה קצרה היהודים יהיו מיעוט .  אז גמרנו עם כל המפעל הציוני ,  ואנחנו נהיה פה גטו ".  בישיבת הממשלה שעסקה בסיפוח ירושלים הוא הציע לצרף לעירייה נציגים ערבים ,  אך הממשלה דחתה את הצעתו .  
אף על פי כן ,  נרתם לעניין קביעת העובדות במלוא כוחו .  הוא ניסה להעביר למזרח העיר את משכן הנשיא ואת ביהמ"ש העליון .  זה לא קרה .  משרד המשפטים נותר בבדידות מזהרת .  
משרד המשפטים לא יישאר בלב השכונות הערביות לעת שלום .  לא יהיה שלום בלי שהשכונות הערביות יהפכו לחלק מהבירה הפלסטינית ,  כפי שהשכונות היהודיות שהוקמו מעבר לקו הירוק יהיו חלק מירושלים ,  בירת ישראל .
 והנה ,  כחלק מהגל הלאומי הגאה ,  הוזמנתי לטקס קריאת משרד המשפטים בסלאח א ? דין על שם יש"ש .  אני מניח שאילו היה השר לשעבר חי כיום ,  הדבר האחרון שהיה עושה הוא להקים את משרד המשפטים במבנה המאיים בלב ירושלים הערבית .  מי שרוצה לכבדו ימתין קמעא ,  ויקרא על שמו את משרד המשפטים שיוקם ,  בעזהי"ת ,  בקריית הממשלה שברוממה .  

על ראש שמחתו :  יש"ש מכה שנית
nan
