יו"ר ועד העובדים :  שטייניץ פועל כמי שרואה בבנק 'סידור עבודה' למקורבים הפוליטיים של נתניהו 
 >  >  יו"ר ועד העובדים בבנק לאומי מירי רובינו שיגרה בסוף השבוע מכתב לשר האוצר יובל שטייניץ ,  ובו התריעה מפני התערבות במינוי היו"ר לבנק לאומי . " בחודשים האחרונים הצת אש בבנק לאומי ",  כתבה רובינו . " הבנק ,  שהתנהל עשרות שנים בשקט וביעילות נהפך לשדה קרב .  הממשלה ,  שאמורה להיות הגורם המרגיע - היא שמלבה את הרוחות .  לא רק עובדי הבנק ,  אלא המשק כולו - משתומם כיצד הממשלה מכניסה לבנק לאומי נורמות התנהגות וניהול פסולות ,  פוליטיזציה ומינויים פוליטיים .  הפכתם את חילופי התפקידים בבנק לסחר סוסים ,  בסגנון המתאים למכולת ולא לבנק הגדול בישראל .  הפכתם את המינוי לגיבוב של תככים ,  אינטרסים צרים ומינויים פוליטיים .  במקום לשמור על אי-התערבות ,  אתה פועל כמי שרואה בבנק 'סידור עבודה' למקורבים הפוליטיים של רה"מ ".  רובינו ציינה כי עובדי הבנק יעשו הכל כדי להגן על מקום עבודתם : " אם מישהו ינסה להחריב אותו ,  מתוך אינטרסים פוליטיים צרים ובשירות טייקון כזה או אחר - הוא ייתקל ביעד מבוצר .  אם פעולה כזו תתרחש - לא יהיה בבנק אפילו יום אחד של שקט .  לא ניתן לממשלה למנות יו"ר ומנכ"ל שהם 'טובים' לפוליטיקאים ולא 'טובים' לבנק לאומי ולמשק ". 

יו"ר ועד העובדים :  שטייניץ פועל כמי שרואה בבנק 'סידור עבודה' למקורבים הפוליטיים של נתניהו 
nan
