כל סופה והנזק שלה
לברון קלע 24 רצופות לקליבלנד ,  וסיים עם 47 ב-106:113 על הניקס .  המשחק בין וושינגטון לאטלנטה נדחה עקב סופת שלגים
בסוף השבוע הזה תיכנס ה-NBA לשבוע האולסטאר ,  ולפני פגרת השואו-טיים מעלה הליגה הילוך .  12 משחקים היו אמורים להתקיים הלילה  ( בין שבת לראשון )  ,  אך זה בין וושינגטון וויזארדס לאטלנטה הוקס נדחה עקב סופת שלגים עזה באיזור וושינגטון ,  שמנעה משתי הקבוצות לטוס למשחק בבירת ארצות הברית .  לפי דיווחים בתקשורת האמריקאית ,  בעקבות הסופה נערמו כ-50 סנטימטרים של שלג בבירה ,  שמנעו מהוויזארדס לשוב לעירם אחרי ששיחקו בשבת באורלנדו ,  ומאטלנטה להגיע אחרי משחק ביתי נגד שיקגו .  הנהלת הליגה תפרסם בעתיד הקרוב את מועד המשחק .  
סערה נוספת התחוללה בקליבלנד ,  אבל שם אלה לא היו איתני הטבע ,  כי אם איתני האדם .  לברון ג'יימס קלע 24 נקודות רצופות עבור קליבלנד במחצית הראשונה מול ניו יורק ניקס ,  וסיים עם 47 נקודות וניצחון 106:113 ביד .  היה זה ניצחונום ה-11 ברציפות של הקאבס ,  ופחות משבוע לפני פגרת האולסטאר הם נראים טוב במיוחד .  לוס אנג'לס לייקרס שיחקה ללא קובי בריאנט ,  אבל הצליחה לצאת מה"רוז גארדן "  של פורטלנד עם ניצחון חשוב 82:99 ,  הודות ליכולת טובה של רון ארטסט ולמאר אודום .
 תוצאות משחקי הלילה :
 שארלוט  ( 25:24 )  - ניו אורלינס  ( 24:27 )  104:99דטרויט  ( 32:17 )  - ניו ג'רזי  ( 46:4 )  92:99קליבלנד  ( 11:41 )  - ניו יורק  ( 31:19 )  106:113שיקגו  ( 25:24 )  - מיאמי  ( 27:24 )  91:95מינסוטה  ( 38:13 )  - ממפיס  ( 24:26 )  102:109יוסטון  ( 23:27 )  - פילדלפיה  ( 31:19 )  102:95מילווקי  ( 26:23 )  - אינדיאנה  ( 33:18 )  81:93פורטלנד  ( 23:30 )  - ל.א לייקרס  ( 13:39 )  99:82יוטה  ( 18:31 )  - דנבר  ( 17:34 )  106:116ל.א קליפרס  ( 29:21 )  - סן אנטוניו  ( 20:29 )  98:81גולדן סטייט  ( 36:13 )  - אוקלהומה סיטי  ( 21:29 )  104:95וושינגטון - אטלנטה :  נדחה 
" זה משהו שאי אפשר להסביר ",  אמר לברון ג'יימס בסיום ,  כשהתבקש להגיב על המתקפה הברוטאלית שלו על הניקס , " הלוואי שזה היה ככה כל משחק ,  אבל זה לא אפשרי ,  זה היה רגע גדול ".  לברון ג'יימס קלע במחצית הראשונה 24 נקודות רצופות לקליבלנד והוליך אותה ל-54:75 אחרי 24 דקות .  הוא קלע את ה-24 בחמש דקות וחצי :  16 בסיום הרבע הראשון ועוד 8 בתחילת הרבע השני . " לפעמים אתה הופך לאוהד כשהוא לוקח שלשה הרבה מחוץ לקשת ,  כשאתה מקבל התקפה כזאת מכוכב אתה מתחיל להרגיש מסוחרר ",  אמר שחקן הניקס כריס דוהון על המלך .  לברון סיים עם 47 נקודות  ( 17 מ-31 מהשדה )  ,  8 ריבאונדים ו-8 אסיסטים .  שאקיל אוניל הוסיף 19 נקודות ואנתוני פארקר קלע 11 .  קליבלנד רשמה ניצחון 11 רצוף .  רק שמונה שחקנים שותפו בניו יורק ,  אותה הוליך נייט רובינסון עם 26 נקודות ו-6 אסיסטים .  דייויד לי הוסיף 20 ו-8 ריבאונדים ,  אל הרינגטון תרם 16 מהספסל .
 שיקגו  ( 25:24 )  - מיאמי  ( 27:24 )  91:95
למרות שהבולס שיחקו משחק רביעי בחמישה ימים ,  הרגליים של דרק רוז ולואל דנג נותרו קפיציות ורעננות .  דנג הוליך את שיקגו עם 25 נקודות ו-7 ריבאונדים ,  רוז הוסיף 24 נקודות והשניים שמרו על יתרון המארחים ברבע הרביעי ומנעו תקלה .  חדירה של רוז העלתה את השוורים ליתרון 83:89 כש-1:20 על השעון ,  ג'רמיין אוניל דאג לצמק למינוס 3 ,  אבל אז רוז מצא את דנג ,  שהבטיח את הניצחון מהעונשין . " היינו זקוקים לניצחון הזה ",  אמר רוז בסיום , " הוא נותן לנו ביטחון ,  חדר ההלבשה שלנו היה שמח מאוד ,  יותר מאשר במשחקים האחרונים ".  אוניל הצטיין במיאמי עם 24 נקודות ו-16 ריבאונדים ,  דווין וויד קלע 20 ומסר 8 אסיסטים ,  קוונטין ריצ'רדסון הוסיף 11 .
 פורטלנד  ( 23:30 )  - ל.א לייקרס  ( 13:39 )  99:82
אחרי ההפסד לדנבר האלופה שוב על הרגליים ומקווה לפתוח רצף ניצחונות חדש ,  ניצחון ברוז גארדן ,  בו הלייקרס מתקשים באופן מסורתי ,  הוא לא דבר של מה בכך עבור ההוליוודים והוא הושג בזכות שליטה ברורה בכדורים החוזרים  ( 30:47 )  ,  שליטה בקצב ,  יד טובה מבחוץ  ( 8 מ-19 לשלוש )  ומשחק קבוצתי .  ללא קובי בריאנט הפצוע ,  רון ארטסט לקח פיקוד ,  הוביל את הלייקרס עם 21 נקודות ו-4 אסיסטים ונעזר ב-19 של שאנון בראון מהספסל .  פאו גאסול הוסיף 13 ו-8 ריבאונדים ולמאר אודום השתלולל מתחת לסלים עם 10 נקודות ו-22 ריבאונדים .  תחנת שאיבה של איש אחד .  פורטלנד ,  ללא ברנדון רוי ,  ראתה את למרקוס אולדרידג' מנסה עם 16 נקודות ו-5 ריבאונדים ואת אנדרה מילר מסייע לו עם 14 נקודות ו-6 אסיסטים .
 יוטה  ( 18:31 )  - דנבר  ( 17:34 )  106:116
הניצחון על הלייקרס סחט מהנאגטס אנרגיה ,  וכשהם ללא כרמלו אנטוני וצ'ונסי בילאפס הג'אז ניצלו זאת היטב .  אנדריי קירילנקו ודרון וויליאמס  ( 9 אסיסטים )  קלעו 22 כל אחד ,  קרלוס בוזר שב לחמישייה והוסיף 19 נקודות ו-13 ריבאונדים .  הג'אז פרגנו 27 אסיסטים לעומת 14 של יריביהם ,  ונהנו מיכולת טובה של פול מילסאפ מהספסל  ( 16 נקודות )  ,  בדרך לניצחון שמיני רצוף .  טיי לאוסון הוליך את המפסידים עם 25 נקודות ,  ג'יי.אר סמית היה נהדר מהספסל כשקלע 19 נקודות ,  קניון מרטין וג'ואי גרהאם הוסיפו 16 כל אחד .
 בעוד בקליפרס עוסקים בשאלת אייזאה תומאס והתפקיד לו מייעדים בקבוצה ,  הספרס פשוט נהנו מ-22 נקודות של ג'ורג' היל בשלושת הרבעים הראשונים ,  שסייעו לקבוצה להשיג עוד ניצחון ליגה .  היל לא קלע ברבע הרביעי אף נקודה ,  אבל כשהקליפרס קלעו 1 מ-9 מחוץ לקשת ואיבדו 21 כדורים ,  לא היה חשש באשר לזהות המנצחת .  טים דאנקן היה מינורי עם 11 ו-6 ריבאונדים ,  טוני פארקר הוסיף 14 ו-14 ריבאונדים .  כריס קיימן היה טוב בקליפרס עם 21 נקודות ,  אריק גורדון הוסיף 20 ,  אך השניים לא מנעו מקים יוז הפסד במשחק הבכורה שלו כמאמן הקבוצה .
 שארלוט  ( 25:24 )  - ניו אורלינס  ( 24:27 )  104:99
אמקה אוקפור חזר למקום אותו כינה  " בית ",  קלע 16 והוסיף 7 ריבאונדים ועשה עבודה יעילה לצד דארן קוליסון  ( שיא קריירה של 24 נקודות )  ודייויד ווסט  ( 21 נקודות )  ,  וכל זאת ללא כריס פול הפצוע . " היה נחמד לבוא לפה ולראות חברים ותיקים ,  אבל משחק זה משחק ",  אמר אוקפור .  ערב הסופרבול ההורנטס לא קלקלו את תחושת החגיגיות בעיר ,  ועכשיו בניו אורלינס מקווים שסיינטס יביאו לעיר המוכה ניצחון משמעותי יותר והיסטורי - זכייה בסופרבול .  סטיבן ג'קסון הוליך את שארלוט עם 26 נקודות ו-6 אסיסטים ,  נאזי מוחמד הוסיף 15 ב-7 מ-9 מהשדה ,  ג'ראלד וואלאס קלע 14 והוריד 7 ריבאונדים .
 יוסטון  ( 23:27 )  - פילדלפיה  ( 31:19 )  102:95
הרוקטס הוליכו ביתרון 13 ,  ואז פילדלפיה נזכרה שהיא בכושר טוב לאחרונה .  ת'אדאוס יאנג קלע 17 ,  ווילי גרין הוסיף 15 ,  והאורחים מחקו את הפיגרו והשיגו ניצחון רביעי רצוף . " כולם תרמו וזה היה ניצחון קבוצתי גדול ",  שמח גרין בסיום , " אנחנו משחקים חזק ודוחפים לכיוון הפלייאוף ".  את כל זה עשו הסיקסרס ללא אלן אייברסון ,  כשאנדראה איגודלה  ( 14 נודות ו-10 ריבאונדים )  ואלטון ברנד  ( 13 נקודות )  מחפים על היעדרו .  ארון ברוקס להט ברוקטס עם 24 נקודות  ( 11 מ-25 מהשדה )  ,  קייל לאורי תרם 14 מהספסל ,  קארל לאנדרי הוסיף 13 ו-10 ריבאונדים .
 גולדן סטייט  ( 36:13 )  - אוקלהומה סיטי  ( 21:29 )  104:95
קווין דוראנט קלע 29 נקודות ,  ראסל ווסטברוק הוסיף 21 ,  פינק ב-10 אסיסטים והוסיף שיא קריירה של 8 חטיפות ,  ופתאום לת'אנדר יש חמישה ניצחונות רצופים ,  שווה לרצף הטוב ביותר שלהם העונה .  היה זה משחקו ה-24 ברציפות של דוראנט בו הוא קולע 25 נקודות ומעלה ,  ומדובר ברצף הארוך ביות מאז זה של אייברסון ,  שעשה זאת ב-27 משחקים בעונת 2000/01 .  קורי מגטי הוליך את הלוחמים עם 24 נקודות ,  סטפן קארי הוסיף 23 ,  והשניים לא מנעו הפסד שמיני רצוף .  אנדריס ביידרינס קלע 4 והוריד 18 ריבאונדים לווריורס .
 מפתיע ,  תודו .  הגריזליס משחקים נהדר ,  יכולים לכל אריות הליגה ,  ובסוף מפסידים במינסוטה הקפואה .  אולי לזה מתכוונים כשאומרים  " פצעי בגרות ".  קורט רמביס ביקש משחקיו להכניס את הכדור פנימה ,  אבל הם לא ביצעו זאת בחצי הראשון ונשארו במשחק הודות ל-20 נקודות של ריאן גומז בחצי הראשון .  בחצי השני מינסוטה ביצעה את הפעולות טוב ומהר יותר ,  וברבע הרביעי אל ג'פרסון מצא את היד כדי לקלוע 12 רצופות ,  למחוק פיגור ולהביא לוולבס ניצחון .  ג'פרסון סיים עם 23 נקודות ו-7 ריבאונדים ,  גומז רשם 26 נקודות ,  והשניים התגברו על 27 נקודות של רודי גיי בשורות ממפיס .  או.ג'יי מאיו קלע 16 למפסידים ,  מארק גאסול הוסיף 15 ו-8 ריבאונדים .
 דטרויט  ( 32:17 )  - ניו ג'רזי  ( 46:4 )  92:99
יונאס ירבקו לא ציפה להרבה דקות העונה בשורות דטרויט ,  אבל הפיסטונס נותנים לו את הבמה ,  והוא לא מתבייש לעלות עליה .  ירבקו קלע הלילה 20 נקודות כולל 9 מ-9 מהשדה .  לכל זה הוא הוסיף 7 ריבאונדים ועזר לפיסטונס לקטוע רצף של חמישה הפסדי בית .  ריפ המילטון שם יד עם 17 ב-5 מ-14 מהשדה ו-וויל ביינום תרם 9 מהספסל .  דווין האריס הוליך את הנטס עם 21 נקודות ו-7 אסיסטים ,  ברוק לופז הוסיף 20 .
 מילווקי  ( 26:23 )  - אינדיאנה  ( 33:18 )  81:93
אחרי שסבל ממיגרנה ,  אנדרו בוגוט חזר לחמישייה עם ראש מסודר ,  קלע 21 נקודות והוריד 8 ריבאונדים ,  ועזר ללוק רישאר מ'בה א מוטה  ( 18 נקודות ,  11 ריבאונדים )  לסדר ניצחון נאה לבאקס . " המיגרנות האלה די טראומטיות בשבילי ,  זה טוב לחזור לחמישייה הפותחת ולקלוע את הזריקות הראשונות ",  אמר בוגוט בסיום .  טי.ג'יי פורד עלה מספסל הפייסרס והצטיין עם 20 נקודות ,  דני גריינג'ר הוסיף 14 .
 
כל סופה והנזק שלה
לברון קלע 24 רצופות לקליבלנד ,  וסיים עם 47 ב-106:113 על הניקס .  המשחק בין וושינגטון לאטלנטה נדחה עקב סופת שלגים

