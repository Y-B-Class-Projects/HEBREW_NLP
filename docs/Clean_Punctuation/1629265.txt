הנוסע הסמוי בדרך לאירלנד - מטען חבלה
גבר סלובקי עלה לטיסה לדבלין כשבכליו חומר נפץ ללא ידיעתו ,  כחלק מתרגיל של רשויות הביטחון המקומיות .  רק לאחר שלושה ימים נזכרו הסלובקים ליידע את הרשויות באירלנד
 ( צילום :  רויטרס .  עריכה :  יאיר דניאל ) 
משרד המשפטים האירי הודיע היום  ( רביעי )  על פתיחת חקירה שתבדוק כיצד חומר נפץ ,  שהושתל במזוודה של נוסע תמים כחלק מתרגיל אבטחה של רשויות סלובקיה ,  הגיעו יחד עימו לשדה התעופה בדבלין ולא אותרו שם על ידי כוחות הביטחון המקומיים .  באירלנד אמרו כי בנוסף יבקשו תשובות על כך ששלטונות סלובקיה חיכו מספר ימים עד שיידעו אותם על כך שחומרי הנפץ הגיעו למדינה .
 מהודעת משרד המשפטים התברר כי גבר סלובקי עלה על טיסה לדבלין בשבת ,  כשהוא נושא חומרי נפץ שהוטמנו בחפציו בלא ידיעתו ,  כחלק מניסיון להעמיד במבחן את מהימנות בדיקות הביטחון בשדה תעופה בסלובקיה .  הרשויות הסלובקים הטמינו חלקי פצצות בתיקי יד של תשעה נוסעים .  שמונה מהתיקים אותרו במהלך הבדיקה הביטחונית ,  אולם תיק אחד ובו 90 גרם של חומר נפץ פלסטי ,  לא נחשף בבדיקה בשדה התעופה פופרד-טאטרי שבמרכז סלובקיה ,  ועלה יחד עם הנוסע למטוס של חברת התעופה הסלובקית Danube Wings שטסה לדבלין ,  בירת אירלנד .  הוא נחת והמשיך בדרכו ללא כל בעיה ,  כאשר רשויות שדה התעופה בדבלין אישרו שמטעני הנוסעים הנוחתים במדינה כלל אינם נבדקים .
 לאחר שגורמים בסלובקיה דיווחו על חלקי הפצצות שהוטמנו בחפציו של הנוסע ,  פרצו אתמול בבוקר לדירתו שוטרים אירים ,  שסברו בתחילה כי מדובר בטרוריסט .  האזרח התמים הוחזק במעצר במשך מספר שעות ,  עד שהתברר הסיפור המלא .
 שר הפנים של סלובקיה הביע צער עמוק בפני ממשלת אירלנד על הכשל בבדיקה ועל כך שההודעה על הכשל הגיעה לרשויות האיריות באיחור של שלושה ימים .  בכירים במערכת הביטחון באירלנד אמרו כי הנחת חלקי פצצות במטען של נוסעים ללא ידיעתם היא  " צעד מטופש "  של גורמים בסלובקיה .
 
הנוסע הסמוי בדרך לאירלנד - מטען חבלה
גבר סלובקי עלה לטיסה לדבלין כשבכליו חומר נפץ ללא ידיעתו ,  כחלק מתרגיל של רשויות הביטחון המקומיות .  רק לאחר שלושה ימים נזכרו הסלובקים ליידע את הרשויות באירלנד

