חדש במתחם הבורסה :  ענקית היהלומים האמריקאית לזר קפלן נכנסת לפעילות בישראל
בעלי החברה ,  מוריס טמפלסמן הודיע ,  כי החברה תפתח משרדים ותעביר יצור לארץ
ענקית היהלומים האמריקאית לזר קפלן  ( lazare kaplan international )  ,  הנחשבת לאחת מחברות היהלומים הגדולות בעולם הודיעה ,  כי תפתח משרדים בבורסת היהלומים ברמת גן ובנוסף תעביר חלק ניכר מפעילותה לישראל.מוריס טמפלסמן  ( maurice tempelsman )  ,  הבעלים של חברת היהלומים האמריקאית לזר קפלן נפגש עם נשיא בורסת היהלומים אבי פז ודן עמו על פתיחת המשרדים החדשים של החברה .  חברת לזר קפלן ,  שהוקמה בשנת 1903 ,  עוסקת ביהלומי גלם ,  בליטוש יהלומים ובמכירת יהלומים בכל רחבי העולם .  לחברה יש גם מותג פרטי של תכשיטי יהלומים - the lazare diamond brand.מהפגישה בין נשיא הבורסה אבי פז לבין מוריס טמפלסמן עולה כי החברה מתכוונת לייבא לישראל כמויות גדולות מאד של יהלומי גלם .  כמו כן מתכוונת החברה להעביר לישראל גם חלק נכבד מעסקי היהלומים המלוטשים שלה.נשיא הבורסה אבי פז אמר לאחר הפגישה כי  " העובדה שחברה בסדר הגודל של לזר קפלן בוחרת לפתוח מרכז בבורסת היהלומים הישראלית ולהעביר חלק נכבד מפעילותה לכאן מהווה הבעת אמון בלתי רגילה בענף היהלומים הישראלי .  הפעילות של החברה בישראל תביא להגדלה ניכרת של סחר היהלומים  ( גלם ומלוטש )  בישראל ואין ספק שהיא גם תתרום תרומה משמעותית לכלכלת ישראל ". 

חדש במתחם הבורסה :  ענקית היהלומים האמריקאית לזר קפלן נכנסת לפעילות בישראל
בעלי החברה ,  מוריס טמפלסמן הודיע ,  כי החברה תפתח משרדים ותעביר יצור לארץ

