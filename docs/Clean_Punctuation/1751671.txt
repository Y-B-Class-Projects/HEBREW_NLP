גולף קבריולה חוזרת
בעקבות ההסכם המחודש עם סדנת קארמן ,  פולקסווגן תחייה את הגרסה הפתוחה לקומפקטית בשנה הבאה .  נפרדים מהאיוס ? 
עכשיו זה רשמי :  פולקסווגן גולף קבריולה חוזרת לשורותיו של הקונצרן בעוד כשנה וחצי .  את הדברים אישר היו"ר בכבודו ובעצמו מרטין ווינטרקון בפני כלי-התקשורת מגרמניה באירוע שהתקיים במפעלי החברה .  על פי המסורת הגולף קבריולה תשען על רצפתה של הגולף  ( בתצורת-2 דלתות )  ,  אולם בניגוד לאיוס - שלאור דברים אלה המשך ייצורה מוטל בספק ,  תעשה שימוש בטכנולוגיה דומה לזו המשרתת את ה-A3 קבריולה ,  ותצטייד בגג-בד ולא במתכתי .  
הגולף הפתוחה תשוב לפס הייצור אחרי היעדרות של למעלה מ-8 שנים .  בכל תולדותיה של הגולף קבריולה  ( 1979-2002 )  נבראו מספר גרסאות שחיזקו את מיצובה של הקומפקטית בעיני קהל היעד ,  שהורכב גם מצעירים וגם מפלח מבוגר .  אולם הדגם האחרון שהגיח ב-2001 סימן את סוף דרכה של הסדרה עם הצניחה בכמות המסירות .  
חזרתה של הקבריולה נובעת מתוך הסכם כלכלי מחודש שנחתם אשתקד בין פולקסווגן לסדנת קארמן עמה היו לה מיזמים בעבר ,  הנודע שבהם הייתה המכונית הספורטיבית קארמן-גיהה משנות ה-50 .  קהרמן הייתה קרובה מאוד לפשיטת רגל ב-2009 לאחר שלא איתרה לקוחות מקרב היצרניות הגדולות להן פרויקטים מתאימים ולכן הודיעה כי בכוונתה לסגור את שעריה .  הדגם האחרון שעזב את מתקני הסדנה היה ה-CLK של מרצדס ב-2003 .
 מי שככל הנראה תשלם את מחיר החייאתה של הגולף הפתוחה תהיה האיוס .  וזאת למרות שרק לפני כמה שבועות עברה מתיחת פנים כדי להאריך את שהותה בשנתיים נוספות .  פולקסווגן אמרה בעבר כי בכוונתה לצמצם מספר פיתוחים בגלל הרחבה של פרויקטים חדשים כגון הבלו-ספורט רודסטר העממית .  כך או אחרת האיוס לא תחסר ליותר מידי נהגים .  באשר לגולף ,  רשמים ראשונים לקבריולה החדשה יגיעו בתערוכת הרכב בג'נבה ב-2011 .
 
גולף קבריולה חוזרת
בעקבות ההסכם המחודש עם סדנת קארמן ,  פולקסווגן תחייה את הגרסה הפתוחה לקומפקטית בשנה הבאה .  נפרדים מהאיוס ? 

