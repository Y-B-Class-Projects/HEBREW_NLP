פקיסטן :  הוארך מעצר חמשת האמריקאים
חמשת האזרחים האמריקאים העצורים בפקיסטן בחשד לתכנון התקפות במדינה הגיבו לחשדות נגדם .  החמישה הכחישו את הטענות ,  אך בית המשפט האריך את מעצרם
חמישה אזרחים אמריקאים שנעצרו בפקיסטן בחשד לתכנון התקפות במדינה ובאפגניסטן ,  הגיבו היום  ( שני )  בבית משפט לחשדות נגדם .  העצורים ,  סטודנטים בשנות ה-20 לחייהם ,  הכחישו את הטענות ואמרו שהם בסך הכל רצו לתת לעמיתיהם המוסלמים סיוע כלכלי ורפואי .
 בית המשפט האריך את מעצרם של החמישה - סטודנטים ממדינת וירג'יניה הסמוכה לוושינגטון .  הם נעצרו במהלך פשיטה על בית בעיר סארגודה בתחילת דצמבר .  המשטרה מבקשת לגזור עליהם עונש של מאסר עולם .  לטענתה ,  יש בידיה אי-מיילים המראים כי הם יצרו קשר עם הטליבן ,  וכי הארגון תכנן להשתמש בהם לביצוע התקפות בפקיסטן . " היה להם עניין עמוק בדת והם חשבו שיש לבצע ג'יהאד נגד הכופרים בשל הזוועות שהם ביצעו נגד מוסלמים מסביב לעולם ",  כך נכתב בדו"ח משטרתי בחודש שעבר .  
עורך דינם של הצעירים מכחיש את הטענות : " החמישה אמרו לבית המשפט שהם רצו ללכת לאפגניסטן כדי לעזור לאחיהם המוסלמים ,  אלה הזקוקים לסיוע רפואי או כלכלי ,  ולא היו להם תוכניות לבצע שום פעילות בפקיסטן ".  
גורמים בארה"ב מסרו שהחמישה נעלמו מארה"ב בחודש נובמבר .  שניים מהם הם אמריקאים ממוצא פקיסטני ושלושת האחרים הם ממוצא אריתראי ,  מצרי ואתיופי .  לכולם דרכונים אמריקאים .
 
פקיסטן :  הוארך מעצר חמשת האמריקאים
חמשת האזרחים האמריקאים העצורים בפקיסטן בחשד לתכנון התקפות במדינה הגיבו לחשדות נגדם .  החמישה הכחישו את הטענות ,  אך בית המשפט האריך את מעצרם

