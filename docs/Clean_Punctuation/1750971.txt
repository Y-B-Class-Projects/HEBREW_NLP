אורקל תרכוש את יצרנית התוכנות הקמעוניות ATG במיליארד דולר
אורקל ביצעה ב-5 השנים האחרונות יותר מ-65 רכישות במסגרת התחרות על שוק התוכנות העסקיות
יצרנית התוכנות העסקיות הודיעה היום על רכישת חברת ארט טכנולוג'י גרופ  ( atg )  ,  תמורת מיליארד דולר או 6 דולר למניה .  מניית atg מזנקת במסחר לפני הפתיחה בוול סטריט ב-46% ,  ונסחרת כעת במחיר 6 דולר למניה .  אתמול נסגרה המניה במחיר של 4.1 דולר .  העסקה עוד טעונה את אישור בעלי המניות ,  ואורקל צופה להשלימה בתחילת 2011.אורקל ,  שב-5 השנים האחרונות ביצעה למעלה מ-65 רכישות ,  מעוניינת לרכוש תוכנות המיועדות למגזרים ספציפיים ,  אמר מנכ"ל אורקל ,  לארי אליסון ,  בספטמבר .  atg ,  מייצרת תוכנות לרכישת מוצרים באינטרנט ,  ועם לקוחותיה נמנות בסט ביי ,  at & t ו-וודאפון הבריטית .  יותר מ-1,000 חברות משתמשות בתוכנות של atg לשם ביצוע עסקות בטלפונים סלולריים ,  באינטרנט ובחנויות .  הכנסותיה הסתכמו ב-50.3 מיליון דולר ברבעון השלישי - עלייה של 16% לעומת הרבעון המקביל ב-2009 .  הרווח הנקי שלה הסתכם ב-4.2 מיליון דולר באותה תקופה .
 
אורקל תרכוש את יצרנית התוכנות הקמעוניות ATG במיליארד דולר
אורקל ביצעה ב-5 השנים האחרונות יותר מ-65 רכישות במסגרת התחרות על שוק התוכנות העסקיות

