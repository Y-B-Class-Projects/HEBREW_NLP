אומרים yes ל-VOD
חברת הלווין yes השיקה את שירות ה-VOD שלה ,  שיפעל על גבי רשת האינטרנט הקיימת בבית הלקוח
גם ליס יש VOD .  חברת הלווין Yes השיקה היום את YesMaxTotal  ממיר HD שכולל אפשרות הקלטה ו-VOD  ( מנגנון צפיה על פי דרישה בתוכן ,  שהיה עד כה קיים רק בחברת הכבלים )  .  מנכ"ל החברה רון אילון אמר באירוע ההשקה כי מדובר בחווית תוכן חדשה ללקוחות ,  שעושה שימוש בפתרון IPTV  העברת אות טלוויזיוני באמצעות רשת האינטרנט .  
הממיר החדש פועל על גבי תשתית האינטרנט הקיימת של הלקוח ,  זאת כיוון שבניגוד ל-HOT ,  ל-yes אין אפשרות לשדר תוכן דרך התשתית שלה .  היצע ה-VOD יכלול ,  בין השאר ,  גם תכני HD .  הדרישה המינימלית ללקוח היא קו אינטרנט במהירות של 2.5 מגהביט ,  וביס מבטיחים שתוך צפיה בתוכן VOD ניתן יהיה לגלוש בצורה טובה .  תוכן SD נדחס לכ-1.5 מגהביט ,  ותוכן HD נדחס ל-4 מגהביט .  
ב-VOD של חברת הלווין יהיו 5,000 תכנים בעת ההשקה ,  ובחברה מקווים להוסיף מאות תוכניות חדשות מדי חודש .  תוכניות ה-HD תשודרנה ברזולוציית 1080i .  
מחירי ממיר החדש הם כדלקמן :
 ללקוחות חדשים מציעה יס את מסלולי Choice ו-Top .  הראשון כולל חבילת בסיס ,  חבילת סרטים ,  3 חבילות נוספות ,  ממיר חדש ,  9 ערוצי HD ו-VOD ב-239 ש"ח בחודש .  המסלול השני יקר יותר ב-16 שקלים ,  אך כולל 12 חבילות תוכן במקום 3 .  
ללקוחות קיימים ,  ממיר yesMaxTOTAL ,  יחד עם 9 ערוצי HD ו-VOD יוצע ב-49 ש"ח בחודש .  נוסף על כך ,  ניתן יהיה לשדרג את ה-yesMAX הישן לממיר החדש בתוספת של 24.90 ש"ח בחודש ,  בהתחייבות ל-36 חודשים ,  כשדמי ההתקנה החד-פעמיים הם 199 ש"ח .
 לקוחות שקנו את yesMaxHD יוכלו לקבל את ה-VOD ב-9.90 ש"ח בחודש ,  כשתשלום זה יוחזר להם בזיכוי תוכן .
 צילום :  עוז מרון.עריכה :  ענת ברק .
 
אומרים yes ל-VOD
חברת הלווין yes השיקה את שירות ה-VOD שלה ,  שיפעל על גבי רשת האינטרנט הקיימת בבית הלקוח

