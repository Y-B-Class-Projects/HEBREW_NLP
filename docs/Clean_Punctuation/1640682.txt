צרפת :  לחצו על נקודת הגי
סנט אטיין הפתיעה את מונאקו של גי לאקומב 0:3 ,  והתרחקה עוד קצת מהקו האדום .  ליון התארחה בטולוז וסיימה עימה בתיקו 0:0
המחזור ה-23 בליגה הצרפתית נפתח אמש  ( שבת )  עם הפתעה קטנה ,  כאשר ראן גברה בביתה על האלופה והמוליכה ,  בורדו ,  והוא נמשך היום  ( ראשון )  עם שלושה משחקים נוספים .  מארסיי לא התקשתה לדרוס את ולנסיין 1:5 ,  כאשר לפני כן נערכו שני משחקים .  טולוז אירחה את ליון ונפרדה ממנה בתיקו ללא שערים ,  סנט אטיין הציגה משחק משובח והפתיעה את מונאקו כשהביסה אותה 0:3 .
 סנט אטיין - מונאקו 0:3
לאחר ההפסד של בורדו ,  הפתעה נוספת בליגה נפלה בסטאד ז'ופרה גישאר כשהקבוצה של כריסטוף גאלטייה מהתחתית ניצחה את הקבוצה מהנסיכות .  בלייס מאטוידי העלה את המארחים ליתרון אחרי 14 דקות של משחק ,  כש-14 דקות לסיום כבש גונזאלו ברחסיו את השני .  עמנואל ריבייר חתם את התוצאה המפתיעה בדקה ה-90 .  הירוקים עולים מקום אחד בטבלה ,  ל-16 ,  והם מתרחקים מהקו האדום .  הקבוצה של גי לאקומב נשארת במקום החמישי עם 39 נקודות .
 טולוז - ליון 0:0
הקבוצה של אלן קזנובה אירחה בסטאד מוניסיפאל את הקבוצה שפעם הייתה אימתנית ,  וסיימה עימה במשחק ללא שערים .  הסגולים במקום העשירי ,  לפחות עד המשחק של ולנסיין ,  עם 33 נקודות ,  בעוד ליון ,  שיכלה לסגור עוד על בורדו ,  עולה על חשבונה של מונאקו למקום הרביעי עם 40 נקודות .  כעת הפער של הקבוצה של קלוד פואל מהמקום הראשון עומד על שמונה נקודות .  עדיין גדול מדי מכדי לחשוב על אליפות .
 מארסיי - ולנסיין 1:5
אחרי ההפסד למונפלייה במחזור הקודם התאוששו שחקניו של דידייה דשאן על חשבון ולנסיין הצנועה .  לוצ'ו גונזאלס פתח את החגיגה בדקה ה-33 ,  ברנדאו הכפיל כעבור עשר דקות ובנואה שיירו הגדיל ל-0:3 בדקה ה-53 .  קרלוס סאנצ'ז צימק לאורחים בדקה ה-66 ,  אבל בדקה ה-77 הגיב מתיו ולבואנה עם הרביעי של מארסיי ,  וממאדו ניאנג חתם בתוספת הזמן את החמישייה המפוארת של התכולים .
 
צרפת :  לחצו על נקודת הגי
סנט אטיין הפתיעה את מונאקו של גי לאקומב 0:3 ,  והתרחקה עוד קצת מהקו האדום .  ליון התארחה בטולוז וסיימה עימה בתיקו 0:0

