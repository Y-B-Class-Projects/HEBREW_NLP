לא היו"ר המחויב ביותר - אבל האיש הנכון 
המגה-יזם פיליפ פרוסט ,  שמונה השבוע ליו"ר טבע ,  לא חלם לעמוד בראש האיקונה הגדולה של עולם העסקים הישראלי .  הוא אמנם אינו מתכוון לעבור לגור כאן ,  אך הניסיון והידע העצום שלו עשויים לתרום לחברה באחת המשימות החשובות שלה :  פיתוח או רכישה של תרופות מקור שיחליפו בבוא ה
 >  >   " מעולם לא חלמתי להיות יו"ר טבע ",  אמר השבוע ד"ר פיליפ פרוסט ,  זמן קצר לאחר שמונה לתפקידו על ידי דירקטוריון החברה הגדולה והמצליחה בישראל .  הביוגרפיה המוקדמת של פרוסט אכן לא ניבאה את המסלול שהציב אותו בגיל 73 בראש טבע .  פרוסט החל את דרכו דווקא בלימודי ספרות צרפתית ,  אך שינה כיוון ומאוחר יותר קיבל תואר ד"ר לרפואה במכללת אלברט איינשטיין של ישיבה יוניברסיטי בניו יורק .  בשנות ה-70 פתח פרוסט חווה לגידול דגים בפלורידה .  בצורת שפקדה את האזור אמנם ייבשה את הבריכות וחיסלה את הדגים ,  אך ערך הקרקע עלה ופרוסט מימש את החווה ברווח נאה .  זמן קצר לאחר מכן הוא הקים את המחלקה לרפואת עור בבית החולים הר סיני בניו יורק ,  שבראשה עמד עד 1990 .  במקביל ,  רכשו ב-72' פרוסט ושותפו מייקל ג'אהאריס את חברת התרופות key שהיתה על סף פשיטת רגל ,  תמורת 50 אלף דולר .  השניים החיו מוצר בן 50 לטיפול באסתמה והפכו אותו למוצר רב מכר במושגי התקופה .  פרוסט וג'אהאריס הגדילו את המכירות השנתיות של החברה מ-1.5 מיליון דולר ל-200 מיליון דולר ,  וב-86' מכרו אותה לחברת שרינג תמורת 800 מיליון דולר ,  כשחלקו של פרוסט בעסקה הגיע ל-150 מיליון דולר .  לאחר המכירה הקים פרוסט את חברת ivax ,  כחברת אחזקות בתחום התרופות ,  שמרגע הקמתה החלה בסדרת רכישות .  פרוסט הפך את ivax ליעד אטרטקטיבי לרכישה עם נוכחות חזקה בשווקים הצומחים של התרופות הגנריות במרכז אירופה ובאמריקה הלטינית .  ואולם היתה זו הפעילות של ייצור משאפים מתוחכמים שהלהיבה את מנהלי טבע וגרמה להם לחזר אחריו במשך 12 שנים .  בינואר 2006 נעתר פרוסט למכור את ivax לטבע תמורת 7.4 מיליארד דולר .  מקובל לחשוב על מיזוגים ורכישות כעסק של ניצול הזדמנויות שנקרות בדרך ,  אבל העובדה שפרוסט היה מעורב בשתי עסקות ענק תוך 20 שנה כנראה אינה מקרית .  בפרוסט מתקיים חיבור נדיר של הבנה עמוקה של שוק התרופות והמכשור הרפואי עם אינטואיציה ומיומנות בשיווק ,  כולל שיווק ניירות ערך .  פרוסט אוהב מהלכים קצרים ותכליתיים ,  והמלה ת'כלס ,  שהיתה זמן רב מוקצה מחמת מיאוס בטבע ,  כנראה אינה זרה לו .  פרוסט הוא איש של יזמות ושיווק ופחות של ניהול מוקפד ומדוקדק .  אנשי טבע גילו זאת כשהחלו להטמיע את עסקיה של ivax לתוך טבע לאחר הרכישה :  הם מצאו שם הרבה נכסים מצוינים ,  שלא כולם מנוהלים ביעילות מרבית .  כאיש שיווק של חברות פרמצבטיקה וני"ע ,  פרוסט שם דגש חזק על צמיחה ,  לא בהכרח צמיחה רווחית ,  ונראה שיפעיל את השפעתו להאיץ את הפיתוח העסקי של טבע וחדירתה לשווקים המתעוררים .  אחד היתרונות הבולטים שלו הוא מעורבותו הבלתי פוסקת בפיתוח תרופות מקוריות באמצעות השקעות במספר רב של חברות סטארט-אפ .  הניסיון והידע העצום שלו עשויים לתרום לטבע באחת המשימות החשובות שלה :  פיתוח או רכישה של תרופות מקור שיחליפו בבוא העת הקופקסון המזדקנת ,  שמניבה לטבע הכנסות של 3 מיליארד דולר בשנה .  הבעיה העיקרית של טבע בניצול המטען האדיר של מגה-יזם כמו פרוסט היא הזמן שברשותו .  פרוסט הוא הבעלים ,  היו"ר והמנכ"ל של חברת השקעות פרטית בתחום התרופות ,  הוא בעל מניות ויו"ר בחברה של שירותים פיננסיים וחבר במועצות המנהלים של חברות ומוסדות רבים .  לכל מי שציפה שפרוסט יתנהג כקלישאה החיה של היהודי החם שקיבל הזדמנות להוביל את האיקונה הגדולה של עולם העסקים הישראלי ,  יעתיק את מגוריו לישראל ויקדיש את מלוא זמנו לטבע - נכונה אכזבה .  פרוסט מיהר להבהיר שאין בכוונתו לעשות שינוי משמעותי באורח חייו ,  כך שייתכן שטבע זכתה ביזם בעל שיעור קומה יוצא דופן ,  אבל לא בטוח שביהודי החם או ביו"ר המחויב ביותר .
 
לא היו"ר המחויב ביותר - אבל האיש הנכון 
המגה-יזם פיליפ פרוסט ,  שמונה השבוע ליו"ר טבע ,  לא חלם לעמוד בראש האיקונה הגדולה של עולם העסקים הישראלי .  הוא אמנם אינו מתכוון לעבור לגור כאן ,  אך הניסיון והידע העצום שלו עשויים לתרום לחברה באחת המשימות החשובות שלה :  פיתוח או רכישה של תרופות מקור שיחליפו בבוא ה

