 " נוני מבין שעשה טעות ושהוא מאבד את HOT "
 מאבק ראשון בין בעלי המניות ב-HOT .  אליעזר פישמן וארנון מוזס החליטו היום להשהות את מייקל בוקובזה ,  נציגו שלפטריק דרהי ב-HOT
הסתיימה תקופת החסד שקיבל פטריק דרהי מבעלי המניות הוותיקים ב- .  ל-themarker נודע כי אתמול החליטו אליעזר פישמן וארנון מוזס להשהות את מייקל בוקובזה ,  נציגו של דרהי ב-hot מכל פעילות בחברה .  הטיעון הרשמי הוא כי בוקובזה אינו נושא משרה רשמי בחברה ,  ועל כן אינו יכול להיות מעורב בניהול השוטף שלה .  גורמים המקורבים לעניין מעריכים כי בוקובזה עשוי להתמנות למנכ"ל משותף ב-hot לצד הרצל עוזר ,  או ליו"ר דירקטוריון פעיל ,  וזאת לאחר שאיזיה צ'צ'יק יפסיק להיות יו"ר פעיל בסוף החודש ויהפוך ליו"ר שאינו פעיל .
 בכל מקרה ,  עד שיקבל תפקיד רשמי של נושא משרה ,  התבקש בוקובזה על ידי יתר בעלי המניות לצמצם את מעורבתו בחברה .  בשל מבנה הדירקטוריון של hot ,  לדרהי אין עדיין רוב .  רק בשבוע שעבר הוא הצליח למנות נציג ראשון שלו לדירקטוריון  ( דקסטר גואי )  ,  וזאת למרות שהוא מחזיק בכ-45% ממניות החברה .
 פישמן ומוזס יכולים למנוע את המינוי של בוקובזה לנושא משרה ב-hot אם ירצו בכך .  יש לציין כי עד כה הצליח דרהי להיכנס ל-hot מבלי שעורר נגדו את יתר בעלי המניות .  אנשיו של דרהי הקפידו להכריז תמיד כי כניסתו לחברה אינה השתלטות עוינת ,  והמשקיע הצרפתי אף חתם על מסמך שיתוף פעולה עם בעלי המניות האחרים .  התקרית הנוכחית היא למעשה התקרית הראשונה בה נאבקים הצדדים על ניהול החברה .
 בשבועות האחרונים החל בוקובזה להיות מעורב מאוד בניהול החברה ,  במטרה לצמצם באופן מהותי את הוצאותיה .  בוקובזה התמקד בשני תחומים עיקריים :  ניסיון להפחית ולייעל את הוצאות התוכן הגבוהות של החברה ,  לצד ייעול הוצאות ציוד הרשת ובעיקר ממירים .  גורמים בשוק מעריכים כי בוקובזה ,  אשר ניהל בעבר את חברת התקשורת free הצרפתית ,  נתקל בקשיים כאשר ניסה לקצץ בהוצאות התוכן וזאת בשל קשריו של בעל המניות ארנון מוזס עם רבים מתעשיית התוכן המקומית .
 עוד נודע ל-themarker כי בעלי המניות הנוכחיים מסתייגים מרמת המעורבות הפרטנית של בוקבזה בחברה ,  אשר נפגש לא רק עם סמנכ"לים אלא גם עם מנהלים בדרגי ביניים חברה ,  תוך שהוא עוקף את המנכ"ל עוזר .
 עד לכניסת דרהי לחברה נחשב מוזס לאיש החזק ב-hot ,  ובוודאי בתחום התוכן .  מוזס ,  כבעלים של  " ידיעות אחרונות "  וynet ,  הוא איש שליבת עסקיו היא תוכן ויש לו עניין גדול בתחום .  מוזס מעולם לא היה מעורב באופן ישיר בניהול חברת הכבלים ,  אלא פועל תמיד מאחורי הקלעים דרך המנכ"ל או נציגו בדירקטוריון ינון אנגל  ( המשמש גם משנה למנכ"ל  " ידיעות אחרונות ")  .
 מאז שנכנס דרהי לחברה נפגש נציגו  ( בוקובזה )  עם ספקים שונים ,  כאשר התלוו אליו אנשי התוכן של החברה אך היה ברור לכל המעורבים מי פה בעל הבית שיקבל את ההחלטות .  ההשתלטות של בוקובזה על ניהול החברה יצרה אי ודאות רבה כאשר סמנכ"לים וספקים לא ידעו למי להישמע :  מצד אחד ברור שדרהי הוא היום האיש החזק ב-hot ,  ומצד שני נציגו לא מונה לתפקיד רשמי ,  מה שלא הפריע לו לפעול במרץ ,  בניגוד לכללי המינהל התקין .
 גורמים בשוק הסבירו כי התזה בנוגע לדרהי התהפכה :  בעוד שבתחילה האמינו בסביבתו של מוזס כי דרהי יהיה משקיע שיביא ל-hot את יתרונות הגודל והטכנולוגיה שלו ומעורבותו בניהול תהיה מוגבלת ,  הרי שכעת קורה דבר שונה מאוד :  דרהי לוקח אחיזה על כל תחום בחברה ונציגיו מעורבים בכל החלטה . " מתפתחת מלחמת עולם .  נוני מבין שעשה טעות ושהוא מאבד את החברה ",  אמר גורם בקיא .
 אם בוחנים את רשימת הספקים שעובדת עם hot ניתן למצוא דוגמאות לקבוצות אשר קשורות למוזס ומספקות ל-hot שירותים :  כך למשל חברת דורי מדיה ,  אשר מוחזקת בין השאר על ידי תמי מוזס-בורוביץ' ,  אחותו של מוזס ,  זכתה באמצע 2007 במכרז להפקת ערוצי הסרטים והסדרות של hot והחליפה את הספק הקודם .  דורי מדיה גם זכתה להחליף את ערוץ axn שירד מהאוויר בערוץ אקשן אחר ,  ואף מפיקה עבור hot את הערוצים ויוה וויוה פלטינה .  מקורב אחר למוזס הוא המפיק חיים סלוצקי אשר מפיק את ערוץ הבידור הישראלי ובנוסף יפיק את המהדורה שתחליף את חדשות הבידור עם גיא פינס .
 לאחרונה פורסם כי חתנו של מוזס ,  ירון ליכטנשטיין ,  הציג בפני אנשי hot מצגת לערוץ צעירים חדש אשר אולי יחליף את ביפ בבוא העת .  ליכטנשטיין אף הפיק עבור hot סדרות כמו  " בובות ".  עם זאת גם השפעתו הגדולה של מוזס בתחום התוכן לא היתה מוחלטת ,  ולדוגמה אפשר להזכיר את המקרה שבו ניגשה למכרז על ערוץ הספורט קבוצה משותפת לצ'רלטון ול-one  ( אתר ספורט בשליטת  " ידיעות אחרונות ")  ,  והפסידה לערוץ הספורט .

" נוני מבין שעשה טעות ושהוא מאבד את HOT "
 מאבק ראשון בין בעלי המניות ב-HOT .  אליעזר פישמן וארנון מוזס החליטו היום להשהות את מייקל בוקובזה ,  נציגו שלפטריק דרהי ב-HOT

