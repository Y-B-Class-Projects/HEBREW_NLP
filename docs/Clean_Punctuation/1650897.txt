אי.בי.אי :  הריבית במשק תעלה בחודש מאי ותגיע לרמה של 2.5% בסוף השנה
מדד פברואר ירד ב-0.4% ומדד מארס יעלה ב-0.1%
בעוד שבוע יתפרסם מדד המחירים לצרכן - איילת ניר מאי.בי.אי מעריכה כי מדד פברואר ירד ב-0.4% ,  בין היתר על רקע ירידה בסעיף הדיור והחשמל וירידה במחירי הירקות והפירות .  להערכתה של ניר מדד מארס צפוי לעלות ב-0.1% על רקע קיזוז הירידה בתעריפי החשמל אל מול התייקרות מחירי הבנזין וסולר ובמחירי האלכוהול .  על פי המודל של המחלקה הכלכלית של אי.בי.אי ב-2010 צפוי המדד להתייקר בשיעור של 1.6% ,  נמוך ממרכז יעד יציבות המחירים .  עם זאת ,  ב-12 החודשים הקרובים צפויה אינפלציה של 2.2% .  ניר מעריכה כי קיים סיכוי של 40% להעלאת הריבית החודש ,  וצופה כי העלייה בריבית בנק ישראל תתחדש החל מהחודש הבא  ( ריבית חודש מאי )  .  זאת ,  על רקע שילוב של מדדי אינפלציה גבוהים יותר עונתית החל מחודש מארס ,  התבססות ציפיות האינפלציה סביב ה-3% ברבע השני של השנה ,  שיפור נוסף בשוק העבודה ושיפור ברמת הפעילות הכלכלית במשק .  באי.בי.אי חוזרים על ההערכה כי ריבית בנק ישראל תעלה לרמה של 2.5% בסוף השנה .
 
אי.בי.אי :  הריבית במשק תעלה בחודש מאי ותגיע לרמה של 2.5% בסוף השנה
מדד פברואר ירד ב-0.4% ומדד מארס יעלה ב-0.1%

