הטעויות שהכשילו את דובאי - ואיך החברה שלך יכולה להימנע מהן 
 >  >  בסוף החודש שעבר הגיעה דובאי וורלד לסוג של חדלות פירעון ,  ודירדרה איתה גם את אמינותן של נסיכויות המפרץ .  האם דובאי תעמוד בהתחייבויותיה ?  זאת השאלה שאנשי הכספים בכל מקום שואלים כעת בעצבנות .  כרגיל ,  הם שואלים את השאלה הלא נכונה .  דובאי היתה מיני-ארה"ב - פיננסים ונדל"ן הם שהרכיבו את החלק הארי של כלכלת העיר-מדינה הזו .  כיום מגלות הן דובאי והן ארה"ב שהתוצר של כלכלות כאלה הוא צמיחה שאינה רק מונעת על ידי בועה ונוטה להתרסק ,  אלא גם כזאת שאינה מצליחה לייצר חלוקה אמיתית של השגשוג הכלכלי .  אני קורא לצמיחה כזאת צמיחה 'טפשה' .  כיצד יכולה מדינה או חברה להוביל צמיחה חכמה יותר ?  הבה ננסה לדמיין מקבילה בדיונית לדובאי ,  כזאת שהשקיעה בצמיחה חכמה .  הנה רשימה של הדברים שדובאי המקבילה היתה יכול להתמקד בהם :  אתיקה במקום ניצול - הצד האפל של דובאי היה כוח העבודה הבלתי נראה שבמובנים רבים נוצל באופן חסר רחמים .  דובאי החכמה היתה מקום המשקיע באנשים בעלי מיומנויות רבות ערך ,  במקום בייבוא עובדים דלי כישורים .  היא היתה מייבאת בכל מחיר את המדענים ,  ההוגים והחדשנים הטובים בעולם ,  ודואגת שיישארו בשטחה .  היום במקום מחר - דובאי השקיעה מיליארדים בהקמה של פארקים תעשייתיים עבור החברות של המאה ה-20 .  היא סיבסדה חברות טיפוסיות ,  כמו דל ויבמ ,  במקום לחדש וליצור חברות טובות יותר .  מה היה קורה אם דובאי היתה מטילה מס על חברות מהעידן התעשייתי ומציעה הקלות מס ופארקים תעשייתיים לחברות של המחר ?  היא היתה יכולה להפוך לעמק הסיליקון 2.0 .  יצירתיות במקום תפוקה - דובאי רצתה לנגוס בחלק גדול ככל שניתן מהיקף הסחר העולמי ,  אך עתידה של המדינה אינו תלוי רק בהגדלת הסחר ,  אלא גם ביצירת זירות חדשות למסחר בינלאומי .  אפל אחת שיוצרת מכשירי אייפון שווה כמו 12 פורד .  דובאי החכמה היתה שואפת ליהפך למזרזת של יצירתיות במקום להיות רק מרכז עסקי .  ממשל ,  לא השתלטות - דובאי היא ,  כמובן ,  מונרכיה ,  וכמו מרבית המונרכיות היא הקימה חברות ממשלתיות שהיו בפועל כלים בשירותו של השליט .  דובאי החכמה היתה עושה את ההיפך ,  וכותבת מחדש את החוקים כך שיהיו טובים יותר מחוקי החברות הנהוגים בארה"ב ובאירופה גם יחד .  השאלה שאתם צריכים לענות עליה כעת היא :  אם הייתם צריכים לבחור ,  לאיזו מהשתיים היתה החברה או המדינה שלכם דומה יותר - דובאי הטפשה או דובאי החכמה ?  עומייר חאק הוא דירקטור בחברות הייעוץ האסטרטגי האוואס מדיה לאב  *  *  *  הסוגיה :  מה ההבדל בין צמיחה חכמה לטפשה ?  הפתרון :  הטפשה מתבססת על כח עבודה זול ,  חשיבה על ההווה במקום העתיד וריכוזיות ניהולית הדרך :  לעבור לצמיחה חכמה :  השקעה באנשים איכותיים ,  יצירתיות במקום תפוקה ,  חשיבה עתידנית בלתי פוסקת וחלוקת כוח נכונה harvard business monday morning מפרסומי בית הספר למינהל עסקים של אוניברסיטת הרווארד

הטעויות שהכשילו את דובאי - ואיך החברה שלך יכולה להימנע מהן 
nan
