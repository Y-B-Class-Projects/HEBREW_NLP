הזמנת שמאי פרטי ?  תשלם ! 
פגעו לך במכונית ונדרש כעת תיקון ?  אל תצפה שחברת הביטוח של הנהג הפוגע תחזיר לך את מלוא שכר טרחת השמאי
לצערנו תאונות דרכים הינן דבר שכיח ויום יומי על כבישי ארצנו הצפופים והעמוסים .  כמובן שבנוסף ,  הגורם האנושי הלא הוא הנהג הטרוד בענייני יומו ובעיקר במצב הכלכלי שמטריד כמעט כל אדם שני ,  תורם לכך לא מעט .  מעבר לתשתית ולנהג יש לקחת בחשבון גם את מצב המכוניות ,  שהוא פועל יוצא מהמצב הכלכלי וכך קורה שלציבור אין מספיק כסף בכדי לתחזק את המכוניות ברמה שתתאים להוראות היצרן .  כל אלה חוברים יחדיו ובהיסח של שנייה גורמים לתאונת דרכים  ( במקרה הטוב ללא נפגעים )  .  במצב זה שני צדדים למטבע :  פוגע ונפגע .
 הפוגע ,  אם מזלו הטוב שפר עליו והוא מבוטח בביטוח מקיף וצד ג' ,  מעביר את הטיפול בנזקיו לידי מבטחיו כולל דיווח על צד ג' שהינו הנפגע ובזה תמו דאגותיו  ( בפעם אחרת נתייחס גם למקרה זה )  .  מכאן ואילך ,  מתחילה הדרך הקפקאית של הנפגע  ( במידה ואין לו ביטוח מקיף )  .  עליו לחפש לו מוסך שייתן לו שרות ויסכים לקבל ממנו תשלום דחוי .
 עליו להזמין שמאי לשום את ניזקו וגם פה לבקש לשלם שכר טרחה למספר חודשים קדימה ,  להיות תלוי בתחבורה אלטרנטיבית ובסופו של יום להישאר  " תקוע "  עם מכונית לאחר תיקון תאונתי שבמרבית המקרים אינה ניתנת למימוש כרכוש שאמור להיות עובר לסוחר אלמלא האירוע התאונתי .
 בשלב מסוים לאחר גמר תיקון המכונית והכנת חוות דעת השמאי ,  פונה הנפגע למבטחיו של גורם הנזק  ( הפוגע )  עם חוות דעת השמאי מטעמו .  במרבית המקרים ובחלק מחברות הביטוח  ( מאחר ואינני רוצה לעשות הכללה )  ,  ישלחו לו מיד מכתב שיש לו רשלנות תורמת ,  שתביעתו נועדה להעשירו וששכר טרחת השמאי ששילם חורג מעל הסביר והמקובל בלשון המעטה  ( וזה במקרה שלא אומרים לו כי החומר ששלח כלל לא הגיע לידיהם )  .
 מפה ואילך מתחיל מכבש לחצים על הנפגע שמתחיל להיכנס למצוקה כלכלית ובמרבית המקרים  ( לדעתי כ-90% )  מוותר על חלק מתביעתו וממהר לסגור את התביעה כשהוא נושא חלק מהנזק ונשאר עם הרכוש הפגום .
 לעיתים רבות ,  גם במקרה שאישרו לנפגע את מלוא הנזק ,  את שכר הטרחה ששילם לשמאי לא יקבל במלואו .  מדוע ?  כי חברות הביטוח מנסות להכפיף את גובה שכר טרחת השמאי בצדי ג' לגובה שכר הטרחה שמקבלים שמאי הרשימות .  כמובן שגם במקרה זה ,  רוב הנפגעים מוותרים על  " הכסף הקטן "  הזה ומסתפקים בתשלום הנזק .  וכך למעשה ,  אותו  " כסף קטן "  הולך ומצטבר אצל חברות הביטוח להון גדול .
 אך מסתבר שיש תובעים שמתוך עיקרון לא מוותרים על הסכומים הקטנים האלה שלא הוחזרו להם בגין שכר הטרחה ששילמו לשמאי והם הולכים לתבוע את צדקתם בבית המשפט .  בפסק דין שיצא לאחרונה  ( 16.2.10 )  ,  קובע השופט ערן נווה חד משמעית שהניסיון של חברות הביטוח להשוות שכר טרחה בצד ג' לשכר טרחה של שמאי הרשימות לא תקין .  כמו כן ,  לדעתו שכר טרחה שביקשו השמאים במקרים שנידונו סבירים בהחלט ולא חורגים מהמקובל ואילו שכר הטרחה של שמאי הרשימות הוא זה שנמוך ולא סביר .  נווה מסכם ואומר שהגיע הזמן לקבוע נוסחה לשכרי מינימום לשמאים על מנת להביא לפתרון ולו חלקי של הבעתיות שנוצרה .
 ברצוני לציין כי זכותו של כל תובע לקבל סכום שאינו שנוי במחלוקת מידי גורמי הנזק ואז פתוחה לו הדרך לתבוע את יתרת נזקיו כשאין עליו לחץ כלכלי במלא גובה התביעה .
  *  הכותב הינו יו"ר איגוד שמאי הביטוח בישראל

הזמנת שמאי פרטי ?  תשלם ! 
פגעו לך במכונית ונדרש כעת תיקון ?  אל תצפה שחברת הביטוח של הנהג הפוגע תחזיר לך את מלוא שכר טרחת השמאי

