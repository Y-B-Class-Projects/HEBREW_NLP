סוגרים את הפער במהירות 
הרשת הדיגיטלית
 >  >  עד תחילת שנות ה-2000 היתה ישראל בחזית העולמית מבחינת תשתיות התקשורת .  בזק הממשלתית והמונופוליסטית העדיפה להכניס את עודפי המזומנים שהצטברו אצלה לקרקע ,  כלומר לתשתיות קוויות חדשניות .  hot הפרטית לא הרשתה לעצמה להישאר מאחור ,  ובתחילת שנות ה-2000 ביצעה השקעה מכובדת ברשת דיגיטלית .  כך קרה שבתחילת העשור ישראל נהפכה לאחת המדינות הראשונות בעולם שהשלימו מעבר לרשת דיגיטלית ,  ואחת המובילות בחדירת אינטרנט מהיר .  אך ההובלה של ישראל לא ארכה תקופה ארוכה .  החל מ-2002 ניסתה המדינה להפריט את בזק והאטה את ההשקעות בתשתיות חדשות .  במקביל נכנסו חברות הכבלים לבעיות פיננסיות .  גם לאחר הפרטת בזק ,  לא חידשה החברה את ההשקעות .  בעוד שחברות הטלקום בעולם הלכו קדימה ופרשו סיבים אופטיים קרוב יותר לבתי הלקוחות ,  העדיפו בזק הפרטית ו-hot המתקשה לשרוד ,  לעצור השקעות כדי לדאוג לרווחת בעלי המניות שלהן .  בזק אף הגדילה לעשות והשתמשה בקלף התשתיות כאמצעי ללחוץ על משרד התקשורת .  החברה דרשה הקלות רגולטורית בתמורה לחידוש ההשקעות .  כך נוצר קיפאון השקעות ,  ופער גדל והולך בין תשתיות התקשורת בישראל ובעולם .  האשמים המרכזיים בפער הקיים כיום הם משרד התקשורת והמדינה .  משרד תקשורת איטי והאנכרוניסטי לא הצליח לייצר תנאים שיעודדו או יחייבו את החברות להמשיך את ההשקעות הנדרשות לצמיחת המשק כולו .  המדינה לא הצליח להבטיח בהפרטת בזק כי בעלי הבית הפרטיים לא יקחו את כל התזרים לכיסם וימשיכו להשקיע .  בצד האופטימי ניתן לומר כי פער ההשקעות בשנה וחצי האחרונות מצטמצם והולך בקצב גבוה מאוד .  גם הפעם היתה זו בזק שקבעה את סדר היום בנושא .  רק לאחר שבעלי המניות הקודמים הבינו כי הם כבר ירשמו רווח אדיר על ההשקעה שלהם ,  הם ניאותו לחדש את ההשקעות בתשתיות .  hot הלכה בעקבות בזק ,  וכך במהלך 2009 גדלה ההשקעה המצרפית של שתי החברות בתשתיות בכ-35% לעומת 2008 .  ב-2010 צפויות בזק ו-hot להשקיע בתשתית שלהן 1.6 מיליארד שקל לעומת מיליארד שקל ב-2007 .  כיום מגיעות hot ובזק כל אחת בנפרד לכמיליון משקי בית עם התשתית החדשה שלהם ,  שמסוגלת לספק קצבי אינטרנט של 10-100 מגה-ביט לשנייה .  במהלך 2012 צפויה בזק להשלים את ההשקעה שלה ברשת החדשה .  תוך תקופה קצרה יחסית של כשלוש שנים ישראל תקפוץ מדרגה בתחום ,  וכנראה תסגור את הפער מול העולם .
 
סוגרים את הפער במהירות 
הרשת הדיגיטלית

