סער :  נפרסם עקרונות מנחים בנושא החופש האקדמי
ועדת החינוך של הכנסת דנה בנושא הדרת מרצים  " ציוניים "  ממוסדות אקדמאים ,  ושר החינוך הבטיח  " דיון מקיף ,  רציני ואחראי על החופש האקדמי "
 שר החינוך גדעון סער ,  השתתף הבוקר  ( שלישי )  בדיון בוועדת החינוך של הכנסת ,  בנושא החופש האקדמי במוסדות להשכלה גבוהה ובטענה של תנועת  " אם תרצו ",  כי מוסדות להשכלה גבוהה מדירים מרצים התומכים בעמדות ציוניות .  לדבריו של סער ,  המועצה להשכלה גבוהה מקיימת בימים אלה  " דיון מקיף ,  רציני ואחראי בנושא החופש האקדמי ",  במסגרתו תפרסם המועצה מסמך עקרונות מנחים בנושא החופש האקדמי .
 השר ציין בדבריו ,  כי לאחרונה פרסם  " בשער "  מסמך עקרונות בנושא .  שר החינוך הוסיף כי הקריטריון לקבלת משרה במוסד אקדמי צריך להיות מצוינות אקדמית  ( במחקר ובהוראה )  ולא ייצוגיות ,  כמקובל בגופים פוליטיים .  עם זאת ,  לדבריו , " חופש אקדמי צריך לכלול פלורליזם בחומר הלימוד בדיסציפלינות השונות ". 
סער הוסיף ואמר עוד ,  כי  " קריאה להחרמת ישראל או החרמת האקדמיה הישראלית פסולה ,  בין היתר משום שהיא חותרת תחת החופש האקדמי עצמו .  שתי המטרות שצריכות לעמוד לנגד עיני כולנו הן שמירה על החופש האקדמי ושמירת אמון הציבור במערכת ההשכלה הגבוהה ,  שהיא מערכת חיונית וחשובה לעתיד ישראל "  
ח"כ עינת וילף  ( העבודה )  חברת ועדת החינוך אמרה בדיון כי  " חבל שאלו ששמו עצמם שומרי הסף של הציונות מתנהלים מתוך פחד .  הכרת ההיסטוריה המורכבת של הציונות אינה פוגעת ולא צריכה לפגוע בתחושת צדקת הדרך ".  וילף הוסיפה כי  " הקו צריך להימתח במקום אחד בלבד :  קריאות לחרם אקדמי .  מרצים הקוראים להחרמת האקדמיה בישראל יתכבדו ויוכיחו דוגמה אישית ויחרימו את עצמם ,  את משכורתם ואת תפקידם ". 

סער :  נפרסם עקרונות מנחים בנושא החופש האקדמי
ועדת החינוך של הכנסת דנה בנושא הדרת מרצים  " ציוניים "  ממוסדות אקדמאים ,  ושר החינוך הבטיח  " דיון מקיף ,  רציני ואחראי על החופש האקדמי "
 
