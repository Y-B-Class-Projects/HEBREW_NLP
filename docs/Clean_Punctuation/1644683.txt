אמת מים מהמאה ה-2 לספירה נחשפה בירושלים
במהלך עבודות תשתית בעיר העתיקה בירושלים נמצאה תשתית עתיקה באמת .  אמת מים ששימשה את תושבי העיר כמאתיים שנה לאחר תקופת שלטונו של המלך הורדוס
שער יפו בירושלים הוא אולי אחד המקומות המפורסמים ומתויירים בירושלים ,  והיום  ( חמישי )  נחשפה במקום אמת המים העליונה של ירושלים מהמאה ה-2 לספירה .  
במהלך חפירות הנערכות לצורך החלפת תשתיות ברחוב היוצא משער יפו לכיוון מוזיאון מגדל דוד והחנויות ברחוב דוד ,  התגלתה אמת מים שהיתה בשימוש לפני כמעט 2,000 שנה .  אמת המים בנויה אבנים גדולות ,  וגובהה 1.50 מטרים .
 לדברי מנהל החפירה מטעם רשות העתיקות ד"ר עופר שיאון , " במהלך החפירה התגלה דופן האמה ,  ומשהסרנו את אבני הדופן והצצנו פנימה ,  נחשפה בפנינו אמת מים בנויה לתלפיות ,  המקורה בלוחות אבן שטוחים ,  שניתן ללכת בה בהליכה שפופה לאורך כ-40 מ' .  מרגש לחשוב שבמקום לא דרכה רגל אדם מזה מאות רבות של שנים ".  לדברי שיאון , " תיעוד שערך בסוף המאה ה-19 חוקר ארץ ישראל ד"ר קונרד שיק ,  תאר חלק מסוים מהאמה .  באזור זה נבנה ב-1898 מבנה שלימים הפך לבית מלון 'אמפריאל' המוכר לנו כיום .  תיעודו של שיק ,  הותיר בידינו קצה חוט ,  שהוביל אותנו לחשיפת קטע זה של האמה ". 
רוחבה של האמה כ-60 ס"מ וגובהה 1.5 מ' .  במרחקים של 15 מ' לערך נחשפו פירים שאפשרו לבדוק את מצב האמה מגובה פני השטח באותם ימים .
 עד לשלהי ימי הבית השני - במאה ה-1 לפני הספירה ,  התבססה אספקת המים לירושלים על מי מעיין הגיחון ,  ואולם מניין התושבים עלה בהתמדה ומקורות המים לא הספיקו .  מצוקת המים הייתה הגורם העיקרי שהוביל לבניית מפעלי המים המפוארים של ירושלים בימיו של הורדוס .  המים הוזרמו לעיר על ידי כח המשיכה .  המים הועברו לירושלים לאורך עשרות קילומטרים עד לברכות שלמה - ומהן בשתי אמות עיקריות :  העליונה והתחתונה .
 לדברי ד"ר שיאון , " לעת עתה ,  ניתן לתארך את קטע האמה שנחשף למאה ה-2 לסה"נ - לימי העיר האלילית איליה קפיטולינה ,  שנבנתה על ירושלים שחרבה אחרי מרד בר-כוכבא בשנת 135 לסה"נ  ואולם ניתן לשער ,  כי ראשיתה של האמה כבר בימיו של הורדוס .  מהמחקר הארכיאולוגי עולה כי אורכה הכולל של אמה זו ,  שתחילתה בבריכות שלמה ,  כ-13 קילומטרים ". 

אמת מים מהמאה ה-2 לספירה נחשפה בירושלים
במהלך עבודות תשתית בעיר העתיקה בירושלים נמצאה תשתית עתיקה באמת .  אמת מים ששימשה את תושבי העיר כמאתיים שנה לאחר תקופת שלטונו של המלך הורדוס

