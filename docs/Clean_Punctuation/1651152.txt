למה המוסכניקים עדיין מאמינים בטויוטה 
אבי כהנא ,  מוסך מרום-חן ,  תל אביב : " אני לא מתרגש מהתקלה הזו ואני לא חושב שנכון לפסול את שאר כלי הרכב של החברה .  צריך לזכור שאין חברה גדולה שלא חוותה איסוף מחדש של מוצר בשל תקלה ".  יוסי כנעני ,  מוסך הכנעני ,  בני ברק : " למי שרוצה לקנות טויוטה חדשה ,  הייתי ממליץ לחכות מעט כדי לוודא שפתרו את התקלה כמו שצריך .  זה אולי ישפיע על החלטות קנייה בטווח הקצר ,  אבל אני חושב שהתקלה שעלתה לכותרות עכשיו תישכח בעוד כמה חודשים ".  רפי מרציאנו ,  רון שירותי רכב ,  ירושלים : " אני חושב שהתקשורת ניפחה את הפרשה לממדים לא פרופורציונליים .  כשבוחנים אמינות של יצרנית רכב ,  חייבים להסתכל לאורך שנים אחורה .  כאן התקלה התגלתה בדגמים מסוימים ולכן האמינות של היצרנית באופן כללי לא נפגעה ".  משה בן-עמי ,  מוסך מ.א .,  פתח תקוה : " אני מאמין שזו בעיה נקודתית ,  ומהיכרות שלי עם כלי הרכב של טויוטה ,  מדובר במוצר אמין מאוד ".  אושיק רייס ,  תל אביב סנטר ,  תל אביב : " באופן כללי עדיין מדובר ביצרנית רצינית שמקפידה על איכויות גבוהות ויכול להיות שהפרשה האחרונה רק תחזק אותה כי בקרת האיכות תהיה ברמה יסודית אף יותר ממה שהיתה .  טויוטה תתאושש מהמשבר הזה כי מדובר במוצר ששנים של תדמית טובה עומדים לזכותו ".  מוטי רידו ,  מוסך רידו ,  יבנה : " חוץ מזה שהתקלה הנקודתית הזו אינה משפיעה על אמינות כלי הרכב באופן כללי ,  אני חושב שעצם המהירות שבה החברה לקחה אחריות ונתנה את המענה מבחינת השירות ,  מעידה גם היא על אמינותה ".  גיל מיארה ,  מוסך גבי ,  תל אביב : " על אף שהתקלה היה דרמטית ,  מדובר בכשל טכני קטן ולא צריך לנפח את הסיפור הזה ". 

למה המוסכניקים עדיין מאמינים בטויוטה 
nan
