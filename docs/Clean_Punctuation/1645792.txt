בזק ופרטנר למשקיע הפשוט ,  סקיילקס וסמייל לחובבי הסיכון
מחירי המניות של חברות התקשורת הגדולות משקפים כיום את שוויין ההוגן ,  אך שינוי של 10% במחירן של פרטנר או בזק ייצור שינוי של 20%-30% בהון העצמי של החברה האם .  למשקיע הקטן אין כעת יתרון באחזקת ה"אריזות "  של החברות ,  והיא עלולה לחשוף אותו לתנודתיות גבוהה מדי
 >  >  ענף התקשורת הישראלי קוסם למשקיעים פרטיים ואנשי עסקים .  ההכנסות היציבות ,  בסיס הלקוחות הרחב ותזרים המזומנים בחברות הגדולות ,  שלא נפגע במשבר האחרון ,  חוברים להשקעות הקטנות יחסית שביצעו החברות בשנים האחרונות ,  ומאפשרים להן לחלק דיווידנד של מיליארדי שקלים .  ב-2009 אמנם השיגו מניות סלקום ,  בזק ופרטנר תשואה נמוכה משל מדד ת"א 100 ,  אך בטווח הארוך התמונה אחרת .  ב-2009 נעשה מהלך תיקון חד במניות רבות שקרסו בסוף 2008 עמוק מתחת לערכן הכלכלי .  מניות התקשורת הדפנסיביות הפגינו חוסן ב-2008 ,  ולפיכך חוו תיקון מתון יחסית ב-2009 .  בפרספקטיבה של שלוש שנים ניתן לראות שמחירי מניות התקשורת שיקפו את הערך הכלכלי שיצרו החברות ,  והשיגו תשואה גבוהה משל ת"א 100 .  ומה הלאה ?  בטווח הקצר יש החוששים משיעור החדירה הגבוה ,  מהתערבות נוספת של הרגולטור ומהתגברות התחרות עקב ניסיון של החברות להרחיב את סל השירותים .  בטווח הארוך עשויים פיתוחים טכנולוגיים לאפשר לשחקנים חדשים וקיימים להקים תשתיות חדשות או להציע שירותים על גבי התשתיות הקיימות בעלות אפסית .  בצד החיובי ניתן גם לציין לציין את התכנסות הענף לארבע קבוצות גדולות ,  את מהלכי ההתייעלות שנוקטות החברות ואת השינויים במבנה הבעלות על בזק ,  פרטנר והוט - שיתמכו ברמות הרווחיות הגבוהות .  לטיעונים בעד ונגד נוספת העובדה שדווקא בתקופה זו החליטו שני שחקנים חזקים ומנוסים בשוק מכשירי הקצה להשקיע במניות התקשורת .  סקיילקס ,  שבשליטת אילן בן דב ,  השלימה ברבעון האחרון של 2009 רכישה של כ-45% ממניות פרטנר .  סמייל שבשליטת אלוביץ' צפויה להשלים רכישה של 30.6% ממניות בזק עד אפריל 2010 .  רכישות השליטה בחברות לא נעשו ישירות ,  אלא דרך  " אריזה ממונפת ",  כלומר באמצעות חברות ממונפות .  לסקיילקס ולסמייל הון עצמי קטן יחסית ,  והן נדרשו ליטול הלוואות בנקאיות ולגייס אג"ח בהיקף עצום .  כדי להשלים את הרכישות צפויות חברות אלה למשוך דיווידנדים חריגים מפרטנר ומבזק ,  שיגדילו את המינוף של החברות הנרכשות .  תורת האריזה הממונפת בשוק ההון הישראלי פועלות לא מעט חברות אחזקה שנשענות בעיקר או באופן בלעדי על אחזקה משמעותית בחברה תפעולית מניבת מזומנים .  המודל של חברות אלה מבוסס על השגת שליטה בחברה התפעולית באמצעות נטילת הלוואות .  בשנים האחרונות ,  שבהן האשראי היה זמין וזול ,  גברה הפופולריות של מבנה זה .  אנו מכנים חברות אחזקה כאלה  " אריזות ",  מכיוון שבדרך כלל הן עטיפה ממונפת של החברה התפעולית .  האריזות מתאפיינות במינוף גבוה ותלויות בחלוקת דיווידנדים ,  בדמי ניהול מהחברות התפעוליות ובמימוש הפעילויות האחרות כדי לכסות את הוצאות הניהול והמימון שלהן .  במידה רבה דומות חברות אלה לחברות נדל"ן בעלות נכס מניב אחד ,  אם כי כאן ניתן לרכוש חלקים מהנכס המניב בבורסה .  לעומת האריזות ,  החברות התפעוליות ממוקדות לרוב בתחום אחד ,  נהנות מתזרימי מזומנים ,  ויכולות לחלק דיווידנדים באופן שוטף .  פרטנר ,  למשל ,  היא כ-90% מנכסיה של סקיילקס ,  שמימנה את רכישת הנכסים בעיקר באמצעות חובות .  לפיכך ,  שינוי של 10% בשווי פרטנר אמור לגרור שינוי של 23% בשווי ההון העצמי של סקיילקס .  בתקופה של עליות במחירי המניות בבורסה נראה עלייה בשווי החברות התפעוליות ,  ולפיכך שווי האריזות יתפח בשיעור גבוה יותר .  המנוף עובד גם בירידות - ירידה של 10% במחיר פרטנר אמורה להוביל לירידה של 23% במחיר סקיילקס .  עם זאת ,  מחירה של מניית האריזה למחיר של מניית החברה התפעולית אינו בהכרח ליניארי .  השליטה ב"אריזות "  נעשית באמצעות אריזות נוספות :  סמייל נשלטת על ידי אינטרנט זהב ,  שהנכס העיקרי שלה הוא סמייל ,  וסקיילקס - על ידי סאני ,  שהנכס העיקרי שלה הוא סקיילקס .  סמייל רגישה יותר לא כל האריזות דומות .  לסקיילקס יש כמה יתרונות על פני סמייל :  יש לה הפסדים צבורים של כ-1.7 מיליארד שקל שהיא תוכל לממש במקרים מסוימים של מימוש מניות פרטנר .  בנוסף ,  פעילות שיווק מכשירי הקצה של סמסונג נמצאת בסקיילקס  ( בעוד שבקבוצת אלוביץ' פעילות שיווק מכשירי נוקיה היא פרטית )  .  פעילות זו מייצרת תזרים של עשרות מיליוני שקלים בשנה ועשויה להקטין את התנודתיות בתוצאות סקיילקס .  המנוף בסקיילקס נמוך יותר .  שינוי של 10% במניית בזק יגרור שינוי של כ-30% במניית סמייל .  גם התוכן של האריזות שונה מעט ,  וכאן אולי היתרון של סמייל :  בזק פועלת בכל תחומי התקשורת בעוד שלפרטנר פעילות יציבה בסלולר בלבד .  כשחקנים בשוק מכשירי הקצה ,  יכולים בן דב ואלוביץ' ליהנות מסינרגיה של החברה הנרכשת עם פעילויות אלה .  לכך ניתן להוסיף את היכולת לשלוט בחלוקת דיווידנד ,  למנות מקורבים וליהנות מדמי ניהול .  נראה שאלוביץ' ובן דב מאמינים שניתן גם לייצר ערך באמצעות השבחת הנרכשות .  שיפור בתוצאות כשהחברות עצמן ממונפות יביא לשינוי גדול יותר במחירן מאשר ערב הרכישה .  להערכתנו ,  מחירי המניות של חברות התקשורת משקפים את שוויין ההוגן .  עם זאת ,  עדיין לא חווינו התאוששות משמעותית בשווקים הריאליים וקשה לצפות בטווח הקצר לרווחי הון בחברות התפעוליות ובאריזות .  לכן ,  למשקיע הקטן ,  שלא יכול לממש תועלות נוספות ,  אין יתרון באחזקת אריזה .  החברות התפעוליות ימשיכו להניב דיווידנדים שיחפו על העדר רווחי הון .  לפיכך ,  יש להעניק משקל גדול יותר בתיק למניות החברות התפעוליות .  חובבי הסיכון יוכלו לתבל את התיק באחזקות באריזות .  הכותב הוא מנהל מחלקת המחקר באנליסט

בזק ופרטנר למשקיע הפשוט ,  סקיילקס וסמייל לחובבי הסיכון
מחירי המניות של חברות התקשורת הגדולות משקפים כיום את שוויין ההוגן ,  אך שינוי של 10% במחירן של פרטנר או בזק ייצור שינוי של 20%-30% בהון העצמי של החברה האם .  למשקיע הקטן אין כעת יתרון באחזקת ה"אריזות "  של החברות ,  והיא עלולה לחשוף אותו לתנודתיות גבוהה מדי

