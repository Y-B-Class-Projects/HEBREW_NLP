מקנאב לאיגלס : " אם אתם רוצים לעשות עלי טרייד ,  תמהרו "
 הקוורטרבק של פילדלפיה הגיב לשמועות על מעבר : " אני רוצה להישאר באיגלס ".  חקירת רות'לסברגר נקלעת למבוי סתום
בשנים האחרונות משדרים בפילדלפיה לדונובן מקנאב שהוא לא מאוד רצוי במועדון ,  והקוורטרבק הוותיק מפנים את המסר .  למקנאב נמאס מהשמועות על טרייד ,  ולאחר שהמאמן אנדי ריד אמר כי הקבוצה שוקלת טרייד על כל שלושת הקוורטרבקים שלה - מקנאב ,  קווין קולב ומייקל ויק - מספר 5 לא נשאר חייב .
" העמדה שלי לא השתנתה .  אני אומר כל הזמן שאני רוצה לזכות בסופרבול עם פילדלפיה ולהישאר כאן ",  אמר מקנאב . " אני מבין את הסיטואציה ,  ורק מבקש מהאיגלס :  אם אתם רוצים לעשות משהו ,  תעשו אותו מהר .  לא משנה מה יקרה ,  אני כבר התחלתי בהכנות שלי לעונת 2010 ".  
מקרה האונס ,  לכאורה ,  שבו נחשד בן רות'לסברגר ,  הקוורטרבק של פיטסבורג ,  מגיע למבוי סתום .  רות'לסברגר נחשד כי תקף מינית צעירה במסיבת סטודנטים באטלנטה ,  אולם נכון לעכשיו אין הוכחות כי אכן עשה זאת .  במועדון אין מצלמות אבטחה ,  ובשלב זה לא תבקש התביעה בדיקות DNA מהשחקן .  אימוני האביב ייפתחו בשבוע הבא ,  והמאמן מייק טומלין אמר כי הוא מצפה מביג בן להופיע .
 
מקנאב לאיגלס : " אם אתם רוצים לעשות עלי טרייד ,  תמהרו "
 הקוורטרבק של פילדלפיה הגיב לשמועות על מעבר : " אני רוצה להישאר באיגלס ".  חקירת רות'לסברגר נקלעת למבוי סתום

