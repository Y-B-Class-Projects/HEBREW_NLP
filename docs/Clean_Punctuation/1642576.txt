המשטרה דורשת לבטל את חצי גמר גביע המדינה
במשטרה התרעמו על סירוב ראשי איגוד הכדורסל לסמן אוהדים ביציע .  שי שני : " דרישות הזויות הנהוגות במשטרים אפלים "
 משטרת ישראל הודיעה היום  ( שישי )  לעיריית תל-אביב ולחברת  " היכלי הספורט "  על כך שהיא מבקשת לבטל את קיומם של משחקי חצי גמר גביע המדינה לגברים ,  המתוכננים ליום שני הקרוב ,  רק בשל סירוב האיגוד לסמן את האוהדים כדרישתה .  באיגוד הכדורסל הודיעו היום כי הם לא מתכוונים לקבל את ההחלטה ההזויה כהגדרתם של המשטרה ,  הדורשת לתייג ולעשות סלקציה בין אוהדי הכדורסל השונים .
 יו"ר האיגוד ,  שי שני ,  הנחה את היועצים המשפטיים של איגוד הכדורסל לתקוף את ההחלטה באופן מיידי גם באמצעות פנייה לבתי המשפט .  שני אמר היום : " במשטרת ישראל התבלבלו ככל הנראה ,  ואין להם מה לעשות מעבר להמצאת דרישות הזויות הנהוגות במשטרים אפלים .  חבל שהמשטרה נלחמת באוהדים בכל דרך אפשרית כאילו היו עבריינים מועדים ,  במקום לעזור להם להעביר את המשחקים בהנאה .  הנחיתי את כל הגורמים לפעול על מנת להחזיר את הספורט לאוהדים ולהוציאו מידי המשטרה ". 
במכתב ששלח נצ"מ יורם אוחיון ,  מפקד מרחב יפת"ח ,  נכתב בין השאר : " הוצגה דרישה חד משמעית לפיה יסומנו בסרט ויתוייגו באמצעות צמיד שאינו ניתן להסרה והעברה ,  קהל הצופים היושב בחלקו התחתון של היכל הספורט ,  וכל זאת על מנת להבטיח את שלומם של קהל הציבור שיפקוד את היכל הספורט באירוע .  אי קיום התנאי יעמיד את חיי הציבור שיפקוד את האירוע הסכנה ממשית ומוחשית ,  ולפיכך לא יאושר האירוע לפעילות ". 

המשטרה דורשת לבטל את חצי גמר גביע המדינה
במשטרה התרעמו על סירוב ראשי איגוד הכדורסל לסמן אוהדים ביציע .  שי שני : " דרישות הזויות הנהוגות במשטרים אפלים "
 
