עונת ויזות העבודה לארה"ב נפתחת היום 
 >  >  מאות חברות ישראליות צפויות להגיש החל מהיום בקשות לקבלת אשרות מסוג h1b לעבודה בארה"ב .  לפי הערכות ,  מספר העובדים הישראליים שיקבלו אשרות עבודה לארה"ב בעונת ההנפקות שנפתחת היום יהיה גדול ב-20% ממספרם ב-2009 ,  למרות שהחל בעונת 2010 יוחמרו תנאי הסף לקבלת האשרות .  לדברי עו"ד ארין גרין ממשרד עוה"ד צבי קן-תור ,  שעוסק בדיני הגירה ועבודה , " ב-2008-2009 חלה ירידה במספר הבקשות שהוגשו לקבלת אשרת העבודה h1b עקב המשבר הכלכלי ",  אך בעונת 2010 צפויה התאוששות ,  שגם החמרת תנאי הסף לא תפגע בה .  עם זאת ,  הוא מעריך כי חלקה של ארה"ב כיעד של עובדים ישראליים יקטן ב-2010-2011 לטובת מדינות מזרח ודרום אסיה .  אשרת עבודה בארה"ב מסוג h1b משמשת חברות לא אמריקאיות שמבקשות להציב עובדים בשלוחותיהן בארה"ב וכן חברות אמריקאיות שמבקשות לשכור עובדים ממדינות אחרות בעולם שעמדו בתנאי סף מקצועיים .  לדברי עו"ד פרי נובוטני ,  האשרה מאפשרת תחילת עבודה רק חצי שנה לאחר שהונפקה ,  כך שעובדים שיזכו בה החל מהיום ,  יוכלו להתחיל לעבוד בארה"ב החל ב-1 באוקטובר .  מכסה נוספת של 20 אלף אשרות הוקצתה לאזרחים לא אמריקאיים בעלי תואר שני ויותר ממוסדות אקדמיים בארה"ב על בסיס כל הקודם זוכה .
 
עונת ויזות העבודה לארה"ב נפתחת היום 
nan
