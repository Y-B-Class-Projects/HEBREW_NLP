סיכום 2009 :  נועם לניר הפסיד 240 מיליון שקל באטלס נכסים
לאחר הפסד של 49 מיליון יורו ב-2009 וצניחה של 35% בהון העצמי רוצים הבעלים למחוק אותה מהמסחר
חברת הנדל"ן המנוהלת על ידי נחמן צבר ,  פירסמה אתמול את דו"חותיה הכספיים ל-2009 ,  שהזכירו לכולם כי משבר הנדל"ן במזרח אירופה עדיין רחוק מסיום .  החברה ,  בניהולו של נחמן צבר ,  סיימה את השנה 2009 עם הפסד של כ-49 מיליון יורו  ( המיוחס לבעלי המניות )  ,  לעומת הפסד של כ-40 מיליון יורו בסוף 2008.עיקר ההפסד של אטלס נבע כתוצאה מהפחתת שווי נדל"ן להשקעה בסכום של כ-35.6 מיליון יורו ,  לעומת הפחתה של כ-4.5 מיליון יורו ב-2008 .  השווי הנכסי הנקי של אטלס ירד ב-2009 בכ-34% לעומת 2008 לכ-2.42 יורו למניה ,  שווי הגבוה ב-3.5 ממחירה של מניית החברה בבורסות ורשה ולונדון ;  החברה נסחרת בבורסות בשווי של כ-36 מיליון ליש"ט.ההון העצמי של אטלס ירד ב-2009 ב-34.5% לעומת 2008 לכ-114 מיליון יורו והיווה כ-24.6% ממאזן החברה .  בקופת אטלס עדיין נותרו מזומנים ושווי מזומנים בסכום של כ-13 מיליון יורו .  כשנוסף על כך ,  עידכנה החברה כי חלה התקדמות במכירת הדירות בפרויקטים מגדלי פלטינום וקפיטל ארט ,  וכי למרות המשבר בשווקים ,  התפוסה במלון הילטון ורשה ממשיכה להיות גבוהה.אטלס נכסים ,  הנסחרת בוורשה ובלונדון ,  מפגישה כמה מהשמות הצבעוניים בשוק ההון הישראלי .  בין היתר ,  מושקעים בחברה איש העסקים רוני יצחקי ,  רפי ברבר מקרן rp ,  שככל הנראה נמצאת במרכז החקירה של יו"ר בנק הפועלים לשעבר ,  דני דנקנר ,  נועם לניר ,  שמחזיק בחברה באמצעות ליוורמור השקעות ,  וטדי שגיא ,  שמשקיע בחברה באמצעות קרן capital venture worldwide שבשליטתו.אטלס מצויה כיום בשליטת חברת הניהול הנשלטת על ידי rp capital  ( 50.1% )  ורוני יצחקי  ( 49.9% )  .  rp עלתה לכותרות בשבועות האחרונים בעקבות החקירה של דנקנר ,  הבוחנת את עסקת הרכישה של הבנק הטורקי פוזיטיף על ידי  .  גם דנקנר עצמו היה מושקע בעבר באטלס באמצעות שבשליטתו ,  עד שאלרן מכרה את אחזקותיה באטלס לליוורמור ,  ל-rp ולרוני וליצחקי .  לניר הפסיד 80% בעלת המניות הגדולה באטלס עצמה היא חברת ליוורמור השקעות הנמצאת בשליטת נועם לניר .  ליוורמור ,  שרכשה בסוף 2007 ותחילת 2008 מידי אלרן נדל"ן ומידי משקיעים בבורסה כ-21.7% מאטלס בהשקעה כוללת של כ-40 מיליון דולר ,  מופסדת מאז על השקעה זו בכ-80%.המנוע מאחורי ההשקעה באטלס היה נועם לניר ,  שגרף רווחים אדירים מההנפקה ומכירת פעילות ההימורים באינטרנט אמפייר אונליין ,  וחשב כי יוכל ,  בדומה ליזמים אחרים ,  לנגוס נתח מהרווחים בנדל"ן המזרח אירופי .  אלא שכעת מתנער לניר מההחלטה האומללה . " לליוורמור אין קשר לשליטה באטלס נכסים ,  הנשלטת על ידי חברת הניהול rp capital ורוני יצחקי .  עבור ליוורמור מדובר בהשקעה פיננסית שעד כה לא הניבה פרי ",  ציין אתמול לניר.ליוורמור טירפדה בשנה שעברה את הניסיון של יצחקי וברבר למחוק את אטלס מהמסחר בלונדון ,  בין השאר ,  בשל טענותיה כי השניים משכו מאטלס מאז 2006 דמי ניהול של יותר מ-130 מיליון שקל.דו"חות אטלס חושפים גם את היחסים המאתגרים של החברה עם המוסדות הפיננסיים  ( בעיקר הבנק האוסטרי ארסט )  ,  הממנים את הנכסים שרכשה החברה .  נכון לסוף 2009 ,  הסתכמו ההתחייבויות של אטלס כלפי הבנקים ב-260 מיליון יורו ,  כשמתוך סכום זה 156 מיליון יורו סווגו כחוב העומד לפירעון במהלך 12 החודשים הקרובים בשל אי עמידותן של חברות המחזיקות בנכסים באמות מידה פיננסיות שנקבעו על ידי הבנקים .  באטלס מציינים כי החברה ממשיכה במגעים מול הבנקים כדי לפרוע את ההתחייבויות ולהאריך את ההלוואות .
 
סיכום 2009 :  נועם לניר הפסיד 240 מיליון שקל באטלס נכסים
לאחר הפסד של 49 מיליון יורו ב-2009 וצניחה של 35% בהון העצמי רוצים הבעלים למחוק אותה מהמסחר

