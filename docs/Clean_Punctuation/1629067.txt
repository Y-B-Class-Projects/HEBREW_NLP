משרד התחבורה העניק פטור מתשלום לנשיאת אופניים באוטובוסים
חברות האוטובוסים נוהגות כיום לחייב גם אופניים מתקפלים בכרטיס נסיעה
משרד התחבורה החליט היום לפטור רוכבי אופניים מתשלום עבור נשיאתם באוטובוסים בין-עירוניים .  זאת ,  בעקבות תלונות חוזרות ונשנות מצד רוכבי אופניים אשר נדרשו לשלם מחיר כרטיס גם עבור אופניים מתקפלים שביקשו לאפסן בתא המטען באוטובוסים .  ההוראה עליה חתם מנהל אגף התחבורה הציבורית במשרד התחבורה ,  יהודה אלבז ,  מעניקה לפיכך פטור מתשלום להובלת אופניים מקופלים בתוך האוטובוסים  ובתא המטען של האוטובוסים הבין-עירוניים ,  וכן פטור מתשלום גם עבור אופניים שאינם מתקפלים ,  שיאופסנו בתא המטען .  יש לציין ,  כי חברות האוטובוסים צפויות להצהיר כי לא תישאנה באחריות הביטוחית למקרי אובדן/גרימת נזק ,  וכי זו תוטל על בעלי האופניים .  מנכ"ל עמותת ישראל בשביל אופניים ,  יותם אביזוהר ,  אשר טען כי אף הוא נוהג לשלם בעד נשיאת אופניים המתקפלים באוטובוסים ,  אמר בתגובה כי  " ההחלטה עושה שכל ,  היות ואופניים הם כלי תחבורה משלים לתחבורה הבין-עירונית ,  ולדעתי אנו מייצרים בכך חבילה טובה ואלטרנטיבה לא רעה לרכב הפרטי ".  בימים אלה בוחנים במשרד התחבורה את החלופות לנשיאת אופניים באמצעות התקנים מיוחדים המוצבים בחזית האוטובוס  ( כפי שנהוג בארצות הברית למשל )  ,  בירכתיו  או בתוכו .  זאת ,  לצד פיילוט אשר צפוי להתחיל בשבועות הקרובים ברכבת ישראל ,  ויבחן נשיאת אופניים שלא בשעות שיא .
 
משרד התחבורה העניק פטור מתשלום לנשיאת אופניים באוטובוסים
חברות האוטובוסים נוהגות כיום לחייב גם אופניים מתקפלים בכרטיס נסיעה

