אחידה נגד מאה
שמעתם שמהשנה הבאה כ-ו-ל-נ-ו עולים על תלבושת אחידה .  מאי מעדיפה למות ,  איה לגמרי בעד .  ומה דעתכם ?  בואו להצביע
כשבבית הספר התיכון שלי אסרו על הגעה בגופיות ,  זעקה נשמתי השמיימה ומחיתי כל עוד נפשי בי .  לא הסכמתי לשום סוג של דיכוי מכל סוג שהוא ,  לאחר שכל משך החטיבה נאלצתי להגיע עם חולצה אחידה כמו ילדה טובה  ( שגם אותה גזרתי והפכתי לסוג של תועבה גזורה ו"אופנתית "  כמו 1986 ,  בערך )  .  
אמנם יש תמיד את הטענה שהילדים שלא יכולים להרשות לעצמם לא יכולים להתהדר במלבושים נפלאים כל יום ,  וכשבית הספר הופך להיות חצר השווצה כאילו היה סט של גוסיפ גירל ישנם אותם האנשים ללא היכולת להרשות לעצמם  " תצוגת אפנה בכיתה ",  כפי שהמורה שלכם לתנ"ך בוודאי היתה מגדירה את זה .  
אבל לא ,  אנחנו לא באמת על הסט של גוסיפ גירל ,  ולאף אחד לא איכפת מה תלבש  אם לא בא לך להשקיע בזה .  אבל יש כאלה שכן רוצים להשקיע ,  כן חשוב להם להביע עצמם דרך מחלצותיהם וכן בא לצאת קצת מהקופסא ,  במיוחד אם מערכת החינוך כבר מספיק כובלת .  אני לא מעודדת הגעה בחזיית פאייטים ,  מכנסונים מעור נחש ומגפי פלטפורמה של 68 סנטימטרים ,  אבל לבוש חופשי  ( ומתקבל על הדעת  שום כיסויי פטמות ,  כן ?  )  הוא מתבקש .
 השאלה הנצחית שמדירה שינה מעיניי ,  טורדת את חלומותיי והורסת את בקריי ,  היא 'מה אני אלבש היום' .  כזאת אני ,  שטחית ,  רדודה ונטולת רבדים .  ועל כן לא היתה מאושרת ממני כשקמתי הבוקר ושמעתי את הידיעה המרעישה ,  שהחל מהשנה הבאה תונהג תלבושת אחידה בכל בתי הספר בארץ .  
תקראו לי חנונית ,  תגידו שאני פקאצה ,  תשפילו אותי בטוקבקים אם אתם רוצים .  נמאס לי לבזבז את השנים היפות ביותר בחיי בתהייה מה ללבוש היום ,  מה ללבוש מחר ,  מה ללבוש ליומולדת שלי ,  וכל זה רק בשעות הלימודים .  נמאס לי להוציא את כל הכסף שאני מרוויחה בבייביסיטר על בגדים  ( לבצפר !  )  ,  נמאס לי לריב עם ההורים שלי ולהתחנן שיקנו לי עוד גופייה מהממת  ( לבצפר !  )  ,  ונמאס לי ממורים  ( האמת ,  מורה ספציפי אחד )  שבוהה לי במחשוף  ( בבצפר !  איכס )  .
 לא עוד ילדות צפוניות עם בגדים ממותגים פי מיליון משלי .  לא עוד רכילות על מי לבושה בול אותו הדבר כמו בשבוע שעבר .  מהיום ,  כולנו חיילים בצבא התיכון ,  ורק היצירתיים שבינינו ידעו איך לצרף את האקססוריז הנכונים ולהפוך את התלבושת המחרידה לקולית .  לא כמה כסף יש לאבא ,  אלא כמה סטייל אמיתי יש לך .  ובמלחמה הזאת לא העשירים מנצחים .  הידד  .
 
אחידה נגד מאה
שמעתם שמהשנה הבאה כ-ו-ל-נ-ו עולים על תלבושת אחידה .  מאי מעדיפה למות ,  איה לגמרי בעד .  ומה דעתכם ?  בואו להצביע

