שגרירים :  4:4 מדהים בין אוניראה לדינמו בוקרשט
קבוצתו של רוני לוי השוותה בתוספת הזמן בקרב צמרת דרמטי .  רוסיה :  חיימוביץ' ונאתכו ראו את הדרבי הישראלי מהספסל
הרבה ציפיות היו לקראת המפגש במחזור השלישי של הליגה הרוסית ,  בין האלופה רובין קאזאן לטרק גרוזני ,  במיוחד כשבשתי הקבוצות יש שחקן ישראלי - ביברס נאתכו בקאזאן ,  חיימוביץ' בגרוזני - אבל כגודל הציפיות כך גודל האכזבות .  השתיים הציגו יכולת חלשה היום  ( ראשון )  וסיימו ב-0:0 שמקלקל לאלופה את המאזן המושלם ,  כששני הישראלים העבירו 90 דקות ארוכות על הספסלים .
 חיימוביץ' איבד את מקומו לראשונה העונה וראה מהספסל את חבריו מציגים יכולת הגנתית טובה ומקשים את החיים על המארחים .  קאזאן ,  מצידה ,  עדיין לא ספגה שער בשלושת המשחקים הראשונים של העונה והיא הצטרפה בפסגה לשלוש קבוצות נוספות עם שבע נקודות .  טרק גרוזני עם חמש נקודות ועדיין ללא הפסד .
  *  *  *  ביוון ,  לאריסה ללא שמעון אבוחצירא הפצוע וסלים טועמה המוצהב ניצחה 1:2 בבית את פאוק סלוניקי השלישית .  דניאל קוזאן העלה את לאריסה ליתרון בדקה ה-16 ,  פאבלו קונטרראס איזן שמונה דקות לסיום ,  סנדר פורי האסטוני כבש שער ניצחון דרמטי בתוספת הזמן למרות שקבוצתו שיחקה ב-10 שחקנים .  לאריסה נותרה במקום ה-10 עם 24 נקודות והיא זקוקה לנקודה על מנת להבטיח סופית את ההישארות בליגה ,  כשלסיום העונה נותרו שני מחזורים בלבד .  פנאתינייקוס זכתה מעשית באליפות לאחר ניצחון 0:3 על אטרומיטוס ,  שהגדיל את הפער מאולימפיאקוס לשש נקודות .  
 *  *  *  הולנד :  אוהד לויטה ור.ק.ס ואלוויק חוו היום את הפסד הליגה ה-25 שלהם העונה וה-11 ברציפות ,  כשנוצחו 2:0 על ידי אוטרכט .  השוער הישראלי נכנע כבר בדקה התשיעית לדריס מרטנס ,  והדני מיכאל סילברבאואר הכפיל בדקה ה-21 .  ואלוויק עמוק במקום האחרון ,  עם 12 נקודות בלבד ב-29 מחזורים .
  *  *  *  טורקיה :  פיני בלילי לא שיחק ב-0:0 של אנטליהספור עם מניסאספור בבית .  אנטליהספור נמצאת במקום העשירי עם 34 נקודות בחלוף 27 מחזורים .
 רוני לוי ואוניראה אורזיצ'ני היו שותפים למשחק המטורף של המחזור ברומניה כשקרב הצמרת מול דינמו בוקרשט הסתיים ב-4:4 דרמטי ומדהים .  שבוע לאחר ניצחון הבכורה ,  לוי קיווה להמשכיות מקבוצתו שיכולה הייתה לכבוש את הפסגה ,  אך בעקבות הנקודה נותרה אוניראה במקום החמישי .  קלוז' תוכל לפתוח פער של ארבע נקודות אם תנצח ביום שני את בראשוב .  
המשחק נפתח בקצב מסחרר .  שתי דקות מהפתיחה כבש מריוס אונופראש והעלה את אוניראה ל-0:1 .  שלוש דקות עברו וברונו פרננדז כבש לשערו הוא ואיזן ל-1:1 .  בדקה השביעית המהפך הושלם עם שער של אנדריי קריסטאה .  דינמו עוד לא הספיקה לחגוג את המהפך וסמדו הפורטוגלי כבש שער מרהיב וקבע 2:2 בדקה התשיעית !  
המשחק המשיך להיות דו צדדי עם מצבים נהדרים לשערים ליד שני השערים וגם המחצית השניה נפתחה בסערה כשגבריאל טורג'ה העלה את דינמו ל-2:3 בדקה ה-48 .  אוניראה לחצה וחיפשה שוויון ,  נענשה במתפרצת .  קריסטאה הוכשל ברחבה והשלים צמד מהנקודה הלבנה ,  2:4 בדקה ה-64 ,  שער מספר 12 העונה לקריסטאה .  
אוניראה לא אמרה נואש .  שבע דקות עברו ומריוס בילאסקו צימק בפנדל משלו וקבע 4:3 .  דינמו איבדה את השוער אמילאן דוליה שנפצע ומחליפו גאורגי קורצ'ה רשם 20 דקות הירואיות כשהציל מספר מצבים בטוחים של שער בטוח ,  אבל למשחק כזה היה תפור סוף דרמטי .  ארבע דקות בתוך תוספת הזמן הכניע בילאסקו את השוער ,  השלים צמד וקבע 4:4 בלתי נשכח .
 
שגרירים :  4:4 מדהים בין אוניראה לדינמו בוקרשט
קבוצתו של רוני לוי השוותה בתוספת הזמן בקרב צמרת דרמטי .  רוסיה :  חיימוביץ' ונאתכו ראו את הדרבי הישראלי מהספסל

