נתניהו ידרוש מאינטל להישאר בישראל
ראש הממשלה יבקש מענקית השבבים להתחייב לפעילות ממושכת בישראל ,  כאחד התנאים לקבלת מענק בסך כ-400 מיליון דולר שביקשה ממשרד התמ"ת
חברת אינטל תידרש להתחייב לפעילות ממושכת בישראל ,  כאחד התנאים לקבלת מענק בסך כ-400 מיליון דולר שביקשה ממשרד התמ"ת .  באחרונה הגישה אינטל בקשה רשמית למשרד להרחבת מפעלה בקרית גת ,  בהיקף של יותר מ-2 מיליארד דולר ,  מתוכם כ-400 מיליון דולר ממענק .  בתמורה התחייבה החברה להעסיק כ-400 עובדים חדשים .  
הבקשה נמצאת בבדיקה במרכז ההשקעות במשרד התמ"ת ,  ותעבור בהמשך גם לעיונו של ראש הממשלה ,  בנימין נתניהו .  ההערכות הן כי נתניהו יכריע לגביה ,  מכיוון שמדובר במענק גדול במיוחד של מיליון דולר לעובד .  בעבר קיבלה אינטל מענקים דומים בהיקפם ,  אך תמורת העסקת אלפי עובדים .  
אחת הדרישות שעלתה בשיחות עם אינטל היא דרישה לייצר שני דורות של שבבים במפעל בשל המענק ,  כך שהייצור יימשך זמן רב יותר .  במשרד התמ"ת מעריכים בעקבות שיחות עם ראשי אינטל ,  כי אם החברה לא תקבל את המענק היא צפויה לצמצם בשיעור ניכר את פעילותה בישראל בעוד כחמש שנים ,  ואף לצאת מישראל .  כיום מעסיקה אינטל כ-2,300 עובדים בישראל .  
לפני כחצי שנה ,  כשהועלתה לראשונה האפשרות של הרחבת מפעל אינטל בקרית גת ,  הבהירו במשרד האוצר כי יסרבו לתת לחברה מענק ,  אך יפעלו לתת לה את מירב הטבות המס שהחוק מאפשר .  אלה כוללות פטור ממס הכנסה ומדיווידנד למשך עשר שנים .  שר האוצר ,  יובל שטייניץ ,  אף הנחה את אנשי משרדו לבחון את מירב הטבות המס שאינטל תוכל לקבל ,  כדי שהשקעתה החדשה תהיה כדאית מבחינתה .  אגף המסים החל במגעים עם אינטל לבחינת חלופות ההטבות שתוכל לקבל .
 
נתניהו ידרוש מאינטל להישאר בישראל
ראש הממשלה יבקש מענקית השבבים להתחייב לפעילות ממושכת בישראל ,  כאחד התנאים לקבלת מענק בסך כ-400 מיליון דולר שביקשה ממשרד התמ"ת

