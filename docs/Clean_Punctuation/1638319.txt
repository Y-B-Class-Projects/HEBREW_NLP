מנכ"ל תפוז : " פליקס לא מסוגל להתחרות ביוטיוב "
 דן חן נאלץ להתמודד עם יוטיוב של גוגל ששואב צופים מאתר הווידאו פליקס ,  ועם הקבוצות של פייסבוק שעלולות לפגוע בפופולריות של הקהילות באתר שלו . " העבודה של גוגל תגדיל את כל שוק הפרסום בווידאו ,  כך שגם תפוז ירוויח ",  הוא אומר באופטימיות .  בינתיים מנסה חן להתחזק בגזר
 >  >  2010 תהיה קריטית בעבור האתר תפוז ,  שייאלץ להתחרות בפלישה האינטרנטית הבינלאומית לישראל :  מצד אחד ינסה יוטיוב לקחת הכנסות מאתר הווידאו פליקס שבבעלות תפוז ;  ומהצד השני יגביר פייסבוק את נוכחותו המקומית ,  לאחר שחתם על הסכם ייצוג עם נענע10 שמטרתו הגדלת כוח המכירות שלו בישראל .  תפוז ,  שעיקר כוחו בקהילות החברתיות שהוא מפעיל ,  עלול להיפגע גם כאן.ברקע מרחפת השאלה אם תפוז יימכר ,  מפני שבעל השליטה בו ,  אילן בן-דב ,  זקוק למזומנים לאחר שרכש את פרטנר .  לא מדובר בהשערה בלתי מבוססת .  בדו"חות האחרונים של סקיילקס ,  החברה שבאמצעותה מחזיק בן-דב ב-67% מתפוז ,  נכתב כי ייתכן שחלקה באתר יועמד למכירה תמורת כ-20 מיליון שקל .  למרות זאת ,  מנכ"ל תפוז דן חן לא מתרגש . " זה לא פוגע בנו ,  אנחנו לא מרגישים את זה ביום יום ",  הוא אומר ,  ומסרב להרחיב בעניין : " אני לא יכול לדבר בשמו של בן-דב על התוכניות שלו ".  יש אפשרות שתחברו לאורנג' טיים ,  אתר התוכן של פרטנר ?   " זה לא עלה על הפרק ,  אבל אני לא פוסל את זה ".  בסקיילקס סירבו לענות לשאלה אם תפוז תעמוד למכירה ב-2010 כדי לסייע במימון רכישת פרטנר .  כמו מקדונלד'ס והפלאפל לפני כחודש הודיע נענע10 כי ייצג בישראל את אתר הרשת החברתית פייסבוק בכל הקשור לשיווק ולמכירת פרסום .  פייסבוק מאפשר לגולשים לייצר קבוצות ,  בדומה לפורומים שמפעיל תפוז - ולכן יכול להתחרות בו באופן ישיר .  חן בוחר לאמץ בעניין אנלוגיה מעולם המזון המהיר : " כשמקדונלד'ס הגיעה לישראל המתחרים הישירים שהיו לה אז ,  כמו מק דיוויד ,  חטפו על הראש ונעלמו - אבל לדוכני הפלאפל והשווארמה זה לא הזיק .  תפוז הוא אמנם אתר חברתי ,  אבל הוא לא פועל בדיוק באותה זירה כמו פייסבוק .  הפורומים שלנו עונים על צרכים אחרים של הגולשים ".  השחקניות הבינלאומיות מאיימות על תפוז בזירה נוספת .  אתר הווידאו של תפוז ,  פליקס ,  היה עד לפני כשנה אתר הווידאו החזק בישראל - אך איבד את הבכורה ליוטיוב ,  שהחשיפה אליו גדלה מדי חודש .  גוגל ,  המחזיקה ביוטיוב ,  פועלת עתה להגדלת היקפי הפרסום הישראלי באתר שיתוף הסרטונים . " יוטיוב הוא אתר שיתוף הווידאו הגדול בעולם ,  ואני לא מסוגל להתחרות בו ,  אבל פליקס הוא אתר הווידאו הישראלי הכי גדול .  יש בו יותר מ-250 אלף סרטונים ",  מסביר חן את יתרונותיו של האתר שלו .  ביוטיוב יש הרבה יותר גולשים ישראלים . " ברור שאי אפשר להשוות בין תפוז ליוטיוב .  אבל הבידול של פליקס הוא בזה שהוא ישראלי ומעורב בהפקות ישראליות ".  מה יקרה לפרסום בווידאו ?   " שוק הפרסום בווידאו גדל מאוד ב-2009 ,  וכולם נהנים מזה .  יותר מ-10% מההכנסות של תפוז ב-2009 היו מווידאו .  אני מאמין שהעבודה של גוגל תגדיל את כל שוק הפרסום בווידאו ,  כך שגם תפוז ירוויח .  כיום יש המון מפרסמים שלא מפרסמים בווידאו באינטרנט - ויוטיוב יגדיל משמעותית את השוק ".  עם כניסתו של פייסבוק לישראל נוצרה קבוצת מדיה רביעית ,  המורכבת ממנו ,  מנענע10 ומאתרי מיקרוסופט .  מולה ניצבות הקבוצות של אתרי וואלה ,  אתרי ynet וגוגל .  תחברו לאחת הקבוצות האלה ?   " פרט לגוגל ,  כל הקבוצות הציעו לנו להצטרף באופן כזה או אחר .  כרגע זה לא עומד על הפרק ,  אבל אני מקווה שהניסיון של נענע עם מיקרוסופט ופייסבוק יצליח לשבור את הדואופול של וואלה ו-ynet .  זה יגרום למפרסמים לחשוב שוב איך הם פורשים את המדיה שלהם .  זה מטופש לשים 80% מהכסף שלך אוטומטית בוואלה וב-ynet ".  מה כוח המכירה שלך כשאתה ניצב לבד מול ארבע קבוצות ?   " כוח המכירה שלי לא חלש .  תפוז לבדו ,  בלי פליקס ,  הגיע בדצמבר להיקף הגולשים של נענע10 .  בפברואר נעבור אותם ".   " אנחנו יודעים לייצר טראפיק"לפני כחודש וחצי הודיע תפוז על רכישת 51% מאתר הילדים מיי פירסט הומפייג'  ( my first homepage )  תמורת 820 אלף שקל .  מדובר באתר נישה ,  המציע לילדים פעילויות כמו משחקים ,  תוכנות ציור ומשחקי בובות וירטואליים .  לפי גוגל טרנדס ,  מיי פירסט הומפייג' חזק משני מתחריו העיקריים - מומו של קבוצת אתרים וטיפו שבבעלות סמייל מדיה .  עם זאת ,  לאתר כמעט שאין הכנסות .  איך נקבע השווי של האתר ?   " אנחנו מעריכים שאפשר להרוויח ממנו כמיליון שקל בשנה .  אפשר לייצר בו שיתופי פעולה מסחריים .  עד היום לא היו שם הרבה שיתופי פעולה .  האתר לא הוקם כעסק - הוא נוהל על ידי בני זוג ,  שהקימו אותו בעבור הילדים שלהם .  הם לא גייסו מפרסמים ,  אלא רק שמו מודעות של גוגל .  הפוטנציאל שם גדול ".  איך הוא ישתלב בתפוז ?   " הוא עוסק בתחומים שבהם אנחנו יודעים לעבוד .  אנחנו יודעים לייצר טראפיק - וזה מה שהאתר הזה צריך .  יש לנו כ-500 אלף גולשים שונים בחודש .  מבדיקות שערכנו עולה כי בחלק גדול מהמקרים נכנסים לאתר ילדים יחד עם ההורים שלהם ".  הפנייה לתוכן לילדים היא אינה סטייה מהמיקוד של האתר ?   " תפוז הוא אתר בוגר ,  אבל יש בו קהילה גדולה של הורים צעירים .  יותר מחצי מהגולשים בתפוז הם הורים צעירים .  הקהילות של הורות והיריון ולידה הן בין החזקות באתר .  עם זאת ,  תהיה הפרדה בין אתר הילדים לבין תפוז :  לא יהיה קישור לתפוז באתר הילדים ,  ונשאיר אותו שמור ומופרד .  בתפוז דווקא כן נקדם אותו ,  כדי שההורים שגולשים באתר יכירו אותו ".   " לא נסגור את בלוג tv"בשלוש השנים האחרונות קרסה מניית תפוז ב-73% ,  והיא נסחרת כיום במחיר של כ-2.8 שקלים .  כשחן נשאל מה הביא לצניחת המניה הוא עונה : " לפני שלוש שנים היו ציפיות גבוהות מבלוג tv  ( פעילות בינלאומית של בלוגים מצולמים - א"צ )  ,  וזה לא צלח .  כנראה שהשקנו את זה מוקדם מדי .  אבל הורדנו את קצב שריפת המזומנים של בלוג tv ב-80% לאחר שפיטרנו חלק גדול מהעובדים וחסכנו בשיווק ,  כך שכיום מצב החברה טוב מתמיד ".  בלוג tv עדיין מפסידה כסף .  תסגרו אותה ?   " זו עדיין פעילות מפסידה ,  אבל לא נסגור אותה .  לאתר נכנסים כ-200 אלף משתמשים ייחודיים ביום .  50 אלף איש משדרים בו מדי חודש ,  רובם מארה"ב .  זה מתחיל לייצר הכנסות ,  כ-40 אלף דולר בחודש .  עד עכשיו ניהלנו את המכירות מישראל ,  ובאחרונה גייסנו מנהל מכירות אמריקאי .  לדעתי ,  ניתן יהיה להגדיל משמעותית את ההכנסות מפרסום בבלוג tv ". 

מנכ"ל תפוז : " פליקס לא מסוגל להתחרות ביוטיוב "
 דן חן נאלץ להתמודד עם יוטיוב של גוגל ששואב צופים מאתר הווידאו פליקס ,  ועם הקבוצות של פייסבוק שעלולות לפגוע בפופולריות של הקהילות באתר שלו . " העבודה של גוגל תגדיל את כל שוק הפרסום בווידאו ,  כך שגם תפוז ירוויח ",  הוא אומר באופטימיות .  בינתיים מנסה חן להתחזק בגזר

