הפנטסיה שמונעת מאיתנו להיות מנהלים טובים יותר
רבים מאיתנו דוחים משימות חשובות לתקופה לחוצה פחות - שלא תגיע לעולם
 >  >  כשאני מלמד בקורסי ניהול על מנהיגות ,  אני מסיים את השיעור בבקשה לנוכחים :  אנא פנו למנהלים אחרים בארגון שלכם ,  אני מבקש מהם ,  ובררו עמם מהם הרעיונות החדשים שעוברים במוחם בכל הקשור להמשך ההתפתחות שלהם כמנהיגים .  זאת הדרך היעילה ביותר עבורם להבטיח שיפור מתמיד לאורך זמן .  שנה לאחר אחד הקורסים שקיימתי שאלתי את המנהלים האחרים בארגונים אם המנהלים שהשתתפו בקורס פנו אליהם .  התברר לי ש-70% מהמנהלים שלמדו אצלי קיבלו את עצתי במידה זו או אחרת - אך 30% מהמנהלים לא עשו דבר .  תהיתי מה מנע מאותם מנהלים לנקוט פעולה שהיתה עוזרת להם להפוך למנהיגים יעילים יותר .  היתה לי הזדמנות לראיין חלק מאותם  " בטלנים "  כשנה לאחר סיום הקורס ,  ולהבין מדוע לא עמדו בהתחייבות לפנות למנהלים אחרים .  התשובות שנתנו לא היו קשורות לאמינות ,  אתיקה או לערכים .  כולם היו אנשים טובים וערכיים שהרגישו רע על כך שלא הלכו ודיברו עם עמיתיהם .  אם לא מדובר בחוסר באינטליגנציה או בערכים ,  מדוע הם סיימו את הקורס תוך שהם מבטיחים ליישם את כל מה שלמדו בו ואז נתנו לשנה שלמה לעבור מבלי שהשקיעו כל מאמץ נראה לעין ?  התשובה קשורה לחלומות בהקיץ - לפנטסיה .  אני בעצמי שקעתי בפנטסיה כזו במשך שנים ,  וכנראה שגם אתם .  זה מסביר מדוע כמעט שליש מהתלמידים שהשתתפו בקורס שלי ,  לא עשו את מה שהם יודעים שצריך לעשות .  זה גם מסביר במידה רבה מדוע אתם לא מבצעים משימות רבות בחיים ובקריירה .  הפנטסיה היא כזאת : " אני עסוק מאוד כרגע .  למעשה ,  בכל ימי חיי לא הייתי עסוק כפי שאני עכשיו .  לפעמים אני מרגיש כאילו החיים שלי יוצאים מכלל שליטה .  אני ניצב כעת בפני אתגרים מיוחדים במינם .  אני חושב שהרע מכל יחלוף בתוך כמה חודשים .  כשזה יקרה אקח לי שבועיים להתארגנות ,  אבלה קצת זמן עם המשפחה שלי ,  אתחיל להתייחס ברצינות לתזונה נכונה ולפעילות גופנית ואשקיע בעצמי באופן כללי ".  האם יש לכם חלום בהקיץ הדומה לזה ?  כמה זמן סיחררה אתכם הפנטסיה הזו ?  אצל רוב המנהלים שפגשתי היא נמשכה שנים ארוכות .  למדתי לקח חשוב כשניסיתי לעזור לאנשים אמיתיים לשנות התנהגויות אמיתיות בעולם הממשי .  אותם  " שבועיים "  המוקדשים להתארגנות ולהתמקדות בפיתוח האישי שאתם מפנטסים עליהם לא יגיעו לעולם .  יש סיכוי טוב שמחר המצב יהיה מטורף יותר ,  ושהתגובה שלכם לאותו טירוף היא שקיעה עמוקה יותר בתוך העבודה .  אם אתם רוצים לערוך שינוי אמיתי ,  שאלו את עצמכם שאלה נוקבת :  מה אני מוכן לשנות עכשיו ,  לא  " בעוד כמה חודשים ",  לא  " כשאספיק לסיים את זה "  - עכשיו ,  ברגע זה ממש .  אוקיי ,  קחו נשימה עמוקה .  זה הזמן לשכוח את הפנטסיה שלכם ואת התוכניות המפוארות .  אמצו אל ליבכם את הטירוף של החיים .  עשו עכשיו כל מה שאתם יכולים לעשות ,  והניחו בצד כל דבר אחר .  לשם כך עליכם לערוך רשימה של הפעילויות לשיפור עצמי שתכננתם באופן מעורפל לעשות ,  אבל לא הגעתם אליהן .  כעת עליכם לבצע את כל המשימות המופיעות ברשימה בתוך שבועיים .  אם לא תספיקו לבצע משימה כלשהי ,  הסירו אותה מהרשימה - וחדלו להתענות בגללה .  - הכותב הוא מאמן מנהלים ובעל הבלוג  " שאל את המאמן "  באתר בית הספר לעסקים של אוניברסיטת הרווארד - הסוגיה :  למה מנהלים מבטיחים לעצמם הבטחות אישיות אך לא עומדים בהן ?  הפתרון :  כי הם שוגים בפנטסיית  " היום אני עסוק אבל בקרוב מאוד הכל ישתנה "  הדרך הנכונה :  הכינו רשימה של כל הדברים שאתם רוצים לעשות והקפידו לממש את הסעיפים בה בתוך שבועיים

הפנטסיה שמונעת מאיתנו להיות מנהלים טובים יותר
רבים מאיתנו דוחים משימות חשובות לתקופה לחוצה פחות - שלא תגיע לעולם

