העברות בעולם - 14.1
חלון ההעברות של ינואר נפתח :  וואלה !  ספורט עושה סדר ומביאה לפניכם את השמועות וההעברות בשוק השחקנים העולמי
 *  באיירן מינכן החתימה את המגן השמאלי ששיחק בקבוצת המשנה ,  דייגו קונטנטו בן ה-19 ,  לשנה אחת .  השחקן הצעיר הרשים במחנה האימונים של הבווארים בדובאי וכעת הציעו לו בקבוצה חוזה מקצועני ראשון .  קונטנטו ילבש את החולצה מספר 26 .
  *  מונאקו צירפה את החלוץ הניגרי ,  מוסא מאזו  ( 21 )  בהשאלה מצסק"א מוסקבה עד לסיום העונה .  
 *  מידלסברו מהצ'מפיונשיפ צירפה שלושה שחקנים מסלטיק :  הקשרים ווילו פלוד  ( 29 )  ובארי רובסון  ( 31 )  והחלוץ כריס קילן  ( 28 )  ,  שהובא בהשאלה .  
 *  סמפדוריה צירפה את השוער מריו קסאנו  ( 26 )  מרג'ינה ,  בעוד השוער וינצ'נזו פיורילו  ( 19 )  עובר בכיוון ההפוך .  שני השחקנים מגיעים לקבוצותיהם החדשות בהשאלה .
  *  האם חואנדה ראמוס בדרך חזרה לספרד ?  בטיס מהליגה השנייה עשויה לפטר את המאמן שלה ,  אנטוניו טפיה ,  ונמצאת במשא ומתן עם המאמן ,  שנכון להיום לא מועסק אחרי שעזב את צסק"א מוסקבה ,  אליה הגיע בתחילת העונה ,  אחרי 47 יום בלבד .
  *  ב'גאזטה דלו ספורט' נכתב היום שלואיס חימנז  ( 25 )  ,  שעבר בקיץ האחרון בהשאלה מאינטר לווסטהאם ,  עשוי לחזור לאיטליה אחרי ששלוש קבוצות מגלות בו עניין :  קטאניה ,  קייבו ופארמה .
  *  באינטר מנסים להאיץ את המשא ומתן לצירופו של ז'וליו באפטיסטה מרומא .  ב'גאזטה' נרשם כי אתמול הייתה פגישה בין נציג השחקן לראשי רומא בניסיון להעבירו לאלופה .  פגישה נוספת תתקיים מחר ,  אבל אינטר ומוריניו יעשו מאמץ שהוא יוכל לשחק בדרבי .
 
העברות בעולם - 14.1
חלון ההעברות של ינואר נפתח :  וואלה !  ספורט עושה סדר ומביאה לפניכם את השמועות וההעברות בשוק השחקנים העולמי

