משליך הנעל יישאר במעצר : " בעט בשלטון החוק "
 פיני כהן שהשליך נעל בפניה של נשיאת בית המשפט העליון דורית ביניש יישאר במעצר עד תום ההליכים המשפטיים נגדו ,  בשל הסכנה שהוא מהווה לחברה .  פרקליטיו : " ההחלטה לא ראויה "
  ( צילום :  גדעון צנטנר ,  עריכה :  גדי וינסטוק ) 
בית משפט השלום בירושלים הורה היום  ( ראשון )  לשלוח את פיני כהן ,  הנאשם בזריקת נעל על נשיאת בית המשפט העליון דורית ביניש ,  למעצר עד תום ההליכים המשפטיים נגדו .  בהחלטתו כתב השופט אלכסנדר רון כי כהן לא רק שהשליך את נעלו ופגע בנשיאה ביניש אלא  " השליך את נעלו לעבר בית המשפט העליון ושלטון החוק וניסה לפגוע בהם ". 
השופט רון קבע כי השלכת הנעל כמוה כבעיטה ,  ולמעשה כהן הרשה לעצמו לבעוט בבית המשפט ,  בחוק ,  במדינה ובאזרחיה . " אין הדעת נותנת שבית המשפט יקל ראש בעניין ,  על בית המשפט לומר בקול צלול וחד משמעי כי מסוכנות הנאשם ברורה ,  ואין מקום לחלופת מעצר ". 
במהלך הדיון ביקש כהן רשות לפנות לבית המשפט ,  אולם השופט רון סירב לאשר לו זאת .  פרקליטיו של כהן ,  עורכי הדין יהל בן עובד ובועז ראובן ,  אמרו כי בכוונתם לערער על ההחלטה . " מדובר בהחלטה לא ראויה .  המחוקק ציווה על בית המשפט לבחון אפשרות של שחרור חלופת מעצר ,  והיה ראוי לבחון במקרה זה מעין חלופה שיש ביכולתה לאיין את מסוכנותו הנטענת ".  
בכתב האישום ,  שהוגש נגד כהן לפני כעשרה ,  ימים הוא מואשם בתקיפה שגורמת לחבלה של ממש ,  היזק בזדון ובזילות בית המשפט .  ביניש קיבלה טיפול רפואי ראשוני בעקבות התקיפה ,  לאחר שהנעל פגעה בפניה ושברה את משקפיה ולאחר מכן טופלה מחוץ לאולם בית המשפט ,  אך לא היה צורך לפנותה לבית החולים .
 
משליך הנעל יישאר במעצר : " בעט בשלטון החוק "
 פיני כהן שהשליך נעל בפניה של נשיאת בית המשפט העליון דורית ביניש יישאר במעצר עד תום ההליכים המשפטיים נגדו ,  בשל הסכנה שהוא מהווה לחברה .  פרקליטיו : " ההחלטה לא ראויה "
 
