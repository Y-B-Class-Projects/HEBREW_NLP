קלייסטרס ווזניאקי יתמודדו על התואר בדוחא
הבלגית המדורגת 4 בעולם חוותה תאונת דרכים לפני שגברה על סטוסור 6:7 ,  1:6 .  הדנית המדורגת 1 גברה על זבונרבה 5:7 ,  0:6
קים קלייסטרס וקרוליין ווזניאקי יתמודדו ביום ראשון בגמר טורניר המאסטרס לנשים בדוחא שבקטאר  ( סך פרסים 4.5 מיליון דולר )  .  קלייסטרס ,  המדורגת רביעית בעולם ,  גברה הערב  ( שבת )  בחצי הגמר על סמנתה סטוסור האוסטרלית 6:7 ,  1:6 .  הסיפור הגדול מאחורי המשחק הזה קרה דווקא כמה שעות לפניו ,  כשהרכב שהסיע את קלייסטרס היה מעורב בתאונת דרכים בדרך לאיצטדיון .  קלייסטרס יצאה מהתאונה ללא פגע ,  ורכב ליווי נוסף הוזעק למקום כדי להסיע אותה למשחק .  
על המגרש ,  קלייסטרס לא נראתה כמי שחוותה טראומה והציגה יכולת נהדרת בניצחון על יריבתה האוסטרלית ,  שדווקא פתחה את המשחק ביתרון 0:3 .  קלייסטרס השוותה וגררה את המערכה לשובר שוויון ,  בו היא השיגה מיני-ברייק בדרך ליתרון 3:5 וניצחון 3:7 .  במערכה השניה הבלגית כבר שלטה לגמרי .  
קלייסטרס תתמודד על התואר נגד המדורגת 1 בעולם ,  קרוליין ווזניאקי הדנית ,  שגברה בחצי הגמר השני על ורה זבונרבה הרוסיה 5:7 ,  0:6 .  קלייסטרס ו-ווזניאקי התמודדו עד כה רק פעם אחת בסבב המקצועני ,  זה קרה בגמר אליפות ארצות הברית הפתוחה ב-2009 אז קלייסטרס ניצחה בשתי מערכות בדרך אל התואר .
 בסבב הגברים ,  גמר טורניר וינה  ( על סך פרסים של 650 אלף יורו )  יפגיש בין שני אוסטרים שהיו שותפים לניצחון נבחרת הדייויס בישראל בספטמבר .  יורגן מלצר  ( 1 בטורניר )  גבר בחצי הגמר על ניקולס אלמגרו הספרדי 4:6 ,  4:6 והוא יתמודד על התואר נגד אנדראס היידר-מאורר המפתיע ,  שגבר על מיכאל ברר הגרמני 6:7 ,  7:6 ,  3:6 .  
בגמר טורניר סנט פטרסבורג שברוסיה  ( על סך פרסים של 663,750 דולר )  יתמודדו בגמר מיכאיל יוז'ני המקומי  ( 1 בטורניר )  ומיכאיל קוקושקין מקזחסטן .  יוז'ני גבר על בן ארצו דימיטרי טורסונוב 5:7 ,  6:4 ,  6:7 בעוד שקוקושקין ניצח את איליה מרצ'נקו האוקראיני 3:6 ,  4:6 .  
גמר טורניר מונפלייה בצרפת  ( על סך פרסים של 650 אלף יורו )  יפגיש בין גאל מונפיס המקומי  ( 3 בטורניר )  לאיבן ליוביצ'יץ' הקרואטי .  מונפיס גבר בדרבי מסקרן על ג'ו ווילפריד צונגה 6:7 ,  6:2 ,  4:6 ,  בעוד שליוביצ'יץ' ניצח את אלברט מונטנייס הספרדי 3:6 ,  6:7 .  אגב ,  צונגה הסובל מפציעה רמז כי יתכן ולא יוכל להיות כשיר לגמר גביע דייויס שיפגיש בשבוע הבא בין צרפת לסרביה .  

קלייסטרס ווזניאקי יתמודדו על התואר בדוחא
הבלגית המדורגת 4 בעולם חוותה תאונת דרכים לפני שגברה על סטוסור 6:7 ,  1:6 .  הדנית המדורגת 1 גברה על זבונרבה 5:7 ,  0:6

