קלוברליף נמכרה ב-12 מיליון דולר בלבד לאחר השקעה של מעל 40 מיליון דולר
אדי שלו : " לצערנו ,  לא כיסינו את ההשקעה בחברה אבל לאור המצב בשוק - העסקה טובה לקובלרליף "
 חברת הסטארט אפ הישראלית קלוברליף  ( cloverleaf )  נמכרה לחברת דוט היל  ( dot hill )  האמריקאית תמורת 12 מיליון דולר ,  בעסקה הנראית על פניו כמכירת חיסול .  העסקה כוללת תשלום במזומן בהיקף של 2.5 מיליון דולר ו-9.5 מיליון דולר בעסקת החלפת מניות.התמורה לעסקה נמוכה במיוחד לאור העובדה כי הושקעו בחברה כ-43 מיליון דולר מאז הקמתה בידי קרנות הון הסיכון ג'נסיס פרטנרס ,  איסיריון וקטליסט .  גם בנק אוף אמריקה השתתף בהשקעה בחברה ,  אולם לאחר שהבנק לא השקיעה בשנה האחרונה בחברה ,  אחזקותיו דוללו.קלוברליף פתחה תוכנה לניהול שרתי אחסון הפועלת בוירטואליזציית שרתים ,  ומעסיקה כ-30 עובדים .  דוט היל הינה חברה אמריקאית המתמחה במתן פתרונות אחסון ושרתים ולרשתות ארגוניות .  דוט היל מוכרת חומרה בהיקף של 250 מיליון דולר לשנה ,  ונסחרת בנאסד"ק לפי שווי שוק של 95 מיליון דולר.אדי שלו ,  שותף בקרן הון הסיכון ג'נסיס אמר ל-themarker : " מכרנו את החברה לדוט היל ,  כאשר 80% מהתמורה באה בחילופי מניות ,  והיתר במזומן .  לצערנו ,  לא כיסינו את ההשקעה שלנו בחברה ,  אבל אנחנו רואים בעסקה כתוצאה הטובה ביותר לקלוברליף לאור המצב בשוק .  דוט היל ,  אשר מוכרת ברזלים  ( כינוי לחומרת מחשב ,  פ.ו )  סובלת ממרווחים נמוכים הבאים לידי ביטוי במכפיל מכירות נמוך .  לכן החברה חיפשה פתרון תוכנה מקיפים למוצרי החומרה שלה והמוצר הטוב ביותר שהיה בשוק היה של קלוברליף ."  עוד מוסיף שלו כי בכוונת החברה הרוכשת להפוך את קלוברליף למרכז המו"פ שלה בישראל ואף להרחיבו .
 
קלוברליף נמכרה ב-12 מיליון דולר בלבד לאחר השקעה של מעל 40 מיליון דולר
אדי שלו : " לצערנו ,  לא כיסינו את ההשקעה בחברה אבל לאור המצב בשוק - העסקה טובה לקובלרליף "
 
