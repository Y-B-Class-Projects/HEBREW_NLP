ווסטפאל : " חזרנו עם הרבה אומץ וזה מעודד מאוד "
 מאמן סקרמנטו אופטימי למרות ההפסד 103:96 לשארלוט ,  בו נקלעו הקינגס לפיגור 26 .  אוואנס הפצוע : " מקווה שאחזור לעצמי "
" אמרתי לשחקני שג'ראלד וואלאס הוא שחקן שרק משתפר וממצה עכשיו את הפוטנציאל שלו ",  אמר מאמן סקרמנטו קינגס ,  פול ווסטפאל ,  בתום הפסד קבוצתו 103:96 לשארלוט .  וואלאס קלע שיא עונה של 38 נקודות עבור שארלוט ,  כולל 17 ברבע השלישי בו פתחו הבובקאטס פער של 23 נקודות ,  והיווה את ההבדל בין שתי הקבוצות .  עמרי כספי אמנם לא פתח בחמישייה ,  אבל קלע 14 נקודות ,  מסר 4 אסיסטים והוריד 4 ריבאונדים ב-27 דקות משחק ,  והביא איתו אנרגיה והגנה טובה . 
" היו לנו דקות יציבות וטובות והיו לנו דקות נוראיות ",  הוסיף ווטפאל ,  והתייחס לחוסר היציבות של קבוצתו ,  שרשמה הפסד תשיעי בעשרת משחקיה האחרונים . " חזרנו ברבע הרביעי בעזרת מאמץ גדול .  יש לנו שחקנים שיכולים להיות במקום שג'ראלד וואלאס נמצא בו עכשיו ,  ואנחנו רק יכולים ללמוד מההפסד הזה .  חזרנו עם הרבה אומץ וזה מעודד מאוד ,  זה מה שאנחנו צריכים לקחת מהמשחק הזה ".  
בעוד שקווין מרטין זרק 25 פעמים לסל היריבה וקלע 25 נקודות ,  טייריק אוואנס ,  מי שהוליך את הקינגס בהעדרו של מרטין ,  קלע רק 7 נקודות .  אוואנס סבל מפגיעה במותן ,  ואמר על הפציעה ממנה הוא סובל : " זה קרה במשחק הקודם ,  צלעתי ,  וכשהתעוררתי זה כאב לי .  ידעתי שלא אוכל לזוז טוב ולסדר לעצמי מצבי קליעה ,  ורק ניסיתי לסדר לאחרים מצבים ,  אני מקווה שאחזור לעצמי מהר ".   
" היתה לנו הזדמנות ללחוץ עליהם ,  וזה מה שעשינו ",  אמר ג'ראלד וואלאס בסיום , " ניצלנו את המגרש הפתוח והלכנו לטבעת ,  ההגנה שלנו עזרה לנו בזה ".  על כך שנבחר לאולסטאר אמר וואלאס : " זה דבר גדול לא רק עבורי ,  אלא גם לקבוצה ולעיר שארלוט .  סוף-סוף יש לנו מישהו באולסטאר כדי לייצג את הקבוצה ". 

ווסטפאל : " חזרנו עם הרבה אומץ וזה מעודד מאוד "
 מאמן סקרמנטו אופטימי למרות ההפסד 103:96 לשארלוט ,  בו נקלעו הקינגס לפיגור 26 .  אוואנס הפצוע : " מקווה שאחזור לעצמי "
 
