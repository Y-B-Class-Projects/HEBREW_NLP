השכן התעצבן וירה בכלבים
שני כלבים שברחו מחצר ביתם בבית יצחק ,  נורו באכזריות על ידי השכן
שני כלבים נורו כאשר רדפו אחר חתולים ,  ויתכן ואף הצליחו לתפוס אחד מהם .  השכן הזועם שנכח במקום החליט לנקום בכלבים ,  רדף אחריהם בעזרת אופנוע ופתח בירי .  מהירי נפצע קל כלב אחד ,  וכלבה נוספת נפצעה קשה יותר .
 הפציעה גרמה ללילי הכלבה לפגיעה בצוואר ובראש .  לילי הגיעה לטיפול כשהיא שוכבת על צידה ,  ובמצב שאינה מסוגלת לזוז כלל .  לאחר מספר ימים של טיפול נמרץ הכולל השגחה רצופה בלילה על ידי צוות המרפאה ,  לילי החלה להראות סימני התאוששות ,  והצליחה אט אט להרים ראשה ולאכול .
 בדיקות CT של הכלבה הראו פגיעה בחוליות הצוואר ,  אך למעשה למזלה הרב של לילי ,  הקליעים נבלמו על ידי הבליטות הרבות הקיימות בחוליות ,  אלו ששימשו כמגן ומנעו את חדירת הקליעים לתעלת חוט השידרה .  את הקליעים לילי תיאלץ ככל הנראה לשאת לשארית חייה ,  מאחר והם נעוצים עמוק בין שרירי הצוואר במיקום שאינו מצדיק הוצאתם בצורה כירורגית .
 היורה נמצא כעת בחקירת משטרת ישראל .
 
השכן התעצבן וירה בכלבים
שני כלבים שברחו מחצר ביתם בבית יצחק ,  נורו באכזריות על ידי השכן

