מצב כוכבי השבוע
השבוע המתחיל ב- 3.10.10 הוא זמן טוב להתבוננות עומק במערכות היחסים שבניתם לכם ולסגירת מעגלים רגשית
על פניו ,  זה אחד השבועות היותר מתוחים של הזמן האחרון ,  וכדאי לפעול בו בזהירות רבה ,  בעיקר בכל מה שקשור לתקשורת שלנו .  מודעות וסבלנות בהחלט יעזרו לכולנו .  מרקורי כוכב התקשורת שלנו מככב בשמים בשלל זוויות ומעבר מעניין ,  ולכן כדאי שכולנו נלמד לא רק לדבר אלא קודם כל ובעיקר  להקשיב .
 הזווית הקשה של השבוע  זו זווית הפעולה בין מרקורי ,  כוכב התקשורת שלנו ,  לבין כוכב פלוטו .  הזווית הזו עלולה להביא איתה תקשורת כוחנית ויצרית מלווה במאבקי כוח ואגו ,  וכדאי להיזהר ולא להיסחף יותר מדי במלים שלנו ,  ולדעת לעצור בזמן גם כשהמציאות דוחפת להקצנה מילולית .  מי בעיקר יושפע מהזווית ?  מזלות תאומים ,  בתולה ,  עקרב וגדי .
 הזווית האמביציוזית של השבוע  זו זווית העימות בין מרקורי כוכב התקשורת לבין יופיטר כוכב השפע .  הזווית הזו עשויה להביא איתה צורך בנסיעה ארוכה או בתקשורת משופרת עם חו"ל .  זמן טוב להרחיב אופקים ,  לשוחח עם אנשים שגרים רחוק או חושבים אחרת ,  ובעיקר  לבדוק היכן אנו עצמנו יכולים להתרחב מבחינת הסתכלות וקבלת הזולת .  מי בעיקר יושפע מהזווית ?  מזלות תאומים ,  בתולה ,  קשת ודגים .
 הזווית המבלבלת של השבוע  זו זווית המתח בין מרקורי לבין נפטון המתעתע שמתרחשת לה כבר בסוף השבוע הזה .  מצבי רוח משתנים ,  קושי להתמקד בעיקר ,  תחושה שדברים אינם כפי שהם נראים ואובדן כוון מסויים .  זהו זמן שאינו קל ,  וכדאי לחכות בסבלנות עם הפרשנויות שלנו .  מי בעיקר יושפע מהזווית ?  מזלות תאומים ,  בתולה ודגים .
 המעבר המעניין של השבוע  ונוס הרגשית עוברת השבוע להילוך אחורי במזל עקרב ,  שם תשהה עד ה- 18 בנובמבר .  המעבר הזה ישפיע על כולנו מבחינה רגשית ,  וזהו זמן טוב להתבוננות עומק במערכות היחסים שבנינו לנו ,  ולסגירת מעגלים רגשית .  מי בעיקר יושפע מכך ?  מזלות שור ,  מאזניים ,  ועקרב .
 טלהעל פניו ,  זהו שבוע לא שקט מבחינה רגשית .  מרס שליט המזל שלכם שוהה במזל עקרב הטוטאלי והרגשי ,  והצמידות שלו עם ונוס מביאה איתה ימים של מעורבות רגשית גבוהה .  נסו לדחות החלטות חשובות .
 שורונוס שליטת המזל שלכם מתחילה לנוע השבוע בהילוך אחורי ,  בו תשהה עד ה- 18 בנובמבר .  זהו מיקום שקשור לזוגיות ומערכות היחסים שלכם ,  ומאפשר פסק זמן ,  סגירת מעגלים ,  או העמקת קשרים .
 תאומיםמרקורי שליט המזל שלכם שוהה בתחילת מזל מאזניים ויוצר שלל זוויות פעולה כאלה ואחרות :  חשוב להימנע מתגובות קיצוניות ומדרמות מזדמנות ,  לגלות גמישות מירבית במצבי לחץ ,  ובעיקר  סבלנות .
 סרטןמקבץ הכוכבים במזל מאזניים הופכים אתכם לאמביציוזיים במיוחד .  נסו לשים את הדגש עכשיו על כל מה שקשור לבית ,  וליחסים בתוך המשפחה .  זמן טוב לקבלת החלטות על שינוי מקום מגורים ,  והשקעה משפחתית .
 אריההשמש שליטת המזל שלכם שוהה במזל מאזניים ומאפשרת לכם תקשורת משופרת עם העולם ,  אבל צמידות בינה לבין סטורן הנוקשה עלולה לגרום עדיין לתחושות של כובד ובדידות :  זמן להיות מעשיים .
 בתולהמרקורי שליט המזל שלכם במזל מאזניים ביחד עם השמש וסטורן מאפשר עבודת עומק רצינית על התחום הכלכלי וחשבון הבנק שלכם .  הילוכה האחורי של ונוס מביא תקשורת רומנטית מעניינת ..  .
 מאזנייםמקבץ הכוכבים במזל שלכם שם את הדגש על עשייה בשטח ,  מאזנאים .  כניסתה של ונוס שליטת המזל שלכם להילוך אחורי במזל עקרב ,  עשוי להראות על צורך לשדרג את התחום הכלכלי ,  ובגדול .
 עקרבונוס ומרס שוהים עדיין במזל שלכם ,  ומביאים איתם רגעים של יוזמה  ושל אהבה .  כניסתה של ונוס להילוך אחורי השבוע תביא לצורך לסגור מעגלים אישיים כאלה ואחרים ,  ולפתוח דף חדש ביחסים .
 קשתהמעגל החברתי שלכם עשוי להתרחב עכשיו ,  כשמקבץ הכוכבים במזל מאזניים עושה את שלו ,  ומגביר את היכולת לפעול באופן אקטיבי יותר :  זמן להכניס חברים חדשים לחייכם ,  ולהיעזר בהם .
 גדיהילוכה האחורי של ונוס במזל עקרב מדגיש את הצורך לסגור מעגלים הקשורים למוסדות וארגוניים בחייכם ,  לשפר עמדות ,  ולצאת לדרך חדשה .  זמן טוב לנקות משקעים רגשיים שהצטברו עם חברים וידידים .
 דליהילוכה האחורי של ונוס במזל עקרב ישפיע בתקופה הקרובה על נושאי קריירה ואמביציה בחייכם ,  כמו גם על הצורך לסגור מעגלים עם סמכויות ,  ולקדם עניינים באופן שונה .  זמן טוב לתכניות מגירה מהעבר .
 דגיםהצורך להרחיב אופקים הולך ומתחזק ,  ואיתו גם הצורך ללמוד משהו חדש ,  לנסוע הרחק ,  לפגוש אנשים מסוג אחר ,  והפעלה מחודשת של החומר האפור .  זמן להתחיל כבר להוציא לפועל תכניות ,  דגיגים .
 
מצב כוכבי השבוע
השבוע המתחיל ב- 3.10.10 הוא זמן טוב להתבוננות עומק במערכות היחסים שבניתם לכם ולסגירת מעגלים רגשית

