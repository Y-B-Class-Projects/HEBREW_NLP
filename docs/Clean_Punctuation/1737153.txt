ארה"ב :  מאוכזבים מסיום הקפאת הבנייה בשטחים
בתגובה רשמית ראשונה על תום הקפאת הבנייה ביהודה ושומרון ,  אמר דובר מחלקת המדינה האמריקאית כי  " ההחלטה שהתקבלה אתמול מעוררת בעיה ".  גם מזכ"ל האו"ם וראשי האיחוד האירופי הצהירו כי הם מאוכזבים מהמשך הבנייה
ארצות הברית מאוכזבת מההחלטה הישראלית שלא להאריך את תוקף צו הקפאת הבנייה בהתנחלויות .  כך אמר הערב  ( שני )  דובר מחלקת המדינה האמריקאית פי.ג'י קראולי .  לדבריו ,  השליח האמריקאי למזרח התיכון ,  ג'ורג' מיטשל ,  נמצא בקשר מתמיד עם גורמים רשמיים בישראל וברשות הפלסטינית ,  וצוות נמוך דרג עומד לצאת לביקור באזור בשבוע הבא כדי להמשיך בשיחות .
" ההחלטה שהתקבלה אתמול מועררת בעיה שעלינו לפתור ,  ובשלב זה אין לוח זמנים מתוכנן להמשך השיחות הישירות ,  אבל אנחנו נמצאים בקשר עם שני הצדדים כדי לראות כיצד ניתן להתקדם ",  אמר קראולי לכתבים .
 גם מזכ"ל האו"ם באן קי מון אמר הערב כי הוא מאוכזב מכך שממשלת ישראל לא האריכה את הקפאת הבנייה בהתנחלויות .  בהצהרה מטעמו נאמר ,  כי הוא  " מאוכזב מכך שלא התקבלה החלטה על הקפאה ומודאג מכך שננקטים צעדים פרובוקטיביים בשטח ".  לדבריו , " הפעילות בהתנחלויות הישראליות ,  בשטחים שנכבשו ע"י ישראל וביניהם מזרח ירושלים ,  מנוגדת לחוק הבינלאומי ".  מזכ"ל האו"ם קרא לישראל לעמוד בהתחייבותה לקוורטט ולמפת הדרכים ולהקפיא את הבנייה .  לדבריו ,  הוא תומך ב"מאמצים המתמשכים "  למציאת דרך להמשך המשא ומתן הישיר וציין כי זהו  " המסלול היחיד למדינה פלסטינית בת קיימא שתחיה בשלום לצד ישראל בטוחה ". 
האיחוד האירופי הצטרף גם הוא לשורת הגופים הבינלאומיים שמתחו ביקורת על החלטת ישראל שלא להאריך את הקפאת הבנייה בהתנחלויות .  שרת החוץ של האיחוד קתרין אשטון הביעה צער רב על ההחלטה ,  ודוברת מטעמה מסרה כי  " עמדת האיחוד האירופי בנושא הבנייה בשטחי הגדה המערבית ברורה לחלוטין :  ההתנחלויות הנן בלתי חוקיות על פי החוק הבינלאומי .  הן מהוות מכשול בפני תהליך השלום ומציבות איום ממשי על הגשמת הפתרון של שתי מדינות לשני העמים ".   
" אנו נבדוק בקפידה ובזהירות את ההשלכות של החלטה זו ונדון בכך עם נציגי הצדדים ,  הקוורטט והמתווכים הערבים ",  הוסיפה הדוברת .  באיחוד האירופי - אחד מארבעת הגופים הבינלאומיים החברים בקוורטט למזרח התיכון ,  לצד האו"ם ,  ארצות הברית ורוסיה - ממשיכים לקרוא לשני הצדדים  " לשמור על איפוק ",  ומאמינים כי שני הצדדים מעוניינים במציאת דרך לקדם את המו"מ .
 קודם לכן ,  אמר יו"ר הרשות הפלסטינית אבו מאזן כי  " על נתניהו להאריך את ההקפאה בשלושה- ארבעה חודשים נוספים כדי שנוכל להיכנס לעומק הסוגיות ולדון בהן במהלך אותם חודשים ".  במסיבת עיתונאים משותפת שערך בפריז עם נשיא צרפת ניקולא סרקוזי אמר אבו מאזן כי  " לא נגיב בפזיזות לתום ההקפאה .  נבחן את המצב ,  נתייעץ עם מדינות ערב בכינוס הליגה הערבית ורק לאחר מכן נקבל החלטה ". 
סרקוזי קרא אף הוא לישראל להפסיק את הבנייה בהתנחלויות ,  והביע את צערו שישראל לא האריכה את הקפאה . " ההתנחלויות חייבות להיפסק ",  אמר סרקוזי .  הנשיא הצרפתי סיפר כי הוא דיבר עם נתניהו בנושא ההתנחלויות .  הוא הוסיף כי בכוונתו להזמין את אבו מאזן ,  נתניהו ,  ונשיא מצרים חוסני מובארק לכינוס בפריז שיתקיים לפני סוף אוקטובר .
 
ארה"ב :  מאוכזבים מסיום הקפאת הבנייה בשטחים
בתגובה רשמית ראשונה על תום הקפאת הבנייה ביהודה ושומרון ,  אמר דובר מחלקת המדינה האמריקאית כי  " ההחלטה שהתקבלה אתמול מעוררת בעיה ".  גם מזכ"ל האו"ם וראשי האיחוד האירופי הצהירו כי הם מאוכזבים מהמשך הבנייה

