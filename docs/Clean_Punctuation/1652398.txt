לא רק התוצאה התהפכה
זה מה שהיה להירש ,  לגרינוולד ,  למיכאלי ולכם כמובן לומר תוך כדי המשחק המדהים של מכבי תל אביב במדריד .  לא הורדנו כלום
וואלה !  ספורט השיקה הערב  ( חמישי )  פורמט חדש שמשלב בין צפייה בספורט וגלישה באינטרנט ,  כדי לשדרג את חווייתם של האוהדים .  הפורמט ,  בו כותבי וגולשי וואלה !  ספורט כותבים את הערותיהם תוך כדי משחק ,  יהיה חלק ממשחקים גורליים נוספים בכל ענפי הספורט ,  ואין פתיחה טובה יותר מהמפגש הקלאסי בין מכבי תל אביב לריאל מדריד ,  במסגרת מחזור הסיום של שלב הטופ 16 של היורוליג .
 זה מה שהיה לכם ולפרשני וואלה !  ספורט - אודי הירש ,  אוהד גרינוולד וארז מיכאלי  להעיר ולהאיר תוף כדי המשחק המדהים במדריד ,  מהמחצית הראשונה הנוראית ועד למהפך הנדיר ולניצחון החוץ העצום ,  64:66 .  מתברר שלא רק התוצאה התהפכה תוך כדי משחק .  אתם ,  כמובן מזומנים להמשיך ולנתח .  תודה על שיתוף הפעולה והדיון החכם והלא מתלהם .  
 ( 21:40 )  מיכאלי :  אהלן אודי וגרינוולד ,  ערב טוב לכם גולשיי וואלה !  ספורט ,  שמחים לארח אתכם
 ( 21:43 )  הירש :  לפני הכל ,  אני רוצה להצביע על שני יתרונות של הקבוצות הישראלית באירופה ,  וזה נכון גם לגבי הפועל ירושלים :  האוריינטציה האמריקאית והסמול בול .  שני היתרונות נובעים מאילוצים - מעט שחקנים מקומיים טובים ומעט כסף .  אז לא מביאים שחקנים גבוהים ומקבלים משחק פתוח עם יכולת אישית ופוטנציאל לשים הרבה נקודות על הלוח .  וכשרואים את ריאל מדריד ,  עם כל הכוכבים לכאורה ,  חסרים האלמנטים האלה ,  של אתלטיות ויצירתיות שמביאים שחקנים כמו אלן אנדרסון או פרקינס .  זו קבוצה ללא אמריקאים כשבולוק פצוע .  זה יכול להיות יתרון למכבי הערב ,  למרות הפרשי התקציבים
 ( 21:47 )  הירש :  מסינה הוא מאמן שוויתר לגמרי על אסתטיקה בשלב מסוים בקריירה .  הכל יעילות .  עוד כדור פנימה ועוד אחד ,  כדורסל של אחוזים וביג מנים .  שלוש התקפות והכדור נכנס פנימה שלוש פעמים .
  ( 21:47 )  גרינוולד :  רציתי לפתוח עם משחק שנקרא  " מה נשתנה מאז הניצחון האחרון במדריד ב-2008 ",  אבל אין זמן .  אולי נעשה את זה במחצית .
  ( 21:49 )  גרינוולד :  אנדראובר תקלות טכניות :  4 ברבע .
  ( 21:49 )  הירש :  מכבי ,  כמו תמיד ,  עוברת לאזורית מץ' אפ אחרי תרגיל אאוט של היריבה .
  ( 21:50 )  הירש :  ולא פחות חשוב ,  טומיץ' מזכיר מאוד את וראנקוביץ' הצעיר ,  שם שאומר משהו לזקני הגולשים ,  בני 30 ומעלה .
  ( 21:50 )  גרינוולד :  אודי ,  הבעיה של ריאל היא שהיא משחקת ווייט בול .
  ( 21:52 )  הירש :  לזכותה של מכבי ,  היא לא הולכת על הקלישאה של משחק איטי בחוץ .  לחובתה ,  יותר מדי איבודי כדור ואחוזים נמוכים .
  ( 21:53 )  גרינוולד :  אני חושב שהכישרון של אנטה טומיץ' עומד ביחס הפוך לפיזיות שלו .
  ( 21:53 )  הירש :  מסינה כנראה לא מעריך במיוחד את ההגנה של ויז'נייבסקי .  הוא מבודד עליו פעם אחר פעם את פריג'יוני עם הגב לסל .
  ( 21:55 )  גרינוולד :  פישר על הקו ,  וזו הזדמנות לתופין סטטיסטי שבמקרה הכינותי מראש - העונה ,  הלך לקו ביורוליג רק בחמישה משחקים מתוך 15 .  לא כל גבוה חייב לאהוב מגע ,  אבל בחייאת .  מה גם שבהגנה הוא לא מפחד לשים גוף בדרך כלל .  קצת מוזר .
  ( 21:56 )  הירש :  לגבי הווייט בול - גרינוולד ,  זה מה שרמזתי .  אבל אני מבוגר ,  אבא לילדות ,  פוליטיקלי קורקט .  אתה זה שקורא לטוקבקיסטים מטומטמים .
  ( 22:00 )  הגולש גדי :  אני ראשון ,  סתתתתם .  רק רציתי להגיד שאני מאוד אוהב את החיבור בין רסקין לשלח .  הם מעבירים משחק כדורסל הכי טוב בארץ .  
 ( 22:02 )  הירש :  בשורה התחתונה ,  עד עכשיו מכבי לא עושה עצירות .  הסט גיים שלה הוא לא גליק גדול ,  ואם היא לא תעשה נקודות קלות מריצה היא לא תנצח .
  ( 22:03 )  הירש :  למרות שהגולש ליאם זילזל קצת וכינה אותנו  " פרשנים ",  אני חייב להסכים איתו :  אידסון נותן עונה בינונית ומטה .
  ( 22:05 )  גרינוולד :  סטטיסטיקה רבע ראשון :  ריאל - 5 מ-12 מ-2 ,  2 מ-5 מ-3 ,  1 מ-2 מהקו ,  11 ריבאונדים  ( 4 בהתקפה )  ,  2 חט' ,  2 איבודים ,  6 אסיסטים ,  25 נקודות מדד .  סטטיסטיקה רבע ראשון :  מכבי -0 4 מ-10 מ-2 ,  0 מ-4 מ-3,2 מ-2 מהקו ,  9 ריבאונדים  ( 3 בהתקפה )  ,  1 חט' ,  3 איב' ,  3 אס' ,  8  (  !  !  !  )  נקודות מדד .
  ( 22:05 )  הירש :  צמוד בברצלונה-פרטיזן .  אולי מהפסד ייצא מתוק .
  ( 22:06 )  הירש :  אכזבת המשחק עד עכשיו :  גרינוולד .  פסיבי ,  לא תורם הרבה ,  כרגיל לא שומר ומתעלם מהעבודה השחורה .
  ( 22:08 )  הגולש ליאם :  הייתי רוצה לשמוע את התגובה שלך למה שכתבתי על אידסון .  אני לא מאוהדי מכבי שמתעבים אותך אני אפילו מסכים עם חלק מהחצים שלך ,  ולכן נראה לי שאתה מסכים איתי .  הנפילה הכי הכי גדולה של מכבי העונה זה אידסון ,  ה ..  ..  לא הייתי משאיר אותו בעונה הבאה .  לא מסכים איתי ? 
  ( 22:08 )  גרינוולד :  ליאם - קודם כל ,  אני מודה לך שאתה לא מתעב אותי .  זה כבר חידוש מרענן .  לגבי השאלה שלך ,  אני מסכים חלקית .  כמו תמיד ,  זו שאלה של אלטרנטיבות .  כשאתה משחק בחמישייה עם גאנרים כמו בלות'נטאל ,  פרקינס ואנדרסון ,  אתה חייב להחזיק מישהו שקצת עובד עבור היתר .  שים לב שאיידסון כמעט לא רואה כדור בהתקפה .  בחמישייה הזו ,  התפקיד של איידסון הוא להכניס מעט שפיות .  אבל אני מסכים שהוא רחוק מאוד מלהרשים .
  ( 22:09 )  הירש :  קצת מאכזב שמסינה מבודד את פריג'יוני עם הגב גם על פרקינס .  זה כמו להכניס לזירה את פבריס בנישו מול מייק טייסון .
  ( 22:10 )  הירש :  מי שלא יודע מי זה בנישו - חפשו במנוע החיפוש של וואלה !  אפשר גם בגוגל .
  ( 22:11 )  גרינוולד :  אהוד ,  הבעיה היא שמיכאלי יושב באיזה בר ספורט שכוח אל באילת ,  עם אינטרנט חלקי ,  ומן הסתם מוקף בחבר'ה מפוקפקים שקודחים לו במוח .  אני מפגיז אותו בהערות אינטליגנטיות ,  וכלום לא עולה לאוויר .
  ( 22:13 )  גרינוולד :  ליאם ,  המהלך האחרון של פרקינס הבהיר למה התכוונתי .  אתלטיות ,  רצון טוב ,  ביצים במאני טיים ,  הכל נכון .  לגבי איי.קיו הכדורסל - בוא נגיד ,  מוטל בספק .
  (  22:18 )  הירש :  למה בעצם אידסון על המגרש ?  
  ( 22:19 )  גרינוולד :  זו פילזן שהציעה מיליון יורו לפרקינס ,  או ריאל ? 
 ( 22.20 )  הגולש איציק :  אני מצטער אבל כמעט ולא רואים תרגילים מתוכננים של מכבי .  בלי חסימות ,  בלי פיק אנד רול .. .ממש כלום .
   ( 22:24 )  הירש :  אפשר להגיד מה שרוצים על פיני גרשון ,  אבל שחקנים מוציאים אצלו דברים שלא ידענו שקיימים אצלם .  נייט האפמן ,  מייסאו באסטון ,  אפילו דורון ג'מצ'י פיתח אצלו משחק עם גב לסל בראשון .  עכשיו בלות'נטל מגלה שהוא יודע לחדור .
   ( 22:24 )  גרינוולד :  אם לא סטפון לאזמה ,  ריאל כבר בפלוס 20 .
   ( 22:27 )  הירש :  הגולש איציק :  גם עם שאראס ופארקר התרגילים היו פשוטים וקצרים .  העניין הוא רמת הביצוע והכישרון של ההרכב הנוכחי .
   ( 22:27 )  גרינוולד :  מכבי משחקת כדורסל איום ונורא ,  אבל היא שופכת ליטרים של זיעה על הפרקט .  וזה משתלם .  היא עם 21 נקודות במחצית ,  19 נקודות מדד ,  ולמרות הכל היא עדיין במשחק .  הקבוצה של העונה שעברה כבר הייתה במינוס חמישים .
   ( 22:29 )  הירש :  נקודה לברצלונה במשחק המקביל .  אם זה יימשך ככה תהיה דינמיקה מוזרה למחצית השנייה כאן .  
  ( 22:29 )  גרינוולד :  אגב ,  אני לא יודע אם מכבי לא משחקת עם עין אחת למשחק בברצלונה .  בינתיים בארסה רק בפלוס נקודה ,  26-25 ,  דקה 16 .  עם המזל של פנחס ,  הוא יפסיד כאן אבל יקבל את פרטיזן אחרי שתגנוב ניצחון בברצלונה .
  ( 22:30 )  גרינוולד :  סטטיסטיקה מחצית :  מכבי - 6 מ-18 מ-2  (  !  )  ,  1מ-7 מ-3  (  !  !  !  )  ,  6 מ-6 מהקו ,  19 ריב'  ( 4 בהתקפה )  ,  1 חט' ,  6 איב' ,  5 אס' ,  20  (  !  !  !  !  !  !  !  !  )  נקודות מדד .  
 ( 22:30 )  מיכאלי :  חברים ,  אני יכול רק לומר שההופעה של צוות הבידור ב"גולדן טוליפ "  הייתה מוצלחת מזו של הגרשונים .  אנדרסון ואיידסון לא במשחק ובכל זאת רק מינוס 10 .  זה אומר משהו גם על ריאל .
   ( 22:32 )  הירש :  הנקודה הכי בולטת במחצית הראשונה היא תצוגת הגנה מרשימה מאוד של ריאל ,  סתימה מוחלטת של אזור הצבע ,  כל כדרור לעומק עולה בדם .  ועם 1 מ-7 משלוש וכשהרחבה סגורה ,  קצת קשה לעשות נקודות .
   ( 22:32 )  גרינוולד :  אני חושב שהמשחק הזה מוכיח עד כמה מכבי תלויה באנרגיות שהיא מקבלת מהקהל בהיכל .  כשהיא מתרחק מההיכל ,  זו פשוט קבוצה אחרת לגמרי .  אהוד או מיכאלי  ( אתה חי ?  )  ,  יש לכם הסבר משכנע ? 
  ( 22:33 )  גרינוולד :  אגב - מכבי ,  כאמור ,  עם 7 מ-25 מהשדה .  פיכס .
   ( 22:35 )  הירש :  לגולש אילן - פרטיזן צריכה לנצח בנקודה כדי לסיים במקום הראשון .
   ( 22:36 )  מיכאלי :  לגולש אבישי  ( מספר 23 )  התשובה היא בגוף השאלה .  אחת הבעיות הגדולות של מכבי העונה - היא מתעלה רק ביד אליהו .  אין לה ניצחון חוץ על יריבה חזקה וחובת ההוכחה עליה .  למען הסר ספק ,  גם ניצחון הערב במדריד לא יהפוך אותה שווה לברצלונה .  כדי לעבור את הקטאלנים היא תצטרך להתעלות מעבר לרמתה בטופ 16 ,  ולא נראה שזה הכיוון לפי שעה .
  ( 22.38 )  הגולש אמיר :  סטטיסטיקה כל כל גרועה לא זכורה לי מזמן .  הדבר היחיד שמשאיר אותי אופטימי הוא המחשבה שלא יכול להיות גרוע יותר ושמכבי רק במינוס 10 אחרי זוועה שכזאת .
   ( 22:41 )  גרינוולד :  בדקות הראשונות זה נראה כמו טבח פוטנציאלי ,  אבל בסך הכל ,  הגבוהים של ריאל לא במשחק .  טומיץ' עם שתי נקודות  ( 1 מ-7 מהשדה )  ,  גרבחוסה עם 5 .  זהו בערך .  יול עם 3 מ-4 מבחוץ הוא האקס פקטור .  בלעדיו ,  למרות התצוגה ההתקפית האיומה של מכבי ,  זה בערך שוויון .
  ( 22:43 )  הירש :  גרינוולד ,  העניין של המרחק מיד אליהו די ברור - שופטים שנותנים להרביץ יותר ,  קצת יותר חדות הגנתית שמאפשרת לחטוף עוד כמה כדורים ובעיקר הכבוד שהיריבות נותנות למכבי ביד אליהו .  גם מסינה שיחק שם לאט ושמרני .  על פיאניג'יאני ועתמאן בכלל אין מה לדבר .
   ( 22:46 )  הירש :  לגולש איציק - הסיבה להבדל הוא שוויצ'יץ' איננו ,  אין מוסרים טובים בהרכב הזה .  הכדורסל של מכבי בנוי עכשיו על פיק אנד רול וחדירה לטבעת ,  אולי הוצאת כדור לקליעה .  לכך מסוגל ההרכב הנוכחי .  אין מי שייתן את האקסטרה פאס .
   ( 22:46 )  גרינוולד :  אוקיי ,  משחקים על המשך העונה ביורוליג .  פנחס הולך על התקפה ,  עם בלות'נטאל  ( במקום פניני )  ופרקינס  ( במקום וויזנייבסקי )  .  זה אומר פחות איי.קיו ,  אבל הרבה יותר אתלטיות והרבה יותר אפשרויות בהתקפה .  אני חושב שפיני מבין שבלי נקודות ,  והרבה ,  הוא לא יוצא מכאן עם ניצחון .
  ( 22.48 )  הגולש  " נון סטופ ":  האם ההוראה של פיני במחצית הייתה לעשות הגנה אזורית מתחלפת לאישית לוחצת ,  שיוצאת גבוה על פיק אנד רולים ?  
  ( 22:48 )  גרינוולד :  ואחרי תצוגת האימים של טומיץ' במחצית הראשונה ,  כבר בהתקפה השנייה הוא מקבל את פישר ולוקח אותו לטיול .  מדהים לראות כמה שונה משחק ההגנה של מכבי עם לאזמה ובלעדיו .
   ( 22:49 )  מיכאלי :  תענוג לראות את בלות'נטאל ,  וזה לא בגלל שהזמנתי עוד חצי גולדסטאר .  האקדוחן היה צריך לחרב כמה שנים כדי להבין מה הוא יכול לעשות .  אף פעם לא מאוחר להתבגר .
  ( 22.50 )  הגולש עומר בן נון :  אוהד ,  כן ,  זה חברך הותיק ,  במקום לראות את זוועת היורוליג שמתחוללת לנו מול העיניים ,  תעשה טובה ותתפנה לכדורסל אמיתי ,  כדורסל מכללות רבע גמר הביג איסט ,  למרות שיוקון הודחה ,  זה כדורסל עם פאשן אמיתי ולא ליגיון הזרי.ם סליחה ,  הפחים ,  של מכבי .
   ( 22:51 )  גרינוולד :  פרקינס לא בכיוון ,  אבל נראה שוויזנייבסקי מחוק ,  נכון לעכשיו .  הערה סטטיסטית קטנה לגבי פרקינס - הוא נכון לעכשיו עם מינוס 2 נקודות מדד .  העונה הוא סיים שישה משחקים ביורוליג עם מדד חד-ספרתי .  בחמישה מהם מכבי הפסידה .
   ( 22:53 )  הירש :  נכון ,  יש עונה ארוכה ,  הליגה הספרדית קשה וצריך לחלק כוחות ,  אבל למה לעזאזל סרחיו יול לא משחק יותר ?  הוא פשוט שחקן שכיף לראות .
  ( 22:56 )  הירש :  לטוקבק מספר 41 - האזורית שהופכת לאישית ,  כלומר מסקינג בעגה המקצועית ,  היא ההגנה שמכבי משתמשת בה בדרך כלל .  עכשיו הם פשוט שומרים אישית די אגרסיבית .
  ( 22:56 )  גרינוולד :  עומריקו - כשהביג-איסט ישלם לי את המשכורת ,  מצבי יהיה טוב יותר  (  :
  ( 22:57 )  הגולש  " מנש ":  מכבי לא מסתדרת עם ההגנה של מסינה .
  ( 22:58 )  הירש :  פיני קצת ירד מתוכנית המשחק הראשונית :  ההגנה מאוד אגרסיבית ,  יוצאים רחוק מאוד עם ריאל ,  מעבר לקשת השלוש .  הוא גם ירד מהסמול בול ,  פישר ולאזמה על המגרש כדי להתמודד עם הפיזיות של ריאל .
   ( 22:59 )  מיכאלי :  עד שגרשון לא ימצא פתרון הגנתי לסלים מחצי מרחק של ריאל ,  בדיוק ברגע ששחקניה עוברים את קו הגארדים ,  דבר לא ישתנה .
   ( 23:00 )  גרינוולד :  עדכון מברצלונה - המארחת בפלוס 11 .  אם אנדרסון ואיידסון לא מתעוררים ,  העונה האירופאית של מכבי נגמרת בעוד 11 דקות ושלושים שניות מעכשיו .
  ( 23:01 )  הגולש עמנואל שלמון :  מכבי חייבת שהגארדים שלה ייתנו הרבה יותר ,  כי בסה"כ ההפרש סגיר ,  אם כי לא בקצב צבירת הנקודות הנוכחי .  פרקינס התעורר ,  אבל המהלכים ההתקפיים הבודדים מבוססים על יכולת אישית ותו לא .
   ( 23:03 )  גרינוולד :  עם וויזנייבסקי ואיידסון ,  מכבי משחקת בהתקפה שלושה על חמישה .  הם משחקים לרוחב .  אני לא מבין למה איידסון תוקף כל כך מעט את הטבעת .
   ( 23:05 )  מיכאלי :  לגולש דור מימרן הכריש :  הגארדים של מכבי לא מוציאים את ריאל משווי משקל ,  והספרדים איבדו רק 5 לעומת 10 של מכבי .  רבע מבוזבז שמצביע על חוסר אונים מסוים .  כדי להפוך את התוצאה מכבי חייבת להפעיל לחץ על ריאל ועל הגבוהים בדאבל-טים ולכפות עליהם זריקות רעות בסוף שעון .  זה הוביל לניצחון ביד אליהו ,  זה מה שיחלץ אותם במדריד .
   ( 23:06 )  גרינוולד :  סטטיסטיקה רבע שלישי :  ריאל - 10 מ-28 מ-2 ,  8 מ-17 מ-3 ,  1 מ-4  (  !  !  !  )  מהקו ,  26 ריב' ,  5 חט' ,  7 איב' ,  9 אס' ,  50 נקודות מדד .
  ( 23:08 )  הירש :  אידסון הוא תעלומה גדולה .  בוילנה הוא נראה כמו מג'יק ג'ונסון לבן ,  רכז של 2.03 שעושה הכל .  לא נשאר מזה כמעט כלום .  הפרשי הרמות לא יכולים להסביר את ההבדל .
   ( 23:09 )  הירש :  אבל מכבי בכל זאת בעמדה סבירה .  היא רק צריכה לשים את הכדור בטבעת .  הסטטיסטיקה צריכה להתיישר וכל זה .
  ( 23:10 )  הגולש משה התל אביבי :  טומיץ' עוד לא השחקן ששווה את מאות אלפי היורו שמכבי היתה מוכנה לשים עליו .  למכבי אין כל כך הרבה כסף לבזבז על שחקן שלא מספיק גדול למשחקים מעין אלה.אני בכל זאת לא רואה את מכבי חוזרת ללא קליעה מבחוץ .  אידסון אמנם כרגע קלע  ( כנראה בטעות )  אבל בלות'נטאל לא נותן מספיק עד כה .  אין מספיק תרגילי חסימה של פיני ? 
  ( 23:10 )  גרינוולד :  אבחנה רפואית - הצבע האדום בשיער של פרקינס חדר למוח .
   ( 23:11 )  גרינוולד :  אודי - תסמונת השחקן הגדול בקבוצות הקטנות .
   ( 23:12 )  הירש :  אני מזכיר החלטה של מכבי - או אילוץ - שלא להתחזק בפגרה .  זה גרם לה להשלים עם מה שיש ולהשתדרג ,  אבל כשרואים את התרומה של טומיץ' מבינים עד כמה היא חסרה בפנים בשביל הרמות הגבוהות .  זה יבלוט עוד יותר מול ברצלונה ,  אם וכאשר .
   ( 23:15 )  גרינוולד :  בשלב מסוים ,  לקראת סוף הרבע השלישי ,  ריאל התחילה לשחק על השעון .  זה קצת מוגזם .  הם מתחילים את התנועה בהתקפה מאוד מאוחר ,  והתוצאה היא זריקות תחת לחץ .  אם מכבי משפרת עוד קצת את הריבאונד ועושה ארבע-שש נקודות במעבר ,  זה משחק חדש .
   ( 23:15 )  הירש :  הזריקה האחרונה של פריג'יוני מ-9 מטר מעידה שריאל בלחץ .  הם מאוד שבלוניים ,  הולכים כל הזמן פנימה וקשה או מזריקות משלוש ,  אין כמעט משחק של חדירה לטבעת ואחד על אחד .
   ( 23:18 )  גרינוולד :  5:30 לסיום ,  מכבי כבר אובר דה לימיט בעבירות .  הולך להיות משחק של עצבים .  לריאל יש עוד שלוש עבירות לתת .  במשחק עם סקור נמוך ,  זה מאוד משמעותי .
   ( 23:20 )  הירש :  צריך לתת למכבי קרדיט על הגנה אישית חזקה ,  בלי קשקושים ובלי גימיקים ,  גם ברבע האחרון מול סיינה וגם היום במחצית השנייה .  זו הסיבה העיקרית שהם במשחק .
   ( 23:20 )  גרינוולד :  עדכון מברצלונה - פלוס 16 למארחים ,  תחילת רבע רביעי .  זה גמור .
   ( 23:21 )  גרינוולד :  שחזור של הרבע הרביעי מול סיינה .  לא ייאמן .  ההאלי-הופ ללאזמה כמו ההאלי-הופ לפישר ,  השלשה של בלות'נטאל במעבר .  השאלה היא האם מכבי תעמוד בלחץ בדקות האחרונות מול הקהל של ריאל .
   ( 23:21 )  הירש :  בכל דקה ברבע האחרון דורון פרקינס מוסיף למחיר שלו 50 אלף דולר .
   ( 23:21 )  מיכאלי :  השילוב של פרקינס ,  אנדרסון ובלות'נטאל הוציא את מכבי מהבוץ .  פיני הימר על אזורית וצדק .  זה הולך להיות צמוד עד הסוף .  
  ( 23:23 )  גרינוולד :  גיא גודס אמר לפני המשחק שאם מכבי גוררת את ריאל לדקות אחרונות צמודות ,  הלחץ יכריע אותה .  ההבדל הוא שעכשיו עומד על הקווים מסינה ,  ולא חואן פלאזה .  מעניין יהיה לראות מה מסינה הולך לעשות .
  ( 23.23 )  הגולש איציק :  מישהו מהפרשנים יכול להסביר איך מחשבים נקודות מדד ? 
  ( 23:26 )  גרינוולד :  מכבי עושה בית ספר לריאל באופנסיב ריבאונד .
   ( 23:26 )  הירש :  מכבי נראית ברבע האחרון כמו קבוצה יותר אתלטית ויותר אגרסיבית ,  ואני חוזר כאן לאוריינטציה האמריקאית שהיא היתרון שלה על ריאל .  כן ,  גברים לבנים יכולים קצת פחות .
  ( 23.28 )  ,  הגולש ג'ינגי :  אני מזכיר משפט של פיני : " אני לעולם לא מפסיד ,  המשחק פשוט מסתיים מוקדם מדי "   ( ציטוט לא מדויק .)  הרבע הרביעי מזכיר את הדקות האחרונות של המשחק באיסטנבול ,  בו ריאל היתה מפסידה במשחק של 41 דקות במקום 40 .  כמה לחץ יש שם ?  נ.ב .  טומיץ' בעל עין אחד בארץ העיוורים .  הוא לא עד כדי כך טוב ,  פשוט כל הסנטרים בצד השני של האטלנטי .  
  ( 23:28 )  גרינוולד :  אפשר להגיד הכל ,  אבל מכבי עם אופי מדהים ברבע האחרון .  28 נקודות בינתיים .
   ( 23:28 )  הירש :  מישהו דיבר על ברצלונה קודם ?  על טומיץ' ?  אפשר למחוק את זה ?  הרכישה של פרקינס ,  זו שכולם לגלגו עליה ,  מכריעה את העונה של מכבי .  
  ( 23:28 )  מיכאלי :  מסינה כורע תחת הלחץ  ,  ומכבי ,  כמו ביד אליהו ,  מושכת את ריאל למצבים של אחד-על-אחד בהגנה .  ברבע הזה מכבי לוקחת זריקות נכונות ,  נמנעת מלהלחיץ את עצמה .  עוד דקה-שתיים כאלה וגרשון יכול לרשום עונה חלומית מול מסינה .
  ( 23:32 )  גרינוולד :  לאיציק  ( טוקבק 70 )  - שחקן מקבל נקודת מדד על כל פעולה חיובית שהוא מבצע - נקודה ,  ריבאונד ,  חטיפה ,  אסיסט ,  סחיטת עבירה וכו' .  סל של שתי נקודות - שתי נקודות מדד .  מנגד ,  נקודת מדד יורדת מהמאזן על כל פעולה שלילית - החטאה ,  איבוד ,  עבירה שביצע שחקן וכו' .
   ( 23:35 )  גרינוולד :  האם שמעון מזרחי יערער ? 
  ( 23.36 )  הירש :  בשתי מילים - יא ווראדי .
   ( 23:37 )  מיכאלי :  ניצחון ענק .  מסינה לא הגיב לשינויים של גרשון ,  מכבי הוציאה את הגבוהים של ריאל מהמשחק בעוד רבע רביעי גדול ,  שמוכיח שמעבר לאתלטיות ולכישרון ,  לקבוצה הזאת יש אמונה ואופי ,  וזה שווה יותר .  הרבה יותר .  זה שווה פיינל פור .
   ( 23:38 )  גרינוולד :  מי מאוכזב יותר - מסינה או צביקה שרף ? 
  ( 23:39 )  הירש :  המכביזם שוב ניצח .  התפוצצות הגנתית ,  התפוצצות התקפית ,  פרקינס .  ושוב מכביזם .  לילה טוב .
  ( 23:39 )  גרינוולד :  עבור ריאל ,  מסתבר ,  לוזריות טבועה עמוק ב-DNA של המועדון .  זה כנראה ניצחון החוץ הגדול ביותר של מכבי בחמש השנים האחרונות .  לפחות .  לאזמה עצום .
  ( 23:42 )  גרינוולד :  SMS שהתקבל זה עתה מדובר המועדון ,  ניצן פררו : " הו ,  שאנז אליזה !  ". 
 ( 23:46 )  מיכאלי :  גרשון הוכיח במשחק הזה כמה הוא חד ויצירתי לעומת מסינה ,  שקפא ברבע האחרון ,  והכין רע את הקבוצה שלו .  הספסל של מכבי עם פרקינס ,  בלות'נטאל ולאזמה ניצח את המשחק .  מכבי השיגה את המקום הראשון בבית ,  ובצדק .  בכל משחקי הטופ 16 ,  כולל ההפסדים ,  היא כפתה את הכדורסל שלה על היריבות ,  שלכאורה היו איכותיות ממנה ,  והתעלתה ברגעי ההכרעה .  כל הדיבורים על עונת בנייה הוכחו כקשקוש אחד גדול .  הרגע המכונן בעונה של מכבי היה שחרורו של לאמפה ,  שמאז הלך מכבי משחקת את הכדורסל המהיר ,  האתלטי והאגרסיבי שמתאים ליכולת שחקניה .  
 ( 23:47 )  גרינוולד :  לפני המשחק דיברנו על חשיבות הספסל של מכבי במשחק הזה .  שימו לב מה עשה הספסל - 32 נקודות מ-66 ,  18 ריבאונדים ,  43 נקודות מדד .  חמישייה של מכבי - 32 נקודות ,  32 נקודות מדד .  זו תרומה ששווה פיינל פור .
   ( 23:50 )  גרינוולד :  אגב ,  פנחס בעצם אומר שהוא עדיין נמצא בעסק בזכותנו .  אנחו נשמח למעט הכרת תודה מצד האוהדים .
 
לא רק התוצאה התהפכה
זה מה שהיה להירש ,  לגרינוולד ,  למיכאלי ולכם כמובן לומר תוך כדי המשחק המדהים של מכבי תל אביב במדריד .  לא הורדנו כלום

