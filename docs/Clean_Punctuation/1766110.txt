כבר לא מזלזלים בהן
הפועל ראשון לציון והפועל עכו הן הסוסות השחורות שלנו השבוע .  אל תתפלאו אם הן תחזורנה עם תוצאות מצוינות במשחקים שלהן בסוף השבוע נגד הפועל הרצליה ובית"ר ירושלים
נכון שאנחנו רגילים לראות מדי שבוע את הקבוצות הגדולות ,  שיוצרות לא מעט עניין ,  ולא רק בישראל ,  אבל הגיע הזמן לשים את הדגש דווקא על אלה שנחבאות אל הכלים ועושות את העבודה השקטה .  השבוע בפינת הסוסה השחורה אנחנו מסמנים שתי קבוצות שאמורות לעזור לכם להרוויח מזומנים ,  אבל רק בתנאי שתסמכו עליהן שהן מסוגלות לכך .  מתחילים עם משחק בליגה הלאומית ומקנחים במשחק בליגת העל .
 משום מה הפועל ראשון לציון לא נספרת בדרך כלל בליגה הזו ,  אבל הכתומים של ניסן יחזקאל נחשבים לאחת המועמדות הבולטות להעפיל בתום העונה הקרובה לליגת העל .  ראשון לציון נמצאת נכון לעכשיו במקום הרביעי עם 22 נקודות ,  ולמרות שיש לה עשר פחות מהפועל כפר סבא המובילה ,  בקבוצה יודעים שהדרך לעלייה ארוכה ועוד הרבה יכול להשתנות .  ראשון לציון היא הסוסה השחורה שלנו למרות שהיא מגיעה אחרי 0:0 מאכזב מבחינתה מול אחווה עראבה .
 היריבה של ראשון לציון היא הפועל הרצליה ,  שנמצאת במקום השביעי ועדיין לא הצליחה להחליט לאן פניה :  לצמרת או לתחתית .  הקבוצה מהשרון אספה עד כה חמישה ניצחונות ,  ארבע תוצאות תיקו וארבעה הפסדים ,  אך הקבוצה הזו חזרה במחזור האחרון עם ניצחון חוץ נאה מול הכח עמידר רמת גן 1:2 ,  וכך היא תנסה לאמלל גם את הכתומים מעיר היין .  האם זה יקרה ?  אנחנו טוענים שראשון לציון חייבת לנצח .
 ההימור :  2
מאוד נוח ללכת עם המומנטום שאומר שבית"ר ירושלים נמצאת בפורמה טובה ולכן כדאי להמר עליה .  אלא שאנחנו מסמנים השבוע את הפועל עכו כסוסה השחורה וכמי שהולכת לעשות לאורי מלמיליאן צרות .  עכו אמנם לא ניצחה באף אחד משלושת המחזורים האחרונים למרות שאת העונה היא פתחה בצורה מצוינת ,  אך כבר ראינו במחזורים הראשונים ועד לא מזמן עד כמה ההתקפה שלה יכולה להיות מסוכנת .
 בית"ר ירושלים תופסת לאט לאט ביטחון בליגה ,  כשהקבוצה של מלמיליאן עלתה ל-15 נקודות .  מאז התיקו נגד הפועל תל אביב ,  שהיה עבור הקבוצה נס לכל דבר ,  בית"ר לא מפסיקה לנצח והיא השיגה שלושה ניצחונות על הפועל רמת גן ,  הפועל חיפה והפועל אשקלון .  למרות שכל הסימנים מראים שהמומנטום יימשך ,  אנחנו דווקא בוחרים בצד של עכו .  אתם איתנו ? 
ההימור :  X

כבר לא מזלזלים בהן
הפועל ראשון לציון והפועל עכו הן הסוסות השחורות שלנו השבוע .  אל תתפלאו אם הן תחזורנה עם תוצאות מצוינות במשחקים שלהן בסוף השבוע נגד הפועל הרצליה ובית"ר ירושלים

