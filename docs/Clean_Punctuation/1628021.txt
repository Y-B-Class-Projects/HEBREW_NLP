פורטסמות : " זו תחילתה של נפילה חופשית "
 גורם בפורטסמות צוטט ב"גרדיאן "  והוסיף : " אם נרד ליגה ,  זה יוכל לקרות שוב בשנה הבאה ".  חשש ששחקנים לא יגיעו לפומפי
אחרי הפגנת אוהדי פורטסמות בסיומו של משחק הגביע המאכזב נגד קובנטרי  ( 1:1 )  ,  בעיר האנגלית הדרומית הרוחות עדיין סוערות ,  במקביל לפתיחת חלון ההעברות .  כזכור ,  על פורטסמות הוטל אמברגו לרכישת שחקנים בגלל חובות של המועדון .  יתכן וב-10 לינואר יוסר האמברגו בזכות תשלום שאמורה לקבל פומפי עבור זכויות שידור ,  אלא שנראה כי גם אז ,  יהיה לאברהם גרנט קשה מאוד לחזק את הקבוצה שלו .  
ב"גרדיאן "  הבריטי העריכו היום כי פורטסמות תתקשה להעביר אליה שחקנים חדשים ,  מאחר ואף אחד לא רוצה לחתום בקבוצה עם בעיות כלכליות ,  שמדורגת אחרונה בטבלה במרחק של ארבע נקודות מהקו האדום .  גורם בכיר בפורטסמות צוטט בעיתון כשאמר : " אנחנו בהחלט יכולים להמנע מירידה ,  האווירה בקבוצה טובה ,  אבל אסור למכור שחקנים .  חוץ מזה ,  אנחנו זקוקים לעוד שלושה או ארבעה שחקנים ".  לפי ההערכות כיום ,  לא רק שפורטסמות תתקשה להחתים שחקנים חדשים ,  היא גם אמורה לאבד שחקנים משמעותיים כמו יונאס קאבול ,  קווין פרינס בואטנג ודייויד ג'יימס .  
אותו גורם נשמע יותר פסימי כשאמר : " כולם מאמינים שאנחנו מספיק טובים כדי להישאר ,  אבל במידה והבעיות לא יפתרו זו רק תחילתה של נפילה חופשית .  אם נרד ליגה ,  מי יודע מה יהיה בעונה הבאה ?  זה יוכל לקרות עוד פעם ". 

פורטסמות : " זו תחילתה של נפילה חופשית "
 גורם בפורטסמות צוטט ב"גרדיאן "  והוסיף : " אם נרד ליגה ,  זה יוכל לקרות שוב בשנה הבאה ".  חשש ששחקנים לא יגיעו לפומפי

