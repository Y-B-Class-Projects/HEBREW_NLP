אם הקצין שנפל :  הוא נהרג כדי שכולנו נוכל לחיות
אמו של רב סרן אלירז פרץ ,  סמג"ד 12 בגולני שנפל בתקרית בכיסופים ,  ספדה לו אמש : " הוא נהרג בשביל כולנו ,  כדי שנלך בגאווה .  ארבעת הבנים שלי שירתו בסיירת גולני .  אני יודעת שאלוהים אוהב את סיירת גולני של משפחת פרץ "
 מרים פרץ ,  אמו של רב סרן אלירז פרץ שנהרג אמש בהיתקלות עם מניחי מטענים סמוך למעבר כיסופים ,  ספדה אמש  ( שבת )  לבנה ואמרה כי חווה את ייסורי השלום בפינוי סיני וכעת הוא שילם את מחיר המלחמה . " אלירז היה ילד של אימא ,  ילד שאוהב ,  שמחבק ,  שהקים משפחה ונולדו לו ארבעה ילדים ,  אחת מהן תינוקת  גילי בת עמי  אותה לא יזכה לפגוש ",  אמרה האם .
 פרץ סיפרה כי ארבעת בניה שירתו בסיירת גולני . " אני לא יודעת מה זה סיירת גולני ,  אבל אני יודעת שאלוהים אוהב את סיירת גולני של משפחת פרץ ,  אוהב את הלוחמים האלה ,  אוהב את אלירז שלי  גיבור חייל ,  ילד ששאף לחיים משמעותיים .  לא היה רגע לא משמעותי בחייו .  כל שעה בחייו היתה עשייה למען עם ישראל ",  אמרה .  פרץ הוסיפה כי אף אם ,  לא בצד הישראלי ולא בצד הפלסטיני רוצה במות ילדיה ,  אולם היא לימדה את ילדיה לחיות בגאווה בארץ ישראל . " החיים בארץ נקנים בכאב ,  הוא לא הלך למות ,  אלא כדי שאני ואתם נוכל לחיות כאן .  הוא נהרג בשביל כולנו ,  כדי שנלך בגאווה ",  אמרה האם .
 רב סרן אלירז פרץ ,  סגן מפקד גדוד 12 בחטיבת גולני ,  בן 31 ,  וסמ"ר אילן סביאטקובסקי ,  בן 21 ,  חייל בגדוד נהרגו ביום שישי במהלך חילופי אש עם חמושים סמוך לכיסופים שבצפון רצועת עזה .  שני חיילים נוספים נפצעו ,  אחד באורח בקשה והשני באורח קל ברגלו .  הפצועים פונו במסוק לבית החולים סורוקה בבאר שבע .  בחילופי האש נהרגו גם שני חמושים פלסטינים .  
משפחת פרץ שכלה את בנה הבכור ,  אוריאל ,  בנובמבר 1998 בנסיבות דומות בקרב בלבנון ,  יממה לאחר יום הולדתו ה-22 .  אוריאל פיקד על מחלקת הסיור בגדוד 51 של חטיבת גולני ,  ויצא בראש חייליו למארב באזור ואדי כרוש ,  סמוך לכפר מרכבה בדרום לבנון .  במהלך הפעילות הופעלו נגד הכוח מספר מטעני חבלה ,  ואוריאל נהרג ,  יחד עם סמ"ר ניצן בלדרן .
 
אם הקצין שנפל :  הוא נהרג כדי שכולנו נוכל לחיות
אמו של רב סרן אלירז פרץ ,  סמג"ד 12 בגולני שנפל בתקרית בכיסופים ,  ספדה לו אמש : " הוא נהרג בשביל כולנו ,  כדי שנלך בגאווה .  ארבעת הבנים שלי שירתו בסיירת גולני .  אני יודעת שאלוהים אוהב את סיירת גולני של משפחת פרץ "
 
