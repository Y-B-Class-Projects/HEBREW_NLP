רדנאפ : " גארת בייל לא למכירה "
 מאמן טוטנהאם דוחה את הדיווחים על האפשרות שהכוכב יעזוב : " הבעלים של המועדון לא עניים .  גארת צריך להישאר כאן "
 תבחרו אתם אם להאמין לזה או לא ,  אבל הארי רדנאפ ,  מאמן טוטנהאם ,  מוציא מכלל אפשרות שהקבוצה שלו תמכור את השם החם ביותר כיום באנגליה ,  גארת בייל ,  על אף הדיווחים כי השחקן עשוי לעבור לברצלונה או אינטר . " הבעלים של המועדון הם לא אנשים עניים ",  הבהיר הוולשי . " הם לא צריכים למכור אותו ". 
על עתידו של השחקן ,  שמככב מאז תחילת העונה ,  הוסיף רדנאפ : " אני לא חושב שגארת צריך ללכת למקום אחר ,  וכל מה שהוא צריך זה לשחק את הכדורגל שלו .  הוא צריך להישאר כאן בוויט הארט ליין ". 
אחרי ה-1:3 על אינטר ,  רדנאפ חילק את המחמאות שלו בין יתר שחקני הסגל ,  ואמר : " גארת היה מבריק ,  אבל כל הקבוצה הייתה מבריקה ,  כולם .  הוצאנו את אינטר מהמשחק .  היינו הרבה יותר טובים מההתחלה ועד הסוף .  זו הייתה הופעה יוצאת מן הכלל .  זה היה אחד הלילות הכי טובים של האוהדים שלנו בוויט הארט ליין .  זה היה אחד הלילות הנהדרים שלי בקריירה .  הם מחזיקי הגביע והוצאנו אותם מהמשחק ". 
בייל עצמו היה מרוצה אף הוא מהתפתחות המשחק ,  ואמר : " אני נהנה מהכדורגל שלי .  בכל פעם שקיבלנו את הכדור ,  היינו נמרצים וזה עזר לשחק טוב .  כשהקבוצה משחקת טוב ,  זה מקל עליי לשחק טוב .  אהבתי כל דקה במשחק .  זה ניצחון שייזכר אצל כל אחד בקבוצה .  הגיע לנו לנצח .  ידענו שאנחנו קבוצה טובה שכן שיחקנו טוב והראינו את זה הלילה ". 

רדנאפ : " גארת בייל לא למכירה "
 מאמן טוטנהאם דוחה את הדיווחים על האפשרות שהכוכב יעזוב : " הבעלים של המועדון לא עניים .  גארת צריך להישאר כאן "
 
