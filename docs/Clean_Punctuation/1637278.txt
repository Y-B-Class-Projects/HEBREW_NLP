יעקב אנגל מרחיב את הפעילות באפריקה :  זכה במכרז לכריית עופרת ברזל תמורת 100 מיליון שקל ותמלוגים 
חברת אלנילטו קיבלה זיכיון ל-25 שנה ומעריכה את הרזרבות במכרה בכ-1.1 מיליארד טון
איש העסקים הישראלי ,  יעקב אנגל ,  זכה בזיכיון בשווי מיליארדי דולרים לכריית עופרת ברזל בליבריה .  בתמורה לזיכיון תשלם אלנילטו ,  אחת החברות בקבוצתו של אנגל ,  לממשלת ליבריה מקדמה בסך 100 מליון שקל .  נוסף על כך תעביר החברה לממשלה מדי שנה 12 מיליון שקל ,  סכום המוגדר כתרומה חברתית ,  וכן 21% מהרווחים בפרויקט .  אנגל ,  שמכר את השליטה בקבוצת אנגל במרץ 2007 לחברת אזורים ,  הקים את קבוצת אנגלאינווסט.נשיאת ליבריה ,  אליס ג'ונסון סירליף ,  הכריזה שלשום בנאומה השנתי שלשום בבית המחוקקים על הענקת הזיכיון ל-25 שנה של אחד מאתרי הכרייה לאלנילטו .  מדובר בשלושה מכרות עם רזרבות של מעל ל-1.1 מיליארד טון עופרות ברזל ,  כאשר בשניים מהם בוצעה כרייה בעבר על ידי חברות ענק.במסגרת פיתוח אתרי הכרייה ,  תקים אלנילטו מסילת רכבת ,  תשביח את הנמל ותשקיע בתשתיות נוספות .  החברה הנה במגעים ראשוניים ליצירת קונסורציום של מספר גורמים פיננסיים בינלאומיים המעוניינים במימון הפרויקט והשקעה בו .  אלנילטו משתפת פעולה בפרויקט עם חברת imc-montain consulting gmbh מגרמניה ,  חברת ייעוץ בינלאומית כגורם המקצועי שילווה את הפרויקט.אחת מהמועמדות לזיכיון היתה capital steel global company הסינית  ( מקבוצת shougang corporation )  שיוצגה בליבריה על ידי ניל בוש ,  אחיו של ג'ורג' בוש.אמיר נג'מי ,  מנכ"ל הפעילות של אלנילטו בליבריה ,  אמר : " אתר זה נבחר לאחר בדיקות מעמיקות .  הוא אחד מאתרי הכרייה האטרקטיביים באפריקה ,  הן מבחינת איכותו והן מבחינת נגישותו .  אלנילטו צפויה ,  להערכתי ,  להחזיק ברזרבות גבוהות אף יותר של כ-3-4 מיליארד טון במסגרת הזיכיון ". אלנליטו היא חלק מקבוצת אנגלאינווסט ,  שבשליטת יעקב אנגל .  הקבוצה יוזמת כיום פרויקטים למגורים ומסחריים בהודו ,  וייטנאם ורוסיה .  החברה מרכזת את פעילות החיפושים והכרייה הבינלאומיים של הקבוצה ,  בעיקר באפריקה ,  ומחזיקה ברישיונות חיפוש וכרייה של למעלה מ-9,000 קמ"ר .
 
יעקב אנגל מרחיב את הפעילות באפריקה :  זכה במכרז לכריית עופרת ברזל תמורת 100 מיליון שקל ותמלוגים 
חברת אלנילטו קיבלה זיכיון ל-25 שנה ומעריכה את הרזרבות במכרה בכ-1.1 מיליארד טון

