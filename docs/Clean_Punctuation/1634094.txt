טבע עלתה לשלב הסופי במכרז לרכישת חברת התרופות הגרמנית רציופארם בכ-4.3 מילארד דולר
גם פייזר ו-EQT עלו לסיבוב האחרון ;  החברות יגישו הצעות רכש עד תחילת פברואר
טבע ,  פייזר  ( חברת התרופות הגדולה בעולם )  וקרן ההשקעות הפרטית השוודית eqt ,  הן המועמדות הסופיות לרכישת חברת התרופות הגנרית הגרמנית רציופארם - כך מדווח העיתון הגרמני  " handelsblatt ". שלוש החברות התבקשו להגיש הצעות מחייבות עד תחילת פברואר 2010 .  לאחר מכן ,  תיערך התמחרות וייקבע הזוכה במכרז .  לפי הערכות ,  רציופארם עשויה להימכר במחיר שינוע בין 2.8 ל-3 מיליארד יורו  ( 4-4.3 מיליארד דולר )  .  לקרן השוודית eqt סיכויים נמוכים לזכות במכרז ,  מכיוון שכמשקיע פיננסי אין ביכולתה להפיק סינרגיות תפעוליות שיאפשרו לה להתמודד בהתמחרות מול טבע ופייזר.רציופארם צפויה להציג ב-2009 רווח תפעולי תזרימי של 190 מיליון יורו במחזור של 1.6 מיליארד יורו .  רציופארם היא החברה הגנרית הגדולה בגרמניה .  החברה משווקת 750 תרופות מרשם ו-50 תרופות ללא מרשם ב-34 מדינות.רכישת רציופארם עשויה לשרת כמה מטרות מבחינתה של טבע ,  אך גם עלולה להיות אחת הרכישות הבעייתיות של החברה .  רכישת רציופארם תבסס את מעמדה של טבע כחברה הגנרית המובילה בגרמניה ובאירופה .  טבע היא כיום אחת מחמש החברות הגדולות בגרמניה ,  לאחר שרכשה את חברת פליבה הקרואטית כחלק מעסקת הרכישה של באר בדצמבר 2008 תמורת 7.4 מיליארד דולר.רציופארם הפיקה בגרמניה 50% מהכנסות של 1.7 מיליארד יורו ב-2008 ,  כך שרכישתה תעביר את טבע למקום הראשון בגרמניה - השוק הגנרי השני בגודלו בעולם .  תופעה דומה עשויה להתרחש בצרפת ,  שבה הרכישה תקדם את טבע למקום השני ,  מהמקום השלישי שבו היא מחזיקה כיום עם נתח שוק של 10% 11% .  בקנדה ,  שבה רשמה החברה הבת של רציופארם הכנסות של 325 מיליון דולר ,  תדיח טבע את אפוטקס הקנדית מהמקום הראשון .  רכישת רציופארם ,  שהיא השחקן השלישי בגודלו בהולנד ,  תחזק את מעמדה המוביל של טבע גם בשוק זה ותקנה לטבע דריסת רגל מהותית יותר בסקנדינביה ובסלובקיה.עם זאת ,  רכישת רציופארם לוקה בכמה פגמים שהופכים אותה לפחות אטרקטיווית בהשוואה לרכישת איווקס ב-2006 ובאר ב-2008 .  השוק הגרמני צפוי להתכווץ בקצב של 3% לשנה בשנים 2009-2015 ,  ו-35% ממנו הוא שוק שבו המכירות מתבצעות לפי מכרזים של קופות החולים ,  ורמת התחרותיות הגבוהה שוחקת את הרווחיות עד למינימום .  כמו כן ,  רציופארם אינה מובילה בקטגוריה של תרופות שאותן לטבע אין ,  בניגוד לאיווקס  ( משאפים )  ובאר  ( בריאות האשה ) .רציופארם מעסיקה 5,580 עובדים ,  2,875 מהם בגרמניה .  חוקי העבודה בגרמניה ,  המחייבים תשלום פיצויים במשך שנה שלמה ,  יגדילו באופן מהותי את מחיר העסקה ,  אם טבע תידרש להיפרד מכמה מאות תועמלנים .  מתכונת השיווק בגרמניה ,  המבוססת כיום במידה רבה על שיווק באמצעות תועמלנים ,  תידמה יותר למודל האמריקאי הנשען על שיווק למספר קטן של קניינים ברשתות הפארם והקמעונות הגדולות .
 
טבע עלתה לשלב הסופי במכרז לרכישת חברת התרופות הגרמנית רציופארם בכ-4.3 מילארד דולר
גם פייזר ו-EQT עלו לסיבוב האחרון ;  החברות יגישו הצעות רכש עד תחילת פברואר

