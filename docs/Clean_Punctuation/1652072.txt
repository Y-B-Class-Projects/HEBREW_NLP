רשע :  פרצופה של הרשות 
" והנה הכיכר החדשה שלנו .  קראנו אותה על שמה של גיבורה מהוללת בתולדות עמנו ,  לוחמת חופש אגדית שהתנגדה לכיבוש ונהרגה בעת מילוי תפקידה ,  אל ? שאהידה דלאל מוגרבי ,  אללה ירחמה ..  מה היא עשתה ?  אה ,  היא חטפה אוטובוס ביחד עם החברים ורצחה 37 ישראלים ,  ועוד 70 נפצעו .  ילדים ?  נשים ?  כמובן .  כולם חיילים בצבא הכיבוש ,  כולם וולאד אל ? מוות .  תמיד היו כאלה . 
" מה עם שיחות השלום ?  אל תדאג ,  אל יהוד מתים לדבר איתנו ,  לא משנה מה נעשה .  מה עושים שם ?  מדברים .  אנחנו מתלוננים על הישראלים ,  מבקשים הקלות נוספות וכספים ,  ואז משחררים הודעה לתקשורת שהישראלים עקשנים ולא מוכנים לפשרות .  הרבה אנשים בתקשורת אצלם חושבים כך .  אל יהוד האלה ,  יש להם מנהג עתיק :  להאשים את עצמם בכל מקרה ". 
אם זה לא היה קשור בנו ,  הייתי בטוח שהציטוט המומצא הזה הוא פארסה .  אבל השקר הגלוי שמנסים למכור לנו כאן שני עשורים לא היה מעולם גלוי יותר :  בלב רמאללה אמורה היתה להיחנך היום כיכר על שם טרוריסטית שאחראית לאחד הפיגועים הקשים בתולדותינו :  אוטובוס הדמים בכביש החוף .  התאריך לא נבחר במקרה :  זה קרה ממש היום ,  11 במארס ,  לפני 32 שנה .  זה ,  גם אם בסופו של דבר נכנעו הפלסטינים ללחץ הבינלאומי וביטלו את האירוע ברגע האחרון ,  הוא פרצופה האמיתי של הרשות הפלסטינית המתונה .  בעוד גדודים של עיתונאים ופוליטיקאים לעת מצוא מנסים לשכנע אותנו שהבעיה היא בנו ובחוסר נכונותנו לשלום ,  הכיכר היא האמת .  הכיכר הזאת היא מראה לספרי הלימוד ולתוכניות הטלוויזיה ולדרשות המסגדים ולקמפיינים של אפרטהייד וחרם ועידוד גורמי טרור .  יש זוועה שהופנתה נגדנו על ידי הרשות הפלשתינית וספיחיה ,  ולא מנינו ? 
הפלסטינים התרגלו לתגובות החלביות של ממשלות ישראל לדורותיהן כלפי כל פרובוקציה שהיא - מלבד פיגוע גדול במיוחד .  לכן הם מוסיפים להשפיל אותנו ביודעם שיש להם קלף מנצח :  הם מספקים לעולם את ההזדמנות לנקות את מצפונו מול היהודים .  הנה ,  גם הם מתנהגים באכזריות כלפי החלשים מהם .  אכן ,  עיסקה לא רעה .  להכות ביהודים באמצעות הפלסטינים .  מעולם לא היה השקר כה נוח ,  וההונאה - פוליטיקה רצויה .  ג'ו ביידן ומרבית התקשורת הישראלית הנושפת בעורפה של הממשלה הזאת ,  יתעסקו ויגנו את הרצון לבנות בעיר הבירה של מדינת ישראל ,  בעוד האמת נמצאת שם ,  בכיכר ברמאללה - וזה המפתח להבנת הלאומיות הפלשתינית מאז היווצרה .  הלאומיות הפלסטינית העתיקה כמעט הכל מהתנועה הציונית .  לכן מאז ומתמיד היא סיפקה תמונת ראי הפוכה למצבנו הלאומי ,  לאידיאלים ולערכים המוסריים שלנו .  
מול עולי הגרדום שלנו ,  הרוגי המלכות שעוז רוחם וטוהר נפשם הפעימו את דור התקומה ונסכו רוח גבורה בלוחמי צה"ל ,  תעמוד דלאל מוגרבי ,  רוצחת נוסעי אוטובוס תמימים ,  שרשעותה ואכזריותה הפכו ל"סמל לאישה הפלשתינית ",  כדברי חסידיה ברשות הפלסטינית .  כל עם וסמליו ,  כל עם וגיבוריו . 
" דלאל היא סמל לפלסטין ",  אמר פעם איש תיאטרון פלסטיני שהעלה הצגה ובמרכזה דמותה של המחבלת , " אנו דבקים בדלאל כשייכת לתודעה הפלסטינית ".  מילים כדורבנות .  זאת התודעה הפלסטינית ,  וכל פתפותי הביצים על שיחות שלום והסכמים ושיתופי פעולה ושאר ירקות פוליטיים הם קצף מטופש על פניה של ההיסטוריה המדממת שלנו .
 
רשע :  פרצופה של הרשות
nan
