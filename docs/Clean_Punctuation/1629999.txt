4 הצהרות שיעמדו למבחן ב-2010 
אובמה טען שמשלמי המסים לא יצילו שוב את הבנקים ,  אטיאס אמר שיציף את השוק בדירות ,  פישר רמז שלא יוכל לשמור על שער הדולר ונתניהו הבטיח שנגיע מתל אביב לראש פינה בשעה .  האם משאלות הלב שלהם יעמדו במבחן המציאות
 >  >  יצרן המכוניות האגדי הנרי פורד אמר פעם : " אינך יכול לבנות את המוניטין שלך על מה שאתה מתכוון לעשות ".  בשנה האחרונה ,  כמו תמיד בעתות משבר ,  כמות ההצהרות והתוכניות עולה פלאים - מן הסתם כמענה לצורך האנושי הבסיסי  " לעשות משהו "  כדי לטפל במצב .  לא פעם ההצהרות והתוכניות האלה הן לא יותר ממשאלת לב .  וככל שהן נאמרות בטון נחרץ יותר ,  כך ברור שהן מנסות לחפות דווקא על בלבול ומשקפות ניסיון נאיבי לתת לדיבורים לפתור את הבעיות .  1  " משלמי המסים לא יצילו אתכם בפעם הבאה .  למרבה הצער ,  במגזר הפיננסים יש אנשים שאינם מפנימים את הלקחים של קריסת ליהמן ברדרס ושל המשבר שממנו אנחנו עדיין מתאוששים ,  ובמקום זאת בוחרים להתעלם מהם "  נשיא ארה"ב ברק אובמה ביום השנה לקריסת בנק ההשקעות ליהמן ברדרס ,  14.9.2009 יש הצהרות שצריך לחכות שנים כדי לדעת אם הן עומדות במבחן המציאות ,  ויש כאלה שנשמעות מופרכות כבר ברגע שבו הן משתחררות לאוויר .  בשנה הראשונה לכהונתו השמיע אובמה שפע של הצהרות ,  שרובן נשמעות נהדר ,  מנוסחות לעילא ועושות רושם חזק .  יתכן שאובמה יביא שלום למזרח התיכון ,  יוציא את כוחות ארה"ב מעיראק ומאפגניסטאן ,  יפרק את העולם מנשק גרעיני ויטפל בבעיות האקלים .  אבל בכל מה שנוגע לעסקי הבנקאות ,  עושה רושם שהצהרותיו מופרכות .  להזהיר שמשלמי המסים לא יצילו את הבנקאים בפעם הבאה ,  זה כמו להגיד שבפעם הבאה שתהיה רעידת אדמה הוא לא ישלח כוחות חילוץ .  אם יש דבר מה שהוכח היטב בשנה האחרונה ,  זה הייחוד של התעשייה הפיננסית כיישות שאינה עומדת בזכות עצמה ,  אלא תלויה לחלוטין בהתערבות ממשלתית ובאמון של מפקידים .  הפרדוקס הוא שהבנקאים נוטלים סיכונים מטורפים - ובשעת משבר ,  החוסכים בכובעם כמשלמי המסים נאלצים להציל את עצמם בכובעם כחוסכים .  כדי לשבור את הקשר הזה יש לבנות מערכת פיננסית שבה נפילה של גוף גדול אחד או יותר אינה משפיעה על כלל המערכת .  האם אובמה מסוגל לבנות כזו מערכת ?  נראה שלא .  2  " אנחנו רוצים לשים בשוק אלפי דירות עד סוף 2010 .  נוציא אלפים בפעם אחת בפיזור גדול כדי לייצר שני דברים :  לגרום לכך שהשוק יוצף בדירות וליצור אפקט פסיכולוגי .  כל מהלך כזה גורם גם לזוגות הצעירים להבין שהם צריכים להתמקח ולהוריד את המחיר "  שר השיכון אריאל אטיאס ,  18.11.2009 שר השיכון זיהה את אחת הבעיות שהכי מעסיקות את הישראלים מאז ומתמיד ,  אבל יותר מכל בשנה האחרונה :  מחירי הדירות וזמינותן .  בשנתיים האחרונות נסקו מחירי הדירות עקב היצע קטן מדי והעובדה שאלטרנטיבת השקעה אחרת - לשים את הכסף בבנק - חוסלה בשל הריבית האפסית שמשלמים הבנקים על פיקדונות .  אטיאס ,  שר נמרץ ורהוט ,  החליט להשתמש בכלים העומדים לרשותו כדי לשנות את המצב .  הוא מגביר במידה מסוימת את קצב שיווק הקרקעות ,  ובמקביל מנהל מלחמה פסיכולוגית להורדת המחירים .  מבין שני המהלכים ,  האלמנט המשפיע יותר הוא המעשי .  הצהרות לא יורידו את מחירי הדירות ,  אבל הגדלת היצע יכולה לעשות את העבודה .  לאטיאס יש עוד הרבה מאוד שטרות לפרוע ,  כי בינתיים הוא הוציא לשוק קרקעות לכמה אלפי דירות בלבד - טיפה בים לעומת ההיצע שנדרש כדי לשנות את השוק .  הבלימה המסתמנת בינתיים במחירי הדירות אינה תוצאה של עבודתו של אטיאס ,  אלא בעיקר תגובה טבעית לאחר שנתיים של נסיקה .  3  " קשה לדעת עת מתי נמשיך להתערב בשוק המט"ח .  למרות ההתערבות שלנו עדיין יש תנודתיות רבה בשער החליפין .  היצואנים צריכים להבין שיש צורך לגדר נגד השינויים בשער החליפין .  הדולר נחלש ויהיה יותר קשה לייצא לארה"ב .  היצואנים שלנו חכמים ויעברו לשווקים אחרים "  נגיד בנק ישראל פרופ' סטנלי פישר ,  17.9.2009 סטנלי פישר הוא מנהיג כלכלי מתוחכם .  קשה לתפוס אותו בפליטות פה .  קשה להוציא את דבריו מהקשרם ,  על אף שהוא מקפיד לנקוט לשון אנדרסטייטמנט .  בחודשים האחרונים שולח פישר ליצואנים רמזים עבים יותר ויותר שתמציתם היא :  אני לא יכול לשמור על שער הדולר הרצוי לכם לאורך זמן ,  תתחילו להתארגן ולהסתדר לבד .  פישר קורא ליצואנים להסיט פעילות מארה"ב לאזורים אחרים כדי לא להיות תלויים מדי בדולר ובהתאוששות הכלכלה האמריקאית ,  ובאותה נשימה הוא אומר להם :  קנו ביטוח והגנות שיגנו עליכם מפני היחלשות הדולר .  בשנה הקרובה תעמוד למבחן השאלה אם היצואנים שלנו יודעים להתגונן ולאתר שווקים חדשים - וגם השאלה הלא פחות בוערת :  עד מתי ימשיך פישר לתמוך בשוק המט"ח והאם יהיו לו כלים לתמוך בדולר על רקע החשש מאינפלציה ,  ניפוח של מחירי נכסים כמו דיור ואג"ח קונצרני והיחלשות של הדולר בעולם .  קריאתו של פישר ליצואנים להתחיל להסתדר בלעדיו היא משאלת לב שלו שהשנה הקרובה לא תצריך את התערבותו בשוק המט"ח ,  מפני שההתערבות השנה תהיה מסובכת יותר מבעבר .  4"שיחררנו קרקעות ,  אנחנו הולכים להעביר צירים מהירים מאוד - צפון ודרום .  גם תחבורה ,  גם רכבות - ואנחנו מבצעים כרגע ,  לא שמים לב לזה מתחת לרדאר ,  כי מטבע הדברים אתם העיתונאים מתעסקים בדברים אחרים .  אנחנו עושים מהפכה בוועדות התכנון והבנייה "  ראש הממשלה בנימין נתניהו ,  29.11.2009 איפה ?  מה ?  מתי ?  נתניהו יודע להלהיט את הדמיון ,  ותיאוריו זורקים אותנו מיידית לתחושה שהכל טס כאן מסביב .  רכבות חולפות ביעף ,  מכוניות טסות על הכבישים המהירים והדרך מתל אביב לראש פינה מתקצרת לשעה .  טוב ,  אבל אנחנו עסוקים בדברים אחרים .  אנחנו עסוקים ברכבות קלות שתקועות שנים ,  בנתיב כניסה לתל אביב שנעצר ,  בנתיבי רכבות שלא תמיד נראים כלכליים .  עם כניסתו של נתניהו לתפקידו הוא אימץ חזון חדש :  לא עוד הפרטות וייעול המגזר הציבורי ,  אלא בייבי חדש :  סלילת כבישים מהירים ,  קיצור מרחק בין פריפריה למרכז ,  הגדלת היצע הקרקעות והקטנת הביורוקרטיה בתחום הנדל"ן .  הכל נשמע נהדר וראוי .  אבל אנחנו רחוקים מאוד מהחזון הזה .  תשתיות הן עניין שנמשך זמן ,  אבל ב-2010 נוכל לבחון אם נתניהו לפחות הוציא לדרך את כל הפרויקטים שהוא מתכנן ,  ובעיקר - אם הוא משחרר את הפקקים בוועדות התכנון והבנייה .  פורד הרי כבר אמר :  אל תבנה את המוניטין שלך רק על מה שאתה מתכנן .
 
4 הצהרות שיעמדו למבחן ב-2010 
אובמה טען שמשלמי המסים לא יצילו שוב את הבנקים ,  אטיאס אמר שיציף את השוק בדירות ,  פישר רמז שלא יוכל לשמור על שער הדולר ונתניהו הבטיח שנגיע מתל אביב לראש פינה בשעה .  האם משאלות הלב שלהם יעמדו במבחן המציאות

