לוידס עשוי להיות הבנק הראשון בבריטניה שאישה עומדת בראשו
הלן ויר ,  ראש החטיבה הקמעונאית של הבנק ,  היא מועמדת מובילה להחליף את אריק דניאלס כמנכ"ל הבנק
בנק לוידס הבריטי עשוי להיות בקרוב הבנק הראשון בבריטניה שאישה תעמוד בראשו .  העיתון הבריטי  " אובזרוור "  דיווח כי הלן ויר ,  שכיום מכהנת כראש חטיבת הבנקאות הקמעונית של לוידס ,  היא מועמדת מובילה להחליף את המנכ"ל הנוכחי ,  אריק דניאלס.התחרות על תפקיד מנכ"ל לוידס צפויה להיות קשה ,  והבנק התחייב לערוך חיפוש  " פנימי ,  חיצוני ובינלאומי ",  במטרה למצוא את המועמד המתאים ביותר .  לפי ה"אובזרוור ",  ויר לא הסתירה מעולם את נחישותה להגיע לפסגה . " אני אוהבת את מה שאני עושה ,  הייתי רוצה להגיע למשרה הגבוהה ביותר ",  אמרה פעם.ויר בת ה-48 ,  אם לשלושה ובעלת תואר במתמטיקה מאוקספורד ותואר שני במנהל עסקים ,  נחשבת בעיני רבים בלוידס כמועמדת הטבעית לרשת את דניאלס ,  אשר הודיע בחודש שעבר על פרישתו .  היא כיהנה כסמנכ"לית כספים בלוידס מאז מארס 2004 ,  ומונתה לראש החטיבה הקמעונית ב-2008.לפני שהגיעה ללוידס עבדה ויר כיועצת במקינזי ,  מאוחר יותר כסמנכ"לית כספים של קמעונאית עשה זאת בעצמך b & q ,  ואחר כך קודמה להיות סמנכ"ילת כספים בחברה האם של b & q ,  קינגפישר .  ב-2002 ,  בעת שעבדה בקינגפישר ,  זכתה ויר להיות האישה בעלת השכר הגבוה ביותר מבין החברות במדד ftse 100.כשמונתה לדירקטוריון של לוידס ב-2004 ,  התקבלה ויר בקרירות בסיטי של לונדון ,  היות שהגיעה מהמגזר הקמעונאי .  לדבריה ,  היא עזבה את קינגפישר כדי לחפש תפקיד יותר  " ביצועי "  שיכין אותה לתפקיד מנכ"ל ביום מן הימים .
 
לוידס עשוי להיות הבנק הראשון בבריטניה שאישה עומדת בראשו
הלן ויר ,  ראש החטיבה הקמעונאית של הבנק ,  היא מועמדת מובילה להחליף את אריק דניאלס כמנכ"ל הבנק

