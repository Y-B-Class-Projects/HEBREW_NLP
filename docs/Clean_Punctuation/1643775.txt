כבר לא צריך מסיבות עיתונאים 
מנכ"ל בבלוג
 >  >  החלטתה של גליה מאור להודיע על פרישתה מהמרוץ לראשות דירקטוריון בנק לאומי באמצעות הבלוג הפרטי שלה היא מהלך חריג ויוצא דופן בנוף עולם העסקים הישראלי .  מנכ"לים רבים ,  בהם גם מאור עצמה עד לאחרונה ,  נהגו לשגר חומרים כגון אלה באמצעות הודעות לעיתונות ,  ולהעביר את המסרים שלהם לציבור באמצעות התקשורת הממסדית . " עד כה לא התבטאתי בפומבי בנושא זה ואני חושבת שלאומי בלוג ,  כפלטפורמה אישית ובלתי אמצעית ,  הוא המקום המתאים ביותר ",  כתבה מאור בפוסט שמתאר את החלטתה .  החלטה של מנכ"ל בכיר בדרגתה של מאור לפתוח ערוץ ישיר עם הציבור אינה פשוטה .  היא כרוכה במחויבות עמוקה שכוללת את הצורך להגיב לציבור ,  במידה שיהיו גולשים שיכתבו לה טוקבקים .  מאחר שמדובר בבנק ,  תחום עסקי שאינו אהוד במיוחד על הקהל הישראלי ,  סביר שחלק מהתגובות יהיה בעל אופי שלילי .  החלטתה לבשר בשורה כזו בבלוג מעמידה במבחן גם את השאלה איזו ביקורת היא תאפשר להעלות לאוויר בתגובות הגולשים וכיצד תגיב .  בחודשים האחרונים ערכו כמה מנכ"לים בכירים בעולם מהלכים ברשתות חברתיות .  בינואר פתח ביל גייטס ,  מייסד מיקרוסופט ,  חשבון משתמש בטוויטר . " שלום עולם ",  היה הציוץ הראשון שלו שבעקבותיו הוא צבר כ-470 אלף עוקבים .  לעתים גייטס מעדכן את העוקבים במקום הימצאו ,  מעלה תמונות מאחורי הקלעים של האירועים שבהם הוא נמצא ,  משתף אודות קרן המחקר והתרומות שלו ועוד .  לפני כשבועיים החליט ג'ונתן שוורץ ,  עד אז המנכ"ל של סאן מיקרוסיסטמס ,  להודיע על התפטרותו באמצעות טוויט : " המשבר הפיננסי פגע ביותר מדי לקוחות ואיני מנכ"ל יותר .  היום זהו יומי האחרון בסאן .  אני אתגעגע ".  שוורץ ידוע בחיבתו לרשת כבמה פומבית .  הוא היה המנכ"ל הראשון של חברה גדולה בארה"ב שפירסם בלוג .  שוורץ גם לחץ על רשות ני"ע להעניק לבלוגים מעמד שווה לזה של הודעות לעיתונות ומסמכים רשמיים בכל הנוגע לחשיפת מידע עסקי למשקיעים .  כמה ימים לאחר מכן התייעץ עם העוקבים אחריו בטוויטר : " אני חושב לכתוב ספר שיעסוק בחוויותי כמנכ"ל סאן .  על מה הייתם רוצים לקרוא ?  "  וזכה ללא מעט תשובות .  מנכ"ל בולט שלקח את הפעילות האישית שלו ברשתות חברתיות כמה צעדים קדימה הוא טוני סיה ,  מנכ"ל קמעונית האופנה האמריקאית זאפוס ,  שנרכשה לפני כשנה על ידי אמזון בכ-850 מיליון דולר .  סיה מנהל חשבון טוויטר פעיל במיוחד ,  עם כ-1.7 מיליון עוקבים .  סיה הורה למחלקת שירות הלקוחות להדפיס על כל פתק שיוצא מקופת החברה את המשפט הבא : " תודה שקנית אצלנו .  אנא עקוב בטוויטר אחר המנכ"ל שלנו ".  לפני כמה חודשים בדק מנכ"ל ישראלי בכיר את הרעיון לתקשר עם לקוחותיו ישירות בטוויטר פרטי שלו .  הוא פתח שם משתמש פיקטיבי כדי ללמוד את התחום ,  לפני שהוא קופץ למים .  לאחר כמה שבועות הוא החליט לסגת .  הסיבה ,  ככל הנראה ,  החשש מהחשיפה האישית והמיידית שהרשתות החברתיות והבלוגים מייצרים .
 
כבר לא צריך מסיבות עיתונאים 
מנכ"ל בבלוג

