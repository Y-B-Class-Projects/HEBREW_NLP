אחרי שביתת הקלדניות - ההסתדרות מכריזה על גל של סכסוכי עבודה :  אגף המכס ,  רשות האכיפה והגבייה ועוד
בנוסף ,  הוכרזו סכסוכים בבתי הדין הרבניים ,  קריית הממשלה ,  עיריית חיפה וכמה רשויות מקומיות
כשבוע לאחר תום השביתה הארוכה של קלדניות בתי המשפט ,  ההסתדרות הכריזה בסוף השבוע שעבר על שורה של סיכסוכי עבודה במיגזר הציבורי .  עקב כך ,  אלפי עובדים בשירות המדינה וברשויות מקומיות יוכלו לפתוח בשביתה או בשיבושים בתום 14 ימי  " צינון "  הקבועים בחוק.סכסוך עבודה הוכרז באגף המכס והמע"מ ברשות המסים ,  בתגובה על כונת ההנהלה לנקוט בשינוי מיבני ,  הכולל העברת יחידת חקירות תל-אביב ומשרדי מע"מ 1+2 מתל אביב לראשון לציון .  עובדי המכס והמע"מ דורשים לנהל עימם משא ומתן על הסכם קיבוצי ,  המתייחס להשלכות שינוי מבני זה .  הם מאיימים בשביתה אם דרישתם לא תיענה.ברשות האכיפה והגבייה הוכרז סכסוך עבודה בעקבות החלטת הנהלת הרשות ,  להעביר לגורם חיצוני את עבודת הגבייה והטלמרקטינג ,  תוך פירסום מכרז שלטענת העובדים נעשה ללא ניהול משא ומתן עימם .  העובדים גם מתנגדים לתוכנית ההנהלה לבצע שינויים מבניים כגון איחוד לשכות ,  בלא שייחתם עימם הסכם המבטיח כי לא יבוצעו פיטורים ברשות האכיפה והגבייה.עובדי בניין קריית הממשלה בתל אביב מצויים בסכסוך עבודה ,  בתגובה על החלטת הממשלה להפסיק את תשלום תוספת ההסתגלות בסך מאות שקלים בחודש .  התוספת שולמה עד כה לעובדים בגין מעברם מירושלים לתל אביב ,  לפני יותר משנה.בהנהלת בתי הדין הרבניים הוכרז סכסוך עבודה בתגובה על החלטת הנהלה להעביר לגורם חיצוני את הקלדת הפרוטוקולים של הדיונים ,  ללא ניהול משא ומתן עם העובדים .  בעיריית חיפה הוכרז סכסוך עבודה ,  בעקבות כוונת העירייה להעביר עובדים לתאגיד המים העירוני עוד לפני שהושלם המשא ומתן בין הצדדים לגיבוש הסכם עבודה קיבוצי .  לטענת העובדים ,  לא הובטח ביטחונם התעסוקתי בעקבות העברתם לתאגיד.עוד הכריזה ההסתדרות על סיכסוכי עבודה בהוצאה לפועל ברחובות ,  בעיריית רמת השרון ובבית הספר החקלאי פרדס חנה .
 
אחרי שביתת הקלדניות - ההסתדרות מכריזה על גל של סכסוכי עבודה :  אגף המכס ,  רשות האכיפה והגבייה ועוד
בנוסף ,  הוכרזו סכסוכים בבתי הדין הרבניים ,  קריית הממשלה ,  עיריית חיפה וכמה רשויות מקומיות

