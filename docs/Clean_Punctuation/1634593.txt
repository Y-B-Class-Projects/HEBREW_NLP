ומי לא בא ?  משרד האוצר 
 >  >  בסמינר על תהליך ההצטרפות של ישראל ל-oecd השתתפו אתמול כ-200 איש ,  בהם מזכ"ל הארגון אנחל גורייה ,  כל משלחת הארגון לישראל ,  נגיד בנק ישראל סטנלי פישר ,  בכירי בנק ישראל ,  בכירים ממשרד החוץ ,  השרים גדעון סער ,  יצחק  ( בוז'י )  הרצוג ואבישי ברוורמן ,  אנשי אקדמיה וחברים בארגונים חברתיים מכל הארץ .  ואולם באופן מפתיע נעדרו מהאירוע שר האוצר וכל צמרת משרדו .   בין באי הכנס הובעו הערכות שונות ביחס להיעדרות הכמעט הפגנתית של האוצר .  בתגובה נמסר מהאוצר כי השר יובל שטייניץ השתתף בזמן האירוע בקבינט הביטחוני ,  וכי בארוחת ערב שהתקיימה שלשום אמר שטייניץ לגורייה כי כנראה יעדר מהסמינר .  ביחס להיעדרות שאר בכירי האוצר ,  המנכ"ל ,  החשכ"ל ,  ראש אגף תקציבים ואחרים ,  נמסר כי הימים שני ושלישי באוצר היו ימי oecd וכי בימים אלה שהו בכירי האוצר עם אנשי הארגון שעות רבות וארוכות .  סער ,  שגם הוא חבר בקבינט הביטחוני ,  הודיע בתחילת הסמינר כי ייאלץ לעזוב ,  בשל הקבינט ,  אחרי שישא את דבריו .  כשגמר לדבר אמר סער כי החליט להישאר .
 
ומי לא בא ?  משרד האוצר 
nan
