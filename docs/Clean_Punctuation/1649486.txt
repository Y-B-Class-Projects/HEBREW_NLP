המסחר בוול סטריט ננעל במגמה מעורבת
דאו ג'ונס ירד 0.1% לרמה של 10,395 נקודות ,  נאסד"ק נסגר ללא שינוי ב-2,280 נקודות ו-S & P 500 הוסיף 0.05% לרמה של1,119 נקודות
המסחר בוול סטריט הסתיים במגמה מעורבת למרות נתונים מעודדים משוק העבודה האמריקאי לקראת דו"ח התעסוקה שיפורסם בסוף השבוע ופרסום מדד מנהלי הרכש אשר הכה את תחזית הכלכלנים ,  מגזר השירותים בארה"ב צמח בחודש שעבר בקצב המהיר ביותר זה שנתיים .  
דאו ג'ונס ירד 0.1% ל-10,395 נקודות ,  נאסד"ק נסגר ללא שינוי ב-2,280 נקודות ו-S & P 500 הוסיף 0.05% ל-1,119 נקודות .  
בזירת המקרו ,  המגזר הפרטי בארה"ב קיצץ 20 אלף משרות בפברואר - המספר הנמוך ביותר זה שנתיים - כך דיווחה היום חברת ההשמה ADP .  בנפרד ,  דיווחה חברת ההשמה צ'לנג'ר גריי אנד כריסמס ,  כי מספר הודעות הפיטורים של החברות הגדולות בארה"ב נפל בפברואר לרמה הנמוכה ביותר זה שלוש שנים וחצי .  מספר הודעות הפיטורים הסתכם ב-42,090 בחודש שעבר ,  הרמה הנמוכה ביותר מאז יולי 2006 .  
היקף הודעות הפיטורים בפברואר היה נמוך ב-41% מהרמה שנרשמה בינואר .  ביום שישי יפרסם משרד העבודה האמריקאי את דו"ח התעסוקה לחודש פברואר .  אנליסטים מעריכים כי שיעור האבטלה בפברואר עלה ל-9.8% ,  לאחר שבינואר ירד ל-9.7% .  ההערכות הן כי 50 אלף משרות קוצצו בחודש שעבר .  היום התפרסם ספר הבז שבו מרכזים נגידי 12 המחוזות של הבנק הפדרלי את הנתונים הכלכליים המעידים על הסביבה הכלכלית בכל מחוז תחת אחריותם .  
מהדו"ח נבע כי כלכלת ארה"ב המשיכה להתאושש במתינות בחודש פברואר למרות סופות השלגים הקשות באזורים רבים במדינה .  תשעה מ-12 מחוזות דיווחו על שיפור בפעילות הכלכלית בפברואר .  התנאים בשוק האשראי המשיכו להיות גרועים ,  אם כי באופן כללי הצרכנים הפגינו נכונות רבה יותר להוציא כסף ,  נכתב בדו"ח .  ספר הבז' משמש את הפד לקביעת המדיניות המוניטרית מאחר והוא מספק דיווח מהימן על רמות אינפלציה ופעילות כלכלית בכל אחד מהמחוזות השונים בארה"ב .  ישיבת הריבית הקרובה תיערך ב-16 במארס .  

המסחר בוול סטריט ננעל במגמה מעורבת
דאו ג'ונס ירד 0.1% לרמה של 10,395 נקודות ,  נאסד"ק נסגר ללא שינוי ב-2,280 נקודות ו-S & P 500 הוסיף 0.05% לרמה של1,119 נקודות

