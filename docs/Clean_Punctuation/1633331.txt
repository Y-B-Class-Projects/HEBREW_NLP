להחזיר את המורל לחברה במשבר
יוזמות חברתיות מסייעות לשפר את תדמית הארגון ולשמור על העובדים המוכשרים
 >  >  באחרונה נתקלתי בחבר שהצטרף ל-aig זמן קצר לפני פרוץ המשבר הכלכלי .  הוא אמנם אסיר תודה על כך שלא איבד את משרתו ,  אך לעבודה בחברה שנחשבת לאחת מארבעת מובילות האפוקליפסה הכלכלית יש חסרונות משלה .  קשה להתלהב מעבודה כשעובדים בחברה כה מושמצת ,  וקשה לחברות למשוך כישרונות ולשמור עליהם כשהמוניטין שלה נמצאים תחת התקפה .  מחקר חדש שסיימנו לאחרונה הראה כי המיתון הגדול לווה בירידה במורל .  מדד המעורבות - הנמדד על ידי אחוז העובדים המוכנים לצאת מגדרם עבור החברה - נפל בשיעור של בין 12% ל-24%  ( בהתאם למגזר )  במהלך 18 החודשים האחרונים .  מנהלים רבים הניחו שעקב המצב הכלכלי הקשה ושיעור האבטלה הגבוה ,  עובדיהם ישארו נאמנים וייספקו תפוקה של 110% .  הם טעו .  במגזרים שנתונים בקשיים ,  עובדים מהדרג הבכיר ששרדו את גלי הפיטורים ,  מרגישים שמזניחים אותם ,  שמתעלמים מהם והם מוטרדים מהפגיעה במוניטין .  סוכנות דירוג האשראי מודי'ס מודעת היטב לסיכוני המוניטין .  בחודשים האחרונים נמתחה ביקורת על החברה בשל מה שנתפש ככישלונה לחזות את המשבר הכלכלי .  בסוף ספטמבר החלה מודי'ס בתוכנית נדבנות המיועדת הן לשפר את תדמית המותג שלה והן להעשיר את יכולתה לשמור על הכישרונות המצטיינים .  היוזמה פותחה בשיתוף עם ארגון הנדבנות הידוע kiva.org ,  והיא מיועדת לשלב בין המומחיות של הסוכנות להערכת אשראי לבין רשת שותפי המיקרו-מימון הבינלאומית של קיווה .  חלקה של מודי'ס מתבטא במתודולוגיות דירוג חדשות ,  שהוצעו בתחילה לקיווה בחינם ,  אשר יאפשרו ללווים הפוטנציאליים של קיווה להעריך את סיכוני האשראי .  מודי'ס מספקת גם תמיכה פיננסית והכשרה כדי לסייע לשותפיה של קיווה להעשיר את נוהלי ההלוואות שלהם .  כיצד הגיבו בכירי מודי'ס לתוכנית זאת ?   " בהתלהבות אדירה ",  אומר פרנסס לסרסון ,  נשיא מודי'ס פאונדיישן . " עוד לפני ההכרזה על השותפות ,  עובדים ששמעו עליה באופן בלתי פורמלי שאלו כיצד יוכלו לעזור .  הם מרוצים מכך שהחברה עוזרת ומוסיפה ערך לעולם ".  שאלת המפתח היא :  כיצד תשפיע התאוששות על תוכניות שכאלה ?  כשהחברות ייצאו מהבוץ ויעברו לשלב של התחדשות וצמיחה ,  האם תוכניות כמו זאת של מודי'ס יאבדו את זוהרן ?  אני חושבת שלא .  בדיוק משום שתוכניות אלה מתמקדות בפיתוח שווקים חדשים ומבטיחים ,  כמו גם בסיוע לאנשים רבים ,  ויש להם כוח עמידות משלהן .  - הכותבת היא כלכלנית ,  נשיאה ומייסדת של המרכז למדיניות עבודה-חיים בניו יורק - הסוגיה :  כיצד ניתן לחזק את העובדים והמותג בחברה שהמוניטין שלה במשבר ?  הפתרון :  פונים ליזמות חברתית הדרך :  יצירת תוכניות חברתיות המסייעות לעולם ,  עוזרות לעובדים להרגיש כי הם תורמים ומאוששות את המותג המושמץ

להחזיר את המורל לחברה במשבר
יוזמות חברתיות מסייעות לשפר את תדמית הארגון ולשמור על העובדים המוכשרים

