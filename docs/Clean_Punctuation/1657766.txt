סטיב ג'ובס ,  וורן באפט וג'ף בזוס מאמזון - בין 30 המנהלים המוערכים ביותר של  " בארונ'ס "
 חדשים ברשימה :  מנכ"ל פורד אלן מולאלי ,  מנכ"ל אורקל לארי אליסון ומנכ"ל BYD ,  יצרנית הרכב בה משקיע באפט
סטיב ג'ובס ,  וורן באפט ומנכ"ל אמזון ,  ג'ף בזוס הם בין המנהלים המוערכים בעולם ,  כך על פי הרשימה השנתית שמפרסם השבוע המגזין  " בארונ'ס ".  כמדי שנה ,  הכתיר המגזין את 30 המנהלים המוערכים ביותר ,  על פי קריטריונים כמו ביצועי החברות והערכות אנליסטים.בין המנכ"לים הנוספים שנכללו ברשימת  " בארונ'ס "  ניתן למצוא את מנכ"ל סיסקו ,  ג'ון צ'יימברס ;  מנכ"ל ג'יי פי מורגן צ'ייס ,  ג'יימי דימון ;  מנכ"ל hp ,  מארק הרד ;  וגם מנכ"לים לא אמריקאים כמו חוזה סרג'יו גבריאלי דה אזוודו הברזילאי מפטרובראס ;  ומייקל אולירי ,  מנכ"ל חברת התעופה האירית ריאנאייר .  הרשימה השנתית של  " בארונ'ס "  כוללת מנכ"לים שמכהנים בתפקידם לפחות שלוש שנים ,  והצלחתם נמדדת הן על פי ביצועי מניית החברה והן על פי סקר שנערך בקרב אנליסטים ,  משקיעים ומנהלים .  בין המצטרפים החדשים לרשימה המכובדת נכללים מנכ"ל פורד ,  אלן מולאלי ;  מנכ"ל אורקל ,  לארי אליסון ;  ויו"ר ומייסד חברת השכרות הסרטים נטפליקס ,  ריד הייסטינגס .  שם חדש נוסף ברשימה הוא של וואנג צ'ואנפו ,  מנכ"ל יצרנית המכוניות החשמליות הסינית byd ,  בה משקיע וורן באפט .  ישנם גם מנהלים שהוצאו מהרשימה השנה ,  כמו לקשמי מיטאל ,  אשר לא נכלל ברשימה בשל החובות הגדולים שהעמיס על ענקית הפלדה שלו ,  ארסלור מיטאל .  גם ז'אן ברנאר לוי מויוונדי הוצא מהרשימה השנה ,  לאחר שחברת המדיה הצרפתית לא הצליחה לנצל את ההתאוששות בשווקים להגדלת רווחיה ,  לדברי  " בארונ'ס ". 

סטיב ג'ובס ,  וורן באפט וג'ף בזוס מאמזון - בין 30 המנהלים המוערכים ביותר של  " בארונ'ס "
 חדשים ברשימה :  מנכ"ל פורד אלן מולאלי ,  מנכ"ל אורקל לארי אליסון ומנכ"ל BYD ,  יצרנית הרכב בה משקיע באפט

