ארה"ב :  אשראי הצרכנים ברצף ירידות היסטורי
האשראי נפל בנובמבר בשיעור החד מעולם ,  והשלים בכך ירידה חודשית עשירית ברציפות - רצף הירידות הארוך ביותר מאז החל הבנק הפד' לפרסם נתון זה בשנת 1943
אשראי הצרכנים בארה"ב נפל בנובמבר בשיעור החד מעולם ,  והשלים בכך ירידה חודשית עשירית ברציפות - רצף הירידות הארוך ביותר מאז החל הבנק הפדרלי לפרסם נתון זה בשנת 1943 .  אשראי הצרכנים נפל בנובמבר ב-17.5 מיליארד דולר ,  או קצב שנתי של 8.5% ,  ל-2.46 טריליון דולר ,  מסר היום הבנק הפדרלי .  הירידה היתה חדה מתחזיות הכלכלנים לירידה של חמישה מיליארד דולר באשראי הצרכנים .  אשראי הצרכנים ירד מדי חודש מאז ספטמבר 2008 למעט ינואר 2009 .
 חובות בעלי כרטיסי אשראי בארה"ב נפלו בחודש ב-13.7 מיליארד דולר ,  או קצב שנתי של 18.5% ,  ל-874 מיליארד דולר - ירידה חודשית 14 ברציפות ,  רצף הירידות הארוך מעולם .  היקף ההלוואות לרכישת מכוניות ,  למימון לימודים וסעיפים נוספים ,  ירד ב-3.8 מיליארד דולר ,  או שיעור שנתי של 2.9% ,  ל-1.59 טריליון דולר.מוקדם יותר היום ,  מסר משרד העבודה בארה"ב במפתיע כי שוק העבודה האמריקאי איבד 85 אלף משרות בחודש דצמבר .  כלכלנים צפו כי מספר המשרות יישאר ללא שינוי .  שיעור האבטלה נותר כצפוי ללא שינוי ברמה של 10% ,  מסר משרד העבודה .  עם זאת ,  שיטת חישוב מקיפה יותר של שיעור האבטלה שמפרסם משרד העבודה  ( U-6 )  ,  הכוללת גם אנשים שהתייאשו מחיפוש עבודה וכן עובדים במשרה חלקית שהיו מעדיפים לעבוד במשרה מלאה ,  מראה כי שיעור האבטלה עלה בחודש שעבר לרמה של 17.3% - מרחק נגיעה מרמתו הגבוהה ביותר מאז מלחמת העולם השנייה .
 
ארה"ב :  אשראי הצרכנים ברצף ירידות היסטורי
האשראי נפל בנובמבר בשיעור החד מעולם ,  והשלים בכך ירידה חודשית עשירית ברציפות - רצף הירידות הארוך ביותר מאז החל הבנק הפד' לפרסם נתון זה בשנת 1943

