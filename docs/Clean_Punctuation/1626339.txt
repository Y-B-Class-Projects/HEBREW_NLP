ראש הממשלה בדרכו לפגישה עם חוסני מובארק בקהיר
ראש הממשלה בנימין נתניהו ממריא בשעה זו  ( שלישי )  לקהיר ,  שם ייפגש בארבע עיניים עם נשיא מצרים חוסני מובארק .  נושא השיחה יהיה התהליך המדיני בין ישראל לפלסטינים .  לאחר פגישתם של השניים יצטרפו לפגישה יועצים משני הצדדים .  מהצד הישראלי יהיו ראש המועצה לבטחון לאומי עוזי ארד ,  יועצו של נתניהו יצחק מולכו ,  המזכיר הצבאי של ראש הממשלה מאיר כליפי ,  שר התמ"ת בנימין בן אליעזר וכן שגריר ישראל במצרים שלום כהן .  ההערכה היא שבמהלך הפגישות יעלו גם הנושא האירני ונושא עסקת שליט .  נתניהו ימריא חזרה ארצה בשעות אחר הצהריים ובערב ישתתף בישיבת מרכז הליכוד בתל אביב .
 
ראש הממשלה בדרכו לפגישה עם חוסני מובארק בקהיר
nan
