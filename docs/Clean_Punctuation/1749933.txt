נערכים ליום שאחרי
שעון הנוכחות הכי מפורסם במזרח התיכון יונהג ביום שלישי השבוע ,  במקום כבר מחר .  ההנהלה מתכוננת באמצעות ישיבות היערכות יומיות אל מול צעדי הוועדים
הנהלת רשות השידור ממשיכה בהיערכות לקראת הנהגת שעון הנוכחות ,  החל ביום שלישי ,  2 בנובמבר ,  זאת במקום ה-1 בנובמבר ,  התאריך שנקבע על פי הנחיית משרד האוצר .  
בהודעה שהוציאה ההנהלה נכתב : " על מנת למזער את הפגיעה בלוחות השידורים ,  החליטה ההנהלה להודיע לבעלי החוזים האישיים ולמקבלי שכר כולל ,  אשר יסרבו לקחת כרטיס נוכחות ולדווח נוכחות באמצעותו ,  כי הרשות תשלם להם שכר ראוי בלבד ".  
עוד הוחלט להקים צוות מצומצם ,  בראשות המנכ"ל מוטי שקלאר ,  לפתרון בעיות מיידיות .  הנהלת הרשות תתכנס מידי בוקר להערכת מצב ולקבלת החלטות בהתאם להתפתחויות .  
כזכור ,  השידור החי בערוץ הראשון יסתיים מדי יום בשעה 19:00 ובסוף השבוע ,  אף מוקדם יותר .  ב"קול ישראל "  יבוטלו כל התכניות המבוצעות בשעות נוספות כגון ,  שידור משחקי ספורט ותכניות מיוחדות בסוף השבוע ובשעות הערב המאוחרות .  
לדברי גורמים ברשות השידור ,  דחיית החלת השעון נובעת מהרצון לשדר את משחק הכדורגל ,  בין הפועל חיפה למכבי ת"א ,  ביום שני בערב .  לדברי אחד הגורמים , " זו לא רשות השידור ,  זו רשות הספורט .  כשמדובר במשחק כדורגל ,  אפשר לדחות את החלת השעון ואפשר לדחות הכל .  הספורט הפך לדבר העיקרי ברשות ,  וכבר לא מדובר בתכנים ודברים בעלי ערך .  ההנהלה טוענת שהיא מחויבת לשעון .  אם זה כל כך קרדינלי ,  בשביל משחק דוחים שעון ?  הדבר מראה עד כמה ההנהלה מחויבת ועד כמה היא רצינית לגבי שעון הנוכחות וחריגות השכר .  רואים כי הכל נועד כדי להפעיל לחץ על העובדים ". 
כמו כן ,  בעקבות הפרסומים בדבר איומים להפסיק את שידורי ערוץ 1 החל מהשעה 19:00 ולפגוע בשידורי הרדיו והטלוויזיה של רשות השידור ,  יוזם יו"ר ועדת הכלכלה ,  ח"כ אופיר אקוניס ,  דיון חירום שיתקיים ביום שלישי בשעה 11:00 . " מטרת הישיבה היא לשמוע את עמדות כל הצדדים ,  כדי למנוע פגיעה בשידור הציבורי ",  אמר אקוניס . " אם מתגלעים חילוקי דעות בנושאי יישום הרפורמה ברשות השידור צריך ללבן אותם ולהגיע להסכמות סביב שולחן המשא ומתן ולא באמצעות פגיעה בצופים ומאזינים רבים של הערוץ הראשון ושידורי קול ישראל ".  

נערכים ליום שאחרי
שעון הנוכחות הכי מפורסם במזרח התיכון יונהג ביום שלישי השבוע ,  במקום כבר מחר .  ההנהלה מתכוננת באמצעות ישיבות היערכות יומיות אל מול צעדי הוועדים

