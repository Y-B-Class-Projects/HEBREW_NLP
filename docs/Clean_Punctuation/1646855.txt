יונדאי הודיעה על קריאה לתיקון של 47 אלף מכוניות סונטה סדאן חדשות בארה"ב ובדרום קוריאה
החברה השעתה לפי שעה את ייצורם של דגמי 2011 בארה"ב ;  אנליסטים :  יונדאי מנסה להימנע מהטעויות של טויוטה
יצרנית הרכב הדרום קוריאנית יונדאי הודיעה על קריאה לתיקון של 47 אלף מכוניות סונטה סדאן חדשות בארה"ב ובדרום קוריאה .  כמו כן ,  השעתה החברה את ייצורן של מכוניות נוספות מדגם זה בארה"ב ,  בשל פגם בנעילת הדלתות.ביום שני בערב הודיעה יונדאי לסוכנויות הרכב כי ישנו חשש לתקלות בנעילת הדלתות הקדמיות בדגמים החדשים של סונטה ,  אשר עלולות לפגוע ב-5,000 כלי רכב .  אתמול הודיעה החברה על השעיית ייצורם של דגמי 2011 .  מהחברה נמסר כי התקבלו תלונות מלקוחות ,  אך לא ידוע על תאונות או פגיעות הקשורות לתקלה.יונדאי מסרה כי תודיע השבוע למשרד התחבורה של דרום קוריאה ולמינהל הבטיחות בדרכים של ארה"ב לגבי החלטתה בנוגע להחזרה אפשרית של מכוניות נוספות במארס.אנליסטים העריכו היום כי יונדאי הזדרזה להודיע על הקריאה לתיקון  ( ריקול )  ועל השעיית הייצור כדי להימנע מפגיעה דומה לזו שספגה טויוטה בתדמיתה ,  בעקבות תגובתה האיטית לתקלות בדוושת הגז של מכוניותיה ,  שהביאה בסופו של דבר להחזרתן של יותר מ-8.5 מיליון מכוניות לתיקון . " נושא הריקול נהפך לסוגיה רגישה מאז פרשת טויוטה ",  אמר יים אויניאנג ,  אנליסט בדונגבו סקיוריטיז.מניית יונדאי ,  שהיתה היחידה מבין יצרניות הרכב הגדולות אשר מכירותיה בארה"ב גדלו בשנה שעברה ,  ירדה ב-2.6% בבורסת סיאול היום .  מאז הסתבכות פרשת טויוטה בינואר ,  עלה מניית יונדאי ב-13% .
 
יונדאי הודיעה על קריאה לתיקון של 47 אלף מכוניות סונטה סדאן חדשות בארה"ב ובדרום קוריאה
החברה השעתה לפי שעה את ייצורם של דגמי 2011 בארה"ב ;  אנליסטים :  יונדאי מנסה להימנע מהטעויות של טויוטה

