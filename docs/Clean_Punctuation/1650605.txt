4 מתנחלים נעצרו בחשד שיידו אבנים
פעיל הימין מאיר ברטלר ושלושה קטינים נעצרו בחשד שחסמו צומת בשומרון ויידו אבנים לעבר כלי רכב פלסטיניים .  חבריהם בתגובה : " המשטרה עצרה אותם באופן ברוטאלי "
 משטרת מחוז ש"י עצרה הערב  ( ראשון )  ארבעה מתנחלים ,  שלושה קטינים ובגיר ,  בחשד שחסמו את צומת קדומים בשומרון ויידו אבנים לעבר כלי רכב פלסטיניים .  הבגיר מבין ארבעת העצורים הוא פעיל הימין מאיר ברטלר ,  שהורחק בעבר מספר פעמים בצווים מנהליים מיהודה ושומרון על ידי אלוף פיקוד מרכז וגם נעצר על ידי שוטרי המחוז .
 לטענת צה"ל ,  הארבעה חסמו באמצעות רכבם את צומת קדומים שבשומרון ויידו אבנים לעבר כלי רכב פלסטיניים שעברו במקום .  כוח צבאי שהגיע למקום האירוע עיכב את הארבעה עד להגעת כוח משטרתי ,  שעצר אותם .  לטענת המתנחלים ,  החיילים עצרו את הרכב הצבאי במקום בו הועמד רכבם והוציאו אותם באלימות מהרכב .  
חברי העצורים שנכחו במקום אמרו לוואלה !  חדשות כי היה זה  " מעצר ברוטלי ,  המהווה המשך לרדיפה אחרי הפעילים למען ארץ ישראל ".  עוד אמרו חברי הפעילים כי  " ניצול המשטרה של כוחה לשם השגת מטרות פוליטיות מהווה פגיעה במשטר הדמוקרטי ". 
גורם צבאי אמר בתגובה לטענות כי אם החיילים נהגו באלימות ,  באפשרות החשודים ביידוי האבנים להגיש תלונה ,  והנושא ייבדק .
 
4 מתנחלים נעצרו בחשד שיידו אבנים
פעיל הימין מאיר ברטלר ושלושה קטינים נעצרו בחשד שחסמו צומת בשומרון ויידו אבנים לעבר כלי רכב פלסטיניים .  חבריהם בתגובה : " המשטרה עצרה אותם באופן ברוטאלי "
 
