האם מחירי האג"חים בארה"ב מתחילים לרדת ?  זינוק בתשואה במכרז האג"ח ל-10 שנים שהתקיים היום
התשואה מזנקת מעל ל-3.7% ;  מכרז שיא של 25 מיליארד דולר משך תשואה של 3.692% - מעל לתחזיות
ירידות חדות נרשמו בשוק האג"ח הממשלתיות האמריקאיות לאחר שמשרד האוצר האמריקאי מכר אג"ח ממשלתיות ל-10 שנים בסכום שיא של 25 מיליארד דולר במסגרת המכרז השני מתוך שלושה של אג"ח ממשלתיות אמריקאיות השבוע בסכום כולל של 81 מיליארד דולר .  התשואה על האג"ח הממשלתיות האמריקאיות ל-10 שנים זינקה ב-0.06% לרמה של 3.69% ,  לאחר שמוקדם יותר במהלך המסחר כבר נסקה לרמה של 3.71%.הנפקת האג"ח שביצע משרד האוצר של ארה"ב היום משכה תשואה של 3.692% - מעל לתחזיות לתשואה של 3.68% .  היחס בין הביקוש להיצע במכרז היום היה 2.67 - פחות מיחס ממוצע של 2.76 בעשרה המכרזים האחרונים .  בנקים מרכזיים זרים רכשו 33.2% מהאג"ח שהועמדו היום למכירה - פחות ממוצע של 39.3% בעשרה המכרזים האחרונים .  מוקדם יותר היום ,  החל יו"ר הבנק הפדרלי ,  בן ברננקי ,  להציג את אסטרטגיית היציאה המתוכננת של הבנק המרכזי מהצעדים בהם נקט כדי לתמוך בהתאוששות הכלכלה האמריקאית ומריבית השפל בארה"ב .  הבנק הבנק מתכוון להתחיל  " עד מהרה "  להעלות את ריבית הדיסקאונט ,  שבה מלווה הבנק המרכזי כסף לבנקים מסחריים בקשיים ,  במסגרת חזרה לתנאים  " נורמלים "  יותר בתנאי האשראי ,  אמר ברננקי ,  אולם ציין כי דבריו אינם מבטאים שינוי בתחזית המדיניות המוניטרית של הבנק.ברננקי ,  אשר החל בשבוע שעבר בכהונתו השנייה בתפקיד יו"ר הבנק המרכזי של ארה"ב ,  היה אמור לנאום היום בפני ועדת השירותים הפיננסים של בית הנבחרים האמריקאי בוושינגטון ,  אולם הדיון של הועדה נדחה עקב סופת השלגים המשתוללת באזור צפון מזרח ארה"ב .  עם זאת ,  נוסח הנאום פורסם היום ." עד מהרה ,  אנחנו צופים התרחבות מתונה של המרווח בין ריבית הדיסקאונט לבין הריבית על הלוואות קצרות מועד ",  אמר ברננקי ,  אשר הוכתר על ידי השבועון  " טיים "  בתור  " איש השנה "  של 2009 . " קיימת אפשרות שהבנק הפדרלי ישתמש ברמת הריבית שהוא משלם לבנקים על הרזרבות ,  במשולב עם קביעת יעדים לגודל הרזרבות ,  כגורם שמוביל את עמדת המדיניות שלו ",  אמר ברננקי ,  אשר ציין כי טרם התקבלה החלטה בעניין .  הבנק הפדרלי משלם כיום לבנקים בארה"ב ריבית של 0.25% על רזרבות בהיקף של יותר מ-1.1 טריליון דולר שהם מחזיקים בבנק המרכזי .
 
האם מחירי האג"חים בארה"ב מתחילים לרדת ?  זינוק בתשואה במכרז האג"ח ל-10 שנים שהתקיים היום
התשואה מזנקת מעל ל-3.7% ;  מכרז שיא של 25 מיליארד דולר משך תשואה של 3.692% - מעל לתחזיות

