גולדמן סאקס יגביל את שכר הבכירים בלונדון למיליון ליש"ט 
" טיימס "  הלונדוני :  גולדמן סאקס מקבל על עצמו את הסיכון שחלק מהבכירים יעזבו עקב ההגבלה
בנק יגביל את המשכורות והבונוסים לבכירי עובדיו בלונדון למיליון ליש"ט  ( 1.6 מיליון דולר )  ,  כך דיווח העיתון  " טיימס "  הלונדוני.הבנקאים והסוחרים הבכירים יקבלו את פרטי הגבלת השכר מאוחר יותר השבוע .  על פי הדיווח ב"טיימס ",  ההגבלות  " קרוב לוודאי יכו בתדהמה "  את העובדים הבכירים ביותר של הבנק בלונדון - המכונים  " אדוני היקום "  - אשר בשנותיו הטובות של מגזר הפיננסים קיבלו בונוסים העולים על 10 מיליון ליש"ט ,  כל אחד.הגבלת השכר מגיעה בעקבות הכעס הציבורי על הבונוסים אותם מקבלים בכירי הבנקים .  העיתון הבריטי דיווח כי גולדמן סאקס מקבל על עצמו את הסיכון שחלק מבכירי עובדיו יעזבו בעקבות ההגבלה.יוזמה זו של גולדמן סאקס היא האחרונה ,  עד כה ,  בשורה של צעדים שערכו הבנקים בתגובה למס של 50% שהטילה ממשלת בריטניה על הבונוסים שמחלקים הבנקים במדינה .  על פי החוק בבריטניה ,  בונוסים הגבוהים מ-25 אלף ליש"ט  ( 40.8 אלף דולר )  ייחויבו במס בגובה 50% .  יתרה מכך ,  בנקאי שמשכורתו עולה על מיליון ליש"ט לשנה ,  הבונוסים שיקבל ייחויבו ב-60% מס.גולדמן סאקס הודיע בשבוע שעבר כי הפריש 16 מיליארד דולר לתשלומי השכר של עובדיו - סכום נמוך מהצפוי .  עובדי הבנק מקבלים בממוצע שכר של 480 אלף דולר לשנה .
 
גולדמן סאקס יגביל את שכר הבכירים בלונדון למיליון ליש"ט 
" טיימס "  הלונדוני :  גולדמן סאקס מקבל על עצמו את הסיכון שחלק מהבכירים יעזבו עקב ההגבלה

