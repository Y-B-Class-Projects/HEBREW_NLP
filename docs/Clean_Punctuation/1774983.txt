ספרד :  ריאל מדריד ניצחה את חטאפה 2:3
ריאל מדריד ניצחה בחטאפה 2:3 ,  צימקה את הפער מברצלונה וראתה את קאקה חוזר למגרשים .  מאיורקה ניצחה את הרקולס
המחזור ה-17 בספרד ,  הראשון בשנת 2011 ,  נמשך היום  ( שני )  עם חמישה משחקים נוספים .  כשבמוקד עשתה ריאל מדריד את העבודה מול חטאפה ,  אך לא לפני שהיתה צריכה לעבוד קשה .  הבלאנקוס ניצחו 2:3 ,  צימקו שוב את הפער מברצלונה ל-2 נקודות בלבד ,  ואף חגגו את חזרתו של קאקה הברזילאי ,  שהיה פצוע כמעט 8 חודשים .  ויאריאל השלישית ניצחה בקלות 0:2 את אלמריה ,  מאיורקה ודודו אוואט טיילו באונו אסטדי מול הרקולס והביסו אותה 0:3 .  אתלטיקו מדריד סיימה בתיקו 0:0 מאכזב עם ראסינג סנטאנדר .
 קבוצתו של ז'ו'ז'ה מוריניו הגיעה למשחק החוץ עם 10 ניצחונות ב-11 משחקים בכל המסגרות  ( רק אל תזכירו להם את התבוסה מול ברצלונה )  ,  אבל גם היא ידעה שהמשימה הערב לא תהיה פשוטה ,  עם היסטוריה בינונית מאוד במשחקים מול חטאפה בשנים האחרונות .  אלא שהבלאנקוס ניצלו טעויות של המארחים כדי להשיג את הניצחון ,  ולהיצמד שוב אל ברצלונה .  הבלאנקוס אף חגגו את שיבתו של קאקה אל העניינים ,  כשהברזילאי שלא שיחק מזה 233 ימים בגלל פציעה ,  זכה לראות דשא כשנכנס כמחליף בדקה ה-76 .  
כבר בדקה ה-10 עלתה ריאל ליתרון ,  כשדי מריה פרץ אל הרחבה ,  הרגיש שמישהו נוגע בחולצתו ונפל אל הדשא .  השופט לא היסס ושרק לפנדל מפוקפק .  כריסטיאנו רונאלדו ניצל זאת כדי להעלות את ריאל ליתרון כששלח את הכדור בטיל אל הפינה השמאלית .  לא חלפו 9 דקות והיתרון של האורחים הוכפל ,  כשמסוט אוזיל קיבל כדור נהדר מדי מריה שחתך את כל ההגנה ,  וכל שנותר לגרמני זה לעבור את השוער ולגלגל אל הרשת .  המארחים לא הרימו ידיים ,  וחזרו למשחק כשדני פרחו רשם את השער היפה במשחק בדקה ה-29 .  פרחו ליהטט מול שני מגינים של ריאל ,  ואז שיחרר בעיטה נהדרת שהכניעה את קסיאס כדי להוריד את קבוצתו בפיגור 2:1 במחצית .  
חטאפה עלתה טוב אל המחצית השניה ,  והיתה הקבוצה הטובה ביותר בדקות הראשונות ,  כשהיא מתחילה אט אט להתקרב שוב לשערו של קסיאס ,  אבל דווקא אז היכו האורחים בשלישית .  חטאפה איבדה כדור נוראי ,  בנזמה השתלט עליו ומצא את רונאלדו ברחבה ,  והפורטוגלי בעט תוך כדי נפילה כדי לקבוע 1:3 .  בנזמה עצמו שנשבע כי בכוונתו להתחיל לכבוש בצרורות היה קרוב מאוד בדקה ה-68 ,  כשרונאלדו סידר לו כדור נהדר ,  אבל הבעיטה של הצרפתי הלכה אל הרשת החיצונית .  
בדקה ה-76 הגיע הרגע של קאקה ,  שחזר אל המגרשים לקול תרועות האוהדים ,  כשהחליף את בנזמה .  דווקא אז התקלקלה החגיגה של האורחים כשבדקה ה-81 כשארבלואה ראה כרטיס צהוב שני בשל נגיעת יד ,  והותיר את קבוצתו ב-10 שחקנים .  חטאפה לא איבדה זמן ,  וצימקה ל-3:2 במהלך נהדר שהסתיים בלאבין שירה את הכדור מקרוב אל הרשת .  2 דקות בתוך זמן פציעות היה קרוב קאקה לרשום קאמבק ענק ,  אבל הפריצה שלו אל הרחבה הסתיימה בבעיטה שטסה ליד המשקוף והלכה החוצה .
 השלישית בטבלה אירחה את קבוצת התחתית של נסטור גורוסיטו והשיגה בקלות את הניצחון השמיני בתשעת משחקי הבית שלה העונה .  ויאריאל כבשה את הראשון בדקה ה-22 כשהגבהה של בורחה ואלרו מצאה את חוזה מנואל קטאלה חופשי לחלוטין והוא נגח מקרוב פנימה כדי לקבוע 0:1 .  ואלרו ,  שבישל את הראשון ,  כבש את השני בבעיטה חופשית בדקה ה-58 וקבע 0:2 .  גם ללא מרקוס סנה ונילמאר הפצועים ,  הצוללת הצהובה לא התקשתה במיוחד והצליחה להגדיל את הפער מהמקום הרביעי לחמש נקודות .
 מאיורקה - הרקולס 0:3
דודו אוואט וחבריו הגיעו למשחק לאחר שלושה הפסדים רצופים ,  שוודאי פגעו בביטחון שלהם לא מעט .  אלא שהיום הם רשמו סיפתח מרשים במיוחד לשנת 2011 כשהביסו בבית 0:3 את הרקולס ,  שהסתבכה בשבועות האחרונים בבעיות כלכליות .  מאיורקה ,  שספגה רק שלושה שערי בית העונה ,  כבשה את הראשון בדקה ה-38 כשהכדור חזר אל אמיליו אנסואה לאחר קרן והוא בעט חזק לפינה וקבע 0:1 .  
שלוש דקות בלבד חלפו והקבוצה של מיכאל לאודרופ מצאה את השני כשויקטור כבש לאחר בישול של פייר וובו .  מאיורקה לא הורידה את הרגל מהדוושה וכבשה את השלישי בדקה ה-51 משער של מיכאל פריירה ,  שקבע 0:3 .  בסיום ,  מאיורקה חוגגת ניצחון שמעלה אותה למקום התשיעי בליגה .
 אתלטיקו מדריד - ראסינג סנטאנדר 0:0
הקולוצ'ונרוס המאכזבים שוב נאלצים להתמודד רק על אחד הכרטיסים לליגת האלופות ,  וכדי להגיע לפחות למקום הרביעי הם צריכים להפגין יציבות בחלק השני של העונה .  אך היום ,  כמעט כמו תמיד ,  אתלטיקו איכזבה וסיימה בתיקו 0:0 מאכזב במיוחד בבית מול סנטאנדר והתרחקה עוד מעט מהמקום שמוביל לליגת האלופות .  אליאס ,  שצורף לאחרונה ,  לא נכלל בסגל כמו גם דייגו פורלאן הפצוע .
 סראגוסה - ריאל סוסיאדד 1:2
לסראגוסה :  פלורן סינמה פונגול  ( 10 )  ,  בראוליו  ( 90 )  ,  לסוסיאדד :  קסבייר פרייטו  ( 33 )  .
 
ספרד :  ריאל מדריד ניצחה את חטאפה 2:3
ריאל מדריד ניצחה בחטאפה 2:3 ,  צימקה את הפער מברצלונה וראתה את קאקה חוזר למגרשים .  מאיורקה ניצחה את הרקולס

