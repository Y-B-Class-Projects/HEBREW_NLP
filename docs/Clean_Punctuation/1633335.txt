דנקנר וסולטן יבקשו מהמדינה אישור לקידוח ימי מול פלמחים
אתמול דווח כי אי.די.בי שבשליטת נוחי דנקנר רכשה מחצית מהאחזקות של צחי סולטן בחברת חיפושי הגז והנפט מודיעין .  החברה תבקש אישור לקידוח  " ים 3 "  שנלקח לפני שנתיים מישראמקו ,  גרנית-סונול ודלק
 >  >  גם נוחי דנקנר נכנס לקדחת חיפושי הגז והנפט .  חברת אי.די.בי פיתוח שבשליטתו דיווחה אתמול ,  כי רכשה מחצית מאחזקותיו של צחי סולטן בחברת חיפושי הגז והנפט מודיעין .  כיום מתמקדת החברה הקטנה של סולטן בחיפושי נפט בקרקע ,  אך ל-themarker נודע כי היא מתכוונת להתחיל גם בחיפושי גז ונפט בים .  התקווה של דנקנר וסולטן היא כי מאגרי הגז הגדולים שהתגלו בשדות  " תמר "  ו"דלית "  מול חופי חיפה וחדרה מעידים על סיכוי גבוה שגם הם ימצאו אוצרות באזור הימי שאותו הם מתכוונים לבדוק .  ל-themarker נודע כי חברת מודיעין מבקשת לבצע את קידוח  " ים 3 "   .  מדובר בקידוח נפט וגז שתוכנן בשנים האחרונות ,  16 ק"מ מערבית לחוף פלמחים ,  בעומק רב יחסית של 5,900 מטר .  זאת ,  במסגרת רישיון  " מד-אשדוד ",  שנלקח לפני כשנתיים מידי קבוצת בעלי זכויות בהובלת ישראמקו ,  גרנית-סונול ודלק .  לפי הערכות ,  פנתה באחרונה מודיעין אל משרד התשתיות בבקשה לאשר לה את קבלת רישיון הקידוחים בשטח זה ,  ובקשה זו צפויה להידון בתחילת פברואר .  רישיון מד-אשדוד הוחזק עד לפני שנתיים בידי חברות קבוצת מימון - ישראמקו ,  חנ"ל ונפט  ( 35.8% )  ,  שותפות גרנית-סונול  ( 38% )  ,  דלק קידוחים  ( 22% )  ופטרוכימיים  ( 3.8% )  .  בשנים 2000-2003 ביצעו השותפות בשטח הרישיון שני קידוחים  ( "ניר 1 "  ו"ניר 2 ")  שהסתיימו בכישלון ,  ונערכו לביצוע קידוח שלישי וצפוני יותר ,  במים העמוקים שמול חוף פלמחים  ( "ים 3 ")  .  קידוח זה התבסס על תוצאות קידוח  " ים 2 "  מול חופי אשדוד ,  שננטש עשור לפני כן בידי ישראמקו .  ב-92' ביצעה ישראמקו במקום קידוח לעומק של יותר מ-5,300 מטר .  במהלך מבחני ההפקה שבוצעו בסיום הקידוח ,  זרם הנפט בקצב של 800 חביות ביום - קצב שלא הספיק להוכחת כדאיות כלכלית .  קידוח  " ים 3 "  אמור היה להתבצע כבר בשנים 2004-2005 ,  בהשקעה שהוערכה אז ב-40 מיליון דולר .  ואולם ,  קשיים שהערימו משרד הביטחון והממונה על ההגבלים העסקיים ,  וכן קשיים בהשגת אסדת קידוח והתייקרות הפרויקט ,  הביאו לדחייתו במשך שלוש שנים ,  עד שב-25 באוקטובר 2007 הודיע משרד התשתיות על פקיעת הרישיון ועל שלילתו .  במצב כזה ,  החומר שריכזו בעלי הזיכיון מפורסם בפומבי ומועמד לרשות הציבור .  בקשה של רישיון קידוח מצדה של חברת מודיעין מותנה בהצגת תוכנית עבודה מוסדרת וכן בהוכחת איתנות פיננסית - כלומר ,  הוכחת יכולת לממן מחצית מעלות הקידוח הימי ,  שעשויה לנוע בין 50 ל-70 מיליון דולר ,  על ידי הצגת מסמכים בנקאיים שמאשרים נזילות או יכולת מימוש נכסים באופן מיידי על מנת להשיג את הנזילות הדרושה בטווח קצר .  העסקה נסגרה במוצ"ש במוצאי שבת בלילה נסגרה במשרדי אי.די.בי ,  שבמגדלי עזריאלי בת"א ,  עסקה שבמסגרתה רכשה אי.די.בי פיתוח מחצית מאחזקותיו של צחי סולטן ,  מייסד ,  יו"ר ושותף בכלל פיננסים חיתום ,  בחברת נויה חיפושי נפט וגז ,  בעלת השליטה  ( 75% )  ביחידות השתתפות מוגבלות בשם  " מודיעין אנרגיה ",  העוסקת בתחום חיפושי הנפט והגז .  בתגובה לידיעה על העסקה ,  זינקה מניית מודיעין אתמול ב-41% ,  כשהיא ריכזה מחזור מסחר של כ-2.7 מיליון שקל ,  וכתבי אופצי מסדרה 5 של מודיעין זינקו ב-41% .  כמו כן ,  סוכם בין הצדדים כי אי.די.בי תרכוש מידי סולטן מחצית מאחזקותיו בכתבי האופציה מסדרה 5 של מודיעין  ( כ-130 מיליון כתבי אופציה )  ,  שניתנות למימוש למניות של השותפות תמורת מחיר של אגורה אחת לכל כתב אופציה ,  וכן מחצית מיחידות השתתפות של מודיעין שבידי הסולטן  ( נכון להיום כ-53 מיליון יחידות )  ,  ככל שיירכשו עד למועד השלמת ההסכם הסופי בין הצדדים .  השלמת ההסכם בין הצדדים אמורה להתבצע עד סוף 2010 ,  והיא מותנית בהתקיימות של תנאים מתלים כמו קבלת אישור הממונה על הגבלים עסקיים והחזרת ניירות ערך של מודיעין למסחר ברשימה הראשית של הבורסה .  שותפות נפט בנויה מהשותף המוגבל ,  שיחידות ההשתתפות שלו נסחרות בבורסה ,  ומשותף כללי ,  שהוא חברת הניהול שמעליו .  השותף המוגבל במודיעין הוא מודיעין יהש ,  ומעליו נמצאת מודיעין ניהול ,  המוחזקת על ידי נויה .  הרעיון מאחורי מבנה זה של הוא שאם נמצא נפט ,  המדינה מקבלת חלק מההכנסות  ( תשלום הנקרא  " תמלוג על ")  ;  חברת הניהול - במקרה זה ,  נויה של סולטן - זכאית לקבל חלק מההכנסות ,  וביתרה מתחלקים השותפים בשותפות המוגבלת .  דיווח לקוני אי.די.בי פיתוח לא ציינה בדיווח את הסכום שהיא שילמה עבור הצטרפות לגרעין שליטה עם סולטן ,  אלא הסתפקה בדיווח לקוני ,  על פיו מדובר ב"סכום לא מהותי "  עבורה ,  המוערך בכמה מאות אלפי שקלים בודדים .  במסגרת ההסכם בין הצדדים ,  סוכם כי לאי.די.בי ולנויה תהיה נציגות שווה בדירקטוריון של אי.די.בי ,  כשלאי.די.בי תהיה זכות למנות למודיעין יו"ר מטעמה .  מודיעין דיווחה בחודשים האחרונים על חתימה על הסכם לרכישת 15% מרישיון צורים בים המלח תמורת 150 אלף דולר ,  וכן על רכישת 15% מרישיון שרית באשדוד מידי רציו תמורת 120 אלף דולר .  בגלל תשקיף פתוח של מודיעין ,  סולטן סרב אתמול להתייחס לעסקה .  המקורבים לעסקה ציינו אתמול ,  כי המחיר הנמוך שלפיו מכניס דנקנר את סולטן ,  מרמז על כך שסולטן מחפש שותף בעל שיעור קומה כמו אי.די.בי ,  שיאפשר לבצע בעתיד השקעות גדולות נוספות בתחום .  עבור אי.די.בי מדובר ברכישת אופציה במחיר מוזל .  מאז שסולטן רכש את השליטה ביחידות השתתפות מודיעין בסוף ספטמבר 2009 ,  מנייתה זינקה ביותר מ-900% והיא נסחרת לפי שווי שוק של כ-20 מיליון שקל .
 
דנקנר וסולטן יבקשו מהמדינה אישור לקידוח ימי מול פלמחים
אתמול דווח כי אי.די.בי שבשליטת נוחי דנקנר רכשה מחצית מהאחזקות של צחי סולטן בחברת חיפושי הגז והנפט מודיעין .  החברה תבקש אישור לקידוח  " ים 3 "  שנלקח לפני שנתיים מישראמקו ,  גרנית-סונול ודלק

