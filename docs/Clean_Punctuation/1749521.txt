דיווח :  ישראל שוקלת משא ומתן מול חמאס
על רקע הקיפאון במשא ומתן מול הרשות הפלסטינית מדווח עיתון בכווית כי ישראל בוחנת ברצינות ניהול משא ומתן מול חמאס .  על פי הדיווח ההסכם יכלול גם את שחרור החייל החטוף גלעד שליט 
" ישראל בוחנת ברצינות אפשרות לנהל משא ומתן עם חמאס במטרה להגיע להסכם הפסקת אש ארוך-טווח ,  במקרה שהמגעים עם הרשות הפלסטינית ייכשלו ",  כך דיווח אמש  ( שישי )  העיתון הכוויתי  " אל-ג'רידה ".  גורמים ישראלים המוגדרים 'מהימנים' מסרו לעיתון כי באחרונה אף נערכה פגישה באחת ממדינות המפרץ בין אישיות ישראלית רשמית לבין בכיר בחמאס .
 על פי הדיווח ,  הפגישה התקיימה במסגרת בדיקת האפשרות שחמאס וישראל יכירו זו בזו ובמסגרת הכשרת הקרקע לקראת הסכם ארוך טווח .  על פי הדיווח ,  אותו הסכם צפוי לכלול בתחילה את שחרורו של החייל החטוף גלעד שליט במסגרת עסקה עם חמאס .  המקורות מסרו עוד כי המגעים החשאיים בין ישראל לחמאס מתנהלים בתמיכה ועידוד מצד סוריה .
 לדברי הגורמים הישראלים , " חמאס מסוגל לעמוד בהתחייבויותיו במסגרת הסכם שיחתום עם ישראל ".  הגורמים אף בירכו על דבריו של ראש הלשכה המדינית של חמאס חאלד משעל לפיהם חמאס יסכים להגיע להסכם עם ישראל שיכלול הקמת מדינה פלסטינית בגבולות 67' . " ממשלת ישראל מביטה בדאגה על היחלשותה של הרשות הפלסטינית ,  על ניסיונותיה להתנער מההסכמים ועל האפשרות שתתמוטט .  ייתכן כי חמאס הוא החלופה לרשות הפלסטינית ",  הוסיפו .
 עדכון ראשון :  16:44

דיווח :  ישראל שוקלת משא ומתן מול חמאס
על רקע הקיפאון במשא ומתן מול הרשות הפלסטינית מדווח עיתון בכווית כי ישראל בוחנת ברצינות ניהול משא ומתן מול חמאס .  על פי הדיווח ההסכם יכלול גם את שחרור החייל החטוף גלעד שליט

