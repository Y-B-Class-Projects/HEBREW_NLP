חאבייר קלמנטה הוצע לאבי לוזון
גם מאמן נבחרת ספרד לשעבר בתמונה ,  כמו גם וינפריד שיפר .  פרננדס עדיין לוחץ על לוזון .  שפיגלר מתנגד לקלוד לרואה
מאמן נבחרת ספרד לשעבר ,  חאבייר קלמנטה ,  הוצע בימים האחרונים ליו"ר ההתאחדות אבי לוזון לתפקיד מאמן נבחרת ישראל .  לוזון עדכן בפרטים את מוטל'ה שפיגלר והשניים עשויים להיפגש עם המאמן .  קלמנטה בן ה-59 ,  אימן את נבחרת ספרד בשני מונדיאלים ואת נבחרת סרביה ביורו 2008 .  בשנת 2008 הוא חתם על חוזה בנבחרת איראן ,  אך בסופו של דבר לא קיבל את התפקיד משום שסירב להתגורר במדינה .  קלמנטה זכה בעבר בשתי אליפויות עם אתלטיק בילבאו ואת נבחרתו ,  ספרד ,  הוביל לרבע גמר גביע העולם בארצות הברית 1994 .
 שם נוסף שעלה בימים האחרונים כמועמד לאימון הנבחרת הוא וינפריד שייפר הגרמני .  בהתאחדות היה מי שאמר שכמו קלמנטה ,  גם שייפר מועמד מבוגר יחסית ,  מה שלא עומד בקנה אחד עם האידיאלים של לוזון .  בנוגע למועמדותו של קלוד לרואה הצרפתי ,  מתברר כי שפיגלר עצמו אינו מעוניין בו כמאמן והוא הבהיר זאת היטב ללוזון .  
כפי שפורסם אתמול ,  לואיס פרננדז הודיע ללוזון כי יהיה מוכן לאמן תמורת 360 אלף יורו לעונה ,  אך בשלב זה לוזון מגדיר בפני מקורביו בהתאחדות את המאמן הצרפתי כ"ברירת מחדל ".  בהתאחדות מספרים כי  " פרננדז לוחץ מאוד באמצעות מקורביו למנותו לתפקיד ".  מועמדותם של המאמן הרומני ויקטור פיצורקה ושל רונאלד קומאן ההולנדי עדיין לא ירדה מהפרק ולמרות ההכחשות מצד בכירי ההתאחדות ,  צפויה להתקיים עם פיצורקה פגישה בקרוב .
 
חאבייר קלמנטה הוצע לאבי לוזון
גם מאמן נבחרת ספרד לשעבר בתמונה ,  כמו גם וינפריד שיפר .  פרננדס עדיין לוחץ על לוזון .  שפיגלר מתנגד לקלוד לרואה

