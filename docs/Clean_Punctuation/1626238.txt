אנגליה :  חטפו כדור שלג לפנים
אסטון וילה שוב הפסידה ,  הפעם 1:0 לליברפול ,  משער בדקה ה-92 של פרננדו טורס ,  תחת שלג כבד .  בניון שיחק 90 דקות
עוד לפני שעלו למשחק המושלג ביניהן ,  כבר ראו ליברפול ואסטון וילה את טוטנהאם ,  יריבתם לצמרת עוקפת מטפסת אל המקום הרביעי המוליך אל ליגת האלופות בעונה הבאה .  הצופים שהגיעו אל המגרש בברמינגהאם היו צריכים להתלבש היטב ,  כיוון שעד מהרה החל לרדת שלג כבד ,  שהקשה מאוד על השחקנים .  לאחר מאבק פיזי לא פשוט של השתיים ,  הצליחה ליברפול לגנוב ניצחון חוץ יוקרתי ,  משער בתוספת הזמן של פרננדו טורס ,  בדרך ל-0:1 ו-4 נקודות בלבד מהמקום הרביעי .  אסטון וילה לעומת זאת ירדה אל המקום ה-6 ,  עם ההפסד השני ברציפות שלה .  
הפתיחה היתה חלשה יחסית ,  כששתי הקבוצות מתקשות להסתגל אל התנאים הקשים .  ליברפול שלטה במשגרש ,  אבל האירוע המרכזי ב-45 הדקות הראשונות היה העצירה הנהדרת של ריינה בדקה ה-31 :  ג'יימס מילנר הרים כדור נהדר ומצא את דאונינג ,  כחמישה מטרים מהשער ,  וזה בעט נהדר מהאוויר ,  אבל ריינה ביצע עצירה נהדרת ,  ששמרה על שער נקי .  
ריינה ביצע עצירה נוספת במחצית השניה ,  כשבדקה ה-70 פרץ אגבונלהור אל הרחבה ,  אבל השוער הספרדי שוב היה במקום .  בדקה ה-73 קופחה אסטון וילה ,  לאחר שנגיעת יד של אינסואה לא נשרקה ,  וליברפול יצאה בזול .  דווקא כשהיה נדמה כי האורחים לא יצליחו למצוא את הרשת ,  הגיע איבוד כדור נוראי של אגבונלהור ,  2 דקות בתוספת הזמן ,  הכדור הגיע לטורס ומול פרידל שלח הספרדי את הכדור פנימה ,  והעניק לאוהדי ליברפול שלוש מתנות נהדרות לחג המולד .  יוסי בניון פתח בהרכב ,  והוחלף בדקה ה-94 .
 בולטון ותמיר כהן אירחו לקרב תחתית לוהט במיוחד את האל ,  שצמודה אליה מתחת לקו האדום .  שתי הקבוצות חיפשו לדרוך אחת על השניה ,  בדרך אל קרקע בטוחה ,  ובדקה ה-20 עלתה בולטון ליתרון ,  משער נהדר של איבן קלאסניץ' .  החלוץ ניצל נגיחה לא טובה של אנדי דוסון ,  ושלח בעיטה שטוחה מצויינת אל הפינה הימנית ,  כדי לקבוע 0:1 .  
בולטון היתה קרובה מאוד להגדיל בהרבה את יתרונה ,  אבל היא לא מצאה את הרשת עד הדקה ה-61 ,  אז בעיטה חופשית של רובינסון מצאה את ראשו של קווין דייויס .  האל לא הרימה ידיים ,  וחזרה לחיים בדקה ה-71 ,  מנגיחה של סטיבן האנט .  המומנטום עבר לגמרי לצד של האורחים ,  שהחלו ללחוץ את שערו של יאסקליינן ,  ו-7 דקות מאוחר יותר הדהים האנט את האיצטדיון ,  כשכבש את שערו השני מזווית קשה ,  כדי להשוות ל-2:2 ,  שהשאיר את שני המועדונים מתחת לקו האדום .
 
אנגליה :  חטפו כדור שלג לפנים
אסטון וילה שוב הפסידה ,  הפעם 1:0 לליברפול ,  משער בדקה ה-92 של פרננדו טורס ,  תחת שלג כבד .  בניון שיחק 90 דקות

