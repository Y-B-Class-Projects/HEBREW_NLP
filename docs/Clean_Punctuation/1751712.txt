לקח משחר מזרחי :  הוצמד עו"ד לשוטר שהרג בעתלית
במשטרה לא לוקחים סיכון .  כלקח מפרשת שחר מזרחי שירה למוות בפורץ ונשלח למאסר ,  הוצמד עו"ד לשוטר שירה הלילה למוות בעתלית בנהג מונית .  הפרקליט :  נשקפה לשוטר סכנת חיים
 ( צילום :  שלומי גבאי ,  עריכה :  גדי וינסטוק ) 
חקירתו של שוטר הסיור אביעד כהן בן ה-29 מתחנת טירת כרמל ,  שירה הלילה למוות בנהג המונית עופר גיל ,  בעת שזה ניסה לפי החשד לדרוס אותו עם מוניתו ,  הסתיימה בשעות הבוקר  ( חמישי )  .  ממשרד המשפטים נמסר כי בתום חקירתו על ידי חוקרי מח"ש ,  שוחרר השוטר בערבות .  גורמים במחוז הצפוני של המשטרה מסרו לוואלה !  חדשות כי כלקח מפרשת שחר מזרחי שירה בפורץ ונידון למאסר ,  הוחלט עוד הלילה למנות לכהן עורך דין ולתפקיד זה מונה עו"ד טומי נדשי שהגיע למקום האירוע ומאוחר יותר נפגש עם השוטר .
 נדשי אמר הבוקר כי מרשו הצליח להיאחז בחזית הרכב כדי לא להיזרק במהלך הנסיעה .  עוד מסר הפרקליט כי הנהג החל לנסוע ,  בעוד השוטר ביקש ממנו שיעצור . " הנהג לא נענה לפנייתו ",  סיפר עו"ד נדשי , " השוטר הצליח לשלוף את אקדחו ,  ניסה לנפץ את השמשה הקדמית ללא הצלחה ואז הוא הצליח לנפץ את השמשה הצדדית שבדלת הנהג .  הוא צעק לו פעם נוספת לעצור והזהירו שיירה באקדחו .  כשלשוטר נשקפה סכנת חיים ,  הוא ירה מספר יריות לכיוון רגליו .  השוטר נותר המום והמזל שהוא אדם חזק פיזית .  מישהו אחר היה נופל ונדרס ". 
מפקד מרחב חוף של המשטרה ,  תת ניצב רוני עטיה אמר בתדרוך עיתונאים כי  " מדובר באירוע של אלימות במשפחה .  שוטרים מתחנת טירת הכרמל הוזעקו לאירוע וכשהגיעו למקום התוקף יצא מהבית והשוטרים ניסו לעצור אותו .  בשלב זה הוא נכנס למוניתו וניסה לדרוס את השוטרים ואחד מהם נתלה על המונית לאורך מאות מטרים .  השוטר חש שהוא נתון בסכנת חיים וירה בנהג .  כרגע חוקרי המחלקה לחקירות שוטרים נמצאים בשטח ואוספים ממצאים ". 
תנ"צ עטיה הוסיף כי השוטר היורה הוא שוטר ותיק וכי הוא נפצע באורח קל .  בנוסף נאמר כי משפחתו של נהג המונית מוכרת למשטרה ולבעל הוצא צו הרחקה מהבית עקב מקרים של אלימות במשפחה .  תנ"צ עטיה הוסיף כי  " כפי שלמדתי מפרטים ראשונים ,  השוטר פעל כהלכה .  הוא נאלץ לצערי לבצע את הירי מאחר והיה בסכנת חיים ואני מקווה מאוד שמצבו ישתפר ". 

לקח משחר מזרחי :  הוצמד עו"ד לשוטר שהרג בעתלית
במשטרה לא לוקחים סיכון .  כלקח מפרשת שחר מזרחי שירה למוות בפורץ ונשלח למאסר ,  הוצמד עו"ד לשוטר שירה הלילה למוות בעתלית בנהג מונית .  הפרקליט :  נשקפה לשוטר סכנת חיים

