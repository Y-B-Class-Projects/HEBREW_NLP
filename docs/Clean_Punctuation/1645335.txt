התובע הכללי במנהטן מקים משרד לחקירת פשיעה כלכלית 
 >  >  התובע הכללי של מנהטן ,  סיירוס ואנס ,  הקים משרד חדש לחקירת פשעים כלכליים חמורים ,  בשעה שהוא וחוקריו הבכירים מגבירים את מאמציהם למלחמה בהונאות פיננסיות .  ואנס ,  שהחליף ב-1 בינואר את רוברט מורגנתאו כתובע הכללי ,  מינה את ריצ'רד ובר ,  בכיר במשרד המשפטים האמריקאי ,  לעמוד בראש המשרד החדש .  ובר ישמש גם כסגן ראש חטיבת החקירות במשרד התובע הכללי .  המשרד החדש ישלב את המשרד לחקירת הונאות ,  שהוקם ב-1938 ,  עם עורכי דין מחטיבת החקירות המרכזית ,  ויועסקו בו כ-60 חוקרים ,  כמחציתם עורכי דין .  לדברי ואנס ,  המשרד יתמקד בסוגיות כמו הונאות ני"ע ומשכנתאות ,  הלבנת הון ומימון פעולות טרור . " משאבים חדשים ונרחבים יותר יוקדשו לחקירת גניבות זהות והונאות ברשת האינטרנט ",  הוא הוסיף .  הודעתו של ואנס מגיעה לאחר שרוברט חוזאמי ,  מנהל האכיפה של רשות ני"ע בארה"ב  ( sec )  ,  החליט לארגן מחדש את החטיבה ,  בעקבות ביקורת חריפה על פעילותה .  בכירים בתחום המשפט בניו יורק ,  כמו התובע הכללי אנדרו קואומו ,  הדגישו גם הם את הצורך בהגברת האמצעים לגילוי וחקירת הונאות פיננסיות .  אמצעי האכיפה של הרשויות בארה"ב הוגברו בשנה האחרונה ,  לאחר חשיפתה של הונאת הענק של ברנרד מיידוף ב-2008 .  יותר מ-150 הונאות פונזי נחשפו בשנה שעברה בארה"ב ,  במסגרתן הפסידו משקיעים יותר מ-16.5 מיליארד דולר .
 
התובע הכללי במנהטן מקים משרד לחקירת פשיעה כלכלית 
nan
