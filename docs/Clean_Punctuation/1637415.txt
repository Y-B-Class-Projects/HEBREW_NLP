מוחמד חטיב ,  מראשי המאבק בבילעין נעצר
כחלק מגל המעצרים שמבצע צה"ל בניעלין ובילעין נעצר בחשד להסתה חבר הוועדה העממית בבילעין ,  המכהן כרכז הוועדה המתאמת של המאבק העממי . " המעצר הוא רדיפה פוליטית "
 חבר הוועדה העממית בבילעין ,  מוחמד חטיב ,  המכהן גם כרכז הוועדה המתאמת של המאבק העממי ,  נעצר הלילה  ( חמישי )  בביתו בבילעין על ידי כוח צה"ל .  חטיב נעצר כחלק מגל המעצרים נגד הפעילים בבילעין וניעלין .  בנוסף עוכבו מספר פעילים בינלאומיים שניסו להיכנס לבית על מנת לשהות עם המשפחה בזמן החיפוש .
 פעיל השמאל יונתן פולק מסר לוואלה !  חדשות כי מעצרו של חטיב הוא רדיפה פוליטית שמטרתה להשתיק את המחאה העממית הפלסטינית נגד הגדר והפקעת האדמות .  לדבריו , " בחודשים האחרונים מבצע הצבא פעילות חסרת תקדים נגד פעילי המחאה בניעלין ובילעין :  17 פשיטות ,  מעל 30 עצורים בבילעין ומעל מאה בניעלין ".  חטיב עצור כרגע במחנה עופר .  
לדברי הוועד העממי נגד הגדר וההתנחלות בבילעין ,  בין העצורים בגל המעצרים האחרון נמצאים גם שלושה חברי הוועדה העממית בכפר נעלין ,  חבר הוועדה הלאומית הפלסטינית נגד הגדר וחמישה מחברי הוועדה העממית בכפר בילעין  כולם נעצרו בחשד לעבירת הסתה .  הפעילים הבולטים ג'מאל ג'ומעה  ( מזרח ירושלים )  ומוחמד עות'מאן  ( ג'יוס )  מארגון Stop the Wall ,  שעוסק בעיקר בקידום קמפיינים ציבוריים נגד הגדר ולמען חרם והטלת סנקציות על ישראל ,  שוחררו ממעצר לאחרונה לאחר שהוחזקו תקופות של חודש וארבעה חודשים ללא שהוגשו נגדם אישומים ובהסתמך על חומר סודי .
 מצה"ל נמסר בתגובה : " מוחמד ח'טיב נעצר בחודש אוגוסט 2009 ובסיום החקירה הוגש נגדו כתב אישום ,  המייחס לו עבירות של הסתה ,  הפרעה לחייל ,  ביצוע שירות עבור התאחדות בלתי מותרת וידויי אבנים .  בעקבות כתב האישום ,  הורה בית המשפט הצבאי ביהודה על שחרור הנאשם בתנאים מגבילים ,  לפיהם עליו להתייצב מידי יום שישי בין השעות 12:00-17:00 בתחנת משטרה .  לאחר שנתברר כי הנאשם לא עמד בתנאי השחרור ,  נעצר הנאשם פעם נוספת והוא צפוי להיות מובא היום לדיון בבית המשפט הצבאי ביהודה לעיון חוזר בשאלת מעצרו ". 

מוחמד חטיב ,  מראשי המאבק בבילעין נעצר
כחלק מגל המעצרים שמבצע צה"ל בניעלין ובילעין נעצר בחשד להסתה חבר הוועדה העממית בבילעין ,  המכהן כרכז הוועדה המתאמת של המאבק העממי . " המעצר הוא רדיפה פוליטית "
 
