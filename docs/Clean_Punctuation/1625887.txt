מתי נפסיק לשלם על שיחות טלפון ?  
ווב 3.0
 >  >  רכישת ג'הג'ה ,  הסטארט אפ הישראלי-אוסטרי המציע שירות שיחות מבוססות אינטרנט ,  על ידי ענקית התקשורת הבינלאומית טלפוניקה ,  היא סיבה מצויינת לשאול שאלה שכבר נשאלת מזה עשור :  מתי נפסיק לשלם כל כך הרבה על טלפון - קווי או סלולרי ?  אנו משלמים עשרות שקלים עבור חיבור לאינטרנט - קווי ,  אלחוטי וסלולרי - המעביר לנו כמות מידע עצומה .  מדוע אנחנו ממשיכים לשלם מאות שקלים על שיחות ,  שצורכות כמות מידע קטנה בהרבה ?  בטווח הקצר ,  התשובות לשאלה הזו טמונות ברמת התחרות ,  השיקולים העסקיים והכוח הרגולטורי בשוק הטלפוניה .  אבל אפשר להסתכל עליה משתי זוויות נוספות :  טכנולוגיה וחוויית משתמש .  שינוי בשני תחומים אלה יגרום ,  בטווח הארוך ,  לשינוי שיכופף גם את האינטרסים של חברות הענק .  בהקשר הזה כדאי להביט ב-google voice ,  שירות בן כמה חודשים של גוגל ,  שאמנם עושה כותרות ,  אבל עדיין ברמה פחותה מהיקף המהפכה הגלומה בו או בשירותים דומים לו .  גוגל voice ,  שכרגע מוצע רק בארה"ב ,  מאפשר לא רק לבצע שיחות דרך האינטרנט ,  אלא גם לאחד את כל המספרים שלך - בית ,  עבודה ,  נייד ,  לכדי מספר אחד ,  שאותו לא תצטרך להחליף לעולם .  הוא הופך אוטומטית כל הודעה מוקלטת לטקסט שניתן לקרוא .  בקיצור ,  הוא מנהל לך את כל תחום הטלפוניה .  כיוון שלגוגל ברור שהמחסום העיקרי הוא יכולת הקהל לאמץ שינוי כזה ,  היא הולכת לקראתם ככל שניתן :  היא מאפשרת להם לייבא את המספר הישן שלהם לשירות החדש ,  וגם השיקה אפליקציות כדי לאפשר שימוש בגוגל voice בעזרת הטלפון הנייד .  אפל ,  אגב ,  חסמה את האפליקציה לאייפון - תבינו לבד למה .  גוגל החזירה לה השבוע בהשקת השירות על בסיס דפדפן אינטרנט אליו ניתן לגלוש מכל טלפון .  שירותי ניהול טלפוניה אינם הדבר המהפכני בגוגל voice .  אנחנו יכולים לקבל אותם גם מחברות הטלפון הוותיקות .  המהפכה בחוויית המשתמש קיימת בשני אלמנטים אחרים :  ראשית ,  אם כל שיחות הטלפון יכולות להיות מנוהלות ,  למה שלא ננהל את כל המידע האישי ?  למה שלא נחבר זאת למייל שלנו ,  לצ'אט ,  ולרשת החברתית ?  זה הצעד המתבקש הבא .  שנית ,  העובדה שגוגל מציעה את השירות היא היא המהפכה :  זה אומר שטלפון הוא רק חלק משירותי תקשורת ,  ואלה יכולים להיות מוצעים על ידי חברות שאינן חברות טלפון - למשל גוגל .  למשל פייסבוק - שהעובדה שהיא הופכת למרכז התקשורת האישי שלנו שווה טור נפרד .  הקשר שלנו לג'ימייל שלנו או לפרופיל שלנו בפייסבוק לא חלש יותר מהקשר שלנו למספר הטלפון .  אם אכן יאוחדו כל שירותי התקשורת ,  תתבצע הפרדה למעשה בין התשתית - סלולר ,  פס רחב או קו אופטי ישר למוח - לבין השירות עצמו .  וכשם שאיננו משלמים לכל אתר שאנחנו גולשים אליו ,  ובטח לא על כל פעם שאנחנו גולשים בו ,  כך לא נשלם בכל פעם שנבצע שיחה אלא רק על תעבורת המידע בתשתית - כמו התשלום הקבוע לספק האינטרנט או לחבילת הגלישה בסלולר .  ניצני השינוי בחוויית המשתמש כבר פה .  עכשיו צריך לחכות לשינוי הטכנולוגי - חיבור מתמיד וקבוע לאינטרנט מכל נקודה .  מתי זה יקרה ?  גוגל השיקה לא מזמן מערכת הפעלה ,  תחרות לחלונות של מיקרוסופט ,  שיכולה לפעול רק כשיש חיבור לאינטרנט .  זה אומר שהיא מאמינה שהנקודה בה חיבור לאינטרנט יהיה זמין בכל מקום ,  מתקרבת .  ואם גוגל חושבת כך - יש יותר סיכוי שזה גם יקרה .
 
מתי נפסיק לשלם על שיחות טלפון ?  
ווב 3.0

