חמאס :  דברי רה"מ על שליט - לצרכים פנימיים
גורמים בחמאס מסרו לעיתון  " אל קודס אל ערבי "  כי דבריו של נתניהו ,  לפיהם ישראל לא תסכים לוויתורים נוספים במו"מ לשחרור גלעד שליט ,  מיועדים לאוזני הציבור הישראלי בלבד
בחמאס לא מתרגשים מהדברים שיוחסו לראש הממשלה בנימין נתניהו לפיהם ישראל לא תסכים לעשות ויתורים נוספים לחמאס במשא ומתן לגיבוש עסקת שליט .  מקורות בחמאס המוגדרים  " מהימנים מאד "  מסרו הבוקר  ( שבת )  לעיתון  " אל-קודס אל-ערבי "  היוצא לאור בלונדון ,  כי דבריו של נתניהו וההדלפות מלשכתו  " מיועדים לכלי התקשורת בישראל ופונים לציבור בישראל לצורך חשבונות פנימיים ". 
דבריו של חמאס באים על רקע דבריו של גורם מדיני בכיר שלשום לפיהם עמדתו של נתניהו בנושא עסקת שליט נחרצת ולא השתנתה מאז דיוני פורום השביעייה . " נתניהו לא נותן מרחב תמרון נוסף לדרגים המקצועיים ,  בראשות חגי הדס ,  שמנהלים את המשא ומתן להחזרת גלעד שליט ",  אמר הגורם .  
גורם בכיר בסביבת נתניהו הוסיף כי  " ראש הממשלה עומד על כך ,  שמחבלים מסוכנים מאוד ,  כאלה שרצחו במו ידיהם - לא ישוחררו למקומות שמהם יסכנו את חייהם של אזרחי ישראל ",  בכך רמז על הסירוב הישראלי לשחרר חלק מהאסירים ה"כבדים "  לגדה המערבית .  
נתניהו עצמו אמר בימים האחרונים בשיחות סגורות כי  " אנחנו עושים מאמצים גדולים להחזיר את גלעד שליט הביתה בריא ושלם ,  ונמשיך לעשות זאת לאורך זמן ,  אבל בכפוף לעמידה תקיפה ובלתי מתפשרת על האינטרסים הביטחוניים של ישראל ". 
במטה המאבק למען שחרור החייל החטוף גלעד שליט ,  הביעו אתמול תקווה כי ההודעה שפורסמה אמש מטעם ראש לא תשפיע על המשא ומתן .  ראש מטה המאבק ,  שמשון ליבמן אמר לוואלה !  חדשות כי  " אחרי שלוש וחצי שנים אנחנו עדיין מצפים שנתניהו ישיב את גלעד .  אנו לומדים את תגובת נתניהו ונתייחס אליה בהתאם ".  

חמאס :  דברי רה"מ על שליט - לצרכים פנימיים
גורמים בחמאס מסרו לעיתון  " אל קודס אל ערבי "  כי דבריו של נתניהו ,  לפיהם ישראל לא תסכים לוויתורים נוספים במו"מ לשחרור גלעד שליט ,  מיועדים לאוזני הציבור הישראלי בלבד

