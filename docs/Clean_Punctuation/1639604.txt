בראק גייסה 120 מיליון דולר להשקעות נדל"ן בהודו
 >  >  כשכתבו כלכלני חברת הדירוג מעלות את דו"ח דירוג החוב של בראק קפיטל הולדינגס הם התייחסו גם להשקעות החברה בהודו וציינו שמדובר בפעילות נדל"ן עם מאפייני סיכון גבוה לאור הקשיים בפיתוח פרויקטים בשוק ההודי .  בבראק דוחים את הדברים וטוענים כי במעלות לא מכירים את פעילות החברה ומלינים על כך שנציגי חברת הדירוג לא ביקרו בפרויקטים שלה ברוסיה ובהודו .  ככל הידוע ,  בראק קפיטל החלה לסרוק את השטחים בהודו ב-2005 ,  והעסקות הראשונות בוצעו ב-2007 .  באותה תקופה הקימה החברה יחד עם שותפים קרן להשקעות נדל"ן בהודו ובסין וגייסה לפני פרוץ המשבר כ-120 מיליון דולר ופתחה משרדים בניו דלהי ובמומבאי שבהם מועסקים עשרות עובדים .  במקביל ,  מעסיקה החברה בתל אביב עובדים שעוקבים אחר ההתרחשויות בפרויקטים בהודו .  במצגת למשקיעים מוסדיים שהציגה הקרן עולה שנכון לסוף יוני 2009 היא מעורבת עם חברת הנדל"ן סילברגליידס גרופ ,  שבסיסה בניו דלהי ,  בשלושה פרויקטים .  הפרויקט הראשון הוא במומבאי-פונה ,  כ-85 ק"מ ממומבאי .  עד סוף יוני 2009 נרכשו רק כ-1,700 דונמים במקום 4,000 שתוכננו במקור .  סילברגליידס גרופ השקיעה בתקופה זו הון עצמי בהיקף של 12.3 מיליון דולר .  הפרויקט השני ממוקם בלודהנה וייבנה על שטח של 1,000 דונם שנרכש תמורת כ-31 מיליון דולר .  לפני כשבוע נכנסה ענקית התשתיות ההודית fs & il בפרויקט כשהשקיעה כ-14.5 מיליון דולר .  הפרויקט השלישי הוא בעמק טרודאן דרומית-מערבית לניו דלהי .  נכון ליוני 2009 השקיעה הקרן 3.5 מיליון דולר באג"ח להמרה הנושאות ריבית של 15% במיזם .
 
בראק גייסה 120 מיליון דולר להשקעות נדל"ן בהודו
nan
