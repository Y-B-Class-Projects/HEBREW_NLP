גבעות סיימה את הקדיחה באזור ראש העין - נערכת לשלב הבדיקות
הקדיחה התבצעה בעומק 4.7 ק"מ ;  תוצאות הבדיקות יעידו על איכות שכבת הסלע
חברת קידוחי הנפט הודיעה כי היא סיימה את שלב הקדיחה בקידוח מגד 5 בעומק של 4,700 מטר וכעת נערכת לשלב ביצוע לוגים חשמליים.כזכור ,  לפני כשלושה שבועות דיווחה החברה כי במהלך קידוח מגד 5 שהיא מבצעת דרומית לראש העין ,  נמדדו בבוץ הקידוח מעל 60% גז עם כמויות משמעותיות של נפט .  הקידוח נמצא במבנה תת קרקעי הידוע כמכיל נפט כבר משנות ה-90' ,  אך בשכבות סלע שהיקשו בעבר על הפקתו .  בתגובה להודעה זינקה מניית החברה.סימני הגז והנפט נמצאו בשכבה בעומק 4,300 מטר - ואולם בכוונת השותפות להמשיך בקידוח עד שכבת המטרה - 4,800 מטר .  כעת מתכננת השותפות לבצע בדיקות חשמליות  ( לוגים )  על מנת לעמוד על תכונות שכבת הסלע ,  מידת נקבוביותה והמוליכות  ( חדירות )  .  במידה שאלה יעלו תוצאות חיוביות ,  יבצעו השותפות מבחני הפקה .  משך הזמן הכולל הדרוש להשלמת שלבים אלה מוערך בשלושה חודשים .
 
גבעות סיימה את הקדיחה באזור ראש העין - נערכת לשלב הבדיקות
הקדיחה התבצעה בעומק 4.7 ק"מ ;  תוצאות הבדיקות יעידו על איכות שכבת הסלע

