מזל"ט של צה"ל נעלם בפעילות בצפון הרצועה
המזל"ט המכונה  " רוכב שמיים "  הופעל על ידי כוח של חיל התותחנים ולפי ההערכות התרסק בשטח ישראל סמוך לרצועת עזה .  בצה"ל עורכים חיפושים אחרי שרידי המזל"ט
מזל"ט של צה"ל נעלם היום  ( חמישי )  בשעות הצהריים במהלך פעילות באזור צפון רצועת עזה .  המזל"ט המכונה  " רוכב שמיים "  הופעל בידי כוח של חיל התותחנים ולפי ההערכות התרסק באזור הגדר ונחת בשטח ישראל ולא בשטח הרצועה .  בצה"ל עורכים בשעות האחרונות חיפושים אחר שרידי המזל"ט . 
" רוכב שמיים "  נחשב למזל"ט קטן יחסית המתופעל על ידי יחידות השדה של צה"ל ונכנס לפעילות בשנים האחרונות .  משקלו כחמישה ק"ג בלבד ,  הוא מופעל על ידי חיילים בקרקע ומעביר תמונות מצב בזמן אמת למפקד הכוח .  
בתוך כך זיהה אחר הצהרים כוח צה"ל חשוד פלסטיני שהתקרב לגדר הרצועה וככל הנראה התכוון להניח מטען חבלה .  כוח שיריון של צה"ל פתח באש מרגמות לעבר החשוד וירה גם פגז טנק לעברו .  הכוח לא זיהה פגיעה בחשוד וככל הנראה הפלסטיני הצליח לחזור לתוך שטח רצועת עזה ללא פגע .
 
מזל"ט של צה"ל נעלם בפעילות בצפון הרצועה
המזל"ט המכונה  " רוכב שמיים "  הופעל על ידי כוח של חיל התותחנים ולפי ההערכות התרסק בשטח ישראל סמוך לרצועת עזה .  בצה"ל עורכים חיפושים אחרי שרידי המזל"ט

