אדם בתוך עצמו נשאר
לפני ארבע שנים הוא קוטלג כלארי בירד הבא .  היום הוא בדרך להיפלט מה-NBA .  אבל בסיפור של אדם מוריסון יש הרבה יותר
מי שצפה העונה במשחקי לוס אנג'לס לייקרס  ( והוא לא מאלה שפורשים כשלוח התוצאות מראה משהו כמו 73:96 לאלופה ברבע האחרון )  ,  ודאי נתקל בשחקן חביב ומשופם ,  שמקבל לאחרונה פירורי דקות בסיומי משחקים גמורים .  מי מכם שנשאר עירני גם כשקובי וגאסול כבר מנקרים על הספסל ,  ודאי שם לב שבעומק הספסל הארוך והמנוסה של הלייקרס ,  אותו משופם נראה קצת לא שייך ,  קצת לא זורם בשיטת המשחק של פיל ג'קסון .  גבירותי ,  רבותי ,  קבלו את אדם מוריסון  עד לא מזמן אייקון בהתהוות ,  והיום מי שמהווה על בשרו לא מעט מסוד ההצלחה ,  או הכישלון ,  של שחקן צעיר בליגת הכדורסל הטובה בעולם .
 תחילה ,  קצת רקע כללי .  אדם מוריסון הגיע ל-NBA אחרי שלוש שנים פנטסטיות במכללת גונזאגה ,  במדיה שלט ללא עוררין בליגת הווסט-קוסט ,  כאשר בעונתו האחרונה הוביל את ה-NCAA בקליעות .  מוריסון לא היה עוד שחקן מוכשר אלא אגדת מכללות אמיתית ,  ומי שראה אותו באותם ימים יתקשה לשכוח את הסקורר האבסולוטי ויוצא הדופן .  זוכרים את דובי גל קולע את העט למגירה ,  או מעיף את הכדור לסל מעבר לגדר אחורה ?  זו  ( פלוס יכולת משחק מול מצלמה עדיפה )  בערך היתה ההרגשה כשצופים במוריסון ,  בייחוד כשהמשחק היה על הכף .  קליעות ביד ימין ,  ביד שמאל ,  בנפילה ,  ללא שיווי-משקל ,  עם יד בפרצוף ,  מעל ,  מתחת או מסביב - לעתים היה נדמה ששום זריקה לא קשה מדי עבור הפורוורד המדהים .  
עם ארסנל התקפי מופלא ,  יכולת קלאץ' מוכחת ,  מבנה גוף גמלוני ,  חזות של קאנטרי-בוי ורקע של ילדו ? ת בעיירה כל-אמריקנית קטנה ,  קווי דמיון הלמו ורצו לאגדה אמריקנית אחרת  לארי בירד .  עם השפם ,  קומפלט .  עד כמה שזה נשמע אבסורדי היום להזכיר את שניהם באותו משפט  ( או אפילו באותה פיסקה )  ,  היו ימים בהם נשא מוריסון את דגל התקווה הלבנה הגדולה בכדורסל האמריקני ;  אחרי שנבחר לחמישיית האול-אמריקן ,  נלקח מוריסון שלישי בדראפט של 2006 על ידי שארלוט ,  במה שהיתה גם הבחירה הראשונה של מייקל ג'ורדן בתפקיד - ימים ספורים לאחר רכישת מניותיו בארגון וכניסתו לתפקיד מנהל פעולות הכדורסל של הבובקאטס .  הבחירה הזו היתה בסך הכל צעד נוסף בקריירת הניהול הכושלת של ג'ורדן ,  אבל היי ,  לא התכנסו כאן כדי לדון ביכולותיו של אחד הגדולים ששיחקו את המשחק ,  כי אם באדם מוריסון .  זה שהבסט-קייס-סצנריו שלו היה אמור להביא אותו להיכל התהילה גם כן .
 הריצו שלוש שנים קדימה ,  והופ - מוריסון מחזיק בתואר הלא-רשמי של השחקן הגרוע ב-NBA .  לפי מערכת הניתוח הסטטיסטי של קווין פלטון ,  המכונ ? ה SCHOENE ומבוססת על מיפוי מפורט של נתונים סטטיסטיים ,  עונת הרוקי של מוריסון היתה העונה הגרועה ביותר של שחקן כדורסל כלשהו בשלושים השנים האחרונות בליגה .  ג'ון הולינגר ,  אשף הסטטיסטיקה המוערך של ESPN ,  שפיתח מדד מקביל משלו  ה-PER ,  הפועל לפי מתודות דומות - הגיע גם הוא לנתונים זהים ,  וכמוהו אנשי מקצוע רבים המסקרים את הליגה .  הבחירה הכמעט-קומית לחמישיית הרוקיז השניה ב-2007 מדגישה על כמה נסמכת קהילת הכדורסל ,  ואפילו המאמנים ,  על סטטיסטיקה ,  ובבסיסה כמות הדקות המוגזמת לה זכה מוריסון בתחילת דרכו .  
הפוורוורד קיבל יותר מ-36 דקות למשחק בחודש הראשון של העונה ההיא ,  וירד לכמעט מחצית בשלביה האחרונים ,  לאחר שגם למאמן ברני ביקרסטאף נפל האסימון .  הקונצנזוס ,  כבר אז ,  היה של כישלון מוחץ .  לאחר שהחמיץ את עונתו השניה בליגה בשל פציעה ,  הצליח מוריסון להוכיח שהקרקעית היא לא המקום הנמוך ביותר ,  ובאורח פלא ,  משחקו הצליח ללכת אחורה מאז ,  לתהומות חדשים ועמוקים יותר .  במהלך העונה שעברה ,  מסיבות תקציביות בעיקר ,  מוריסון עבור לאלופה מאל איי ,  אך לא שותף ולו לדקה בריצה הפלייאוף של הלייקרס ,  והעונה ,  ב-16 המשחקים בהם קם מהספסל מתוך 29 הראשונים של הלייקרס ,  הוא קלע ,  במצטבר ,  33 נקודות .  מוריסון דייק ,  אם אפשר לקרוא לזה כך ,  ב-34% מזריקותיו ,  למרות שרוב דקות המשחק שלו היו גארבג'-טיים חסר חשיבות וחסר הגנה ,  ולראיה הפער הממוצע של כמעט 17 נקודות באותם משחקים בהם זכה לראות אור יום .  אגב ,  באותן דקות בהן היה מוריסון על הפרקט ,  עמדה הלייקרס - האלופה ומוליכת הליגה ,  כן ?  - על מאזן נקודות שלילי לעומת יריבתה .  כשכן זוכה לחוש את הפרקט ,  מוריסון נראה אבוד וחסר-אונים .  מי ? ד שלא עובדת וחוסר בטחון משווע ,  דרך חוסר יכולת לכדרר או למסור ועד הגנה פאתטית ,  קשה עד לא ניתן למצוא מילה אחת טובה לומר על הכדורסל שלו .  
במילים אחרות ,  לא נעים לומר ,  הקריירה של מוריסון היא אסון - וורסט-קייס-סצנריו שגורם גם לדארקו מיליצ'יץ' וקוואמי בראון להרגיש טוב עם עצמם .  אם לא יקרה דבר בלתי צפוי  ( או ,  לחילופין ,  חזרה של אייזאה תומאס לתפקיד ניהולי בליגה )  ,  הרי שחוזהו של מוריסון ,  שמסתיים בסוף העונה ,  יהיה האחרון שלו בליגה .  אבל די .  לא חוכמה להתעלל בגוויה .  לא התכנסנו כאן כדי לקטול את מוריסון החביב ,  שלא אשם באופן חסר המזל בו התפתחה הקריירה שלו ,  או את קבלת ההחלטות של ג'ורדן ,  שהעדיף אותו על ברנדון רוי ,  רודי גיי ורייג'ון רונדו .  אל תטעו  בדראפט 2006 ,  רוב רובם של מקבלי ההחלטות בליגה היו מחליטים בדיוק כפי שעשה ג'ורדן ,  באותה מידה ש-99% מהם היו מהמרים שנה לאחר מכן ,  בלי לחשוב פעמיים ,  על הפוטנציאל הפיזי של גרג אודן על פני קווין דוראנט .  כולנו חכמים בדיעבד .
 אבל מוריסון הוא יותר מסתם עוד שחקן שלא בנוי ל-NBA .  שחקנים גרועים היו ,  ומן הסתם גם יהיו בליגה .  בחירות דראפט הן כמובן לא מדע מדויק ,  וגם בעתיד תהיינה קבוצות שיפשלו ,  ותתפלאו - בחלק מהן אפילו לא יהיה מעורב מייקל ג'ורדן .  המקרה פה ,  אם כך ,  קצת שונה .  חשוב לזכור שלא מדובר בחוסר מזל סטייל גרג אודן או ג'יי וויליאמס  ( הבחירה מס' 2 בדראפט 2002 שגמר את הקריירה בשל תאונת אופנוע )  ,  או אפילו בנעלם כמו מיליצ'יץ' או בראון ,  שהגיעו ל-NBA ללא כל עבר במכללות .  לא .  מוריסון היה אחד משחקני המכללות המעוטרים והמדוברים במחזור הדראפט שלו ,  וזאת כחודשיים לאחר שהוביל את גונזאגה לשלב הסוויט-16 של הטורניר הארצי .  בימינו קבוצות מחזיקות מחלקות סקאוטינג שלמות ,  ועושות שימוש בעזרים סטטיסטיים מתקדמים .  אז כיצד קרה שהתקווה הלבנה הגדולה ,  הלארי בירד הבא ,  הפך למשהו שקרוב יותר דווקא ל .. .דובי גל ?  מיד נבין .  שכן הניגוד הזה ,  בין הציפיות העצומות ,  לכישלון כל כך מהדהד  ( ובהיעדר נסיבות מקלות כלשהן )  ,  מעלה כמה שאלות לגבי התאמה של שחקנים לליגה הזו ,  קווי המתאר של הצלחה וחשיבותן של נסיבות  הקבוצה הנכונה ,  המסגרת המתאימה - להתפתחותו של שחקן צעיר ,  ולהריסתו של שחקן אחר .
 תחילה ,  הקבוצה .  כדאי לזכור שמוריסון נחת למועדון בן שנתיים בסך הכל ,  על תקן אחד מאבני-היסוד שלו .  ככזה ,  נאלץ הבחור המופנם מספוקיין ,  וושינגטון ,  להתמודד ,  מיד עם הגעתו ,  עם נטל ציפיות כבד ולחץ שלא היה מורגל בו ,  הן מצד הקהילה בצפון-קרוליינה והן מצד הקהל במשחקי הקבוצה .  לראיה - אחוזי הקליעה שלו היו גבוהים בהרבה במשחקי החוץ מאשר בבית  41% לעומת 33% - נתון יוצא-דופן עבור רוקי .  הלחץ יכול לשתק .  אפילו שבלוס-אנג'לס זכה לפתוח דף חדש ,  הפעם כמעט ללא ציפיות כלל ,  הסיטואציה לא נהייתה פשוטה יותר .  קבוצה עמוסת כוכבים ,  מנוסה ומאומנת ,  עם נוכחותו האינטנסיבית של קובי בריאנט על הראש ושאיפות אליפות ,  היא לא המצב האידיאלי לשחקן שצריך זמן ושקט כדי להתאושש מפציעה ולהתפתח .  בניגוד לג'יי.ג'יי רדיק ,  חברו לקבוצת האול-אמריקן של 2006 ושחקן עם יכולות מקצועיות דומות ,  למוריסון לא היה את המזל לנחות בקבוצה שכה מתאימה לכישוריו .  עמרי כספי שלנו ,  שחקן במימדים דומים ועם סט כישורים נחו ? ת בהרבה משל מוריסון לכל הדעות ,  נקלע גם הוא לסיטואציה ידידותית ונוחה בהרבה ,  הן מקצועית והן חברתית ,  ומספק סחורה עדיפה לאין-ערוך .  כמו בכל דבר ,  כמובן שהרבה מזה קשור גם בנושא האופי .  
שנית ,  טיימינג .  שחקנים נפצעים ,  גם זה לא חדש .  מוריסון קרע רצועה בברכו השמאלית בקיץ 2007 ,  ולא שיחק כלל בעונת 2007/8 .  ניתן להניח שפציעה בברך תשפיע על שחקן כמו מוריסון באופן פחו ? ת מאשר על רוב האחרים ,  שכן משחקו מלכתחילה הסתמך על קליעה ואינטליגנציה ולא על יכולות פיזיות ,  אבל העיתוי שבו קרתה ,  לאחר עונת הזוועות בשארלוט ,  לא אפשר לפורוורד להפיק את הלקחים ולנסות לבנות מומנטום חיובי לקריירה שלו .  בראיון שנתן לאחרונה טען שהכאב הגדול מכולם - יותר מההיבט הרפואי אפילו - היה חוסר היכולת להוכיח לאנשים שהם טעו .  או לפחות לנסות .  
שלישית ,  אופי המשחק .  מוריסון היה אתלט נוראי גם קודם ,  והקושי שלו בהגנה ,  למשל ,  היה צפוי .  רבים צפו קושי ביצירת מצבים והובלת כדור ,  לפחות בתחילת הקריירה ,  אבל זה לא פגם מההערכה הגורפת לפוטנציאל של מוריסון ערב הדראפט - הרי לכל שחקן יש חסרונות ,  וכל רוקי צריך לשפר משהו .  ועם זאת ,  דווקא הקליעה - האלמנט היחיד שלגביו לא היו כל ספקות  היוותה את האכזבה הגדולה מכולן .  בין אם מדובר בלחץ או בחוסר התאמה לשיטה ,  מוריסון פשוט לא מצליח להגיע למצבי זריקה ,  והכישרון לקלוע זריקות קשות מתמוסס כאשר השומר שלך דווקא מעודד אותך לזרוק .  הילד מגונזאגה ,  אם כך ,  כבר לא יהיה לעולם הסקורר שחשבו שיהיה ,  והסיכוי היחיד שלו להמשיך סוג כלשהו של קריירה ב-NBA מותנה ביכולת שלו להצטמצם לתפקיד של רול-פלייר ,  ואני מדבר על מפציץ שלשות חסר-הכרה של 45% ומעלה ,  והאמת  גם זה לא בטוח יספיק .
 עצוב ,  אבל בגיל 25 אדם מוריסון נמצא בפיגור עצום בדרך להיות אפילו שחקן סביר בליגה הזאת ,  ולהתחיל מחדש נראה כשלב הבלתי-נמנע לעת עתה .  בין אם יצליח לגרד חוזה מינימום באחת הקבוצות או שנראה אותו בעונה הבאה במחוזות קרובים יותר ,  אדם מוריסון מהווה קצת יותר מבאסט כזה או אחר ,  דמות נלעגת או סרט בלי האפי-אנד :  בעל כורחו הוא הפך לל ? קח ,  לתמונת המראה ההפוכה והפחות מתוקשרת של החלום האמריקאי הספורטיבי ,  ושל אותה תהילה שכולנו סוגדים לה .  בדיוק כפי שהוא אמור היה להיות לפני ארבע שנים ,  רק הפוך .
 
אדם בתוך עצמו נשאר
לפני ארבע שנים הוא קוטלג כלארי בירד הבא .  היום הוא בדרך להיפלט מה-NBA .  אבל בסיפור של אדם מוריסון יש הרבה יותר

