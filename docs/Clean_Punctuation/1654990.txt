מכבי תל אביב - מכבי נתניה :  המאבק על המיקום
המארחת רוצה ניצחון אחרי ארבעה משחקים ולהתבסס במקום השלישי ,  נתניה רוצה להתקרב לפלייאוף העליון  ( ש' ,  14:50 ,  ספ'1 ) 
אחרי ארבעה משחקים ללא ניצחון ,  בהם שלושה הפסדים ,  תתייצב מחר  ( שבת ,  14:50 ,  שידור ישיר בספורט 1 )  מכבי תל אביב למשחקה הביתי נגד מכבי נתניה ,  בפתחו של שבוע חשוב למועדון ,  שיכלול גם את משחק הגביע נגד בית"ר ירושלים בטדי .  הפעם הקודמת שהצהובים פגשו את נתניה הייתה במסגרת משחקי הגביע ,  כשהמשחק התנהל בצורה חד צדדית והסתיים עם 0:3 חלק למכבי .
 אבי נמני ,  שחזר לפנות בוקר מהנסיעה לבלגיה יחד עם המנכ"ל עוזי שעיה ,  נכח הבוקר באימון הקבוצה .  השניים ,  בליווי נציג הבעלים ג'אק אנגלידיס ,  קיימו מספר פגישות בכל הנוגע להחתמת שחקני רכש ישראלים וזרים לעונה הבאה ובין השאר נבדקה האופציה לצרף לקבוצה את שני שחקניה הישראלים של לוקרן ,  עומר גולן ויואב זיו .  באימון עצמו תורגל ההרכב הפותח למשחק ,  כאשר מאור בוזגלו ואיליה יברויאן יתפסו את מקומם של אנדרי קומאץ ועמנואל מאיוקה המורחק .
" אנחנו צריכים להפסיק לדבר ולבוא מוכנים ומרוכזים למשחק מחר ",  אמר שחקן במכבי תל אביב . " הגיע הזמן שנחזור לנצח .  עם כל הכבוד למכבי נתניה ,  המשחק תלוי רק בנו ".  אתמול הגיעו ביום חתונתם בני הזוג אמבר ודורון סוחניצקי ,  אוהדי מכבי תל אביב ,  והצטלמו עם שחקני הקבוצה ,  לא מעט בכדי להפיג את מתח השבועות האחרונים .
 הרכב משוער :  לירן שטראובר ,  יובל שפונגין ,  רונאלד ראלדס ,  ניסו קפילוטו ,  רוני גפני ,  ליאור ז'אן ,  שרן ייני ,  תמיר כחלון ,  יוסי שבחון ,  מאור בוזגלו ,  איליה יברויאן .
 שבוע לאחר שהביסו את אחי נצרת 0:5 ,  יתייצבו שחקני מכבי נתניה מול משוכה גבוהה הרבה יותר כשיפגשו את מכבי תל אביב וינסו לגמול להם על שהדיחו אותם מהגביע לפני מספר שבועות .  כוכב הניצחון בשבוע שעבר ,  הקשר הצעיר גל גניש שכבש ובישל ,  צפוי להיעדר עקב מחלה וטל מעבי צפוי להחליפו בהרכב לאחר שנעדר בשלושת החודשים האחרונים בעקבות פציעה .  פרט לכך ,  לא צפוי עטר לערוך שינויים בהרכב מהשבוע שעבר .  מאמן נתניה ייאלץ להמשיך להסתדר ללא רביד גזל ,  שיעבור ביום שני ניתוח לאיחוי הקרע במיניסקוס וככל הנראה סיים את העונה .  
המאמן ימשיך באותו מערך כשאריסטיד זוגבו בין הקורות ,  ביוואן פרנסמן ואוראל דגני במרכז ההגנה ,  קלמי סבן ויגאל אנטבי באגפים ואלמוג כהן במרכז הקישור לצד מעבי .  שלו מנשה ודלה ימפולסקי יהיו אמונים על החלק ההתקפי כשלפניהם דיוויד גומז ופיראס מוגרבי .
 עטר ביקש משחקניו לעלות נחושים ולהראות מיד למכבי תל אביב שלא מדובר באותה הקבוצה שהפסידה לה בגביע . " אנחנו יכולים וצריכים להגיע לפלייאוף העליון ,  אבל זה יגיע רק אם נחבר ניצחון לניצחון ",  הסביר להם עטר .
 הרכב משוער :  אריסטיד זוגבו ,  קלמי סבן ,  אוראל דגני ,  ביוואן פרנסמן ,  יגאל אנטבי ,  אלמוג כהן ,  טל מעבי ,  דלה ימפולסקי ,  שלו מנשה ,  פיראס מוגרבי ,  דיוויד גומז .
 
מכבי תל אביב - מכבי נתניה :  המאבק על המיקום
המארחת רוצה ניצחון אחרי ארבעה משחקים ולהתבסס במקום השלישי ,  נתניה רוצה להתקרב לפלייאוף העליון  ( ש' ,  14:50 ,  ספ'1 ) 

