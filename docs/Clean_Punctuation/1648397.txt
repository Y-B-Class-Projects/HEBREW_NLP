שחקני נבחרת אנגליה נגד טרי
המלחמה התדמיתית של ג'ון טרי נמשכת ,  הפעם הוא מאשים את בלאמי בצביעות .  גרנט על פומפי : " הוכחנו שהכדורגל חזק מהכל "
 אנגליה עדיין נסערת מאירועי השבת האחרונה ,  ועם כל הכבוד לכדורגל ,  עיקר ההתרגשות היא סביב פרשת לחיצת היד שלא הייתה בין ווין ברידג' לג'ון טרי ,  ולדבריו של קרייג בלאמי לפיהם אף אחד לא מופתע מהמעורבות שלו בפרשת הבגידה : " כל מי שבכדורגל ומכיר את טרי יודע איזה מין טיפוס הוא מחוץ למגרש ".  
טרי ,  שנאלץ לפרוש מתפקידו כקפטן נבחרת אנגליה בעקבות הפרשה ,  הגיב לדברים וטען כי בלאמי הוא צבוע . " מי שגר בבית זכוכית ,  שלא יזרוק אבנים ",  אמר טרי .  בינתיים  " מירור "  טוען כי טרי ניצב בפני קרב תדמיתי לא פשוט בקרב שחקני נבחרת אנגליה ,  שסולדים מהמהלך שלו ותומכים בברידג' ,  שמצדו פרש מהסגל .  
מתברר כי בסגל האנגלי קיים  " מחנה ברידג' ",  ומיד אחרי לחיצת היד שלא הייתה ,  חברי הקבוצה החליפו ביניהם מסרים קבוצתיים ברשתות החברתיות : " בפרצוף שלך טרי ,  ברידג' מצהיר מלחמה .  אתה אגדה ווין ".  
" שחקנים מהנבחרת באו לברידג' ובירכו אותו על המהלך ",  סיפר מקורב לברידג' , " יש מאבק קשה בין מחנות בנבחרת ,  ושחקנים לא מבינים למה אדם נחמד כמו ברידג' לא ייסע לדרום אפריקה ,  וטרי כן ". 
אחרי עונש הפחתת הנקודות שספגה פורטסמות ,  הגיע ניצחון הליגה על ברנלי והמתיק לפומפי את סוף השבוע השחור מבחינתה .  סיכויי ההישרדות של הקבוצה מעיר הנמל הדרומית קלושים ,  אך בפורטסמות ממשיכים בשגרה ומקווים להציג יכולת טובה במשחקי הגביע האנגלי ,  מפעל בו העפילה הקבוצה לרבע הגמר .
 המאמן אברהם גרנט ממשיך להחדיר אמונה ותקווה בלב השחקנים והאוהדים ,  והיום  ( שני )  קרא לשחקניו להיות ממוקדים בראיון לעיתון  " דה ניוז "  היוצא בפורטסמות . " בכל המשחקים שלנו הצגנו יכולת טובה ,  וכך גם נגד ברנלי ",  אמר המאמן הישראלי , " זה לא קל ,  לא קל לבוא לעבודה .  קשה ,  אבל נמשיך להילחם .  עכשיו נצטרך להיות שגרירי הכדורגל ". 
גרנט אמר לתקשורת האנגלית כי לא ידע כמה קשה מצבו הפיננסי של המועדון ,  שביום שישי נכנס להליך פירוק בהוראת בית המשפט האנגלי . " אפילו לא חלמתי על מצב כזה ",  אמר גרנט , " הייתה סיטואציה על המגרש ,  שחשבתי שאפשר לצאת ממנה ,  כל מה שהבטיחו לי לא קרה ,  זה היה מתסכל ".  
" הוכחנו מול ברנלי שהכדורגל חזק מהכול .  אני מאוד גאה על מה שקורה במגרש ,  ומאוד עצוב ממה שקורה מחוץ למגרש .  אני לא אוהב את המילה 'קורבן' ,  אבל זה מאכזב .  האוהדים נענשו על מעשיהם של אחרים ",  סיכם גרנט .
 
שחקני נבחרת אנגליה נגד טרי
המלחמה התדמיתית של ג'ון טרי נמשכת ,  הפעם הוא מאשים את בלאמי בצביעות .  גרנט על פומפי : " הוכחנו שהכדורגל חזק מהכל "
 
