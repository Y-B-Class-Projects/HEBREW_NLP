לא לצאת אהבלים :  על מצבה של מפלגת העבודה
לא היה צורך בדבריהם של שר התעשייה ,  המסחר והתעסוקה בנימין בן ? אליעזר ,  ויו"ר ההסתדרות עופר עיני ,  על מנת לדעת שמפלגת העבודה נמצאת עתה ערב קריסה ,  וכי שר הביטחון ויו"ר המפלגה אהוד ברק לא יוכל להנהיג אותה יותר .
 קריסת מפלגת העבודה אינה דבר של מה בכך .  מפלגת העבודה אינה עוד מפלגה .  אם המפלגה תקרוס הדבר לא יהיה דומה להיעלמותן של מפלגות כמו מפ"ם או המפלגה הליברלית מהנוף הציבורי במדינת ישראל .  מפלגת העבודה היא מפלגה שורשית ובעלת היסטוריה מפוארת בתולדות המדינה .  המפלגה עשתה גם טעויות רבות במשך השנים .  תומכי המפלגה והמצביעים שלה הלכו ודעכו בשנים האחרונות עד כדי כך שנדמה כי המפלגה נמוגה כמעט כליל מהנוף הפוליטי .
 יש לכך סיבות רבות .  פלח האוכלוסייה שנהג להצביע למפלגת העבודה בימי ראשית המדינה הלך והצטמק מבחינה דמוגרפית ופוליטית .  מצד שני חשוב להדגיש כי יש בציבור רבים שהצביעו לקדימה ולמפלגות אחרות ,  אבל הם רואים בהצבעתם חניה זמנית במגרשי חניה מזדמנים .  לא מדובר בשינוי פוליטי עמוק שהם עברו ,  ולכן עתידה של המפלגה הוא לא בהכרח מאחוריה .
 לו מפלגת העבודה היתה גאה ומאוששת ,  מפלגה עם מנהיגות ודרך ,  היא היתה יכולה להיות במציאות של היום מפלגה עם קרוב ל ? 20 מנדטים .
 זה אולי נשמע מוזר ,  אבל יש לזכור כי רק לפני ארבע שנים עמד עמיר פרץ בראש מפלגת העבודה וזכה ב ? 19 מנדטים .
 אז רבים ראו בכך כישלון יחסי ,  אבל מתברר שזו דווקא היתה שעתה היפה האחרונה של מפלגת העבודה ,  במיוחד כשלוקחים בחשבון כי 19 המנדטים הללו הושגו בשעה שהמנהיג האולטימטיבי של המפלגה ,  שמעון פרס ,  חצה את הקווים לטובת מפלגת קדימה ואילו מפלגת הגמלאים ,  שהתמודדה על אותו פלח מצביעים באופן כללי ,  זכתה בשבעה מנדטים .
 הבחירות האלה ,  ב ? 2006 ,  הוכיחו שפתיחותה של המפלגה לציבורים אחרים ,  חדשים ,  מביאה תשואה אלקטורלית גם בשעה שקמו עליה מתחרים קשים .
 אבל מאז 2006 חלה קריסה ניכרת בכוחה של המפלגה .  מנהיגותו של אהוד ברק ,  שהחליף את עמיר פרץ כיו"ר המפלגה ,  תרמה לדעיכה זו תרומה משמעותית .
 אלה החפצים להחליף כיום את ברק צריכים לסמן דרך לשינוי ולהמראה .  דרך חדשה זו מחייבת את מפלגת העבודה לפרוש מהממשלה הנוכחית ,  שאין בכוחה ,  אין ביכולתה ואין ברצונה להביא לשידוד מערכות אמיתי מול הפלסטינים ולקדם את היוזמה הסעודית .  גם אם המפלגה תצא מהממשלה ,  ספק בעיניי אם צעד כה מתבקש פוליטית ומדינית יחלץ את מפלגת העבודה ממשבר האמון בינה לבין תומכיה ,  אבל זה הסיכוי היחיד לתחילת שיקום האמון .
 מסגרת אינה מקודשת .  תכנים וערכים מקודשים יותר .  ייתכן שמפלגת העבודה ,  על מוסדותיה התיאורטיים ועל חוקתה האנכרוניסטית ,  מיצו את עצמם ולא יוכלו לרכוש עוד את אמון הצבור .  ייתכן שיש מקום למפלגת מרכז ? שמאל בעלת אוריינטציה סוציאל ? דמוקרטית ,  שתילחם על חלוקה אחרת של ההכנסה הלאומית ועל צביונה של המדינה מול המתקפה החרדית ? דתית הנמשכת ואין מי שעוצר אותה .  אבל תומכי מפלגת העבודה ,  שהם לא חבריה כעת ,  הם הגרעין האמיתי לשינוי המיוחל .
 מעולם לא חשתי שהקו שאותו אנו מייצגים הוא נכון יותר לעתידה של מדינת ישראל .  הרי לימין הגואה בישראל אין באמת פתרון לסכסוך ,  וגם אין לו אמונה בצדקת ההסדר כפתרון אולטימטיבי למצבה של מדינת ישראל .
 כדי לחדש את ימי המפלגה יש לזכור כי שיווק פוליטי אינו מילה גסה .  ניתן לשווק את מאמצי השלום כאלטרנטיבה יחידה לקיומה של ישראל כמדינה יהודית ודמוקרטית ,  ולשכנע בכך את הציבור .
 המאבק על מנהיגותה של מפלגת העבודה ,  או כל מסגרת אחרת שתפעל ברוחה ,  מחייב הנהגה אמיתית והגונה ,  הנהגה עם מחויבות לדרך שאיבדה מקסמה במרוצת השנים האחרונות .
 
לא לצאת אהבלים :  על מצבה של מפלגת העבודה
nan
