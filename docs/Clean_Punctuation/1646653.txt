2 חדרים בר"ג נמכרו ב-825 אלף שקל
ניתוח עסקה
העסקה :  דירת 2 חדרים ברחוב תלפיות בשכונת הגפן ברמת גן נמכרה ב-825 אלף שקל .  הנכס :  דירת 2 חדרים ,  בת 58 מ"ר + מרפסת ,  פונה לחזית ,  בקומה רביעית בבניין ותיק של 5 קומות עם מעלית .  הדירה זקוקה לשיפוץ יסודי המוערך ב-100 אלף שקל .  ניתוח העסקה :  שכונת הגפן נחשבת לשכונה מבוקשת .  הרחובות בה שקטים וממוקמים באזור מרכזי ,  הסמוך לצירים ראשיים כגון ז'בוטינסקי ,  ביאליק ואבא הלל .  הדירה שהתה כמה חודשים בשוק .  בעליה הם מספר יורשים ,  שהחליטו למכור אותה ,  ודרשו עבורה כמעט מיליון שקל .  כל הרוכשים הפוטנציאליים שביקרו בדירה הציעו הצעות נמוכות בהרבה מהסכום שדרשו הבעלים .  לאחרונה הבינו המוכרים כי המחיר שדרשו גבוה מדי ,  והדירה נמכרה בסוף ב-825 אלף שקל לרוכש שחיפש דירה להשקעה .  לדברי מומחי נדל"ן ,  אין כמעט דירות בנות 2 חדרים עם מעלית באזור ,  שאינן דירות חדשות ,  ועל כן הדירה אטרקטיבית במיוחד לדיירים מבוגרים או נכים ,  שכן המחיר ששולם עבורה נמוך בהרבה מדירת שני חדרים על מעלית בבניין חדש .  כמו כן ,  מציינים מומחי הנדל"ן כי מחיר הדירה קרוב למחיר דירה ללא מעלית .  לפי הערכות ,  השכרת הדירה לאחר השיפוץ תהיה מהירה במיוחד גם בשל ההיצע הנמוך של דירות מסוגה עם מעלית באזור .  שורה תחתונה :  דירה במחיר אטרקטיבי לדירה עם מעלית בשכונת הגפן .  - עזרו בניתוח העסקה :  דינור גומל מנהל d & l נכסים סניף רמת גן ,  המתווך שרון קוממי מסוכנות אנגלו סכסון רמת גן ,  שמאי המקרקעין נתי נוימן

2 חדרים בר"ג נמכרו ב-825 אלף שקל
ניתוח עסקה

