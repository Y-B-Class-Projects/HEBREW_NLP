ראש ממשלת יוון : " תגובת האיחוד האירופי למשבר איטית מדי ";  צפוי להיפגש עם פוטין
יורגוס פפנדראו יבקר בשבוע הבא ברוסיה ;  הערכות - יבדוק אפשרות לחבילת סיוע כלכלית רוסית ליוון
ראש ממשלת יוון ,  יורגוס פפנדראו ,  ביקר היום את ראשי האיחוד האירופי על הזמן הרב שחלף עד שהוציאו הודעת תמיכה מאוחדת בארצו הנתונה במשבר הפיננסי ,  ואמר כי העיכובים בפרסום ההודעה וההודעות הסותרות קודמות שהוציאו באחרונה מנהיגו האיחוד ,  רק החריפו את בעיותיה של יוון .  בה בעת ,  צפוי פפנדראו לבקר ברוסיה בשבוע הבא ולהיפגש עם ראש ממשלת רוסיה ,  ולדימיר פוטין ,  כדי לדון בין השאר בנושאים כלכליים ,  מסרה היום דוברת ממשלת רוסיה ,  דיווחה סוכנות הידיעות afp .  אתר  " ביזנס אינסיידר "  ציין כי ניתן להעריך כי המשבר הפיננסי של יוון יעמוד על סדר היום של הפגישה בין השניים ,  והעלה את האפשרות כי ראש ממשלת יוון ינסה לשכנע את עמיתו הרוסי לגבש חבילת סיוע רוסית ליוון .  במקרה שחבילה כזו אמנם תגובש ,  יהווה הדבר מהלומה עצומה לאיחוד האירופי ואולי אף לארגון נאט"ו ,  ציין  " ביזנס אינסיידר ".   " יוון איננה כוח-על פוליטי או כלכלי שמסוגל לעמוד במאבק הזה לבדו ",  אמר פפנדראו בישיבת ממשלת יוון שנערכה לאחר שובו בפסגת מנהיגי האיחוד האירופי אתמול בבריסל ,  דיווחה סוכנות הידיעות רויטרס . " בחושים האחרונים של משבר זה ,  האיחוד האירופי העניק תמיכה פוליטית .  אבל במאבק מול הפסיכולוגיה והתפיסות של השוק ,  תגובת האיחוד היתה לכל היותר רפה ",  הוסיף פפנדראו . " מגוון קולות ,  עמדות והודעות שונות שיצאו בחודשים האחרונים מהאיחוד האירופי גררו שמועות על ארצנו ויצרו תפיסה פסיכולוגית של קריסה קרבה ובאה ,  והתעוררה סכנה שהנבואות יגשימו את עצמן ".  לאחר פגישת ראשי האיחוד האירופי אתמול בבריסל ,  אמר פפנדראו כי המשבר הפיננסי פגע בריבונותה של יוון . " איבדנו חלק מהריבונות שלנו בשל פגיעה באמינות שלנו עקב משבר התקציב ",  אמר פפנדראו לכתבים אתמול בבריסל .  בכירי האיחוד האירופי התחייבו אתמול לסייע ליוון במקרה הצורך ,  אולם לא הודיעו על סיוע כספי ליוון או ערבויות לאג"ח הממשלתיות של המדינה . " חברות גוש היורו יהיה מוכנות לנקוט בפעולה נחושה ומתואמת ,  במקרה הצורך ,  כדי להגן על היציבות הפיננסית של גוש היורו כולו ",  אמר נשיא האיחוד האירופי ,  הרמן ואן רומפוי ,  במסיבת עיתונאים שנערכה לאחר פגישת מנהיגי האיחוד האירופי בבריסל אתמול.עוד ציין כי מנהיגי האיחוד דרשו מיוון לנקוט בצעדים לצמצום הגירעון בתקציב .  הנציבות האירופית צפויה לעקוב אחרי התקדמות מאמצי ממשלת יוון לצמצם את הגירעון בתקציב ,  והערכת מצב ראשונה תתבצע בחודש מארס.בחודש האחרון גברו החששות כי הגירעון בתקציב יוון לצד חובותיה הגדולים עלולים לגרור את המדינה לחדלות פירעון ,  על אף שממשלת יוון גייסה שמונה מיליארד יורו בהנפקת אג"ח ממשלתיות באמצע ינואר ,  ולמרות ניסיונות של ממשלת יוון ,  האיחוד האירופי וקבוצת מדינות ה-g7 להרגיע את חששות המשקיעים.הגירעון בתקציב ממשלת יוון מסתכם ב-12.7% מהתמ"ג שלה - יותר מפי ארבעה מהמותר על ידי האיחוד האירופי .  חובותיה של יוון מסתכמים ב-300 מיליארד יורו  ( 440 מיליארד דולר )  ,  וב-2010 צפוי היחס בין החוב של יוון לתמ"ג שלה להגיע ל-125% - הגבוה ביותר בקרב 16 מדינות גוש יורו .
 
ראש ממשלת יוון : " תגובת האיחוד האירופי למשבר איטית מדי ";  צפוי להיפגש עם פוטין
יורגוס פפנדראו יבקר בשבוע הבא ברוסיה ;  הערכות - יבדוק אפשרות לחבילת סיוע כלכלית רוסית ליוון

