פברגאס : " למזלי ניצלתי מפציעה חמורה "
 קפטן ארסנל שתוקל ונפצע מול ברנלי בספק למשחק ליגת האלופות נגד פורטו .  בינתיים ,  הוא יוצא נגד כל ה"כסחנים "
 עדיין לא ידוע אם קפטן ארסנל ,  ססק פברגאס ,  יהיה כשיר למשחקם של התותחנים בליגת האלופות נגד פורטו ביום שלישי .  פברגאס ,  שכבש במשחק הניצחון 1:3 על ברנלי בפרמיירליג ,  נפצע במחצית הראשונה בברך ונשלח לטיפול .  
בינתיים ,  פברגאס ניצל את המצב כדי לצאת נגד השחקנים ש"מכסחים "  לטענתו את שחקני ארסנל באופן עקבי ,  והשתמש מן הסתם בדוגמא של ארון ראמזי ,  ששבר את רגלו בעקבות תיקול חריף של ריאן שואוקורס מסטוק סיטי .  
פברגאס אמר היום : " כולם חושבים שצריך לשחק חזק נגד ארסנל ,  ואין לי שום בעיה עם זה .  אבל כששחקנים מבצעים תיקול בגובה של חצי מטר מעל לקרקע ,  זה כבר לא בסדר .  זו לא הפעם הראשונה שדברים כאלה קורים השנה ,  אבל כנראה שכל פעם צריך לחכות שלמישהו תישבר הרגל כדי שידברו על זה .  לי אישית זה קרה כבר בפעם השניה העונה ,  ולמזלי ניצלתי מפציעה חמורה ". 

פברגאס : " למזלי ניצלתי מפציעה חמורה "
 קפטן ארסנל שתוקל ונפצע מול ברנלי בספק למשחק ליגת האלופות נגד פורטו .  בינתיים ,  הוא יוצא נגד כל ה"כסחנים "
 
