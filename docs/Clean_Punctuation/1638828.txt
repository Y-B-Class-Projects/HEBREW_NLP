מיטב בית השקעות :  מדד המחירים לצרכן יעלה ב-12 החודשים הקרובים ב-2%
אייכל : " יתר על כן ,  להוזלה השפעה חיובית בכל האמור לדחיפות הריסון המוניטרי של בנק ישראל "
 רשות החשמל אישרה היום את עדכון התעריפים ואת בסיס התעריפים החדש של חברת החשמל .  מדובר בהוזלה של כ-10% בתעריף החשמל לצרכן הביתי והוזלה של כ-16% בתעריף לצרכנים מן המגזר העסקי והציבורי.ההשפעה הישירה והמיידית על מדד המחירים לצרכן היא הוזלה של 0.3% במדד הכללי .  ההפחתה תכנס לתוקף ב-15 לפברואר .  כלומר ,  זו תשפיע על מדדי פברואר ומארס .  כמו כן ,  ייתכן כי נראה השפעה נוספת לחיוב ,  בחודשים הבאים ,  אשר תגיע בעקבות הוזלה במחירי מוצרים ושירותים ,  לאור ירידה בתשומות של הסקטור העסקי ." בהשפעת הדיווח אנו צופים כי מדד המחירים לצרכן יעלה ב-12 החודשים הקרובים ב-2% ",  אומר היום רון אייכל ,  כלכלן ואסטרטג ראשי במיטב בית השקעות.תחזית מעודכנת לרבע הקרוב:ינואר :  0.3%-  ( מינוס ) פברואר :  0.4%-  ( מינוס ) מארס :  0.0%יתר על כן ,  אין ספק כי המהלך הוא מצוין לצמיחה ,  הן למשקי הבית אשר יישאר בכיסם יותר הון להוצאה ובמיוחד לסקטור העסקי ,  שנהנה מהוזלה של כ-16% ,  המשפרת בצורה מהותית את כושר התחרות שלו ביחס לחברות עסקיות אחרות בעולם ." אנו צופים ,  כי למהלך זה תהיה השפעה חיובית על האפיק המנייתי ועל האפיק האג"חי השקלי .  יתר על כן ,  להוזלה השפעה חיובית בכל האמור לדחיפות הריסון המוניטרי של בנק ישראל .  כלומר ,  בנק ישראל יוכל להעלות את הריבית המוניטרית ביתר מתינות ,  שהרי הסיכוי להחטאת יעד האינפלציה ,  מלמעלה ,  קטן ",  מסכם אייכל .
 
מיטב בית השקעות :  מדד המחירים לצרכן יעלה ב-12 החודשים הקרובים ב-2%
אייכל : " יתר על כן ,  להוזלה השפעה חיובית בכל האמור לדחיפות הריסון המוניטרי של בנק ישראל "
 
