פול וולקר :  עדיין מוקדם מידי עבור ארה"ב לסגת מתוכנית התמריצים
וולקר אמר כי הוא עדיין מאמין ביורו וכי האיחוד האירופי בר מזל שהמשבר הגדול הראשון נוצר ע"י מדינה קטנה
היועץ לבית הלבן פול וולקר אמר כי עדיין מוקדם מידי לארה"ב לסגת מתוכנית התמריצים ומקצוצי הריביות אשר נועדו להיאבק במיתון החמור מאז השפל הגדול ." עדיין לא הגיעה העת לנקוט צעדים אגרסיביים להידוק המדיניות המוניטרית והפיסקלית ",  אמר וולקר בראיון לבלומברג בברלין ,  וציין כאחת הסיבות את שיעור האבטלה הגבוה . " אני חושב שאנחנו צריכים להמשיך ולהבהיר שניסוג ממדיניות התמריצים עם הזמן ". הפדרל ריזרב ומשרד האוצר האמריקאי מנסים בימים אלה לסגת מצעדי החירום שנקטו במהלך משבר האשראי מבלי לגרום להתמוטטות הכלכלה .  יו"ר הפדרל ריזרב בן ברננקי אמר ב-24 בפברואר כי כלכלת ארה"ב נמצאת במצב של צמיחה מתהווה וכי יש לשמור על שיעור הריבית ברמה הקרובה ל-0 לתקופה ארוכה ,  כדי לעודד את הביקוש .  משאביהם של משרד האוצר האמריקאי מוגבלים בעקבות אובדן של 8.4 מיליון משרות מאז דצמבר 2007 ,  החלתן של תוכניות תמריצים ,  המלחמה באפגניסטן ועיראק ותוכניות בריאות .  ממשל אובמה צופה כי הגירעון התקציבי יתנפח לרמה של 1.6 טריליון דולר בשנת הכספים שתסתיים ב-20 בספטמבר .  וולקר ,  החתום על הטויוטה לחוק המציע להגביל את הסיכונים שלוקחים הבנקים ,  אמר כי על מקבלי ההחלטות בארה"ב להוכיח שהם יכולים לנקוט את הצעדים הדרושים כדי למנוע עוד משבר כלכלי . " זוהי שעת מבחן ",  אמר וולקר ,  והוסיף : " הקונגרס לא היה טוב במיוחד באישור חקיקה בתחומים שונים .  חוקי הבנקים לא צריכים להיות ענין של מחלוקת בין המפלגות השונות ,  אבל נדמה שהחקיקה נפגעת על ידי המחלוקת ".  לעניין עתידו של מטבע היורו אמר וולקר כי האיחוד האירופי הוא בר מזל שהמשבר הגדול הראשון נוצר על ידי אחת החברות הקטנות יותר באיחוד וכי הוא בטוח שמטבע היורו ישרוד ." אני עדיין מאמין גדול של היורו ",  אמר וולקר לבלומברג ,  והוסיף : " חוסר הממשל האחיד שיגבה את הבנק המרכזי של אירופה הוא סדק מובנה וייתכן שבמזל גדול האיחוד נבחן בעקבות משבר במדינה קטנה כמו יוון ,  אשר לא מהווה בעיה פיננסית גדולה ". היורו נחלש ב-8% במהלך שלושת החודשים בהם המשבר היווני עורר את החששות כי המדינה עלולה לשמוט את חובותיה ולהביא בסופו של דבר לפירוקו של גוש היורו .
 
פול וולקר :  עדיין מוקדם מידי עבור ארה"ב לסגת מתוכנית התמריצים
וולקר אמר כי הוא עדיין מאמין ביורו וכי האיחוד האירופי בר מזל שהמשבר הגדול הראשון נוצר ע"י מדינה קטנה

