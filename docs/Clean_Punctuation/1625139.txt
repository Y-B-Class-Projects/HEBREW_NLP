 " בהתאחדות מנסים לגרום לקשטן להתפטר "
 פרשת קשטן-לוזון מסרבת לחלוף .  כעת טוענים מקורבים למאמן הלאומי :  בהתאחדות מנסים לגרום לו לעזוב עד הבחירות
יממה לאחר הראיון שהעניק דרור קשטן לוואלה !  ספורט ,  בו הוא פתח חזית כנגד דבריו של יו"ר ההתאחדות אבי לוזון ,  טוענים מקורביו של המאמן הלאומי כי בהתאחדות מנסים בדבריהם לגרום לו להתפטר מתפקידו לפני סיום החוזה בחודש יוני ואפילו לפני הבחירות הקרובות ,  על מנת שהחל מחודש פברואר יוכלו להכריז על מאמן חדש שיאמן את הנבחרת במשחקי הידידות המתוכננים ,  החל מחודש מרץ . " בהתאחדות מנסים לגרום לדרור להתפטר .  הם בחרו לצאת במסע נגדו על מנת שיפנה את מקומו לטובת מאמן אחר שימונה לאחר הבחירות ואולי גם יחסוך להם כסף .  דרור לא מתכוון להתפטר ",  אמר מקורב למאמן .
 כזכור ,  בראיון אתמול טען קשטן כי לא זומן לישיבת הכנסת שעסקה בכשלון הנבחרת בקמפיין הנוכחי וכינה את אבי לוזון  " שקרן ",  לאחר שהתברר לו כי לוזון טען כי קשטן לא הגיע לישיבה משום שלא רצה לענות על שאלות .  בנוסף ,  קשטן בחר לבקר את התנהלות ההתאחדות לכדורגל ואת היחס של לוזון כלפיו .
 ישראל אמורה להתארח בתחילת חודש מרץ במשחק ידידות ברומניה .  המשחק השני בחודש מאי אמור להתקיים חוץ מול נבחרת צ'ילה .  ישראל תשחק בהמשך גם מול חוף השנהב ,  פינלנד וצפון אירלנד .  עדיין לא ברור האם המאמן החדש יוכל לעמוד על הקווים בשני משחקי הידידות הראשונים ,  כקשטן עדיין מחזיק בחוזה ולא מתכוון להתפטר .

" בהתאחדות מנסים לגרום לקשטן להתפטר "
 פרשת קשטן-לוזון מסרבת לחלוף .  כעת טוענים מקורבים למאמן הלאומי :  בהתאחדות מנסים לגרום לו לעזוב עד הבחירות

