ישראל מול צרפת :  תרבות יזמית בועטת או היי-טק בחסות ממשלתית ? 
המשבר הכלכלי העלה מחדש דרישה לתמיכה ממשלתית בהיי-טק הישראלי .  בחינת המודל הצרפתי - בו הממשלה מזרימה מיליארדים לתעשייה - מצביעה כי אין תחליף לקרנות הפרטיות ולתרבות היזמית
 >  >  המשבר הכלכלי העולמי הביא עמו גל פיטורים רחב היקף בהיי-טק הישראלי .  לצד הירידה בביקושים סבלו היצואניות מירידות חדות בשער הדולר ,  שפגעו בצורה ישירה בשורה התחתונה .  ראשי תעשיית ההיי-טק לא חיכו זמן רב ,  השמיעו את קולם ודרשו מהממשלה לפעול לחיזוק שער הדולר .  החברות הבינלאומיות ,  כמו אינטל ומוטורולה ,  לא היססו ואף ביקשו תמיכה ממשלתית כתנאי להמשך הפעילות בכמה מוקדי פעילות מחקר וייצור בישראל .  הנטייה לפנות לממשלה לעזרה ,  כאשר הסביבה העסקית נהפכת קשה ,  לא מאפיינת רק את החברות החזקות .  גם תעשיית חברות ההזנק ,  הנתמכת על ידי תקציב של כ-300 מיליון שקל בשנה ,  מתריעה לא פעם כי היקף ההשקעה הנמוך יוביל להיחלשותו של המגזר בישראל .   בשונה מהמצב בישראל ,  חברות היי-טק צרפתיות יתקשו להלין על התמיכה שמספק להן ממשלו של ניקולא סרקוזי .  בשנה האחרונה עמדו החזרי המס שאותם העניקה ממשלת צרפת למרכזי מחקר ופיתוח במדינה על כ-3 מיליארד יורו .  על כך נוספים תקציבים אדירים שמשקיע משרד התעשייה הצרפתי בקידומן של יוזמות שונות ,  רבות מהן בתחומי ההיי-טק .  בנוסף לתקציבים הללו העבירה בשנים האחרונות ממשלת צרפת חוקים ותקנות שנועדו להגדיל את ההשקעות החיצוניות שנעשו במדינה ,  תוך התמקדות בענף ההיי-טק ובתחומי המחקר והפיתוח . " תעבדו יותר ,  תרוויחו יותר"גם בהיבט החוקתי נענה ממשלו של סרקוזי לדרישות המעסיקים והיצואנים .  בעוד שבישראל ממשיכים ראשי התעשייה במאבק בחוקי העבודה החדשים ,  המחייבים דיווח שעתי הנוגד לטענתם את  " הלך הרוח היזמי של התעשייה ",  ממשלת צרפת ממשיכה בשינוי שוק העבודה לטובתם של המעסיקים ,  אם בצורה של הקלות מס ,  ואם על ידי שינויין של התקנות הסוציאליות . " צרפת של היום שונה מצרפת של שנות ה-80 ",  מסביר דוד אפיה ,  יו"ר ומנכ"ל הרשות להשקעה בצרפת  ( ifa )  ,  העומדת מאחורי רבות מהתקנות החדשות . " בשנות ה-80 המצאנו את שבוע העבודה של 35 שעות - זה שייך לעבר .  הממשלה הצרפתית החליטה 'לערבב מחדש את הקלפים' ".  כך למשל פטרה הממשלה הצרפתית מעסיקים מתשלום של זכויות סוציאליות עבור שעות נוספות ,  אומר אפיה .  תקנה חדשה אחרת מאפשרת כיום למעסיקים לחשב את שעות העבודה בצורה שנתית . " 'תעבדו יותר ,  תרוויחו יותר' - זו היתה הססמה שעמדה במרכזו של קמפיין שאותו יזמה הממשלה הצרפתית ב-2007 ",  מסביר אפיה .  הקלות נוספות שאישר הממשל מפחיתות את נטל המס על עובדים זרים השוהים בצרפת .  האתגר המרכזי הוא להפוך את צרפת ליעד המועדף על משקיעים זרים .  התחרות העיקרית על כך היא מול גרמניה ובריטניה ",  אומר אפיה .  חשיבותם של השינויים בחוקי העבודה משמעותית ,  אך גם אפיה מכיר בכך שעיקר המשיכה של השוק הצרפתי לחברות ההיי-טק נובעת מהחזרי המס המשמעותיים שאותם תיקננה הממשלה הצרפתית לפני כשנתיים .  במסגרת החזרים אלה זכאיות כיום חברות המפעילות מרכזי מו"פ בצרפת להחזר מס של 50% בשנת הפעילות הראשונה ,  ל-40% בשנה השנייה ,  ול-30% בכל שנה לאחר מכן .  נכון להיום ,  כ-11 אלף חברות נהנות מההחזרים הללו .  תקנות אלה סייעו לצרפת למשוך אליה חברות עולמיות שהקימו בה מרכזי פיתוח .  בומברדייה ,  ג'נזיים ,  מיקרוסופט ו-zte הסינית הן דוגמאות בולטות לכך .  בישראל חייבים לפרוץ החוצה אוריאל אוחיון ,  יזם צרפתי-ישראלי שניהל בעבר את האתר הבלוג הטכנולוגי techcrunch france ,  מקים בימים אלה חברת הזנק צרפתית חדשה בשם appfire .  אוחיון קובע בנחרצות כי הסביבה העסקית בישראל נוחה בהרבה ליזמים . " ישראל מתקדמת בהרבה מצרפת בכל הקשור לקרנות ההון סיכון ,  אולי אפילו יותר מכל אירופה .  באופן כללי השוק הישראלי מכוון בהרבה למימון של פרויקטים טכנולוגיים ",  הוא קובע .  היבט נוסף שמספק ליזמי ההיי-טק הישראלים יתרון נובע לדעתו של אוחיון דווקא מהיקפו המצומצם של השוק בארץ . " חברת היי-טק הפעילה בצרפת יכולה לחיות יפה מאוד רק מהשוק במקומי .  בישראל זהו אינו המצב .  במובן זה הסטארט-אפים הישראלים מכוונים הרבה יותר לשוק הבינלאומי והחזון שלהם רחב הרבה יותר .  עם זאת ,  זה משתנה בדור החדש של היזמים הצרפתיים ".  על כך מוסיף אוחיון את ההיבט התרבותי .  גם כאן הוא מזהה יתרונות ברורים לשוק הישראלי . " בצרפת היזם עדיין נחשב לחיה מוזרה .  בשנים האחרונות אמנם יש שינוי מסוים ,  אך עדיין מדובר במשהו שהוא יוצא מגדר הרגיל .  בישראל כולם מכירים מישהו שהוא יזם .  מערכת החינוך בצרפת עדיין מייעדת את בוגריה לעבודה בתאגידים ובחברות גדולות ".  אך האם נושאת התמיכה הממשלתית הצרפתית בתעשיית ההיי-טק פרי ?  לדעתו של אוחיון לא ניתן לזלזל בחשיבותה . " השינויים שבוצעו בשנים האחרונות תרמו מאוד להתפתחות של התעשייה הצרפתית .  הם איפשרו לה לצמוח מאוד ".  ואולם לטענתו גם בצרפת נותר כוחם של המשקיעים הפרטיים וקרנות ההון סיכון חזק .  היקף ההשקעות בתעשיית האינטרנט מהון סיכון קרוב ל-100% . " הממשלה מציעה סיוע ,  אך על מנת להגיע אליו צריך לעבור תהליכים ביורוקרטיים מורכבים ",  הוא אומר .
 
ישראל מול צרפת :  תרבות יזמית בועטת או היי-טק בחסות ממשלתית ? 
המשבר הכלכלי העלה מחדש דרישה לתמיכה ממשלתית בהיי-טק הישראלי .  בחינת המודל הצרפתי - בו הממשלה מזרימה מיליארדים לתעשייה - מצביעה כי אין תחליף לקרנות הפרטיות ולתרבות היזמית

