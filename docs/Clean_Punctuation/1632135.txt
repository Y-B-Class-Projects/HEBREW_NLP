המשחק שלא נגמר
אחרי שלוש הארכות ודרמה סוחפת ,  יוסטון גברה על מינסוטה 114:120 .  דאלאס - לייקרס 100:95 ,  אורלנדו הובסה בדנבר
ה-NBA פינקה את חובביה הלילה  ( בין רביעי לחמישי )  בהרבה מתח ,  מהפכים וניצחונות דרמטיים .  המשחק ביוסטון בין הרוקטס למינסוטה לא אמור היה להיות בלב העניינים ,  אך לאחר דרמה ענקית ושלוש הארכות ,  ההתמודדות הפכה למרתקת מכולם .  בסיום ,  ניצחה יוסטון 114:120 ורצה לנוח קצת לפני המשחק הבא .  
משחק מסקרן נוסף נערך בדאלאס ,  שקיוותה לנקום בלייקרס על התבוסה בלוס אנג'לס ,  אך נכנעה לרון ארטסט וחבריו .  הלייקרס הסתדרו גם ללא ערב גדול של קובי בריאנט ,  ששיחק עם פציעה בגבו ,  וניצחו 95:100 .  דנבר ניצחה בביתה את אורלנדו 97:115 ,  וניו יורק ניקס חזרו מפילדלפיה עם ניצחון מותח בתוצאה 92:93 .  
תוצאות משחקי הלילה :  
אטלנטה  ( 13:25 )  - וושינגטון  ( 25:12 )  82:94פילדלפיה  ( 26:12 )  - ניו יורק  ( 22:16 )  93:92אינדיאנה  ( 25:13 )  - פיניקס  ( 15:24 )  114:122ניו ג'רזי  ( 35:3 )  - בוסטון  ( 10:27 )  111:87ניו אורלינס  ( 17:20 )  - ל.א קליפרס  ( 20:17 )  94:108אוקלהומה סיטי  ( 17:21 )  - סן אנטוניו  ( 13:24 )  109:108  ( הארכה ) דאלאס  ( 13:25 )  - ל.א לייקרס  ( 9:30 )  100:95דנבר  ( 14:25 )  - אורלנדו  ( 13:26 )  97:115יוסטון  ( 17:22 )  - מינסוטה  ( 32:8 )  114:120  ( אחרי 3 הארכות ) פורטלנד  ( 16:24 )  - מילווקי  ( 21:15 )  108:120גולדן סטייט  ( 26:11 )  - מיאמי  ( 18:19 )  115:102
הרוקטס הוליכו לאורך כל המשחק ,  אבל אז באה זריקה מדהימה של קורי ברואר מחצי מגרש ועל הלוח נרשם שוויון 89:89 עם הבאזר .  הארכה ?  למה לא שלוש כאלה .  הרוקטס הוליכו ביתרון חמש בהארכה הראשונה ,  אבל מינסוטה הצליחה להפוך את התוצאה ולעלות ל96:98 .  ארון ברוקס דייק מהקו ,  שתי הקבוצות החטיאו ,  ונרשם שוויון 98:98 .  בהארכה השנייה הוולבס הוליכו ביתרון 4 ,  אבל ג'אמפ של אריזה מהפינה הושיע את הרוקטס ,  ברוקס העלה את יוסטון ליתרון 102:105 ונראה היה שהולכים הביתה .  לא .  שלשה ענקית של וויין אלינגטון  ( 17 נקודות )  רשמה 105:105 וסיבוב נוסף בין הצדדים .  ברוקס פתח את ההארכה השלישית עם שלשה ,  והרוקטס פתחו יתרון קטן אותו לא שמטו עד לסיום .  ארון ברוקס רשם שיא קריירה של 43 נקודות למנצחים ,  צ'אק הייז רשם שיא קריירה של 17 ריבאונדים ,  טרבור אריזה קלע 19 ,  שיין באטייה קלע 14 והוריד 12 כדורים חוזרים .  אל ג'פרסון היה ע-נ-ק במינסוטה עם 26 נקודות ו-26 ריבאונדים !  ריאן גומז הוסיף 18 מהספסל .
 דאלאס  ( 13:25 )  - ל.א לייקרס  ( 9:30 )  100:95 
" במחצית השנייה שאלתי את קובי 'אתה בסדר ? ' ,  והוא ענה 'כן ,  אני בסדר עכשיו' ",  אמר רון ארטסט בסיום , " אבל דאלאס לא ידעה את זה ,  אז הם שיחקו עליו אחד-על אחד והוא קלע את הזריקות הגדולות ".  בריאנט שיחק פצוע בגבו בתחילת המשחק ,  וזה ההסבר ל-10 נקודות ב-5 מ-11 מהשדה שקלע ,  אבל היו אלה 10 נקודות חשובות שסייעו ללייקרס להפוך לקבוצה הראשונה בהיסטוריה של הליגה שרושמת 3,000 ניצחונות .  אנדרו ביינום הוליך את ההוליוודים עם 22 נקודות ו-11 ריבאונדים ,  למאר אודום הוסיף 18 ו-14 כדורים חוזרים ורון ארטסט קלע 16 ואסף 11 .  דירק נוביצקי הפך לשחק ה-34 בתולדות הליגה שרושם 20 אלף נקודות ,  אחרי שקלע 30 והוריד 16 כדורים חוזרים .  ג'וש הווראד הוסיף 18 למפסידים .
 דנבר  ( 14:25 )  - אורלנדו  ( 13:26 )  97:115
הנאגטס חמים עם ניצחון רביעי בחמשת משחקיהם האחרונים ,  וכשאורלנדו משחקת בלי הקלע המוביל שלה ,  וינס קרטר  ( פציעה בכתף )  ,  ברור שזה יהיה קל יותר .  כרמלו אנטוני קלע 27 נקודות וליקט 7 ריבאונדים ,  צ'ונסי בילאפס הוסיף 24 וג'יי.אר סמית תרם 17 מהספסל למנצחים .  מאט ברנס היה מצוין במג'יק עם 28 נקודות ו-9 כדורים חוזרים ,  אך לא הצליח לחפות על משחק התקפי חלש של דוויט הווארד  ( 8 נקודות ב-1 מ-7 מהשדה ב31 דקות ,  13 ריבאונדים )  .
 אינדיאנה  ( 25:13 )  - פיניקס  ( 15:24 )  114:122
כנראה שהפייסרס אוהבים לצאת מבורות ,  אחרת קשה להסביר את הריפיון שהוביל למינוס 24 ,  ממנו יצאו עם ניצחון גדול . " יום אחד אנחנו עוד נוביל ",  אמר מאמן אינדיאנה ג'ים אובריאן , " זה היה עוד קאמבק ענק שלנו ".  דני גריינג'ר קלע 33 לאינדיאנה ,  מייק דאנליבי הוסיף שיא עונה של 30 ב-26 דקות ,  וזאת הפעם הראשונה שהשניים קולעים 30 ומעלה במשחק כלשהו מאז דאנליבי עבר לפייסרס ב-2007 .  אמרה סטודמאייר הוליך את הבסאנס עם 21 נקודות ,  סטיב נאש קלע 20 ומסר 9 אסיסטים .
 גרג פופוביץ' העניק לטים דאנקן מנוחה ,  ולא חשב שזה יהיה הערב בו דווקא הרוקי המחליף דוואן בלייר יציל את עורו מהפסד .  בלייר קלע שיא קריירה של 28 נקודות ושאב 21 ריבאונדים ,  ריצ'רד ג'פרסון סיפק סל ניצחון בהארכה ,  והספרס יצאו עם ניצחון . " יש לו חוש ריח לכדור ,  ידיים נהדרות וראיתם מה הוא עשה ",  התפעל פופ מבלייר , " לא לימדנו אותו דבר ממה שעשה ,  הוא הביא את הכל מעצמו ".  טוני פארקר קלע אף הוא 28 נקודות וחילק 8 אסיסטים ,  וחיפה על ערב חלש של מאנו ג'ינובילי  ( 2 נקודות ב-0 מ-10 מהשדה .. .אופס )  .  קווין דוראנט הפציץ 35 נקודות לת'אנדר ,  ראסל ווסטברוק הוסיף 25 ומסר 13 אסיסטים .
 ניו ג'רזי  ( 35:3 )  - בוסטון  ( 10:27 )  111:87
הסלטיקס קלעו 71 נקודות בחצי הראשון ,  והלכו לדוג בהאדסון עד שמישהו יואיל בטובו להפעיל את הבאזר .  הם גם עשו את ללא קווין גארנט .  פול פירס קלע 24 נקודות ב-28 דקות ,  ריי אלן הוסיף 15 ,  רייג'ון רונדו תרם 11 ופינק ב-14 אסיסטים ובוסטון רשמה ניצחון 11 רצוף על הנטס .  יי ז'יאנליאן קלע 19 לניו ג'רזי ,  ברוק לופז קלע 18 והוריד 10 ריבאונדים ,  דווין האריס הוסיף 15 .
 פילדלפיה  ( 26:12 )  - ניו יורק  ( 22:16 )  93:92
דייויד לי הוא הלב של ניו ניקס בשנים האחרונות ,  ואם מישהו היה זקוק לעוד הוכחה ,  הוא קיבל אותה בפילדלפיה .  לי קלע 24 נקודות והוריד 9 ריבאונדים ,  והוא אף קלע את סל הניצחון 13.3 שניות לסיום ,  וכל זה יום אחרי מות סבו . " החלטתי להישאר עם הקבוצה כדי למלא את תפקיד הקפטן והמנהיג של הניקס ",  אמר לי בסיום.אל הרינגטון קלע 17 לניקס מהספסל ,  ווילסון צ'נדלר תרם 18 ו-6 ריבאונדים .  אלן אייברסון קלע 16 לסיקסרס ,  סמואל דלמברט קלע 12 והוריד 21 ריבאונדים ,  אנדרה איגודלה היה חלש עם 4 בלבד ,  אותן המתיק מעט עם 8 אסיסטים .
" ידענו שיהיה קשה ",  אמר ג'ו ג'ונסון , " אבל ידענו שלא נוותר ".  ג'ונסון קלע 24 ,  ג'מאל קרופורד הוסיף 22 ,  וההוקס יצאו מהבירה עם עוד ניצחון .  אנטואן ג'יימיסון קלע שיא עונה של 25 נקודות והוסיף 19 ריבאונדים לוושינגטון ,  אבל לא מנע מהוויזארד להפסיד פעם שלישית ברציפות .  רנדי פוי הוסיף 18 למפסידים ,  קארון באטלר קלע 15 ו-11 ריבאונדים .
 גולדן סטייט  ( 26:11 )  - מיאמי  ( 18:19 )  115:102
לפני המשחק דווין וויד היה בספק בשל פציעה בכף היד .  מסתבר שזה רק עזר לו לפקס ולאפס את הכוונות .  פלאש הפציץ 35 ב-10 מ-15 מהשדה ,  כולל 15 מ-15 מהעונשין .  לכל הטוב הזה הוא הוסיף 7 ריבאונדים ו-9 אסיסטים ,  שכיפרו על 7 איבודים .  ג'רמיין אוניל הוסיף 24 ו-7 ריבאונדים ,  מייקל ביזלי קלע 19 .  קורי מגטי היה הלוחם הגדול מכולם עם 25 ו-6 ריבאונדים ,  מונטה אליס קלע 17 ,  אבל התותח האמיתי של הווריורס היה אנטוני מורו שהפתיע עם 24 מהספסל .
 פורטלנד  ( 16:24 )  - מילווקי  ( 21:15 )  108:120
ברנדון רוי קלע 22 לפני שירד לנוח בשל כאבים במפשעה ,  6 דקות לסיום .  הבלייזרס שמרו על היתרון גם בלעדיו .  פורטלנד כבר הוליכה ביתרון 33 בחצי השני וקלעה ב-60 אחוז מהשדה ,  אבל הבאקס הצליחו לשמור על כבודם ולצאת עם הפסד מכובד .  למרקוס אולדרידג' קלע 21 והוריד 7 ריבאונדים למנצחים ,  אנדרה מילר הוסיף 19 .  ג'ודי מיקס בלט במילווקי עם 21 מהספסל ,  ארסן איליאסובה הוליך את המפסידים עם 24 ,  ברנדון ג'נינגס קלע 12 בלבד ומסר 7 אסיסטים .
 ניו אורלינס  ( 17:20 )  - ל.א קליפרס  ( 20:17 )  94:108 
" כשאני מסתכל על חדר ההלבשה ,  אני רואה הרבה שחקנים מוכשרים ",  אמר פז'ה סטויאקוביץ' .  הוא התכוון לא רק לכריס פול  ( 15 נקודות ו-15 אסיסטים )  ודייויד ווסט  ( 11 נקודות ו-8 ריבאונדי )  ,  אלא גם לאמקה אוקפור  ( 21 נקודות ו-7 ריבאונדים )  .  סטויאקוביץ' התייחס ודאי גם לעצמו ,  לאחר שקלע 20 נקודות ב-4 מ-6 מחוץ לקשת .  ללא בלייק גריפין ,  שגמר את העונה ,  הקליפרס ראו את בארון דיוויס קולע 19 ומוסר 6 .  בריאן סקינר הוסיף 14 מהספסל .
 
המשחק שלא נגמר
אחרי שלוש הארכות ודרמה סוחפת ,  יוסטון גברה על מינסוטה 114:120 .  דאלאס - לייקרס 100:95 ,  אורלנדו הובסה בדנבר

