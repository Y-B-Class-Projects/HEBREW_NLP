טור דה ישראל :  מרגליות וליבנר ניצחו גם את היום השני 
ממש כמו ביום הראשון ,  הצמד הישראלי הצעיר ממשיך להחזיק בחולצה הצהובה .  ישראל חן ויוסי פוקר הגיעו למקום השני
הצמד הישראלי רן מרגליות וניב ליבנר ימשיכו ללבוש את החולצה הצהובה של הטור דה ישראל גם מחר  ( רביעי )  ,  לאחר שגם היום סיימו ראשונים את הקטע השני של הטור .  הבוקר נפתח בעפולה ,  עם טקס קצר במהלכו קיבלו השניים את החולצה הצהובה ,  בעקבות המקום הראשון ביום הראשון של הטור .  
הרוכבים יצאו לדרך מרחבת פארק האופניים של העיר למסלול שאורכו 193 ק"מ ,  שהחל עם טיפוס הגלבוע והסתיים בעין בוקק .  את ההובלה נטלו האחים התאומים דן ורן אלתרמן ,  ששמרו במשך זמן רב על פער של כ-6 דקות בינם לבין הפלוטון .  
קבוצת גישור שכללה את צמד המנצחים של היום הראשון ,  ליבנר ומרגליות ,  קבוצת רוכבי TACC ורוכבים זרים וחזקים נוספים צמצמה את הפער לקראת חלקו האחרון של המסלול ,  כאשר בדרך הם עקפו את האלתרמנים והשאירו אותם מאחור .  לקו הסיום הגיעו הצמד מרגליות וליבנר בזמן של 5:45:39.35 שעות .  למקום השני הגיעו הצמד ישראל חן ויוסי פוקר שקבעו זמן של 5:46:23.50 שעות .  האלתרמנים סיימו רק במקום השביעי בזמן של 5:47:00.80 שעות .
 מחר בבוקר יוזנק יומו השלישי של הטור מרחבת המלונות בעין בוקק .  הרוכבים יצאו לצומת זוהר ומשם יעלו לכביש 31 לכיוון צומת חתרורים ,  יעברו בכביש 258 בצומת צפית ,  ומשם יעברו בשער המכתש בדרכם לעיר ירוחם ,  ומצומת ירוחם ירכבו לכיוון צומת חלוקים בדרכם למצפה רמון ,  שם במרכז המבקרים יעמוד שער הסיום של היום השלישי .  סך כל המרחק ביום השלישי - 137 ק"מ .
 
טור דה ישראל :  מרגליות וליבנר ניצחו גם את היום השני 
ממש כמו ביום הראשון ,  הצמד הישראלי הצעיר ממשיך להחזיק בחולצה הצהובה .  ישראל חן ויוסי פוקר הגיעו למקום השני

