הסוף לזלזול במבוטחים
חברת הביטוח תבעה מבוטח על גובה הנזק שנקבע לו ,  אך  " שכחה "  להציג את קביעת הנזק ואף לעשות זאת בדרך חוקית
כידוע ,  חברות הביטוח לעיתים קרובות מתייחסות אל בתי המשפט כאל  " מסלקת תביעות "  ולדידן - על השופטים לאמר  " הן "  ו"אמן "  על כל תביעה וכל גחמה ,  ומרשות לעצמן אף זלזול בסדרי המשפט המהותי והדין  ( כמובן בנוסף לזלזול ה-"מובן מאליו "  במבוטחים )  .
 אך לשמחתנו ,  לא תמיד זה עובר בשלום .  חברת הביטוח בתיק שבפנינו למדה ,  בדרך הקשה ,  את נכונות האמרה הידועה : " זה לא נגמר עד שזה נגמר ".  חברת הביטוח הגיעה לבית משפט השלום בתביעת שיבוב כנגד מי שטענה כי גרם נזק לרכב שהיה מבוטח אצלה ,  והיא כבר שילמה למבוטח שלה את תגמולי הביטוח .  לא הייתה מחלוקת בשאלת אחריות הנתבע לתאונה ,  שכן זו הוכרעה כבר בהליך בבית המשפט לתביעות קטנות .  לכאורה תביעה  " תפורה "  שכל כולה ב"כיס "  של חברת הביטוח .  אז איך הצליחה בכל זאת להפסיד ?  היא שכחה פרט אחד  " קטן "  - עליה להוכיח את שעור הנזק ,  וגם לעשות זאת בדרכים החוקיות המקובלות בדיני הראיות .
 לדיון בנושא גובה הנזק  ( שהיה למעשה הדיון היחיד בתיק שכן שאלת האחריות כבר הוכרעה ,  כאמור )  אשר נקבע מראש ואשר ביה"מ פינה לו שעתיים תמימות התייצב מטעם חברת הביטוח שמאי לחקירה על חוות דעת השמאי שצורפה לכתב התביעה מטעם חברת הביטוח .  אז מה הבעיה ,  אתם אומרים ?  אז שוב ,  פרט אחד  " קטן "  - זה פשוט לא היה השמאי שבדק את הרכב ..  .
 ביג דיל ?  כן ,  בהחלט כן .  כבר בתחילת הדיון וכפי הנראה כתגובה לבקשת עורכי הדין של חברת הביטוח לדחות את הדיון ,  קבע ביה"מ כי : " כפי שציינתי התיק לא ידחה .  התיק היום נקבע לשמיעת שמאים או שמאי והתובעת הייתה צריכה לדאוג להתייצבות השמאי הרלבנטי או השמאים הרלבנטיים .  אם הדבר לא נעשה ,  זה ישתקף בפסק הדין ". 
בעדותו של השמאי שכן התייצב בבית המשפט ,  נשאל שאלה אחת פשוטה וקלה למענה : " אתה ראית את הרכב ?  ..  ."  כתשובה נתקבל נאום שלהלן תקצירו : " אני לא יודע לענות ..  .  יתכן שבמהלך התיקון ראיתי אותו .  לא יודע לענות בוודאות ..  .. יש לי עובדים שבודקים .  במהלך הטיפול לרכב אני מגיע לרכב .  יש מכוניות שאני לא מגיע אליהן ".  לא ברור ,  הכיצד התעתד שמאי זה לענות על שאלות לעניין גוף חוות הדעת כאשר מסתבר כי קשה לדעת האם אפילו ידע לאיזה רכב הכוונה .
 אך חברת הביטוח לא נכנעה קל מהרה ,  וטענה ,  כי משהוכחה האחריות לתאונה ,  כל טענה של הנתבעים מעבר לכך הינה - שימו לב לרשימה הארוכה והמנוסחת כה  " בנימוס "  של חטאי הנתבע לשיטת חב' הביטוח הביטוח : " קטנוניות ,  נסיון להתחמק מאחריות ,  בריחה מאחריות ,  התפסות לזוטות ,  בריחה למקומות אפלים ,  נסיון להתפס לשטויות ועניינים שוליים וטכניים ".  טענה נוספת הייתה כי כדי לסתור את חוות דעת השמאי מטעם חברת הביטוח התובעת היו חייבים הנתבעים להמציא חוות דעת נגדית .
 אלא ,  שלרוע מזלה של חברת הביטוח  ( כנראה לא מדובר במזל אלא במדיניות של רשלנות וזלזול בציבור ובבתי המשפט )  הסתבר לא רק שהשמאי שבא להעיד כלל לא ראה את הרכב אלא גם ש :  חוות הדעת לא הייתה חתומה לא ע"י השמאי הבודק וגם לא ע"י השמאי המאשר ;  בחוות הדעת לא הופיעו פרטי השכלתו והכשרתו של ה"מומחה ";  התאריך המצוין בחוות הדעת לקרות האירוע היה 27.6.06 ואילו בעדות המבוטח צוין כי האירוע היה ב-28.6.06 ,  ואולי חשוב מכל - נותרה מיותמת וללא מענה טענת הנתבעים  ( אותה הגדיר ביה"מ בפסק דינו כ"כבדת משקל ")  כי לפי עדות המבוטח  ( לו שילמה חברת הביטוח )  רכבו נפגע בצד שמאל מרכב הנתבע ונהדף ימינה לעבר רכב חונה ונגרם נזק לרכב החונה .  אלא שבחוות הדעת שהוגשה ,  אין כל זכר לפגיעה בצד ימין ..  .
 בית המשפט קבע בפסק דינו כי חוות דעת שמאית זו נוגדת מכל וכל את פקודת הראיות ואינה יכולה להוות כלל חוות דעת מומחה .  משלמעשה לא עמדה בפני ביה"מ כל חוות דעת מומחה ומשהנטל להוכיח את הנזק - על חברת הביטוח ,  ומשלא התייצב השמאי לעדות - נדחתה התביעה .
 עוד מוסיף בית המשפט וקובע קביעה היפה באופן כללי לעניין נוהגן של חברות הביטוח להביא לדיונים שמאים  " מזדמנים ":   " אינני יודע ואינני מכיר את המושג שמאי מאשר .  היום היה אמור להעיד שמאי שבדק פיזית את הרכב ויכול לענות בחקירה נגדית לב"כ הנתבע על כל שאלותיו .  אין מדובר בתהליך אדמיניסטרטיבי של מתן אישור ..  ..  "
 גם לעניין ה"מחמאות "  שחלקה חברת הביטוח לטענות עורך דינו של הנתבע לא חסך ביה"מ את שבטו : " אני דוחה לחלוטין את הטענות כי ב"כ הנתבע נתפס לשטויות ,  זוטות וכי כל טענותיו הינן התחמקות מלשאת באשמה .  אינני יכול להבין גישה זו .  עורך דין שמייצג בצורה נאותה את לקוחו וטוען טענות המתבססות על הוראות המחוקק ,  לא אמור לספוג תגובות כמו אלו שנטענו כאן ".  אז הנה כי כן ,  לא רק כנגד המבוטחים וצדדים אחרים יש לחברות הביטוח טענות אלא גם כנגד עורכי דינם  וטוב על כי ביה"מ עצר את הפרץ המסוכן הזה .
 לעניין הטענה כי היה על הנתבע להמציא חוות דעת נגדית קבע ביה"מ ,  כי משאין בפניו חוות דעת  " ראשית "  על שום מה ולמה יש לסתור אותה בחוות דעת  " נגדית "?  ..  .  ולקח אחרון מרביץ ביה"מ בחב' הביטוח : " העובדה שבמרבית המקרים לא נדרש לחקור שמאי ,  אינה מעידה על כך שמדובר בהליך סרק שהינו התעסקות בקטנות ". 
לסיום ,  קובע ביה"מ כי התובעת חברת הביטוח היא שגרמה להליך הסרק ,  וחייב אותה בהוצאות גבוהות ביותר לסוג כזה של הליכים בסך 15,000 שקל + מע"מ לטובת הוצאותיו המשפטיות של הנתבע .  במקרה מסויים ומיוחד זה ,  ביה"מ כבר אמר - וכה יפה ונחרץ - את שהיה בדעתנו לאמר - הן במילותיו והן בסכום אשר פסק שהביע את מורת רוחו ,  ולפיכך אין לנו מה להוסיף .  עימדו על זכויותיכם ! 
 *  הכותבת הינה היועצת המשפטית של איגוד המוסכים בישראל ופורום התיקון הבטוח

הסוף לזלזול במבוטחים
חברת הביטוח תבעה מבוטח על גובה הנזק שנקבע לו ,  אך  " שכחה "  להציג את קביעת הנזק ואף לעשות זאת בדרך חוקית

