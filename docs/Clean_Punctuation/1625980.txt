רונן מנחם בתחזית ל-2010 :  ארה"ב והדולר יחזרו
מנהל יחידת ההשקעות והאסטרטגיה במזרחי טפחות : " התרחיש הבסיסי הוא שארה"ב תחזור לקחת פיקוד "
 בארצות הברית מתפרסמים לאחרונה דו"חות כלכליים חשובים ,  שלאחר חודשים ארוכים גורמים לשינוי בגישת המשקיעים כלפי אופייה של ההתאוששות הכלכלית הגלובלית .  כעת סבורים שארצות הברית תמלא בכל זאת חלק מרכזי בהתחדשות הצמיחה הגלובלית  ( בצד סין ,  שהפכה מזמן למדינה עם ההשפעה הגדולה ביותר על קצב ההתאוששות ) .מצב דברים זה משנה ,  בין השאר ,  את התגובה של הדולר האמריקאי לנתונים הללו :  עד כה הייתה ,  בדרך כלל ,  תגובה שלילית  ( נתונים חזקים גרמו לדולר להיחלש )  ,  משום שלא היה צפי שהריבית האפסית עליו תשתנה בטווח הנראה לעין .  הבטחותיו החוזרות ונשנות של הפד בעניין זכו התקבלו כעובדה מוגמרת ." כעת ",  אומר רונן מנחם ,  מנהל יחידת ההשקעות והאסטרטגיה במזרחי טפחות , " המצב שונה .  נתונים חזקים יחסית בתחומי ההכנסה האישית ,  ההוצאה לצריכה פרטית ,  התעשייה ,  ההזמנות ממפעלים ,  הדיור ,  השימוש באנרגיה ועוד ,  משכנעים עוד ועוד משקיעים וכלכלנים ,  שארה"ב קופצת מדרגה ותפתיע עם צמיחה חזקה יותר ב-2010 ". כתוצאה גדל הסיכוי להעלאת ריבית בארה"ב והחוזים העתידיים מגלמים כעת סיכוי של 55% לכך שה-fed יעלה את הריבית ב-3/4 נקודת אחוז לפחות עד אמצע 2010 .  עד אז  ( בסוף מארס 2010 )  יסתיימו שאר האמצעים שנקט ה-fed להגדלת הנזילות .  אמנם בהודעות הריבית האחרונות עדיין נכתב שהריבית תישאר נמוכה במידה יוצאת דופן תקופה ארוכה ,  אך משולבים בהם רמזים עבים לכך שהמדיניות תשתנה בקרוב.אחד הסימנים לשינוי בגישה כלפי ארה"ב ותפקידה בכלכלה הגלובלית הוא שהדולר והנפט הגולמי מתחזקים כעת יחדיו .  עד כה ירידה בדולר לוותה בעלייה בנפט ,  שנחשב חלופת השקעה לני"ע ונקוב בדולרים.למרות תנודתיותו הגבוהה ,  מחיר הנפט הגולמי נמצא במגמת עלייה והבוקר הוא בשיא של שלושה שבועות .  בד בבד התחזק הדולר ב-7 סנט כנגד היורו .  ארה"ב היא צרכנית הנפט הגדולה בעולם וברור שצמיחה מהירה שם תחזק את הביקוש לנוזל.בד בבד תלבה צמיחה כזו אינפלציה  ( יש כבר סימנים ראשונים בכיוון )  כשעלייה בתעריפי הסחורות תחזק אותה .  כתוצאה תעלינה הריביות לכל הטווחים :  הקצר ,  עקב העלאת הריבית המסתמנת ,  והארוך ,  בשל לחץ על איגרות החוב ,  המונפקות גם כך בעשרות מיליארדים בכל שבוע.הגורם העיקרי שיכול למתן עליות בריביות הארוכות הוא תלילותו של עקום התשואה לפדיון ,  כך שהפרשי התשואות לאורכו קרובים לשיאם .  כמו כן ,  צמיחה מהירה תקטין את הגירעון במונחי תמ"ג ותאפשר הקטנה משמעותית של גיוס החוב .  בד בבד תוכל ארה"ב לממן חלק גדול יותר מהגירעון במכירת אג"ח בחו"ל ." לסיכום ",  אומר מנחם , " התרחיש הבסיסי הוא שארה"ב תחזור לקחת פיקוד ,  משקיעים זרים ינהרו אליה ,  ההשקעות בבורסות האמריקאיות תגדלנה והדולר יתחזק .  המחיר :  הצמיחה החזקה תלווה בלחצים אינפלציוניים שיחייבו העלאת ריבית מהירה ויגדילו עוד יותר את האטרקטיביות של הדולר .  כל זאת כשברקע יציבות יחסית בריבית האירופית ". גורמי הסיכון לתרחיש זה - התחזקות הדולר ,  רמתה האבסולוטית הגבוהה של האבטלה  ( שתגיב באיחור להתאוששות במשק האמריקאי )  והפסקת צעדי הנזילות המיוחדים תמתנה ,  בשלב ראשון ,  את הלחצים האינפלציוניים ותעכבנה את העלאות הריבית .  כשבשווקים ייווכחו בכך - תיבלם בשלב מסוים הריצה לדולר.הנחת העבודה ל 2010 :  1.3-1.4 דולר ליורו ,  אך ייתכן שהדולר יהיה לבסוף חזק יותר.נכתב על ידי רונן מנחם ,  מנהל יחידת ההשקעות והאסטרטגיה ,  מזרחי טפחות .
 
רונן מנחם בתחזית ל-2010 :  ארה"ב והדולר יחזרו
מנהל יחידת ההשקעות והאסטרטגיה במזרחי טפחות : " התרחיש הבסיסי הוא שארה"ב תחזור לקחת פיקוד "
 
