תרגיעו
בא לכם משהו מתוק !  אתם לא חייבים להאשים את ההורמונים או העצבים או את שביזות יום א' - 3 מתכונים מתוקים ובריאים  ( יחסית ) 
ישנם ימים שבהם רוצים לאכול רק דברים מתוקים .  כן ,  זו לא בושה ,  ולא תמיד אפשר להאשים את ההורמונים או את העצבים .  ואני בכלל טוענת שמתוק זה אוכל לנשמה .  אולי כי ככה הייאוש והאשמה נעשים נוחים יותר ,  ואולי זה סתם תירוץ .
 זוהר ,  חברתי השיאצואיסטית הסבירה לי פעם שלפי הרפואה הסינית ,  מתיקות טבעית מרגיעה את מערכת העצבים ואת המוח ומביאה לאיזון ולהרמוניה .  כמובן שמיד אספתי לחיקי את הטענה המנצחת ,  כי אם יש פיתרון והוא אפילו בריא ,  ואם מובטח לי גם קצת איזון בחיים ואיזו הרמוניה ,  אז בכלל יצאתי מחוזקת מכל העניין הקלורי והמתוק הזה שאנחנו נורא אוהבים .
" תגידי ,  יש דבר כזה מתוק בריא ?  "  שואלת חברתי שמנסה להתנזר ממתוק  ( אם להודות באמת המרה  הדגש הוא על ה"מנסה ".  זה לא כל כך פשוט ,  היא כמעט ומתנצלת )  . " יש ,  אני עונה .  כל אחד והבריאות שלו ,  אבל אם את ממש מנסה להוציא ממני הודאה ,  אני מוכנה לומר שיש בריא יותר ויש בריא פחות ",  אני מוסיפה .
 חיים ללא פינוק מתוק הם לא בשבילי ,  הכל עניין של פרופורציה ובחירה .  קינוח מתוק ,  למיטב ידעתי ,  זה לא העונש שקיבלה חווה כשגורשה מגן עדן ,  זו תמצית השמחה והאהבה .  מומלץ לצרוך מתוקים טבעיים ,  כלומר פירות ,  פירות יבשים  ( ללא תוספת סוכר ושאר צרות )  וירקות מתקתקים  ( דלעת ,  סלק )  ,  וכמובן שתמיד מומלץ להעדיף מתוקים ביתיים על פני אלו התעשייתים .
 על עוגת גזר כבר שמעתם ,  ובטח גם על עוגת קישואים .  אז הפעם תכירו  נעים מאוד ,  מאפינס דלעת .  הדלעת מתקתקה והולכת נפלא עם קינמון .  המתכון דורש קצת התעסקות ,  והתוצאה  מאפינס עם מתיקות עדינה ,  שאפשר לאכול ככה ,  או לשדך לו קצת ריבה ,  חמאה או גבינת ריקוטה עדינה .
 חומרים ל-12 מאפינס:600 גרם דלעת ,  חתוכה לקוביות בגודל בינוני1 כף סוכר חום בהירקינמון  ( לפי הטעם ) 1-2 כפות מים
125 מ"ל שמן תירס/קנולה3 ביצים120 גרם סוכר חום150 גרם קמח מלא150 גרם קמח לבן½ כפית סודה לשתייה1 כפית אבקת אפייה
אופן ההכנה:1 .  מחממים היטב סיר .
 2 .  מכניסים את הדלעת עם כף הסוכר והקינמון לסיר ומערבבים .  מוסיפים כף או שתיים של מים ,  מערבבים ומכסים את הסיר .  מבשלים על להבה גבוהה כ-7 דקות ,  מידי פעם בודקים שיש מספיק נוזלים  ( אם סבלניים ,  אפילו לא צריך את המים )  .  מנמיכים את הלהבה ומבשלים עוד כ-10 דקות או עד שהדלעת רכה לגמרי ואפשר למעוך אותה בקלות .
 3 .  מצננים את הדלעת המעוכה ומנקזים נוזלים .
 4 .  מחממים תנור ל-180 מעלות .
 5 .  מערבבים בקערה סוכר ,  ביצים ,  שמן והדלעת המעוכה .
 6 .  בקערה נפרדת מערבבים היטב את הקמחים ,  אבקת האפיה וסודה לשתייה .
 7 .  מאחדים את שתי התערובות לקבלת בלילה אחידה .
 8 .  מסדרים עטרות נייר בתבנית שקעים .  יוצקים את התערובות לשקעים ואופים כ-25 דקות ,  עד שהמאפינס זהובים וקיסם שננעץ במרכזם יוצא יובש .
 הערות:ניתן להכין עם סוכר לבן וקמח לבן.אפשר להוסיף 100 גרם שוקולד קצוץ /צימוקים / אגוזים כיד הדמיון הטובה עליכם.ניתן לשמור בהקפאה ,  ומומלץ לחמם בנייר אלומיניום בתנור/טוסטר כשרוצים לאכול .
 זו היתה אמורה להיות ריבת ורדים .  כששקלתי את מלאי עלי הכותרת הסתבר לי שאלו יספיקו אולי ל-2 כפות ריבה בסופו של דבר וחבל על המאמץ .  ברגע האחרון ,  לפני שאמרתי נואש ופיזרתי את העלים הריחניים בחלל החדר ,  צירפתי אותם לכמה אגסים .
 חומרים:1 ק"ג אגסים קלופים ,  נקיים מליבה וחתוכים לפרוסות דקות160 גרם עלי כותרת מוורדים שצמחו לכם או לחברים שלכם בגינה  ( כ-12 ורדים בערך .  על מנת לקבל ריבה עשירה בניחוח ורדים ,  העדיפו ורדים בצבע בורדו ) 1/3 כוס מים1.5 כוסות סוכרמיץ מלימון
אופן ההכנה:1 .  בסיר רחב מניחים את חתיכות האגסים ועלי הכותרת .  מוסיפים סוכר ומים ומביאים לרתיחה על אש בינונית-נמוכה .  מערבבים בעדינות כל כמה דקות ,  עד שעלי הכותרת הופכים להיות  " סמרטוטיים ". 
2 .  בינתיים מכניסים למקפיא צלחת קטנה .
 3 .  מוסיפים את מיץ הלימון ,  מערבבים ומבשלים את הריבה על אש נמוכה כשעה  ( שימו לב שהריבה נשארת בהירה ולא נשרפת )  .  אם נראה לכם שהיא סמיכה לפני הזמן המצויין ,  עברו למבחן הריבה .
 4 .  מבחן הריבה  מוציאים את הצלחת הקפואה מהמקפיא .  שמים כפית מהריבה על הצלחת ומסמנים פס בתוך הריבה באמצע .  אם הפס נשאר יציב והריבה לא  " חוזרת "  למרכז ,  הריבה מוכנה .  במידה והיא לא מוכנה ממשיכים לבשל עוד כמה דקות וחוזרים למבחן .
 5 .  מעבירים את הריבה החמה לצנצנת מעוקרת ושומרים במקרר .
 חומרים לכ- 20 כדורים:3 כוסות שיבולת שועל טחונה גס  ( או שיבולת שועל להכנה מהירה ) 1/3 כוס צימוקים מושרים במים רותחים כ- 10 דקות  ( לא חובה ) 
לרוטב שוקולד:100 גרם חמאה7 כפות קקאו5-7 כפות סוכר7 כפות מים  ( מומלץ להשתמש במי ההשריה של הצימוקים ) לשידרוג :  1-2 כפות ברנדי/ליקר קפה ,  כ- 50 גרם חלבה מפוררת
אופציות לציפוי:קוקוס טחון / קקאו / אגוזים טחונים
אופן ההכנה:1 .  מכינים את הרוטב :  בסיר קטן מבשלים את כל החומרים  ( פרט לאלכוהול ולחלבה )  עד לקבלת רוטב אחיד .  מצננים .  מוסיפים את האלכוהול ומערבבים היטב .
 2 .  מכינים את הבלילה ומכדררים :  שמים בקערה את שיבולת השועל והצימוקים .  יוצקים את רוטב השוקולד ,  ומפוררים את החלבה .  מערבבים היטב בעזרת כף .
 3 .  מרטיבים מעט את הידיים .  מגלגלים לכדורים .  במידה ורוצים לצפות את הכדורים מגלגלים אותם בציפוי הרצוי .  שומרים בקירור .
 
תרגיעו
בא לכם משהו מתוק !  אתם לא חייבים להאשים את ההורמונים או העצבים או את שביזות יום א' - 3 מתכונים מתוקים ובריאים  ( יחסית ) 

