קרן גידור החמרה נגד אג"ח ממשלתיות אירופיות - והרוויחה 320 מיליון דולר
קרן של חברת קוריינטה אדווייזרס גרפה תשואה של 15% בינואר בעקבות משבר החוב ביוון
חברת קרנות הגידור קוריינטה אדווייזרס ,  שהניבה תשואה של 500% כשהימרה נגד שוק משכנתאות הסאבפריים בארה"ב ,  רשמה רווחה של 320 מיליון דולר כשהימרה נגד אג"ח ממשלתיות באירופה  כך דיווחה היום  ( שלישי )  סוכנות הידיעות בלומברג ,  שציטטה משקיעים בחברה.קרן של קוריינטה ,  שהוקמה בסוף 2007 על בסיס הערכה כי הכלכלות החלשות באירופה יתקשו לעמוד בפירעון חובותיהן ,  תשלם למשקיעיה 320 מיליון דולר בחודש הבא ,  לפי בלומברג .  ההערכות כי ממשלות אירופה יתקשו להתמודד עם גירעונותיהן המתנפחים הובילה בשבועות האחרונים לזינוק בעלות חוזי הביטוח נגד חדלות פירעון  ( cds )  של יוון ,  פורטוגל וספרד .  הקרן ,  בסך 424 מיליון דולר ,  גרפה תשואה של 15% בינואר ,  לאחר זינוק של 92% ב-2008 וירידה של 19% ב-2009.בשבועיים האחרונים התלוננו בכירים ביוון כי גורמים ספקולטיביים מתקיפים את המדינה ,  בניסיון להרוויח מקשייה הכלכליים .  שרת הכלכלה היווניה ,  לוקה קטסלי ,  פנתה היום למשקיעים וביקשה  " מרחב נשימה "  לאחר שההתקפות הספקולטיביות נגד האג"ח הממשלתיות היווניות פגעו ביכולתה של יוון לגייס כספים כדי לממן את גירעונותיה.ברוואן הווארד אסט מנג'מנט ,  חברת קרנות הגידור הגדולה באירופה ,  וחברת הקרנות מור קפיטל מנג'מנט כבר הודיעו למשקיעים לאחרונה כי הם אינן מהמרות נגד יוון ,  לאחר שפוליטיקאים באירופה הזהירו קרנות מפני ניסיונות לגרוף רווח מבעיותיהן של מדינות האזור .
 
קרן גידור החמרה נגד אג"ח ממשלתיות אירופיות - והרוויחה 320 מיליון דולר
קרן של חברת קוריינטה אדווייזרס גרפה תשואה של 15% בינואר בעקבות משבר החוב ביוון

