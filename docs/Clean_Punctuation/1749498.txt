האם תמונה אישה למנכ"לית בתי הדין הרבניים ? 
חברות הכנסת אורית זוארץ ומרינה סולודקין הגישו הצעה לתיקון חוק שתאפשר למנות אישה לתפקיד מנכ"לית בתי הדין הרבניים .  כיום רק דיינים יכולים להתמנות לתפקיד
ביום ראשון תעלה בפני ועדת השרים לענייני חקיקה הצעה לתיקון חוק של חברות הכנסת אורית זוארץ ומרינה סולודקין מסיעת קדימה המבקשות לאפשר גם לנשים להציג מועמדות ולהיבחר לתפקיד מנכ"ל בתי הדין הרבניים .  על פי נוסח החוק הקיים ,  בכדי להגיש מועמדות למנכ"ל בתי הדין הרבניים על המועמד להיות גם דיין ,  מה שפוסל אוטומטית נשים מלהגיש מועמדות למשרה .  עו"ד עטרה קניגסברג ,  מנהלת מרכז רקמן ,  שהציגה את מועמדותה לתפקיד נפסלה על בסיס זה .
" אני אשמח שימנו אותי להיות מנכ"לית ,  יש לי הרבה דברים לקדם ",  אומרת קניגסברג . " היום בתי הדין הרבניים נתפסים כמקום בירוקרטי ,  אני חושבת שיש הרבה אפשרויות לשנות את זה ",  היא מוסיפה .  קניגסברג מציינת גם כי המשרה המדוברת היא מנהלתית בעיקרה מה שלא אמור למנוע מאישה לעשות את העבודה לא פחות טוב מכל גבר .  לשאלה האם שוחחו על כך עם דיינים ורבנים עונות זוארץ וקניגסברג בשלילה . " הם באים מתוך ממסד המנותק לחלוטין מההוויה הישראלית הציונית והדמוקרטית ,  מחברה סגורה ,  ראה ערך אוטובוסים והפרדה ",  אומרת ח"כ זוארץ כשהיא מנסה להסביר מדוע אין סיכוי לגייס את תמיכת הרבנים לעניין .
 כיום תפקיד מנכ"ל בתי הדין הרבניים מאויש באופן זמני על ידי הרב שלמה דיכובסקי ,  מבכירי הדיינים בישראל ,  עד לבחירת מנכ"ל קבוע .  ש"ס מצידה פועלת בימים אלה למינויו של בנימין אטיאס ,  אחיו של שר הבינוי והשיכון אריאל אטיאס ,  לתפקיד .
 השר משולם נהרי  ( ש"ס )  המכהן גם כחבר בוועדת השרים לענייני חקיקה אמר לוואלה !  חדשות כי לדעתו אין לחוק סיכוי לעבור בוועדה בה הוא חבר .  נהרי הסביר כי  " זה לא בדיוק תפקיד מנהלי ,  גם היום שלקחו מישהו באופן זמני עד לבחירות ,  לקחו דיין .  בשביל התפקיד הזה צריך אדם שמכיר את המערכת ויכול להצעיד אותה קדימה ,  המטרה היא לתת שירות טוב יותר ובשביל זה צריך לחפש מישהו שבא מהשטח ומכיר את פעילות בתי הדין ".  עוד מוסיף נהרי על ההצעה עצמה כי היא  " פופוליסטית ומאוד לא רצינית ,  מי שמחפש כמה דקות שידור מגיש הצעת חוק כזאת ". 

האם תמונה אישה למנכ"לית בתי הדין הרבניים ? 
חברות הכנסת אורית זוארץ ומרינה סולודקין הגישו הצעה לתיקון חוק שתאפשר למנות אישה לתפקיד מנכ"לית בתי הדין הרבניים .  כיום רק דיינים יכולים להתמנות לתפקיד

