סיכום השבוע בפוטבול מכללות
אלבמה נותנת שיעור לפלורידה ,  אוהיו סטייט לא משכנעת ,  LSU מכוערת אבל נשארת בחיים ונוואדה ונורת'ווסטרן מפתיעות
- כבר כמה שבועות שאנחנו מתריעים שפלורידה של השנה זה לא זה ,  ואלבמה הוכיחה את זה בדיוק אתמול כשהיא מרטשת את הגייטורס 6:31 ,  במשחק בין שתי האלופות האחרונות .  מארק אינגרם רץ רק ל-47 יארד ,  אבל הוסיף שני ט"ד ,  כשהחזרת חטיפה לט"ד של סי ג'יי מוסלי סגרה את הסיפור .  שתי הקבוצות עוד עשויות להפגש בגמר ה-SEC בסוף השנה ,  אבל עם איך שחניכיו של אורבן מאייר נראים ,  הם יצטרכו קאמבק מפואר של טים טיבו כדי שזה ייקרה .
 - קרב גדול אחר ,  שעשוי היה להיות משוחזר בגמר הפאק 10  ( הא ,  שכחנו ,  אין כזה )  התרחש כשסטאנפורד התארחה אצל אורגון ,  ולמרות יתרון מוקדם 3:21 ,  הפסידה בסופו של דבר 52:31 ,  כשהיא לא מצליחה לשים אפילו נקודה בחצי השני .  הדאקס ,  שמריצים את התקפת האופשן הכל כך פופולרית היום במכללות חתכו בהגנת סטנפורד בקלות ,  כשלה-מייקל ג'יימס רץ ל-257 יארד ודארון תומאס הק"ב רץ לעוד 117 משלו ,  בנוסף ל-238 יארדים ושלושה ט"ד באוויר .  אנדרו לאק ,  הק"ב המדובר של הקארדינלס סיים עם 341 יארדים ושני ט"ד ,  אבל גם שני אינטרספשנס ומספר איבודים מכריעים בחצי השני .
 - המשחק הגדול השלישי אתמול היה בקוטון בול ,  שם נפגשו טקסס ואוקלהומה ליריבות ה"רד ריבר "  השנתית שלהם ,  כשבניגוד למגמה שהתפתחה בשנים האחרונות ,  היו אלו הסונרס שיצאו כשידם על העליונה 20:28 .  אוקלהומה כבר הובילה 10:28 ברבע האחרון בזכות 236 יארד באוויר ושני ט"ד של לאנדרי ג'ונס ועוד שניים בריצה של דמארקו מוריי ,  לפני שטקסס חזרו למשחק ורק במזל הצליחו לצאת עם הניצחון .  ג'ונס פימבל את הכדור מספר דקות לסיום אבל הצליח לדחוק אותו מחוץ לקווים שניה לפני ששחקן טקסס הצליח להרים אותו ופאמבל בהחזרת פאנט של טקסס בדקה האחרונה סגר את הסיפור .
 - אחרי ניצחון מרשים על האייריש לפני שבועיים  ( עם אותו פייק פילד גול בהארכה )  ,  הגיעו מישיגן סטייט למשחק הפתיחה בביג 10 כשהם בלי המאמן שלהם ,  שעדיין מתאושש מהתקף לב ,  ונגד וויסקונסין החזקה .  אבל כל זה לא הפריע להם להשאר על מאזן מושלם אחרי ניצחון 24:34 שהגיע גם בזכות קריאות אמיצות של המאמן המחליף ,  שלא פחד ללכת על דאון רביעי שלוש פעמים ,  כולל מסירת ט"ד מיארד אחד שסגרה את המשחק ברבע האחרון .  קירק קאזינס מסר לשלושה ט"ד בנוסף ל-269 יארד ובאיסט לאנדינגס מוכנים לדרבי גדול שבוע הבא מול מישיגן של דנארד רובינסון ,  שניצחה את אינדיאנה 35:42 כדי להשאר אף היא מושלמת .
 - אחרי שרובינסון סבל מפציעה שבוע שעבר ,  מועמד אחר להייזמן מהיריבה המושבעת אוהיו סטייט שילם את המחיר על ההתרוצצויות שלו ,  כשטרל פריור הוכיח עד כמה הבאקאייז תלויים בו .  חזרה של פריור לקראת סוף הרבע השלישי החזירה את הנשימה לאלפי אוהדי באקאייז אבל קשה להגיד שהניצחון 13:24 על אילינוי היה איזשהו משהו להתפאר בו .  פריור סיים את המשחק אמנם עם 104 יארד על הקרקע ,  אבל עם 76 יארד עלובים באוויר ויכולת שלא תספיק בהמשך מול יריבות ביג 10 קשות יותר .
 - אוהד USC פה תמיד מספר לנו כמה הטרוג'אנס לא טובים כמו המאזן שלהם ,  וההוכחה לדבריו הגיעה בהפסד 32:31 לוושינגטון .  ג'ייק לוקר ,  עם יום טוב של 310 יארד וט"ד ,  הנדס דרייב בשתי הדקות האחרונות שהסתיים בפילד גול מנצח של אריק פולק מ-32 יארד וגם 223 יארד בריצה של אלן בראדפורד לא הספיקו .
 המכוער :  טנסי כבר עמדה לנצח את המדורגת 12 LSU ,  כשהטייגרס פימבלו את הכדור על היארד ליין בדקה האחרונה ,  אלא שאז התברר שטנסי החזיקה לא פחות מ-13 שחקנים על המגרש ,  מה שנתן לחניכיו של לס מיילס הזדמנות נוספת אותה הם לא פספסו להחדיר את הכדור לאנדזון ולנצח במשחק מכוער במיוחד 14:16 .
 הצל"ש :  שתי קבוצות קטנות שעושות גלים  ( קטנים )  אבל מוסיפות הרבה עניין לליגה הן נוואדה ,  שדורגה לראשונה בתולדותיה השבוע ,  וניצחה 26:44 בדרבי את UNLV ,  היריבה השנואה ,  ונורת'ווסטרן ,  שעומדת על מאזן מושלם 0:5 אחרי ניצחון 28:29 על מינסוטה ,  במשחק הפתיחה שלה בביג 10 .
 
סיכום השבוע בפוטבול מכללות
אלבמה נותנת שיעור לפלורידה ,  אוהיו סטייט לא משכנעת ,  LSU מכוערת אבל נשארת בחיים ונוואדה ונורת'ווסטרן מפתיעות

