הרבעון האחרון של מנטל :  קומטאץ' רשמה עלייה של 18% בהכנסות הרבעון השלישי ל-4.6 מיליון דולר
הרווח התפעולי הסתכם ב-870 אלף דולר לעומת 700 אלף דולר ברבעון המקביל 
" הרבעון השלישי היה חזק בכל המדדים הפיננסיים ,  עם סכומי שיא של הכנסות ורווחים ,  והמשך יצירת תזרים מזומנים מצוין מהפעילות השוטפת ",  אמר גדעון מנטל ,  יו"ר ומנכ"ל שצפוי לעזוב את תפקידו בעוד כחודשיים .  למעשה ,  מדובר ברבעון האחרון עליו חתום מנטל ,  אחרי 20 שנה בחברה ,  כשאת תפקידו יתפוס עידו הררי.החברה עידכנה את התחזית לתוצאות הכספיות של שנת 2010 כאשר ההכנסות צפויות להגיע לקו העליון של הטווח החזוי שפורסם בעבר ,  של 17-18 מיליון דולר .  ההנהלה מצפה שהרוח הנקי המתואם יסתכם בטווח של 5.4-5.5 מיליון דולר ,  כאשר התחזית הקודמת היתה לרווח נקי של כ-5 מיליון דולר.את הרבעון השלישי סיכמה קומטאץ' עם הכנסות של 4.6 מיליון דולר - עלייה של 18% לעומת הכנסות של 3.9 מיליון דולר ברבעון המקביל .  מנטל הוסיף ,  כי  " יחידת האנטי וירוס command כבר החלה לתרום לתוצאות קומטאץ' ,  הן בשורה העליונה והן בשורה התחתונה ,  ואנו מצפים שמגמה חיובית זו תימשך ". הוצאות התפעול של קומטאץ' הסתכמו ב-3 מיליון דולר לעומת 2.6 מיליון דולר ברבעון המקביל ,  כשהרווח התפעולי הסתכם ב-870 אלף דולר - לעומת 700 אלף דולר ברבעון המקביל .  הרווח התפעולי המתואם עמד על 1.5 מיליון דולר - לעומת מיליון דולר ברבעון המקביל.בשורה התחתונה ,  סיכמה קומטאץ' את הרבעון עם רווח נקי של 1.1 מיליון דולר - גידול של 24% לעומת 849 אלף דולר בתקופה המקבילה אשתקד .  הרווח הנקי המתואם עמד על 1.6 מיליון דולר - עלייה של 31% לעומת הרבעון המקביל בו עמד הרווח המתואם על 1.2 מיליון דולר.במהלך הרבעון השלישי המשיכה החברה לבצע את תוכנית הרכישה חזרה של מניותיה אשר החלה בתחילת שנת 2010 .  עד ל-30 בספטמבר 2010 ,  הוציאה החברה 3.3 מיליון דולר מתוך 5 מיליון דולר שהוקצו לתוכנית ,  לרכישת 890 אלף מניות רגילות במחיר ממוצע של 3.73 דולר למניה .  החברה מתכוונת להמשיך בתוכנית הרכישה חזרה בהתאם להנחיות מועצת המנהלים.יתרות המזומנים הסתכמו נכון לסוף הרבעון ב-12.5 מיליון דולר - לעומת 17.3 מיליון דולר בסוף 2009 .  הירידה נובעת בעיקר כתוצאה מתשלום של 4.6 מיליון דולר כחלק מרכישת חטיבת האנטי-וירוס command של authentium ,  מהסכום שהוקדש לתוכנית הרכישה חזרה של מניות החברה .
 
הרבעון האחרון של מנטל :  קומטאץ' רשמה עלייה של 18% בהכנסות הרבעון השלישי ל-4.6 מיליון דולר
הרווח התפעולי הסתכם ב-870 אלף דולר לעומת 700 אלף דולר ברבעון המקביל

