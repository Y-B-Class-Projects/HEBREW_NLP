חשוד ברצח צעיר מבת ים הסגיר עצמו למשטרה
כחודש לאחר חיסולו של מור אלגרבלי ,  בן 21 מבת ים ,  הסגיר עצמו למשטרה החשוד המרכזי בביצוע המעשה .  מדובר בתושב חולון בן 41 .  החשוד יובא בהמשך להארכת מעצר
החשוד המרכזי ברציחתו של מור אלגרבלי בבת ים לפני כחודש הסגיר עצמו הבוקר  ( שני )  לידי המשטרה .  מדובר בתושב חולון בן 41 .  הוא יובא היום להארכת מעצר בבית משפט השלום בראשון לציון .
 אלגרבלי בן ה-21 נורה למוות בחודש שעבר בפינת הרחובות הרב מיימון ואנה פרנק בעיר בעת שישב ברכב מסוג הונדה יחד עם חברו .  החבר נפצע באורח קשה כתוצאה מהירי .  אלגרבלי וחברו היו מוכרים למשטרה מתחום עבירות הרכוש ,  האלימות והסמים וההערכה היא שהרקע למעשה הוא סכסוך בין עבריינים .
 עד ראיה לתקרית סיפר אז לוואלה !  חדשות כי  " ירדתי מהבניין לכיוון הרכב שלי וראיתי אדם חבוש בכובע גרב ,  עוצר ליד רכב שהמתין ברמזור אדום .  הוא פשוט נעמד מול הרכב וירה ,  לפחות שלוש יריות .  ואז בקור רוח עלה על האופנוע ונמלט .  בחור אחד שנפצע יצא מהרכב והתמוטט ממש לידי ". 
צוות חקירה מיוחד במרחב אילון הופקד על החקירה שבמהלכה נעצרו שבעה חשודים .  כל החשודים שוחררו למעצרי בית .  החשוד העיקרי שעל פי החשד ביצע את הירי ,  נמלט מהמקום והוגדר כמבוקש .  היום ,  כאמור ,  הוא הסגיר את עצמו .
 
חשוד ברצח צעיר מבת ים הסגיר עצמו למשטרה
כחודש לאחר חיסולו של מור אלגרבלי ,  בן 21 מבת ים ,  הסגיר עצמו למשטרה החשוד המרכזי בביצוע המעשה .  מדובר בתושב חולון בן 41 .  החשוד יובא בהמשך להארכת מעצר

