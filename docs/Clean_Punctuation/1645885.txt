יותר מ-4,000 טייסים בלופטהנזה פתחו היום בשביתה בת 4 ימים
חברת התעופה ביטלה היום כ-800 טיסות - כמחצית מסך הטיסות היומי שלה ;  עלות השביתה :  34 מיליון דולר ביום
חברת התעופה הגרמנית לופטהנזה ביטלה היום כ-800 טיסות - כמעט מחצית מסך הטיסות היומי הכולל שלה - לאחר שיותר מ-4,000 טייסים בחברה פתחו בשביתה בת 4 ימים.לופטהנזה ,  חברת התעופה הגדולה באירופה לפי מכירות ,  מסרה כי למרות השביתה תמשיך לקיים את מרבית הטיסות המקומיות שלה ואת הטיסות קצרות-הטווח באירופה ,  אך טיסות ארוכות-טווח רבות - כמו לניו יורק ולדנבר - בוטלו.השביתה תפגע גם בטיסות מגרמניה לישראל .  מהחברה נמסר כי יבוטלו 10 טיסות בימים שני עד חמישי - טיסות הבוקר מפרנקפורט לנתב"ג והטיסה שיוצאת אחה"צ בחזרה מנתב"ג לפרנקפורט באותם ימים ." בדרך כלל יש לנו כ-1,800 טיסות ביום ",  מסרה החברה . " היום ,  אנו צופים כ-1,000 טיסות ,  אך ייתכנו ביטולים של טיסות נוספות ",  התריעה לופטהנזה .  החברה מקיימת טיסות ארוכות-טווח לכ-160 יעדים ברחבי העולם.מנכ"ל לופטהנזה בישראל ,  עופר קיש ,  אמר כי החברה כבר החלה למצוא פתרונות חלופיים לנוסעים מישראל ואליה ,  אשר ייפגעו מהשביתה .  חלק מהנוסעים שירצו בכך ,  יועברו לחברות הבת של לופטהנזה לישראל - אוסטריאן אירליינס ,  סוויס ,  בריסל אירליינס .  הטייסים השובתים מעוניינים להשיג ביטחון תעסוקתי רב יותר - הם דורשים כי תנאי התעסוקה הגרמניים יחולו גם על טייסי החברה בשאר העולם ,  ומעוניינים למנוע מעבר של משרות למדינות בהן השכר נמוך יחסית .  הטייסים פתחו הבוקר בשביתה בת ארבעה ימים.עלות השביתה ,  מעריכה החברה ,  עשויה להגיע ל-34 מיליון דולר ליום .
 
יותר מ-4,000 טייסים בלופטהנזה פתחו היום בשביתה בת 4 ימים
חברת התעופה ביטלה היום כ-800 טיסות - כמחצית מסך הטיסות היומי שלה ;  עלות השביתה :  34 מיליון דולר ביום

