קמפיינים סלולריים :  נשמע מעניין - אבל מה עושים עם זה ?  
פרסום בנייד
 >  >  כניסת המכשירים החכמים לישראל היא אחת הזירות שבהן תולה ענף הפרסום המקומי תקוות רבות .  אם עד כה היקף הפרסום הסלולרי בישראל היה זניח ,  כיום מקווים אנשי הפרסום והשיווק שהעובדה שרבים יסתובבו כשבכיסם מכשירים המאפשרים צפייה בפרסומות ולחיצה על באנרים תאיץ את התפתחותו של פלח פרסום זה .  ראשי ענף הפרסום המקומי ערים לתמורות בפרסום הסלולרי בעולם ,  אבל הם אינם יודעים ליישם אותן בישראל .  לראיה :  הגופים המפרסמים אינם מייחסים חשיבות לסלולר כמדיה בפני עצמה בבואם לתכנן הוצאה שנתית .  גם המחירים של קמפיינים סלולריים הם זניחים ,  ומוערכים בכמה אלפי שקלים בודדים לקמפיין - עלות הגדולים שבהם ב-2009 היתה 15-20 אלף שקל .  אחד הפיילוטים המעניינים ביותר בזירת הפרסום הסלולרי הושק בספטמבר 2008 : " זמן איז מאני "  של סלקום ,  שזכה לקידום שיווקי משמעותי בדמות קמפיין טלוויזיה נרחב .  השירות הציע לגולשים להיחשף לפרסומות  ( באנרים וסרטונים )  דרך הטלפונים הניידים ,  לעבור מבחן בקיאות אודות הקמפיין ,  ובתמורה לקבל עד 45 דקות זמן אוויר בחינם .  ואולם שנה אחת בלבד הספיקה לסלקום כדי להבין שהמפרסמים לא נוהרים למדיה הסלולרית .  לאור העובדה שהתקשתה לגייס מפרסמים ,  החליטה החברה לעצור את הפרויקט .  גם חברות הסלולר האחרות ,  פרטנר ופלאפון ,  בחנו לעומק את סוגיית הקמפיינים הסלולריים ,  אך עד כה אף אחת מהן לא עשתה את הצעד הדרמטי ולא החלה לשווק עצמה כלפי המפרסמים כמי שמוכרת מדיה וזמן אוויר לפרסום .  אילן שחורי ,  מנכ"ל חברת הייעוץ השיווקי-כלכלי tasc ,  העוסקת בניתוח שיווקי המדיה ,  מעריך כי  " הפרסום בסלולר מתחיל להידמות לפרסום באינטרנט מבחינת המודל העסקי .  כלומר יש ניצנים של פעילות המתבססת על הכנסות מפרסום סלולרי של יצרניות התוכן ,  אבל זה תהליך שיקח הרבה מאוד שנים ויתחזק על בסיס גידול בנתח השוק של המכשירים החכמים .  האתרים יעברו לפיתוח של תוכן סלולרי ,  שממנו ירוויחו מפרסומות ,  וברקע יהיו מאבקי כוחות בין מפעילות הסלולר לספקיות התוכן בנוגע לעמלות ".   " הפרסום בנייד הוא אחד הנושאים הכי מעוררי מחלוקת כיום ",  אומר שלי תשובה ,  שותף מנהל בחברת הייעוץ טריגר פורסייט . " ברור כי פרסום תמורת תוכן אינו עובד בסלולר .  לתת רינגטון חינם תמורת צפייה בפרסומת זה יקר מדי למפרסם .  פרסום בתוך תוכן כמו באנרים במשחקים או בקטעי טקסט זה כבר כלכלי יותר עבורו ".  עם זאת ,  הוא אומר , " ייקח הרבה זמן עד שיפצחו את נוסחת הפרסום באינטרנט הנייד .  להערכתנו ,  הכנסות מפרסום בנייד הן כיום יותר מ-10 מיליון שקל בשנה .  הכנסות אלה לא יעלו באופן מהותי עד שיהיה פתרון שיאפשר התאמה של הפרסום למשתמש - פרסונליזציה .  זה ייקח כמה שנים טובות ".  חברת ההשקעות מורגן סטנלי פירסמה באחרונה דו"ח אודות הצפוי בזירות הדיגיטל ,  שבו נכתב כי  " 2010 תהיה השנה שבה המפרסמים יחלו להתנסות במדיה הסלולרית .  הבעיה היא שהמפרסמים נאלצים להתמודד עם אינספור מכשירים סלולריים שונים ,  כשלכל אחד יכולות שונות ".  על השימושים השונים של האמריקאים בסלולר וכיצד אלה יכולים להתחבר לעולם הפרסום אפשר ללמוד ממידע של חברת המחקר קומסקור :  ב-2009 חל גידול של 36% בהיקף הפרסומות שקיבלו האמריקאים למכשירי טלפון ניידים .  כרבע מהאמריקאים מעידים שהם צופים בפרסומות בסלולר .  הנתון כולל את הפרסומות הפשוטות ביותר - sms ,  הסוג הנפוץ ביותר בארה"ב וגם בישראל .  ואולם הנתונים של קומסקור מראים גם את פוטנציאל הגידול של המדיה הזו באופן בולט מאוד :  גידול של 30% בגלישה סלולרית באמצעות דפדפנים או יישומים ,  מקום מושבם העיקרי של הפרסומות הסלולריות  ( שאינן sms )  ,  וכן גידול של 60% בצריכת חדשות באמצעות הסלולר בארה"ב .  20% מהאמריקאים מעידים כי הם צורכים חדשות בסלולר .  גם במקרה זה מדובר בכר פורה עבור יצרניות התוכן החדשותי ,  שיכולות לשלב בו פרסומות .  תחום תוכן סלולרי נוסף שמתרחב ,  שגם הוא יכול להתפרנס מפרסום ,  הוא משחקי אינטרנט במכשירים החכמים .  גם בתחום זה חלה עלייה של 20% בשימוש - רבע מהאמריקאים כיום משחקים במשחקים אלה .
 
קמפיינים סלולריים :  נשמע מעניין - אבל מה עושים עם זה ?  
פרסום בנייד

