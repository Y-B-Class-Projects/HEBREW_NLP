יום שלישי ,  19:30 ,  ספורט 5 :  משחק העונה בכדורעף
ליגת הכדורעף חוזרת אלינו לאחר פגרה בת שבועיים ,  ובהיכל הספורט בנעמן יתקיים המשחק המרכזי שהוא גם משחק העונה ,  בו תארח השניה הפועל מטה אשר את הדאבליסטית ,  מכבי תל אביב .  
מכבי תל אביב עדיין לא הפסידה העונה בליגת העל ,  ולמעשה מטה אשר הייתה זו שמתחה אותה יותר מכולם במשחק של חמש מערכות בסיבוב הראשון .  אבל המשחק ההוא היה בתל אביב ,  והפעם מדובר במשחק ביתי לגמרי ,  באחד האולמות החמים בארץ .  באותו משחק תבחן מטה אשר את הזר החדש שלה ,  קרלוס רוברט קולסקה הברזילאי ,  שהחליף את טשיירה .  
המשחק הזה לא ישנה את צמרת הטבלה ,  וגם הפסד של מכבי תל אביב ישאיר אותה ראשונה לפני שהליגה מתפצלת לפלייאוף עליון ותחתון .  עם זאת ,  זו תהיה הזדמנות מצויינת עבור מטה אשר להצהיר כוונות ,  לפני שהליגה נכנסת לאותם שלבים מכריעים וקובעים .
 
יום שלישי ,  19:30 ,  ספורט 5 :  משחק העונה בכדורעף
nan
