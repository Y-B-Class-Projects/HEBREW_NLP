מכים את הנאסד"ק :הישראליות בוול סטריט ,  2009 - תשואה גבוהה פי שתיים ממדד הנאסד"ק
אף שנסחרו בתחילת השנה בשוק המניות הבעייתי בעולם :  שתי חברות נמצאות בדרך להנפקה ,  שלוש חוזרות לרשימת המסחר ,  קומברס מקווה לחזור לעניינים - והמכונה של צ'ק פוינט תמשיך לעבוד
 >  >  לפני שנה מצאו עצמן החברות הישראליות הנסחרות בארה"ב בעין הסערה .  העובדה שמוקד המשבר העולמי היה קרוב נהפכה לפתע את ההשתייכות לשוק המניות של וול סטריט מיתרון לבעיה . " זאת היתה שנה תנודתית - משקיעים יכלו להרוויח ולהפסיד בה הרבה ",  אומר רונן זכריה ,  מנהל מחלקת השקעות חו"ל במיטב . " פתחנו את השנה על רקע מיתון גלובלי קשה ועם תחזיות שלפיהן המיתון הוא יכול להימשך ,  אך פעולה אגרסיבית של בנקים מרכזיים וממשלות והזרמת כסף מסיבית הובילו להתאוששות מהירה של כלכלות העולם . " מצבן של החברות טוב מכפי שנראה היה בתחילת השנה - גם מבחינת ראייה לעתיד והתייעלות וגם מבחינת צבר הזמנות והתחושה לגבי התאוששות בפעילות העסקית .  השינוי הזה בא לידי ביטוי במחירי המניות ,  שנמצאים ברמה גבוהה מזו שבה הם היו בתחילת השנה ".  מדד הישראליות בנאסד"ק ,  isrq ,  הראה תשואה חיובית של 64% .  זו אמנם תשואה נמוכה משמעותית משהראה מדד התל-טק הישראלי ,  שזינק השנה ב-95% ,  וממדד התל-טק 15 ,  שעלה ב-85% ,  אך עדיין מדובר בתשואה גבוהה פי שניים משל מדד נאסד"ק ,  שעלה ב-2009 ב-37% בלבד .  הישראליות חוזרות לגייס הנוכחות הישראלית בנאסד"ק דומינטטית .  רק לסין ,  ולארה"ב כמובן ,  יש נוכחות גדולה יותר בבורסה הזו .  אחד מהסימנים הראשוניים להתאוששות בקרב הישראליות בוול סטריט הוא תחילת עונת הגיוסים .  בתקופה האחרונה גייסה איזיצ'יפ כספים במקביל למכירת מניות ,  ורוזטה ג'נומיקס ונובה מכשירי מדידה הגישו תשקיפים לגיוס כספים .  רוזטה ביקשה לגייס עד 75 מיליון דולר ונובה מבקשת לגייס עד 20 מיליון דולר .  כמו כן ,  שתי חברות ישראליות לפחות מתכוונות לבצע הנפקה ב-2010 - אן-טריג ואייבלסטר .  שתי החברות היו על סף הנפקה לפני פרוץ המשבר ודחו אותה בעקבותיו .  גם לומניס ,  המספקת ציוד לייזר לענף הרפואה ,  שנמחקה בעבר מהמסחר ,  צפויה לשוב ולהיסחר ב-2010 .  במקביל קומברס ו-ורינט צפויות להגיש את דו"חותיהן בתחילת 2010 ולשוב להיסחר ברשימה הראשית בנאסד"ק - כאשר בעקבות ההסדר הצפוי בפרשת הבקדייטינג של החברה האם ,  עשויה ורינט ,  לאחר שנים של ספקולציות ,  להימכר .  עם זאת ,  בעוד לפני פרוץ המשבר ניתן היה להנפיק חברות ישראליות בקלות רבה יותר והסובלנות לחברות קטנות מעבר לים היתה גדולה יחסית ,  כעת ,  בשל הזהירות שנוקטים המשקיעים האמריקאים ,  נותר לחברות קטנות מחו"חל פחות מקום .  כך נמכרו אי.סי.טל וסטארלימס הישראליות באחרונה תמורת 20.5 מיליון דולר ו-123 מיליון דולר בהתאמה .  חברות אחרות שבעבר כיוונו את עצמן לנאסד"ק חששו לבצע הנפקות .  קופרגייט וואלור ,  למשל ,  העדיפו להימכר ,  תמורת 184 מיליון דולר ו-105 מיליון דולר בהתאמה . " היו תהליכי התייעלות בקרב החברות ,  וצריך להיות סלקטיבי כמובן ",  אומר זכריה , " אבל עדיין יש מקום לאפסייד בחלק מהחברות - כמו צ'ק פוינט למשל ,  שהיא מניה שאנחנו אוהבים ".  צ'ק פוינט ספגה פגיעה מינימלית למרות המכה הקשה שספגו מרבית חברות ההיי-טק הנסחרות בארה"ב בתחילת 2009 ,  הצליחה ענקית אבטחת המידע צ'ק פוינט לעבור את המשבר עם פגיעה מינימלית בלבד .  בשניים מתוך שלושת הרבעונים הראשונים של השנה עקפה החברה את התחזיות ,  וברבעון הראשון היא החמיצה את תחזית ההכנסות רק במעט .  במקביל רכשה צ'ק פוינט ב-2009 את חטיבת מוצרי האבטחה של נוקיה .  היקף העסקה לא פורסם ,  אך הוא מוערך בעשרות מיליוני דולרים ,  כאשר החברה מוסיפה לחפש רכישות .  קופת המזומנים ,  ההפקדות לטווח קצר וניירות הערך הסחירים הסתכמו בסוף הרבעון ב-1.74 מיליון דולר .  את הרבעון השלישי סיימה צ'ק פוינט עם הכנסות של 233.6 מיליון דולר - עלייה של 17% לעומת הכנסותיה ברבעון המקביל .  הרווח המתואם של החברה הסתכם ב-109.5 מיליון דולר ,  עלייה של 16% לעומת הרבעון המקביל .  אימפריית אמדוקס ממשיכה להתרחב חברת שירותי הבילינג  ( חיוב לקוחות )  לחברות סלולר אמדוקס ויוצאיה עוררו השנה עניין רב מהרגיל .  בדו"ח השנתי המורחב שפורסם המשיכה מגמת הנדידה של החברה להודו ,  כאשר במקביל לירידה של 698 עובדים בישראל ,  עלה מספר העובדים בהודו ב-651 איש .  זאת ,  במטרה לשמור על שולי הרווח .  אמדוקס ביצעה שתי רכישות באחרונה .  אחת החברות שנרכשו היא ניו-אקט ,  המספקת גיבוי וסינכרון של תכנים סלולריים ,  תמורת 10 מיליון דולר .  השנייה היא jnetx ,  שמספקת פלטפורמת שירותים מאוחדת מבוססת ג'אווה ,  שנרכשה תמורת כ-50 מיליון דולר .  בסיכום שנתי רשמה אמדוקס ירידה של 9.5% בהכנסותיה ,  שהסתכמו ב-2.9 מיליארד דולר ,  בשנת הכספים שהסתיימה בספטמבר .  אמדוקס סיימה את השנה הפיסקלית עם ירידה של 13.9% ברווח הנקי .  עם זאת ,  ברבעון הרביעי עלו ביצועי החברה על התחזיות ,  וגם לרבעון הבא חוזה החברה תוצאות טובות מאלה שחזה השוק ,  כך שנראה שמגמת ההתאוששות בעסקי החברה החלה מהר מהצפוי .  במקביל ,  עוררה קבוצה מדור המייסדים של החברה גלים ,  כאשר יחד עם קרן פימי של ישי דוידי ,  נטלה את השליטה ביצרנית תוכנות ניהול המלאי החכמות ריטליקס .  הקבוצה ,  הכוללת את בועז דותן ,  אלי גלמן ,  נחמיה למלבאום ,  אבינועם  ( אבי )  נאור ומריו סגל ,  צפויה להחזיק בסיום תהליך ההשתלטות כ-20% ממניות ריטליקס ,  בדומה לקרן פימי .  בארי שקד ובריאן קופר ,  שייסדו את החברה ,  מכרו את מניותיהם לפימי ולקבוצת יוצאי אמדוקס ,  ועזבו .  בעלי הבית החדשים שואפים לשנות את השווקים שאליהם פונה החברה ואת תחומי פעילותה .  בריטליקס ,  ספקית פתרונות התוכנה לקמעונאים ולמפיצים ,  מתכוונים להרחיב את השיווק לסין ולרוסיה ,  ולהפוך מחברה המוכרת מוצרים ,  לחברת שירותים עם מערך גלובלי ,  המספקת הטמעה ,  תמיכה ושירותים עם יעד הכנסות של 300 מיליון דולר .  את הרבעון השלישי סיימה ריטליקס עם הכנסות של 50 מיליון דולר ,  ירידה של 11% לעומת התקופה המקבילה .  הרווח המתואם של החברה הסתכם ב-5 מיליון דולר ,  לעומת רווח מתואם של 2.8 מיליון דולר ברבעון המקביל ,  על רקע חיתוך חד בהוצאות התפעול שביצעה החברה השנה ,  שכלל פיטורים .  קומברס בדרך חזרה לאור הזרקורים ענקית הבילינג והתאים הקוליים למפעילות הסלולר קומברס מעוררת עניין רב באחרונה .  לאחר שהיתה רחוקה מעין הציבור זמן רב על רקע פרשת הבקדייטינג אמורה החברה לשוב ולספק דיווחים רבעוניים בפברואר לאחר יותר משלוש שנים .  ורינט ,  החברה הבת ,  תספק דו"חות על מצבה הכלכלי עד סוף ינואר .  קומברס יישבה תביעה ייצוגית שהוגשה נגדה בארה"ב ,  והיא תשלם כ-165 מיליון דולר ,  בנוסף ל-60 מיליון הדולרים שישלם מכיסו מנכ"ל החברה לשעבר קובי אלכסנדר ,  שנמלט לנמיביה .  על פי הערכות ,  אלכסנדר מנהל מגעים עם הרשויות האמריקאיות במטרה להגיע לפשרה בהליך הפלילי שמתקיים נגדו .  אולטיקום ,  אחת מהחברות הבנות של קומברס ,  כבר הגישה את דו"חותיה הכספיים ושבה להיסחר ברשימה הראשית בנאסד"ק .  על רקע הגשת הדו"חות הצפויה בקומברס ובוורינט ,  והשלמת ההסדר המשפטי ,  ייתכן שוורינט ,  המתחרה בנייס ,  תימכר ,  לאחר שנים של ספקולציות .  חיים שני השאיר נעליים גדולות בנייס החדשות העיקריות בנוגע ליצרנית תוכנות ניתוח המידע נייס ב-2009 היו קשורות לעזיבת המנכ"ל חיים שני - שמונה למנכ"ל משרד האוצר .  זאבי ברגמן ,  שהיה בעבר מנכ"ל קומברס ,  נכנס באחרונה לתפקיד במקום שני .  ואולם ברגמן צפוי להמשיך באסטרטגיית החברה ההיסטורית - גידול בעזרת רכישות אינטנסיוויות .  גם השנה רכשה נייס כמה חברות .  החברה רכשה את הסטארט-אפ הקסאגון ,  המספק טכנולוגיות לאיתור ,  בעיקר לכוחות ביטחון תמורת 11 מיליון דולר בסוף אוגוסט .  בנוסף רכשה נייס את הסטארט-אפ אורסוס ,  העוסק בניהול מצבים עבור מרכזי שליטה ובקרה ,  בעיקר בארגונים שבהם ביטחון שדה הוא קריטי ,  תמורת כ-20 מיליון דולר .  שתי הרכישות נועדו לחזק את הפעילות של החברה בתחום הביטחוני .  את פעילותה בתחום הפיננסי חיזקה החברה בעזרת רכישת פורטנט האמריקאית ,  העוסקת בניתוח פעולות ומניעת פשעים פיננסיים ,  תמורת 73 מיליון דולר .  החברה נרכשה במטרה לאחדה עם חברה בת אחרת של נייס ,  אקטימייז .  את הרבעון השלישי סיימה נייס בהתאם לציפיות עם הכנסות של 144.7 מיליון דולר ,  ירידה של 11% לעומת הרבעון המקביל ועלייה של 3% לעומת הרבעון הקודם .  הרווח המתואם היה 24 מיליון או 38 סנט למניה ,  ירידה של 10.2% לעומת הרבעון המקביל ועלייה של 8.6% לעומת הרבעון הקודם .  אלווריון עדיין לא מתאוששת גם מנכ"ל ספקית פתרונות התקשורת האלחוטית אלווריון ,  צביקה פרידמן ,  עזב אותה ב-2009 .  את פרידמן צפוי להחליף בשבועות הקרובים ערן גורב ,  ששימש כסמנכ"ל בנייס .  את הרבעון השלישי סיימה אלווריון ,  בהתאם לתחזיות ,  עם הכנסות של 58.4 מיליון דולר - ירידה של 21% לעומת הכנסותיה ברבעון המקביל .  הרווח המתואם של החברה היה 178 אלף דולר - לעומת רווח מתואם של 3 מיליון דולר ברבעון המקביל .  פרידמן הצהיר עם פרסום הדו"חות : " אנחנו מצפים לתוצאות דומות ברבעון הרביעי ,  שאחריו תבוא התאוששות שאמורה להתחיל במחצית הראשונה של 2010 ".  החברה סיפקה בתום הרבעון השלישי תחזית נמוכה מתחזית השוק לרבעון הבא ,  וחזתה הכנסות של 55-63 מיליון דולר לעומת ציפיות השוק להכנסות של 64.4 מיליון דולר .  בנוסף לכך ביצעה החברה קיצוצים משמעותיים בהוצאותיה ,  כולל פיטורי עובדים ,  וכעת היא מגיעה לאיזון בשורה התחתונה ,  ברמת הכנסות נמוכה מבעבר .  שיפור ליצרניות השבבים ענף השבבים רשם התאוששות מרשימה במחצית השנייה של 2009 .  עדות לכך אפשר לראות בזינוק האדיר של מניית טאואר ,  יצרנית השבבים ממגדל העמק ,  שזינקה בכ-550% מתחילת 2009 ,  ומניית ספקית מערכות המדידה למפעלי השבבים נובה ,  שזינקה ב-891% .  טאואר גם העלתה את תחזיותיה לרבעון הרביעי ,  והיא צופה הכנסות של 98-102 מיליון דולר - לאחר שתחזיותה המוקדמות היו להכנסות של 90-94 מיליון דולר ואילו נובה קיבלה הזמנות חדשות ברבעון השלישי בהיקף של 10 מיליון דולר ,  שהצטרפו להזמנות קודמות ,  והביאו לכך שהחברה צפויה לרשום ברבעון השלישי את שיא ההזמנות למוצרי החברה אי פעם .  מניית נובה ,  שנסחרה בשפל של 39 סנט בפברואר ,  נסחרת כעת במחיר של 5.75 דולרים ,  המשקף לחברה שווי של כ-112 מיליון דולר .  טאואר נסחרה בינואר במחיר של 15 סנט למניה בלבד ,  וכעת היא נסחרת במחיר של 1.02 דולרים ,  המשקף לחברה שווי של כ-171 מיליון דולר .  בנוסף ,  טאואר חתמה ברבעון האחרון על הסכם חדש שכחלק ממנו היא תשגדר מפעל שבבים של חברה אחרת באסיה - בהיקף של 130 מיליון דולר .  טאואר צפויה לרשום בפרויקט זה שולי רווח גבוהים במיוחד .  את הרבעון השלישי סיימה טאואר עם הכנסות של 79.6 מיליון דולר ,  עלייה של 36% לעומת הרבעון המקביל .  ההפסד הנקי של החברה הסתכם ברבעון השלישי ב-30.2 מיליון דולר ,  לעומת הפסד של 30.9 מיליון דולר ברבעון המקביל ,  כשהפסד זה כלל הוצאות מימון ומחיקות ,  ובלעדיהן ,  רשמה החברה רווח מתואם של 11.2 מיליון דולר.נובה ,  לעומת זאת ,  סיימה את הרבעון השלישי עם הכנסות של 11.4 מיליון דולר ,  עלייה של 29% לעומת הרבעון המקביל .  הרווח המתואם היה 1.8 מיליון דולר ,  בהשוואה להפסד של 1.7 מיליון דולר ברבעון המקביל .
 
מכים את הנאסד"ק :הישראליות בוול סטריט ,  2009 - תשואה גבוהה פי שתיים ממדד הנאסד"ק
אף שנסחרו בתחילת השנה בשוק המניות הבעייתי בעולם :  שתי חברות נמצאות בדרך להנפקה ,  שלוש חוזרות לרשימת המסחר ,  קומברס מקווה לחזור לעניינים - והמכונה של צ'ק פוינט תמשיך לעבוד

