דיבידנדים של מאות מיליוני שקלים באי.די.בי לקראת השנה החדשה
מתחילת 2010 היקף הדיבידנדים של דסק"ש נאמד ב-1.34 מיליארד שקל
דירקטוריון חברת דיסקונט השקעות ,  שבשליטת אי.די.בי פיתוח של נוחי דנקנר ומשפחות לבנת ומנור ,  אישר ביום חמישי האחרון חלוקת דיבידנד לבעלי המניות של 270 מיליון שקל ב-27 בינואר 2011.לאחר חלוקה זו יתרת הרווחים של דסק"ש הניתנים לחלוקה יעמדו על 492 מיליון שקל .  דיבידנד זה מצטרף לדיבידנד של 200 מיליון שקל אותו חילקה החברה ביום חמישי האחרון לבעלי המניות ,  כך שמאז תחילת 2010 היקף הדיבידנדים של דסק"ש נאמד ב-1.34 מיליארד שקל  ( כולל הדיבידנד האחרון שעליו הכריזה )  .  הנהנית העיקרית מן הדיבידנדים הינה אי.די.בי פיתוח המחזיקה ב-73.5% מדסק"ש.אי.די.בי פיתוח הפרטית  ( מוחזקת ב-100% על ידי אי.די.בי אחזקות )  מצידה ,  דיווחה כי דירקטוריון החברה אישר בחמישי האחרון לחלק ב-27 בינואר 2011 לאי.די.בי אחזקות  ( שדנקנר מחזיק בה בכ-30% דרך גנדן הולדינגס )  דיבידנד של 120 מיליון שקל .
 
דיבידנדים של מאות מיליוני שקלים באי.די.בי לקראת השנה החדשה
מתחילת 2010 היקף הדיבידנדים של דסק"ש נאמד ב-1.34 מיליארד שקל

