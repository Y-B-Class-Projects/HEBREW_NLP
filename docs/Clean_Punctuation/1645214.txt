מצארי : " השחקנים של מוריניו לא צריכים אותו "
 מאמן נאפולי תקף את הפורטוגלי : " יש לו אלופים בסגל ,  אז הוא פנוי להתעסק בתקשורת ".  אינטר מול סמפדוריה  ( 21:45 ,  ספ' 1 ) 
ארבעה ימים לפני המשחק הראשון בשמינית גמר ליגת האלופות מול האקסית צ'לסי ,  ז'וזה מוריניו ואינטר שלו יארחו הערב  ( שבת ,  21:45 ,  ספורט1 )  את סמפדוריה בליגה וינסו להגדיל את הפער בפסגה ל-10 נקודות על פני רומא השנייה .
 המאמן הפורטוגלי ,  שהתנצח תקשורתית עם לא מעט מאמנים יריבים בשנים האחרונות ,  כולל קרלו אנצ'לוטי וקלאודיו ראניירי באיטליה ,  קיבל בשבוע האחרון יריב חדש בדמות וולטר מצארי .  מוריניו טען כי המאמן האיטלקי לא יזכה בשום תואר עם נאפולי ,  לאחר ה-0:0 בין שתי הקבוצות בשבוע שעבר ,  ומצארי לא נרגע מאז .
" מוריניו פנומן בכל הקשור לטיפול במדיה ",  אמר מצארי במסיבת עיתונאים לקראת משחקה של נאפולי מחר מול סיינה . " הוא תמיד מדבר על כסף ותקציבים ,  אבל אם תשוו את הקבוצות תראו שניצחתי יותר . " לי אין זמן לחשוב על סיסמאות ,  אבל לו יש כי הקבוצה שלו מורכבת מאלופים שמסתדרים לבד ולא צריכים אותו ". 
מוריניו ,  בינתיים ,  מתרכז אך ורק במשחק מול סמפדוריה ,  אותה אימן בעבר הנמסיס מצארי . " הם בפורמה נהדרת אחרי ארבעה ניצחונות רצופים ,  ואני חושב כרגע רק על סמפדוריה ,  לא על צ'לסי .  אני לא יודע אם זה טוב לנו שאנטוניו קסאנו לא משחק ,  כי בכל מקרה זו קבוצה עם ביטחון שקשה לשחק נגדה ".  בזמן שסמפדוריה תיאלץ להסתדר כאמור ללא קסאנו ,  אינטר מגיעה ללא מריו באלוטלי ודוידה סנטון ,  אבל מקבלת בחזרה את דז'אן סטנקוביץ' וסמואל אטו .
 

מצארי : " השחקנים של מוריניו לא צריכים אותו "
 מאמן נאפולי תקף את הפורטוגלי : " יש לו אלופים בסגל ,  אז הוא פנוי להתעסק בתקשורת ".  אינטר מול סמפדוריה  ( 21:45 ,  ספ' 1 ) 

