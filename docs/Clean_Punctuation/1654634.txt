היצירות הנעלמות של מוזיאון תל אביב :  טעות ברישום או אוצר אבוד ? 
למוזיאון תל אביב אוסף מרשים של 34 אלף יצירות ,  פחות או יותר ■ בפרק הזמן שבין שתי ספירות מלאי שניהל המוזיאון ,  נעלמו 624 יצירות ■ האם מדובר בטעות בספירה או בשערוריה שעשויה להסתכם בנזק של מיליוני שקלים ?  ■ במוזיאון תל אביב לא מתרגשים ואיש לא 
בשבועות האחרונים המה מוזיאון תל אביב אדם ,  ותורים ארוכים השתרכו בחוץ - גברים ,  נשים וטף ,  חובבי אמנות וכאלה שבאים לתערוכה בערך פעם בשנה .  מי שכבר הצליח לחדור פנימה היה צריך לחכות עוד כ-40 דקות בתור רק כדי להיכנס לתערוכתו של צדוק בן דוד ,  שנהפכה לשובר קופות בלתי צפוי . " ממש כמו בחו"ל ",  אמרה מבקרת אחת בתור לרעותה .  לכאורה ,  הדברים מתנהלים כסדרם .  המוזיאון עושה את מלאכתו נאמנה ומצליח אפילו לחבב את האמנות על קהל שמעדיף בדרך כלל את ערוץ 2 .  את 2009 סיים המוזיאון בעודף תקציבי של 2.4 מיליון שקל ,  למרות גירעון מצטבר של כ-13 מיליון שקל .  אך מתחת לפני השטח רוחש בלגן במקרה הטוב - ובמקרה הרע ,  אי סדרים של ממש .  דו"ח המבקרת של עיריית תל אביב ,  שפורסם בינואר 2010 ,  חושף כי המוזיאון - אחד המובילים בישראל ובוודאי החשוב ביותר באזור המרכז - מנהל את אוספיו בשיטות מיושנות ואינו יודע היכן נמצאות חלק מהיצירות שלו .  עוד חשפה המבקרת כי מנכ"ל המוזיאון והאוצר הראשי שלו ,  מוטי עומר ,  השתכר במשך שנים רבות מעבר להיקף המשרה שלו ועובד ללא חוזה .  אוסף הקבע של מוזיאון תל אביב כולל שמות גדולים כאנרי מאטיס ,  פול סזאן ופבלו פיקאסו ,  אימפרסיוניסטים כאלפרד סיסלי ופייר בונאר ואוסף גדול של אמנים ישראלים - מלאה ניקל ועד ראובן רובין ,  הזוכה לעדנה בשנים האחרונות ,  וציור שלו נמכר ב-623,400 דולר במכירה פומבית לפני שנתיים .  אוסף מרשים ,  החיוני לכל מוזיאון השואף למוניטין בינלאומיים .  השאלה היא אם מוזיאון תל אביב יודע להתייחס לנכס הזה כראוי .  התנהלות סוריאליסטית באוסף המוזיאון יש כ-34 אלף יצירות .  פחות או יותר .  אל תבקשו מאנשי המוזיאון מספר מדויק - הם לא יודעים אותו .  לפי החוק ,  מחויב המוזיאון לבצע ספירת מלאי באוספיו אחת לשמונה שנים ,  אבל ספירת המלאי האחרונה נשלמה ב-1992 ,  וזאת שלפניה - ב-1975 .  כשהושוו הנתונים ,  התגלתה הפתעה :  624 יצירות שנרשמו בספירה הראשונה לא הופיעו בשנייה .  139 מתוכן היו רפרודוקציות שערכן אינו רב ;  אך 485 יצירות מקוריות לא נמצאו ,  וגורלן לא התברר עד היום .  המוזיאון לא יודע בדיוק אילו יצירות חסרות ,  רק שהמספרים משתי הספירות לא תואמים .  שרגא אדלסבורג ,  רשם המוזיאון ,  מה קרה ליצירות החסרות ?   " אני לא יודע .  הן לא נמצאו .  אין לנו מה להגיד ".  מוזיאון תל אביב ,  יש לזכור ,  אינו אספן שקנה את היצירות מכספו :  הן רכוש הציבור ,  ובמקרה הזה - רכוש ציבורי אבוד .  הבלגן מתרחש באחד ממוסדות התרבות החשובים בישראל : " מוזיאון תל אביב הוא הבמה המרכזית ,  הוא קובע טעם ",  מסביר האמן ומנהל בית הספר מנשר ,  עודד ידעיה . " בעיקר כיום ,  בשנתיים שבהן מוזיאון ישראל סגור "   ( לרגל שיפוצים ,  נ"ד )  .  מוזיאון תל אביב הוא תאגיד עירוני ,  ששייך לעיריית תל אביב ורשום כ"חברה לתועלת הציבור ".  תקציבו - כ-49 מיליון שקל ב-2010 - ממומן מקצתו  ( כ-3 מיליון שקל )  על ידי המדינה ,  40% על ידי עיריית תל אביב והשאר מהכנסות עצמיות ומתרומות .  מלבד בניין המוזיאון שנחכר מהעירייה תמורת סכום סמלי זעום ,  אוסף המוזיאון הוא אחד הנכסים הגדולים ביותר שלו ,  ובין המקורות החשובים ליוקרתו .  מאז היווסדו ב-1932 - אז שכן בביתו של ראש העיר מאיר דיזנגוף - היווה המוזיאון אבן שואבת לתרומות ולעתים אף לאוספים שלמים של תורמים :  לדוגמה ,  אוסף סיימון ומרי יגלום ,  שתרמו יצירות של אמנים גדולים כגון פול סזאן ,  אמדאו מודיליאני ומארק שאגאל .  התרומות ניתנו למוזיאון כדי שימלא את חובתו ויציג אותן לציבור ,  כדי לשפר את המוניטין שלו ,  לעתים ממניעים ציוניים - וכמובן גם כדי לפאר את שמות התורמים .  פרשת סמי עופר שהתרחשה לפני ארבע שנים שופכת אור על מרקם היחסים העדין עם התורמים .  בתגובה לנכונותו של המוזיאון לשנות את שמו ל"מוזיאון סמי ואביבה עופר "  תמורת תרומה בת 20 מיליון דולר ,  איימה רעיה יגלום - אספנית אמנות ונשיאת ויצו העולמית לשעבר - להעביר את האוסף של גיסה ושל גיסתה למוזיאון ישראל .  ספק אם התורמים הרבים למוזיאון ישמחו לגלות שהמוזיאון לא ממש בטוח היכן נמצאות היצירות שלהם .  בלי תמיכתם של התורמים ,  לא יאפשר תקציב המוזיאון לרכוש יצירות אמנות בהתאם למעמדו כמוסד אמנותי מוביל .  התחקיר שעליו מתבססים ממצאי הדו"ח נעשה כבר ב-2006-2008 .  גם אם מדובר בטעות רישום פשוטה ,  העובדה ששנתיים לאחר תום הבדיקה לא מסוגלים עדיין אנשי המוזיאון להגיד בבטחה מה עלה בגורלן של היצירות החסרות ,  יש בה כדי להעלות שאלות קשות לגבי מחויבותו של המוזיאון - הן לתורמים שהפקידו בידיו רכוש יקר ,  והן לציבור שאותו הוא משרת .  האוסף מבוטח .  בערך מה שווי היצירות שנעלמו ?  אין לדעת .  בנוסף לכך שהמוזיאון לא ממש בטוח כמה עבודות יש לו ,  אין הערכת שווי לכל עבודה במוזיאון .  האוסף אמור להיות מבוטח - ואם לא יודעים כמה יצירות יש ,  אין דרך אמינה להעריך את שוויו .  יועץ הביטוח של המוזיאון ,  דניס מאיר ,  סירב להתראיין לכתבה או למסור פרטים הנוגעים למוזיאון .  לדברי אדלסבורג ,  האוסף כולו מבוטח ב-200 מיליון דולר - סכום שנראה זעום לעומת ערכן של חלק מהעבודות הכלולות בו .  לדוגמה ,  יצירות של גוסטב קלימט ,  שציור אחר שלו נמכר במחיר שיא של 135 מיליון דולר לפני ארבע שנים .  דווקא בתחום הביטוח ,  התנהלותו של מוזיאון תל אביב אינה יוצאת דופן בין המוזיאונים הגדולים בעולם :  הערכת השווי של יצירות אמנות היא משימה קשה עד בלתי אפשרית ,  מפני שהיא תלויה בגורמי שוק רבים .  לדברי יורם בראייר ,  מנכ"ל גמולב פלוס - העוסקת בהערכות שווי של יצירות אמנות בעיקר עבור עולם המשפט - חלק מהמוזיאונים הגדולים אינם יכולים לשאת בהוצאות הביטוח של היצירות החשובות באוספיהם - ולכן הם כלל לא מבטחים את האוסף ,  אלא רק את התערוכות המתחלפות .  לדברי בראייר ,  זה המצב גם במוזיאון ישראל וכן במוזיאון הלובר בפאריס ,  שברשותו כמה מיצירותיו הנודעות ביותר של לאונרדו דה וינצ'י ,  ביניהן דיוקן ה"מונה ליזה ".  למעשה ,  הערכות שווי של יצירות מבוצעות רק כשיצירה ניזוקה או נגנבת וצריך להתחשבן עם הביטוח .  מה קרה ליצירות הנעלמות באוסף מוזיאון תל אביב ?  חלק מהתשובה נעוץ בוודאי בשיטות מיושנות לרישום האוסף ולניהולו ,  המתקיימים כאילו המחשב הוא מדע בדיוני וכרטיסיות ידניות הן המצאה מרעישה .  במשרדו של אדלסבורג תלויה שורה של מחברות גדולות :  זהו יומן הרשם ,  שבו מתועדת כל יצירה שנכנסת למוזיאון .  לאחר מכן היא נכנסת לספר האוסף ,  שבשנים האחרונות מוחשב בתוכנה פשוטה המתעדת פרטים בסיסיים בנוגע אליה ,  אך אינה יכולה לשמש לתיעוד התנועות של היצירות בתוך המוזיאון .  מאז 1976 ,  כל יצירה מתועדת בתיק יצירה ,  והאוצר בכל מחלקה מוצא דרכים משלו לתעד את האוסף שתחת פיקוחו ,  מה שאומר עוד ספרים ועוד כרטיסיות .  אין נוהל לשינוע היצירות בתוך המוזיאון .  אם יצירה יוצאת מהאוסף לצורך תערוכה ,  באחריותו של האוצר לוודא שהיא נרשמה בספר ,  בכרטיסייה או בכתב יתדות . " במחלקת הגרפיקה יש כרטסת ,  ושם מצוין באיזו קופסה ועל איזה מדף נמצאת כל יצירה ",  מונה אדלסבורג . " האמנות הבינלאומית והאולד מאסטרס  ( יצירות של אמנים שעבדו לפני 1800 ,  נ"ד )  נמצאים בכספת ,  ושם יש ניהול במחשב וגם כרטסת .  הפסלים הקטנים נמצאים בארון במסדרון ,  וגם שם יש כרטסת .  כל אוצר יודע בכל רגע נתון איפה היצירות שתחת פיקוחו ".  האם כל הרישומים הנפרדים האלה נתונים לפיקוח מרכזי אצלך ?   " לא ".  אתם לא חושבים שצריך נוהל מסודר של רישום תנועות ?   " צריך ,  לא הגענו לזה ,  מדובר בהרבה עבודה ".  אגודת הפסלים האנונימיים האוסף הגדול ביותר במוזיאון - הדפסים ורישומים על נייר ,  מה שנקרא בשפת המוזיאון  " הגרפיקה "  - מאוחסן בתוך קופסאות בחדר גדול בקומה התחתונה שלו .  שתי דלתות שאחת מהן עשויה פלדה מפרידות את האוסף מהמבקר האקראי במסדרון .  בפנים נמצאות שתי עובדות - וכשהן יוצאות לרגע ,  הן נועלות את החדר ,  טוענת אוצרת הגרפיקה אירית הדר .  אבל מה יקרה אם מישהו יצליח להתגנב לחדר באיזו הפסקת שירותים מקרית ,  ולהעלים אחת מהיצירות ?  מבקרת העירייה סברה שהיעדרו של נוהל לשינוע היצירות  " עלול לחשוף את המוזיאון למקרים של גניבה ו/או אובדן יצירות כתוצאה מחוסר פיקוח ";  במקרה כזה ,  האם הרישום המולטי-מקומי הקיים במוזיאון יספיק כדי לאתר את היצירה ,  או לפחות לגלות בספירת המלאי הבאה שהיא אכן נגנבה ולא נעלמה במבוך הרישום ?   " אין מצב שיצירה תיעלם ",  אומר אדלסבורג . " האבטחה קפדנית .  כל אולם במוזיאון מצולם כל הזמן ,  24 שעות ,  ולפחות אדם אחד צופה בתצלומים כל הזמן ".  אבל מה אם האדם שיחדור לאולם יהיה עובד המוזיאון ?  כבר היו דברים מעולם .  ב-2005 עשה צמד אמנים ,  שאחד מהם הועסק כמאבטח במוזיאון ,  שימוש ללא רשות במצלמות האבטחה של המוזיאון לצילום סרט בחלליו .  מה אם בפעם הבאה לא יצולם סרט ,  אלא תיגנב יצירה ?   " את מדברת על פריצה ,  זה דבר שיכול לקרות בכל מוזיאון ",  אומר אדלסבורג .  אלא שגם בלי כוונה פלילית ,  הנוהל או היעדרו גורם לבלגן .  בדו"ח המבקרת צוינו 13 פסלים שנמצאו במוזיאון ללא תגי זיהוי .  פסלים אנונימיים ,  רכוש ציבורי איש לא יודע מהו .  מהמוזיאון נמסר כי  " הפריטים שנמצאו ללא תגיות נושאים כעת תגיות ".  במוזיאונים אחרים בישראל המצב טוב יותר ,  אבל רחוק מלהיות מושלם :  מוזיאון ישראל ,  שלו אוסף בן 500 אלף יצירות ,  נמצא בעיצומה של ספירת מלאי ופעולה נרחבת למחשוב ,  שנמשכת כבר שש שנים - ואמורה להקיף כ-80% מאוסף המוזיאון עד סוף השנה .  במוזיאון ארץ ישראל ברמת אביב ,  שאוספו מונה כ-133 אלף פריטים ,  80% מהאוסף ממוחשב .  לדברי מנהלת מחלקת הרישום ,  רבקה קלדרון ,  היא יודעת את מספר הפריטים  " ב-90% מהמחלקות ;  יש מחלקה אחת בעייתית ,  אבל זה ייפתר בקרוב ".  בשני המוזיאונים כולל המחשוב גם יכולת למעקב אחרי התנועות של היצירות במוזיאון ואפשרות לריכוז הנתונים אצל הרשם ,  באופן שלא אפשרי כרגע במוזיאון תל אביב .  למרות הצהרתו של אדלסבורג ,  לפיה  " אם יש בלגן ,  יהיה בלגן גם במחשב ",  אין ספק שמחשוב כולל היה יכול לייעל רבות את התהליך וגם ליצור דרך לתעד בדיוק מה קורה לכל יצירה במוזיאון .  אלא שלדברי אדלסבורג , " הבעיה היא שגם ב-2010 אין בדיוק תוכנות מוכנות בעברית ובאנגלית שמתאימות למוזיאון כמו מוזיאון תל אביב ".  האמת היא שיש תוכנות כאלה  ( ראו מסגרת )  .  כרגע קיימות בשוק לפחות שתי תוכנות המיועדות בדיוק לצרכים אלה :  אחת מהן פותחה על ידי מוזיאון ישראל - שהאוסף שלו גדול פי 14 מזה של מוזיאון תל אביב . " אנחנו פועלים בעזרת צוות של עובדים ומתנדבים כבר שש שנים ",  אומר מנכ"ל מוזיאון ישראל ,  ג'יימס סניידר . " הפכנו את זה לעדיפות עליונה ".  שרגא אדלסבורג ,  למה אתם לא מפתחים תוכנה כמו במוזיאון ישראל ?   " אנחנו לא חברת היי-טק .  לדעתי לא כדאי להמציא את הגלגל ולפתח מאפס "   .  תשקלו לקנות את התוכנה של מוזיאון ישראל ?   " אולי ,  אולי ".  יש גם אופציה חינמית :  תוכנה שפיתחה מועצת המוזיאונים נמצאת כרגע בשלב הפיילוט ותעמוד לרשות המוזיאונים בחינם .  מוזיאון תל אביב היה מעורב בפיתוחה ,  אבל נשר בשלב הפיילוט בשל  " חוסר התאמה של התוכנה ".  מה תאריך היעד הסופי למציאת התוכנה החדשה ?   " אין דד-ליין .  כשנמצא תוכנה ,  נקנה אותה .  אנחנו רוצים את זה יותר מכל אחד אחר ".  לוקחים את הזמן נראה שהבעיה המרכזית של מוזיאון תל אביב היא שהוא מתנהל כאילו כל הזמן שבעולם עומד לרשותו .  גם לספירת המלאי המיוחלת ,  שמתנהלת כבר ארבע שנים ,  אין תאריך סיום .  בדו"ח המבקרת מדגיש אדלסבורג שהוא גם לא מוכן להתחייב על תאריך כזה .  בינתיים ,  צולמו בארבע שנים רק 13 אלף עבודות - 16 עבודות ביום ,  בממוצע - על אף שהמוזיאון מעסיק עובדת שכל זמנה מוקדש לתפקיד זה ,  ואמורה לצלם עד 70 עבודות ביום .  אם עד עכשיו צולמו 40% מהיצירות במוזיאון ,  אפשר לומר שב-2016 יצולמו כל העבודות ?   " אני לא יודע ".  גם בקצב של 50 עבודות ביום ,  בארבע שנים היו צריכות להיות כ-40 אלף יצירות מצולמות ,  ולא 13 אלף .  למה לא צולמו יותר ?   " אני לא יודע בדיוק כמה זה אמור לצאת .  יש חגים ,  ימי חופש .  זאת לא מלאכה שאפשר לעשות בסרט נע ".  ספק אם אדלסבורג הוא האשם היחידי במצבו העגום של האוסף . " המחלקה שלו קפדנית מאוד ,  אפילו קפדנית מדי לפעמים ,  באופן שמקשה על החיים ",  אומרת עובדת לשעבר . " עובדים שם שלושה אנשים חרוצים מאוד .  קשה לי להעיד שמשהו אינו כשורה בפעולות המחלקה ".  דיקטטור ללא פיקוח ?  בסופו של דבר ,  מורה האצבע המאשימה על מנכ"ל המוזיאון ,  פרופ' מוטי עומר - בין השאר מכיוון שמדובר באחד המנהלים הריכוזיים ביותר בעולם התרבות הישראלי .  עומר משמש כמנכ"ל המוזיאון וגם כאוצר הראשי שלו - הסמכות העליונה בכל עניין ,  אמנותי ומינהלי כאחד .  זאת בניגוד למוזיאון ישראל ,  לדוגמה ,  שבו משמש סניידר מנכ"ל בלבד ,  בעוד מלאכת האוצרות הראשית מוטלת על יגאל צלמונה .  חלוקת תפקידים כזאת מאפשרת לאוצר הראשי חופש יחסי משיקולים כמו יחסים עם תורמים ,  ומותירה למנכ"ל את מלאכת הניהול האדמניסטרטיבי - וחשוב לא פחות ,  את שמירת הקשר עם התורמים שהם חלק כה חשוב מחיותו של המוזיאון ,  עם המדינה ועם המוסדות העירוניים .  שילוב התפקידים מעניק לעומר כוח כמעט חסר תקדים באמנות הישראלית - וזאת לאחר ששימש בעבר כראש המחלקה לתולדות האמנות באוניברסיטת תל אביב והקים את הגלריה האוניברסיטאית שלה ;  קורות החיים שלו ואופיו הופכים אותו לאחד האנשים החזקים ביותר בעולם האמנות המקומי .  כמעט מרגע מינויו ב-1995 ,  נודע עומר כשליט חזק ,  שלא לומר דיקטטור .  טענות למכביר הועלו כלפיו :  החל בהעדפתם של אמנים מסוימים ובהדרתם של אחרים מהמוזיאון ,  וזאת כאמור באחד המוסדות האמנותיים החשובים ביותר בישראל ,  וכלה ביחסים לא כשרים עם תורמים  ( ראו מסגרת )  . " עומר הוא שליט יחיד במוזיאון ",  אומר עודד ידעיה . " אין במוזיאון תערוכה אחת שלא לפי הקו שלו ,  לא מוצגים אמנים שהוא לא חפץ ביקרם .  זה רע מאוד .  במוזיאון גדול ומרכזי צריכים להופיע מגוון אמנים וזרמים ".   " יש הרבה אמנים שמוחרמים על ידו ",  אמר על עומר האמן יאיר גרבוז בכתבה שהתפרסמה ב"הארץ "  לפני שנה . " הוא נוקם ונוטר וכל אחד שהתראיין לכתבה זו או אחרת ואמר מלה רעה ,  מחוק .  יש רשימה גדולה מאוד של אנשים שפגעו בו .  הוא ביבי של האמנות הישראלית ,  אין שום ספק .  לא תמצאי מלה טובה אחת שאמן רציני יגיד עליו ".  השאלה המעניינת ביותר היא מי מפקח על מוטי עומר .  כשנשאלה על כך דוברת העירייה ,  היא ערכה כמה בירורים וענתה  " מינהל התרבות ".  אלא שמינהל התרבות - השייך למשרד המדע ,  התרבות והספורט - נמנע מלהתערב בנעשה במוזיאונים - פרט למקרים של גירעון חריף .  באופן שגרתי ,  הגזר המשמש את המדינה כדי לכוון את מוסדות התרבות הוא קביעת הקריטריונים בהם צריכים מוסדות התרבות לעמוד כדי לקבל תמיכה מהמדינה ,  ומינהל התרבות יכול גם לקנוס אותם על אי עמידה בקריטריונים .  אלה משמשים כתמריץ למוסדות לפעול לפי הסטנדרטים של משרד התרבות - למשל ,  לשתף פעולה עם מוזיאונים אחרים או להגביל את שכר הבכירים .  אך אמצעי פיקוח חריפים יותר אינם נאכפים - בשל החשש של מינהל התרבות שברגע שייווצר סדק שיאפשר התערבות המדינה במוסדות התרבות ,  היא תיהפך עד מהרה לצנזורה .  מוזיאון תל אביב ,  המקבל מהמדינה פחות מ-10% מתקציבו ,  כלל אינו נתון לפיקוח בעניינים כגון שכר בכירים .  צח גרניט ,  ראש מינהל התרבות ,  האחריות על הנעשה במוזיאונים לא נופלת עליכם ?   " אפשר להפנות אצבע מאשימה כלפינו ,  אבל אנחנו לא ממונים על המוזיאון או על מוסדות התרבות .  אנחנו תומכים במוסדות ונותנים להם אמצעים לפעול ,  ולא ממונים על ההתנהלות שלהם .  המדינה אפילו לא ממנה נציגים מטעמה להנהלות הציבוריות ,  פן תהיה מעורבת בקבלת החלטות אמנותיות .  רוב המימון של מוזיאון תל אביב מגיע מעיריית תל אביב ,  והם גם מממנים את ההנהלה הציבורית ,  כך שהשפעתה של המדינה על המוזיאון קטנה באופן יחסי ".  חולדאי מציע ,  חולדאי מאשר ומה בנוגע לעירייה ,  שהיא גם הבעלים של המוזיאון והמקור לרוב תמיכתו הציבורית ?  ראש העיר רון חולדאי משמש כיו"ר מועצת הנאמנים של המוזיאון וכיו"ר חבר הנאמנים ,  וגם כיו"ר ועדת ההנהלה - וממנה את חברי מועצת המנהלים .  כפי שכתבה המבקרת , " העובדה כי ראש העירייה מכהן הן כיו"ר מועצת המנהלים והן כיו"ר חבר הנאמנים יוצרת מצב שבו אותו גורם מגיש לאישור ומאשר את תקציב החברה ,  בלא שיהיה בנמצא גורם בלתי תלוי שיבקר את ההחלטה ".  אבל הבעיה כנראה עמוקה עוד יותר .  לפי מקור בכיר בעולם התרבות , " מוטי עומר הוא שליט בלעדי במוזיאון ,  הכל יקום ויישק על פיו .  רון חולדאי ממנה את ההנהלה הציבורית ,  וכולם שם קליקה אחת ,  חברים של עומר ונתונים לשליטתו .  אם יש משהו שהמדינה צריכה לעשות ,  זה לייצר פיקוח ציבורי על מי שמתמנה להנהלת המוזיאון ".  בתגובה לטענות אלה ,  נמסר מעיריית תל אביב כי מדובר בטענה מגוחכת ,  שכן למוזיאון ישנם מנגנוני בקרה פנימיים וחיצוניים ,  הן כגוף עירוני והן כגוף תרבותי מוכר .  התנהלות חולדאי בפרשת עופר ,  לדוגמה ,  אף שהיתה חוקית ,  יכולה לשפוך אור על יחסי החסות הבעייתיים בין העירייה למוזיאון .  ההחלטה לשנות את שם המוזיאון תמורת תרומה של 20 מיליון דולר בלבד - שלא היה בה אפילו כדי לממן במלואה את בניית האגף החדש שלשמו ניתנה - אושרה על ידי מועצת העיר תל אביב ,  בראשותו של חולדאי .  זאת לאחר שאושרה על ידי העירייה ,  בראשות רון חולדאי - ועל ידי מועצת המנהלים של המוזיאון ,  בראשות - איזו הפתעה - רון חולדאי .  הרעש שקם בעקבות הפרסום על העסקה המתבשלת בתקשורת גרם לעופר ,  בסופו של דבר ,  למשוך את הצעתו בעלבון .  אך אין לדעת כמה החלטות כאלה עברו ללא אותו הד ציבורי חיוני ,  בחסות היחסים הטובים שבין ראש העיר למנהל המוזיאון שלה .  אבנר אזולאי ,  מנכ"ל קרן ריץ' ,  מהתורמות למוזיאון ,  התפטר מהנהלת מוזיאון תל אביב לאחר הפרשה ,  ואמר אז ל"הארץ "  כי  " ההתנהלות בפרויקט גיוס הכספים לאגף החדש במוזיאון רוויית מאבקים אישיים ומלחמות סרק שאין ברצוני להיות חלק מהם ".  אזולאי אינו רואה בעופר את האשם . " זה היה כישלון מחפיר ,  אבל איש לא קיבל אחריות על מה שקרה ",  הוא אמר . " הלכו והאשימו את עופר ,  אבל הוא לא אשם .  הוא התורם .  מי שאשם הוא מי שניהל מולו את המשא ומתן והציע לו את מה שהציע .  תורם יכול לבקש מה שהוא רוצה ,  אבל אף אחד לא חייב לתת לו את מבוקשו ".  אזולאי אף הוסיף באותו ראיון : " הייתי עד לכמה ביזיונות במשך השנים ולא הגבתי .  אני מרגיש שאני שותף למערכת לא תקינה של קבלת החלטות .  כל מה שקורה במוזיאון מעיד על כך שאין פה ניהול תקין .  מוטי עומר הוא איש אמנות מקצועי ,  אבל לא מנהל ".  מיכה ינון ,  לשעבר ראש מינהל התרבות - שמקפיד להצהיר על הערכתו לעומר ולמוזיאון ,  שהוא לדבריו הגוף המוביל באמנות הישראלית - מסכים כי  " מטבע הדברים ,  עומר נהיה מין חצי דיקטטור באמנות הישראלית .  כנראה בגלל המעמד שריכז לו ,  הוא גורם דומיננטי גם בהנהלה הציבורית .  זה קורה גם בחברות ציבוריות - אם יש מנכ"ל דומיננטי ,  אז ככה זה ".  כל עוד מדובר בשיקולים אמנותיים ,  אפשר להסביר את שליטתו של עומר במוזיאון בעמדתו הרמה כאוצר ראשי .  כפי שאומר ידעיה , " עולם האמנות הוא היררכי .  האוצר קובע וזה ידוע .  לא כל דבר הוא הצבעה בהודעות sms ".  כשמדובר בעניינים של מינהל תקין או של בלגן באוסף שהוא בעצם רכוש הציבור ,  התמונה אחרת .  במקרה כזה ,  נחוצה מאוד הנהלה ציבורית אפקטיבית ,  שתאזן את השפעתו של המנהל החזק .  חיים סאמט ,  סגן יו"ר מועצת המנהלים של המוזיאון ויו"ר ועדת הכספים ,  האם מועצת המנהלים התייחסה לטענות שהועלו על ידי המבקרת ?   " יש תשובות מסודרות .  נערכו שלוש ישיבות ,  ועל 98% מהסוגיות שהועלו ניתנו תשובות .  2% הנותרים היו בעינינו זוטות ".  באיזו מידה מפקחת ההנהלה הציבורית של המוזיאון על מוטי עומר ?   " אנחנו בודקים אותו ,  בעיקר ועדת הביקורת של המוזיאון .  מקטן ועד גדול נדונים שם .  אלה טענות שגובלות בדיבה בעיני ".  נאמר לי שהמועצה מורכבת ממקורבים ,  ושלמעשה אין פיקוח על מעשיו של עומר . " ממש לא .  זה לא נכון .  שקר וכזב .  מי שאומר כזה דבר מוציא לשון הרע .  אלה אמירות פופוליסטיות ולא מתאימות .  לא מעניין אותי לשמוע ".  האם ההנהלה הפכה אי פעם החלטה של עומר ?   " למה צריך להפוך החלטות של מנהל מוזיאון ?  זה עניין של מאבקי כוח ?  אם צריך להפוך החלטות שלו ,  צריך לשלוח אותו הביתה .  אם מנהל המוזיאון באופן עקבי לא נוקט צעדים שעולים בקנה אחד עם התוויית המדיניות של המוזיאון ,  הוא צריך ללכת .  אבל מי אמר שזה קורה ?  "  נאמנים לשיטות רישום קדומות ניהול אוסף אמנות הוא מלאכה מסובכת . " מוזיאון הוא לא חנות או מפעל ,  שבהם הפריטים הם מייצור סדרתי ",  מסביר יורם בראייר ,  מנכ"ל גמולב פלוס ,  העוסקת בהערכות שווי . " ביצירות אמנות אין ייצור סדרתי .  יש שונות ומורכבות גדולה מאוד ביניהן ,  ואת האוסף אפשר לפלח לפי המון פרמטרים :  תקופות ,  טכניקות ,  נושאים ".  התיעוד המוזיאלי צריך לכלול רישום של כניסות ויציאות ,  השאלות של המוזיאון לגופים אחרים ושאילות שהוא מקבל מהם ,  ספירות מלאי ,  זכויות יוצרים ,  תמונת היצירה ,  מידע מחקרי על היצירה ומידע על הביטוח שלה - וכן מערכת קלה לשימוש שייעודה לעקוב אחר מיקום היצירות במוזיאון .  רוברט א .  ברון ,  יועץ אמריקאי למחשוב מוזיאונים ,  מסביר באתר האינטרנט שלו כי אחד האתגרים הגדולים הוא לפייס בין שתי דרכים לתאר אובייקטים אמנותיים - זו הרציונלית של המחשב ,  וזו של האוצרים והחוקרים ,  שיכולה להיות מסובכת הרבה יותר . " המחשב הוא כבר לא רק מכונה אדמיניסטרטיבית .  הוא חייב להתמודד עם אוצר המלים המלומד של מדעי הרוח .  לכן כה קשה ליצור מאגרי מידע ממוחשבים אמינים למוזיאונים ".  בפני המוזיאונים בארץ עומד עוד אתגר - השפה . " פיתוח תוכנה דו לשונית - בעברית ובאנגלית - הוא יקר ,  והשוק הישראלי מאוד מצומצם ",  מסביר בראייר .  במוזיאונים ותיקים כמו מוזיאון תל אביב ,  אתגר נוסף טמון בעובדה שהרישומים האינפורמטיביים על העבודות - אפילו פרטים בסיסיים כמו שם האמן - תועדו בכמה שפות :  בתחילת ימי המוזיאון נרשמו היצירות בצרפתית ,  מאוחר יותר באנגלית - ורק בעשורים האחרונים בשילוב של עברית ושל אנגלית .  גם כשרשמו את היצירות בעברית ,  נכתבו שמות האמנים והיצירות באופנים שונים .  מה נכון יותר - פיקסו או פיקאסו ?  לשם כך מתבצע במוזיאון בימים אלה טיוב נתונים ,  במהלכו עוברת עובדת על כל רשומה ,  ומאחדת את שמות האמנים ואת שאר פריטי המידע .  כאמור ,  אחת מבעיותיו המרכזיות של מוזיאון תל אביב היא חסרונה של דרך אמינה לעקוב אחר שינוע יצירות בתוך המוזיאון ,  והיעדר נוהל ברור שיסדיר העברה זו .  התפקיד הראשוני של אוסף המוזיאון הוא להיות מוצג בפני הציבור ,  ולא לשכב במחסנים ;  וכשמוציאים יצירה מהמחסן לאולמות התצוגה המהלך צריך להיות מתועד .  יצירות עשויות גם להיות מושאלות למוזיאונים אחרים לצורך תערוכה ,  או שהמוזיאון שואל עבודה מסוימת מאספן לצורך תערוכה מתחלפת ;  בכל המקרים האלה ,  תיעוד מדויק הוא חיוני .  במוזיאון תל אביב כיום ,  כל אוצר אחראי על התיעוד של תנועות היצירות באוסף שהוא ממונה עליו ;  אך כפי שחשף דו"ח המבקרת ,  הפוטנציאל לבלגן הוא רב .  מהלך המחשוב שביצע מוזיאון ישראל ,  לדוגמה ,  יאפשר לו לעקוב אחר כל תנועות היצירות בתוך המוזיאון או מחוצה לו .  עד סוף השנה אמור מוזיאון ישראל למחשב 80% מהאוסף שלו ,  שכולל 500 אלף עבודות .  עבודות המחשוב נמשכות כבר שש שנים ועלו עד כה 1.65 מיליון שקל מתרומות .  המוזיאון ניצל את ההזדמנות כדי להעלות לאתר האינטרנט שלו חלק ניכר מאוסף המוזיאון לצורכי חיפוש ומחקר - עוד שירות לציבור שמוזיאון תל אביב עוד רחוק מלבצע .  פיתוח תוכנה או רכישתה הם עניין יקר ,  שבדרך כלל לא נכלל בתקציבי מוזיאונים .  אבל לא חייבים לשלם .  מועצת המוזיאונים ,  מתוך מודעות לבעייתיות של ניהול אוספים ,  פיתחה אף היא תוכנה לניהולם ,  שנמצאת כרגע בשלב הפיילוט ותעמוד לרשות המוזיאונים חינם .  מוזיאון תל אביב השתתף בתהליך הפיתוח בהתחלה ,  אך נשר בשלב הפיילוט .  רבקה קלדרון ,  מנהלת מחלקת הרישום במוזיאון ארץ ישראל המשתתף בפיילוט ,  מדווחת כי התוכנה עדיין אטית מדי ,  אבל היא עובדת .  במוזיאון ארץ ישראל ,  רוב הפריטים ממוחשבים כבר יותר מעשר שנים ,  ורוב ניהול האוסף נעשה במחשב .  לאוצרי המחלקות השונות יש הרשאות לעדכן פריטים במערכת ,  וריכוז הנתונים נעשה על ידי מחלקת הרישום .  אך אפילו עם תוכנה חינמית ,  קלדרון טוענת שאין מספיק תקציבים כדי למחשב את האוסף מהר מספיק ,  שלא לדבר על ספירות מלאי סדירות ,  שאמורות להתקיים אחת בכמה שנים . " יש תקציבים זעומים למוזיאונים ,  וכך זה נראה .  אני לא מאשימה אף אחד - לתרבות יש תקציב מסוים ,  וההקלדות שלי הן לא בראש סדר העדיפויות ",  אומרת קלדרון .  אך גם אצלה ,  לצד המחשוב ,  קיים עדיין ספר אוסף ידני . " אנחנו מרגישים שמאוד נכון לעבוד עם ספר אוסף ידני ",  היא אומרת . " זה שריד לשיטת רישום קדומה .  לא כל האוצרים בקיאים במחשב ,  אנחנו דור המדבר .  ואולי זו בכלל נוסטלגיה ".  אוסף הכובעים של מוטי עומר בנוסף לעמדתו כמנכ"ל המוזיאון והאוצר הראשי בו ,  עד לפרישתו באחרונה שימש מוטי עומר גם כמרצה משפיע באוניברסיטת תל אביב וכאוצר הגלריה האוניברסיטאית .  דו"ח המבקרת מעלה שהמנכ"ל החזק מכהן במוזיאון למעשה ללא חוזה ,  לפחות מ-2003 ,  אז דרש חוזר של מנכ"ל משרד הפנים כי חוזה העסקתו של המנכ"ל יובא לאישור .  עד למועד כתיבת הדו"ח לא נחתם חוזה כזה . " חוזה ההעסקה החדש של פרופ' עומר עדיין לא חתום ,  אך הוא מועסק לפי תנאיו של החוזה ",  מסר המוזיאון בתגובה .  עומר משתכר 33,897 שקל בחודש ,  בהתאם להמלצות ועדת ניצני שבדקה את שכר הבכירים במוסדות תרבות .  עד כאן הכל בסדר .  אלא שמדו"ח המבקרת עולה כי עומר קיבל שכר על 100% משרה במשך כל העסקתו ,  על אף שעד לפרישתו מהאוניברסיטה ,  הקדיש יום בשבוע לעבודתו במוסד האקדמי - כלומר עבד ב-80% משרה במוזיאון .  מהמוזיאון נמסר כי  " היקף משרתו של פרופ' עומר הוא חמישה ימים בשבוע  ( כולל שישי )  .  אך כמות השעות שהוא מקדיש בפועל לעבודתו במוזיאון היא הרבה מעבר להיקף משרה מלאה ".  אך מהדו"ח עולה שהסכם ההעסקה של עומר - כשעוד היה לו כזה - קבע כי ביום שישי הוא עובד באוניברסיטה .  מה עשה פרופ' עומר בימי שישי ?  לו הפתרונים .  אך ספק אם הוא היה אמור לקבל שכר מלא על עבודה במשרה חלקית .  מהדו"ח עולה כי מ-2003 מקבל פרופ' עומר ,  נוסף על משכורתו ,  תוספות מיוחדות ומענקים מיוחדים ,  באישור ועדת הכספים של המוזיאון - אף על פי שנוהל לשכת התאגידים בעירייה אוסר על חלוקת בונוסים ומענקים בתאגידי עירייה .  מהמוזיאון נמסר כי  " פרופ' עומר אינו מקבל מענקים או בונוסים ,  בהתאם להוראות ועדת ניצני ".  חיים סאמט ,  סגן יו"ר מועצת המנהלים של המוזיאון ויו"ר ועדת הכספים ,  לפי דו"ח המבקרת עומר קיבל שכר עבור 100% משרה אף על פי שהוא עבד יום בשבוע באוניברסיטה . " ההסכם שלו היה כך שיום בשבוע הוא הקדיש לאוניברסיטה ,  ועבד במוזיאון בשישי ".  לדברי המבקרת ,  הוא היה באוניברסיטה בימי שישי . " נו ,  אז המבקרת אומרת ,  אז מה ".  האם מוטי עומר עובד לפי חוזה ?   " כן .  התשובה היא כן .  עומר עובד לפי חוזה מיומו הראשון במוזיאון ועד היום ".  תגובת המוזיאון  " אנחנו נמצאים בעיצומה של ספירת מלאי הכוללת גם צילום של כל יצירה הנמצאת באוסף .  בשנים שבהן לא התבצעה ספירה ,  הדבר נעשה באישור ובתיאום עם משרד התרבות ועם מחלקת המוזיאונים .  לגבי היצירות שנכללו בספירה הראשונה ולא אותרו בשנייה - מספרן זהה ,  פחות או יותר ,  למספר העבודות העודפות מאותה ספירה שלא זוהו באוסף .  אנו מניחים שמרבית העבודות החסרות הן אותן עבודות שלא זוהו ,  ובימים אלה אנו עובדים על פענוח זהותן של היצירות .  זהו הליך מורכב ואטי ,  הדורש מחקר וחיפוש בארכיונים . " אין להעלות על הדעת כי מוסד רציני כמו מוזיאון תל אביב לאמנות יזלזל בתפקידו ובמנדט הציבורי שניתן לו ,  כפי שעולה מדבריכם .  המוזיאון אחראי ליצירות האמנות שלו ,  ומטפל בהן ברמה הגבוהה ביותר מבחינת שימור ,  תנאי תצוגה ואחסון .  המערכת מאורגנת ואחראית ,  ומתייחסת במלוא כובד הראש לכל פעולה המתבצעת במוזיאון .  יש לנו ועדת ביקורת קפדנית ומסורה ,  בה יושבים בהתנדבות רואי חשבון ועורכי דין מהשורה הראשונה ,  וכל ליקוי שהם מצביעים עליו מטופל לאלתר . " כל אוצר במוזיאון יודע בדיוק ובכל רגע נתון היכן נמצאת כל יצירה שבתחום אחריותו :  בין אם היא מוצגת בתערוכה ,  נמצאת במחסן או מושאלת לגורם חיצוני .  בתחום האמנות הבינלאומית ,  השינויים מתועדים במחשב .  באמנות הישראלית הדבר ייעשה עם כניסת האוסף לבניין החדש של המוזיאון ,  שייחנך באפריל 2011 .  עד אז ,  מתועדת כל תנועה של כל עבודה באופן ידני ".  על סוגיית תפקידו של רון חולדאי במוזיאון לא נמסרה תגובה עד למועד סגירת הגיליון .  תגובת עיריית תל אביב-יפו  " כבירת התרבות בישראל ,  עיריית תל אביב-יפו משקיעה יותר מכל רשות מקומית אחרת בתחום התרבות  ( כ-5% מתקציבה )  .  המוזיאון הוא אחת מספינות הדגל של העיר ,  וב-2010 משקיעה בו העירייה יותר מ-22 מיליון שקל .  כהונתו של ראש העיר במוזיאון היא מתוקף תפקידו על פי תקנון המוזיאון ובהתאם לפקודת העיריות .  העניין נבדק ואושר בחוות דעת של היועץ המשפטי לעירייה . " בעניין סמי עופר ,  יש לזכור כי מוזיאון תל אביב לאמנויות הוא גוף עירוני לכל דבר ועניין .  ההחלטות בנוגע לבניית אגף חדש וגיוס התרומות לכך ,  לרבות תרומתו של סמי עופר ,  אינן החלטות של איש אחד .  הן התקבלו בהליך חוקי ,  ארוך ומסודר ,  החל ממועצת המנהלים של מוזיאון תל אביב ,  דרך ועדות העירייה השונות ,  פורום סגני ראש העיר וכלה בהחלטה של מועצת העירייה ". 

היצירות הנעלמות של מוזיאון תל אביב :  טעות ברישום או אוצר אבוד ? 
למוזיאון תל אביב אוסף מרשים של 34 אלף יצירות ,  פחות או יותר ■ בפרק הזמן שבין שתי ספירות מלאי שניהל המוזיאון ,  נעלמו 624 יצירות ■ האם מדובר בטעות בספירה או בשערוריה שעשויה להסתכם בנזק של מיליוני שקלים ?  ■ במוזיאון תל אביב לא מתרגשים ואיש לא 

