לביא : " ככה זה לא יכול להימשך "
 קפטן ק"ש מודאג אחרי הפסד ליגה נוסף : " פיתחנו משברון קטן .  היינו קבוצה טובה ומנצחת ועכשיו אנחנו קבוצה טובה ומפסידה "
 אחרי שחשבו שהניצחון ברבע גמר גביע הטוטו מסמן את חזרתם לדרך המלך ולמסלול הניצחונות  ,  בקרית שמונה התבדו אתמול  ( שבת )  עם הפסד ליגה שלישי ברציפות ,  הפעם 1:0 בסכנין .  במועדון היו מאוכזבים מאוד מההפסד שהרחיק אותם תשע נקודות מהמקום הראשון ,  בו שהו תקופה ארוכה .  
קפטן הקבוצה ,  יניב לביא ,  התייחס למשחק ואמר לוואלה !  ספורט : " בזמן האחרון אנחנו לא מביאים את התוצאות .  אנחנו בתקופה פחות טובה .  אני מקווה שנשתפר גם בהבקעת השערים וגם בפן ההגנתי ,  בתקווה לחזור לכדורגל היפה שהצגנו בתחילת העונה כי ככה זה לא יכול להימשך .  הכל הולך לנו הפוך .  קשה לי להצביע על מה בדיוק מביא לתוצאות הלא טובות .  אולי אנחנו לא רוצים מספיק .  יש לנו גם שחקנים חשובים שנפצעו ,  אבל יש תחליף לכל שחקן ושזה לא ישמע כתירוץ כי כל זה לא מצדיק את המצב שלנו ". 
אחרי שלושה הפסדים רצופים לביא חושש מהמומנטום השלילי : " אפשר לומר שפיתחנו משברון קטן .  אנחנו קבוצה הרבה יותר טובה מהקבוצות שהפסדנו להן ,  אבל בכדורגל לפעמים יש אלמנטים של מחויבות ,  מזל ויכולת ,  שלא היה לנו מספיק מהם בשלושת המשחקים האחרונים .  אני חושב שמדובר גם קצת בחוסר ריכוז ולא מספיק מחויבות ". 
לשאלה האם ההצלחה סחררה מעט את הצעירים הרבים שמשחקים בקבוצה ענה הקפטן : " אני לא חושב .  יש לנו את המאמן הכי טוב שיכול להיות ,  אנחנו מגיעים מוכנים למשחקים ושולטים בהם ,  אבל מתקשים בסיומת .  הציפיות שלנו במצב הנוכחי זה קודם כל לנצח את המשחק הקרוב .  הניצחון בגביע הטוטו החזיר לנו מעט מהביטחון ,  אבל זה לא בא לידי ביטוי מול סכנין .  אני חושב שכל הקבוצה ביכולת אישית פחות טובה ממה שהייתה עד כה ,  אבל נעבור את התקופה הזו .  עד עכשיו היינו קבוצה טובה ומנצחת ועכשיו אנחנו קבוצה טובה ומפסידה ".  
השוער גיא חיימוב ,  שחזר להרכב לראשונה מאז איבד את מקומו במשחק נגד מכבי תל אביב לפני מספר שבועות ,  הציג אתמול משחק טוב על אף ההפסד ויתכן שימשיך לקבל את הקרדיט בין הקורות גם במחזור הבא .  החלוץ תומר סוויסה ,  ששב לאחרונה מפציעה משתלב ומקבל דקות רבות יותר מדי שבוע ,  נכנס אתמול במחצית ונראה שהמגמה הזו תימשך .  זוראן באלדובלייב שקיבל את ההזדמנות בצל היעדרם של אלרואי כהן ,  וויאם עמאשה וברק בדש ,  הגיע למספר הזדמנויות טובות אך החמיץ .
 
לביא : " ככה זה לא יכול להימשך "
 קפטן ק"ש מודאג אחרי הפסד ליגה נוסף : " פיתחנו משברון קטן .  היינו קבוצה טובה ומנצחת ועכשיו אנחנו קבוצה טובה ומפסידה "
 
