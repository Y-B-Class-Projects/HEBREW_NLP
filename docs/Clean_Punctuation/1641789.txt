בטעם של פעם
אם חלמתם להפיק מסיבת גן כמו האצילים באירופה ,  בגלריית בורדו תמצאו המון עתיקות וכלי אירוח שניצודו בשווקים של בריטניה
בצפון הישן של תל אביב ,  סמוך לרחוב יהודה מכבי מסתתרת לה גלריית בורדו של האספנית סימה קנטור ,  שם חובבי האירוח הקלאסי ישמחו לגלות מלבד ספלי פורצלן ,  מטחנות קפה עתיקות וקומקומים מעוצבים ,  גם ריהוט עתיק ,  מראות ישנות ואפילו אריגי בד אותנטיים .
 המבחר מכיל מגוון של כלי קפה ששימשו משפחות אצולה אירופאיות המגיעים מירידי העתיקות הבינלאומיים ומהשווקים המקומיים הקטנים של בריטניה ,  לשם יוצאת קנטור כדי  " לצוד "  אותם .
 כוסות האספרסו הקטנות ,  העשויות ברובן פורצלן דק הצורך פחות אנרגיה לחימום הכוס מאפשרות הגשת אספרסו חם מאוד .  ומחירן נע סביב 170-250 שקלים לכוס ותחתית .
 ההשקעה בקפה איכותי לא נגמרת בפולים ,  אפשר למזוג אותו בעדינות לקומקום מעוצב מפיוטר  ( 320 שקלים )  או מפורצלן משובח  ( כשהיקר מבין הקומקומים יעלה 1,280 שקלים )  .  מגוון קומקומי הקפה העתיקים ,  רחב ומכיל עיצובים עשירים מרובי עיטורים ,  לצד קומקומי ארט דקו בעלי קווים ישרים ומינימליסטיים .  קומקומים מסוימים מגיעים עם מכסה  ( המכסה את הקומקום כולו )  שבטנתו מצופה אריג צמר דמוי שמיכה ,  שתפקידו לשמור על חום המשקה .
 גלריית בורדו - ועידת קטוביץ' 24 תל אביב .  טלפון 03-5444734לרגל מעבר הגלריה לרחוב נחמני 13 במהלך החודש הקרוב ,  תינתן הנחה של 20% על כל הפריטים .
 
בטעם של פעם
אם חלמתם להפיק מסיבת גן כמו האצילים באירופה ,  בגלריית בורדו תמצאו המון עתיקות וכלי אירוח שניצודו בשווקים של בריטניה

