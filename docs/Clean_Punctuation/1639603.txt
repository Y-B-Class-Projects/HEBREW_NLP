קרדיט סוויס ממשיך לרדוף אחרי מניית פריגו :  העלה את מחיר היעד
אנליסט הבנק :  התחזיות לא הביאו בחשבון השקה אפשרית של תרופה של טבע נגד סרטן המוח ,  שפריגו מספקת לה חומר גלם
 >  >  התוצאות הכספיות הטובות של חברת פריגו והעלאת תחזית הרווח מספקות לקרדיט סוויס הזדמנות טובה לעדכן את מחיר היעד למניית החברה ,  שפיגר אחרי מחיר השוק שלה .  קרדיט סוויס העלה את מחיר היעד למניית פריגו מ-41 דולר ל-43 דולר .  גם המחיר המעודכן הזה נמוך ב-6.4% ממחיר השוק של פריגו במדד נאסד"ק ,  לאחר העלייה של 3.9% שלשום ל-45.92 דולר .  נימיש שאה ,  אנליסט בקרדיט סוויס ,  מציין שתוצאות הרבעון הרביעי של 2009  ( רווח מתואם של 70 סנט למניה )  היה קרוב להערכותיו לרווח של 69 סנט למניה .  ואולם העלאת תחזית הרווח לשנה הפיסקלית 2010 שמסתיימת ביוני 2010 היתה הפתעה לטובה .  התחזית המעודכנת שנתנה פריגו לרווח של 2.55-2.65 דולרים למניה ,  מניחה שחלק מהשיפור ברווחיות הגולמית הוא בר קיימא .  זאת למרות הגברת התחרות בשיווק גרסות ללא מרשם רופא לאומפרזול  ( תרופה נגד צרבת )  בעקבות השקת הגרסה של חברת ד"ר רדי ההודית ועל אף שפריגו אינה מניחה התפרצות נוספת של שפעת .  יתר על כן ,  שאה מדגיש כי התחזית המעודכנת אינה מביאה בחשבון השקה אפשרית של הגרסה הגנרית לתרופה טמודר  ( temodar )  נגד סרטן המוח בידי חברת טבע .  שאה מזכיר שפריגו היא הספק של חומר הגלם הפעיל לתרופה זו ,  ועל כן אם טבע תחליט להשיק את גרסתה הגנרית עשוי הרווח הנקי של פריגו להיות גבוה אף מהתחזית המעודכנת שניתנה בידי החברה שלשום .  לדבריו ,  השיפור ברווחיות הגולמית הוסבר על ידי הנהלת פריגו בתמהיל מוצרים ובירידה בלחצי המחירים הן במגזר של תרופות ללא מרשם רופא הן במגזר של תרופות מרשם גנריות .  שאה העלה את תחזית הרווח שלו לשנה הפיסקלית 2010 מ-2.42 דולרים למניה ל-2.57 דולרים למניה בעקבות השיפור ברווחיות הגולמית והעלייה החזקה מהצפוי במכירות של תרופות ללא מרשם ,  שמסובסדות בידי חברות הביטוח הרפואי בארה"ב ונמכרות בידי הרוקחים .  שאה מעלה את מחיר היעד למניה מ-41 ל-43 דולר ,  ותירץ את הפיגור ביחס לתמחור בכך שלא צפה נכונה את יכולתה של הנהלת פריגו לשפר את שולי הרווח הגולמי .
 
קרדיט סוויס ממשיך לרדוף אחרי מניית פריגו :  העלה את מחיר היעד
אנליסט הבנק :  התחזיות לא הביאו בחשבון השקה אפשרית של תרופה של טבע נגד סרטן המוח ,  שפריגו מספקת לה חומר גלם

