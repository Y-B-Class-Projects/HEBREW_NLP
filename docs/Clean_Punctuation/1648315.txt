לא תוחזר ארנונה על נכסים שלא ראויים לשימוש
למרות פסיקת העליון ,  ביהמ"ש המחוזי בת"א קבע כי הפטור מארנונה בגין נכסים אלה נכון רק לארנונה עתידית וכי לא ניתן לקבל החזרים על תשלומי עבר
אכזבה לבעלי נכסים שאינם ראויים לשימוש :  למרות פסיקת בית המשפט העליון כי לא ניתן לגבות ארנונה על נכסים שאינם ראויים לשימוש ,  בית המשפט המחוזי בתל אביב קבע בשבוע שעבר כי הפטור מארנונה בגין נכסים אלה נכון רק לארנונה עתידית ,  וכי אי אפשר לקבל החזרים על תשלומי עבר .  
לפני חודשיים קבע העליון כי עיריות אינן רשאיות לגבות ארנונה על נכסים שניזוקו או נהרסו ואינם ראויים לשימוש .  עד אותה פסיקה ,  נגבתה ארנונה מבעלי נכסים בטענה כי אם ניתן לבצע שיפוץ - בעל הנכס לא זכאי לפטור מתשלום.העליון קבע כי נוהג העיריות לגבות ארנונה מבעלי נכסים הרוסים אינו חוקי .  למרות זאת ,  בית המשפט המחוזי בתל אביב קבע כי בעלי נכסים שאינם ראויים לשימוש יוכלו לדרוש פטור רק מארנונה עתידית ולא בגין ארנונה ששולמה בעבר .  
פסק הדין ניתן בעקבות ערעור שהוגש על החלטת ועדת הערר לענייני ארנונה של עיריית תל אביב מנובמבר 2009 ,  שקבעה כי בעל נכס שאינו ראוי לשימוש ,  מחויב לשלם ארנונה .  
שופט בית המשפט המחוזי בתל אביב עודד מודריק קיבל את טענת עורכי הדין שייצגו את עיריית תל אביב ,  אילן שרקון ודקלה טואשי ,  וקבע כי פסיקת בית המשפט העליון אינה מתייחסת לארנונה שנגבתה בעבר ,  אלא תשפיע על שיקוליהם של מנהלי הארנונה רק על העתיד לבוא .
 
לא תוחזר ארנונה על נכסים שלא ראויים לשימוש
למרות פסיקת העליון ,  ביהמ"ש המחוזי בת"א קבע כי הפטור מארנונה בגין נכסים אלה נכון רק לארנונה עתידית וכי לא ניתן לקבל החזרים על תשלומי עבר

