כריס שואו ,  שעבד עם בוב דילן ,  יפיק את להקת הקולקטיב
שואו ,  שגם עבד עם שריל קרואו וסופר פרי אנימלז ,  יגיע לישראל לעבודה עם הלהקה על אלבום האולפן החדש שלהם
בשנים האחרונות הולכים ורבים האמנים שיוצאים לחו"ל כדי לזכות בשירותי הפקה מוזיקלית של בעלי מקצועי בעלי שם ,  בעיקר בתחום המיקסים והמאסטרינג ,  אולם מעטים האמנים שהביאו לישראל מפיקים כדי שיעבדו עמם .  האחרון שעשה זאת הוא גבע אלון ,  שהביא את טום מונהאן ,  שעבד עם דבנדרה בנהארט וביצ'ווד ספרקס ,  לעבודה על אלבומו האחרון .  
עתה ,  הקולקטיב מחזקים את המגמה עם ייבוא איכותי למדי :  כריס שואו ,  איש אולפן בכיר שעבד עם בוב דילן על  " Love And Theft "  ועם סופר פרי אנימלז ,  שריל קרואו ,  וויזר ,  דת' קאב פור קיוטי ואפילו ג'ף באקלי המנוח .  שואו יגיע לישראל בשבוע הבא ,  לעבודה עם הלהקה על האלבום החדש שלהם ,  שייצא ב-10 במרץ עם הופעת השקה חגיגית במועדון הבארבי בתל אביב .  לפני כן ,  ייצא סינגל בחודש ינואר . 
" הקולקטיב שלחו חומרים לחו"ל והגיעו אליו ",  מספרים מנהלי הלהקה . " כריס ,  שאוהב לקחת על עצמו פרויקטים שאפתניים של להקות מורכבות למדי ,  אמר כן ונוצר בינהם קליק .  נראה כאילו הוא מצפה מאוד כבר לנחות כאן .  הקולקטיב יערכו עמו חזרות בקיבוץ בצפון ,  ואחרי זה יקליטו באולפן בת"א .  יש להם חודש להוציא מאסטרפיס ,  זה לא משחק ילדים ".  
לפני צאתם לפגרת ההקלטות ,  הקולקטיב יופיעו על הבמה המרכזית של פסטיבל אינדינגב שייערך בסוף השבוע הקרוב ,  עם אירוח של קותי ,  הלא הוא קותימאן .
 
כריס שואו ,  שעבד עם בוב דילן ,  יפיק את להקת הקולקטיב
שואו ,  שגם עבד עם שריל קרואו וסופר פרי אנימלז ,  יגיע לישראל לעבודה עם הלהקה על אלבום האולפן החדש שלהם

