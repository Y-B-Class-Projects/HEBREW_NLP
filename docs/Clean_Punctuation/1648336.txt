קליינר פרקינס ,  אחת מקרנות הון סיכון הטובות בעולם ,  מוכרת את אסטרה - סטארט אפ ישראלי-אמריקאי
לאחר שגייסה כ-20 מ' ד' ,  נמכרת אסטרה ב-5.25 מ' ד' במניות ומזומן ;  תג המחיר עשוי לקפוץ ב-10 מ' ד'
לאחר שגייסה כ-20 מיליון דולר ,  חברת הסטארט-אפ הישראלית אסטרה  ( aesthera )  ,  שמומנה בין היתר על ידי אחת מקרנות הון סיכון הטובות בעולם ,  קליינר פרקינס ,  נמכרת עבור 5.25 מיליון דולר במניות ומזומן .  הרוכשת היא חברת סולטה מדיקל  ( solta medical )  שנסחרת בנאסד"ק לפי שווי שוק של כ-95 מיליון דולר.אסטרה פיתחה מערכת טיפול לעור  ( ppx ו-isolaz )  שמשתמשת בטכנולוגיה של פוטופניומטיק ,  המאפשרת העברה של פי 5-4 אנרגיה בפס רחב אל האיזור המטופל לעומת מערכות אופטיות אחרות שבהן נעשה כיום שימוש .  השיטה מיועדת לטיפולי לייזר להסרת שיער ,  לחידוש העור וטיפול בבעיות פיגמנטציה .  לטענת החברה ,  הטכנולוגיה שפיתחה גם פחות כואבת משיטות אחרות.סולטה הסכימה גם לשלם 750 אלף דולר לפי אבני דרך ועוד 10 מיליון דולר אם אסטרה תגיע למכירות שנעות בין 14 ל-21 מיליון דולר במהלך 12 חודשים החל מ-1 לאפריל 2010 .  אסטרה רשמה בשנת 2009 הכנסות בשווי של 8.5 מיליון דולר .  העסקה בין השתיים צפויה להיסגר באופן רשמי ב-31 במארס .  סולטה עצמה דיווחה על הכנסות של 98.8 מיליון דולר בשנת 2000 והפסד של 11.2 מיליון דולר .  המוצרים של אסטרה נמכרים כיום ב-26 מדינות ברחבי העולם אסטרה הוקמה בשנת 2004 על ידי אלון מאור ,  לשעבר בכיר בלומניס .  לפי אתר ivc-online ,  מאז הקמתה ,  הספיקה החברה לגייס כ-19.5 מיליון דולר ,  בין היתר ,  ממשקיעים פרטיים שמעורבים כיום בלומניס ,  בהם יאשה סיטון ,  לשעבר מנכ"ל לומניס ,  זאב תדמור ,  נשיא הטכניון לשעבר ודירקטור בלומניס בעבר ,  ותומס הארדי ,  חבר דירקטוריון לשעבר נוסף בלומניס .  משקיעים נוספים בחברה הם אדם סטריט פרטנרס .  משרדי החברה נמצאים בקליפורניה ואין לה מרכז מחקר ופיתוח ישראלי .  היא מעסיקה כ-70 עובדים .  אחת המתחרות שלה היא לא אחרת מאשר סינרון של שמעון אקהויז.עבור קליינר פרקינס ,  שלא פעילה בישראל באמצעות קרן מקומית ,  זוהי המכירה השלישית של חברה ישראלית .  קדמו לה מכירת 3 די וי סיסטמס למיקרוסופט ו-xensource שהוקמה על ידי משה בר ונמכרה לסיטריקס עבור חצי מיליארד דולר .
 
קליינר פרקינס ,  אחת מקרנות הון סיכון הטובות בעולם ,  מוכרת את אסטרה - סטארט אפ ישראלי-אמריקאי
לאחר שגייסה כ-20 מ' ד' ,  נמכרת אסטרה ב-5.25 מ' ד' במניות ומזומן ;  תג המחיר עשוי לקפוץ ב-10 מ' ד'

