ראגבי :  ווילקינסון בא בזמן
ווילקינסון פספס שלוש בעיטות והותיר מדינה שלמה במתח עד שהעביר בעיטת הטלה לקראת הסיום בדרך ל-12:17 על איטליה
אנגליה ניצחה היום את איטליה בתוצאה 12:17 במשחק השלישי של המחזור השני בטורניר שש האומות .  הכוכב ג'וני ווילקינסון ,  שאולי לא שם לב מה הוא שותה לפני העליה למגרש ,  פספס בעיטת המרה ושתי בעיטות עונשין ,  אחת מהן מטווח קרוב ובאופן מגוחך ממש .  אוגו מוניה ,  שחקן הכנף שעשה לאיטלקים צרות לא מעטות במהלך המשחק ,  חבר לדילון ארמיטאג' ולמאתיו טייט בפריצה שהובילה לטריי היחיד במשחק ,  אותו הניח האחרון .
 האנגלים לא הצליחו לנצל אפילו את הרחקתו ל-10 דקות בכרטיס צהוב של מרטין קאסטרוג'ובאני הענק על מנת להניח טריי נוסף .  היחיד שצבר נקודות לאיטליה היה מירקו ברגמאסקו ,  בארבע בעיטות עונשין ,  שאחת מהן צמצמה את התוצאה ל-12:14 שמונה דקות לסיום .  שתי דקות אחר כך ווילקינסון הראה שגם ביום כזה ווינר נשאר ווינר והעביר בעיטת הטלה שקבעה את התוצאה הסופית .
" במובנים רבים ,  100 הוא סתם עוד מספר ",  אמר הכוכב הסקוטי כריס פטרסון לקראת הופעתו ה-100 בנבחרת אתמול ,  ולאחר 30 דקות של משחק התבררה צדקתו באופן טרגי כאשר נפגע והורד מהמגרש .  הוא נלקח לבית חולים ,  שם התברר כי נפגע בכליה באופן המצריך מנוחה של עשרה שבועות .  לאחר צאתו מהמגרש איבדה נבחרתו יתרון של 15-6 בדרך להפסד 31:24 בתוספת הזמן ,  וכעת בלעדיו הפכה למועמדת מובילה לתואר  " כפית העץ ",  אשר מוענק למסימת במקום האחרון בטורניר .
 
ראגבי :  ווילקינסון בא בזמן
ווילקינסון פספס שלוש בעיטות והותיר מדינה שלמה במתח עד שהעביר בעיטת הטלה לקראת הסיום בדרך ל-12:17 על איטליה

