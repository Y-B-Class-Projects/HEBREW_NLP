קרן הון סיכון הגדולה בישראל :  פיטנגו ונצ'ר - מנהלת מעל ל-5 מיליארד שקל
מובילות נוספות בדירוג של דן אנד ברדסטריט לפי היקף ההון המנוהל :  סטאר אוורגרין ו-JVP
כצפוי ,  ומבלי שחל שינוי משמעותי לעומת שנים קודמות ,  גם השנה קרן הון סיכון פיטנגו נמצאת בראש דירוג קרנות הון סיכון לשנת 2010 לפי חברת דן אנד ברדסטריט .  לפי חברת המחקר ,  פיטנגו ונצ'ר ,  שנוסדה על ידי חמי פרס ורמי קליש ,  מנהלת 5.2 מיליארד שקל.במקום השני ,  כמו בדירוג אשתקד ,  מדורגת סטאר וונצ'רס  ( קרנות סטאר )  ,  עם הון מנוהל של כ-3.8 מיליארד שקל .  יש לציין שהונה של הקרן הושקע במלואו והיא אינה משקיעה עוד בחברות סטארט אפ .  במקום השלישי ,  שומרת על מקומה ,  קרן הון סיכון אוורגרין המנוהלת על ידי בועז דינטי וארז שחר עם הון מנוהל של כ-3.05 מיליארד שקל.במקום הרביעי מדורגת קרן הון jvp של אראל מרגלית מנוהל של 3.02 מיליארד שקל .  הקרן השלימה לאחרונה גיוס קרן חדשה ,  חמישית במספר ,  בהיקף של כ-100 מיליון דולר .  את החמישיה הראשונה סוגרת ג'מיני ,  המנהלת כ-2.6 מיליארד שקל .  גם ג'מיני השלימה ב-2009 את גיוס הקרן החמישית שלה בהיקף של כ-140 מיליון דולר.את החמישיה השנייה בדירוג פותחת קרן ורטקס עם הון מנוהל של כ-2.3 מיליארד שקל .  בהמשך הדירוג נמצאות כרמל ונצ'רס עם כ-2.29 מיליארד שקל הון מנוהל ,  ג'נסיס פרטנרס עם הון מנוהל בהיקף של 2.26 מיליארד שקל ,  סקויה קפיטל עם הון מנוהל בהיקף של 2.2 מיליארד שקל וגיזה עם הון מנוהל בהיקף של כ-2.2 מיליארד שקל .  מבחינת הדירוג כולו אין כמעט שינוי בו לעומת שנה שעברה .  השינוי היחידי הוא שסקויה קפצה למקום התשיעי מהמקום ה-12.עוד עולה מהנתונים כי 10 קרנות ההון סיכון המובילות בישראל מנהלות יחדיו 29,057.9 מיליארד שקל ,  לעומת 29,257.1 מיליארד שקל אשתקד .  כלכלני d & b ,  מציינים כי הירידה המתונה בהיקף ההשקעות הכולל מוסברת בין היתר על רקע העובדה שבמהלך 2009 ,  החברות המדורגות כמעט ולא גייסו הון למעט סקויה קפיטל שגייסה הון בהיקף של 200 מיליון דולר .  עוד נמסר כי ההבדל בהיקף ההון בין טבלת הדירוג של 2010 לזו של 2009 ,  נובע בעיקרו מהבדלי שערי מט"ח  ( הקרנות מציגות את הונן בדולר אמריקאי ) .להערכת כלכלני דן אנד ברדסטריט השנה תהיה מוצלחת בהרבה מקודמתה וצפויה צמיחה מחודשת בענף ,  בדומה לשיעורים שהיו מוכרים משנים עברו כאשר התחומים  " החמים "  בענף ההון סיכון הם ענפי הביומד ,  הקלינטק וכמובן ,  האינטרנט.השנה ,  בנוסף לדירוג קרנות הון סיכון חושפים כלכלני החברה פרטים נוספים על פעילותן של קרנות הון סיכון בעשור האחרון :  מ-2005 ועד 2009 היתה עליה עקבית בהשקעת קרנות הון סיכון בחברות היי-טק ישראליות .  על פי ההערכה בעשור החולף  ( 2000-2009 )  קרנות הון סיכון השקיעו קרוב ל-20 מיליארד דולר בחברות היי-טק ישראליות ,  אך בשנת 2009 חלה ירידה של כ-50% ביחס לשנה קודמת.להערכת כלכלני דן אנד ברדסטריט ,  בשנת 2010 היקף ההשקעות יגדל בשיעור של עשרות אחוזים בהיקפי ההשקעה .  התחזית האופטימית צופה שהיקף ההשקעות יוכפל וישוב לימי 2006-2007 ,  כלומר ,  השקעה של כ-1.5 מיליארד דולר .  תחזית מתונה יותר צופה כי היקף ההשקעות יגדל ב-40% ויגיע עד מיליארד שקל .
 
קרן הון סיכון הגדולה בישראל :  פיטנגו ונצ'ר - מנהלת מעל ל-5 מיליארד שקל
מובילות נוספות בדירוג של דן אנד ברדסטריט לפי היקף ההון המנוהל :  סטאר אוורגרין ו-JVP

