המעבדה הלאומית של משרד הביטחון 
 >  >  רפאל נחשבת ליהלום שבכתר החברות הביטחוניות הממשלתיות .  מיום הפיכתה ב-95' מיחידת סמך לחברה ממשלתית היא רושמת רווחים ונחשבת למעבדה הלאומית של משרד הביטחון .  תחת כובע זה היא אמורה לפתח את המוצרים המתקדמים והרגישים ביותר .  זו גם הסיבה ,  כאשר נדונה בשנים האחרונות הפרטת החברות הממשלתיות הביטחוניות ,  היה ברור שרפאל לא תופרט .  עם זאת ,  באחרונה נושבת רוח חדשה בירושלים ,  ובמשרדי הממשלה מתחילים לדבר גם על מיזוג רפאל עם התעשייה האווירית לקראת הנפקת החברה הממוזגת .  אחת האפשרויות היא שפעילות מחקר ופיתוח  ( מו"פ )  מסווגת ביותר של רפאל לא תופרט . " באין קמח אין תורה ",  אמר באחרונה יו"ר רפאל ,  אילן בירן בראיון ל-themarker . " כדי שנוכל להשקיע במו"פ אנחנו חייבים לייצר ולהגדיל את המכירות בחו"ל ".  ואכן רפאל הולכת בדיוק בכיוון הזה .  ב-2009 הסתכמו מכירותיה ב-6.3 מיליארד שקל ,  לעומת 5.4 מיליארד שקל ב-2008 .  הרוח הנקי שלה הסתכם ב-441 מיליון שקל ,  לעומת 166 מיליון שקל ב-2008 .  רפאל תשקיע 560 מליון שקלים במו"פ ב-2010 ,  כ-9% מהמחזור .  בשנים האחרונות מנוהלת רפאל על ידי ידידיה יערי ,  לשעבר מפקד חיל הים .  מצב זה מסביר ככל הנראה את העובדה שהחברה פיתחה את כלי השיט הבלתי מאויש הראשון של חיל הים ,  הפרוטקטור .  אחד הפיתוחים העתידיים שעליהם שוקדת החברה הוא  " שרביט קסמים "  - מערכת הטיל העתידי שאמור לספק הגנה מפני מטוסים ,  טילים בליסטיים ,  רקטות וטילי שיוט .
 
המעבדה הלאומית של משרד הביטחון 
nan
