מהפכת האייפון הושלמה .  ומה הלאה ?  
שנה עברה מאז שהושק לראשונה האייפון בישראל ,  וטכנולוגיית מסך המגע כבר מפנה את מקומה לדבר הבא .  אפשר רק לדמיין מה יקרה כשהמוח ישוחח עם מערכת ההפעלה של המחשב .  העתיד קרוב מתמיד
 >  >  כשהגיעו דפדפני האינטרנט לפני יותר מעשור היה משעשע לחזות ביחס המיסטי של אנשים לא טכנולוגיים בעליל - ובעיקר המבוגרים שבינינו - למושג  " גלישה ".  כל הסיפור היה ללחוץ דאבל קליק על אייקון - והנה ,  גלשת .  הקלדת כתובת ולוחצת על אנטר ,  ואתה ממש כבר אזרח של כבוד במרחב הקיברנטי .  למשתמש הרגיל לא היה קושי של ממש להסתגל לרעיון .  מה שבילבל אנשים רבים היה מה שקרוי בבלשנות  " טעויות קטגוריה "  - לקרוא לאינטרנט מרחב או חלל .  אנשים רבים ציפו לדרמה גדולה :  בהמשך למטאפורת החלל ,  שהמחשב יביא אותם למקום כלשהו שאינו סתם עמוד שנראה קצת אחרת .  לכאורה קשה היה לדמיין שהגלישה או האינטראקציה שלנו עם המחשב תהיה פשוטה יותר ,  אבל אז באו מסכי המגע ,  ובפרוס שנה להשקת האייפון בישראל ועם חדירתם של הטאבלטים  ( ובעיקר האייפד )  למחוזותינו ,  התברר שאפשר גם אפשר .  המהפיכה הגדולה של האייפונים ,  ואחריהם האייפדים ,  היא באופן השימוש הידידותי למשתמש  ( ובמה שקשור לאייפד ,  גם בהיותו פוטנציאל לחוויה יוצאת דופן של צריכת מדיה )  .  האינטואיטיביות של גלילת הטקסט על המסך והגדלתו באמצעות האצבעות יצרו קשר ברור יותר בין הרצון של המשתמש להתנהגות התוכן הנצרך על מכשיר הקצה .  הסמארטפונים והטאבלטים נהפכו לחלופה למחשב והביאו לגידול בצריכת התוכן באמצעות הסלולר .  לפיכך ,  אי אפשר לדבר על המהפכה הגדולה של מכשירים אלה ועל האפשרות לעשות כסף מתוכן שנצרך באמצעותם  ( ולא באמצעות פרסומות )  ,  מבלי לדבר על הממשק הכל כך נגיש שלהם .  במקביל ,  התפתחה טכנולוגיית wii של נינטנדו - קונסולת משחקים המאפשרת לשחק טניס ,  להתאגרף או לנגן באמצעות הזזת הג'ויסטיק מול המסך .  בימים אלה לוקחת מיקרוסופט את ההתפתחות הזאת בממשק המשתמש ומעבירה אותה מתחום הקונסולות לעולם המחשבים עם טכנולוגיית הקינקט ,  המאפשרת להפעיל ולתפעל את המחשב מרחוק בעזרת תנועות ידיים .  אם נשחזר את המהלך השלם של האבולוציה הזאת - עכבר ,  מקלדת ,  מגע ,  וכעת התפתחות דור החומרה והתוכנה שמתופעלים ללא מגע - ותצמידו לכך התפתחויות אטיות אך ברורות של תפעול מכשירים בכוח המחשבה ,  לא קשה יהיה לדמיין את הדור שאחריו :  לא הקלדה בעזרת דיבור למחשב שמתרגם אותו לטקסט ,  אלא בעזרת המחשבה .  זה ללא ספק ייקח זמן ,  אבל המתווה כעת ברור יותר :  מהמכשיר עצמו הוא עובר לגוף האדם ולמערכת ההפעלה השולטת בגוף - המוח .  הסמארטפונים ,  הטאבלטים והטכנולוגיות המתקדמות הנוספות שקיימות מייצרות תוצרים מדהימים כבר כיום .  מה יקרה כששתי מערכות ההפעלה ,  של האדם ושל המחשב ישוחחו זו עם זו ?  כשהאינטראקציה מחשב-מוח תדלג על תיווכים עילגים ?  כשהמחשב יוכל לתת למשל ביטוי ויזואלי ברור למחשבות ?  השמים במקרה הזה באמת אינם הגבול .
 
מהפכת האייפון הושלמה .  ומה הלאה ?  
שנה עברה מאז שהושק לראשונה האייפון בישראל ,  וטכנולוגיית מסך המגע כבר מפנה את מקומה לדבר הבא .  אפשר רק לדמיין מה יקרה כשהמוח ישוחח עם מערכת ההפעלה של המחשב .  העתיד קרוב מתמיד

