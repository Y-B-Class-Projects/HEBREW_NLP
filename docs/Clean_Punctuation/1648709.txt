רוזנצוויג חושף :  עסקה אחת ,  60% מההכנסות
הסכסוך בין עורכי הדין אבי גרא ויהושע רוזנצוויג חושף את הפרטים שבכירי הפירמות המובילות מעדיפים להסתיר - כמו הקשרים החבריים עם צדיק בינו ,  חלוקת העוגה בגורניצקי והעובדה שהעסקה למכירת מניות פז הכניסה לרוזנצוויג שפרן גרא 4.7 מיליון שקל
 >  >  סכסוך בין שותפים במשרדי עורכי דין מוציא החוצה לא פעם נתונים כלכליים שהמשרדים מעדיפים להשאיר במגרה - כמו גובה ההכנסות בשנה או כיצד נקבעים תנאי מיזוג בין משרדים .  כך למשל ,  מכירת 50% ממניות פז של צדיק בינו לקבוצה פולנית ב-1994 הכניסה למשרד רוזנצוויג שפרן גרא ושות' שהתפרק בינתיים 4.7 מיליון שקל - שהיו 60% מהכנסות המשרד באותה שנה .  ב-2004 תבע עו"ד אבי גרא 9 מיליון שקל מעו"ד יהושע רוזנצוויג ,  יו"ר הבינלאומי לשעבר ,  בשל טענתו שלא קיבל את מלוא חלקו בנכסים ,  ובמיוחד במוניטין ,  של השותפות שפורקה .  העדויות במשפט הסתיימו ואף שהשופטת רות רונן ניסתה ליזום הליך שיכול להוביל לפשרה ,  עו"ד פנחס רובין ,  בא כוחו של רוזנצוויג ,  אמר בדיון שנראה כי לא יהיה מנוס מכתיבת פסק דין .  בשיא השותפות בת חמש השנים ביניהם החזיק גרא 25% ורוזנצוויג - ביתרת האחזקות .  גרא ,  כיום שותף בכיר במשרד בלטר גוט אלוני ,  טען כי בסוף 1996 הודיע לו רוזנצוויג באופן חד צדדי כי הוא מתכוון לפרק את השותפות ,  בין השאר בשל רצונו לקחת חופשה ארוכה מהמקצוע .  זאת ,  לדבריו ,  מבלי שנערכה התחשבנות הדדית ומסודרת לחלוקת נכסי השותפות .  רוזנצוויג טען כי בעת פירוק השותפות קיבל גרא סכומים מעל לזכאותו .  כן טען כי לא ניתן לחלק מוניטין בין שותפים שנפרדו .  אחת הראיות המרכזיות של רוזנצוויג היא חוות הדעת של פרופ' עודד שריג ,  כיום הממונה על שוק ההון באוצר ,  שהוגשה לפני כשנה . " לשותפות זו לא היו מוניטין בעלי ערך משל עצמה ",  קבע שריג . " מאפייני השותפות ואף פעולות השותפים מצביעים על כך ששווי השותפות נגזר רובו ככולו משווי המוניטין האישיים של שותפיה ,  שאותם הם לוקחים עמם בכל אשר יפנו ".  עודד שריג :  חלקו של גרא במוניטין אפסי בכתב התביעה הגיש גרא חוות דעת של כלכלן ,  המבוססת על הדו"חות של המשרד בשנים 1991-1997 .  לפי חוות הדעת ,  שוויה הממוצע של השותפות ב-1997 היה כ-22.5 מיליון שקל ,  ולכן חלקו של גרא נאמד אז ב-5.6 מיליון שקל ,  ששוויים כיום הוא כ-9 מיליון שקל .  אחד התיקים שיכולים לתמוך בגרסת רוזנצוויג הוא עסקת פז-החברה הפולנית .  בתצהירו של רוזנצוויג נחשף כי ב-1994 קיבל 4.7 מיליון שקל בייצוג פז בראשות צדיק בינו במכירת 50% ממניות פז לקבוצה פולנית .  רוזנצוויג הבהיר כי הייצוג נבע ממערכת יחסים ארוכת שנים עם חברי הקבוצה ,  בין השאר עם בינו .  הכנסה זו היתה 60% מהכנסות המשרד באותה שנה .  שריג העריך את שוויו של גרא בשוק ב-56 אלף שקל בחודש .  הוא חישב זאת לפי השכלתו כעורך דין ורואה חשבון ,  הניסיון שצבר והשכר שהרוויח בתחילת דרכו כשכיר ב-1990 - 20 אלף שקל .  שריג בחן אם נוצר הפרש בין החלק היחסי של גרא בהכנסות המשרד לשווי שלו בשוק .  אם היה נוצר הפרש כזה ,  הרי יש מוניטין למשרד .  לדעת שריג ,  אם מנכים הכנסות הקשורות באורח ברור למוניטין האישיים של כל שותף ,  דוגמת פרשת פז ,  לא נראה כי היו מוניטין למשרד עצמו .  גם אם נניח שלשותפות היו מוניטין בעלי ערך כלכלי ,  הרי חלקו של גרא היה אפסי ,  סיכם שריג . " משרד ג'וש"עד ההגנה המסקרן במשפט היה איש העסקים צדיק בינו .  בתצהיר על עמוד סיפר בינו בשלהי 2008 על יחסיו הטובים עם רוזנצוויג זה 23 שנה . " ב-1986 הפנתה אותי משפחת ספרא לרוזנצוויג לייעוץ בתחום המסוי הבינלאומי ",  כתב בתצהיר . " הקשר שנוצר בינינו התפתח לקשר מקצועי הדוק לחברות רבות שבהן שלטתי ,  וכן לענייני האישיים ולענייני משפחתי .  הראייה הבולטת להערכתי הרבה אליו היא שעם רכישת השליטה בבנק הבינלאומי מונה רוזנצוויג ליו"ר הבנק .  כשפניתי לקבלת שירותיו של רוזנצוויג ,  פנייתי היתה אליו באופן אישי ללא תלות וללא קשר לזהות יתר השותפים למשרדו ",  נכתב בתצהיר .  בחקירה הנגדית ניסה בא כוחו של גרא ,  עו"ד יוסי בנקל ,  להוכיח כי בינו ממשיך לקבל טיפול ממשרד גורניצקי ,  שבו היה שותף רוזנצוויג .  האם לא מפריע לך שרוזנצוויג כבר לא נמצא במשרד גורניצקי ,  שאל בנקל . " למה זה צריך להפריע לי ",  ענה בינו .  בנקל הסביר לבינו כי מתצהירו עולה כי קיבל ייעוץ משפטי-אישי מרוזנצוויג . " אני חושב שרוזנצוויג חדל מלתת שירותים משפטיים רגילים ,  למעט בנושאים מיוחדים כמו מיסוי ",  ענה בינו .  האם אתה עובד עם גורניצקי בגלל דמות מסוימת כמו עו"ד פנחס רובין או בגלל המשרד ,  ניסתה השופטת רונן לקדם את החקירה . " אני בדרך כלל פונה לרובין ",  השיב . " את רוב השירותים השוטפים אני מקבל מהדרג הנמוך יותר ".  האם הכוונה שלך בתצהיר היתה שלמשרד עורכי דין אין מוניטין ,  שאל בנקל .  בינו נזהר שלא להסתבך : " אני לא משפטן .  אני לא מתמצא בקטע הזה .  אני מכיר מוניטין של פירמות ,  אז תשחרר אותי מלתת לך חוות דעת בנושא ".  בינו הודה כי אף שהגיע בגלל רוזנצוויג הכיר את גרא כשהפך לשותף ואף קיבל ממנו טיפול משפטי . " אדם נחמד מאוד ",  ציין .  אך את עמדתו בנוגע לשותפות סיכם בינו באומרו : " בשבילי זה היה משרד ג'וש ".  בין רוזנצוויג לגורניצקי נמצא אהרון זהר אחד לאחר הפירוק התמזג רוזנצוויג עם משרד גורניצקי .  המשא ומתן החל ב-1998 ונמשך כחודשיים .  לצדדים היה קל יחסית במגעים ,  כי רואה החשבון של שני הצדדים היה אחד :  רו"ח אהרון זהר ,  שגם היה המתווך במיזוג ואף העיד במשפט מול גרא .  רוזנצוויג העיד במשפט כי זהר ניסה לקבוע את היחס בין המשרדים כדי לקבוע את תנאי המיזוג . " אף פעם לא ראיתי שהוא כתב חוות דעת כלכלית מסודרת ,  כי בסך הכל הבעיה היתה לראות בתוך העוגה - מה צריך ללכת לרוזנצוויג ,  ומה לכל השותפים האחרים ",  העיד .  במהלך עדותו עלה שהוסכם כי היחס של רוזנצוויג לעומת שותפים אחרים בגורניצקי ,  הוא של 1 ל-4 .  במלים אחרות ,  רוזנצוויג היה זכאי ל-20% מהרווחים .  כדי להגיע לתוצאה נבדקו מחזורים בשלוש השנים האחרונות ,  וכן ההוצאות ,  תוך התחשבות בכך שההוצאות במשרד י .  רוזנצוויג קטנות הרבה יותר מבגורניצקי .  רוזנצוויג שפרן גרא הכניס 2 מיליון שקל ב-1992 ו-2.6 מיליון שקל ב-1993 .  ב-1994 ההכנסות הסתכמו ב-7.9 מיליון שקל ,  בשל עסקת פז .  בניכוי ההוצאות הסתכמו ההכנסות ב-6.1 מיליון שקל ,  והן נחלקו בין רוזנצוויג ,  עו"ד רבקה שפרן שנפטרה מאז וגרא .  ב-1995 צנחו ההכנסות ל-3.7 מיליון שקל .  ב-1996 הן היו 7 מיליון שקל ,  ובניכוי ההוצאות נותרו בקופה 4.5 מיליון שקל .
 
רוזנצוויג חושף :  עסקה אחת ,  60% מההכנסות
הסכסוך בין עורכי הדין אבי גרא ויהושע רוזנצוויג חושף את הפרטים שבכירי הפירמות המובילות מעדיפים להסתיר - כמו הקשרים החבריים עם צדיק בינו ,  חלוקת העוגה בגורניצקי והעובדה שהעסקה למכירת מניות פז הכניסה לרוזנצוויג שפרן גרא 4.7 מיליון שקל

