מירס בוחנת הקמת רשת דור שלישי חדשה
מנכ"ל החברה נפגש עם רוב יצרני תשתיות התקשורת הגדולים בעולם .  עלות שדרוג הרשת עשויה להגיע למיליארד שקל ;  החברה תידרש לפרוש 1,500 אנטנות חדשות
 >  >  חברת הסלולר הקטנה בישראל מחפשת נתיבי צמיחה :  מנכ"ל מירס ,  אברשה בורשטיין ,  החל בדיונים עם חברת תשתית שעשויה לשמש קבלנית הקמה של רשת סלולר חדשה עבור החברה .  הרשת אמורה לפעול בטכנולוגיית דור שלישי בתוואי gsm .  מירס משתמשת כיום בטכנולוגיה סלולרית בשם iden ,  שנחשבת מיושנת למדי  .  החברה מתכוונת להקים רשת מתקדמת ,  שתתחרה בשלוש חברות הסלולר הגדולות בישראל .  על פי הניסיון של פלאפון ,  הקמת רשת חדשה בפרישה ארצית תעלה כמיליארד שקל .  ייתכן כי מירס תידרש לבצע השקעה כבדה יותר ,  שכן פרישת תחנות הבסיס שלה דלה יחסית וכוללת 500 אנטנות בלבד ,  לעומת יותר מ-2,000 בקרב מתחריה .  על עניין אתרי הסלולר מתקיים בתקופה האחרונה דיון במשרדי הממשלה ,  כשמירס רוצה להקים אתרים בהליך מקוצר שמכונה  " מתקני גישה ",  שאינו מצריך היתרי בנייה ,  ואילו דרישת היועץ המשפטי לממשלה והמשרד להגנת הסביבה היא שכל אתר סלולר ייבנה לאחר הליך אישור מלא .  עניין המשך הפטור מהיתר בנייה שניתן למתקני גישה הגיע עד לשולחנו של ראש הממשלה בנימין נתניהו .  בורשטיין ,  יחד עם סמנכ"ל הטכנולוגיות של מירס ,  אבי פתיר ,  ביקרו בשבוע שעבר בכנס העולם הסלולרי בברצלונה ,  gsma .  במסגרת הכנס הם נפגשו עם נציגי חברות תשתית שונות ,  שמפתחות מערכות תקשורת עבור מפעילים .  השניים נפגשו עם נציגים בכירים באריקסון ,  עם סמנכ"ל תשתיות בחברת אלקטל-לוסנט ,  עם מנכ"ל תחום התשתיות בנוקיה-סימנס  ( ראג'יב סורי )  וכן עם בכירים מסיסקו ומוטורולה .  עוד נפגשו עם מנכ"לי חברות התשתית הסיניות zte ו-huawei .  סין היא מעצמת תשתיות תקשורת צומחת ,  ו-huawei היא כיום אחת ממתקינות הרשתות הגדולות בעולם ,  שנייה רק לאריקסון .  החברות הסיניות זוכות במכרזי תשתית חשובים בעולם בשנים האחרונות הודות למחיריהן הנמוכים בהשוואה לחברות המערביות .  מירס נרכשה באחרונה בסכום של 170 מיליון דולר על ידי המשקיע הצרפתי פטריק דרהי ,  שהוא גם בעל 45% ממניות חברת הכבלים hot .  טרם נקבעה הנוסחה לשילוב פעילות מירס ו-hot .
 
מירס בוחנת הקמת רשת דור שלישי חדשה
מנכ"ל החברה נפגש עם רוב יצרני תשתיות התקשורת הגדולים בעולם .  עלות שדרוג הרשת עשויה להגיע למיליארד שקל ;  החברה תידרש לפרוש 1,500 אנטנות חדשות

