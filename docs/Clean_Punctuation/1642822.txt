אז עוד יכולנו לקנות דירה
שוק הנדל"ן הנוסק הפך כמעט כל זוג נשוי בתחילת דרכו לציידי נכסים .  ארבעה זוגות מביטים לאחור ונזכרים איך זה הרגיש כשהכל היה קצת יותר שפוי
 >  >   " אני לא חושבת שהיינו יכולים להרשות לעצמנו לקנות את הדירה שלנו במחירים של היום ";   " אם היינו רוצים לקנות את הדירה ,  כנראה שהיינו צריכים לקחת משכנתא גדולה יותר ".  ציטוטים אלה הם של זוגות צעירים שקנו דירה לפני שמחירי הדירות המריאו - בתקופה שעוד לא היה צריך להיפרד מ-1.5 מיליון שקל כדי לקנות דירה בפתח תקוה .  בשנתיים האחרונות ,  ובעיקר בשנה האחרונה ,  העסיקו מחירי הדירות את הציבור יותר מאי פעם .  התקשורת עוקבת באובססיביות אחרי מגמות המחירים ,  שווי הנדל"ן החליף את הפוליטיקה בשיחות הסלון וכל זוג צעיר שחושב אולי לקנות דירה ,  נכנס מיד להלך רוח נדל"ניסטי :  האם כדאי לקנות היום או לחכות חצי שנה ?  האם המחירים יירדו ?  איך לתפוס את הגל בירידה או בעלייה - הכל כדי לנסות להרוויח 5% בשווי הדירה או לפחות לא להפסיד 10% .  ארבעת הזוגות שהתראיינו בכתבה קנו דירה לפני כשנה וחצי או יותר בלי להיות מוטרדים מ"מחירי הנדל"ן - לאן ".  ולמה ?  פשוט כי הרכישה היתה הצעד הטבעי והמתבקש .  בלי יודעין הם עשו את המהלך החכם ביותר ,  שהבטיח את עתידם הכלכלי .  לפני שהכל נהיה מטורף שני וניצן משה קנו דירה לפני כשנה וחצי .  שני מספרת כי אם לא היו עושים את הצעד הזה אז ,  ייתכן שכיום היו נאלצים לגור בשכירות . " אנחנו כל הזמן אומרים לעצמנו  ? איזה מזל שקנינו דירה' ,  כי אנחנו רואים את המחירים המטורפים שיש כיום לעומת המחירים שהיו אז ",  מספרת שני . " אני שמחה שעשינו את זה אז ,  לפני שהכל התחיל להיות מטורף ".  שני וניצן קנו דירה פשוט כי רצו דירה משלהם .  הם גרו תקופה מסוימת אצל ההורים כדי לחסוך כסף ,  וכשההון הדרוש היה מצוי בכיסם ,  רכשו דירת שלושה חדרים ברמת גן ב-740 אלף שקל ,  בלי לחשוב יותר מדי על עליות המחירים - כמו זוגות צעירים רבים .  אלא שבשנה וחצי האחרונות המחירים עלו ,  ושני מעריכה כי הדירה שלהם שווה כיום כ-1.1 מיליון שקל .  אבל המחיר הנמוך של הדירה הוא רק רובד אחד בסיפור .  כעת כשיש להם דירה ,  שני וניצן יכולים לחשוב גם על הדירה הבאה . " אם נרצה לשפר דיור ,  אז נכון שמחירי הדירות האחרות גם עלו ,  אבל גם שווי הדירה שלנו עלה ,  ולכן בסך הכל אנחנו נפגעים פחות מזוג שצריך לקנות כיום את הדירה הראשונה שלו ,  ואין לו מה למכור ",  אומרת שני . " משיחות עם חברים אנחנו רואים שמי שלא קנה דירה נמצא כיום בבעיה .  אם לפני שנתיים היה קשה לקנות דירה ,  כיום קשה הרבה יותר .  פעם יכולת לקנות דירה ישנה או באזור פחות אטרקטיבי ;  כיום גם אופציות אלה יקרות מאוד ".  תפסו את נקודת השפל ל-ג' ובעלה היה מזל גדול במיוחד - הם קנו דירת 4 חדרים בשהם בשיא השפל הכלכלי שהיה בתחילת 2002 ,  לאחר התמוטטות תעשיית ההיי-טק וכשהארץ מלאה בפיגועים .  מחיר הדירה היה 920 אלף שקל ,  ואחרי שהצליחו להשיג הנחה של מועדון הצרכנות חבר הם שילמו 846 אלף שקל בלבד .  שמונה שנים אחרי ,  ג' רואה דירות דומות לשלה הנמכרות ב-1.5-1.6 מיליון שקל .  עד המעבר לשהם גרו בני הזוג בדירה שכורה בגבעתיים .  ל-ג' ,  שעובדת בשוק ההון ,  הסידור הזה היה דווקא נוח ,  והיא חשבה שאולי כדאי לדחות את ההחלטה לקנות דירה .  אבל קצת לחץ מצד ההורים והבעל שדחף הביאו לבסוף להחלטה לבצע את המהלך .  בני הזוג התלבטו בין דירה בהוד השרון  " קרוב להורים שלה ",  או דירה בשהם  " קרוב לעבודה של הבעל ".  הם התאהבו בשהם אותה מגדירה ג ' " שילוב של צביון כפרי עם כל השירותים שיש בעיר ".  ההתלבטות השנייה היתה בין דירת 4 חדרים ל-5 חדרים : " דירת חמישה חדרים עלתה סביב מיליון שקל ,  ואז זה היה חסר סיכוי עבורנו .  היינו צריכים משכנתא של 20 שנה בשביל זה ,  ולא רצינו לקחת סיכון כל כך גדול .  אני יודעת שכיום זה יותר מקובל ,  אבל אז עשו את זה רק זוגות שממש לא היה להם שקל ".  יש לומר שדבריה מעוררים קנאה :  כדי לרכוש את הדירה הם לקחו משכנתא ל-12 שנים בלבד .  לפני כמה שנים הם ניצלו את הריבית הנמוכה בשוק כדי למחזר את המשכנתא ,  וכיום ,  כשהם בתחילת-אמצע שנות השלושים לחייהם ,  נותרו להם שש שנים בלבד עד לסיום המשכנתא .  כשהיא שומעת על חברים שחייבים לקחת משכנתא ל-30 שנה כדי לקנות דירה ,  ג' מבינה את עד כמה שפר עליה גורלה : " אני שמחה שעשיתי את הצעד הזה ,  בעיקר כשאני רואה את המחירים .  בדיעבד זו היתה החלטה טובה ,  ואולי חבל שלא קנינו דירה גדולה יותר ".  כיום ,  ג' מודה ,  שלמרות שהמשכורות שלה ושל בעלה גבוהות באופן משמעותי מבעבר ,  ככל הנראה שהם לא היו מצליחים לרכוש דירה ,  אולי בעזרת משכנתא גבוהה מאוד ותוך נטילת סיכונים שבזמנו הם הצליחו להינמע מהם .  הכסף לא באמת אצלי ברק ודורית צרויה הלכו בתלם . " התחתנו ומהר אחרי החתונה כבר קנינו דירה .  זה היה מתוך רצון למצוא מקום שנוכל להקים בו משפחה ,  ולא מתוך מחשבה שהמחירים עלולים לעלות בעתיד ".  עד אז הם שכרו דירה בגבעתיים וממש לפני החתונה חוזה השכירות הסתיים והם חיפשו דירה לקנייה .  העדיפות הראשונה היתה לרכוש דירה בגבעתיים ,  אבל התקציב לא איפשר למצוא בה דירת ארבעה חדרים ,  בוודאי שלא דירה מקבלן .  בני הזוג רכשו לפני כשנתיים וחצי דירת ארבעה חדרים ב-1.1 מיליון שקל ולמרות שהיום המחיר הזה נראה כמעט מגוחך ,  אז הוא נשמע לברק יקר מאוד .  כיום הוא מעריך כי הדירה שווה כ-1.5-1.6 מיליון שקל ,  על פי השוואה לדירות אחרות שנמכרו באזור .  העלייה החדה שחלה בשווי הדירה בזמן כה קצר אולי נשמעת כמו זכייה בלוטו ,  אבל  " זה רק בתיאוריה ,  הכסף לא באמת אצלי ",  כפי שאומר ברק . " זה המהלך הכי מוצלח שעשיתי בחיי ",  הוא מעיד . " גם מבחינת המחיר וגם מבחינת השכונה ".  ומה היה קורה אם במקרה הם היו מתחתנים כיום ולא לפני כמה שנים ?   " היינו יכולים לקנות את הדירה שלנו ,  אבל היינו צריכים לקחת משכנתא יותר גדולה ",  משיב צרויה . " זה היה ריאלי ,  אבל ההחזר החודשי היה יותר גבוה ולאורך יותר שנים ".  מוגנים מג'ונגל הנדל"ן  " זה הדבר הכי טוב שיכולנו לעשות ",  קובעת ד' ,  שקנתה עם בעלה דירה בת 3.5 חדרים בצפון הישן של תל אביב לפני כחמש שנים בכ-310 אלף דולר . " חברים שהתחילו לחפש דירה יחד איתנו ולא הסכימו להתפשר על הסטנדרטים כמו מעלית או חניה ,  לא יכולים כיום לקנות דירה ,  ואני חושבת שהם מצטערים על כך ".  את חלום הדירה הצליחה ד' להגשים באמצעות דירה שירשה ברעננה ,  אותה מכרה ב-200 אלף דולר ,  וכך השיגה את הבסיס הכספי לרכישת הדירה בתל אביב .  הירושה בשילוב מחירי הדירות הנמוכים יחסית שהיו אז בעיר איפשרו לבני הזוג לקחת משכנתא קטנה באופן יחסי ,  עם החזר חודשי נמוך של כ-1,500 שקל בחודש לתקופה של 15 שנה .  ד' מעריכה כי למרות מחירי הדירות הגבוהים בתל אביב כיום ,  היא היתה מצליחה לקנות דירה בעיר בגלל שהיתה בבעלותה דירה ברעננה .  עם זאת ,  היא מעריכה כי במשך חמש השנים האחרונות ערך הדירה ברעננה לא היה עולה באותו שיעור כמו ערך הדירה בתל אביב ,  ולכן היתה נדרשת להוסיף הרבה יותר . " אני לא חושבת שהיינו יכולים להרשות לעצמנו את אותה הדירה במחירים של היום ,  אלא אם הייתי לוקחת משכנתא גבוהה בהרבה עם החזרים חודשיים גבוהים יותר ",  היא אומרת . " זה לגמרי מזל .  התחתנו ונמאס לנו לגור בשכירות ולא היתה סיבה לא לקנות דירה .  זה מאוד טבעי אחרי החתונה ובוודאי כשרוצים להקים משפחה .  ידענו שזה גם אפשרי . " יוצא לי לדבר עם הרבה הורים בגן של הילדים ואני מרגישה שאנחנו מוגנים מג'ונגל הנדל"ן שבחוץ :  אנחנו רואים שוכרי דירות שמעלים להם את שכר הדירה לרמה שמכלה את רוב המשכורת ,  שבעלי בית מוציאים אותם מהדירה לפי גחמה ,  אנשים שרוצים להישאר באזור הזה ולא יכולים להרשות לעצמם לשכור דירה ובוודאי שאינם יכולים לקנות דירה ".  ההיסטוריה של ד' מעוררת קנאה אבל כשהיא מסתכלת אל העתיד היא פסימית . " אם נרצה לעבור לדירה גדולה יותר בתל אביב אנחנו נעמוד מול אותה שוקת שבורה - כי גם ערכן של דירות אחרות באזור עלה ". 

אז עוד יכולנו לקנות דירה
שוק הנדל"ן הנוסק הפך כמעט כל זוג נשוי בתחילת דרכו לציידי נכסים .  ארבעה זוגות מביטים לאחור ונזכרים איך זה הרגיש כשהכל היה קצת יותר שפוי

