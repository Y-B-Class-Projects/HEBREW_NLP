סערת  " ההוביט ":  איגודי השחקנים נגד פיטר ג'קסון ולהפך
איגודי השחקנים באוסטרליה וניו זילנד דרשו להחרים את צילומי הסרט המדובר בטענות ליחס לא הוגן לשחקנים .  בתגובה ,  מאיים ג'קסון להעביר את צילומיו למזרח אירופה
באופן נדיר ,  תעשיית הקולנוע רוחשת בימים האחרונים סביב אירועים שלא מתרחשים בהוליווד :  איגודי השחקנים בניו זילנד ואוסטרליה דרשו מהפקת  " ההוביט ",  הפריקוול המדובר ל"שר הטבעות ",  לקבל על עצמה את אמנת שיוויון הזכויות לשחקנים ,  המחייבת שכר מינימלי למשתתפי ההפקות השונות ויחס הוגן .  מאחר והפקת הסרט סירבה להיכנס איתם למשא ומתן ,  יצאו איגודי השחקנים בדרישה לחרם בינלאומי על צילומי הסרט .  
הדבר עורר את חמת זעמו של פיטר ג'קסון ,  המפיק וככל הנראה גם הבמאי המיועד של הסרט ,  שהוציא תגובה חריפה וטען שהאיגודים נוהגים בבריונות . " תמיד נהגתי בשחקנים שלי בכבוד המלא ",  אמר ג'קסון ,  שאיים במפורש להעביר את צילומי הסרט למזרח אירופה ,  בגיבוי האולפנים המפיקים את הסרט ,  שתמכו בו בפומבי : " ההאשמות נגדו חסרות בסיס ",  מסרו בהצהרה .  
האיום של ג'קסון החל להפחיד גם את תעשיית הקולנוע של ניו זילנד ,  שהרוויחה מאד מצילומי טרילוגיית  " שר הטבעות "  במדינה . " זה נושא קריטי שיש לפתור לפני שהוא מזיק לתעשיית הקולנוע ולכלכלה באופן רחב יותר ",  אמר מנכ"ל ועדת הסרטים של ניו זילנד ,  הקרן המרכזית להפקת קולנוע במדינה .  
עתה ,  נותר רק לקוות שצילומיו של הסרט יפיקו תוצאה שלפחות תהיה שווה את המהומה שהסרט גרם עד כה ,  החל מבעיות התקציב של חברת ההפקה MGM ,  דרך פרישתו של הבמאי גיירמו דל-טורו ועד הפרשה הנוכחית .  

סערת  " ההוביט ":  איגודי השחקנים נגד פיטר ג'קסון ולהפך
איגודי השחקנים באוסטרליה וניו זילנד דרשו להחרים את צילומי הסרט המדובר בטענות ליחס לא הוגן לשחקנים .  בתגובה ,  מאיים ג'קסון להעביר את צילומיו למזרח אירופה

