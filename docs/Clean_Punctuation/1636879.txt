קבוצת רכישה של האחים חג'ג' רכשה קרקע בגוש הגדול תמורת 134 מיליון שקל
הקרקע נמכרה באמצעות מכרז שקיים מינהל מקרקעי ישראל ;  הקבוצה גברה על 5 הצעות מקבילות
קבוצת רכישה בראשות האחים יצחק ועידו חג'ג' ,  רוכשת קרקע לבניית 115 דירות וכן שטחי מסחר באיזור הגוש הגדול בתל אביב  ( צפון העיר )  .  הקבוצה תשלם עבור הרכישה 134.5 מיליון שקל .  את הקרקע העמיד מינהל מקרקעי ישראל למכירה באמצעות מכרז אליו הוגשו 6 הצעות על ידי יזמים שונים .  מדובר במתחם ששטחו כ-4 דונם ,  כאשר המינהל העמיד למכירה רק חלק ממנו שכולל כ-85% מהקרקע .  קבוצת הרכישה מתכוונת לבנות בקרקע 3 בניינים בני 12 קומות כל אחד ,  מעל שדרת מסחר בקומת קרקע ,  בשטח של 2,250 מ"ר .  לפי היזמים ,  התוכנית מאפשרת להמיר עד מחצית משטחה למגורים .  עוד מציינים היזמים כי בשל מיקום המגרש ,  מחצית מהדירות נהנות מנוף לים .  מנהל השיווק של הקבוצה ,  גיא סחלי ,  הוסיף כי המחירים יתחילו ב-1.8 מיליון שקל לדירות בקומות התחתונות וקופצים בכ-50 אלף שקל לכל קומה .  לדברי הקבוצה ,  סך ההשקעה בפרויקט תעמוד על 320 מיליון שקל .  עו"ד יצחק חג'ג' ,  ממארגי הקבוצה ,  אמר כי : " מקרקעי המכרז מהווים 85% מכלל החלקות ,  כך שבדעת הקבוצה לצרף את הבעלים האחרים במקרקעין או לחלופין לפרק את השיתוף בחלקה ". 

קבוצת רכישה של האחים חג'ג' רכשה קרקע בגוש הגדול תמורת 134 מיליון שקל
הקרקע נמכרה באמצעות מכרז שקיים מינהל מקרקעי ישראל ;  הקבוצה גברה על 5 הצעות מקבילות

