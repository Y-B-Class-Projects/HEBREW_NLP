פסגות על נייס :  האם תוצאות הרבעון הרביעי יתמכו באופטימיות השוק ? 
שיריזלי : " לעת עתה היא נותרת בעינה - תשואת חסר ,  מחיר 28.2 דולר "
 ביום רביעי 17.2.10 צפויה לפרסם את תוצאות הרבעון הרביעי .  ביחס לקונצנזוס התחזיות לרבעון הרביעי ולשנת 2010  ( במקרה שתינתן תחזית )  צופים בפסגות בית השקעות עמידה בתחזיות ההכנסות אולם חוששים מפני החמצת תחזיות הרווח non gaap .  התוצאות ביחס לרבעון המקביל צפויות לפי פסגות להמשיך ולהצביע על נסיגה כאשר פעילות מוקדי השירות מעיבה על המשך צמיחת פעילות אקטימייז ופעילות המגזר הביטחוני.ביחס לשלושת הרבעונים הראשונים של 09 ,  צפויים הדו"חות להצביע על המשך התאוששות בהתאם ל"אופטימיות הזהירה "  אשר הביעה הנהלת החברה בשיחת הועידה האחרונה כמו גם הגידול בצבר ,  יחס ה book to bill אשר עלה על 1 והשיפור בסביבה הכלכלית .  פרט לפעילות האורגנית יושפעו תוצאות הרבעון מאיחוד מלא של פורטנט.על אף השיפור באקלים הכלכלי והמגמות החיוביות ,  להערכתנו ההתאוששות בשנת 2010 תהא מדורגת בכלל שוק ה-it ,  דבר אשר יקרין על קצב צמיחת הפעילות האורגנית ורמת הרווחיות .  נוסף על השיפור בסביבת המקרו צפויה פעילות נייס להיתמך על ידי המשך הצמיחה המואצת של אקטימייז ,  מיזוג פעילות פורטנט  ( לאקטימייז )  ותרומה של 18-27 מיליון דולר אשר צפוי לתרום חוזה הענק בסקטור הביטחוני  ( 55 מיליון דולר על פני שנתיים-שלוש )  מהרבעון השלישי של 09.ניתוח תחזיות השוק מצביע על אופטימיות יחסית ואמון ביכולת נייס לצמוח ולשפר את שולי הרווח למרות השבריריות ואי הודאות אשר עדיין מאפיינים את סביבת הפעילות .  לפיכך לתוצאות הפעילות ולהודעות אשר ילוו אותן עשויה להיות השלכה מהותית על תמחור המניה .  תוצאות ותחזית מסודרת אשר יאוששו את הציפיות צפויים לחזק את אמון המשקיעים אך תוצאות/תחזיות מאכזבות או הודעה עמומה עלולים להוביל לגל ירידות משמעותי ." מאז המלצתנו טרם פרסום דו"חות הרבעון השלישי ,  הניבה מניית נייס ביצועי חסר משמעותיים ביחס למדד ת"א 100 .  בהתאם לתוצאות והתייחסות החברה תבחן ההמלצה ,  אולם עתה היא נותרת בעינה - תשואת חסר ,  מחיר 28.2 דולר ",  מסכם האנליסט טל שיריזלי ממחלקת מחקר sell side בפסגות בית השקעות .
 
פסגות על נייס :  האם תוצאות הרבעון הרביעי יתמכו באופטימיות השוק ? 
שיריזלי : " לעת עתה היא נותרת בעינה - תשואת חסר ,  מחיר 28.2 דולר "
 
