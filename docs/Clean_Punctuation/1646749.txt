משפט מות פעילת השלום בעזה יחל עוד שבועיים
שבע שנים לאחר שנהרגה רייצ'ל קורי ,  פעילת זכויות אדם אמריקאית ,  מפגיעת דחפור צבאי ייפתח משפט התביעה של בני משפחתה .  פעילי שלום מארה"ב ואנגליה יורשו להעיד בישראל
בני משפחתה של רייצ'ל קורי ,  פעילת זכויות אדם אמריקאית שנהרגה לפני שבע שנים מפגיעת דחפור צבאי של ישראל ברפיח ,  מתכוונים להגיש תביעה אזרחית נגד מדינת ישראל ומשרד הביטחון .  המשפט ייפתח בעשרה במרץ בחיפה .  קורי ,  בת 24 ,  נהרגה ב-16 במרץ 2003 כשניסתה למנוע הריסת בתים פלסטיניים סמוך לציר פילדלפי בגבול ישראל-מצרים .  תחקיר צבאי שנעשה בפרשה וחקירת מצ"ח קבעו כי הדחפור לא פגע בקורי במתכוון .  הפרקליטות הצבאית החליטה לסגור את התיק בלי להעמיד לדין איש בעקבות מותה של קורי .
 קורי ,  הגיעה לשטחים במסגרת תנועת הסולידריות הבינלאומית  ( ISM )  שדוגלת בהתנגדות בלתי אלימה ופעלה בעיקר באזור רפיח .  ב-16 במרץ 2003 פעלה עם עוד מספר פעילים אמריקאים ובריטים באזור ציר פילדלפי וניסתה למנוע מכוחות צה"ל להרוס בתים בשכונה של רפיח הסמוכה לגבול עם מצרים .  בעת שעמדה על ערימת חול מול הדחפור ,  מעדה ונפלה ארצה .  לטענת צה"ל ,  מפעיל הדחפור ,  לא ראה אותה ומחץ אותה בזמן כשהתקדם עם הדחפור .  אמבולנס הוביל אותה לבית החולים כשהיא במצב אנוש ,  שם היא מתה מפצעיה .
 עורך דינה של המשפחה ,  חוסיין אבו חוסיין ,  מסר כי בכוונתו לזמן לעדות ארבעה עדי ראייה שהיו במקום ,  שלושה אזרחים בריטים ואמריקאי אחד .  הארבעה היו חברים בתנועת הסולידריות הבינלאומית וכניסתם לישראל נדחתה מאז מותה של קורי .  בלחץ אמריקאי הסכימה ממשלת ישראל להתיר להיכנס לארץ על מנת לתת עדות .  הוריה של קורי  סינדי וקרייג יגיעו לארץ בשביל השימוע המשפטי .
 הרופא הפלסטיני מעזה ,  אחמד אבו נאקירא ,  שטיפל בקורי לאחר שנפצעה ולאחר מכן קבע את מותה ,  לא קיבל אישור מישראל לצאת מעזה ולהשתתף במשפט .  אבו חוסיין ,  מסר כי ישנן עדויות מעדי הראייה לפיהן החיילים ראו את קורי בשטח ,  ביחד עם פעילים נוספים ,  והיו יכולים למנוע את התאונה .
" לאחר התאונה הצבא הישראלי פתח בחקירה אולם לצערנו ,  כמו במרבית המקרים ,  הוא מצא את הפעולות של הצבא חוקיות .  אנו מעוניינים שבית המשפט יחליט האם מותה נגרם כתוצאה מטעות ,  או בכוונה ".  אם מדינת ישראל תימצא אחראית למותה של קורי בכוונתם לתבוע פיצוי כספי מהמדינה .
 
משפט מות פעילת השלום בעזה יחל עוד שבועיים
שבע שנים לאחר שנהרגה רייצ'ל קורי ,  פעילת זכויות אדם אמריקאית ,  מפגיעת דחפור צבאי ייפתח משפט התביעה של בני משפחתה .  פעילי שלום מארה"ב ואנגליה יורשו להעיד בישראל

