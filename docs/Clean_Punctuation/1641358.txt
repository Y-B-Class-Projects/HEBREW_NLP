המוסטאנג דרוכה להכיש
טיזר רשמי למוסטאנג GT500 שלבי חושף אותה שלווה מתמיד .  אבל טוב לדעת שיש מנוע 5.4 ל' V8 מוגדש-על מתחת לאף
צילום ועריכה :  יצרן
עוד שנה חולפת ,  ועוד צאצאית למוסטאנג GT500 האגדית מבית היוצר של קרול שלבי קמה לתחייה .  שנת 2011 כך מסתמן ,  תהיה בין המרתקות עבור חובבי הסדנה האמריקנית מאחר וזו תביא לידיהם את אחת הטורפות האגרסיביות אי פעם של המותג המכיש .  פרטים אודות המוסטאנג הרגילה החמושה במנועי V6 סדרתיים הוצגו רשמית ,  אולם פרטים אודות תאוצות וביצועים למכישה המיתולוגית של שלבי ,  טרם נחשפו במלואם למרבה הצער .  
כל שידוע לעת זו הוא שהמנוע בחזית יהיה V8 בנפח 5.4 ל' בהגדשת 'על'  ( סופרצ'ארג'ר )  ובהספק משוער של 550 כ"ס לסרן האחורי בשידוך לתיבה ידנית או אוטומטית .  היא תצוייד בחבילת ה-SVT 'פרפורמנס' כדי לחדד את אופייה ,  וכן רשימת האבזור תהה עשירה מאוד ותשווק הן במרכב קופה והן במרכב קבריולה ותכלול את כל הסמלונים המזוהים עם הסדנה קרי נחש הקוברה האלמותי .
 זאת ועוד ,  פורסם כי הסדנה הצטיידה בגומי משופר ודביק במיוחד מבית 'גודייר' מסדרת EAGLE F1 ,  בקוטר 255 מלפנים ו-285 מאחור וחישוקי סגסוגת בקוטר שבין 19 ל-20 אינטש .  מחיר ליצירה המוטורית הנפלאה הזאת עדיין אין ,  בעוד ארה"ב ממתינה בדריכות להשקתה הרשמית מעל דפי רשת האינטרנט בשבועות הקרובים .
 
המוסטאנג דרוכה להכיש
טיזר רשמי למוסטאנג GT500 שלבי חושף אותה שלווה מתמיד .  אבל טוב לדעת שיש מנוע 5.4 ל' V8 מוגדש-על מתחת לאף

