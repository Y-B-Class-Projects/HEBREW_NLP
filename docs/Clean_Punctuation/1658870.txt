דיזנגוף סנטר שווה 630 מיליון שקל
ההכנסות של חברת אדרי-אל שמחזיקה 30% משטחי הסנטר הוכפלו ב-2009 .  החברה השקיעה 22 מיליון שקל בהשבחת שטחיה בקניון
בלעדי themarker  >  >  הכנסותיה של חברת אדרי-אל מהפעילות בדיזנגוף סנטר בתל אביב זינקו פי שניים ב-2009 ל-17.8 מיליון שקל .  החברה צופה כי הכנסותיה מהסנטר יגדלו ב-2010 ל-19.8 מיליון שקל .  הזינוק ב-2009 התרחש בעיקר הודות להשבחה שביצעה אדרי-אל בחלק הדרום-מערבי של הסנטר בהשקעה של 22 מיליון שקל .  במסגרת ההשבחה - בשטח של 4,000 מ"ר - צומצם שטחו של המשביר לצרכן באופן שאיפשר לפצל שטח לחנויות נוספות בגדלים של 100-400 מ"ר ,  שהושכרו לחנויות מותגים כמו נייק ובילאבונג .  ב-2009 החזיקה אדרי-אל 11.7 אלף מ"ר בסנטר ,  רובם בצד הדרומי .  שטחי החברה ,  שהתפוסה בהם מלאה ,  כוללים את השטחים ששוכרות זארה ,  ארקפה ,  הולמס פלייס ושייפ ,  ואת החנויות בחלק המוגדר בסנטר כ"קניון המותגים ".  אחרי סיום הרבעון - בינואר 2010 - רכשה אדרי-אל שטח נוסף של 750 מ"ר בסנטר ב-7.7 מיליון שקל ,  בתוספת מע"מ .  מדובר בשטח המצוי בבעלות החברה ומושכר כיום ללאומי ולסוהו .  בעקבות רכישה זו גדל השטח של אדרי-אל ל-12.4 אלף מ"ר .  במסגרת הדו"חות הכספיים ל-2009 ,  שפורסמו אתמול ,  חושפת אדרי-אל כי היא מעריכה את השטח שלה בשווי הוגן של של 237 מיליון שקל .  מאחר שאדרי-אל מחזיקה בשטחים הפעילים יותר בדיזנגוף סנטר - קשה להסיק מנתון זה באשר לשווי הסנטר כולו ,  אבל יש בו כדי לספק אינדיקציה .  היקף השטחים המסחריים הכולל בדיזנגוף סנטר הוא 40 אלף מ"ר  ( 400 חנויות )  ,  כך שהשטח של אדרי-אל ,  המוערך ב-237 מיליון שקל ,  מהווה 30% מדיזנגוף סנטר .  ירון ספקטור ממשרד ירון ספקטור שמאות מקרקעין ,  שביצע לצורך הדו"חות הכספיים את הערכת השווי לשטחי אדרי-אל בסנטר ,  מסביר כי לא יהיה זה נכון להכפיל את השווי של שטחי אדרי-אל פי שלושה ,  ומכאן לגזור את שווי הסנטר .  זאת ,  לדבריו ,  מאחר שהשטחים של אדרי-אל נמצאים בצד הפופולרי יותר ,  נהנים משוכרים שהם מותגים ;  ומכיוון שחלק גדול מהם עבר שיפוץ .  בשיחה עם themarker העריך ספקטור את שוויים של השטחים המסחריים בדיזנגוף סנטר כולו ב-630 מיליון שקל .  אדרי-אל מספקת גם את נתוני הרווח התפעולי הנקי הנובע לה מדיזנגוף סנטר .  רווח זה ,  בנטרול שערוכים ופחת ,  הגיע ל-3.3 מיליון שקל בשנה החולפת .  פירוט נוסף שמספקת החברה ,  שבשליטת גבי אדרי ,  נוגע להכנסותיה מהשוכרים העיקריים :  מנתונים אלה ניתן ללמוד כי דמי השכירות של המשביר לצרכן בגין 3,090 מ"ר ,  הסתכמו בכ-3.7 מיליון שקל .  דמי השכירות של חברת אלביט מסחר וקמעונאות על שטח של 900 מ"ר מסתכמים ב-2.6 מיליון שקל .  דמי השכירות של הולמס פלייס בגין 1,740 מ"ר מסתכמים ב-1.8 מיליון שקל .  זאת ,  כאשר נייק משלמת דמי שכירות דומים על שטח קטן בהרבה של 590 מ"ר .  זארה משלמת 1.5 מיליון שקל בעוד זארה משלמת 1.5 מיליון שקל על 1,100 מ"ר - אדידס משלמת דמי שכירות של 1.4 מיליון שקל על שטח של 370 מ"ר .  מתוך שמונת השוכרים העיקריים - הגדול שבהם הוא המשביר לצרכן שאחראי ל-14% מהכנסות החברה ,  והקטנים אדידס ונייק האחראים ל-5% מההכנסות - רק שני שוכרים ,  הולמס פלייס ונייק ,  נדרשו להעמיד ערבות בנקאית .  יתרת ההלוואות של אדרי-אל המשויכות לדיזנגוף סנטר מגיעה כיום ל-139 מיליון שקל .  כל ההלוואות שניטלו ב-2006-2008 הן בריבית של פריים פלוס 1.46%-0.7% .
 
דיזנגוף סנטר שווה 630 מיליון שקל
ההכנסות של חברת אדרי-אל שמחזיקה 30% משטחי הסנטר הוכפלו ב-2009 .  החברה השקיעה 22 מיליון שקל בהשבחת שטחיה בקניון

