צים מרעננת את תוכניות ההנפקה בהונג-קונג 
בלעדי ההנפקה ,  המתוכננת למחצית השנייה של 2011 ,  תיטיב עם המשקיעים המוסדיים שרכשו אג"ח .  צים עברה לרווח בשני הרבעונים האחרונים ומקדימה את התוכנית העסקית
 >  >  החברה לישראל חידשה לאחרונה את הניסיון להנפקת החברה-הבת צים בבורסה של הונג-קונג ,  שלוש שנים לאחר שהמשבר הכלכלי העולמי גנז ניסיון קודם .  ההנפקה מתוכננת למחצית השנייה של 2011 .  בורסת הונג-קונג נחשבת לשוק המפותח והמשוכלל ביותר לחברות בתחום ההובלה הימית במכולות בשל המספר הרב יחסית של חברות מהתחום שנסחרות בה ,  ובשל העובדה שחלק ניכר מפעילות הענף עוברת בנמלי סין .  צים הציגה שיפור בתוצאותיה הכספיות בשלושת הרבעונים האחרונים ובשני הרבעונים האחרונים .  צים הרוויחה 37 מיליון דולר במחזור של 1.1 מיליארד דולר ברבעון השלישי של 2010 לעומת הפסד של 208 מיליון דולר במחזור של 596 מיליון דולר ברבעון המקביל ב-2009 .  הרווח ברבעון השלישי נוצר בעקבות עלייה של 46% בתעריפי ההובלה הימית במכולות ברבעון החולף לעומת הרבעון המקביל ב-2009 ועלייה של 12.5% לעומת הרבעון השני של 2010 .  כמות המכולות שהובילה צים גדלה ב-31% ברבעון השלישי של 2010 לעומת הרבעון המקביל ב-2009 וב-9% לעומת הרבעון השני של 2010 .  עלייה בדירוג האשראי צים הקדימה את התוכנית העסקית ששימשה בסיס להסדר החוב שהושג בנובמבר 2009 ,  כשעברה לרווח עוד ב-2010 ,  תוך שהיא נהנית משיפור בשוק ההובלה הימית במכולות ומזניחת המדיניות של העדפת נתח שוק על ידי החברות בענף על חשבון התמקדות ברווח באמצעות השבתת חלק מכושר הייצור .  השיפור בענף בא לידי ביטוי בירידת כושר הייצור שהושבת ברבעון השלישי של 2010 ל-2% מנפח ההובלה העולמי לעומת 12% ממנו בשפל של 2009 .  צים מימשה בשנה האחרונה נכסים ,  כמו אחזקות ב-47.5% )  tict )  המפעילה נמל מכולות בעיר לאגוס בניגריה תמורת 154 מיליון דולר ,  ובמיזם מסופי מטען בסין תמורת 29 מיליון דולר .  בעקבות השיפור בשוק ההובלה הימית במכולות וההתקדמות בתוכנית העסקית ובנזילותה העלתה מעלות את דירוג האשראי של צים לדירוג +bb בספטמבר 2010 ,  לאחר שדירוג האשראי הועלה בשש דרגות זמן קצר לאחר אישור הסדר החוב של החברה .  יובל בן זאב ,  ראש מחלקת המחקר בכלל פיננסים ברוקראז' ,  העלה בסוף נובמבר 2010 את שוויה של צים כחלק מתיק ההשקעות של החברה לישראל ל-522 מיליון דולר לעומת 420 מיליון דולר לפני פרסום הדו"חות הכספיים .  בן זאב העריך כי השיפור בתוצאותיה הכספיות של צים יימשך .  הנפקה אפשרית של צים תיטיב עם המשקיעים המוסדיים שרכשו את איגרות החוב של החברה .  לפי הסדר החוב שאושר בנובמבר 2009 ,  קיבלו המשקיעים המוסדיים אופציה לרכוש 12.5% ממניותיה של צים לפי שווי חברה של 700 מיליון דולר .  החברה לישראל מסרה בתגובה : " צים היתה בתהליך של הנפקה בבורסה בהונג-קונג ב-2008 .  לנוכח המשבר הכלכלי העולמי והפגיעה בענף הספנות ,  נאלצה החברה להפסיק את התהליך .  המטרה נשארה ,  והחברה תבחן את העיתוי המתאים לביצוע ההנפקה בעתיד ". 

צים מרעננת את תוכניות ההנפקה בהונג-קונג 
בלעדי ההנפקה ,  המתוכננת למחצית השנייה של 2011 ,  תיטיב עם המשקיעים המוסדיים שרכשו אג"ח .  צים עברה לרווח בשני הרבעונים האחרונים ומקדימה את התוכנית העסקית

