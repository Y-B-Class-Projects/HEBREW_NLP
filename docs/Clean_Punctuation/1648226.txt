מניין ההרוגים ברעש בצ'ילה עלה לכ-700
הטלוויזיה הצ'יליאנית מדווחת על כ-350 בני אדם שנהרגו בעיירת נופש בעקבות הרעש וגלי הצונאמי שבאו אחריו .  בכך עולה מספר ההרוגים ל-700 וקיים חשש שמניין ההרוגים ימשיך לעלות
דיווחים המגיעים מהטלוויזיה בצ'ילה מספרים על כ-350 בני אדם שנהרגו בעיירת הנופש קונסטיטוסיון כתוצאה מהרעש שפקד את המדינה אתמול .  עיירת הנופש ,  הממוקמת צפונית למוקד הרעש ,  נפגעה ביומיים האחרונים גם מהרעש עצמו אתמול וגם מגלי צונאמי שנוצרו בעקבותיו והיכו אמש  ( ראשון )  בכל כוחם בעיירה .  נשיאת צ'ילה מישל בשלה סיפרה כי יחד עם מספר הקורבנות בעיירת הנופש ,  מניין ההרוגים במדינה הגיע לכ-708 הרוגים .
 יממה אחרי רעש האדמה שפקד את צ'ילה ומניין ממשיך לטפס .  קודם לחשיפת מספר ההרוגים מקונסטיטוסיון נמסר כי מניין הקורבנות עבר את 400 המתים .  מוקדם יותר היום מסר ראש עיריית קונספסיון ,  שעמדה במוקד הרעש ,  כי 100 בני אדם נלכדו מתחת להריסות בניין שקרס אתמול בעיר .  
מאז הרעש ,  שהותיר את האזרחים המקומיים ללא קורת גג ,  מגיעים דיווחים על מקרי ביזה בסופרמרקטים בעיר ,  אותם מנסה המשטרה לעצור .  בתוך כך ,  אמרה הנשיאה בשלה כי הרעש השפיע על כשני מיליון בני אדם שחלקם נותרו ללא קורת גג וחלקם נאלצו לעבור את היממה האחרונה ללא חשמל ומים .
 אתמול הורגש רעש האדמה בעוצמה של 8.8 בסולם ריכטר בשעות הבוקר בשבת סמוך לעיר קונספסיון בדרום המדינה .  מוקד הרעש נרשם כ-90 קילומטרים צפונית מזרחית לעיר קונספסיון והוא הורגש גם בבירת המדינה סנטיאגו המרוחקת בכ-320 קילומטר ממוקד הרעידה וגרם לקריסת בניינים ופגע במערכת החשמל והתקשורת .
 הרעש החזק גרם לצונאמי ברחבי האוקיינוס השקט ,  אך גובה הגלים היה נמוך מצפוי .  כ-50 מדינות בין רוסיה לניו זילנד נכנסו לכוננות צונאמי .  גלים בגובה של עד 1.50 מטר פקדו את האוקיינוס .  הרשויות הורו לאזרחים ביפן ,  ניו זילנד ,  הפיליפינים וקמצ'טקה שברוסיה ,  לפנות את אזורי החוף .  מאוחר יותר הוסרה הכוננות מלבד ביפן ,  שם פקדו גלים בגובה 1.45 מטר את עיר הנמל אוטסצ'י שבצפון החוף הפסיפי .
 
מניין ההרוגים ברעש בצ'ילה עלה לכ-700
הטלוויזיה הצ'יליאנית מדווחת על כ-350 בני אדם שנהרגו בעיירת נופש בעקבות הרעש וגלי הצונאמי שבאו אחריו .  בכך עולה מספר ההרוגים ל-700 וקיים חשש שמניין ההרוגים ימשיך לעלות

