דיווח : " 24 "  תרד מהמסך בתום העונה הנוכחית
מגזין וראייטי מפרסם כי הסדרה בכיכובו של קיפר סאתרלנד תסיים את חייה הטלוויזיונים בחודש מאי הקרוב .  העבודה על גרסת הסרט לסדרה תימשך כרגיל
האם  " 24 "  עומדת בפני סוף דרכה ?  אתר וראייטי מדווח כי רשת FOX תוריד את הסדרה בכיכובו של קיפר סאתרלנד מהאוויר בתום העונה הנוכחית של הסדרה ,  שצפוייה להסתיים בחודש מאי .  
על פי הדיווח ,  ההחלטה הסופית צפויה להתקבל ביום-יומיים הקרובים והיא נובעת בשל העלייה המתמדת במחירי הסדרה לעומת הירידה המתמשכת בנתוני הרייטינג שלה .  ב-FOX דנו באופציה להציע את הסדרה לרשתות אחרות ,  אולם נדמה שבשל הוותק הרב וכן תג המחיר שלה ,  הצעד לא ייצא לפועל .  ב-FOX סרבו להגיב לפניית וראייטי בנושא .  
למרות ביטולה הצפוי של הסדרה ,  תוכניות הסרט של  " 24 "  ממשיכות כמתכונן .  לפני מספר שבועות הודיעו ב- 20th Century FOX על תחילת העבודה על התסריט של הסרט ,  אותו יכתוב בילי ריי .  על פי הדיווחים ,  העלילה תצא מגבולות ארצות הברית ותתרחש באירופה .  
הורדת  " 24 "  לא נחשבת למהלך מפתיע ,  אולם סיומה הוא סוף תקופה בטלוויזיה האמריקאית .  במשך שמונה עונות ג'ק באואר ,  דמותו של סאתרלנד בסדרה ,  הציל את העולם פעם אחר פעם מאימת הטרור שפקדה את ארצות הברית .  הסדרה זכתה לתהודה רבה בקרב ארגוני זכויות אדם ,  שמחו על האופן החיובי בו מציגה הסדרה עינויים וחקירות פיזיות קשות .
 
דיווח : " 24 "  תרד מהמסך בתום העונה הנוכחית
מגזין וראייטי מפרסם כי הסדרה בכיכובו של קיפר סאתרלנד תסיים את חייה הטלוויזיונים בחודש מאי הקרוב .  העבודה על גרסת הסרט לסדרה תימשך כרגיל

