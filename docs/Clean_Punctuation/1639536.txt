בראשונה זה למעלה משנה - צמיחה במכירות סיסקו ;  המנכ"ל צ'יימברס : " יש התאוששות בביקוש "
 צמיחה של 8% במכירות ענקית ציוד רשתות התקשורת ;  המניה עולה ב-2% לאחר הסגירה
 ,  יצרנית ציוד רשתות התקשורת למחשבים הגדולה בעולם ,  דיווחה היום על צמיחה ראשונה זה למעלה משנה במכירותיה הרבעוניות ,  הודות להתאוששות הביקוש לציוד תקשורת במגזר העסקי .  סיסקו ,  שהכנסותיה הרבעוניות נפלו מדי רבעון מאז הרבעון שהסתיים בינואר 2009 ,  רשמה ברבעון שהסתיים ב-23 בינואר - שהיה רבעון הכספים השני של החברה - מכירות של 9.8 מיליארד דולר ,  צמיחה של 8% לעומת התקופה המקבילה בשנה הקודמת ,  ומעל לתחזיות האנליסטים למכירות של 9.4 מיליארד דולר .  סיסקו ,  שעיקר הכנסותיה מגיע ממכירת ציוד לרשתות אינטרנט ,  במיוחד לעסקים ,  רשמה בתקופה המדווחת רווח נקי של 1.9 מיליארד דולר ,  או 32 סנט למניה - גידול של 23% לעומת הרבעון המקביל בשנה הקודמת .  בניכוי הוצאות חד פעמיות רשמה החברה רווח רבעוני של 2.3 מיליארד דולר ,  או 40 סנט למניה - עלייה של 25% לעומת התקופה המקבילה ,  ומעל לתחזית האנליסטים לרווח של 35 סנט למניה ." התוצאות הכספיות היוצאות מן הכלל שרשמנו ברבעון הכספים השני עלו על הציפיות שלנו ,  ואנו מאמינים כי הן מהוות סימן ברור לכך שאנחנו נכנסים לשלב השני של התאוששות הכלכלה ",  אמר מנכ"ל ומייסד סיסקו ,  ג'ון צ'יימברס ,  בעת פרסום הדו"חות . " במהלך הרבעון היינו עדים להאצה דרמטית בפעילות כל העסקים שלנו ולשיפור בעסקינו לעומת הרבעון הקודם בכמעט כל התחומים ",  הוסיף צ'יימברס .  סיסקו ,  הרוכשת הגדולה ביותר בעולם הטכנולוגיה של חברות סטארט אפ בעשור החולף ,  מסרה כי נכון לסוף הרבעון היו בקופת המזומנים שלה 39.6 מיליארד דולר .  מניית סיסקו - אשר צורפה בשנה שעברה למדד המניות דאו ג'ונס במקום מניית ג'נרל מוטורס ,  והפכה בכך לחברת הטכנולוגיה החמישית הנכללת במדד - עולה בקרוב ל-2% במסחר לאחר הסגירה ,  אחרי שסיימה את שעות המסחר הרגילות בוול סטריט בעליות קלות .  סיסקו היא אחת מחברות הטכנולוגיה הראשונות שמפרסמות דו"חות כספיים רבעוניים אשר כוללים את מרבית חודש ינואר 2010 .  תוצאות החברה ותחזיותיה נחשבים לא פעם כאינדיקטור מוקדם לגבי מצב שאר מגזר הטכנולוגיה .  מנכ"ל סיסקו ,  ג'ון צ'יימברס ,  העריך בשבוע שעבר בראיון לערוץ הטלוויזיה cnbc בפורום הכלכלי העולמי בדאבוס שבשווייץ ,  כי כלכלות העולם החלו להתייצב . " כאן בדאבוס ,  האווירה הרבה יותר חיובית משהיתה לפני שנה ,  במיוחד בקרב חברות הטכנולוגיה ". צ'יימברס הביע אופטימיות לגבי המגזר גם בשיחה עם אנליסטים בחודש דצמבר .  לדבריו נרשמת התאוששות בהוצאות על טכנולוגיה ,  הוא העריך כי צפויה צמיחה של 12%-17% בהכנסות סיסקו בטווח הארוך .  סיסקו ,  אשר יתרונה העיקרי מול מתחרותיה הקטנות הוא מערך המכירות הגדול שלה ,  מוצאת את עצמה בשנים האחרונות מתמודדת מול חברות גדולות יותר ,  בעקבות כניסתה לתחומים עסקיים חדשים ,  וכן על רקע רכישת מתחרות קטנות יותר שלה על ידי ענקיות טכנולוגיה אחרות - כמו רכישת יצרנית ציוד רשתות התקשורת 3com על ידי hp .  בנוסף למתחרות וותיקות דוגמת ג'וניפר וברוקייד ,  מתחרה כיום סיסקו גם מול חברות ענק כמו יבמ ו-hp ,  לאחר שהרחיבה את פעילותה גם לתחומים כמו תוכנה ,  שרתים למרכזי נתונים ,  ומגוון גדול יותר של שירותי טכנולוגיה .  חברות אלו מצדן ,  הגיבו בכריתת הסכמים לשיתוף פעולה בתחום המכירות עם יצרניות ציוד רשתות תקשורת אחרות .  סיסקו נכנסה באחרונה גם לתחום תשתיות שיחות הוועידה בווידיאו ,  בעקבות רכישת חברת תנדברג הנורווגית ,  מתחרתה של רדוויז'ן הישראלית .  סיסקו היא אחת הרוכשות בגדולות ביותר בעולם ההיי-טק ,  ורכשה את מספר חברות הסטארט אפ הגדול ביותר במגזר הטכנולוגיה במהלך העשור החולף ,  לפי נתוני של חברת המחקר ונצ'ר-סורס .  בין השנים 2000 עד 2009 רכשה סיסקה 48 חברות שבהן השקיעו קודם לכן חברות הון סיכון - הרבה מעל ל-35 חברות שרכשה יבמ ,  ו-30 חברות שרכשה מיקרוסופט .  סיסקו ,  אשר ביצעה למעלה מ-60 רכישות במהלך שנות ה-90 ,  ויותר מכפליים מכך עד היום ,  ידועה כחובבת רכישות של חברות טכנולוגיה ישראליות ,  ועד היום השקיעה כמיליארד דולר ברכישת חברות בישראל ובמימון חברות סטארט אפ ישראליות .  מרכז הפיתוח של החברה בישראל העסיק בשיאו כ-600 עובדים .  סיסקו ,  אשר רווחיה ומניותיה נהנו מגאות חסרת תקדים בימי בועת האינטרנט ,  ואשר שווי השוק שלה היה בשלב מסוים הגבוה ביותר בעולם - יותר מ-450 מיליארד דולר - סבלה מהאטה חדה בצמיחה מאז פקיעת בועת מניות הטכנולוגיה .  מחיר מנייתה נחתך כמעט בשלושה רבעים מאז השיא שרשם בשנת 2000 .
 
בראשונה זה למעלה משנה - צמיחה במכירות סיסקו ;  המנכ"ל צ'יימברס : " יש התאוששות בביקוש "
 צמיחה של 8% במכירות ענקית ציוד רשתות התקשורת ;  המניה עולה ב-2% לאחר הסגירה

