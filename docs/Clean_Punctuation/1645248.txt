סוריה :  לא נרשה לפקחי סבא"א גישה חופשית
יומיים לאחר שסבא"א פרסמה דו"ח ממנו עולה חשד שסוריה פיתחה תוכנית גרעין ,  מודיע שר החוץ הסורי כי ארצו לא תאפשר גישה בלתי מוגבלת לפקחים . " אנו מחוייבים להסכם לאי הפצת נשק גרעיני אך לא נאפשר לפקחים תנועה חופשית "
" אנו מחויבים להסכם לאי הפצת נשק גרעיני בין סוכנות סבא"א לבין סוריה ואנו מאפשרים לפקחים לבוא ולפקח לפי הסכם זה ,  יחד עם זאת לא נרשה בדיקות נוספות וגישה חופשית לפקחים מעבר לכך מכיוון שלסוריה אין תוכניות גרעין והיא אינה חייבת לפתוח אתרים נוספים לבדיקה בפני הפקחים ",  כך אמר היום  ( שבת )  שר החוץ הסורי ואליד אל-מועלם .  את הדברים אמר שר החוץ הסורי לאחר פגישה עם עמיתו האוסטרי מייקל ספינדלגר .
 האמירות הללו מתקבלות על רקע פרסום הדו"ח שלשום של סוכנות הבינלאומית לאנרגיה אטומית  ( סבא"א )  לפיו באתר הסורי  " אל קיבאר "  בדיר א-זור שהופצץ על ידי ישראל נמצאו חלקים שהכילו אורניום ,  מה שמעלה את החשד כי סוריה הייתה בעיצומה של בניית כור גרעיני .  
דו"חות קודמים של הסוכנות לגבי האתר סוכלו על ידי דמשק שלא שיתפה פעולה עם פקחי סבא"א והעלו חשש לפשרו של האתר בשל איתור חלקים המכילים אורניום עליהם סוריה לא הצהירה במקום . " הימצאותם של אותם חלקים מעידים על פעילות גרעינית באתר ומצטרפים לחששות לגביו ",  נכתב בדו"ח , " סוריה עדיין לא סיפקה הסבר מספק למקור החלקים ". 
בתוך כך אמר היום ראש ממשלת סוריה ,  נאג'י אל-עטרי ,  כי אם ישראל תיזום מלחמה חדשה ,  יהיו לה השלכות הרות-אסון לא רק על המזרח התיכון אלא על כל העולם . " אם ישראל תעשה מעשה טיפשי חדש ,  השלכותיו יאיימו על כל העולם ולא רק על האזור ",  אמר .
 
סוריה :  לא נרשה לפקחי סבא"א גישה חופשית
יומיים לאחר שסבא"א פרסמה דו"ח ממנו עולה חשד שסוריה פיתחה תוכנית גרעין ,  מודיע שר החוץ הסורי כי ארצו לא תאפשר גישה בלתי מוגבלת לפקחים . " אנו מחוייבים להסכם לאי הפצת נשק גרעיני אך לא נאפשר לפקחים תנועה חופשית "
 
