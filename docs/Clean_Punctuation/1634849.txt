שנה לעופרת יצוקה :  הבייבי בום הגיע לעזה
לבני זוג ברצועה ,  שבמשך עשר שנים ניסו להביא ילדים לעולם ,  נולדה היום רביעיית תינוקות .  האב המאושר : " מתפלל לאללה שיעניק לילדיי ברכה וטוב "
 שמחה מרובעת ברצועת עזה :  לאחר עשר שנים שניסו להרות ולא הצליחו ,  לתושב רפיח מוניר אל-קסאס ולרעייתו נולדו היום  ( חמישי )  ארבעה תינוקות - שלוש בנות ובן אחד .  האב המאושר סיפר כי אחרי שנים ארוכות שבמהלכן ניסו להרות ולא הצליחו ,  הוא ורעייתו ביצעו טיפול הפריה מוצלח . " אללה העניק לי רביעייה ",  הוסיף .
 אל-קסאס סיפר עוד כי החליט להעניק לתינוקות הטריים שמות בעלי משמעות .  לשלוש הבנות קרא הבה ,  מרח ופרח  ( מתנה ,  צהלה ושמחה - נ.י )  ולבנו קרא נאדר  ( נדיר  נ.י )  . " אני מתפלל לאללה שיעניק לילדיי ברכה וטוב ",  אמר .
 האב הטרי פנה לגורמי סיוע ולארגוני צדקה בבקשה שיעניקו לו עזרה כספית ,  בטענה כי הוא נמצא במצב כלכלי קשה .  הוא אמר עוד כי הוא אינו מצליח לשלם את חובותיו לעיריית רפיח .  ראש עיריית רפיח ,  עיסא א-נשאר ,  מסר בתגובה כי בכוונתו לוותר לאל-קסאס על חלק מחובותיו ואף להעניק לו סיוע .
 
שנה לעופרת יצוקה :  הבייבי בום הגיע לעזה
לבני זוג ברצועה ,  שבמשך עשר שנים ניסו להביא ילדים לעולם ,  נולדה היום רביעיית תינוקות .  האב המאושר : " מתפלל לאללה שיעניק לילדיי ברכה וטוב "
 
