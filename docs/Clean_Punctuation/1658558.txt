טל בן חיים צפוי להחמיץ את חצי גמר הגביע
בלם פורטסמות ייצא להיבדק על ידי ד"ר רוסנובסקי ,  אך לא אמור להיות כשיר למפגש עם טוטנהאם בוומבלי .  קווינסי חתם בקטאר 
בלם פורטסמות ,  טל בן חיים ,  צפוי להחמיץ את חצי גמר הגביע האנגלי בשל פציעה .  הישראלי ייצא להיבדק על ידי רופא הנבחרת ,  ד"ר מארק רוסנובסקי ,  אבל ככל הנראה לא יהיה כשיר לצאת עם פומפי למפגש עם טוטנהאם בוומבלי ב-11 באפריל .  
בן חיים הוא חלק מרשימה של 11 שחקנים פצועים .  אתמול  ( שלישי )  נודע כי הרמן הריידרסון ודני וובר ייעדרו חצי שנה ,  כשמנגד ריקרדו רושה ,  טומי סמית וג'ון אוטקה חזרו לאימונים .  בפורטסמות ,  שלא נהנית מסגל רחב ,  שוברים את הראש : " מעולם לא נתקלתי במכה כזאת ",  אמר פול גרובס ,  איש הצוות המקצועי . 
" טל בספק גדול והרבה תלוי בעבודת השיקום שיעשה עם רופא נבחרת ישראל ,  אבל לא נראה שהוא יהיה כשיר ",  הוסיף גרובס .  המאמן ציין כי במועדון אופטימיים לגבי שיתופם של מארק וילסון ,  נאדיר בלחאג' ופאפא בובה דיופ במשחק ,  כאשר רשימת הפצועים כוללת גם את חסן יבדה וקווין פרינס בואטנג .
 בתוך כך ,  פורטסמות נפרדה מקשר הרכש קווינסי ,  שהגיע לקבוצה בחודש ינואר בהשאלה מספרטק מוסקבה .  הגנאי חתם בקבוצת אל-סעד הקטארית וירוויח 100 אלף דולר לשבוע .  פורטסמות קיבלה תמורת העסקה 250 אלף ליש"ט בתמורה לקיצור תקופת ההשאלה .  

טל בן חיים צפוי להחמיץ את חצי גמר הגביע
בלם פורטסמות ייצא להיבדק על ידי ד"ר רוסנובסקי ,  אך לא אמור להיות כשיר למפגש עם טוטנהאם בוומבלי .  קווינסי חתם בקטאר 

