פרולור עברה בהצלחה את השלב הראשון בניסוי בהורמון גדילה 
השוק להורמון הגדילה נאמד ב-3 מיליארד דולר לשנה ;  כ-50%-60% ממנו נמצא בארה"ב
חברת הביוטק הישראלית-אמריקאית פרולור ,  שנסחרת בנאסד"ק ,  הודיעה על הצלחה בניסוי בשלב הראשון בניסויים בבני אדם בהורמון הגדילה לטווח ארוך ctp¬hgh .  פרולור שנשלטת על ידי פיליפ פרוסט סגן יו"ר  ( 23% בדילול מלא )  נסחרת בשווי של 128 מיליון דולר לאחר שעלתה ב-47% מתחילת 2010 .  השוק להורמון הגדילה נאמד ב-3 מיליארד דולר לשנה כ-50% עד 60% ממנו בארה"ב התוצאות המלאות של הניסוי יוצגו ב-8 בפברואר בכנס הביוטק ceo¬bio בניו יורק .  ctp¬hgh הוא הורמון גדילה ארוך טווח שפותח לילדים ולמבוגרים בעלי חוסר בהורמון גדילה במטרה לאפשר את הזרקת ההורמון פעם בשבוע או בשבועיים ובכך להחליף את הטיפול הניתן כיום ומחייב הזרקה יומיומית של ההורמון .  הניסוי נערך בבית החולים סורסקי בתל אביב והשתתפו בו 24 איש ב 3 קבוצות שקיבלו 3 מינונים :7 ,4 ו-21 מיליגרם ,  כולל 6 משתתפים שקיבלו תרופת דמה  ( פלסיבו )  .  נשיא פרולור ,  שי נוביק ,  ציין שהורמון הגדילה של החברה השיג את כל מטרות השלב הראשון של הניסוי הקליני שבו נדרשה החברה להוכיח את בטיחות השימוש בו .  נוביק אמר שהייחודיות של הניסוי בשלב הראשון בהורמון הגדילה ctp¬hgh היא שניתן היה להבחין כבר בשלב זה באפקטיביות של ההורמון ,  ולא רק בבטיחות השימוש בו .  רמות נמוכות של הורמון גדילה במבוגרים גורמות להפרעות בתפקוד המיני ובמדד מסת גוף כלומר ביחס השומן למסת השרירים בגוף .   לדברי נוביק ,  על בסיס נתוני הניסוי הקליני בשלב הראשון ניתן יהיה להסתפק בטיפול באמצעות הורמון הגדילה יהיה בזריקה שתינתן אחת לשבועים במינון של 4 עד 7 מיליגרם .  נוביק ציין שהעובדה שמבוגרים נדרשים לבצע הזרקה יום יומית של הטיפול הניתן כיום גורם לשיעור היענות  ( compliance )  נמוך .  פרולור מתבססת על טכנולוגית ctp שפותחה באוניברסיטת וושינגטון ושהרישוי להשתמש בה בכל החלבונים  ( למעט 4 שנרכשו על ידי חברת מרק )  נרכש על ידי החברה מאוניברסיטת וושינגטון תמורת תמלוגים שנעים בין 1.5% מהמכירות על 11 תרופות מבוססות חלבון רבות מכר ,  לבין 5% מהמכירות על יתר החלבונים .  ctp הוא פפטיד ,  שרשרת חלבונים קצרה המורכבת מ-28 חומצות אמינו .  חלבון זה מתאפיין במטען שלילי גבוה ועל כן הוא מקטין את קליטתו על ידי קולטנים שמצויים על הכבד ומפרקים אותו .  חיבורו של פפטיד זה לתרופה חלבונית עשוי על כן להאריך את פרק הזמן עד להתפרקותה ולהגביר את האפקטיביות שלה .  חברת מרק קיבלה בסוף השבוע שעבר אישור לשווק את התרופה elonva שעושה שימוש בטכנולוגית ctp ומאפשרת בכך לנשים שמקבלות טיפולי פריון בהזרקה להקטין את תדמירות ההזרקות מפעם ביום לפעם בשבוע .
 
פרולור עברה בהצלחה את השלב הראשון בניסוי בהורמון גדילה 
השוק להורמון הגדילה נאמד ב-3 מיליארד דולר לשנה ;  כ-50%-60% ממנו נמצא בארה"ב

