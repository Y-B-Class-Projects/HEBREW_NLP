איך להשקיע בשוק ההון במס מינימלי 
תכנון מס
 >  >  יחידים המשקיעים בשוק ההון משלמים מס על הרווח הריאלי בשיעור 20% .  השקעות בשוק ההון באמצעות חברה  ( לא משפחתית )  ממוסות בשיעור של 25% ,  ובצירוף מס דיווידנד מגיע התענוג ל-43.75% .  לכן ,  כדאי לבצע השקעות בשוק ההון כיחיד ולא כחברה .  לעומת זאת ,  ביצוע פעילות עסקית המותירה רווחים המיועדים להשקעה עדיף לבצע באמצעות חברה ,  כך משולם מס בשיעור 25% ב-2010 ונותרים עודפים בסכום גבוה יותר  ( 75% )  לעומת הנטו בידי יחיד ,  בניכוי ביטוח לאומי ובריאות .  שיטת המס הזו יצרה מצבו בעייתי בו העודפים נמצאים בחברה ,  אבל כדאי לבצע את ההשקעה כיחיד .  הנה תכנון מס שמאפשר גמישות בהשקעת עודפי החברה בשוק ההון כיחיד ותשלום שיעורי מס נמוכים .  משיכת הלוואה מהחברה היחיד מושך מחברה  ( חברת החזקות )  את העודפים בהלוואה לתקופה מוגדרת .  ההלוואה ללא ריבית וללא הצמדה .  לכן ,  לכאורה נוצרת בידי היחיד ,  בעל השליטה ,  הכנסה רעיונית מדיווידנד בגובה הריבית וההצמדה .  אם ההלוואה נושאת ריבית של 4% והצמדה למדד ,  בידי היחיד נוצרות הוצאות ריבית בפועל שאותן ניתן לנכות כנגד הרווחים משוק ההון  ( במקרה זה רווח ההון חייב 25% )  .  כספי ההלוואה מושקעים בשוק ההון ועשויים להניב הכנסות מריבית ,  דיווידנד ורווחי הון החייבים במס בשיעור 20% .  מכאן ייתכנו שתי תוצאות מההשקעה בשוק ההון :  יצירת רווחים או הפסדים נטו .  1 .  רווחים בשוק ההון אם נוצרים רווחים משוק ההון ניתן לממשם ולשלם בגינם מס בשיעור 20% .  אם ההלוואה היא ללא ריבית ,  לדעתי ההכנסה הרעיונית אינה בת מיסוי מאחר שנוצרה הכנסה בפועל ,  ולכן אין לחייב במס בגין ההטבה מההלוואה  ( כך עולה מפס"ד רמון )  .  אם מדובר בהלוואה מהחברה הנושאת ריבית והצמדה ,  אפשר לנכות את הוצאות הריבית בגין ההלוואה מרווחי הבורסה ולשלם מס בשיעור 25% .  לאחר מימוש ההשקעה ותשלום המס ,  קרן ההלוואה מוחזרת לחברה והרווחים ההוניים נשארים בידי בעל השליטה במינימום מס .  2 .  הפסדים בשוק ההון אם יש הפסדים בשוק ההון ,  אזי לאחר מימושם תהיה ליחיד יתרת מזומן הקטנה מקרן ההלוואה אותה הוא חייב לחברה וגם הפסד הון מניירות ערך .  הפסד ההון ניתן לניכוי באותה שנה כנגד דיווידנד מהחברה .  לכן היחיד יוכל לחלק דיווידנד בגובה ההפסד ובגינו לא ישלם מס עקב קיזוז המס .  החזר ההלוואה ייעשה מיתרת המזומנים ומהדיווידנד בגובה ההפסד .  לאחר פעולות אלה היחיד לא חייב כסף לחברה .  גם ההכנסה הרעיונית מדיווידנד הנוצרת בגין ההלוואה מהחברה ניתנת לקיזוז באותה שנה כנגד הפסדים מניירות ערך .  קיים חיסרון מסוים בתכנון כשנוצר הפסד בשוק ההון ,  מכיוון שאילו היתה ההשקעה מבוצעת באמצעות החברה ולא כיחיד ,  היה ההפסד נשמר בידי החברה לקיזוז מס מרווחים עתידיים ואולם אם צופים הפסד מההשקעה - עדיף לא לבצעה כלל .  בזהירות המתחייבת ,  יש לציין כי פקידי שומה עלולים לטעון כי מדובר בהימנעות לא נאותה מתשלום מס .  לדעתי אין זה המצב .  - עו"ד ורו"ח בלנגה הוא מומחה בדיני מסים ושותף מנהל במשרד ג .  בלנגה ושות'

איך להשקיע בשוק ההון במס מינימלי 
תכנון מס

