הזינוק במחירי הגומי מאיים על תעשיית המין
גם מחירי מוצרי הגומי צפויים להרקיע בשל נזקי מזג האוויר .  לפי ה"פייננשל טיימס ",  זינוק של 65% במחירי הגומי בשנה האחרונה עלול להוביל לעלייה במחירי הצמיגים והקונדומים ,  שכבר עלו השנה ב-15%
מחירי הקונדומים ,  הצמיגים וכפפות הגומי עלולים לעלות בקרוב ,  בעקבות זינוק של 65% במחירי הגומי בשנה האחרונה - כך דיווח  " פייננשל טיימס ".  
העלייה החדה במחיר הסחורה נובעת מגשמים עזים באזורים נרחבים שבהם מייצרים גומי בדרום-מזרח אסיה ,  שפגעו בתפוקה .  בשנתיים האחרונות שולש מחיר הגומי בעולם ,  ועקף את מחיר השיא שנרשם ב-1952 ,  אז חששות מהתפשטות מלחמת קוריאה בכל האזור הובילו לבהלת רכישות .  
הירידה בתפוקה באסיה מפעילה לחץ כבד על יצרניות הגומי להעלות מחירים ,  כדי שרווחיהן לא ייפגעו .  חברות צמיגים גדולות כמו ברידג'סטון ,  מישלן ,  גודייר וקונטיננטל כבר העלו את מחירי הצמיגים ב-5%-15% השנה ,  וחלק מהחברות הודיעו על סבב צפוי נוסף של העלאות מחירים .  
תעשייה נוספת שבה פוגעת עליית מחירי הגומי היא תעשיית הקונדומים ,  שבה עלו המחירים ב-10%-20% בשנה האחרונה ,  וצפויים להמשיך ולעלות .  גם יצרני כפפות הגומי הזהירו כי הם צפויים להעלות את המחירים .  
הגומי מסוג RSS3 ננעל ביום שישי האחרון במחיר של 4.05 דולרים לק"ג בבנגקוק ,  לפי מכון המחקר התאילנדי לגומי .  המחיר היה מעט נמוך משיא כל הזמנים שנרשם באפריל - 4.10 דולרים לק"ג .  
אנליסטים מעריכים כי מחירי הגומי ימשיכו להיות גבוהים .  בעוד שההיצע עדיין נמוך ,  הביקוש לגומי ,  אשר היה נמוך בתקופת המשבר הכלכלי העולמי ,  מתאושש .  
ג'וב ג'ייקובס ,  כלכלן בכיר בארגון המדינות המייצרות גומי ,  אמר ל"פייננשל טיימס "  כי הוא מעריך שהתנאים יחמירו .  

הזינוק במחירי הגומי מאיים על תעשיית המין
גם מחירי מוצרי הגומי צפויים להרקיע בשל נזקי מזג האוויר .  לפי ה"פייננשל טיימס ",  זינוק של 65% במחירי הגומי בשנה האחרונה עלול להוביל לעלייה במחירי הצמיגים והקונדומים ,  שכבר עלו השנה ב-15%

