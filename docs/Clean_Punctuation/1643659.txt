עסקה נוספת לפלייטק :  רכשה חברה בריטית בתחום משחקי הבינגו המקוונים בכ-210 מיליון שקל
פלייטק נסחרת בלונדון לפי שווי שוק של כ-1.1 מיליארד ליש"ט ;  הכנסותיה ברבעון הקודם :  כ-30 מיליון ליש"ט
חברת פלייטק ,  המפתחת ומספקת תוכנות לשוק ההימורים המקוון ,  ממשיכה להרחיב את פעילותה .  פלייטק ,  שבשליטת טדי שגיא ,  דיווחה אתמול בבורסה בלונדון כי חתמה על הסכם לרכישת פעילות עסקית ונכסים של חברת virtue fusion הבריטית ,  תמורת סכום של עד 41.5 מיליון יורו  ( כ-210 מיליון שקל ) .במסגרת ההסכמות בין הצדדים תשלם פלייטק בשלב הראשון  ( השלמת העסקה )  ל-virtue fusion כ-33.4 מיליון יורו  ( כ-169.4 מיליון שקל )  .  במסגרת השלב השני של העסקה ,  שצפוי להתבצע במהלך הרבעון הראשון של 2011 סכום מקסימלי של 8.1 מיליון יורו ,  שיהיה מבוסס על הרווח התפעולי התזרימי  ( ה- ebitda )  ל-2010.פלייטק מציינת כי תממן את השלב הראשון של העסקה ממקורותיה העצמיים  ( נכון לסוף יוני 2009 היו בקופתה מזומנים בסך של 49 מיליון יורו )  .  עם השלמת העסקה תגדיל פלייטק בצורה משמעותית את נוכחותה בשוק משחקי הבינגו לצד משחקי פוקר וקזינו.virtue fusion הנה חברה בריטית שנוסדה בשנת 1999 והיא עוסקת בעיקר בפיתוח והפצה של רישיונות משחקי בינגו מקוונים ,  המחזיקה בשיא של יותר מ-6,000 שחקנים ברשת בו זמנית .  החברה פועלת ברחבי בבריטניה וכן במדינות נוספות ברחבי אירופה.החברה סיימה את 12 החודשים שהסתיימו בדצמבר 2009 ,  עם צמיחה של כ-52% בהכנסות לעומת 2008 ל- 12.3 מיליון ליש"ט .  הרווח התפעולי התזרימי  ( ה-ebitda )  הסתכם ב-3.8 מיליון ליש"ט ,  לעומת 2.3 מיליון ליש"ט ב-2008.מור וייזר ,  מנכ"ל פלייטק ,  ציין אתמול כי  " הרכישה ממצבת את פלייטק בעמדת הובלה בשוקי הבינגו המקוון הבינלאומיים ,  ומשלימה את עמדת ההובלה שלנו במשחקי פוקר וקזינו ,  וכספקית תוכן לאחר שרכשנו גם את gts .  הרכישה משקפת את מחויבותנו המתמשכת לספק לבעלי הרישיונות שלנו מגוון מקיף של משחקים ,  מהטובים ביותר שיש ". עסקה זו מצטרפת לדיווח של פלייטק מלפני כשבועיים על הסכם לאספקת תוכנות להימורי ספורט מקוונים לחברת ספורטק  ( sportech )  הבריטית .  היקף העסקה מסתכם ב-10 מיליון ליש"ט  ( כ-60 מיליון שקל )  .  זאת תמורת הקצאה לפלייטק של 10% ממניות ספורטק ,  שהוקצו לחברה במסגרת גיוס של 29 מיליון ליש"ט שביצעה ספורטק לצורך רכישת חברת sgr האמריקאית.כמו כן ,  פלייטק דיווחה באחרונה על הסכם עם חברת scientific games האמריקאית ,  לפיתוח ושיווק משותף של מוצרים ושירותים לדור הבא של משחקים מקוונים ופיזיים עבור מפעילי משחקים והגרלות בפיקוח בארה"ב ובמדינות אחרות ברחבי העולם.פלייטק ,  הנסחרת בלונדון לפי שווי שוק של כ-1.1 מיליארד ליש"ט ,  פרסמה לפני כשבועיים תוצאות חלקיות לרבעון הרביעי של 2009 .  מן הדו"חות עולה כי הכנסותיה של פלייטק הסתכמו ב-30.4 מיליון יורו ,  בדומה לרבעון המקביל ב-2008 .  עיקר ההכנסות של החברה נבעו מן הפעילות בתחום קזינו המקוון ,  שהסתכמו ב-20.7 מיליון יורו - צמיחה של 12% לעומת הרבעון המקביל ב-2008 .
 
עסקה נוספת לפלייטק :  רכשה חברה בריטית בתחום משחקי הבינגו המקוונים בכ-210 מיליון שקל
פלייטק נסחרת בלונדון לפי שווי שוק של כ-1.1 מיליארד ליש"ט ;  הכנסותיה ברבעון הקודם :  כ-30 מיליון ליש"ט

