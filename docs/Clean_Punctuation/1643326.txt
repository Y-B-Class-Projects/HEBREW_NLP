גור אריות
אם ליאון רוזנברג רוצה לתפוס את מקומו של מלך הג'ונגל ,  גיא פינס ,  התוכנית החדשה שלו , " חדשות הבידור ",  חייבת להביא סקופים ולא אייטמים שחוקים שחוממו מחדש .  אייל דץ הנחת סלב בהתהוות 
" תוכנית נשכנית שתציג את מיטב מפורסמי ארצנו ברגעים הפחות יפים שלהם ".  כך הגדירו בכבלים את  " חדשות הבידור ",  התוכנית שנועדה להילחם בהגירה של גיא פינס אל ערוץ 10 וששודרה אמש  ( ראשון )  לראשונה .  כדי להבהיר שהם באמת מתכוונים לכך ,  יחצני התוכנית אף דאגו לשלוח למערכות העיתונים תרסיס פלפל  " אנטי-סלבס ",  אבל לפחות לפי המהדורה הראשונה שלה ,  כל התעוזה נשארה בתרסיס .
 החידוש הגדול של התוכנית היה אמור להיות הווידיאו פפארצי ,  אבל אמש התגלה כי הוא רחוק מלעשות את העבודה .  בגולה ,  מארב מחוץ למועדון לילה הוליוודי עם מצלמת וידאו תמיד יביא תמונות לוהטות וגם הערב הכי משמים יספק לצופים לכל הפחות הצצה של כמה שניות בחזה המידלדל של קורטני לאב .  אבל בארץ הקטנה שלנו ,  שבה גם ככה צילומי הפפראצי מתואמים לרוב מבעוד מועד עם הסלבס ,  צריך ביצים גדולות כדי להיכנס בכוכבנים ,  ולא בטוח שהכבלים בכלל מעוניינים להיכנס לפינה הזו .  כך ,  מה שקיבלנו אתמול הוא מצעד מביך למדי של קטעי וידיאו שבהם רואים את מאיה בוסקילה אוכלת ,  דודי מליץ מפטפט ואסי עזר הולך ברחוב ומצליח להתנהג בהתאם ולא להתפוצץ על הצלם .
 ההישג העיתונאי היחסי שעוד הצליחה התוכנית לייצר  ראיון טלפוני קצר עם צליל סלע ,  שמככבת בימים האחרונים בכל צהובון בריטי בשל פרשיית האהבים שלה עם ריו פרדיננד  לא קיבל את הבמה הראויה .  עורכי התוכנית איבדו את הראיון המעניין בפוטנציה אי-שם בגודש האייטמים .  מהזמן המועט שהוקדש לו אי אפשר היה להפיק תועלת ,  שכן אל המלמולים האלחוטיים של סלע לא הוצמדו כתוביות והם נותרו לא מובנים .  הידיעות החדשותיות האחרות אכזבו אף יותר .  רובן  כדוגמת האייטמים על ההופעות של אייל גולן בנוקיה ועל גרסת האול-סטארס של  " הישרדות "   פורסמו כבר באתרי האינטרנט השונים .  אין מה לעשות ,  כדי להילחם במכונה המשומנת של גיא פינס וחבריו ,  המערכת של ליאון רוזנברג תזדקק לקצת יותר סקופים שחתומים על שמה .
 בנוסף לכל האייטמים השחוקים הללו ,  הצטיידו קברניטי התוכנית בתחמושת כבדה וצפויה לא פחות ,  ובה אייטמים על כל אישיות או תופעה מקומית שיכולה להביא רייטינג :  נינט ,  שלמה ארצי ,  ארץ נהדרת ,  מלחמת העולם בין אייל גולן וקובי ומשה פרץ וכיוצא בזה  ( ומזל שעפר שכטר הציג עכשיו את סרטו החדש בברלין ,  אחרת לא היינו עוזבים את תחומי הארץ )  .  אבל למרות הגודש בסלבריטאים מדרגה א' ,  בכל זאת משהו לא תיקתק בעסק ,  ושום דבר לא הצליח להתחבר .  האשמה בכך מוטלת בעיקר על כתפיו הצנועות של רוזנברג .  המנחה נראה לא מחובר לעסק ,  לא הצליח לייצר דינמיקה עם הכתבים ושידר תחושה של מורה מחליפה שחושבת שהיא יכולה לזרוק כדורגל לתלמידים והם כבר יסתדרו .  אם רוזנברג באמת רוצה להביס את פינס ומארג הקשרים שלו בענף הבידור הישראלי ,  או לפחות לתת לו תחרות נאותה ,  הוא חייב לדבוק בתוכנית המקורית  מוצר חתרני שיטפל בצורה שונה בסלבס ולא יעשה להם הנחות ,  קצת בדומה לאסטרטגיה של המגזין  " ריטיינג "  במלחמתו בענק מבית  " ידיעות אחרונות ".  בשלב זה , " חדשות הבידור "  נראית כמו תוכנת מחשב ,  שזרקו אליה כל מיני משתנים יציבים במחשבה שהמשוואה בר רפאלי+האח הגדול+ארץ נהדרת תבטיח אוטומטית שמנויי הכבלים לא ישימו לב להיעלמותו של פינס .  אבל השיטה הזו לא תחזיק לאורך זמן .  גם תוכנית של חדשות סלבס צריכה יד מכוונת ,  אג'נדה ונשמה  אחרת ,  איך אפשר יהיה למכור את הזיוף להמונים ? 


גור אריות
אם ליאון רוזנברג רוצה לתפוס את מקומו של מלך הג'ונגל ,  גיא פינס ,  התוכנית החדשה שלו , " חדשות הבידור ",  חייבת להביא סקופים ולא אייטמים שחוקים שחוממו מחדש .  אייל דץ הנחת סלב בהתהוות

