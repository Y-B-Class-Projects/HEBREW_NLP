השכר חוזר לטפס :  עלות שכר מנכ"ל רבוע כחול נדל"ן עולה ב-15% ל-89 אלף שקל
החברה בוחנת עסקה למכירה ושכירה מחדש של נכס בארה"ב
עוד לא ברור אם המשבר נותר מאחור אבל בינתיים עושה רושם שהקפאות השכר והקיצוצים שליוו חלק מהבכירים מתחילים להתפוגג .  רבוע כחול נדל"ן הודיעה על עדכון שכרו של המנכל ,  זאב שטיין ,  ב-15% - כך ששכרו לאחר העדכון יעמוד החל מינואר על סך של 70,000 שקל או 75,000 שקל כולל משכורת 13 .  העלות של השכר כולל תנאים סוציאלים יעמוד על כ-89 אלף שקל  ( 95 כולל משכורת 13 )  . " השכר המעודכן הולם את מאמצי המנכ"ל לקידום עסקי החברה ומהווה תמריץ ראוי להמשך פיתוח עסקיה ",  כותבים בחברה בנימוקים להעלאת השכר של שטיין ,  שמלווה את החברה מאז הנפקתה ב-2006.בתוך כך הודיעה החברה כי היא בוחנת עסקת מכירה ושכירה מחדש של נכס בארה"ב ,  בינה לבין paramount of washington ו-paramount petroleum corporation ,  שהינן חברות בשליטת אלון usa ,  הנשלטת על ידי אלון חברת הדלק לישראל ,  שהיא בעלת השליטה  ( בשרשור )  ברבוע.במסגרת העסקה הנבחנת ,  אשר נכון למועד דו"ח זה נמצאת בשלבי גיבוש מתווה ותנאי העסקה ,  תירכש על ידי רבוע מפארמאווט אוף וושינגטון ,  חטיבת קרקע בשטח של כ-240 דונם הממוקמת ב-point wells ,  סיאטל ,  בוושינגטון שבארה"ב ,  והמשמשת נמל ימי לצורכי אחסנה והפצה של דלקים ושמנים .  עלות העסקה כ-19.5 מיליון דולר .  במקביל ,  חטיבת הקרקע תושכר לפארמווט פטרליום תמורת דמי שכירות שנתיים בשיעור של 9% ממחיר הרכישה .  בנוסף ,  עתידה העסקה לכלול מנגנון לחלוקת רווחים עתידיים  ( לאחר החזר ההשקעה לחברה )  כתוצאה משינוי יעודה של הקרקע ליעוד של מגורים ומסחר ,  כאשר למיטב ידיעת החברה ,  נכון למועד דו"ח זה מקדמת המוכרת הליך שינוי יעוד ביחס לקרקע .  בשלב זה אושר השינוי ברמה העקרונית בלבד ועדיין טעון הליכי אישור נוספים  ( לרבות הכנתה ואישורה של תוכנית מפורטת )  .
 
השכר חוזר לטפס :  עלות שכר מנכ"ל רבוע כחול נדל"ן עולה ב-15% ל-89 אלף שקל
החברה בוחנת עסקה למכירה ושכירה מחדש של נכס בארה"ב

