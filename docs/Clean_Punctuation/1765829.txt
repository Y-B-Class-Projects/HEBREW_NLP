אנס בת 17 בשירותי המועדון - ונכלא לשלוש שנים
ביהמ"ש המחוזי בת"א גזר שלוש שנות מאסר על מאור אפנגר ,  בן 29 מהשפלה ,  שהורשע באונס נערה בת 17 בשירותים של מועדון בת"א .  בזמן המאבק אמר אפנגר לנאנסת : " את לא פראיירית ,  זה מדליק אותי "
 בית המשפט המחוזי בתל אביב גזר היום  ( חמישי )  שלוש שנות מאסר ותשלום פיצויים בגובה 30 אלף שקל על מאור אפנגר ,  שהורשע באונס וביצוע מעשה סדום בנערה בת 17 במועדון ה"אולד סקול "  בתל אביב ,  לפני כשנה וחצי .  אפנגר ,  בן 29 מאזור השפלה ,  הורשע בכך שבאוגוסט אשתקד ,  בשעת לילה ,  פגש את הנערה במועדון שבאזור נמל תל אביב .  השניים שתו יחד משקאות אלכוהוליים ,  והחלו להתנשק ולהתגופף .  הנערה הבהירה לו בשלב זה כי איננה מעוניינת להמשיך בכך ,  ואף אמרה לו כי  " לא יצא ממנה כלום הלילה ".  בשלב מסוים הלכה הנערה לשירותי הנשים במועדון ,  כאשר אפגר התלווה אליה בטענה כי הוא ישגיח שלא יפתחו את דלת התא .  לאחר שהיא נכנסה לתא ,  נכנס אפגר אחריה ,  נעל את הדלת ,  אנס את הנערה וביצע בה מעשה סדום .  היא התנגדה ואף שרטה אותו בצווארו .  בתגובה אמר לה אפגר : " את לא פראיירית ,  זה מדליק אותי ".    " אונס הוא לעולם מעשה נפשע ,  בזוי ודוחה ,  הנותן פורקן ליצריו של הפוגע ,  תוך השפלת הקורבן ורמיסת כבודו .  הלכה פסוקה היא כי בעבירות מין ,  יש ליתן ביטוי הולם לחומרת המעשים באמצעות עונשים ממשיים ומרתיעים ",  כתב השופט שאול שוחט בגזר הדין .   הוא הוסיף כי העובדה שהנערה התחזתה לבת 20 ,  בילתה עם אפגר ואף התנשקה אתו , " אין בה לכשעצמה הסכמה מובנית ליחסי מין ובוודאי שאין בה הכשר לביצוע מעשים כלשהם בניגוד לרצונה של המתלוננת .  הנאשם היה מודע להתנגדות המתלוננת ולסירובה למגע אינטימי איתו מעבר לנשיקות ,  אלא משיצרו גבר עליו  לא נתן להתנגדותה של המתלוננת לעמוד בדרכו ",  כתב .  עם זאת ,  השופטים החליטו להתחשב בעברו הנקי של אפגר ,  וכן בעובדה שהמרכז להערכת מסוכנות מצא כי הוא בעל רמת מסוכנות מינית נמוכה עד בינונית וכי עצם ההסתבכות בפלילים וניהול ההליך הפלילי מהווה פקטור מציב גבולות ומרתיע מאוד עבורו .
 
אנס בת 17 בשירותי המועדון - ונכלא לשלוש שנים
ביהמ"ש המחוזי בת"א גזר שלוש שנות מאסר על מאור אפנגר ,  בן 29 מהשפלה ,  שהורשע באונס נערה בת 17 בשירותים של מועדון בת"א .  בזמן המאבק אמר אפנגר לנאנסת : " את לא פראיירית ,  זה מדליק אותי "
 
