פילדלפיה תשחרר את אלן אייברסון
התשובה עזב את הקבוצה כדי לטפל בבתו החולה .  הסיקסרס צפויים להודיע בימים הקרובים על כך שלא יחזור לשחק העונה
זהו ?  הפעם זה סוף הקריירה של אלן אייברסון באופן סופי ומוחלט ?  לפחות על פי דיווחים בתקשורת האמריקאית ,  נראה שכן .  הערב  ( שלישי )  מדווח כי פילדלפיה צפויה להודיע ביומיים הקרובים כי התשובה לא יחזור לשחק העונה וחלק מהם אפילו טוענים כי הרכש בכלל ישוחרר מהסיקסרס .
 אייברסון נעדר ממשחק של פילדלפיה כבר ב-2 בפברואר כדי לטפל בבתו החולה בת הארבע משיה .  כבר אז דווח כי מאמן פילדלפיה אדי ג'ורדן הודיע לשחקנים כי יכול להיות שאייברסון לא ישחק יותר בקבוצה .  ב-16 בפברואר חזר אייברסון באופן זמני למשחקי הקבוצה כדי להודיע שהוא לוקח פסק זמן מהכדורסל כעבור חמישה ימים . " היה לי קשה לעזוב את משיה ואת אשתי ושאר ילדיי ",  אמר אז אייברסון . " יש לי מחויבות כן להיות עם הקבוצה ולעשות את העבודה שלי ,  אבל זה קשה .  אני חושב שהכדורסל זה הדבר היחיד שיכול להסיח את דעתי משאר הצרות שלי לשעתיים ".  
כזכור ,  אייברסון חזר לפילדלפיה בדצמבר אחרי שעזב את ממפיס כשבתווך הודיע על פרישה מכדורסל .  אייברסון בן ה-34 ,  שהספיק לשחק רק שלושה משחקים בגריזליס לפני שעזב ,  נבחר גם לחמישייה הפותחת של המזרח באולסטאר אבל החמיץ את המשחק בשל מחלת בתו .
 
פילדלפיה תשחרר את אלן אייברסון
התשובה עזב את הקבוצה כדי לטפל בבתו החולה .  הסיקסרס צפויים להודיע בימים הקרובים על כך שלא יחזור לשחק העונה

