האם אבי בניהו מתגייס לחברת החשמל ?  
מהמטכ"ל לחשמל
הרוחות הסוערות סביב מערך התקשורת בחברת החשמל הביאו באחרונה לגל שמועות ודיווחים שהוכחשו על עזיבתו הקרבה של דובר החברה הוותיק ,  דדי גולן ,  את תפקידו .  זאת ,  בעקבות ביקורת שהוטחה בתפקודו בידי כמה מחברי דירקטוריון חברת החשמל ,  על רקע מעורבותו לכאורה בפרשת  " הטוקבקים המשמיצים "  שנשזרו מטעם החברה באתרי אינטרנט .  בחברת החשמל שוררת אי בהירות באשר למועד סיום החוזה האישי של גולן בחברה .  ואולם ,  נראה כי יש בינתיים מי שאינו מבזבז זמן .  ל-themarker נודע כי בעת האחרונה נדונה בחברת החשמל מועמדותו האפשרית של דובר צה"ל ,  תא"ל אבי בניהו ,  לתפקיד סמנכ"ל התקשורת השיווקית בחברה .  בתפקיד זה נושא כיום יגאל בן אריה ,  אך זה יחלוש בעתיד גם על מערך הדוברות של החברה ,  יחסי הציבור והאסטרטגיה השיווקית .  לפי הערכות ,  בניהו כבר קיבל הצעה לא רשמית להתמנות לתפקיד ,  אך ככל הידוע לא השיב עליה .  בניהו ,  שזכה בשנה החולפת להערכה על תפקודו בשירות צה"ל ,  ניצב אף הוא בלב סערה תקשורתית .  זאת ,  בעקבות מסכת ההתכתשויות שבין לשכת שר הביטחון ,  אהוד ברק ,  לבין לשכת הרמטכ"ל ,  גבי אשכנזי .  מתיחות זו בין הלשכות הגיעה לפני כשבועיים לנקודת רתיחה לאחר שנטען נגד בניהו כי עמד מאחורי ידיעה על הארכת כהונתו של אשכנזי בשנה נוספת .  מחברת החשמל נמסר בתגובה : " לא היה ולא נברא ".  בתגובה מסר בניהו : " אני מכהן כדובר צה"ל ,  ומקדיש את כל מרצי לעניין זה בלבד ". 

האם אבי בניהו מתגייס לחברת החשמל ?  
מהמטכ"ל לחשמל

