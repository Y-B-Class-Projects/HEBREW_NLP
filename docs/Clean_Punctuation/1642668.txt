משבר בשוק ההנפקות הראשונות של לונדון :  בוטלה הנפקת מאדאם טוסו בשווי של 3 מיליארד דולר
בלקסטון זנחה הנפקת החברה ,  הכוללת גם את פארקי לגולנד והגלגל הענק של לונדון ,  יממה אחרי שביטלה IPO נוסף
מפעילת פארקי השעשועים מרלין אנטרטיינמנט ,  הכוללת בין השאר את מוזיאוני מאדאם טוסו ,  פארקי לגולנד ואת גלגל הענק של לונדון london eye - זנחה את תכונית לבצע הנפקה ראשונה לציבור  ( ipo )  בבורסת לונדון לפי שווי של כשני מיליארד ליש"ט  ( 3.1 מיליארד דולר )  עקב התנודתיות הגוברת בשווקים הפיננסים .  מרלין ,  הנמצאת בבעלות בלקסטון - קרן ההשתלטות הגדולה בעולם - היתה צפויה לבצע את ההנפקה בשבוע הבא ,  אולם הודיעה במפתיע אתמול כי אין בכוונתה לבצע הנפקה בטווח הקרוב .  בלקסטון רכשה את מרלין בשנת 2005 ,  ומאז רכשה שורה של נכסים נוספים בתחום השעשועים שאותם איחדה לתוך מרלין .  ההודעה על ביטול הנפקת מרלין באה יום אחד בלבד לאחר שחברת התיירות טראוולפורט ,  שאף היא נמצאת בבעלות בלקסטון ,  הודיעה על זניחת תוכניותיה לבצע הנפקה ראשונה לציבור בבורסת לונדון .  טארוולפורט ,  המספקת שירות הזמנות לטיסות ולבתי מלון ,  תיכננה לבצע את ההנפקה לפי שווי של 1.8 מיליארד ליש"ט .  ביטול ההנפקות הראשונות בבורסת לונדון מצטרף לסימנים של קשיים גם בשוק ההנפקות הראשונות בארה"ב ,  לאחר שמספר חברות אמריקאיות - החל מאימפריאל קפיטל גרופ וכלה בחברת פרנד-פיינדר נטוורקס ,  המוציאה לאור את המגזין  " פנטהאוס "  ומפעילה אתרי רשתות חברתיות למבוגרים ,  החליטו לדחות הנפקות מתכוננות על רקע הירידות בשוקי המניות בחודש החולף .  כך למשל ,  שלוש חברות - בהן חברת שיווק באינטרנט לה מייעץ פרנק קואטרון ויצרנית מיכלי פלסטיק שבשליטת קרן בלקסטון - ביצעו אתמול הנפקות ראשונות לציבור בוול סטריט ,  אך התמחור של כל שלוש ההנפקות היה נמוך מהצפוי.חברת גרהאם פקג'ינג ,  יצרנית מיכלי פלסטיק שנמצאת בשליטת בלקסטון ,  גייסה אתמול בהנפקה ראשונה לציבור בניו יורק רק במחצית מהסכום שתיכננה .  גרהאם פקג'ינט ,  ש-75% ממניותיה נמצאות בבעלות בלקסטון ,  גייסה כ-167 מיליון דולר ממכירת 16.7 מיליון מניות במחיר של 10 דולר למניה - לעומת טווח מחירי היעד של 14-16 דולר למניה .
 
משבר בשוק ההנפקות הראשונות של לונדון :  בוטלה הנפקת מאדאם טוסו בשווי של 3 מיליארד דולר
בלקסטון זנחה הנפקת החברה ,  הכוללת גם את פארקי לגולנד והגלגל הענק של לונדון ,  יממה אחרי שביטלה IPO נוסף

