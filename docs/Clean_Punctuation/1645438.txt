מצרים :  מצוד אחר מניח המטען בבית הכנסת
מטען חבלה מאולתר התפוצץ בשעות הבוקר המוקדמות סמוך לבית כנסת במרכז קהיר .  לא היו נפגעים ,  אך כתוצאה מהפיצוץ פרצה דליקה במקום .  המשטרה המקומית עורכת מצוד אחר מניח המטען
 ( צילום :  רויטרס ,  עריכה :  רן צימט ,  קריינות :  אילן שניג ) 
מטען חבלה קטן התפוצץ הבוקר  ( ראשון )  מחוץ לבית כנסת  " שער השמיים "  בקהיר ,  כך דיווחה סוכנות הידיעות הרשמית במדינה .  על פי הדיווחים לא היו נפגעים .  כתוצאה מהפיצוץ פרצה דליקה במקום .  
משרד הפנים המצרי דיווח כי אלמוני נכנס למלון פנורמה בעיר וביקש לשכור חדר .  בעת ששהה בלובי הוא פנה לעבר הכניסה ,  השליך את מזוודת הנפץ שהחזיק לעבר בית הכנסת הנמצא ברחוב עדלי בעיר ואז נמלט דרך סמטה צדדית .  משרד הפנים הוסיף ואמר כי מבדיקת הזירה עולה כי המזוודה הכילה ארבעה בקבוקי בנזין ,  חומרים דליקים וקופסת גפרורים .  על פי הדיווחים ,  בבית הכנסת לא שהה באותה שעה אף אחד .
 בית הכנסת  " שער השמים "  נמצא כאמור ברחוב עדלי בשכונת איסמעיליה ,  הנחשב לאחד הרחובות המרכזיים בעיר .  בית הכנסת הוקם בשנת 1905 מכספי תרומות .  בשנת 1980 עבר בית הכנסת שיקום ולפני כעשר שנים הוא זכה לשיפוץ נוסף .  כיום הוא נתון לאבטחה כבדה של משטרת קהיר .  הוא שואב אליו מתפללים בעיקר בחגים ובמועדים .
 בתחילת החודש הבא אמור להיחנך בית הכנסת  " הרמב"ם "  במרכז העיר לאחר שעבר שיפוץ .  ראש רשות העתיקות במצרים הבהיר לפני כחצי שנה כי עבודות השיקום הן תגובה לטענות שהופנו כלפי מצרים כאילו היא אינה שומרת על אתרי הזיכרון היהודיים בשטחה .
 משטרת מצרים חשפה באחרונה מספר מזימות לפגוע באזרחים ישראלים המטיילים במדינה ואף בשגריר ישראל במצרים .  בחודש שעבר עצרה המשטרה המקומית 23 חשודים שתכננו לפגוע בתיירים ישראלים ובספינות אמריקאיות המשייטות בתעלת סואץ .  מקורות מצריים מסרו אז כי חברי הקבוצה חשודים כי תכננו לרצוח את תיירים ישראלים שעלו לקברו של רבי יעקב אבו חצירא ,  שנמצא באזור הדלתא של נהר הנילוס .
 לפני כחצי שנה שלטונות מצרים חשפו מזימה להתנקש בחיי שגריר ישראל במצרים .  חקירה של פעילים בחוליה בשם  " א-זייתון "  העלתה כי הם תכננו לבצע שורה של פיגועים ,  שבראשם התנקשות בחיי השגריר שלום כהן ,  פיצוץ ביתו ופיצוץ השגרירות הישראלית בקהיר .  בנוסף הודו הפעילים כי תכננו להתנקש בחיי שוטרים ולפעול נגד גורמי משטר .
 עדכון ראשון :  11:31

מצרים :  מצוד אחר מניח המטען בבית הכנסת
מטען חבלה מאולתר התפוצץ בשעות הבוקר המוקדמות סמוך לבית כנסת במרכז קהיר .  לא היו נפגעים ,  אך כתוצאה מהפיצוץ פרצה דליקה במקום .  המשטרה המקומית עורכת מצוד אחר מניח המטען

