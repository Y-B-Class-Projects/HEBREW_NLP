מודיס :  יוון ופורטוגל עלולות לעמוד בפני מוות כלכלי איטי בשל חובותיהן
הסיכוי למשבר פתאומי הוא זניח ,  אבל דירוג האשראי של שתי המדינות צפוי לרדת 
" כלכלות יוון ופורטוגל עלולות לעמוד בפני מוות איטי מכיוון שהן מקדישות נתח נכבד מהעושר שלהן לתשלומי חובות והמשקיעים דורשים תשואות גבוהות עבור השקעה באג"ח שלהן ",  כך דיווחה סוכנות דירוג האשראי מודי'ס.שתי הכלכלות עדיין יכולות להימנע מהתרחיש הזה ,  אבל  " חלון ההזדמנויות לא יהיה פתוח לעד ",  לפי דו"ח של מודי'ס שהופץ היום מלונדון .  לפורטוגל ,  אשר תחזית דירוג האשראי שלה שלילית ודירוג האשראי עצמו עומד על aa2 ,  יש יותר זמן להפוך את המגמה מאשר ליוון ,  לפי הדו"ח .  מודי'ס הורידה את דירוג האשראי של יוון ל-a2 מ-a1 ב-22 בדצמבר.הפער בתשואות אותו דורשים המשקיעים להחזיק באג"ח של יוון לעומת אג"ח של גרמניה גדול פי שישה ממה שהיה לפני שנתיים ,  והפער כפול לעומת השיעור ב-2008 במקרה של פורטוגל .  ליוון היה הגירעון התקציבי הגדול ביותר בשנה שעברה ,  והוא גדול פי ארבעה מגבול של 3% מהתמ"ג שהציב האיחוד האירופי .  חובותיה של פורטוגל עלולים להגיע לכדי 85% מהתמ"ג שלה השנה ,  לפי הנציבות האירופית ." הסיכון שבמוות פתאומי ,  בצורת משבר באיזון התשלומים הוא זניח ",  אמרה סוכנות דירוג האשראי .  ובכל זאת ,  שתי המדינות  " עומדות בפני לחצים בנוגע לדירוג האשראי שלהן ,  ועליהן ליישם מדיניות פיסקאלית נוקשה אם הן רוצות להימנע מהידרדרות חדה בדירוג האשראי שלהן ".  בשנת 2010 דירוג האשראי של מדינות אירופה עשוי להיבחן בצורה דקדקנית מאי פעם ,  בעקבות חוסר הודאות בנוגע לתוכניות הממשלות באזור לסגת מתוכניות התמריצים ,  לפי הדו"ח של מודי'ס .  מדינות אירופה שלהן דירוג אשראי aaa  " נראות בטוחות בימים אלה ,  ולכולן תחזית יציבה ". 

מודיס :  יוון ופורטוגל עלולות לעמוד בפני מוות כלכלי איטי בשל חובותיהן
הסיכוי למשבר פתאומי הוא זניח ,  אבל דירוג האשראי של שתי המדינות צפוי לרדת

