HOT תפטר עשרה עובדים באגף השיווק
נמשכים הקיצוצים בחברת הכבלים :  הפיטורים באים על רקע כניסת בעל הבית החדש לחברה ,  פטריק דרהי ,  והשינוי הארגוני שמוביל המנכ"ל הרצל עוזר
מהלכי הקיצוצים והשינויים בכח האדם בחברת hot ממשיכים ,  על רקע כניסת בעל הבית החדש לחברה ,  פטריק דרהי ,  ועל רקע תוכנית השינוי הארגוני שמוביל המנכ"ל הרצל עוזר .
 כעת מגיעים הקיצוצים לאגף השיווק של החברה .  hot מתכננת לפטר באגף כ-10 אנשים .  את המהלך תוביל סמנכ"ל השיווק החדשה של החברה ,  סביון בר-סבר .  באחרונה עזב את החברה גם מנהל אגף השיווק ,  אריאל כהן ,  ועבר לפלאפון .
 נטישה נוספת מחברת הכבלים היא של אלעד דרור ,  ראש חטיבת ההנדסה .  גם דרור התפטר על רקע השינוי הארגוני בחברה ,  בדגש על חטיבת ההנדסה שעברה זעזועים ארגוניים ופרסונליים רבים .  באחרונה דרהי מינה מנהל טכנולוגיות חדש לחברה  ( cto )  ,  סבייה דארש .
 hot עוברת טלטלה בכח האדם כבר מעל לשנה .  בתקופה זו התחלפו 7 סמנכ"לים :  בנובמבר 2008 עזב את hot יוסי יקר ,  שהיה סמנכ"ל הרכש והלוגיסטיקה בחברה .  במארס 2009 עזב את החברה סמנכ"ל השירות הטכני ,  זיו גילה ,  ואיתו עזב סמנכ"ל מערכות המידע ,  אלי בן סימון .  ביוני עזב את החברה מידד כ"ץ ,  שהיה סמנכ"ל ההנדסה בחברה ,  ובספטמבר עזבה את החברה סמנכ"לית ,  השיווק דינה נבות .  בתחילת דצמבר 2009 עזב את החברה סמנכ"ל השירות ,  מיקי מרגלית - פחות משנה לאחר שמונה - ואחריו נטשה גם סמנכ"לית התוכן ,  קרני זיו .
 
HOT תפטר עשרה עובדים באגף השיווק
נמשכים הקיצוצים בחברת הכבלים :  הפיטורים באים על רקע כניסת בעל הבית החדש לחברה ,  פטריק דרהי ,  והשינוי הארגוני שמוביל המנכ"ל הרצל עוזר

