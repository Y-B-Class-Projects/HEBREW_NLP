במאים ישראלים : " ישראל משתיקה את מוחמד בכרי "
 בעצומה ,  עליה חתומים בין השאר אודי אלוני ,  ערן קולירין והמועמד לאוסקר סכנדר קובטי ,  מוחים הבמאים על יחסה של המדינה לבכרי ומודיעים על זכייתו בפרס דב חופש הביטוי שיזמו
כמה מהקולנוענים הבכירים בישראל יעניקו מחר  ( שישי )  בברלין את פרס  " דב הפלטינה "  לחופש הביטוי לבמאי והשחקן מוחמד בכרי .  מאחורי היוזמה להענקת הפרס ,  שאיננו פרס רשמי של פסטיבל הסרטים שמתקיים בימים אלה בעיר ושיינעל בשבת הקרובה ,  עומד הבמאי אודי אלוני . 
" כמחאה על היחס לבכרי ",  נכתב במכתב שיזם אלוני , " קבוצה של זוכי עבר בפסטיבל ברלין ,  משתתפים ושותפים הציעו את מועמדותו  ..  .  כזוכה הראשון של פרס 'דב חופש הביטוי' .  ב-19 בפברואר נקרין את סרטו החדש של בכרי ,  'זוהרה' ולאחריו נעניק לו את הפרס ונרים כוסית לחיי חופש הביטוי ".  על המכתב חתומים בין השאר המועמדים לאוסקר אורן מוברמן  ( "השליח ")  וסכנדר קובטי  ( "עג'מי ")  ,  ולצדם ערן קולירין  ( "ביקור התזמורת ")  ,  ג'וליאנו מר-חמיס ,  האני אבו-אסעד  ( "גן עדן עכשיו ")  ,  יעל חרסונסקי  ( "שתיקת הארכיונים ")  ,  אייל סיון  ( "ג'אפה ")  .
 עוד נכתב במכתב כי  " בעיני הממשל הישראלי ,  חטאו של מר בכרי הוא על העזתו להיות גם פלסטיני וגם פעיל שלום ביקורתי כלפי הכיבוש האכזרי בישראל .  סרטו  " ג'נין ג'נין ",  סרט תעודה מלא תשוקה על פעילות צה"ל בג'נין הוא מקור אחד מבין רבים לראיות שישראל ביצעה פשעי מלחמה בשנת 2002 . 
" דיווחים מפורטים על הנושא פורסמו על ידי משמרות זכויות אדם וארגון אמנסטי אינטרנשיונל ,  והחיילים הישראלים ששירתו בג'נין אמרו בפומבי שביצעו מעשים שהם למעשה פשעי מלחמה .  השיטה המקארתיסטית בה מנסים להשתיק את בכרי מתנהלת ברקע של משבר הומניטרי :  המצור המתמשך וכליאתם של 1.5 מיליון אנשים בכלוב קטן שנקרא עזה ".   
" אלו אנשים שפסטיבל ברלין מת עליהם ",  הסביר אלוני לוואלה !  תרבות את המהלך בשיחה מברלין . " יש משא ומתן סביב הפסטיבל כדי שיאמץ את הפרס כפרס רשמי שלו ,  ממש עד הרגע האחרון .  אני חושב שארגנו פה חבורה ממש מרשימה של אנשים ובמאים כמו ערן קולירין יצאו מדהימים כשהסכימו לחתום כדי לעמוד לצד קולגה .  הדבר היותר מעניין הוא אלו שפחדו לחתום ואני יכול לומר בפירוש שהיו כאלו ". 
בכרי נמצא במוקד המחלוקת הקשה סביב הסרט  " ג'נין ג'נין "  שביים לאחר מבצע  " חומת מגן "  בג'נין בשנת 2002 .  הבמאי נתבע על ידי קבוצת חיילי מילואים שלחמו במבצע בטענה שבכרי הוציא את דיבתם .  בית המשפט המחוזי דחה את תביעתם והם ערערו לעליון ,  ערעור אליו הצטרפה המדינה בהחלטה של היועץ המשפטי לממשלה לשעבר מני מזוז .
 
במאים ישראלים : " ישראל משתיקה את מוחמד בכרי "
 בעצומה ,  עליה חתומים בין השאר אודי אלוני ,  ערן קולירין והמועמד לאוסקר סכנדר קובטי ,  מוחים הבמאים על יחסה של המדינה לבכרי ומודיעים על זכייתו בפרס דב חופש הביטוי שיזמו

