13 שנות מאסר לפדופיל שהוסגר לישראל 
נחמן סטל ביצע מעשה סדום ומעשים מגונים בנער בן 14.5 שאותו העסיק .  המעשים בוצעו לפני 12 שנים אך סטל הצליח להימלט פעמיים מן הדין לאנגליה ולפני כשנה הוסגר לישראל
בית המשפט המחוזי בת"א גזר היום  ( ראשון )  13 שנות מאסר בפועל על נחמן סטל אשר הורשע בהתעללות מינית בנער .  סטל הורשע בביצוע מעשה סדום ובמעשים מגונים בנער בן 14.5 אותו העסיק .  מעשים אלה בוצעו לפני 12 שנים ובמהלך הזמן הזה הצליח סטל להימלט פעמיים מן הדין .  פעם אחת לאחר הגשת כתב האישום ובפעם השנייה לאחר שהורשע טרם מתן גזר הדין .  סטל נתפס באנגליה לאחר הימלטותו השנייה ובסיוע המחלקה הבינלאומית בפרקליטות המדינה הוסגר ארצה לאחר מאבק משפטי ממושך בן למעלה משנה .  
כתב האישום המקורי נגד סטל הוגש עוד בשנת 2000 ,  אולם הוא עזב לאנגליה ,  כתב האישום נמחק והוגש מחדש עם שובו לישראל ב-2004 .  על פי כתב האישום ,  בשנת 1998 העסיק סטל את הנער באיסוף מידע לצורך הפצת ספר טלפונים .  הוא נהג להסיע את הנער ברכבו ,  ובזמן הנסיעה נגע פעמים רבות באיבר מינו .  באחד המקרים אף ביצע בו מעשה סדום בניגוד לרצונו ,  ולאחר מכן שילם לו 200 שקל .  
הכרעת הדין ניתנה במאי 2006 ,  אולם כשלושה שבועות לאחר מכן ,  לאחר שסטל לא התייצב לדיון בטיעונים לעונש ,  התברר ששוב נמלט מהארץ .  לאחר שנתיים הוא אותר באנגליה ולפני כשנה הוסגר לישראל ,  בסיוע המחלקה הבינלאומית בפרקליטות המדינה .  בנוסף לכתב האישום על ההתעלות המינית ,  הוגש נגדו כתב אישום בגין הפרת הוראה חוקית ושיבוש מהלכי משפט . " עומד בפנינו נאשם ,  אשר בחר לנסות ולמלט עצמו מהדין פעמיים ",  כתבו השופטים בגזר הדין . " ואכן ,  דרכו כמעט צלחה ,  ורק בדרך מקרה נעצר ".  הם העבירו ביקורת על משפחתו ,  שככל הנראה סייעה לו להימלט ,  ועל רבנים שהעידו לטובתו ,  אולם התעלמו לטענת השופטים ממצוקת הנער ,  שהוא הקורבן האמיתי בפרשה .  השופטים הוסיפו בגזר הדין כי  " הנאשם ניצל את תמימותו של המתלונן ובחר בו למלא את מאוויו וסטיותיו .  הנאשם פיתה את המתלונן הכל על מנת שיהיה לו כטרף קל ",  כתבו השופטים בגזר הדין ". 

13 שנות מאסר לפדופיל שהוסגר לישראל 
נחמן סטל ביצע מעשה סדום ומעשים מגונים בנער בן 14.5 שאותו העסיק .  המעשים בוצעו לפני 12 שנים אך סטל הצליח להימלט פעמיים מן הדין לאנגליה ולפני כשנה הוסגר לישראל

