נווארה ופת'פיינדר מתחדשים
ניסאן חושפת מתיחת פנים לרכב השטח והטנדר הקשוחים .  על הפרק שדרוג חיוני לתא הנוסעים ומנועים חדשים
ניסאן נווארה וניסאן פת'פיינדר זוכים למתיחת פנים מרעננת לקראת תערוכת הרכב בז'נבה .  הצמד היפני יושב בפועל על אותה פלטפורמה  ( F ,  המשמשת בין היתר גם את אינפיניטי )  וכך גם סדרות המנועים המשותפות .  אולם כעת עם תחילתו של עשור חדש ,  הגיע הזמן למקצה שדרוגים מתבקש .  
העיצוב החיצוני לא התהפך בצורה יוצאת-דופן .  עדכון עדין נעשה לשבכה הקדמית ולקשתות הגלגלים וכן לפגושים המעוגלים המקנים לשניים הופעה ספורטיבית מבעבר .  בתי תאורה גדולים גם הם כחלק ממסכת השינויים ,  אולם נראה כי אלו יעשו יותר חסד עם הפת'פיינדר המאופיין במראה קומפקטי לעומת רכב העבודה נווארה .  חישוקים בקוטר 16 אינטש יתרמו לאפקט באולם התצוגה ו-17 אינטש עבור הדגם הבכיר בתמורה לתוספת תשלום .  
תא הנוסעים זהה בשני הדגמים ,  אך הפת'פיינדר מתוקף מעמדו מושך יותר עניין למשפחות ולכן מפרטו עשיר .  כל איכות הרכיבים עלתה חצי מדרגה תוך עטיית חיפויים חדשים למושבים ,  לדיפוני הדלתות וליטוש מרקם המתגים והפינישים הקטנים מסביב .  כך לדוגמה מפרסמת ניסאן שהנוסעים ירגישו יותר  " בבית "  בגין בדים רכים יותר ומלטפים .  תוספות אופציונאליות בדגמים הבכירים תהיינה מגביל מהירות בבקרת השיוט ,  עיטורי כרום בלוח המחוונים ותיבת ההילוכים ובקרות מולטימדיה ,  תלוי בשוק היעד של הדגם .  
היצע המנועים מקבל לשורותיו שני מנועים חדשים .  נכון יותר לקבוע שהאחד חדש והשני מחודש .  הפת'פיינדר מצוייד במנוע טורבו-דיזל V6פרי פיתוח רנו-ניסאן בנפח 3.0 ל' ,  המייצר 228 כ"ס ו-56.1 קג"מ בתחום שבין 1,700 ל-2,500 סל"ד כאשר 51 קג"מ זמינים כבר ב-1,500 סל"ד .  מנוע זה מאפשר לרכב השטח לגרור 3,500 ק"ג או 3,000 עבור הטנדר .
 למנוע השני מופחת הכוח נפח של 2.5 ל' דרך 4 צילינדרים  ( Dci )  הסוחט מתחומיו 188 כ"ס המהווים עליה של כ-17 כ"ס לעומת הדגם הקודם .  עוד גמישות לאורך הרצועה ניתנת תודות להוספה של 4.8 קג"מ בחזית המאפשרים יכולת תגובה זריזה מהמצערת ויציאה מהירה מהמקום .  ניסאן התקינה במערכות המנוע טכנולוגיות לשיפור היחסים עם הטבע כך שצריכת הדלק תניב במנוע זה כ-11.8 ק"מ לליטר סולר ושיעור ה-CO2 כ-224 גק"מ ,  צניחה של 40 גק"מ מהדור היוצא .  
הפת'פיינדר והנווארה יערכו את בכורתם בתערוכת הרכב בז'נבה ואולי אף יגיעו לתערוכת ניו-יורק חודש לאחר מכן בשל ייחוסם גם לשוק האמריקני .  מהיבואנית לישראל קרסו מוטורס ,  נמסר לוואלה !  רכב כי שני הדגמים המחודשים יגיעו אלינו בחודש אפריל .
 
נווארה ופת'פיינדר מתחדשים
ניסאן חושפת מתיחת פנים לרכב השטח והטנדר הקשוחים .  על הפרק שדרוג חיוני לתא הנוסעים ומנועים חדשים

