בטר פלייס של שי אגסי השלימה סבב גיוס ענק בסך 350 מיליון דולר בהובלת HSBC הבריטי
HSBC השקיעה 125 מיליון דולר בבטר פלייס ,  מה שמעניק לחברה שווי שוק של 1.25 מיליארד דולר
בטר פלייס ,  מיזם המכוניות החשמליות של שי אגסי המעוניין ליצור רשתות ענק של נקודות טעינה כדי ליצור עניין במכוניות חשמליות ,  צפוי לזכות בהצבעת אמון היום ,  באמצעות השלמת סבב גיוס הון סיכון בסך 350 מיליון דולר.hsbc הובילה את סבב הגיוסים עם השקעה בסך 125 מיליון דולר בתמורה לאחזקות של 10% בבטר פלייס .  הדבר מעניק לחברה שווי שוק של 1.25 מיליארד דולר .  קווין אדסון ,  ראש מחלקת מימון הון הסיכון ב-hsbc ,  יצטרף לדירקטוריון בטר פלייס.אף כי בטר פלייס ,  ככל הנראה ,  תזדקק למימון בסך מיליארדי דולרים נוספים ,  מדובר בצעד חשוב עבור החברה ועבור אגסי ,  שייסד את החברה ב-2007 . " בטר פלייס היא ניסוי אדיר בתחום שיווק ותדלוק מכוניות ,  והמשקיעים האלו בטוחים כי מיזם זה יהיה רווחי ",  אמר רוד לאצ'י ,  אנליסט דויטשה בנק . " זה אישור פיננסי .  כעת אנו זקוקים לראות גם אישור טכני ואישור צרכני ". "זה סבב גיוס די גדול ",  אמר לאצ'י . " הורשמתי מכך שהצליחו לגייס היקף הון כזה ,  עוד לפני תחילת תפעול העסק ",  הוסיף .  אגסי ובכירי hsbc הציגו את ההשקעה כהחלטה עסקית ,  ולא כמאמץ נוסף של הבנק לזכות בתדמית של משקיע בנושאים ירוקים.בטר פלייס צופה השקה מסחרית ב-2011 בישראל ובדנמרק ,  אך ההשקעה של hsbc יכולה להפיג מעט את הספקות לגבי הפתרון המורכב והיקר שלה לבעיה המורכבת של הביצה והתרנגולת בתחום המכוניות החשמליות :  כיצד גורמים לאנשים לרכוש מכוניות חשמליות ללא התשתיות הדרושות לנסיעה למרחקים גדולים .  בטר פלייס מעוניינת לפרוש רשת של תחנות טעינה חשמליות ברחבי המדינות בהן היא תפעל.בנוסף ל-hsbc ,  השקיעו בסבב זה מורגן סטנלי אינווסטמנט מנג'מנט ,  לזאר אסט מנג'מנט ,  והמשקיעים המקוריים של בטר פלייס ,  הכוללים משקיעים ישראליים וחברת הון הסיכון הקליפורנית ונטאג'פוינט ונצ'ר פרטנרס .  בסך הכל גייסה בטר פלייס עד כה כ-700 מיליון דולר ,  בהם 100 מיליון דולר מהחברה לישראל.לדברי אגסי ,  הקרנות החדשות יוקדשו למחקר ופיתוח ,  להשלמת תשתיות החברה בישראל ובדנמרק ,  ולבסוף להרחבת פעילותה גם לארה"ב ,  אוסטרליה ומדינות נוספות באירופה.אגסי מתאר את החברה במונחים מוסריים ,  של ניסיון להתמודד עם בעיית ההתחממות הגלובלית והצורך בהחלפת הנפט ,  הגז והפחם במקורות אנרגיה מתחדשים .  אגסי ,  איש שיווק מיומן ,  חוזה כי ההשקעה החדשה תהווה נקודת מפנה למכוניות החשמליות ,  כפי שהייתה הנפקת יצרנית הדפדפן נטסקטייפ ב-1995 נקודת מפנה עבור חברות אינטרנט . " הדגמנו כי ניתן לפרוש את הרשת שלנו ",  אמר אגסי . " אנחנו מוכנים לפריצת דרך ,  ואין מדינה בעולם שלא צריכה להיפטר מהתלות בנפט ". גם בכירי hsbc הישוו את ההשקעה לענקיות הטכנולוגיה ששינו את פני האינטרנט . " החברה עשויה לשנות את המגזר שלה כפי שגוגל ומיקרוסופט שינו את המגזרים שלהן ",  אמר אנתוני ברנבאום ,  ראש מחלקת ההזדמנויות המיוחדות של hsbc.אך בטרם זה יקרה ,  על בטר פלייס ומשקיעיה לשכנע את הצרכנים לעזוב את מנועי שריפת הדלק המאפיינים מכוניות למעלה מ-100 שנה ,  ולזכות בתמיכת יצרניות המכוניות המובילות בעולם .  גם בעזרת ההון החדש ,  זו דרישה לא פשוטה .  עד כה ,  רק רנו הביעה תמיכה פומבית בתכנית של בטר פלייס ,  והסכימה לספק מכוניות עם סוללות קלות להחלפה ,  ולעבוד עם בטר פלייס על מנת לעמוד ביעד של השקה מסחרית ב-2011.למרות האתגר ,  מומחים בענף הרכב אומרים כי המכוניות החשמליות צפויות להגיע בהמוניהן לכבישים בעשור הקרוב . " מה שראינו בשנה האחרונה היא שכל יצרנית מכוניות בעולם הכירה בכך שהמכוניות החשמליות בדרך ",  אמר לאצ'י . " השאלה היא המהירות ,  אך בסופו של דבר ,  לכל יצרנית מכוניות יהיו גם מכוניות חשמליות ". במסגרת התוכנית של בטר פלייס ,  הצרכנים ירכשו מכוניות חשמליות מיצרניות המכוניות אך יקבלו סוללות מבטר פלייס ,  וישלמו בהתאם למרחקים שהם נוסעים .  התוכנית דורשת אלפי נקודות טעינה ,  כמו גם תחנות להחלפת סוללות ,  בהן יד רובוטית תחליף את הסוללה במהירות גדולה יותר מטעינת מיכל דלק .  תחנות אלה דרושות כיוון שהסוללות מחזיקות מעמד לכ-160 קילומטרים בלבד ,  והטעינה נמשכת כ-5 שעות .  החלפת סוללות בדרך ,  תקל על נסיעות ארוכות.גם התומכים של בטר פלייס בדנמרק הביעו חששות לגבי מוכנות הצרכנים לנטוש את מנוע השריפה לטובת החזון של אגסי ,  אך לאחר שנה של בדיקה והתייעצות עם תומכים ,  בכירי hsbc השתכנעו כי מדובר במיזם אפשרי . " הגישה ההתחלתית שלנו הייתה צינית ,  ונעזרנו בבדיקת מומחים מקיפה ",  אמר ברנבאום , " ועכשיו אנחנו מעריכים כי בטר פלייס תצליח ".  הוא הוסיף כי  " זוהי אחת ההשקעות הגדולות ,  החשובות והמשמעויות שביצענו ". 

בטר פלייס של שי אגסי השלימה סבב גיוס ענק בסך 350 מיליון דולר בהובלת HSBC הבריטי
HSBC השקיעה 125 מיליון דולר בבטר פלייס ,  מה שמעניק לחברה שווי שוק של 1.25 מיליארד דולר

