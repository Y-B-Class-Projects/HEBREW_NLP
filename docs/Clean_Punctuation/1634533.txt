עג'מי ברשימה המקוצרת לאוסקר
סרטם של סכנדר קובטי וירון שני נכנס לרשימה מקוצרת של תשעה סרטים מתוכם ייבחרו 5 להתחרות בקטגורית הסרט הזר בטקס פרסי האקדמיה לקולנוע 
" עג'מי "  אולי לא זכה למועמדות בקטגורית הסרט הזר הטוב ביותר בטקס גלובוס הזהב האחרון ,  אבל לעת עתה ,  יכולים במאי הסרט ,  סכנדר קובטי וירון שני ,  לקוות למועמדות בטקס פרסי האקדמיה האמריקאית לקולנוע .  
היום  ( רביעי )  פורסמה הרשימה המקוצרת של הסרטים הזרים שיתחרו בקטגוריה לקראת האוסקר .  המדינות הנוספות ברשימה ,  לצד  " עג'מי "  שנשלח מטעם ישראל עם זכייתו בפרס אופיר הן :  ארגנטינה עם  " El Secreto de Sus Ojos ",  אוסטרליה עם  " Samson  &  Delilah "   ( שניצח את עג'מי בפסטיבל קאן בקטגורית מצלמת הזהב לסרט ביכורים )  ,  בולגריה עם  " The World Is Big and Salvation Lurks around the Corner ",  צרפת עם  " Un Prophète ",  קזחסטן עם  " Kelin ",  הולנד עם  " Winter in Wartime ",  פרו עם  " חלב הצער "   ( זוכה פסטיבל ברלין )  והזוכה הטרי בפרס גלובוס הזהב ,  מיכאל הנקה ,  ו"סרט לבן ".  
תשעת הסרטים נבחרו מתוך 65 סרטים ממדינות ברחבי העולם ,  לאחר שוועדה מיוחדת של האקדמיה לקולנוע צפתה בכולם .  החל מיום שישי ,  29 בינואר ,  יצפו במועמדים הללו חברי אקדמיה בניו יורק ובלוס אנג'לס למשך 3 ימים ,  אז יקיימו הצבעה ויצמצמו את הרשימה ל-5 .
 מפיק הסרט ,  מוש דנון בתגובה לוואלה !  תרבות : " תשעה מתוך 65 זה מכובד .  אנחנו שמחים כי זה יעזור להביא צופים אמריקאים לבתי הקולנוע החל מ-3 בפברואר בחמישה בתי קולנוע בניו יורק ובהמשך בעשר ערים נוספות .  מחכים בסבלנות להכרזה ב-2 בפברואר ". 
טקס פרסי האקדמיה האמריקאית לקולנוע יתקיים ב-7 במרץ בלוס אנג'לס וינחו אותו סטיב מרטין ואלק בולדווין .
 
עג'מי ברשימה המקוצרת לאוסקר
סרטם של סכנדר קובטי וירון שני נכנס לרשימה מקוצרת של תשעה סרטים מתוכם ייבחרו 5 להתחרות בקטגורית הסרט הזר בטקס פרסי האקדמיה לקולנוע

