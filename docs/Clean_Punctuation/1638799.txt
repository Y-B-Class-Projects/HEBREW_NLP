טויוטה התנצלה בפני לקוחותיה והודיעה כי מצאה פתרון לבעיית ההאצה הפתאומית
החברה דיווחה כי פיסת מתכת בגודל של בול תתקן את הבעיה וכי תיקונים של מיליוני מכוניות יחלו בתוך ימים
טויוטה ,  יצרנית המכוניות הגדולה ביפן ,  התנצלה בפני לקוחותיה אתמול על פרשת ההאצה הפתאומית של חלק מדגמיה והחזרתם למוסכים של מיליוני כלי רכב .  החברה דיווחה כי פיסת מתכת בגודל של בול תתקן את הבעיה וכי תיקונים של מיליוני מכוניות - אשר ייקחו כחצי שעה - יחלו בתוך ימים .  טויוטה הודיעה כי הפתרון ,  אשר נמצא שישה ימים לאחר שהחברה הפסיקה באופן זמני מכירתם של כמה דגמי מכוניות פופולריים ,  עבר מספר מבחנים נוקשים וכי יפתור את הבעיה לכל אורך חייה של המכונית .  טויוטה התחייבה לעבוד קשה כדי לזכות שוב באמון לקוחותיה : " אני יודע שאכזבנו אתכם ",  אמר ג'ים לנץ ,  נשיא חטיבת המכירות של טויוטה בארה"ב ,  בטלוויזיה האמריקאית .  טויוטה דיווחה כי בעלי המכוניות יקבלו הודעת דואר מתי להגיע לסוכנויות המכירות ולמוסכים .  החברה הודיעה כי מכוניות אשר כיום נמצאות על הכביש יקבלו עדיפות בתיקון על פני אלה שעדיין נמצאות באולמות ומגרשי המכירה .  טויוטה נאלצה להודיע על החזרתם למוסכים של 4.2 מיליון כלי רכב ברחבי העולם ו-2.3 מיליון בארה"ב לבדה .  בין הדגמים שנכללו בהודעה נמצאים טויוטה קאמרי וקורולה .  לפני מספר חודשים החזירה טויוטה מיליוני כלי רכב בשל בעיה הכרוכה בשטיח הרגליים של הנהג שתפסה את דוושת הגז .  טויוטה לא העניקה עלות משוערת של תיקון כל המכוניות והעריכה רק כי תיקון מיליוני כלי הרכב ייקח חודשים .  החברה הודיעה כי סוכנויות המכירות והמוסכים מתכננים לעבוד מסביב לשעון כדי לתקן את כלי הרכב ברגע שהרכיב שאמור לפתור את הבעיה יגיע אליהם .  החלק צפוי להתחיל להגיע למוסכים כבר היום ומחר .  טויוטה פירסמה הודעה בעיתונים בגודל עמוד אחד בו נכתב : " אנחנו שמים אותך בראש סדר העדיפויות "  וביום שני התארח לנץ בתוכניות בוקר כדי להביע את אמונו ברכיב שאמור לתקן את הבעיה . " המצב הזה של החזרת המכוניות למוסכים מאוד מביך עבורנו ",  אמר לנץ לכתבים ,  והוסיף : " אבל הוא לא בהכרח אומר שאבדה לנו האיכות .  עלינו להכפיל את מאמצינו כדי להבטיח שמקרה כזה לא יישנה ",  אמר לנץ .
 
טויוטה התנצלה בפני לקוחותיה והודיעה כי מצאה פתרון לבעיית ההאצה הפתאומית
החברה דיווחה כי פיסת מתכת בגודל של בול תתקן את הבעיה וכי תיקונים של מיליוני מכוניות יחלו בתוך ימים

