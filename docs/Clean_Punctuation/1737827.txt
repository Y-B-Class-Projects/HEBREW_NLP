אטו : " כיף לנצח כחלוץ ולא כמגן "
 חלוץ אינטר חגג את השלושער ולא שכח לעקוץ את מוריניו .  גווארדיולה על ה-1:1 מול קאזאן ההגנתית : " קשה לתקוף נגדם "
 בפעם השלישית ברציפות בשנה האחרונה הצליחה אלופת רוסיה ,  רובין קאזאן ,  לסחוט נקודות מאלופת ספרד ,  ברצלונה ,  כשסיימה איתה את המשחק המוקדם במחזור השני של ליגת האלופות בתיקו 1:1 .  בארסה אמנם שלטה במשחק ללא עוררין ,  אבל דווקא הרוסים היו אלה שעלו ליתרון מפנדל של כריסטיאן נובואה  ( 30 )  .  דויד וייה איזן חצי שעה אחר כך ,  גם בבעיטת עונשין מ-11 מטרים .  לאונל מסי נכנס כמחליף בדקה ה-61 .
 פפ גווארדיולה יודע שלקבוצתו לא היה קל .  ראשית ,  עד הדקה ה-61 היא חסרה את מסי ,  וכאשר הארגנטינאי נכנס היא ראתה עד כמה הוא חסר לה כששינה את צורת המשחק שלה .  שנית ,  היא נאלצה להתמודד נגד הגנה מבוצרת של קאזאן . " עשינו הכל כדי לנצח את המשחק ,  אבל נגד יריבה כמו זו לא קל לתקוף כשהיא מתגוננת עם תשעה או עשרה שחקנים ",  אמר המאמן הקטלאני , " אבל בכל זאת יצרנו לעצמנו מספיק מצבים כדי להבקיע .  המשחקים בצ'מפיונס ליג קשים והם יידרשו מאיתנו הרבה כדי לעלות לשלב הבא ". 
גווארדיולה החמיא בסיום למסי : " הוא עשה מאמץ גדול לחזור למגרשים מה שיותר מהר .  למרות שהחלים מהפציעה שלו הוא עדיין מרגיש אי נוחות קלה ". 
דויד וייה ,  שהבקיע את השוויון של האלופה הספרדית מהנקודה הלבנה ,  הוסיף : " היה לנו מאוד קשה כי קאזאן הגנה טוב מאוד ושלחה הרבה שחקנים אחורה .  עם זאת ,  בסופו של דבר השגנו את הפנדל והצלחנו להשיג נקודה וזה מאוד חשוב ".  
הקשר הישראלי של רובין קאזאן ביברס נאתכו ,  שנכלל בסגל קאזאן ,  נכנס בדקה ה-88 .  נאתכו אמר לערוץ הספורט : " ברור שאני רוצה לשחק יותר ,  אבל אני מאמין שגם זה יגיע בעתיד .  הצלחתי לתפוס מקום בהרכב ,  אבל הפציעה קצת החזירה אותי אחורה ,  אבל עכשיו חזרתי לרוטציה ".  נאתכו נדרש לשאלה המתחייבת עם מי הוא החליף חולצה ,  וחשף : " ג'רארד פיקה ".  לגבי משחקה של קבוצתו לשעבר ,  הפועל תל אביב באלופות נגד ליון ,  אמר : " לשחק נגד ברצלונה זה מאוד מרגש ,  אפילו קצת יותר מהמשחק של הפועל תל אביב ,  דווקא הפעם לא יצא לי לדבר עם אלי גוטמן לפני המשחק של הפועל נגד ליון ,  אני אדבר איתו אחריו ".  
" היינו צריכים נקודה אחת לפחות כדי לשמור על הסיכויים שלנו לעלות מהבית לאחר שהפסדנו לקופנהאגן ",  אמר מאמן רובין קאזאן קורבן בארדייב ,  ואולי הסביר בכך את הרצון הגדול להוציא נקודות בכל מחיר , " כך שאני חייב להודות שאנו מרוצים מהתיקו ". 
אין ספק שהקבוצה המרשימה ביותר הערב היתה האלופה המכהנת ,  אינטר ,  שדרסה את ורדר ברמן 0:4 תוך הצגת יכולת נפלאה .  החדשות הטובות מבחינת הנראזורי היתה כניסתו לעניינים של סמואל אטו ,  שהפציץ שלושער נהדר ונראה פשוט מעולה . " אני שמח לנצח כחלוץ ,  אחרי שניצחתי כמגן בשנה שעברה ",  אמר החלוץ הקמרוני הבינלאומי ,  שלא שכח לעקוץ את תפקודו כקיצוני אצל ז'וזה מוריניו בעונה שעברה .
" זהו ניצחון עבור כל הקבוצה שלנו .  שיחקנו טוב מאוד ,  למרות שהיו לנו כמה שחקנים חסרים ".  ביום ראשון יחכה לאינטר משחק ענק נגד יובנטוס במסגרת הליגה האיטלקית ,  והחלוץ הלוהט נשמע מוכן לגמרי . " זהו משחק חשוב מול קבוצה עם סגל מצוין ,  כך שנעשה הכל כדי לנצח ". 
מאמן הנראזורי ,  רפא בניטז ,  דווקא נשמע מעט מאופק : " אני לא חושב שזה היה המשחק הכי טוב שלנו העונה .  אנחנו עוד יכולים לשחק טוב יותר .  תמיד עדיף לנצח כשמשחקים טובים ,  אבל אנחנו מקווים להצליח גם כשנשחק קצת פחות טוב ".  בהתייחסו לכוכב המשחק ,  סמואל אטו ,  אמר המאמן הספרדי : " הדבר החשוב ביותר אצלו זה המנטליות ".  
בברמן התקשו לקבל את הרביעייה המפתיעה .  מרקו ארנאוטוביץ' ,  שעזב את אלופת אירופה הקיץ כדי לקבל יותר דקות משחק ,  הסביר : " אינטר היא קבוצה נהדרת ,  וזה תמיד קשה לשחק נגדם .  עכשיו אני זוכה לשחק ,  כי באינטר היו שחקנים שקיבלו הזדמנות לפני .  אולי בעתיד אני אחזור לכאן ". 
למנצ'סטר יונייטד זה הלך מאוד ,  מאוד קשה הערב .  השדים של אלכס פרגוסון נתקלו ביכולת הגנתית טובה של ולנסיה ,  במשחק נטול הזדמנויות במסטאיה .  לבסוף ,  אחרי 85 דקות ניצל חאבייר הרננדז המצוין כדור רוחב של קיקו מאקדה המחליף על מנת לקבוע 0:1 ,  ולהעניק לקבוצתו ניצחון בכורה העונה במפעל ,  וניצחון שני בלבד על אדמת ספרד מתוך 19 משחקים .
" צריך לתת לנו קרדיט על הצורה בה שמרנו ",  אמר אלכס פרגוסון בסיום . " ולנסיה לא סתם נמצאת בפסגת הליגה הספרדית ,  וניצחון כאן זה בהחלט תוצאה טובה עבורנו ".  המנג'ר הוותיק החמיא לאחר מכן לבלם שלו ריו פרדיננד ,  ששב למגרשים אחרי מספר שבועות של פציעה . " הנסיון שלו עזר לנו ,  בלי ספק .  זה היה המשחק הרציני הראשון שלו מזה זמן רב ,  ואנחנו מרוצים מזה ". 
פרדיננד עצמו נשמע מרוצה גם כן על חזרתו לכר הדשא : " זה היה טוב .  אני פשוט שמח לחזור ולשחק ,  זה מה שאני יודע לעשות הכי טוב .  הרגשתי פנטסטי ,  להשיג ניצחון בספרד ,  זה בהחלט יעניק לנו ביטחון ".  הבלם הוותיק החמיא להרננדז ,  שניצח עבורו ועבור חבריו את המשחק ,  כשאמר : " יש לו גישה מצוינת ,  הוא רוצה ללמוד ,  רוצה לעזור לקבוצה ". 
בבית ב' של הפועל תל אביב השיגה שאלקה ניצחון חשוב מאוד ,  כאשר גברה על בנפיקה 0:2 משערים של ג'פרסון פרפאן וקלאס יאן הונטלאר . " אני מאוד מרוצה כי זה היה משחק מאוד קשה .  בנפיקה קבוצה מצוינת ,  כמו שראינו במחצית הראשונה ",  אמר בסיום מאמן הגרמנים ,  פליקס מגאת' . " בעיקר אני מרוצה מהצורה בה נכנסו למשחק ולקחנו מהם אותו ",  הוסיף המאמן הגרמני ". 
ייתכן וזה המשחק ששאלקה תהיה צריכה כדי לצאת סוף סוף לדרך חדשה ,  אחרי שפתחה את העונה בצורה מזעזעת בגרמניה .  הונטאלר ,  שנמצא בכושר טוב ,  החמיא לחברו ,  ראול ,  שגרם לשער השני : " הוא עשה מהלך טוב ,  אך באופן כללי הקבוצה שלנו שיחקה טוב הערב .  במחצית הראשונה היינו קצת לחוצים ,  אבל בחצי השני פשוט שיחקנו כדורגל והיינו טובים יותר ". 
מי שבהחלט יכולה להיות מרוצה מהמחזור השני של ליגת האלופות היא טוטנהאם ,  שחגגה את משחקה הראשון במפעל בוויט הארט ליין עם 1:4 מדהים על טוונטה ,  אחרי שהמחצית הראשונה עוד הסתיימה ללא שערים .  רפאל ואן דר וארט אמנם החמיץ פנדל ואף הורחק ,  אבל הספיק לכבוש ,  כשגם רומן פאבליוצ'נקו  ( צמד )  וגארת' בייל הבקיעו .
" כמובן שהשופטים היו שם בעמדה טובה יותר כדי להכריע אם לשרוק או לא ,  ואני חושב שהם עשו עבודה טובה כך שזה עזר לנו ",  התלהב בייל אחרי שלושת הפנדלים שבהם זכתה קבוצתו . " הם נפסקו פנדלים ,  הם היו צריכים להינתן .  השופט עשה את ההחלטות הנכונות ".  בייל התייחס לעובדה שכבש ברגע המתאים ביותר אחרי שטוונטה חזרה ל-2:1 וההרחקה של ואן דר וארט : " הראינו אופי מצוין ,  התחברנו ולקחנו את המשחק ". 
רפאל ואן דר וארט הוסיף : " אחרי ההרחקה דאגתי שלא ננצח ,  אבל החבר'ה עשו עבודה פנטסטית .  זה היה משחק קצת מוזר ,  גם עבורי .  הבקעתי ,  החמצתי פנדל והורחקתי ".  הקשר ההולנדי המצוין נשמע נלהב לקראת המפגש עם אינטר במחזור הבא ,  למרות שיצפה בו מהיציע : " החברים שלי ינצחו בשבילי ".  
עדכון ראשון :  19:52

אטו : " כיף לנצח כחלוץ ולא כמגן "
 חלוץ אינטר חגג את השלושער ולא שכח לעקוץ את מוריניו .  גווארדיולה על ה-1:1 מול קאזאן ההגנתית : " קשה לתקוף נגדם "
 
