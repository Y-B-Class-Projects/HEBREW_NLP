אחרי הפיגוע בפונה :  הוגברה האבטחה בגואה
המשטרה בגואה שבהודו הגבירה את האבטחה באתרים בהם ביקר אזרח אמריקאי שחשוד בסיוע לארגון טרור שביצע את הפיגועים במומביי
המשטרה בגואה שבהודו הגבירה את האבטחה סביב אתרים בהם ביקר בשנה שעברה דייוויד האדלי ,  האמריקאי החשוד בסיוע לארגון שביצע את הפיגועים במומביי .  סוכנות הידיעות ההודית IANS דיווחה היום  ( שלישי )  כי שירותי המודיעין בהודו העבירו למשטרת גואה את רשימת האתרים ,  שעל פי הדיווחים ,  האדלי סקר בהם במהלך ביקור בן שבוע בחופים אנג'ונה וארמבול . 
" הרשימה מורכבת ממקומות בהם האדלי ככל הנראה ביקר בגואה .  כבר אישרנו חלק מהמידע הזה ברמת השטח ,  והערנות באתרים הללו הוגברה ",  אמר בכיר במשטרת הודו .  כמו כן ,  תוגברה האבטחה באתרים חיוניים לביטחון לאומי ,  כמו סכרים ומתקנים לאחסון דלק .  
הגברת האבטחה באה לאחר הפיגוע במאפייה הגרמנית בעיר פונה בסוף השבוע  ,  פיגוע שבו נהרגו עשרה בני אדם .  לאחר הפיגוע אמר שר הפנים ההודי כי האשרם של אושו ובית חב"ד בפונה היו בין המטרות שנסרקו על ידי דייוויד האדלי .  
האדלי הוא אזרח אמריקאי ממוצא פקיסטני ,  ששמו במקור הוא דאוד גילאני .  בדצמבר האחרון הוגש נגדו בשיקגו כתב אישום ,  לפיו התאמן עם קבוצת המורדים הפקיסטנית לאקשר-א-טייבה ,  שמואשמת בפיגועים .  לפי כתב האישום ,  האדלי אסף מידע על המטרות בהודו במהלך השנה שעברה ,  כשטייל ברחבי המדינה וערך מעקבים ותצפיות במטרה לתאם את הפיגועים .  אחרי מסעו להודו ,  הוא חזר לפקיסטן והגיש את ממצאיו .
 
אחרי הפיגוע בפונה :  הוגברה האבטחה בגואה
המשטרה בגואה שבהודו הגבירה את האבטחה באתרים בהם ביקר אזרח אמריקאי שחשוד בסיוע לארגון טרור שביצע את הפיגועים במומביי

