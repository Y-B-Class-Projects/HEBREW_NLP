ב-OECD רוצים שישראל תפחית את המכס על מוצרים חקלאיים 
 >  >  על ישראל למסור את הבעלות על הקרקעות בחלקות המגורים של היישובים החקלאיים לידי התושבים ,  לייקר את המים לחקלאות ,  להפחית את המכסים על יבוא מוצרי חקלאות ולבחון דרכים נוספות לתמיכה בישובי הפריפריה במקום תמיכה בחקלאות - אלה הן ההמלצות העיקריות שגיבשו נציגי oecd לקראת ההחלטה אם לקבל את ישראל כחברה ה-32 בארגון .  oecd ממליץ לצמצם את הרגולציה בענפי החי ולסייע למגדלים בענפים אלה באמצעות תמיכה ישירה ולא בסבסוד מוצרים ואמצעי ייצור .  הם מצאו כי התמיכה במחירי המים מהווה 25% מהתמיכה התקציבית הכוללת בחקלאות ,  וממליצים לייקר אותם לפחות לרמה שתאפשר את כיסוי הוצאות אספקתם  ( הוצאות שוטפות ,  תחזוקה ,  הון )  .  מחברי הדו"ח מצביעים על כך שהמעורבות הממשלתית בענפי החקלאות בישראל כוללת הקצאה וסבסוד אמצעי ייצור וסבסוד מחירי כמה מוצרים .  עם זאת ,  רוב התמיכה ניתנת בצורה של מכסי מגן .  הם קובעים כי שיעורי המכסים על מוצרי חקלאות גבוה פי שלושה מהמכסים המוטלים על מוצרים לא חקלאיים ,  ולהערכתם הגנה זו היא בין הכלים המעוותים את שיקולי הכדאיות בבחירת ענפי הייצור החקלאי .
 
ב-OECD רוצים שישראל תפחית את המכס על מוצרים חקלאיים 
nan
