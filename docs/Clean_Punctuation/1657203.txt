מחקר :  הפייסבוק גורם לכם למחלות מין
חברים ברשת החברתית פייסבוק נמצאים תחת סיכון של פי ארבעה מהממוצע לחלות בעגבת ,  כך עולה ממחקר שפורסם בבריטניה .  בפייסבוק טוענים כי מדובר במחקר מעורר גיחוך
פתחת פרופיל פייסבוק ?  ממחקר באנגליה עולה שכדאי לך לגשת לרופא המשפחה - ולבדוק אם יש לך עגבת .  גורם במערכת הבריאות בבריטניה הודיע אתמול  ( רביעי )  כי התגלה קשר מפתיע בין שימוש ברשת החברתית פייסבוק לבין עלייה במחלת העגבת .  לפי הדו"ח ,  באזורים בבריטניה שבהם הפייסבוק הוא פופולרי ביותר  ( סאנדרלנד ,  טיסייד ודורהאם )  ,  כמות הנדבקים בעגבת עלתה פי ארבעה .  
כאשר נדרש פרופ' פיטר קלי ,  האחראי על הבריאות במגזר הציבורי במחוז טיסייד ,  להסביר את הקשר שנמצא בין המחלה לבין הגלישה באתר האינטרנט ,  הבהיר : " רבים מהנדבקים החדשים מדווחים כי פגשו באמצעות האתר פרטנרים חדשים לקיום יחסי מין .  אתרים מסוג הפייסבוק מאפשרים לגולשים להכיר ביתר קלות פרטנרים ליחסי מין לא מוגנים וחושפים אותך ליותר סיכונים ".  
עוד אמר קלי כי לפי הממצאים ,  דווקא נשים צעירות מהוות את מרביתם של הנדבקים החדשים במחלה .  קלי הזהיר מפני התפרצות המחלה ,  ואמר כי  " העגבת היא מחלה קשה ביותר ,  וכל מי שמקיים יחסי מין לא מוגנים נמצא בסיכון גבוה ללקות בה ".  
בפייסבוק התייחסו לנתוני הדו"ח בביטול ,  וטענו כי הקישור שנעשה בדו"ח בין שני הנושאים הוא  " לא פחות ממגוחך ".   " פייסבוק אחראי למחלות מין כמו שהעיתונות אחראית לבעיות ראייה ",  נמסר בתגובה הרשמית של האתר .  
כמו כן טענו מנהלי האתר כי לא הוכח קשר סיבתי בין הנושאים ,  ובאופן דומה ניתן לטעון שכל תופעה שזכתה לפופולריות בשנים האחרונות אחראית במידה כזאת או אחרת לעלייה במספר החולים במחלות מין .  ראוי לציין שברחבי בריטניה יותר מ-23 מיליון בני אדם הם בעלי כרטיס אישי בפייסבוק .
 
מחקר :  הפייסבוק גורם לכם למחלות מין
חברים ברשת החברתית פייסבוק נמצאים תחת סיכון של פי ארבעה מהממוצע לחלות בעגבת ,  כך עולה ממחקר שפורסם בבריטניה .  בפייסבוק טוענים כי מדובר במחקר מעורר גיחוך

