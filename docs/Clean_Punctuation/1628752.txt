גולדמן כבר לא מקום ראשון :  מורגן סטנלי - הבנק המוביל בעסקי מיזוגים ורכישות ב-2009
מורגן סטנלי יעץ לעסקות בסך 585 מיליארד דולר ,  בעוד שגולדמן סאקס יעץ לעסקות בשווי 548 מיליארד דולר
מורגן סטנלי הצליח להביס את יריבו הוותיק גולדמן סאקס ולהפוך לבנק המוביל בתחום המיזוגים והרכישות ב-2009 ,  לפי נתוני חברת המחקר mergermarket  כך דיווח אתמול העיתון הבריטי  " גרדיאן ". מורגן סטנלי יעץ בשנה שעברה לעסקות מיזוגים ורכישות בסך 585 מיליארד דולר ,  בעוד שגולדמן סאקס יעץ לעסקות בשווי 548 מיליארד דולר .  ג'יי.פי מורגן ,  יועץ המיזוגים והרכישות המוביל בוול סטריט שנה קודם לכן ,  נפל למקום השלישי בעוד שברקליס קפיטל ,  לאחר רכישת פעילות הברוקראז' של ליהמן ברדרס ,  זינק ב-29 מקומות למקום השמיני.מורגן סטנלי הצליח להביס את גולדמן בזכות ההשתתפות שלו במספר עסקות ממשלתיות ,  כמו ארגונו מחדש של רויאל בנק אוף סקוטלנד על ידי ממשלת בריטניה .  מורגן סטנלי וגולדמן סאקס היו שניהם מעורבים בעסקה הגדולה ביותר של 2009 ,  רכישת וייאת על ידי פייזר  גולדמן היה אחד מיועציה של פייזר ,  ומורגן סטנלי יעץ לווייאת .  עם זאת ,  לפי נתוני מרג'רמרקט ,  נפל היקף המיזוגים והרכישות ב-2009 ב-27% .  עם זאת ,  הרבעון האחרון של השנה היה לפי החברה הרבעון הטוב ביותר במונחי מיזוגים ורכישות מאז הרבעון השלישי של 2008 ,  אז הסלים המשבר הפיננסי העולמי .  גולדמן סאקס יעץ בשנה שעברה ל-216 עסקות בשווי של 564.3 מיליארד דולר ,  לפי נתוני תומסון ,  ו-171 עסקות בשווי 588.6 מיליארד דולר ,  לפי נתוני מרג'רמרקט .  במקום השני ניצב הבנק ג'יי.פי מורגן עם 210 עסקות בשווי של 471.7 מיליארד דולר ,  לפי תומסון ,  ו-196 עסקות בשווי 472.7 מיליארד דולר ,  לפי מרג'רמרקט . " למרות שעדיין ישנה אי ודאות בשווקים ,  נראה שהמגמה תימשך ב-2010 ",  אמרה החברה .
 
גולדמן כבר לא מקום ראשון :  מורגן סטנלי - הבנק המוביל בעסקי מיזוגים ורכישות ב-2009
מורגן סטנלי יעץ לעסקות בסך 585 מיליארד דולר ,  בעוד שגולדמן סאקס יעץ לעסקות בשווי 548 מיליארד דולר

