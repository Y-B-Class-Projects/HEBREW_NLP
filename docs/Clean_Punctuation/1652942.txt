הכל עומד ,  לא זז
מדור 'קוסמטיקה קלה' מנצל את השרב כדי לטפל בשיער מקורזל ,  מטביע יגון בשמפו חדש ומזכיר :  עדיף שערה אחת מטונפת על הראש מ-2 מבריקות בצלחת
מגיל צעיר מאוד ידעה ר' שהחיים בירכו אותה בכל כך הרבה דרכים ,  אבל שיער טוב לא היה אחד מהם .  החיים בצילה של אם שתלטנית שתחזקה באופן קבוע פן מקלות מתנפנף ,  תמונות ילדות שהעידו כי מעולם לא צולמה עם שיער יבש אלא תמיד  " אחרי מקלחת ",  ופטיש שנאלצה לפתח לכובעים ולקסדות אופנוע ,  חיזקו בר' את ההכרה שהיא ניחנה לא רק ב-bad hair day ,  אלא ב-bad hair life .  
שילוב של קירזולת ,  לעתים נפוחה ולעתים מרוטה ,  בצוותא עם נשירה מדכדכת ,  הפכה את ר' למועמדת הראויה להתנסות בשלל מוצרים חדשים ,  שהבטיחו להפוך את השיער שלה לנורמטיבי ,  משוקם ומקובל בחברה .   כשקיבלה ר' לידיה את STIMULISTE  - " טיפול יומיומי ללא שטיפה להזנה וחיזוק סיב השערה "  מבית קרסטאס ,  נזכרה במצחיקן ג' סיינפלד ,  שתהה פעם על גודל הפער שבין חיבתנו העזה לשערות רכות ונעימות על הראש ,  לגועל שגורמת לנו שערה ,  מבריקה ככל שתהיה ,  בצלחת .  שלכת השיער שפקדה את ר' לאחרונה לא הוסיפה לה בריאות או תיאבון ,  והבקבוק של STIMULISTE ,  עם פיית הספריי שלו ,  הזכירה לה תכשירים להצמחת שיער שסבתה היתה נוהגת להשפריץ על הקרקפת .  
בקרסטאס מספרים שהתכשיר מזרז פעולה אקטיבית ותורם להיגיינה הכללית של הקרקפת  ( ר' שאלה את עצמה האם  " היגיינה כללית של הקרקפת "  אינה בעצם  " קרחת ")  ומבטיחים שהתוצאות נראות לעין כבר בחודש הראשון   " השיער צפוף ועבה יותר ,  וסיב השערה נעשה חיוני וחזק לאורך זמן ". 
ר' הסקפטית ניסתה ונהנתה   " טפטפתי לפי ההוראות כמה שפריצים מהמשאבה על שיער חפוף ומנוגב ועיסיתי .  הספריי נעים ,  לא דביק או שומני וכשהשיער רטוב ,  הוא כמעט אינו מורגש .  אבל כשהשיער התייבש ,  הוא הרגיש לי אחרת .  פחות יבשושי ,  פחות שברירי ,  יותר עמיד והרבה יותר שמח .  לא שאני מאמינה באמת ששיער אבוד יצמח מחדש ,  אבל משהו טוב בוודאות קרה למה שעוד נשאר .  בקרסטאס ממליצים להשתמש בתכשיר על בסיס יומי - אבל אני חוששת שזה יהיה לי יקר מדי ,  וחבל ". 
STIMULISTE - KÉRASTASE PARIS .  מחיר :  200 שקלים .  להשיג במספרות מורשות קרסטס בלבד
מדד האשליות  ( עד כמה המוצר מצליח לגרום לך לחוש ולו לרגע כאשת אוליגרך ,  או שקר כלשהו )  :  9 .  למוצרים של קרסטאס תמיד היה את  * זה *  .
 נסיינית כמושת שיער דיווחה פה לפני כמה חודשים על התפעלות רבתי ממסכת ההזנה הפלאית של  " שמן מרוקאי ",  וכינתה אותה  " אישיות מזרחית נערצת ".  השבוע התנסתה ר' ב"שמפו מעניק לחות "  מאותה סידרה ,  המכיל שמן אבוקדו ,  שמן ארגן ותמציות פרחים ושמרה על איפוק יחסי : " כמו אחותו המסכה ,  גם השמפו המרוקאי משובח ,  אבל בניגוד אליה  הוא לא יוצא דופן .  הוא מנקה היטב ,  משאיר את השיער נוח לסירוק ורך להפליא  ועל הדרך גם תורם לקירוב לבבות בחברה ,  אבל יש טובים לא פחות ממנו ,  במחירים קצת יותר שפויים ".  שמפו מעניק לחות   " שמן מרוקאי ",  80 שקלים ל-250 מ"ל .  להשיג במספרות המורשות ובחנות ג'יימס ריצ'רדסון בנתב"ג .  
מדד האשליות :  8.5 ,  אנחנו מאמינים בנפוטיזם ,  תתבעו אותנו .
 ונחתום במוצרי קונפקציה להמונים :  כשהפרוטה אינה מצוייה בכיסה של ר' ,  וידה אינה משגת לקנות מוצרים  " במספרות המורשות בלבד ",  היא משמחת את עצמה במתנות קטנות מהפארם הקרוב ,  עוצמת עיניים ,  ובשיטת הביופידבק מדמיינת לעצמה שמדובר במוצרים שנרקחו במיוחד עבור השיער שלה ,  רק שלה ,  מקוויאר ,  חלמוני ביצת שלו וזירמת פרים הידועה בסגולותיה הטובות .  
ברגעים שכאלה ,  מותג  " דאב "  הוא האהוב עליה מכל ,  בזכות ריחו האלוהי ,  בקבוקיו האסתטיים ומחירו השפוי - וגם שמפו ומרכך חדשים בהם התנסתה ,  עם  " סרום משופר ",  לא אכזבו : " איי לאב דאב !  חפפתי עם הזוג מדי יום במשך שבוע ,  ואין לי טענות .  השיער היה נעים וריחני ,  גם אם לא בדיוק הרגשתי את השפעתו החמקמקה של הסרום המשקם המובטח .  בקבוקי הענק החדשים המצויידים במשאבות הם גם נוחים להפליא וגם חסכוניים לתפארת ,  רק תיזהרו שלא יפלו לכם על הרגל ,  זה עלול להיות קטלני ". 
דאב Therapy ,  שמפו - 750 מ"ל ב-2933 שקלים .  מרכך :  700 מ"ל ב-29 -33 שקלים .
 מדד האשליות :  8 .  ניחוח אגדי ודמיון מודרך ייקחו אתכן רחוק .
 
הכל עומד ,  לא זז
מדור 'קוסמטיקה קלה' מנצל את השרב כדי לטפל בשיער מקורזל ,  מטביע יגון בשמפו חדש ומזכיר :  עדיף שערה אחת מטונפת על הראש מ-2 מבריקות בצלחת

