 " טלגרף ":  רוכש פוטנציאלי נוסף הביע התעניינות ברכישת מנצ'סטר יונייטד
בתחילת החודש אישר קונסורציום רוכשים המכנה את עצמו  " האבירים האדומים "  גיבוש הצעת רכש למועדון
רוכש פוטנציאל נוסף הודיע על עניין ברכישת מועדון הכדורגל מנצ'סטר יונייטד - הצעה אשר עשויה להתחרות בזו של קבוצת הרוכשים שכינתה את עצמה  " האבירים האדומים "  - כך דיווח העיתון  " טלגרף "  הבריטי.הרוכש הנוסף ,  אשר לפי ההערכות מדובר ברוכש יחיד ולא בקבוצה של רוכשים ,  הכין הצעת רכש בשווי 1.2 מיליארד דולר  ( 1.824 מיליארד דולר )  הכוללת את תשלומי חובות החברה ,  לפני שקונסורציום  " האבירים האדומים "  חשף את הענין שלו ברכישת מועדון הכדורגל.בתחילת החודש אישרה קבוצת  " האבירים האדומים ",  הכוללת אנשי עסקים שכולם אוהדים של מועדון הכדורגל האנגלי מנצ'סטר יונייטד ובהם הכלכלן הראשי של בנק גולדמן סאקס ,  ג’ים אוניל ,  כי הם מגבשים הצעת לרכישת המועדון - הנחשב לקבוצת הספורט היקרה בעולם.ראשי הקבוצה ,  אשר הכתירה את עצמה בשם  " האבירים האדומים "   ( red knights )  ,  נפגשו בסיטי של לונדון כדי לדון בהצעת הרכש המתגבשת עבור המועדון ,  הנמצא בבעלות המיליארדר האמריקאי מלקולם גלייזר .  הקבוצה מקווה לגייס מספר משקיעים גדולים כדי לגייס את הכסף הנדרש לרכישת המועדון ,  המוערך בלפחות מיליארד ליש"ט  ( 1.49 מיליארד דולר )  ,  לפי טיימס הלונדוני .  במקביל ,  מנסה הקבוצה גם לגייס כסף מצד אוהדי מנצ'סטר ,  אשר יקבלו בתמורה  " מניית זהב "  אשר תעניק להם ייצוג מול הבעלים החדשים.משפחת גלייזר ,  אשר מעריכה את שווי המועדון בכ-1.2 מיליארד ליש"ט ,  אינה מעוניינת למכור אותו . " מנצ'סטר יונייטד אינה עומדת למכירה ",  אמר דובר המשפחה בתגובה להודעת  " האבירים האדומים ".  מקור שקרוב לרוכש הפוטנציאלי הנוסף אמר לעיתון הבריטי כי דיבר עם משפחת גלייזר ,  וין בכוונתה למכור.מנצ’סטר יונייטד דיווחה היום על הכנסות של 144.7 מיליון ליש"ט  ( 216 מיליון דולר )  במחצית השנייה של שנת 2009 ,  גידול של כמעט 20% לעומת התקופה המקבילה בשנה הקודמת .  עם זאת ,  חובות המועדון מסתכמים ב-716.5 מיליון ליש"ט  ( 1.1 מיליארד דולר )  בעקבות הרכישה הממונפת של המועדון בשנת 2005 על ידי גלייזר .  הריבית ששילם על המועדון על חובותיו הסתכמו ב-41.2 מיליון ליש"ט בשנת הכספים האחרונה.איש העסקים האמריקאי מלקולם גלייזר רכש את מנצ'סטר יונייטד תמורת 790 מיליון ליש"ט בשנת 2005 ,  ונטל הלוואות בהיקף של כמעט 700 מיליון ליש"ט לצורך מימון העסקה ,  מהם למעלה מ-500 מיליון ליש"ט שנטל באמצעות המועדון.מנצ'סטר יונייטד הוכתרה בתחילת השנה כקבוצת הספורט היקרה בעולם על ידי המגזין  " פורבס "  שהעריך את שווייה ב-1.87 מיליארד דולר .  עם זאת ,  בדירוג מועדוני הכדורגל העשירים בעולם שפירסמה היום חברת דלויט ,  ירדה מנצ'סטר למקום השלישי אחרי המועדונים הספרדים ריאל מדריד וברצלונה .

" טלגרף ":  רוכש פוטנציאלי נוסף הביע התעניינות ברכישת מנצ'סטר יונייטד
בתחילת החודש אישר קונסורציום רוכשים המכנה את עצמו  " האבירים האדומים "  גיבוש הצעת רכש למועדון

