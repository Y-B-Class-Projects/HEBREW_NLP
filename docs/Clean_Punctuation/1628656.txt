נסרדישי :  הייתי שותף להחלטה על הפחתת המע"מ 
 >  >  מנהל רשות המסים ,  יהודה נסרדישי ,  מכחיש את הפרסומים שלפיהם ההחלטה על הפחתת המע"מ התקבלה בלא התייעצות עימו . " המהלך להפחתת המס נערך תוך שיתוף פעולה מלא שלי כמנהל רשות המסים ",  הוא אמר ל-themarker , " כולל הישיבה בלשכת השר שבה התקבלה ההחלטה בעניין ,  שנערכה ביום רביעי בבוקר ,  ושבה הבעתי את תמיכתי המלאה במהלך ".  לדבריו ,  הוא תמך בהפחתת המע"מ  " בשל היתרון הרב שיצמח למשק ,  הנמצא בנקודת יציאה מהמשבר ,  מהזרמה מידית של 2 מיליארד שקל ".  לטענתו ,  ההתאוששות המשקית איפשרה להקדים ולהפחית את נטל המס העקיף ,  ובכך לעודד את הפעילות במשק ולהקל על האוכלוסייה : " נתוני גביית המסים עד סוף 2009 כוללים עודפים של 4 מיליארד שקל מעל ליעד שנקבע ".  נסרדישי הוסיף כי רשות המסים נתנה מענה תפעולי לעסקים ,  שאיפשר להם להתמודד עם העובדה שפרק הזמן שבין ההודעה להפחתה בפועל היה קצר במיוחד . " רשות המסים ,  תחת ניהולי פועלת ומבצעת את משימותיה השוטפות בצד קידום מהלכים חדשניים ",  אמר נסרדישי . " זאת ,  תוך גיבוי מלא משר האוצר ומהנהלת המשרד ".  לדבריו ,  סוגיית המבנה של רשות המסים נבחנת על ידי סגן שר האוצר יצחק כהן בשיתוף פעולה מלא עמו . " נוכח השינויים והטלטלות שעברה הרשות בשנים האחרונות ,  אמר נסרדישי , " יש לקדם את העניין ביסודיות ובזהירות הדרושה ". 

נסרדישי :  הייתי שותף להחלטה על הפחתת המע"מ 
nan
