יום עצמאות בניגריה :  8 נהרגו בשני פיצוצים
שני פיצוצים הרעידו את מצעד יום העצמאות בבירת ניגריה וגרמו למותם של שמונה בני אדם .  ככל הנראה ,  מאחורי המתקפה עומד ארגון המורדים במדינה
שמונה בני אדם נהרגו היום  ( שישי )  בשני פיצוצים שאירעו בניגריה .  הפיצוצים אירעו בסמוך למצעד שנערך בבירה לרגל יום העצמאות ה-50 למדינה בו השתתפו בכירי הממשל ודיפלומטים זרים ,  כך דיווחה רשת הטלוויזיה CNN .
 ככל הנראה ,  שתי מכוניות תופת התפוצצו בסמוך למצעד שנערך בבירת המדינה אבוג'ה .  צוותי משטרה וצוותים רפואיים הגיעו למקום בניסיון להשתלט על השריפה שנגרמה כתוצאה מהפיצוץ הראשון ,  אז אירע הפיצוץ השני .  
הפיצוצים ,  שהרסו כליל שלושה כלי רכב במקום ,  התרחשו מספר שעות לאחר שהתנועה לשחרור הדלתא הניגרית  ( MEND )  ,  מיליציית המורדים הגדולה בניגריה ,  שלחה הודעת דואר אלקטרוני שמזהירה מפני המתקפה המתוכננת .  בהודעה נאמר כי הארגון הטמין מספר פצצות באזור ,  והוא מבקש מהאנשים להתפנות ממנו .
 
יום עצמאות בניגריה :  8 נהרגו בשני פיצוצים
שני פיצוצים הרעידו את מצעד יום העצמאות בבירת ניגריה וגרמו למותם של שמונה בני אדם .  ככל הנראה ,  מאחורי המתקפה עומד ארגון המורדים במדינה

