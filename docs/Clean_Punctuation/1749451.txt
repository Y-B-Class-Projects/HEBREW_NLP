לאומי : " בטווח הקצר הסנטימנט החיובי יימשך ;  רמת המחירים הנוכחית סבירה גם לטווח הארוך "
 הפועלים : " חוזק השוק המקומי עשוי לשפר את מיצוב הבורסה בעיני משקיעים זרים "
 לדברי כלכלני לאומי , " בטווח הקצר הסנטימנט החיובי צפוי להימשך .  עם זאת ,  עונת פרסום הדו"חות הכספיים לרבעון השלישי צפויה לתת את הטון ".  כמו כן ,  אומרים בלאומי כי  " להחלטת הפד בשבוע הבא ,  הנוגעת לגובה ההרחבה המוניטארית ,  עשויה להיות השפעה מכרעת על המגמה בטווח הקצר ".  לדברי הכלכלנים , " בהסתכלות ארוכת טווח ,  ללקוח המוכן לקחת סיכון רמת המחירים הנוכחית  ( כפי שהיא משתקפת ברמת המכפילים )  עדיין סבירה ,  בפרט לאור הציפייה להיוותרות הריבית ברמה נמוכה יחסית והיעדר אלטרנטיבות ההשקעה ". שבוע המסחר החולף בשוק המניות המקומי  " התאפיין במגמה מעורבת עם נטייה למימוש רווחים ",  כך סבורה האנליסטית עינת סקורניק ,  מענף מחקר שוק הון בבנק לאומי . " בתוך כך ,  במרבית ימי המסחר הציג השוק המקומי חולשה יחסית לשווקים מעבר לים .  את המימושים הובילו מניות הבנקים ,  שהמשיכו לסבול מסנטימנט שלילי ,  וכן סקטור הנדל"ן אשר רשם לאחרונה שיא של השנתיים האחרונות ". מנגד ,  אומרים כלכלני לאומי , " מניות הטכנולוגיה בלטו בעליות שערים ,  זאת על רקע פרסום דו"חות כספיים טובים מהצפוי בענף ,  ובהשפעת התיקון כלפי מעלה שנרשם בדולר ".  מחזורי המסחר היו נמוכים יחסית ,  ועמדו בממוצע יומי  ( בנטרול מחזור הפקיעה )  על כ-1.8 מיליארד שקל ,  בדומה לממוצע שנרשם בשבוע שעבר ובהשוואה לממוצע של כ-2 מיליארד שקל בשבועיים שלפניו.משה סני ,  כלכלן ביחידת המחקר בבנק הפועלים ,  מחזיק בדעה חיובית כלפי שוק המניות המקומי . " רמתו הגבוהה של מדד המעו"ף מעידה על עוצמתו של השוק המקומי .  התחזיות צופות צמיחה חיובית בכלכלה המקומית בשנת 2011 ,  אף אם קצב הצמיחה צפוי להאט ".  לדבריו , " חוזקו של השוק המקומי עשוי לשפר את מיצובה של הבורסה המקומית בעיני המשקיעים הזרים ,  ולתת חיזוק נוסף לשוק המניות הישראלי .  גם ברמות המחירים הנוכחיות שוק המניות מעניין להשקעה ,  בין היתר ,  על רקע ציפיותינו לעונת דוחות חיובית ברובה ". מנגד ,  כלכלני הפועלים סבורים כי  " יש לתת את הדעת לסיכונים הקיימים כעת בשוק ,  ובראשם החשש מפני אכזבת המשקיעים מההיקף הנומינלי של תוכנית ההרחבה הכמותית שתפורסם בארה"ב בשבוע הבא ,  תיקונים בשווקים עיקריים בעולם על רקע שיאים נקודתיים שנרשמו ,  ואכזבה שעלולה להירשם מנתונים מאקרו כלכליים בארה"ב ובאירופה ".  לדברי כלכלני הבנק , " בישראל ,  מלבד המתאם הגבוה לשוקי חו"ל ,  קיים בנוסף החשש מפני האטה בקצב היצוא על רקע חוזקו של השקל מול מטבעות עיקריים בעולם ". "אנו רואים בחיוב את ההשקעה בשוק המניות המקומי ,  במיוחד על רקע האטרקטיביות הנמוכה שמציעות אלטרנטיבות ההשקעה בתחום הסולידי ,  נוכח תשואותיהן הנמוכות ".  בחלוקה ענפית ,  כלכלני הפועלים רואים עדיפות להשקעה  " בחברות המוטות למשק המקומי ,  בענפים כגון קמעונאות ,  מזון וכו' .  בין המניות המומלצות על ידינו ניתן למנות את בזק ,  דלק רכב ,  שופרסל ,  החברה לישראל ,  אידיבי אחזקות ,  נייר חדרה ,  גולף ועוד ". לאומי : "  יעד הגירעון הנמוך יחסית יכול לתרום לעליית דירוג ישראל מעל a  "  כלכלני לאומי מבססים את הערכתם על מספר גורמים : " ראשית ,  הערכות האינפלציה של בנק ישראל ,  הנמצאות בטווח יעד יציבות המחירים ,  שנית ,  התערבותו של בנק ישראל בשוק הדיור הממתנות את האינפלציה ,  ושלישית ,  ההתמתנות שחלה לאחרונה בקצב הצמיחה המקומית ."  ,  לדברי הכלכלנים , " לאור כל אלו ,  צפוי בנק ישראל להמשיך בנקיטת מדיניות מוניטארית מרחיבה עוד זמן רב יחסית ,  כאשר תוואי עליית הריבית יהיה ארוך ומתון .  על פי עקום תשואות המק"מ ,  מעריכים המשקיעים כי ריבית בנק ישראל תעמוד בעוד כשנה על 2.8% - עלייה של כשלושת רבעי האחוז בלבד מרמתה כיום ". משרד האוצר פירסם את הצעת התקציב הדו-שנתי לשנים 2011-2012 ,  לפיו יעמוד הגירעון הכולל  ( לרבות אשראי נטו )  בשנה הבאה על כ-19.9 מיליארד שקל .  בלאומי סבורים כי  " יעד הגירעון הנמוך יחסית העלה בשוק הערכות באשר להיתכנות עליית דירוג האשראי הבינלאומי של ישראל ,  העומד כיום על a .  העלאת דירוג שכזו ,  עתידה להשפיע לחיוב על שוק האג"ח המקומי ".  עם זאת ,  מציינים בלאומי כי  " הצעת התקציב לשנת 2011 מבוססת על תחזית לפיה שיעור גביית המסים הישירים והעקיפים יעלו בשיעורים גבוהים יחסית בהשוואה לצפי הגבייה בשנה הנוכחית  ( כ-9% וכ-10% בהתאמה )  .  צד ההכנסות בתקציב מבטא הערכה אופטימית יחסית ,  והגירעון הצפוי יעמוד בשנה הבאה על כ-3.7% תוצר .  לפיכך ,  היקף גיוס החוב המקומי יעלה בשנה הקרובה וילחץ מטה את מחירי אגרות החוב הממשלתיות בשוק ". אורלי ניר ,  מיחידת המחקר של בנק הפועלים ,  אומרת כי  " התשואות הנמוכות באג"ח הממשלתיות מפחיתות במידה רבה את כדאיות ההשקעה בהן ,  ומצדיקות שימור רכיב נזילות גבוה באמצעות המק"מ ".  להערכתה , " הגילונים אינם מומלצים להשקעה בתקופה הנוכחית ,  לאור צפי לקצב העלאות ריבית מתון ותוספות תשואה זניחות בגילונים הקצרים והארוכים ." איגרות החוב השקליות ,  שרשמו ירידות שערים במהלך השבוע בעקבות עליית תשואות שנרשמה באג"ח הארוכות בארה"ב ,  הובילו לירידה בשיעור אפסי בשחרים הקצרים ,  ולירידה של 0.1% בארוכים .  כלכלני הבנק מציינים כי  " ציפיות האינפלציה במח"מ הבינוני הנגזרות משוק האג"ח נעות סביב רמה גבוהה יחסית - 3% .  לפיכך ,  איגרות החוב השקליות עדיפות על פני הצמודות בטווחים אלו.בתחום אג"ח צמודות מדדים ,  סבורים בהפועלים כי  " ציפיות האינפלציה הגבוהות אינן תומכות בצמודים הקצרים ,  ולכן אנו ממליצים להקטין את משקלם .  החשיפה לטווחים הקצרים מומלצת באמצעות השקעה באג"חים קונצרנים קצרים המדורגים גבוה  ( מעל aa- )  בשילוב איגרות חוב בדרוג a+ במינון נמוך .  מדדי התל בונד ברמות התשואה הנוכחיות אינם אטרקטיביים להשקעה .  ופוטנציאל הרווח הגלום באיגרות מדדים ארוכים נמוך ביחס לסיכון המח"מ ". 

לאומי : " בטווח הקצר הסנטימנט החיובי יימשך ;  רמת המחירים הנוכחית סבירה גם לטווח הארוך "
 הפועלים : " חוזק השוק המקומי עשוי לשפר את מיצוב הבורסה בעיני משקיעים זרים "
 
