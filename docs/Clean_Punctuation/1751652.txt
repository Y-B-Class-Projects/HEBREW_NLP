המרססים הם הבוגדים האמיתיים
קו ישר חורז את מנאצי הפצ"ר מנדלבליט עם מפ ? געי  " תג מחיר ",  קו של פחדנות ואי עשייה פרודוקטיבית ,  קו של נזק מוסרי וחברתי שאחריתו מסוכנת מראשיתו .
 נאמר זאת באופן ישר וצלול :  מרססי כתובות הנאצה הם הבוגדים האמיתיים .  הבוגדים בחברה הישראלית ומערערים את יסודותיה העדינים של המדינה ,  יסודות המחברים בין הקטבים והקצוות פה ;  ולא רק בחברה הישראלית ,  גם בארץ ישראל ובערכיה בוגדים המנאצים הללו .
 לא צה"ל וחוסנו עמדו לנגד עיניהם ,  אלא העצבים הרופפים של אלה הנרתעים ממאבק עקבי ,  לגיטימי וארוך טווח לשינוי פני החברה והממסד .  ההשוואה בין הפמפלט האנטי ? ישראלי של גולדסטון לרצונו של צה"ל לנקות עצמו מחשש אבק פגיעה במוסר הלחימה שלו הוא מעשה נבלה ובורות .  
כך מחבר משה בספר דברים את כיבוש הארץ עם החוסן המוסרי של העם ,  ולמעשה תולה את אחיזתנו פה בנקיות מוסרית : " והייתם נקיים מה' ומישראל - והיתה הארץ הזאת לכם לאחוזה ". 
המצב הפוליטי והמדיני של ישראל הוא מסובך דיו מכדי לאפשר לכמה משוגעים להכתיב לנו את סדר היום .  אור וחושך מעורבים כאן מעשה יום ביומו .  בדיוק על תקופה כזאת אמרו חכמינו בתלמוד  " יבוא ולא אראנו ".  חכמינו שכרעו תחת עולו של שלטון זר היו שמחים ליום שבו יישבו צאצאיהם במדינה יהודית עצמאית ויוכלו לקיים סדרי משפט ושלטון .  אבל ,  ביודעם את המורכבות והעדינות של תקופה כזאת ,  הוסיפו שהם מעדיפים רק לייחל לה ולא לחיות בה .  והם ידעו מה שדיברו ,  משום שמי שאין לו עצבים של ברזל לקבל את המערכת הדמוקרטית ולהשתתף בפסיפס הקולות הישראלי מוטב לו שלא יהיה ,  כלומר יכבד ויישב בביתו  ( או בכלא )  ואל יטריד אותנו בנוכחותו ,  שכן הוא מזיק באופן חמור גם לרעיונות שבשמם כביכול יצא לפגוע ולנאץ .
 
המרססים הם הבוגדים האמיתיים
nan
