גם ראש ממשלת בריטניה חוטף לפעמים עצבים
לפי גילויים חדשים מספר על נפילת מפלגת הלייבור ,  גורדון בראון איבד את העשתונות וצעק על טוני בלייר לפני שזה פרש מראשות הממשלה .  בין השאר האשים אותו : " הרסת את חיי "
 גילויים חדשים על מזגו החם של ראש ממשלת בריטניה גורדון בראון .  ספר חדש חושף כי בראון צעק מספר פעמים על טוני בלייר  " הרסת את חיי "  בעימות שהוביל את בלייר להודיע על מועד פרישתו מראשות ממשלת בריטניה .  עיתון  " הגרדיאן "  הבריטי ,  פרסם היום  ( חמישי )  את הגילויים מהספר  " סוף המפלגה "  שנכתב על ידי כתב ה"אובזרבר "  אנדרו רונסלי ,  נוכח הסערה שפרצה השבוע בבריטניה ,  לאחר שנחשף כי בראון נהג בבריונות כלפי כמה מאנשי צוותו .  
רונסלי מתאר בספר כיצד בראון התעקש במהלך הפגישה בת השעתיים בספטמבר 2006 ,  שבלייר לא רק יתפטר אלא שגם אף חבר לייבור אחר לא יתמודד מולו על ראשות המפלגה .  אולם ,  בלייר אמר כי הוא אינו יכול להבטיח זאת .  דרישתו של בראון להיות המועמד היחיד עומדת בניגוד להצהרותיו הפומביות באותה תקופה כי הוא מקבל בברכה תחרות על התפקיד ." מי אתה חושב יותר טוב ממני ?  אתה חושב שיש מישהו יותר טוב ממני ?  "  שאל בראון את בלייר .  העימות בין השניים הסתיים ללא פתרון ,  ולדברי רונסלי ,  בלייר תיאר את הפגישה כ"זוועתית "  ו"נוראית "  ואמר למקורביו כי בראון  " חזר וצעק לעברי שהרסתי את חייו ".  
בספר מתוארת גם שיחת טלפון בראון לבלייר ,  במהלכה קילל בראון בזעם עקב מאמר שפרסם מקורב של בלייר ,  בו הוא הביע תמיכה בהישארותו בתפקיד .  לאחר שיחת הטלפון צחק בלייר עם עמיתיו על תגובתו ההיסטרית של בראון .
 
גם ראש ממשלת בריטניה חוטף לפעמים עצבים
לפי גילויים חדשים מספר על נפילת מפלגת הלייבור ,  גורדון בראון איבד את העשתונות וצעק על טוני בלייר לפני שזה פרש מראשות הממשלה .  בין השאר האשים אותו : " הרסת את חיי "
 
