רשמית :  ארט ברוט יופיעו בישראל
כפי שפורסם לראשונה בוואלה !  תרבות ,  אחד מהרכבי האינדי-רוק המדוברים ביותר בסצנת האינדי יגיע להופעה אחת בישראל ב-2 באפריל במועדון הבארבי בתל אביב
עכשיו זה רשמי :  ארט ברוט ,  אחד ההרכבים המוערכים ביותר בסצנת האינדי העולמית מגיע לישראל להופעה אחת ,  כפי שפורסם לראשונה בוואלה !  תרבות .  הלהקה האנגלית-גרמנית תופיע ב-2 באפריל במועדון הבארבי בתל אביב והמפיק מאחורי המופע הוא אסי רון ,  שהביא לישראל אמנים כמו לורן היל ,  איאן בראון וסייפרס היל .  
ארט ברוט בהובלת הסולן אדי ארגוס הוקמה בשנת 2003 ואחרי שלושה אלבומים היא נחשבת לאחת מלהקות האינדי-רוק הטובות בעשור האחרון ,  בזכות הטקסטים השנונים של ארגוס וסאונד הגיטרות החד של ההרכב .  
אלבומה הראשון של הלהקה , " Bang Bang Rock  &  Roll "  שיצא בשנת 2005 זכה לביקורות מצוינות .  אלבום ההמשך , " It's A Bit Complicated "  יצא בשנת 2007 בלייבל היוקרתי Mute ואף הוכתר כאלבום השנה של וואלה !  תרבות .  שיר מתוכו , " Direct Hit ",  אף נכלל במשחק המחשב  " פיפ"א 2008 ".  
אלבומה השלישי של ההרכב , " Art Brut Vs .  Satan "  הופק מוזיקלית על ידי בלאק פרנסיס ,  סולן להקת הפיקסיז .  החיבור בין השניים הביא להנצחת מעמדה של הלהקה בסצנת האינדי רוק העולמית ולהפיכתו של ארגוס לדמות משפיעה בעולם האינדי .  
עם פתיחת מכירת הכרטיסים ,  הפקת המופע פותחת במבצע כש-150 הכרטיסים הראשונים יעלו לקהל הרחב 130 שקלים בלבד .  לאחר מכן יעלה מחיר הכרטיסים ל-150 .  החל מה-30 במרץ ועד יום המופע יעמוד מחיר הכרטיסים על 170 שקלים .  את הכרטיסים ניתן להזמין באתר מועדון הבארבי בתל אביב .
 
רשמית :  ארט ברוט יופיעו בישראל
כפי שפורסם לראשונה בוואלה !  תרבות ,  אחד מהרכבי האינדי-רוק המדוברים ביותר בסצנת האינדי יגיע להופעה אחת בישראל ב-2 באפריל במועדון הבארבי בתל אביב

