אבו מאזן :  נערכים לאפשרות של חידוש המו"מ
יו"ר הרשות הפלסטינית ונשיא מצרים נועדו בשארם א-שייח' ודנו בחידוש המשא ומתן בין ישראל והפלסטינים .  דוברו של אבו מאזן : " פועלים ליצור אווירה לחידוש המשא ומתן עם האמריקאים "
  ( צילום :  רויטרס .  עריכה :  יאיר דניאל ) 
יו"ר הרשות הפלסטינית אבו מאזן ונשיא מצרים חוסני מובארק נפגשו היום  ( שני )  בשארם א-שייח' .  מובארק עדכן את אבו מאזן ברעיונות שהציג בפניו ראש הממשלה בנימין נתניהו בפגישתם בשבוע שעבר בקהיר בכל הנוגע לחידוש תהליך השלום בין ישראל לפלסטינים .
 בתום הפגישה אמר אבו מאזן כי  " עמדתנו בנושא ההתנחלויות ידועה מזה זמן רב ,  והיא לא השתנתה .  איננו מציבים תנאים לחידוש המשא ומתן אך מבהירים כי ברגע שתמלא ישראל את מחוייבויותיה ,  דהיינו תפסיק את הבנייה בהתנחלויות ותכיר בעקרונות הבינלאומיים של תהליך השלום ,  אנו מוכנים לחדש את המגעים ". 
בתשובה לשאלה מה דעתו על הרעיונות המדיניים שהציג ראש הממשלה בנימין נתניהו לנשיא חוסני מובארק ענה כי יש להמתין עד לשובם של שר החוץ המצרי אחמד אבו אל-רייט וראש המודיעין עומאר סלימאן מוושינגטון  " ואז התמונה תתבהר וניתן יהיה לדון בכך .  אין טעם לדון בעניינים שהם עדיין מעורפלים ".  
" שמענו על ערבויות אמריקאיות אולם עד כה לא ראינו אותן ",  הבהיר יו"ר הרשות ." אני לא חושב שאנחנו זקוקים לערבויות כלשהן ,  אלא לבסיס איתן שיאפשר תחילת משא ומתן ". 
דוברו של אבו מאזן ,  נביל אבו רודיינה ,  נשא דברים לפני הפגישה ואמר כי  " העולם הערבי והרשות הפלסטינית אינם מרוצים מהקיפאון בתהליך השלום .  זוהי הסיבה למעשה לביקורו של אבו מאזן במצרים ובמספר מדינות נוספות לאחר מכן .  אנו פועלים לנסח רעיונות במטרה ליצור אווירה לחידוש המשא ומתן עם האמריקאים ואווירה שתגרום לישראל לשוב למגעים ".  
הוא הוסיף ואמר כי המשא ומתן להסדר קבע חייב להתבסס על שש הנקודות שנקבעו . " ללא התחייבות ישראלית לעקרונות תהליך השלום ,  אין סיבה לחדש את המגעים ",  אמר . " המאמצים המושקעים כעת מיועדים להכשיר את הקרקע לחידוש המגעים ". 

אבו מאזן :  נערכים לאפשרות של חידוש המו"מ
יו"ר הרשות הפלסטינית ונשיא מצרים נועדו בשארם א-שייח' ודנו בחידוש המשא ומתן בין ישראל והפלסטינים .  דוברו של אבו מאזן : " פועלים ליצור אווירה לחידוש המשא ומתן עם האמריקאים "
 
