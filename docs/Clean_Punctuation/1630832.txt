נחשפה פוקוס החדשה
בשורה לליסינג :  פורד מציגה את הדור השלישי למשפחתית החשובה ביותר שלה ,  מצויידת בתיבה כפולת מצמד ותכונות ניהוג מעודכנות
להבדיל משנים קודמות ,  הפורד פוקוס החדשה תמוצב כמכונית גלובלית במלוא מובן המילה .  יותר מ-122 מדינות תקבלנה אותה בדיוק באותו הפורמט ועל פי כל הערכות בכירי פורד ,  תהפוך הפוקוס החדשה למכונית הנמכרת ביותר של המותג האמריקני מזה 25 שנים .  זאת מאחר וממנה תיוצרנה עוד עשר מכוניות שונות ומדינות בקו צמיחה כמו סין ומדינות גדולות כמו אוסטרליה ודרום אפריקה ,  תשווקנה אותה במהדורה זהה .  הצפי הוא לשתי מיליון יחידות שתרדנה מפס הייצור בשנה אחת .
 הפוקוס 2010 חולקת פלטפורמה עם ה-C מקס החדשה וממדיה למעשה זהים לדגם המשפחתי היוצא למרות החידושים הטכנולוגים מבחוץ ומבפנים .  האורך יעמוד על 4.34 מ' ,  הרוחב כ-1.84 מ' ,  הגובה 1.5 מ' ובסיס הגלגלים 2.64 מ' .  ויזואלית ,  הפוקוס שואלת את הקודים הגנטים של הפיאסטה המודרנית ,  סופר-מיני שהצליחה להסעיר מחדש את השפה העיצובית בפורד לצד המונדאו וה-S מקס .  
שני המרכבים הפופולארים ,  סדאן  ( 4 דלתות )  והאצ'בק  ( 5 דלתות )  ,  שוב ימלאו את השורות כאשר רק הבדל בגודל תא המטען לטובת הסדאן אמור להוות יתרון קל על פני הגרסה הקומפקטית .  פורד טוענת שתא הנוסעים יהיה מאובזר בכל רמות הבסיס ואפילו בגרסת הפתיחה יעניק תחושת פאר ועומק רכיבים מלוטש ורם מן המוכר בקבוצה ,  בסיועם של דיפוני מושב נעימים ומשטחי הרכבה איכותיים .  עוד הושם דגש על רמת הבידוד מפני רעשי חוץ .
 בהיצע המנועים לא צפויים חידושים מהפכניים .  בחזית יאוכלסו מנועי הלחם והחמאה - בנזין ודיזל  ( באירופה )  כאשר למרכזי נפח של 1.6 ל' בטכנולוגיית 'אקו-בוסט' ,  חמוש בהספק גבוה ממנועי ה-2.0 ל' ואף חסכוני ממנו בצריכת הדלק .  אליו תשודך תיבה הילוכים מהדור החדש עם שני מצמדים בעלת תפעול מהיר ורהוט שתניב צריכת דלק מופחתת בשיעור של עד 10 אחוזים לערך .  פיתוח זה אגב נחשב זניח יחסית במסגרת 60 שילובי מנוע-תמסורת ביצרנית .  את הסנונית פגשנו ב-2008 ולאחרונה הופעל בחלקו במוסטנג ,  שצויידה במנועים יעילים וחזקים יותר מהדור הקודם .
 זאת ועוד ,  שדרוג מעניין מתחולל בתחום הנהיגה ,  שם פורד הטמיעה מנגנון דינמי המכונה Dynamic Cornering Control אשר תומך במערך היגוי חשמל וימנע תת היגוי בפניות על ידי הפחתת העומס מהסרן הקדמי .  
את הבכורה הרשמית תערוך הפוקוס בעוד מספר שעות ,  כשתפתח תערוכת הרכב האמריקנית בדטרויט .  אל השווקים העולמיים היא תגיע בשנת 2011 מרצפות ייצור גלובאליות בחמש מדינות ביניהן סין ,  ארה"ב ,  גרמניה ,  ספרד ורוסיה .  טרם נתקבלה הודעה רשמית מיבואנית פורד 'דלק מוטורס' על מועד ההגעה לישראל ומהם המחירים הצפויים .
  .
 
נחשפה פוקוס החדשה
בשורה לליסינג :  פורד מציגה את הדור השלישי למשפחתית החשובה ביותר שלה ,  מצויידת בתיבה כפולת מצמד ותכונות ניהוג מעודכנות

