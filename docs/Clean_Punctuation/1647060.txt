אנשי כדורגל מהדרום חשודים בהטיית משחקים
המשטרה עצרה שני אנשי כדורגל מהדרום בחשד שקיבלו לידיהם שוחד בתמורה להטיית משחקים .  מעצרם התאפשר בעקבות חקירה של גורמים בעולם הפשע המרצים עונשי מאסר
שני גורמים מרכזיים בעולם הספורט בדרום נעצרו הערב  ( רביעי )  בחשד להטיית משחקים ,  אחד מהם משמש בתפקיד מנהלי בכיר במכבי באר שבע מהליגה הלאומית והשני היה בעברו כדורגלן בכיר בדרום וגם שימש כמאמן .  שניהם נחקרו ביחידה המרכזית של המשטרה בנגב .  
השניים נעצרו בעקבות חקירה שבוצעה לגורמים בעולם הפשע ,  המרצים בימים אלה עונש מאסר בגין עבירות שונות שביצעו .  ככל הידוע ,  עדות שמסר עד מדינה בפרשת  " חוט השני "  היא שהביאה למעצרם של השניים .  
פרקליטו של אחד החשודים שנעצרו ,  עורך הדין עידו פורת מסר בתגובה כי מרשו  " מסר את גרסתו ודחה את החשדות שהועלו נגדו .  מדובר בעדות של עד מדינה שעמו יש למרשי סכסוך ארוך שנים והוא לעולם לא ביצע פעולות להטיית משחקים בכל צורה שהיא ".  
שני החשודים קשורים ככל הנראה למשפחות פשע בדרום ולפי החשד הם קיבלו לידיהם שוחד בתמורה להטיית תוצאות משחקים במספר הזדמנויות .  השניים יובאו מחר להארכת מעצרם בבית משפט השלום בבאר שבע .  
בדצמבר 2006 נעצרו מספר שחקנים של הפועל באר שבע בחשד להטיית משחקים ולקשר עם גורמים בעולם התחתון ,  בפרשה שכונתה  " חוקי המשחק ".  שלושה מהם הודו אז כי קיבלו כסף כדי להטות את תוצאת המשחק של קבוצתם נגד הפועל רעננה בליגה הלאומית .  במסגרת אותה פרשה נעצרו גם מספר עבריינים המוכרים למשטרה .
 
אנשי כדורגל מהדרום חשודים בהטיית משחקים
המשטרה עצרה שני אנשי כדורגל מהדרום בחשד שקיבלו לידיהם שוחד בתמורה להטיית משחקים .  מעצרם התאפשר בעקבות חקירה של גורמים בעולם הפשע המרצים עונשי מאסר

