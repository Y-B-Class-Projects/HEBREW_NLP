תרגיל דחיית המס של נוחי דנקנר 
 >  >  שווי אופציית הרכש שקיבלה כור בסיוע כמצ'יינה על 40% ממניותיה של מכתשים הוא רק חלק מההטבות שאירגן נוחי דנקנר לכור ,  ואשר מהן המשקיעים מהציבור לא ייהנו .  כור מכרה רק 7% ממניותיה של מכתשים ,  ואת יתרת מניותיה בחברה  ( 40% )  תשעבד כנגד הלוואה של 960 מיליון דולר שתקבל .  למעשה ,  מדובר במכירה מלאה של 47% מהונה של מכתשים שמחזיקה כור ,  אבל רק על 7% תשלם מס באופן מיידי .  לא זו בלבד שכור לא תשלם מס בגין המכירה של יתרת 40% ממניותיה של מכתשים ,  אלא שהוצאות הריבית שתשלם בגין ההלוואה שקיבלה בשיעור של 6% לשנה - כלומר ,  57.6 מיליון דולר לשנה - יהיו מוכרות לצורכי מס .  יתרה מזו ,  כור מסדרת לעצמה דחיית מס ,  שפירושה תשלום מס נמוך יותר בגין רווח ההון שתרשום ממכירת 40% ממכתשים .  כור דוחה את המכירה בפועל של מניות מכתשים בשבע שנים ,  אף שהבטיחה לעצמה מחיר רצפה של 960 מיליון דולר לשווי אחזקתה .  שיעור מס החברות בעוד שבע שנים יהיה 18% ,  בעוד שיעור המס ב-2011 יהיה 24% .  גם הטבה זו לא תהיה נחלתם של בעלי המניות מהציבור .  כור דיווחה על רווח נקי של 149 מיליון שקל ממכירת 7% ממכתשים ,  כך שמימוש מלוא חבילת המניות היה מייצר רווח של כמיליארד שקל .  דחיית המס למועד שבו שיעורי המס יהיו נמוכים יותר תחסוך תשלומי מס בעשרות מיליוני שקלים .  תרגיל דומה נקט עידן עופר כשקיבל אשראי של 100 מיליון דולר ממורגן סטנלי לפני שבועיים .  עופר קיבל אשראי תמורת השאלה של 1.4% ממניות החברה לישראל עד סוף דצמבר 2011 עם אופציה להארכת התקופה עד לסיומה של העסקה שצפויה בספטמבר 2013-אפריל 2014 .
 
תרגיל דחיית המס של נוחי דנקנר 
nan
