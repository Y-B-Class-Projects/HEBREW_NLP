הכל מוכן ,  משחקי החורף יוצאים לדרך 
בונקובר לא מתכוונים להתחרות מול הגרנדיוזיות של בייג'ינג ,  אבל מבטיחים טקס פתיחה מרגש  ( שבת ,  04:00 ,  יורוספורט )  
הכנות של שבע שנים יגיעו לקיצן בלילה שבין שישי לשבת  ( 04:00 שעון ישראל ,  שידור ישיר ביורוספורט )  ,  כשמשחקי החורף האולימפיים ייצאו לדרך בונקובר שבקנדה .  טקס הפתיחה יהיה הראשון בהיסטוריה של המשחקים שמתקיים בתוך אולם סגור ,  אבל לפחות לפי הדיווחים וההערכות ,  זה לא משהו שאמור לפגוע בגודל המעמד ,  אולי אפילו להיפך .  55,000 צופים ישבו ביציעים במעמד טקס הפתיחה ,  כאשר במצעד המשלחות ייצעדו ספורטאים מ-80 מדינות .  
שנה וחצי אחרי הטקס הגרנדיוזי במשחקי הקיץ בבייג'ינג ,  מפיקי הטקס בונקובר ביקשו להנמיך ציפיות בגלל חוסר היכולת להתחרות מול התקציבים של הסינים .  דייויד אטקינס האוסטרלי ,  המפיק הראשי שהיה אחראי גם לטקס הפתיחה בסידני 2000 ,  אמר לקראת הטקס כי הצופים יכולים להתכונן אמנם למופע מרהיב בן שעתיים ,  אבל הם צריכים לדעת מראש להתכונן למשהו רגשי יותר .  בטקס עצמו אמורים לבוא לידי ביטוי הזיקה בין קנדה לספורט החורף ,  הקור הקנדי ,  ובנוסף יש שמועות שאת חלק מהשואו יעביר קירקס סוליי הקנדי ,  שידוע בפעלולי אקרובטיקה באוויר .  
זהותו של מדליק הלפיד האולימפי נשמרת בסוד עד למעמד הדלקת הלפיד ,  כאשר ההערכות הן שזה יהיה כוכב ההוקי קרח הקנדי האגדי ,  ווין גרצקי .  הלפיד עצמו ייראה בשני מקומות במהלך המשחקים :  בתוך האצטדיון ,  ועל שפת הנהר בעיר .  
בכל מקרה ,  ערב פתיחת המשחקים ישנן עדיין כמה שאלות בלתי פתורות בהן מתעסקים גם המארגנים וגם ראשי המשלחות הגדולות .  בכל מה שקשור לארגון ,  עדיין חסר שלג בכמה מאתרי הסקי שבהם ייצאו התחרויות לדרך כבר ביום שבת ,  אבל למזלם של הקנדים המצב הרבה יותר טוב ממה שהיה לפני יומיים ,  היות ומזג האוויר עשה את העבודה .  מבחינת המשלחת האמריקאית ,  מצבה של גולשת הסקי האלפיני ,  לינדזי ווהן ,  עדיין לא ברור מאחר והיא סוחבת פציעה .  ווהן היא הכוכבת הגדולה ביותר של נבחרת הסקי האמריקאית ,  ומועמדת ללא מעט מדליות במשחקים .  
 

הכל מוכן ,  משחקי החורף יוצאים לדרך 
בונקובר לא מתכוונים להתחרות מול הגרנדיוזיות של בייג'ינג ,  אבל מבטיחים טקס פתיחה מרגש  ( שבת ,  04:00 ,  יורוספורט )  

