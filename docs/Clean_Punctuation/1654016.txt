טייגר וודס : " אני מרגיש מוכן "
 שחקן הגולף הטוב בעולם הודיע שיחזור לסבב אחרי ארבעה חודשי היעדרות ,  בטורניר המאסטרס באוגוסטה בעוד כחודש
טייגר וודס אישר הערב  ( שלישי )  באופן רשמי את כוונתו לחזור למגרשי הגולף ,  ארבעה חודשים אחרי שהודיע על פסק זמן מהענף עימו הוא כל כך מזוהה בעקבות התפוצצות פרשיות הבגידה שלו באשתו .
 כזכור ,  תחילת הפרשה הייתה ב-27 בנובמבר אז התנגש וודס עם רכבו במטף כיבוי אש ולאחר מכן ובעץ .  וודס נפגע קל בתאונה ,  כאשר בתחילה עלה החשד כי נהג בשכרות ,  אך חשד זה נשלל .  אט אט התברר כי הגורם המרכזי לתאונה של וודס הייתה מריבה עם אשתו ,  לאחר שזאת גילתה שהוא ניהל רומן .
 מאז יצאו לאור עוד ועוד נשים שהעידו כי וודס קיים יחסים גם עימן .  לאחר אותן חשיפות החליטה אשתו לצאת מהאחוזה המשפחתית .  מאז שהסתבך בפרשת הבגידות ,  וודס ,  הספורטאי הראשון בהיסטוריה שהרוויח יותר ממיליארד דולר מחסויות של גורמים עסקיים ,  ראה איך נותנות החסויות עוזבות אותו ופרש באופן זמני מגולף .
 וודס יערוך את הקאמבק שלו בטורניר המאסטרס באוגוסטה ,  שייערך בין ה-8 ל-11 באפריל ,  שיהיה טורניר הגרנד סלאם הראשון של העונה . " אחרי הפסקה ארוכה ונחוצה ,  אני מרגיש מוכן להתחיל את העונה שלי ",  אמר וודס . " במאסטרס זכיתי בגרנד סלאם הראשון בקריירה שלי ,  ויש לי כבוד גדול לטורניר הזה ,  בו תמיד נהגתי להתמקד ". 

טייגר וודס : " אני מרגיש מוכן "
 שחקן הגולף הטוב בעולם הודיע שיחזור לסבב אחרי ארבעה חודשי היעדרות ,  בטורניר המאסטרס באוגוסטה בעוד כחודש

