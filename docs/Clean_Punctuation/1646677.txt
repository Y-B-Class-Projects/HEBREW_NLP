פסגות משקיעים בסוכנות ביטוח רביעית בתוך שנה
בפסגות ממשיכים באסטרטגיה של כניסה לשוק הפנסיה והביטוח :  חתמו על רכישת 26% מסוכנות הביטוח אופטיביט
 >  >  בית ההשקעות פסגות מכוון לשוק הפנסיה והביטוח .  בפעם הרביעית בתוך שנה הוא נכנס כשותף מרכזי בסוכנות ביטוח .  אתמול הודיע פסגות כי חתם על רכישת 26% מסוכנות הביטוח אופטיביט .  בנוסף קיבל פסגות אופציה להגדיל את האחזקות באופטיביט עד ל-100% .  הרכישה תתבצע באמצעות קנייה ישירה של האחזקות מבעלי השליטה ,  במקביל להזרמת הון לסוכנות .  אופטיביט היא סוכנות לביטוח חיים מקבוצת שגיא-יוגב שבבעלות מגדל ,  והיא מנוהלת על ידי ברוך רוזנברג .  בית ההשקעות פסגות ,  שבניהולו של רועי ורמוס ,  סימן לא מכבר את שוק הביטוח והפנסיה כאזור הצמיחה העתידי שלו .  רק לפני כחודש רכש את קרן הפנסיה הוותיקה ה.ע.ל תמורת 107 מיליון שקל .  לפני יותר מחודשיים רכש פסגות 25% מסוכנות ההסדרים נ.פ.א - ניהול פיננסי אישי - השייכת ליובל קציר .  ביולי 2009 רכש בית ההשקעות 25% מהסוכנות בני שריד שפועלת בחיפה ,  וקודם לכן נרכשו 25% מפרופיט .  בנוסף מחזיק פסגות בסוכנות אומגה שהוקמה על ידו .  האסטרטגיה של פסגות לביסוס מערך ההפצה שלו היא רכישה של סוכנויות קטנות עם פוטנציאל צמיחה גדול ,  תוך שימת דגש על פיזור גיאוגרפי .  נ.פ.א ופרופיט פעילות באזור המרכז .  סוכנות בני שריד פועלת בחיפה ,  ואופטיביט ,  שנרכשה כעת ,  פעילה בירושלים .  הסוכנויות שרכש פסגות פעילות בעיקר בתחום ביטוחי החיים והפנסיה ,  וחלקן פעילות גם בתחומי ביטוח אחרים ,  כמו בריאות וסיעוד .  מלבד היותן סוכנויות ביטוח ,  חלקן משמשות גם מנהלי הסדרים - כך הן אופטיביט ונ.פ.א .  פסגות רואה ברכישת האחזקות בסוכנויות האלה שלב ראשון ,  כאשר בכולן הוא מתכנן להגיע לאחזקה סופית של 100% .  מבנה הרכישות הוא סיסטמטי :  בשלב הראשון רוכש בית ההשקעות כרבע מהאחזקות של הסוכנות ,  בנוסף לקבלת אופציה להגיע בה ל-100% .  הרכישות כולן מתבצעות על ידי הזרמת כסף לחברה במקביל לתשלום ישיר לבעלי השליטה בסוכנויות .  לאחר שיגיע בכולן לאחזקות מלאות ,  מתכנן פסגות למזג את שלל הסוכנויות שיהיו ברשותו לסוכנות אחת ענקית ,  שתפעל בכל מקום בישראל באופן שיחסוך לה עלויות .
 
פסגות משקיעים בסוכנות ביטוח רביעית בתוך שנה
בפסגות ממשיכים באסטרטגיה של כניסה לשוק הפנסיה והביטוח :  חתמו על רכישת 26% מסוכנות הביטוח אופטיביט

