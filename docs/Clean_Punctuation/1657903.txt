כחלון :  הדבר הבוער ביותר - לאפשר לחברות להציע חבילה של תשתית וספק אינטרנט
ועדת חייק ,  שאמורה לקבוע מנגנון תעריפים חדש לבזק ולבחון מודלים לשוק סיטונאי בתקשורת ,  החלה לפעול
שר התקשורת משה כחלון מתבטא לראשונה בעד פיתוח שוק סיטונאי בתקשורת הקווית בישראל .  מדובר ברפורמה לפיה בזק ו-hot ימכרו את התשתית שלהן לא רק לצרכן הסופי אלא גם לחברות האינטרנט.בצורה כזו ,  חברות כמו סמייל ,  נטוויז'ן ובזק בינלאומי יוכלו להציע ללקוח חבילה אחת שכוללת תשתית ואספקת אינטרנט - במקום המצב הקיים היום שהלקוח רוכש אינטרנט משני ספקים :  חברת תשתית וספקית .  רפורמה דומה בוצעה על ידי רשויות תקשורת במדינות מערביות רבות.כך אמר כחלון : " הדבר הראשון והבוער ביותר מבחינתי הוא נושא השוק הסיטונאי ,  שכן על בסיס שוק סיטונאי ,  גם שחקנים חסרי תשתית עצמאית יוכלו להציע חבילות שירותים מגוונות ללקוחותיהם ". השר אמר את הדברים באירוע לרגל מינוי ועדה חדשה במשרד התקשורת בראשות אמיר חייק שכבר ,  זכתה לכינוי  " ועדת חייק ".  הוועדה אמורה גם לקבוע מנגנון תעריפים חדש לבזק ,  משימה שלא נעשתה במשרד מאז שנת 2003 ,  וכאמור גם לבחון מודלים לשוק סיטונאי ,  או בלשון המשרד : " קביעת תעריפים עבור שירותים סיטונאיים שתספקנה חברת בזק וחברת hot ". באשר לקביעת תעריפים חדשים לבזק אמר השר : " גם בחינת תעריפי בזק חשובה ביותר ,  מכיוון שתעריפיה המפוקחים ,  אינם נוגעים רק לבזק עצמה .  כשחקן הגדול והמשמעותי ביותר בשוק הנייח ,  לכל גווניו ,  תעריפי חברת בזק הם בבחינת  " סמן ימני "  לכל שוק התקשורת ".  במעמד הענקת כתב המינוי סיכם השר ואמר : " אני מפקיד בידי חברי הועדה ,  ובראשם מר אמיר חייק ,  תפקיד חשוב ביותר שכן תוצאת עבודתכם תשפיע על כל בית בישראל ,  אנא ראו בעבודתכם החשובה - " עבודת קודש "" .לוועדת חייק הוקצתה שנה לסיום העבודה והגשת המסקנות .
 
כחלון :  הדבר הבוער ביותר - לאפשר לחברות להציע חבילה של תשתית וספק אינטרנט
ועדת חייק ,  שאמורה לקבוע מנגנון תעריפים חדש לבזק ולבחון מודלים לשוק סיטונאי בתקשורת ,  החלה לפעול

