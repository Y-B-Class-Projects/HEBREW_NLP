זכיינית כביש 6 תשלם למדינה חלק מהכנסותיה מתחנות הדלק 
 >  >  חברת דרך ארץ ,  הזכיינית המפעילה את כביש 6 ,  תשלם תמלוגים מהכנסותיה מתחנות הדלק המוצבות לאורך הכביש לחברת כביש חוצה ישראל ,  הממונה מטעם המדינה על הפעלת הכביש - כך נקבע באחרונה בפסק בוררות שניתן על ידי השופט המחוזי בדימוס שלום ברנר .  חוזה הזיכיון שבין המדינה לדרך ארץ חייב את החברה להקים ארבע תחנות דלק ,  וקבע מנגנון שלפיו המדינה תעביר לה תשלומים במידה שהיקף הנסיעות יהיה קטן מהצפי ,  ותקבל חלק מהרווחים אם ההיקף יהיה גדול מהצפי .  להכנסות מהאגרה אמורים היו להתווסף גם הרווחים מתחנות הדלק .  דרך ארץ טענה כי לצורך חישוב הכנסותיה מתחנות התדלוק יש לנכות את הכספים שהושקעו על ידה בהקמתן ,  וכי לפי חישוב זה אין עדיין רווחים .  כביש חוצה ישראל טענה מנגד כי עלויות ההקמה של התחנות כללו את הוצאות ההקמה של הזכיין ותומחרו על ידו במחיר האגרה .  לפיכך ,  לשיטתה ,  התחנות היו רווחיות .  הבורר קבע כי מאחר שמדובר בחוזה זיכיון מסוג b.o.t אין להתיר את ניכוי עלויות הקמת התחנות .  בכביש חוצה ישראל מעריכים כי המדינה תקבל עשרות מיליוני שקלים כתגמולים לאורך תקופת הזיכיון .  מדרך ארץ נמסר כי קיימות כמה מחלוקות פתוחות בין הצדדים שעתידות להתברר בפני השמאי הממשלתי הראשי ,  ובסופו של דבר יושג פתרון שיאזן את פסק הבורר .
 
זכיינית כביש 6 תשלם למדינה חלק מהכנסותיה מתחנות הדלק 
nan
