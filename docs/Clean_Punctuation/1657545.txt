אלבה ברלין התאוששה ,  גברה על ארטלנד
יריבתה של הפועל ירושלים ביורוקאפ ניצחה 61:63 .  10 נק' לבורשטיין בהפסד פואנלברדה לברצלונה ,  ריאל ניצחה בבדאלונה
אחרי שהצליחו לחזור מ-20 הפרש מול הפועל ירושלים להפסד סביר ,  שמשאיר להם סיכוי להעפיל לפיינל פור של היורוקאפ ,  גירדה הערב  ( שבת )  אלבה ברלין ניצחון בליגה הגרמנית ,  61:63 על ארטלנד בבית .  המארחים פתחו מצויין והגבילו אמדו את ההתקפה של ארטלנד ,  כשהאורחים קולעים רק 8 נקודות ברבע הראשון לעומת 17 של אלבה .  ארטלנד החלה לנגוס בפער ,  ולרבע האחרון היא כבר הגיעה בפיגור 3 בלבד ,  אבל אלבה החזיקה מעמד ויצאה עם הניצחון ,  רגע לפני הפועל ירושלים .  ראשד רייט הוליך את קלעי אלבה עם 15 ,  בעוד עמנואל מקלרוי ודריק ביארס הוסיפו 11 כל אחד .  לארטלנד :  דארן פן 18 .  
בברצלונה עדיין מלקקים את הפצעים אחרי ההפסד הביתי לריאל מדריד בסדרת ההצלבה ביורוליג ,  אבל הערב חזרו הקאטלנים למעגל הניצחונות עם 66:71 על פואנלברדה של טל בורשטיין .  גם הפעם הניצחון לא הגיע בקלות ,  כבורשטיין ושאר האורחים נותרו צמודים לכל אורך המחצית הראשונה ,  ואף הובילו ב-2 במחצית .  רבע שלישי נוראי של פואנלברדה ,  בו קלעה הקבוצה רק 6 נקודות לעומת 18 איפשר לברצלונה לברוח ,  וברבע האחרון הצילחו האורחים רק לצמק מעט .  פיט מיקל הוליך את קלעי ברצלונה עם 17 ,  טרנס מוריס הוסיף 11 ופראן ואסקז קלע 10 .  ליאו מאינולדי הוליך את פונלברדה עם 19 ,  כשטל בורשטיין קולע 10 ומוסר 2 אסיסטים ב-32 דקות .  
מן העבר השני ,  ריאל מדריד המשיכה את המומנטום מיום חמישי כשגברה על חובנטוד בבדאלונה 76:82 .  האורחים ברחו כבר מהפתיחה ,  כשהם עולים ל-12:22 בסיום הרבע הראשון ,  אבל חובנטוד חזרה ובמחצית זה רק 3 לריאל .  שחקניו של מסינה לא תפקדו באותן דקות ,  והמארחים הצילחו לחזור ,  אבל בליץ נהדר לקראת סיום המשחק נתן לאורחים את היתרון הדרוש ,  וחובנטוד הרימה ידיים .  ארבעה קלעים בריאל מדריד סיימו עם 11 נקודות  ( אנטה טומיץ' ,  פאבלו פריג'יוני ,  חורחה גארבחוסה ולואיס בולוק )  .  לחובנטוד :  לוקה בוגדנוביץ' 20 .
 ביוון ,  אריס סלוניקי ,  קבוצתו של דייויד בלאט שנכנעה באמצע השבוע לולנסיה בקרב על הפיינל פור של היורוקאפ ,  המשיכה להפסיד גם במשחק הליגה נגד קולוסוס ,  לה היא נכנעה 79:73 .  דווקא אריס היא זו שהובילה במחצית  ( 31:37 )  אבל עד סוף הרבע השלישי הצליחה קולוסוס לסגור את הפער ולחזור ל-53:53 וברבע האחרון להכריע את ההתמודדות .  מאט וולש קלע 18 נקודות לאריס ,  סאשה ואסילייביץ' קלע 16 למנצחים .  אריב בצרות ומדורגת אחרי 22 מחזורים  ( ארבעה לסיום הליגה הרגילה )  במקום השמיני .
 לעומתה ,  פנאתינייקוס ,  שאיבדה את תואר אלופת אירופה ,  ממשיכה להצעיד את הליגה ביוון וטריקאלה היא לא יריבה שהייתה מסוגלת להפריע לה .  האלופה חגגה ניצחון ענק 72:101 במשחק שהיה חד צדדי מהפתיחה ועד הסיום ,  אחרי שחמישה שחקנים בפאו סיימו בדאבל פיגר והוביל אותם ניקולה פקוביץ' עם 18 נקודות .  שרונאס יאסיקיביצ'יוס קלע 14 .
 
אלבה ברלין התאוששה ,  גברה על ארטלנד
יריבתה של הפועל ירושלים ביורוקאפ ניצחה 61:63 .  10 נק' לבורשטיין בהפסד פואנלברדה לברצלונה ,  ריאל ניצחה בבדאלונה

