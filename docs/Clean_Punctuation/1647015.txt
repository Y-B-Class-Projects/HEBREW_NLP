שש שנים לאחר התקרית של ג'נט ג'קסון בסופרבול :  CBS עדיין נאבקת לביטול הקנס
נציבות התקשורת הפדרלית הטילה על רשת הטלוויזיה קנס של 550 אלף דולר עקב חשיפת השד של הזמרת
שש שנים לאחר התקרית המביכה בסופרבול ,  צפוי בית משפט לערעורים בפילדלפיה לדון שוב בביטולו של הקנס שהוטל על רשת cbs ,  בעקבות שידור גמר ליגת הפוטבול .  הקנס ,  בגובה של 550 אלף דולר ,  הוטל על cbs על ידי נציבות התקשורת הפדרלית  ( fcc )  בארה"ב ,  בעקבות חשיפת השד של הזמרת ג'נט ג'קסון המקרית ,  כביכול ,  במהלך מופע המחצית של המשחק בשנת 2004.הקנס על cbs נידון מספר פעמים בבתי משפט בארה"ב במהלך השנים האחרונות ,  כאשר ביולי 2008 החליט בית משפט פדרלי לבטלו .  כעת ,  לאחר ערעור נוסף על ביטול הקנס ,  מבקשת cbs מבית המשפט לעמוד מאחורי ההחלטה ,  בטענה שמדיניות ה-fcc הינה  " שרירותית וקפריזית ". רשת cbs אמרה כי היא מקווה שבית המשפט  " יבין שוב ,  כי למרות שהתקרית בסופרבול של 2004 היתה בלתי הולמת ומצערת ,  הרשת לא היתה יכולה לצפות אותה מראש ". 

שש שנים לאחר התקרית של ג'נט ג'קסון בסופרבול :  CBS עדיין נאבקת לביטול הקנס
נציבות התקשורת הפדרלית הטילה על רשת הטלוויזיה קנס של 550 אלף דולר עקב חשיפת השד של הזמרת

