איינוגבה : " אנחנו לא מפחדים ממסי "
 ניגריה תפתח את הופעותיה במונדיאל נגד ארגנטינה ,  שוער בני יהודה בטוח : " אפשר לעצור אותו .  מאמין שנגיע לחצי הגמר "
 לאונל מסי חורך הגנות ברחבי העולם ,  מוביל את ברצלונה לעוד מאבק על כל התארים ונמצא בכושר פנטסטי .  אבל כשהעונה הספרדית תסתיים ,  הארגנטינאי המחונן עדיין לא יוכל לנוח מאחר שב-12 ביוני תפתח נבחרת ארגנטינה את הופעותיה במונדיאל כשהיא תפגוש את ניגריה ביוהנסבורג .  
הנבחרת של דייגו מראדונה תעלה לאותו משחק כפייבוריטית ,  הרבה בזכות מסי ,  אבל מי שבינתיים לא פוחד מהכוכב הוא שוער המשנה של ניגריה ושוערה הראשון של בני יהודה ,  דלה איינוגבה ,  שהתראיין לכלי תקשורת בארצו ונשמע בטוח בסיכויי נבחרתו להצלחה במונדיאל .
" מסי הוא שחקן טוב והוא נמצא בכושר מצוין ,  אבל הוא לא יכול לשחק לבד על כל המגרש ",  אמר שוערה של בני יהודה , " לכל קבוצה יש 11 שחקנים .  אנחנו לא מפחדים ממנו ולא משנה באיזה כושר הוא יהיה .  אנחנו יכולים לעצור את ארגנטינה אם נדע לשמור עליו .  זה יהיה קשה ,  אבל הוא לא בלתי ניתן לעצירה .  הם גם יצטרכו לחשוב איך לעצור אותנו ". 
בהמשך שמר איינוגבה על קו דיפלומטי יותר : " כל הקבוצות בבית שלנו טובות וכל אחת יכולה לעלות לשמינית הגמר .  אבל אני מלא באמונה שאנחנו נעשה את זה ושנגיע לחצי הגמר .  אנחנו נחושים להצליח .  בכדורגל הכל אפשרי ,  אז אל תפסלו את הסיכויים שלנו ". 
אחרי המשחק נגד ארגנטינה יפגשו הנשרים את יוון ובמשחק האחרון שלהם בבית ב' ,  יתמודדו עם דרום קוריאה .  בניגריה מקווים שהגעתו של השבדי המנוסה לארס לאגרבק ,  שהתמנה לתפקיד המאמן לפני חודש בדיוק ,  יסייע לנבחרת להגיע לפחות לשלבי הנוק אאוט בטורניר .  עד משחק הפתיחה של המונדיאל נשארו 76 ימים .
 
איינוגבה : " אנחנו לא מפחדים ממסי "
 ניגריה תפתח את הופעותיה במונדיאל נגד ארגנטינה ,  שוער בני יהודה בטוח : " אפשר לעצור אותו .  מאמין שנגיע לחצי הגמר "
 
