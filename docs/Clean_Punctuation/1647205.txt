לא  ( כזה )  סיפור גדול
לירון כהן מביעה את הערכתה לקבוצת הסומו של איציק כהן וחבריו מרמלה
מעשה בחבורת אנשים מהעיר רמלה ,  שמאסה ממשטר הרזון שהושת עליהם בדמות סדנת הרזייה קפדנית ומחליטה להקים את קבוצת הסומו הראשונה בישראל .  עם הרצל מסיקה  ( איציק כהן )  כמוביל המהלך ,  קבוצת השמנים מגייסת לשורותיה מאמן סומו יפני למהדרין ומתחילה באימונים נוקשים לקראת תחרות סומו אותנטית ביפן הרחוקה .  לאחר השתחררות מכבלי הדיאטה ומהיחס המשפיל של הסביבה הקרובה והחברה ,  זוכים השמנים להערכה ואף הערצה על מימדיהם מקהילת הסומו המקומית ,  דבר המביא אותם להליכים פנימיים של שיפור וקבלה עצמית ואפילו מציאת אהבת אמת .  
הרעיון המקורי להתמודדות עם הבושה האינהרנטית שמלווה אדם שמן בהחלט ראוי להערכה ,  אך לצערי ,  הסרט לא היה מקורי או יוצא דופן כמו הרעיון שעמד מאחוריו .  ההתמודדות של איציק כהן עם דרמה הייתה טובה על אף התחזיות השליליות ולתסריט היו לא מעט הברקות משעשעות .  כל זאת ועדיין ,  רוב הסרט מורכב מהקלישאות הכי משומשות בספר והתחושה הסופית הייתה של חובבניות מהולה בכמיהה לזכר מהמקוריות הראשונית .
 המארז כולל דיסק אחד ,  המכיל את הסרט עצמו ועוד כמה תוספות כמו סצנות שהוצאו בעריכה וסרטון מאחורי הקלעים שהיה נחמד לצפייה בגלל הדינאמיקה המשעשעת בין השחקנים .
 לא .  על אף כמיהתי הבלתי נשלטת לבלוס שלושה מגשי פיצה עם אקסטרה גבינה לבדי ולהצטרף לקבוצת סומו מקומית ,  אני לא בטוחה שחיתול אדום יחמיא לי כמו שהוא החמיא לאיציק כהן .
 
לא  ( כזה )  סיפור גדול
לירון כהן מביעה את הערכתה לקבוצת הסומו של איציק כהן וחבריו מרמלה

