 " חוק הכניסה לישראל - יישום של תורת הגזע "
 ועדת הכנסת סערה הבוקר סביב תיקון חוק הכניסה לישראל ,  הכלול בחוק ההסדרים .  לפי התיקון המוצע ,  לא יוענקו אשרות שהייה בארץ למסתננים ,  בטרם תעבור תקופת צינון במהלכה הם ישהו בחו"ל .  ח"כ חיים אורון :  זה חוק גזעני
חילופי דברים קשים נשמעו היום  ( ראשון )  בוועדת הכנסת ,  בין יו"ר מרצ ח"כ חיים אורון לבין סגן שר האוצר יצחק כהן  ( ש"ס )  על רקע סעיף חוק הכניסה לישראל המופיע בהצעת חוק ההסדרים .  לאחר שיו"ר מרצ הגדיר את הדבר כ"חוק גזעני ",  השיב לו כהן : " אל תדבר איתי על גזע או על תורת הגזע .  חצוף ".  בתגובה ,  אמר אורון כי הצעת החוק היא יישום של תורת הגזע . " תורת הגזע זה מי שרוצה לשמור על מדינת ישראל נקייה מזרים כמו שראש המפלגה שלך  ( שר הפנים אלי ישי  פ"ו )  עושה ",  הטיח יו"ר מרצ בכהן .
 השר ישי הגיב בצהרים לדברי ח"כ אורון עליו ובשיחה עם וואלה !  חדשות אמר כי ש"ס מעוניינת ברוב יהודי בארץ ואורון לא . " הוא יכול להכפיש בכל סגנון שירצה אבל זה הפער בינינו ,  אנחנו רוצים רוב יהודי ,  הוא לא ",  אמר .
 על פי הצעת החוק ,  שר הפנים לא יעניק אשרת שהייה בישראל למסתנן לא חוקיים בטרם תעבור תקופת צינון במהלכה הוא ישהה מחוץ לישראל .  בנוסף ,  הצעת החוק מבקשת להגביל את פרק הזמן הניתן למסתננים לשהות בארץ בלי תעסוקה ולהגביל את מספר המעברים שהעובד יוכל לעשות בין מעבידים .  ההצעה גם מגדירה את סוגי העבודה בהם יהיה רשאי העובד לעסוק .  
לחילופי הדברים בין אורון לכהן קדמה אמירה של היועץ המשפטי של הכנסת אייל ינון ,  שביקש בדיון להוציא את הסעיף מחוק ההסדרים ,  ולדון בו כחוק נפרד . " אם יש נושא שדגל שחור מתנוסס מעליו מבחינת שייכותו לחוק ההסדרים ,  זה ההצעה ביחס לתיקון לחוק הכניסה לישראל ",  אמר ינון . " גם כך לא יהיה פשוט להגן על החוק מפני בג"ץ שאמר את דברו בעבר ,  וזה בלי הגיבנת של חוק ההסדרים .  מי שתומך בהשארת החוק מכניס לעצמו גול עצמי ,  מפני שבצורתו הנוכחית יהיה זה בלתי אפשרי להגן על כך בבית המשפט ".  
ארגוני זכויות אדם מתנגדים בתוקף חוק ,  וטוענים כי הוא כולל הגבלות דרקוניות על מהגרי עבודה ומבקשי מעמד בישראל .  לפני ארבע שנים פסק בג"ץ כי התניית רישיון הישיבה של מהגר עבודה בעבודה אצל מעסיק ספציפי ,  הפקעת רישיונו בשל סיום עבודתו זו והגבלת מעברו בין מעסיקים היא  " מעין עבדות בגירסה מודרנית ".  החשש הוא שהחוק יביא לניצול מהגרי עבודה בידי מעסיקיהם ,  יגרום לגירוש עובדים שייאלצו לעזוב מעסיקים פוגעניים גם אחרי תקופת עבודה קצרה בארץ ולפגיעה בתנאי התעסוקה של מהגרי עבודה .
 יו"ר הוועדה ,  ח"כ יריב לוין  ( ליכוד )  השיב לינון ואמר כי הצעת החוק הכרחית בשל פסיקות  " פוסט-ציוניות ובלתי אחראיות של בג"ץ ".  לדברי לוין , " אילו בית המשפט היה זהיר ואחראי יותר היינו יכולים להסתדר בלי החוק הזה .  אי אפשר לקיים דיון בכנסת תחת הרושם של מה יאמר בג"ץ .  זהו חוק חיוני מאין כמותו ".  עם זאת ,  גם לוין המליץ לשקול להוציא את הסעיף מחוק ההסדרים ,  במידה שהדבר יבטיח את ביצועו .

" חוק הכניסה לישראל - יישום של תורת הגזע "
 ועדת הכנסת סערה הבוקר סביב תיקון חוק הכניסה לישראל ,  הכלול בחוק ההסדרים .  לפי התיקון המוצע ,  לא יוענקו אשרות שהייה בארץ למסתננים ,  בטרם תעבור תקופת צינון במהלכה הם ישהו בחו"ל .  ח"כ חיים אורון :  זה חוק גזעני

