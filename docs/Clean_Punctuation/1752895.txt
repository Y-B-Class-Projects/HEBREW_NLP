מחקר :  פערי השכר בישראל - הגדולים במערב פרט לארה"ב
לפי מרכז טאוב ,  ההשכלה היא הסיבה המרכזית לפערי השכר :  בעלי השכלה על-תיכונית מרוויחים 42% יותר מהפחות משכילים
 >  >   " פערי השכר בישראל גבוהים ביחס לכל מדינות המערב ,  למעט ארה"ב ,  והם ממשיכים לעלות .  צמצום הפערים בישראל מותנה בהקניית כישורי עבודה מודרניים באמצעות מערכת ההשכלה .  הגורם העיקרי להעמקת פערי השכר בישראל הוא ההשכלה "  - כך עולה ממחקר של מכון טאוב לחקר המדיניות החברתית בישראל ,  שנעשה על ידי פרופ' איל קמחי ,  סגן מנהל המרכז וכלכלן .  המחקר קובע כי פערי השכר בישראל גבוהים גם בהשוואה בינלאומית .  מקובל להניח כי בעיית העוני בישראל נובעת בעיקר מפערים בשיעורי התעסוקה ,  אולם המחקר מעלה כי קיימים פערים גדולים בהכנסה גם בקרב עובדים במשרה מלאה .  לפי קמחי ,  פערי השכר בישראל היו הגבוהים ביותר בהשוואה לכל מדינות oecd ב-1998 .  הם הצטמצמו מעט בתחילת שנות ה-2000 ,  בשל המיתון הכלכלי ,  אך ב-2003 חזרו למגמת התרחבות .  נכון ל-2008 ,  פערי השכר בישראל הם הגבוהים בעולם - להוציא את ארה"ב .  הפער בשכר בין נשים לגברים הצטמצם מ-44% ב-1998 ל-37% ב-2008 .  השכר החודשי הממוצע של נשים ב-1998 היה 6,821 שקל ,  לעומת 9,813 שקל לגברים .  ב-2008 עלה שכר הנשים ל-7,772 שקל ,  בעוד שכר הגברים עלה ל-10,611 שקל .  גם הפער בשכר בין עובדים מנוסים ,  בעלי עשר שנות ניסיון ויותר לעובדים לא מנוסים ,  בעלי פחות מעשר שנות ניסיון ,  הצטמצם מ-46% ל-42% - אך נותר גבוה .  ב-1998 השתכרו עובדים לא מנוסים 6,560 שקל ועובדים מנוסים השתכרו 9,580 שקל .  ב-2008 עלה שכרם של עובדים לא מנוסים ל-7,304 שקל ,  בעוד שכר העובדים המנוסים טיפס ל-10,347 שקל .  פערי השכר הנובעים מהבדלים בהשכלה היו גבוהים בהרבה והם אף גדלו בעשור האחרון ,  מ-68% ל-77% .  ב-1998 היה שכרם של בעלי עד 12 שנות לימוד 6,651 שקל ,  ושכרם של בעלי השכלה של 12 שנות לימוד ויותר היה 11,178 שקל .  ב-2008 היה שכר בעלי ההשכלה הנמוכה 6,714 שקל ,  לעומת 11,882 שקל לבעלי ההשכלה הגבוהה יותר .  לדברי פרופ' קמחי , " הצורך של המשק הישראלי בעובדים משכילים ומיומנים גדל בקצב מהיר יותר מהקצב שבו החברה הישראלית מספקת עובדים כאלה .  הגידול בצורך בעובדים משכילים נגזר מהמשקל הגדל והולך של ענפים עתירי טכנולוגיה במשק ,  וניתן להניח שהוא יימשך גם בעתיד הנראה לעין ". 

מחקר :  פערי השכר בישראל - הגדולים במערב פרט לארה"ב
לפי מרכז טאוב ,  ההשכלה היא הסיבה המרכזית לפערי השכר :  בעלי השכלה על-תיכונית מרוויחים 42% יותר מהפחות משכילים

