נתניהו ומופז מגבשים  " ציר עוקף לבני "? 
מקורבי מספר 2 של קדימה אישרו כי מתנהלים מגעים בינו לבין לשכת נתניהו ,  במסגרתם הוצעו למופז ולתומכיו תפקידים בממשלה .  מקורביו : " הוא מתכוון למצות ההליכים בתוך קדימה "
 מקורבי חבר הכנסת שאול מופז  ( קדימה )  אישרו הבוקר כי בשלושת השבועות האחרונים הועברו אליו מסרים ישירים מאנשי נתניהו בניסיון להביא את סיעת קדימה להצטרף לממשלה ,  מאחורי גבה של יו"ר המפלגה ציפי לבני .
 על פי ההערכות שמפרסם עיתון  " ישראל היום ",  במסגרת המגעים בין הצדדים הציעו אנשי נתניהו למופז ולתומכיו תפקידים עבור יותר ממחצית חברי הסיעה .  עם זאת ,  נמסר כי לא התקיימה שיחה ישירה בין השניים .  מקורביו של מופז אמרו כי  " מופז שומע את הדברים ,  אך הוא מתכוון למצות את ההליכים בתוך קדימה וכל הצעה תובא לאישור מוסדות התנועה ". 
בחודש שעבר ,  קרא מופז לקיים פריימריז לראשות המפלגה בתוך שלושה חודשים .  במסגרת תדרוך עיתונאים האשים מופז את לבני בכך שהיא  " גורמת נזק לקדימה ולמדינה "  ואמר כי קדימה  " סובלת ממנגנון שהוא קופסה שחורה ותקנון דרקוני ",  מה שמוביל לדבריו לחוסר יכולת של החברים להשפיע . " אני קורא תיגר באופן דמוקרטי ומבקש שזה יהיה בשלושה החודשים הקרובים "  אמר אז מספר 2 במפלגה . " אני עמדתי במבחן .  אם את תנוצחי ,  אני מצפה שתישארי בקדימה ",  הצהיר .
 בשיחות סגורות שקיים עם חברי הסיעה דווח כי מופז תקף את יו"ר המפלגה ואמר  " ציפי לבני פוחדת .  היא מגיבה בצורה היסטרית ופחדנית לדרישה דמוקרטית ".  דבריו נאמרו על רקע דיווחים ,  לפיהם לבני מסרבת להיענות לדרישתו להקדמת הפריימריז לראשות קדימה .
 
נתניהו ומופז מגבשים  " ציר עוקף לבני "? 
מקורבי מספר 2 של קדימה אישרו כי מתנהלים מגעים בינו לבין לשכת נתניהו ,  במסגרתם הוצעו למופז ולתומכיו תפקידים בממשלה .  מקורביו : " הוא מתכוון למצות ההליכים בתוך קדימה "
 
