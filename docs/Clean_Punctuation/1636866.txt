טויוטה משהה מכירות בארה"ב
זאת בעקבות קריאות התיקון החוזרות ונשנות בגין דוושת התאוצה הנתקעת ;  פריוס אינה נכללת וגם לא דגמי לקסוס
טויוטה ארה"ב שגרה הנחיה לסוכנויות הרכב שבחסותה לעצור מכירות .  מדובר בשמונה דגמים ביניהם RAV4  ( מודל 2009 )  ,  אבאלון  ( 2005-2010 )  ,  היילנדר  ( 2010 )  ,  טונדרה  ( 2007-2010 )  ,  מטריקס  ( 2009-2010 )  ,  סקוייה  ( 2008-2010 )  ,  קאמרי  ( 2007-2010 )  וקורולה  ( 2009-2010 )  .  פריוס ההיברידית אינה בקרב המושהים וכן חטיבת הפרמיום לקסוס אף היא נעדרת מהרשימה .  
בוב קרטר ,  סגן נשיא טויוטה בארה"ב ,  אומר שזו הוראה הכרחית לנוכח המצב הבטיחותי הרגיש אליה נקלעה טויוטה בחודשים האחרונים . " בטיחות לקוחותינו היא החשובה ביותר ,  חשוב לנו מאוד להשיב את אמון הציבור בעקבות השתלשלות האירועים הלא נעימים בתקופה האחרונה ".  
ההודעה על הפסקת המכירות מגיעה ימים ספורים לאחר שהיצרנית הגדולה בעולם הפיצה קריאה לתיקון כשל בדוושת התאוצה ,  שהיקפה נאמד בכ-2.3 מיליון כלי-רכב וזאת ללא קשר לקריאות הקודמות לתיקון שהקיפן כארבעה מיליון יחידות בגין אי התאמה בין שטיחון הרצפה ודוושת התאוצה .
 טויוטה עדיין תוהה כיצד לאגף את הבעיה בצורה הרמטית ,  כך שלא ייוצר מצב שכלי-רכב עולים חזרה לכביש והבעיה עדיין מהווה גורם סיכון .  הפתרון הנוכחי טרם גובש סופית ,  מפני שמתברר שהשטיחונים אינם הבעייה היחידה  מקור הכשל המכאני טמון גם במצערת עצמה שלעתים נתקעת בחצי הדרך בגלל שחיקה ובלאי .
 
טויוטה משהה מכירות בארה"ב
זאת בעקבות קריאות התיקון החוזרות ונשנות בגין דוושת התאוצה הנתקעת ;  פריוס אינה נכללת וגם לא דגמי לקסוס

