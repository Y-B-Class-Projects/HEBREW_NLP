יחימוביץ' : " תוקם ועדת חקירה ממלכתית ;  ציוד חיוני מציל חיי אדם לא הועבר "
" הלקח הקשה אינו עריפת ראשים אלא הפקת לקחים בדבר השיטה הנקוטה באוצר לייבש ולפרק גופים חיוניים "
 ח"כ שלי יחימוביץ'  ( עבודה )  אמרה בתגובה לדו"ח מבקר המדינה כי  " משפט המפתח המצמרר ביותר בדו"ח הוא דבריו של שר האוצר שטייניץ ב-30.12.09 כי 'אם הכוונה ללכת לרפורמה - משרד האוצר מעוניין לעזור ,  אולם אם מדובר רק על שיפור המערך הקיים נעשה כבר מעל ומעבר' .  עולה בבירור כי שר האוצר וכמוהו קודמיו התנו רכישת ציוד חירום חיוני להצלת חיי אדם בשינויים מבניים בלא שיהיה כלל קשר בין הדברים ,  ורק על מנת להשתמש בהתניה כאמצעי לחץ להסכמה לרפורמה . " התנייה זו סיכנה חיי אדם ולגודל הטרגדיה אף הביאה לאובדן ושכול קשים .  ברור לחלוטין כי רכישת ציוד חירום לא היתה מעלה ולא מורידה לעניין הרפורמה וממילא היה אותו ציוד משמש את הכבאים בלי רפורמה ועם רפורמה .  אמנם בדיעבד ,  אחרי טיוטת דו"ח המבקר ,  העביר האוצר כספים לרכישת ציוד ואכן הוזמנו 45 רכבי כיבוי ומנופי גבהים ,  אולם אלה יגיעו רק ביוני שנה הבאה ולמרבה הצער מאוחר מדי ." הלקח הקשה של הדו"ח אינו עריפת ראשים אלא הפקת לקחים בדבר השיטה הנקוטה באוצר לייבש ולפרק גופים חיוניים עד שייכנעו לרפורמה בשיטת לחץ על גבו של הציבור .  לשם כך חייבת לקום ועדת חקירה ממלכתית ואם ראש הממשלה סבור שכל מעשיו היו כשורה עליו לתבוע בעצמו הקמת ועדה כזו לבדיקת האסון ולא לנסות ולמנוע אותה בכל מחיר ",  אמרה יחימוביץ'.משרד הביטחון מסר בתגובה לדו"ח המבקר בנוגע לשירותי הכבאות כי  " משרד הביטחון מודה למבקר המדינה ועובדי משרדו על הכנת דו"ח הביקורת בנושא היערכות שירותי הכבאות וההצלה לשעת חירום .  משרד הביטחון פועל כמתבקש בדו"ח ויסייע ככל שיידרש למשרד הפנים ,  האוצר ושאר המשרדים הרלוונטים על מנת ליישם את החלטת הממשלה להקמת רשות ארצית לכבאות והצלה במטרה לארגן את מערך הכבאות באופן שיתאים ליעודו ". ממשרד האוצר נמסר בתגובה לדו"ח הביקורת כי  " משרד האוצר סומך את ידיו על דו"ח המבקר ועל קביעתו החד משמעית בדבר הצורך ברפורמה מקיפה במבנה שירותי הכבאות בישראל .  הדו"ח חייב להוביל לביצוע מיידי של הרפורמה ,  שתיתן מענה הולם לצרכי הגנת העורף בעת שגרה ובעת חירום ביטחוני גם יחד .  משרד האוצר יפעל ליישום הדו"ח על כל היבטיו ויסייע למשרד הפנים ,  למשרד הביטחון ולמשרד לבטחון פנים ביישום מסקנותיו ,  ובראשן הקמת שירות כבאות ארצי בכפוף להחלטות הממשלה שיתקבלו בעניין ". 

יחימוביץ' : " תוקם ועדת חקירה ממלכתית ;  ציוד חיוני מציל חיי אדם לא הועבר "
" הלקח הקשה אינו עריפת ראשים אלא הפקת לקחים בדבר השיטה הנקוטה באוצר לייבש ולפרק גופים חיוניים "
 
