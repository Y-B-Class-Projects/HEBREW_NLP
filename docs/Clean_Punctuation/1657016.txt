קטיה לויצקי הושעתה מהמשחק הערב נגד אשדוד
שחקנית רמה"ש עברה שימוע ,  שבסיומו התבשרה שלא תשחק במשחק הראשון בסדרת הגמר .  הנושא עובר לביה"ד המשמעתי
אחרי שאתמול  ( רביעי )  התברר כי כשלה בבדיקת סמים ,  שחקנית אלקטרה רמת השרון ונבחרת ישראל ,  קטיה לויצקי ,  התבשרה היום כי היא מושעית ממשחק קבוצתה הערב בגמר פלייאוף הנשים נגד מכבי אשדוד .  לויצקי עברה היום הליך של שימוע בפני ועדת השימוע בהרכב היועצים המשפטיים של איגוד הכדורסל ,  עורך הדין שוקי קרמר ורונן ויינברג .
 בשימוע הוחלט להשעות את השחקנית מהמשחק הראשון הערב .  כעת הטיפול בסוגיית השחקנית יועבר לדיון בבית הדין המשמעתי של איגוד הכדורסל .  היועץ המשפטי לאיגוד נענה לבקשת השחקנית ויקיים את הדיון המשמעתי מוקדם ככל האפשר .  בדיון יוחלט כיצד לנהוג עם לויצקי בהמשך .  
במהלך השימוע טענה השחקנית כי היא טופלה בבעיות ברכיים ופרקים מהן סבלה ,  וסיפרה כי עברה טיפולים רפואיים במסגרת פרטית ולא על ידי אגודתה .  באיגוד ציינו שכדי לזרז את ההליכים המשמעתיים בעניינה ,  לא נמצא צורך בקיום בדיקה נוספת . 
" השחקנית נתנה הסברים שבית הדין המשמעתי יצטרך לשקול אותם לגבי הימצאות החומר האסור ",  הודיעו באיגוד . " חוות דעת מקצועיות יובאו על ידי השחקנית ויוגשו בפני דייני בית הדין המשמעתי שיתכנס ב-31 לחודש ,  לפני המשחק השני בסדרת גמר סלם הנשים .  כתב אישום בעניין השחקנית יוגש עד יום שישי לבית הדין המשמעתי של איגוד הכדורסל .  השימוע לשחקנית נערך על פי תקנון WADA המאומץ על ידי מדינת ישראל ,  הוועד האולימפי הישראלי ואיגודי הספורט בישראל ". 

קטיה לויצקי הושעתה מהמשחק הערב נגד אשדוד
שחקנית רמה"ש עברה שימוע ,  שבסיומו התבשרה שלא תשחק במשחק הראשון בסדרת הגמר .  הנושא עובר לביה"ד המשמעתי

