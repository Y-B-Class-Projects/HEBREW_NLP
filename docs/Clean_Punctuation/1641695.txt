לא רק טויוטה :  גם הונדה בדרך למוסך
ענף הרכב מאבד שליטה ?  יצרנית הרכב השניה בגודלה ביפן איתרה תקלה בכחצי מיליון כלי הרכב מתוצרתה ,  בעיקר בארה"ב .  הנהגים נקראים לנסוע בזהירות לבדיקה מיידית במוסך
נמשכת רעידת האדמה הכללית בענף הרכב :  חברת הונדה הודיעה הלילה  ( רביעי )  כי היא קוראת לבעלי 438,000 מכלי הרכב מתוצרתה ברחבי העולם להגיע למוסכים המורשים לתיקון תקלה חמורה שהתגלתה בכריות האוויר .  המדובר בעיקר בדגמי 2001 ו-2002 של  " הונדה אקורד "  ו"הונדה סיוויק ".  
הודעת הקריאה שהוציאה יצרנית הרכב השניה בגודלה ביפן מצטרפת ל-2 קריאות נוספות אחרות שהוציאה לאחרונה :  לפני כשבועיים בלבד קראה הונדה לבעלי 646,000 ממכוניותיה להגיע למוסך לצורך תיקון בעיה שנתגלתה באחד ממתגי סגירת ופתיחת חלונות הרכב בדגמי  " הונדה ג'ז "   תקלה שעל פי החשד הביאה להצתה של רכב מסוג זה בדרום אפריקה וגרמה למותו של ילד .  מוקדם יותר ,  במהלך השנים 2008-2009 ,  קראה הונדה בשתי הזדמנויות לנוהגים בדגמיה השונים להגיע לבדיקה כדי לאתר תקלה שנתגלתה אף היא בכריות האוויר במכונית .
 יש לציין כי ההשפעה של הודעת הקריאה על השוק הישראלי היא נמוכה יחסית ,  לאור העובדה כי המכוניות בהן אותרה התקלה הן מכוניות המיוצרות במפעלי הונדה בארה"ב ובקנדה ושבהן מותקנות כריות אוויר תוצרת חברת  " טקטה "  האמריקאית .  מרבית הדגמים הנדרשים לבדיקה ,  לפיכך ,  מרוכזים בתחומי ארצות הברית .  
מיובאנית הונדה לישראל חברת 'מאיר' נמסר לוואלה !  כי  " בהמשך להודעת הריקול עליה הודיעה הונדה בארה"ב ובה צוין כי רכבי הונדה באירופה אינם כלולים ,  נערכה בדיקה חוזרת בישראל ,  ממנה עלה כי בישראל כלולות בריקול זה 94 רכבי הונדה אקורד  " אמריקאיות "  משנת ייצור 2002 ,  שיקראו להחלפת כריות האוויר .  לא מדובר על האקורד המיוצרת באנגליה ולא על כל דגם אחר של הונדה ".  
עם זאת ,  לפרשה צפויה השפעה משמעותית על מצבה הכלכלי של חברת הונדה ,  על הכלכלה היפנית ועל תעשיית הרכב העולמית בכלל .  בחברה מעריכים כי את הנזק הישיר מהתקלה בסכום של 24 מיליון יין יפני  ( קרוב ל-270,000 דולר )  ביפן בלבד .  מומחים עולמיים העריכו כי בחישוב כלל עולמי יעמוד הנזק של החברה על לא פחות מ-30 מיליון דולר ,  אך בחברה סירבו להגיב להערכות אלו .  מומחים בבתי ההשקעות הגדולים ביקשו להרגיע אתמול את הרוחות וטענו כי תגובת השווקים במקרה טויוטה הייתה  " מוגזמת ".  להערכתם , " מסוכן לייחס משמעות כה רבה לכל הודעת תיקון של יצרנית רכב ". 

לא רק טויוטה :  גם הונדה בדרך למוסך
ענף הרכב מאבד שליטה ?  יצרנית הרכב השניה בגודלה ביפן איתרה תקלה בכחצי מיליון כלי הרכב מתוצרתה ,  בעיקר בארה"ב .  הנהגים נקראים לנסוע בזהירות לבדיקה מיידית במוסך

