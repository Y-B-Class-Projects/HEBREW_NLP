גביע אנגלי :  וילה נמנעה מסנסציה מול קריסטל פאלאס
סטיליאן פטרוב קבע 2:2 דרמטי בדקה ה-86 על מנת לכפות משחק חוזר .  גם טוטנהאם ובולטון יחפשו הכרעה .  פולהאם ברבע
לאחר שצ'לסי ופורטסמות חגגו אמש  ( שבת )  ומנצ'סטר סיטי אכזבה ,  נמשכו משחקי שמינית גמר הגביע האנגלי ,  כשהראשונות לעלות על כר הדשא הערב היו טוטנהאם ובולטון .  התרנגולים של הארי רדנאפ הגיעו לאצטדיון ריבוק כשהם סוחבים מומנטום לא טוב מהליגה ,  בה לא ניצחו או הבקיעו כבר שלושה משחקים ,  בעוד בולטון עצמה גם כן עמדה על מאזן של נקודה אחת ללא שערי זכות בשלושת המשחקים האחרונים .
 הוונדררס עלו למשחק הערב ללא גארי קייהיל ,  איבן קלאסניץ' ,  שון דייויס וגאווין מקאן הפצועים ,  כאשר שחקני הרכש המושאלים ולדימיר וייס וג'ק ווילשייר גם כן לא היו יכולים לשחק ,  בגלל השאלתם מקבוצות שכבר שיחקו העונה בגביע .  המארחת פתחה היטב והרבתה להחמיץ במסגרת המחצית הראשונה ,  עד שהגיע קווין דייויס בדקה ה-34 וקבע 0:1 לבולטון .  טוטנהאם החלה ללחוץ ולחפש את השוויון ,  ובדקה ה-61 גם באה על שכרה ,  כשפריצה יפה של גארת' בייל הסתיימה במסירה לג'רמיין דפו ,  שהפציץ את שערו ה-15 העונה וקבע 1:1 .
 האורחת המשיכה במומנטום ,  ובדקה ה-71 ניסה פיטר קראוץ' להיכנס עם הכדור לרחבה ,  ונתקל בידו של סמואל ריקטס .  השופט העניק לטוטנהאם פנדל ,  אלא שהבעיטה של טום הדאלסטון נהדפה על ידי יוסי יאסקוליינן המצוין ,  והמשחק הסתיים ב-1:1 ,  שמשמעותו משחק חוזר וקובע שייערך בווייט הארט ליין .  אולי שם יגיעו יותר מ-14 אלף צופים .  תמיר כהן נכנס כמחליף בדקה ה-88 במקום מתיו טיילור .
 קריסטל פאלאס - אסטון וילה 2:2
אסטון וילה כבר הגיעה לגמר גביע הליגה ,  היא עדיין נמצאת במאבק על המקום הרביעי בליגה ,  אבל דווקא נגד קבוצה מליגת המשנה ,  בעוד מפעל עליו היא יכולה הייתה להילחם ,  היא התקשתה והייתה זקוקה לשער שוויון של סטיליאן פטרוב בדקה ה-86 כדי לכפות משחק חוזר .  
יוהאנס ארטל האוסטרי כבש ראשון עבור הקבוצה הביתית בדקה ה-24 ,  ג'יימס קולינס השווה בעקבות מצב חופשי בדקה ה-35 ודארן אמברוז ,  שהצהיר ערב המשחק ש"אנחנו לא פוחדים מאף קבוצה ,  בטח בסלהסרט פארק ",  קירב את הלונדונים כשקבע 1:2 בדקה ה-70 .  למרות זאת ,  פטרוב כאמור השווה ושתי הקבוצות ייפגשו שוב ,  הפעם בבירמינגהאם .
 למרות זאת ,  פאלאס שנמצאת בחובות עתק ועומדת למכירה ,  הקבוצה שממאזנה הורדו 10 נקודות בגלל חובות ושכתוצאה מכך נאבקת בתחתית ,  זכתה להתרפק היום על זכרונות העבר ,  הגם שלא ניצחה .  
פולהאם - נוטס קאונטי 0:4
פולהאם לא התקשתה להעפיל לרבע הגמר עם 0:4 קל בקרייבן קוטג' על נוטס קאונטי מהליגה הרביעית .  סיימון דייויס פתח את מסכת השערים בדקה ה-22 ,  בובי זאמורה נעץ את השני ארבע דקות לפני סיום המחצית ,  דמיאן דאף האירי כבש את השלישי בדקה ה-73 ושער בכורה של המושאל מרומא ,  סטפנו אוקאקה-צ'וקה ,  סגר עניין בדקה ה-79 .
 לאחר סיום המשחק של וילה ,  פורסמה ההגרלה לרבע גמר המפעל ,  כאשר במוקד תפגוש צ'לסי את המנצחת בין מנצ'סטר סיטי וסטוק .  פורטסמות של אברהם גרנט תארח את בירמינגהאם ,  בעוד פולהאם תארח את המנצחת בין בולטון וטוטנהאם ,  ורדינג או ווסט ברומיץ ישחקו מול וילה או קריסטל פאלאס .  המשחקים ייערכו ב-6 וב-7 למרץ .
 עדכון ראשון :  17:22

גביע אנגלי :  וילה נמנעה מסנסציה מול קריסטל פאלאס
סטיליאן פטרוב קבע 2:2 דרמטי בדקה ה-86 על מנת לכפות משחק חוזר .  גם טוטנהאם ובולטון יחפשו הכרעה .  פולהאם ברבע

