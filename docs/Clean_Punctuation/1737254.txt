עריית בני ברק תסלק פולשים למען פרויקט ענק
בשביל להקים את מתחם התעסוקה הענקי שפורסם השבוע שמתוכנן בחלקה הצפוני של העיר תאלץ עיריית בני ברק להגיש עשרות תביעות לסילוק פולשים באזור .  יוקם מתחם תעסוקתי בשטח של 1.5 מיליון מ"ר
עיריית בני ברק תגיש בשבועות הקרובים עשרות תביעות נגד פולשים לצורך קידום תוכנית בניין עיר שאושרה בוועדת המשנה להתנגדויות של הוועדה המחוזית בתל אביב .  
את התוכנית יזם מינהל מקרקעי ישראל בשיתוף עיריית בני ברק ,  והיא מתייחסת לקרקע הממוקמת בפאתי העיר בחלקה הצפוני ובתפר שבין תל אביב ,  רמת גן ופתח תקוה .  מדובר באחת מתוך שש עתודות הקרקע הגדולות האחרונות שנותרו בגוש דן .  
ערב חג הסוכות הוגשו שתי תביעות פיצויים נגד בעלי מסעדה ובעל עסק נוסף שפלשו לכאורה לנכסים ברחוב הירקון .  שתי התביעות ,  שהוגשו על ידי עו"ד אילן שרקון ,  הן חלק מסדרה כוללת של 25 תביעות שיוגשו בזמן הקרוב לפינוי הפולשים .  
בתביעה טוען עו"ד שרקון בשם העירייה כי בעלי העסקים פלשו למקרקעין שלא כדין ,  ומאז מחזיקים בנכס כבשלהם ,  צוברים חובות בגין אי-תשלום של מסים עירוניים ומונעים מהעירייה לבצע פעולות במקרקעין .  שטח הנכסים מיועד למטרת סלילת דרך .  
בשטח המדובר עתיד לקום אזור התעסוקה המטרופוליני הגדול בגוש דן ,  שישתרע על פני 1,420 דונם .  התוכנית תחומה בין דרך מבצע קדש בבני ברק ,  הסמוכה לפארק הירקון ממערב ,  נחל הירקון מצפון ,  כביש 4 ממזרח ודרך אם המושבות מדרום .  באזור יפותח מתחם תעסוקתי ענק בשטח של 1.5 מיליון מ"ר בנוי ,  מתוכם כ-300 אלף מ"ר יוקצו למבני ציבור ,  רובם מוסדות חינוך .  
התוכנית תהפוך את בני ברק לאחת הערים עם מרכז התעסוקה הגדול ביותר ,  אחרי תל אביב .  כיום קיימים בתל אביב 7.6 מיליון מ"ר בנוי לתעסוקה ותוכנית המתאר לעיר מגדילה את ייעוד הקרקע לתעסוקה בעוד 6 מיליון מ"ר ובסך הכל ל-12 מיליון מ"ר לתעסוקה עד 2025 .  בנוסף ,  קיימות בתל אביב כמה תוכניות מאושרות או בהליכי אישור לבנייה של כ-3.6 מיליון מ"ר לתעסוקה .
 
עריית בני ברק תסלק פולשים למען פרויקט ענק
בשביל להקים את מתחם התעסוקה הענקי שפורסם השבוע שמתוכנן בחלקה הצפוני של העיר תאלץ עיריית בני ברק להגיש עשרות תביעות לסילוק פולשים באזור .  יוקם מתחם תעסוקתי בשטח של 1.5 מיליון מ"ר

