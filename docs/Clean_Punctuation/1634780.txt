מסביב לעולם בשבוע :  ביזה ורעב בהאיטי
ניצולי רעידת האדמה בהאיטי משוועים לסיוע ולמזון ,  הנשיא האמריקאי מאכיל נזקקים בבית תמחוי וכמרים מברכים מים ולטאות - זה היה השבוע בתמונות
הניצולים מרעידת האדמה בהאיטי נאלצים להתמודד ,  מלבד האובדן של קרוביהם והנזק הרב שנגרם ,  גם עם אלימות קשה שמשתוללת ברחובות ,  כאשר פושעים וראשי כנופיות שנמלטו מבית הסוהר השתלטו על שכונת העוני סיטה סוליי ,  והמשטרה קראה לאזרחים לקחת את החוק לידיהם : " אם לא תהרגו את הפושעים ,  הם יחזרו ויהרגו אתכם ". 
ילדה נפאלית כותבת את הבקשות והתפילות שלה על קיר של מקדש האלה סרווסטי בקטמנדו .  המאמינים ההינדים מציינים בימים אלה את טקס הפוג'ה  ( הענקת כבוד )  לאלה סרווסטי ,  אלת החינוך ,  הידע והחוכמה .  הילידם הצעירים נלקחים על יד הוריהם למקדש האלה לרגל תחילת הלימודים ,  בזמן שהמבוגרים יותר כובתים על קירות המקדש בקשות להצלחה בתחום החינוך .
 הנסיך הבריטי ויליאם ערך השבוע ביקור רשמי ביבשת אוסטרליה ,  כשהוא מייצג לראשונה את סבתו המלכה באופן רשמי .  בין טקס אחד לאחר הוא גם הפגין יכולות ירי מרשימות במהלך ביקורו בבסיס הצבא בפאתי סידני .  ויליאם בן ה-27 ,  סיים לאחרונה קורס הכשרה כטייס מסוקים לחילוץ ולהצלה .
 חיילים של צבא דרום קוריאה קופצים לים במסגרת תרגיל צבאי .  שתי הקוריאות ממשיכות לנהל מלחמת איומים ,  כששר ההגנה הדרומי אף הבטיח שארצו תתקוף מיד את הצפון במקרה שיתגלו להם כוונות תקיפה עם נשק גרעיני .
 נשיא ארצות הברית ברק אובמה התפנה מסדר יומו העמוס ,  בכדי להאכיל נזקקים בבית מחסה למחוסרי בית בוושינגטון ,  במסגרת פרויקט לציון יום מרתין לותר קינג .
 חיילי המשמר הכבוד הבדואי של צבא ירדן נושאים את ארונותיהם של שלושה חיילים ירדניים מכוח שומר השלום בהאיטי ,  שנהרגו ברעידת האדמה באי .
 ילדה אפגנית עוברת על פני חיילים אמריקאיים המסיירים בדלראם שבדרום אפגניסטן .  הטליבן ממשיך בהתקפותיו על המדינה .  השבוע כ-20 מחבלים מתאבדים מהארגון ניסו להשתלט על בנייני ממשל ומסחר בעירה הבירה קאבול .
 האפיפיור בנדיקטוס ה-16 ביקר ביום ראשון בבית הכנסת הגדול של רומא ,  כחלק ממאמציו לשיפור היחסים בין היהודים לקתולים ברחבי העולם .  הביקור בבית הכנסת נערך על רקע ניסיונותיו של האפיפיור להכריז כ"קדוש "  את אחד מקודמיו בתפקיד ,  האפיפיור פיוס ה-12 ,  שכיהן כאפיפיור במהלך מלחמת העולם השנייה וספג ביקורת על התעלמותו מהשואה .
 מאות רוסים אורתודוקסים לא נרתעו מקור של מינוס 20 מעלות במוקסבה וטבלו במי נהר שבורכו על ידי כומר ,  לרגל החג ההתגלות של הנוצרים האורתודוקסים .  בכך ,  הם מאמינים ,  נשטפים מהם חטאיהם והם נולדים מחדש .
 ילדים עוברים ליד מפגינים של ארגון למען זכויות חיות כלואים בכלובים קטנים מחוץ לגן החיות במנילה ,  בירת הפיליפינים .  הפעילים מחו נגד כליאת חיות בגן החיות הציבורי .
 האב חואן ווילה מברך איגואנה מחוץ לכנסיית סאן אנטון במדריד ,  אליה מגיעים מדי שנה מאות בעלי חיים ובעליהם בכדי לקבל ברכה לרגל יומו של סאן אנטון ,  הקדוש של החיות בספרד .
 
מסביב לעולם בשבוע :  ביזה ורעב בהאיטי
ניצולי רעידת האדמה בהאיטי משוועים לסיוע ולמזון ,  הנשיא האמריקאי מאכיל נזקקים בבית תמחוי וכמרים מברכים מים ולטאות - זה היה השבוע בתמונות

