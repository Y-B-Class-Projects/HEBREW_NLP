היידה רונאלדו ,  היידה פינישן
משחקי המונדיאל ישודרו ככל הנראה באיכות HD למנויי yes ו-HOT .  רשות השידור מנהלת מגעים עם חברות הכבלים והלווין על השתתפותן במימון
משחקי המונדיאל שישודרו בערוץ 1 צפויים להיות משודרים במקביל גם ב-HD למנויי הכבלים והלווין .  רשות השידור פרסמה ביום חמישי האחרון מכרז לשכירת ניידות שידור HD לתקופת המונדיאל ולמשך שנה בהתאם לצרכים .  ניידת זו תשמש כיחידת בקרה לשידורים באיכות גבוהה שיגיעו מדרום אפריקה ,  שם מתקיימים המשחקים ,  ותנתב אותם לצופים בישראל .  
הניידת תכלול גם ממיר לשיטת שידור אנלוגית ,  שתאפשר לצופים שאין ברשותם טלוויזיית HD לצפות במשחקים .  ניידת השידור צפויה לכלול גם מצלמה באיכות גבוהה ,  שתעביר את גם שידורי האולפן והפרשנויות ב-HD לצופים שבאפשרותם לקלוט שידורים אלו .
 בשל העלות הגבוהה של הפרויקט ומצבה הקשה של רשות השידור ,  מתקיימים בימים אלו מגעים עם HOT ו-yes לקראת השתתפותן במימון .  על פי ההסכם המסתמן כרגע עם yes ,  החברה תממן את עלות השידור ב-HD ותקצה ערוץ נפרד ,  ללא תשלום נוסף לטובת הצופים ,  שיוקדש לשידורי המונדיאל באיכות גבוהה .  בשלב זה מתנהלים מגעים גם עם HOT ומסתמן כי גם היא תשדר את המשחקים ב-HD ולכשייחתם ההסכם בין הצדדים יתחלקו החברות במימון השידורים על פי גודלן .  ההערכות הן שרשות השידור תקבל עבור השידור חצי מיליון דולר .
 זכיינית ערוץ 2 רשת תתחלק עם רשות השידור בשידור משחקי המונדיאל לאחר שזכתה במכרז שפרסמה הרשות לשידור שמונה משחקים .  הזכיינית תשדר ששה משחקים משלב הבתים ועוד שני משחקים משלב שמינית הגמר ,  כאשר משחקי הפתיחה ושלבי הגמר המתקדמים ישודרו בערוץ 1 .
 
היידה רונאלדו ,  היידה פינישן
משחקי המונדיאל ישודרו ככל הנראה באיכות HD למנויי yes ו-HOT .  רשות השידור מנהלת מגעים עם חברות הכבלים והלווין על השתתפותן במימון

