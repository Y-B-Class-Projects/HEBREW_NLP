הפועל ב"ש-עירוני נתיבות :  זכרונות מ-96'
בבירת הנגב זוכרים את הזכייה היחידה בגביע ,  המסע לשחזור יחל עם נתיבות וכחילה  ( ג' ,  17:00 ,  5+ לייב )  .  בעיות הגנה לעזורי
כשמדברים על גביע המדינה בבאר שבע ,  קשה שלא להיזכר בזכייה היחידה בתולדותיה של הקבוצה מהנגב במפעל הזה .  עונת 1996/7 תיזכר לא רק בגלל הזכייה בגביע ,  אלא גם בגלל הזרים שכיכבו בה ,  ג'ובאני רוסו וסיאד חלילוביץ' .  בבאר שבע ינסו לעשות העונה את הבלתי ייאמן ,  עם זרים הרבה פחות איכותיים אבל עם קהל תומך שצמא מאוד לתואר .
 המשוכה הראשונה מחר  ( שלישי ,  17:00 ,  5+ לייב )  של גיא עזורי תהיה עירוני נתיבות ,  קבוצה צנועה עם מאמן בעל שם מוכר ,  אהוד כחילה ,  שהיה שותף לירידה הטרגית של באר שבע לליגת המשנה עונה לאחר הזכיה בגביע עם גוטמן ובעונות האחרונות עבד במחלקת הנוער של מכבי באר שבע מהליגה הלאומית .  אורן פחימה ואיציק פרץ הם השמות המרכזיים בהם ינסה להתמקד עזורי במשחק הזה .  הראשון כבש שמונה שערים העונה ,  השני שבעה .
 לפי האימונים השבוע ,  אמור המאמן להחזיר את החלוץ אוהד קדוסי להרכב על חשבונו של חנן פדידה ולצדו יפתח ברק בדש ,  החלוץ שחוזר מהשעיה .  אביתר אילוז שמתאושש מפציעה צפוי לפתוח כמגן ימני אבל הבעיה של עזורי צפויה דווקא במרכז ההגנה ,  משום שוויליאם סוארז ודנילו מוריירה סובלים ממתיחה במפשעה וכנראה שלא יוכלו לשחק מחר .  ראיין אדלי ודנדי אוקונגו צפויים לפתוח במקומם ונדב קידר יפתח על הספסל .  בקישור ,  יוסי אופיר ואייל שן יחזרו לשחק יחד בקישור האחורי ,  כשדוד רביבו ומאור מליקסון יתמכו בהתקפה .  הבשורה המפתיעה מגיעה בעיקר מכיוון עמדת השוער הראשון ,  כשדור דוידי עשוי לתפוס את מקומו של טברטקו קאלה ,  שאמנם דורש הבהרות בנוגע לחוזה שלו בעונה הבאה ,  אבל לא נמצא בשיא כושרו בתקופה האחרונה .  ההחלטה הסופית בעניין תתקבל כנראה רק מחר .
 בנתיבות מאמינים מאוד שאפשר להגיע רחוק במפעל הזה ולראיה ההישג הגדול בעונה שעברה .  הקבוצה העפילה לשמינית גמר גביע המדינה שם נעצרה על ידי הפועל עכו כשקודם לכן היא הדיחה את עירוני ראשון לציון ,  הפועל מחנה יהודה והפועל ערד .  המשחק האחרון נערך בביתה לעיני יותר מ-6,000 אוהדים ,  שהרבה זמן לא ידעו אושר מהקבוצה שלהם .  כ-3,000 אוהדים אמורים להגיע למשחק הזה .
 הרכב משוער ,  הפועל באר שבע :  דור דוידי  ( טברטקו קאלה )  ;  אביתר אילוז  ( אייל שן )  ,  ראיין אדלי ,  דנדי אוקונגו ,  שמעון הרוש ;  יוסי אופיר ,  אייל שן  ( מוחמד אדמו )  ,  דוד רביבו ,  מאור מליקסון ;  אוהד קדוסי ,  ברק בדש .
 
הפועל ב"ש-עירוני נתיבות :  זכרונות מ-96'
בבירת הנגב זוכרים את הזכייה היחידה בגביע ,  המסע לשחזור יחל עם נתיבות וכחילה  ( ג' ,  17:00 ,  5+ לייב )  .  בעיות הגנה לעזורי

