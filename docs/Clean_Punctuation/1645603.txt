לאומית :  מי לא רוצה לעלות ליגה ? 
בת ים פספסה הזדמנות להעפיל למקום השני אחרי 0:0 בנצרת עילית .  גם כפר סבא איבדה גובה אחרי 0:0 עם בית"ר שמשון 
משחקי המחזור ה-23 עמדו בסימן הקרב על המקום השני ,  אך בליגה הלאומית של השנה קשה למצוא את הקבוצה היציבה שתיתן פייט של ממש לעירוני קרית שמונה .  בת ים נותרה שלישית אחרי 0:0 בנצרת עילית ,  כשגם הפועל כפר סבא יכולה לצמצם פערים ,  אבל אכזבה עם 0:0 ביתי מול בית"ר שמשון תל אביב .  שבעה מחזורים לתום העונה הסדירה ,  הטבלה צפופה במיוחד והקרב על הפלייאוף העליון רותח כשגם הפועל ראשון לציון הצטרפה למרוץ לאחר ניצחון 0:3 על הפועל מרמורק האומללה .  
הפועל מרמורק - הפועל ראשון לציון 3:0 
הקבוצה של יעקב הלל התארחה אצל נועלת הטבלה ,  במשחק שנערך ..  .  במגרש בראשון לציון ולא התקשתה להשיג ניצחון על נועלת הטבלה שספגה הפסד שביעי ברציפות .  44 דקות חיכו בראשון לשער הראשון אותו כבש עקיבא מגרלשווילי .  רוברט סאנצ'ז הפרגוואי הכפיל בדקה ה-50 עם שערו הראשון העונה ומגלן אוואלה חתם שש דקות לסיום .  הקבוצה של יעקב הלל מצטרפת למאבק על הפלייאוף העליון ,  מרמורק בדרך חזרה לליגה א' .  
הפועל כפר סבא - בית"ר שמשון תל אביב 0:0 
הצפיפות במקומות 2-8 והמאבק המתלהט על הכרטיס השני לליגת העל ,  מציבים את כפר סבא כמועמדת לגיטימית לחזור בסיום העונה לליגה הבכירה .  ניצחון של הירוקים יכול היה להפקיץ אותם למקום הרביעי ,  אך תומר קשטן ושחקניו אכזבו מול הקהל הביתי ועוד יצאו מרוצים מהנקודה לאחר שמתי אברהם החמיץ פנדל לשמשונים בדקה ה-63 .  כפר סבא נותרה שישית ,  בית"ר שמשון במקום ה-12 ותיאבק נגד הירידה לפלייאוף התחתון .  
הפועל נצרת עילית - עירוני בת ים 0:0
אחרי ההפסד לאחווה עראבה במחזור הקודם ,  עירוני בת ים שוב איבדה נקודות מול יריבה לצמרת ונותרה במקום השלישי מרחק שמונה נקודות מקרית שמונה .  היה זה משחק חוץ שישי ברציפות שהקבוצה של דורון ממן לא מצליחה לנצח .  נצרת עילית ,  עוד קבוצה שהצהירה על רצונה להישאר בליגה הלאומית ,  נותרה שביעית וסגרה משחק שלישי ברציפות ללא ספיגה .
 
לאומית :  מי לא רוצה לעלות ליגה ? 
בת ים פספסה הזדמנות להעפיל למקום השני אחרי 0:0 בנצרת עילית .  גם כפר סבא איבדה גובה אחרי 0:0 עם בית"ר שמשון 

