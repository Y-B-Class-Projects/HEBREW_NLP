מכונאי מוטס נפל ממסוק של צה"ל ונפצע קל
שוב תאונת אימונים בצה"ל :  מכונאי מוטס במסוק ינשוף של חיל האוויר לא הספיק להיכנס לתוך גוף המסוק ,  ולאחר ההמראה נפל ונחבל באורח קל בידיו .  צוות המסוק הושעה
מכונאי מוטס במסוק ינשוף של חיל האוויר ,  נפצע באורח קל בידו ופונה לקבלת טיפול רפואי .  זאת לאחר שנפל מהמסוק .  המקרה אירע בשבוע שעבר במהלך אימון של צוות המסוק .  לקראת סיום האימון ניסה המסוק להמריא ,  אולם המכונאי לא הספיק להיכנס לתוך גוף המסוק ,  ולאחר ההמראה נפל מפתח המסוק ונחבל באורח קל מאוד בידיו .  הוא קיבל טיפול רפואי ראשוני ופונה להמשך טיפול בבית החולים סורוקה בבאר שבע .  
בעקבות המקרה נפתחה חקירה בחיל האוויר ,  ולאחריה הושעה צוות המסוק .  באימון המדובר היה אמור הצוות לתרגל סיכול הברחות מאזור מצרים .  באימון שהתקיים בנגב ,  ניסה הצוות לתרגל הנחתת לוחמים לקרקע והמראה מהירה .  
נגד צוות המסוק ננקטו הליכים פיקודיים שכללו קרקוע של אנשי הצוות .  כמו כן ,  בעקבות המקרה הופסקו טיסות מסוק הינשוף למשך יממה ובוצעו הדרכות למניעת אירועי בטיחות .
 
מכונאי מוטס נפל ממסוק של צה"ל ונפצע קל
שוב תאונת אימונים בצה"ל :  מכונאי מוטס במסוק ינשוף של חיל האוויר לא הספיק להיכנס לתוך גוף המסוק ,  ולאחר ההמראה נפל ונחבל באורח קל בידיו .  צוות המסוק הושעה

