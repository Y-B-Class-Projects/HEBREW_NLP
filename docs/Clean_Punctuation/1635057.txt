חברים ,  השתגעתם ? 
האבסורד במגזר הציבורי חוגג :  תמורת הכנסת תהליכי ייעול והחלפת מערכת מחשוב ברשויות ציבוריות כדי לסייע לאזרחים ,  דורשים העובדים אלפי שקלים .  ומי ישלם על כך ?  משלמי המסים כמובן
 >  >  עובדי ההוצאה לפועל שבמשרד המשפטים מבצעים מלאכה רגישה .  בין היתר ,  עליהם לגשת לאנשים שלא שילמו את חובותיהם הכספיים ,  על פי פסיקות בתי המשפט ,  ולדאוג שיפרעו את חובם .  בשנה שעברה הם הזיעו יותר ,  מכיוון שהמשבר הכלכלי הקשה על גביית החובות .  רגישות מרחיקת לכת רבה מגלים עובדי ההוצאה לפועל גם לכל שינוי ארגוני במקום עבודתם .  בשנה שעברה החליפה ההוצאה לפועל את שמה ל"רשות האכיפה והגבייה ",  והחלה ביישום כמה צעדי ייעול ,  כגון איחוד בין לשכות קטנות וזאת מבלי לפטר עובדים .  אלא שוועד העובדים ברשות אינו מוכן לעבור על השינויים הללו בשקט .  תמורת הסכמתו להחלפת השם ולאיחוד הלשכות - פעולה שאינה כרוכה בכל שינוי מבחינת תפקידם של 550 העובדים הקבועים - הוועד דורש שכל אחד מהם יקבל ,  לא פחות ולא יותר ,  מענק בסך 30 אלף שקל .  המלחמה הזו מזכירה את המערכה שבה פתחו 6,000 עובדי המחשוב במשרדי הממשלה .  האחרונים מנסים לתקוע את התקדמותו של פרויקט מרכב"ה  ( מחשוב רוחבי כולל במשרדי הממשלה )  ,  הנמשך כבר כעשור ועלותו כ-700 מיליון שקל .  המרכב"ה אמור לאפשר לכל המחשבים המחוברים למערכת  " לדבר "  ביניהם .  אלא שבהסתדרות עובדי המדינה ,  בראשות אריאל יעקבי ,  מתנגדים לשדרוג זה בלי פיצוי לעובדים :  1,500 שקל בחודש ,  כלומר 18 אלף שקל בשנה לכל עובד מחשוב .  העלות הכוללת של הפיצוי היא 108 מיליון שקל בשנה - וכל זה יעלה לנו ,  משלמי המסים ,  רק משום שהעובדים יצטרכו לעבוד מול מערכת מחשוב שונה מזו שאליה הם הורגלו .  המדינה מציעה לעובדי המחשוב במשרדי הממשלה לעבור קורסי הדרכה על חשבון שעות העבודה .  ההשתתפות בקורס מוכרת לגמול השתלמות ,  מה שיגדיל את שכר העובדים ועלותם בשוק הפרטי באלפי שקלים ,  אבל העובדים בשלהם :  פיצוי ,  אחרת ידאגו שהפרויקט יקרטע עוד שנים רבות .  לא מן הנמנע שהנהלות המשרדים השונים תומכות בצעדי העובדים :  הן הרי מעוניינות לשמור על אוטונומיה ,  בניגוד לאינטרס האוצר ,  השואף להגדיל את שליטתו על המשרדים באמצעות המערכת החדשה .  עובדי רשות המסים כבר השיגו פיצוי כספי נאה .  על מה ?  לא בשל שחיקת שכרם  ( הם דווקא נמנים עם מקבלי השכר הגבוה ביותר בשירות הציבורי )  ,  אלא תמורת הסכמתם להפעיל את מנגנון מס הכנסה שלילי למיעוטי הכנסה .  האם עובדי הביטוח הלאומי שבתו בשנה שעברה בגלל פגיעה פתאומית בתנאי העסקתם  ( גם הם מקבלים שכר גבוה מהממוצע )  ?  לא ולא .  הם דרשו פיצוי כספי בשל הפעלת חוק לרון ,  המאפשר לנכים מקבלי קצבת נכות להשתכר מעבודה בלא שקצבתם תיפגע .  הם אף לא היססו למנוע את הפעלת החוק במשך חודשים כל עוד תביעתם לא נענתה .  המשותף לארבעת סכסוכי העבודה ברור :  לא מדובר במאבק עובדים נגד רמיסת זכויותיהם וגם לא במאבק אמיתי על שכר או על הסכם - אלא במאבק של העובדים השבעים ביותר בשירות הציבורי לקבלת פיצוי שמן לפני כל שינוי שהוא תועלת לציבור .  יותר מזה :  מדובר בניסיון של הוועדים להיכנס למגרש לא להם ,  השייך להנהלות ולחברות לייעוץ ארגוני .  לצד סכסוכים צודקים ,  כמו של הקלדניות ושל עובדי הרשויות המקומיות ,  יש במגזר הציבורי מאבקים שאין להם ולא כלום עם תביעות שכר .  חברים ,  הפעם השתגעתם .
 
חברים ,  השתגעתם ? 
האבסורד במגזר הציבורי חוגג :  תמורת הכנסת תהליכי ייעול והחלפת מערכת מחשוב ברשויות ציבוריות כדי לסייע לאזרחים ,  דורשים העובדים אלפי שקלים .  ומי ישלם על כך ?  משלמי המסים כמובן

