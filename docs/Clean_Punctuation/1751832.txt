טרגדיה בב"ש :  האב נפל אל מותו לעיני אשתו ובנו
תושב באר שבע בן 49 הגיע אמש לבניין מגוריו בבאר שבע ומצא כי בנו הקטן שנשאר בדירה נעל את הבית והשאיר מפתח במנעול .  כשלא ענה לקריאות בני המשפחה ,  ניסה האב להשתלשל לדירה ממרפסת השכנים ונפל אל מותו
תושב באר שבע בן 49 מת היום  ( חמישי )  בבית החולים סורוקה בעיר ,  לאחר שנפצע אמש כשנפל מהקומה הרביעית של בית מגוריו .  מחקירת ראשונית של האירוע ,  עולה כי האיש ננעל מחוץ לדירתו בשעת לילה מאוחרת והחליט לעלות אל מרפסת השכנים ולהשתלשל ממנה אל מרפסת דירתו באמצעות חבל .
 האיש ,  שבתו התחתנה רק לפני כשבוע ,  עלה לגג וניסה להגיע למרפסת ,  אך במהלך ההשתלשלות החליק ונפל לארץ .  צוות של מגן דוד אדום שהוזעק אליו ,  פינה אותו במצב קשה מאוד לבית החולים .  הוא אושפז לטיפולים בפגיעות שהוגדרו רב מערכתיות ולפני הצהריים ,  נאלצו אנשי הצוות הרפואי בבית החולים לקבוע את מותו .  
אחיינו של האיש ,  מישל בשני ,  סיפר לוואלה !  חדשות ,  כי דודו חזר עם אשתו ואחד מחמשת ילדיהם לביתם .  אז גילו ,  כי הבן הצעיר ,  שנשאר לישון בבית ,  נעל את הדלת והשאיר את המפתח במנעול .  ביחד עם אשתו והילד שהיה עמם ,  הוא נכנס לקומת הבניין הרביעית וביקש מהשכנים לאפשר לו להשתלשל אל דירתו שבקומה השלישית .  לפני שעשו זאת ,  התקשרו בני המשפחה למכבי האש בבקשה שיסייעו להם בפתיחת הדלת ,  אולם הם החליטו בסוף שלא להמתין כי האב היה מודאג לגורלו של הבן הקטן שנשאר בתוך הדירה ולא נענה לקריאות בני המשפחה .  
האיש קשר חבל לנשיאת משאות אל מרפסת הקומה הרביעית ושילשל אותו למרפסת שבדירתם .  אחר כך החל להחליק עליו מטה .  לדברי האחיין ,  החבל נתלש מהמקום שבו הוא נקשר ולעיני אשתו ובנו ,  נפל הדוד מטה .
" הוא נפגע מהקורות של מרפסת הקומה השנייה ,  ואז נפל על דקל שבתחתית הבית ",  הוא סיפר , " במזל עבר שם אמבולנס באותו רגע .  הם עצרו אותו וביקשו שיפנה אותו לבית החולים .  הפינוי המהיר עזר להחזיק אותו בחיים עוד 12 שעות אבל לצערנו הוא נפטר ". 

טרגדיה בב"ש :  האב נפל אל מותו לעיני אשתו ובנו
תושב באר שבע בן 49 הגיע אמש לבניין מגוריו בבאר שבע ומצא כי בנו הקטן שנשאר בדירה נעל את הבית והשאיר מפתח במנעול .  כשלא ענה לקריאות בני המשפחה ,  ניסה האב להשתלשל לדירה ממרפסת השכנים ונפל אל מותו

