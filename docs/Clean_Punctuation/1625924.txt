בית המרקחת הראשון של גבעתיים ייהרס וייבנה מחדש
בית ממלוק - בית המרקחת הראשון של העיר ברחוב בורוכוב - ייהרס בקרוב וייבנה מחדש כחלק מבניין בן שמונה קומות שתבנה חברת דרמן .  עיריית גבעתיים תקבל לידיה את המבנה המשוחזר
 >  >  חברת הבניה דרמן ,  שבבעלות נתנאל דרמן ,  תבנה בניין מגורים בן שמונה קומות ו-30 דירות ברחוב בורוכוב 12 בגבעתיים על הקרקע בו פעל בית המרקחת הראשון של העיר - בית ממלוק .  הצריף בו פעל בית המרקחת אמנם קיים ,  אך הוא במצב רעוע ואינו בשימוש .  הבניין מיועד להריסה כחלק מתוכנית הבנייה .  למרות שבית ממלוק אינו מוכרז כמבנה לשימור ,  בניין המגורים החדש שתבנה דרמן יכלול שחזור של בית המרקחת הראשון של העיר ,  כך שבחזית הבניין  ( שיפנה לרחוב בורוכוב )  ייבנה הבניין המשוחזר .  שטח הקרקע עליה ייבנה הפרויקט הוא 2.2 דונם שחזיתו לרחוב בורוכוב ,  וחלקו האחורי פונה לרחוב פטאי .  באחרונה רכשה דרמן את הקרקע ממשפחת ממלוק כחלק מעסקת קומבינציה ותמורות ,  לפיה בבניין המגורים החדש שייבנה הם יקבלו שמונה דירות וכן סכום נוסף של כ-6 מיליון שקל .  על פי הסכם בין דרמן לעיריית גבעתיים ,  החברה תקבל לידיה את המבנה המשוחזר ותפעיל אותו בהתאם לשיקוליה .  שטחו של המבנה המשוחזר יהיה כ-30 מ"ר וגובהו לא יעלה על 3.8 מטר .  מחברת דרמן נמסר כי החברה תבנה בקרקע בניין ובו דירות בנות ארבעה וחמישה חדרים ,  וכן מיני פנטהאוזים ודירות פנטהאוז .  לדברי החברה ,  דירות ארבעה חדרים יימכרו במחיר התחלתי של 2.3 מיליון שקל .  דרמן בונה במספר ערים בישראל ,  ובין היתר מסיימת כיום את בנייתו של בניין מגורים ברחוב קק"ל בגבעתיים .
 
בית המרקחת הראשון של גבעתיים ייהרס וייבנה מחדש
בית ממלוק - בית המרקחת הראשון של העיר ברחוב בורוכוב - ייהרס בקרוב וייבנה מחדש כחלק מבניין בן שמונה קומות שתבנה חברת דרמן .  עיריית גבעתיים תקבל לידיה את המבנה המשוחזר

