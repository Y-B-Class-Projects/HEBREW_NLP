אישום :  אנס את בנות משפחתו הקטינות
תושב הדרום ,  שהתגורר בבית אחותו ,  מואשם כי תקף מינית את שתי בנותיה וביצע בהן מעשים מגונים .  לפי כתב האישום ,  כשהיה בן 15 ,  הוא ביצע עבירות מין גם באחותו
כתב אישום הוגש היום  ( חמישי )  בבית המשפט המחוזי בבאר שבע נגד גבר בן 59 ,  תושב הדרום ,  בגין אינוס ,  מעשים מגונים במשפחה ועבירות נוספות .  לפי כתב האישום הגבר ,  שהתגורר בבית אחותו ,  ניצל מספר פעמים את היעדרותם של האחות ובעלה מהבית כדי לתקוף מינית את שתי בנותיהם ,  בנות 8 ו-16 .  
לפי כתב האישום ,  במועדים בהם היו האחיות לבדן בבית עשה בהן מעשים מגונים שונים ,  בין היתר החדיר את אצבעותיו לאיבריהן המוצנעים ,  התחכך בגופן ,  נכנס אליהן למקלחת בשעה שהן התרחצו ועוד .  
יחד עם כתב האישום הגישה פרקליטות מחוז הדרום ,  באמצעות עורכת הדין טל אדיר כהן ,  בקשה להארכת מעצרו של האיש עד תום ההליכים נגדו .  זאת מחשש שהוא יהיה מסוכן לציבור ,  ינסה לשבש הליכי משפט ויפעל להדחת עדים .  בבקשת המעצר נכתב כי  " העבירות שביצע הן עבירות אכזריות ".  
עוד נכתב כי  " מסוכנות הנאשם מתגברת לאור עברו  ביצוע עבירות מין באחותו ,  אמן של הקטינות ,  כשהיה כבן 15 .  כמו כן ,  יש לו עבר פלילי בעבירות איומים ואלימות .  קיים גם יסוד סביר לחשש שאם ישוחרר המשיב ממעצר ישבש את הליכי המשפט ,  וזאת לאור העובדה שהוא כבר ניסה להדיח את אחת הבנות מלדווח על מעשיו והיא חששה במשך שנים להתלונן נגדו ". 

אישום :  אנס את בנות משפחתו הקטינות
תושב הדרום ,  שהתגורר בבית אחותו ,  מואשם כי תקף מינית את שתי בנותיה וביצע בהן מעשים מגונים .  לפי כתב האישום ,  כשהיה בן 15 ,  הוא ביצע עבירות מין גם באחותו

