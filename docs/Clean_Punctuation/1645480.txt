שופט גרמני ינהל את המשחק בין מכבי חיפה למכבי ת"א
מנואל גראפה בן ה-36 ישפוט במשחק הצמרת בקרית אליעזר במחזור ה-26 .  במחזור הקרוב ישפטו בליגה שופטים מקפריסין
שופט הכדורגל הגרמני מנואל גראפה ,  36 ,  ינהל את משחק הצמרת בין מכבי חיפה למכבי תל אביב ,  שיתקיים ב-15 במארס במסגרת משחקי המחזור ה-26 בליגת העל ,  כך הודיעה ההתאחדות לכדורגל .
 בתוך כך ,  אחרי שמאיר לוי ואלי חכמון יצאו לשפוט בליגה הקפריסאית ,  גם השבוע ייצאו שופטים ישראלים לאי השכן .  שי שטרית ייצא ביום רביעי הקרוב לשפוט משחק עם הקוונים דני קרסיקוב ואורן בורנשטיין ,  וביום ראשון הבא ייצא איתן תבריזי עם הקוונים עבד אלעוברה ועמיחי מוזס .
 במקביל ליציאתם של צוותי השיפוט הישראלים לקפריסין ,  יגיעו כבר במחזור הקרוב לישראל שלישיית שופטים מקפריסין שיעבירו משחקים בליגת העל .  השיבוץ טרם נקבע .  יש לציין ,  שכל זה נעשה כחלק מהסכם שיתוף הפעולה שנחתם בין ההתאחדות בישראל ,  להתאחדויות בקפריסין ובגרמניה בכל הנוגע לחילופי שופטים בין המדינות .
  ( עדכון ראשון :  13:20 ) 

שופט גרמני ינהל את המשחק בין מכבי חיפה למכבי ת"א
מנואל גראפה בן ה-36 ישפוט במשחק הצמרת בקרית אליעזר במחזור ה-26 .  במחזור הקרוב ישפטו בליגה שופטים מקפריסין

