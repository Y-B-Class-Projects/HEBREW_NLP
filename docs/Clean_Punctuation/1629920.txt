רנו מבקשת להוכיח :  המכוניות שלנו אמינות יותר מבעבר
ברנו מודים כי בראשית העשור הקודם היתה למכוניות בעיה ו"האיכות היתה נמוכה מכפי שהיא צריכה להיות "
 קרסו מוטורס ,  יבואנית רנו ,  ממשיכה לנסות ולשכנע את הקונים כי המכוניות הצרפתיות עברו שיפור ממשי באמינות ובאיכות .  השבוע ערכה החברה כנס במלון בתל אביב אליו הוזמנו מנהלי חברות ליסינג ועיתונאים .  בפני המוזמנים נשאו דברים סטיבן נורמן ,  סגן נשיא החברה לשיווק וכן ז'אן-פייר ואלוד ,  בכיר במערך בקרת האיכות של החברה .  השניים הציגו נתונים המעידים על השיפור באיכות המכוניות.ברנו מודים כי בראשית העשור הקודם היתה למכוניות בעיה ו"האיכות היתה נמוכה מכפי שהיא צריכה להיות ",  לדברי נורמן .  מאז ,  טוענים הבכירים ברנו ,  חל תהליך של שיפור האיכות ,  המתבטא בקו המוצרים של החברה.לפי הנתונים שהוצגו ,  כמות החלקים הפגומים ירדה מ-167 למיליון ב-2003 ל-13 למיליון ב-2009 .  ירידה חלה גם במספר התקלות במכוניות בשלושת החודשים הראשונים לאחר עלייתן על הכביש .  ארגון הנהגים הגרמני adac דירג את המכוניות של רנו בין אלה שזכו לשביעות רצון גבוהה  ( אף כי מידת שביעות הרצון מכמה דגמים היתה בינונית )  .  טויוטה ופורד היו המאכזבות ביותר לפי אותו סקר.ואלוד הדגים גם כיצד החברה משפרת את האמינות והאיכות - מנגנון החלונות החשמליים הועתק מטויוטה ,  תיבת ההילוכים האוטומטית שופרה והמכוניות עוברות מבחנים מפרכים וארוכים לפני מכירתן בשוק.אלה טיעוניהם של אנשי רנו ,  שנאמרו במידה מפתיעה של כנות והודאה בפגמי העבר .  עם זאת ,  המוניטין של החברה בישראל צריך לעבור שיקום ארוך שייקח כמה שנים .  לבד מאיכות המוצרים ,  על אמינות המכוניות משפיעה גם ההתקנות המקומיות של קודנית ואביזרים חשמליים אחרים וכמובן התחזוקה במוסכים .  לשירות יש השפעה רבה על תחושת הלקוח ,  וקרסו לא נהנית ממוניטין טוב בעניין זה .  רק בעוד כמה שנים נוכל לדעת האם המכוניות של רנו באמת אמינות  " ברמה יפנית ". המכונית העיקרית במאמץ השכנוע החדש היא הפלואנס החדשה ,  היורשת של מגאן סדאן .  המכונית מוצעת לציי רכב ולקוחות פרטיים במחיר מחירון שמתחיל ב-118 אלף שקל .  קרסו טוענים כי מכרו כבר 1,000 יחידות של המכונית והם מתכננים למכור מעל 6,000 מכוניות בשנה הקרובה .
 
רנו מבקשת להוכיח :  המכוניות שלנו אמינות יותר מבעבר
ברנו מודים כי בראשית העשור הקודם היתה למכוניות בעיה ו"האיכות היתה נמוכה מכפי שהיא צריכה להיות "
 
