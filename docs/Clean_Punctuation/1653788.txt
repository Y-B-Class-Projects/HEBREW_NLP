הילד שנפצע ממוקש : " לא צריך את המוקשים "
" הכי חשוב זה לפנות את המוקשים כמו שעושים במדינות אחרות ",  אמר דניאל יובל שנפצע ממוקש בגולן .  במהלך דיון בכנסת התברר שבישראל 197 אלף דונם של שדות מוקשים
 ( צילום :  ערוץ הכנסת ,  עריכת וידיאו :  מקס קיס ) 
ועדת החוץ והביטחון של הכנסת קיימה היום  ( שלישי )  דיון בנושא שדות המוקשים בישראל בהשתתפותו של הילד דניאל יובל אשר איבד חלק מרגלו בפיצוץ של מוקש ברמת הגולן בחודש שעבר .  
בתחילת הדיון אמר יו"ר ועדת חוץ וביטחון ,  חבר הכנסת צחי הנגבי ,  כי הדיון הוא  " צעד ראשון במסע ארוך שייקח שנים ".  במהלך הדיון אמר דניאל יובל ,  שנפצע ממוקש ,  כי  " לא צריך בכלל את המוקשים ,  כי זה מקום שמטיילים בו ברמת הגולן ,  זה מקום של טיולים וכל שנה יכול בטעות אפילו מישהו לדרוך שם ,  ולחוות כזה מקרה כמוני .  אני חושב שזה ממש מיותר .  לפני 40 שנה היו צריכים את המוקשים ועכשיו לא משתמשים בהם .  הגדרות לא עוזרים ,  כי כשיש שלג המוקשים נסחפים .  הכי חשוב זה לפנות אותם כמו שעושים במדינות אחרות ". 
בדיון הציג קצין הנדסה ראשי ,  תת אלוף משה שלי ,  נתונים על פרישת המוקשים ברחבי ישראל .  על פי הנתונים במדינת ישראל ישנם 197 אלף דונם של שדות מוקשים שמהווים כאחוז אחד משטחה של מדינת ישראל .  מתוכם ,  ברמת הגולן ישנם 75 אלף דונם ,  בבקעה 33 אלף ובערבה 76 אלף דונם .  תא"ל שלי הוסיף כי , " היום ,  המוקשים בחלקם מהווים סיכון בטיחותי בשל היסחפות של מוקשים לשטחי חקלאות ותיירות ,  וחלקם יש בהם סיכון ביטחוני כי בארגוני פח"ע עושים בהם שימוש .  חלק מהשטחים נחוצים לצרכים אחרים של המגזר האזרחי .  ככלל ,  במקום שבו הם לא נדרשים יותר למדינת ישראל ,  נכון לפנות את שדות המוקשים האלה ". 
תא"ל שלי המחיש את הקלות שבה מוקש יכול להתפוצץ ואמר כי  " מוקש נגד אדם לא דורש יותר מארבעה קילו לחץ של אדם כדי שיתפוצץ ".  קצין ההנדסה הראשי הסביר כי חיילי צה"ל שמחלצים אנשים משטח כזה משתמשים בסנדלים . " זה עוזר ",  אמר , " צריך להבין שהוא נותן סוג של ביטחון בכניסה פנימה ,  אך כדי להגיע למוקש ולפוצץ אותו צריך להגיע מאוד קרוב ולחשוף עם סכין ,  דבר שיש בו הרבה סיכון לחיילים ".  
" בשנים האחרונות נאספו כ- 28 אלף מוקשי נ"ט ,  הוסיף תא"ל שלי . " אנחנו עדיין פועלים להרים את המוקשים ,  במיוחד עם חיילי הכשרה שלנו .  יש 40 אלף מוקשי נ"ט שניתן להרים אותם ולשם אנחנו הולכים מבחינתי .  עשינו גם מספר פינויים בודדים של מוקשים נגד אדם .  מאז המקרה של דניאל לקחנו ארבע פלוגות מהכשרה והכנסנו אותם לרמת הגולן כדי לטפל בשדות המוקשים בכל מיני נקודות "
 עם זאת  " ישנם שדות מוקשים אופרטיביים שנצטרך להמשיך להחזיק אותם ",  אמר קצין ההנדסה הראשי . " הם עוזרים לנו להגן על רמת הגולן .  ישנם שדות מוקשים אחרים על קרקע שקיימת דרישה אזרחית לגביהן ,  וניתן תחת הנחיות מקצועיות לבצע הרמה של שדות מוקשים אלה ונכון ליצור מצב שנטפל בשדות המוקשים האלה באמצעים מכניים .  אפשר במספר שנים לא קטן לצמצם באופן ניכר את הבעיה .  המענה שנדרש כאן הוא מערכתי ". 

הילד שנפצע ממוקש : " לא צריך את המוקשים "
" הכי חשוב זה לפנות את המוקשים כמו שעושים במדינות אחרות ",  אמר דניאל יובל שנפצע ממוקש בגולן .  במהלך דיון בכנסת התברר שבישראל 197 אלף דונם של שדות מוקשים

