אישום :  חיילי זגורי הציתו ,  איימו וסחטו
השבעה נאשמים במעורבות בשורה של ניסיונות רצח ,  איומים והלבנת מיליוני שקלים .  אחד הנאשמים ניסה להרוג אדם ש"התעסק "  עם חברתו ,  וירה לעברו שבעה כדורים
כתב אישום חמור הוגש היום  ( ראשון )  נגד שבעה גברים בבית המשפט המחוזי בפתח תקוה בפרשת  " חוט השני ",  שבה נעצרו לפני כחודש כ-30 בני אדם ,  בחשד למעורבות בשורה של מקרי רצח ,  ניסיונות לרצח ,  איומים והלבנת מיליוני שקלים .  בין החשודים נמצא ראש ארגון הפשיעה חגי זגורי ,  וחברים נוספים בארגונו ובארגון הפשיעה של ריקו שירזי .
 כתב האישום ,  שהוגש באמצעות עורכי הדין רחל אבישר-אבלס ואביב שרון מפרקליטות מחוז מרכז ,  מייחס לחשודים מספר עבירות .  הנאשמים ויקטור עטייה ,  אלעד בן חיים ,  אהרון דוידוב ,  עמוס מיימון ,  איציק בן שבת ,  און עטייה ונער בן 19 שהיה קטין בעת ביצוע המעשים ,  חשודים בעבירות של קשר לבצע רצח ,  שני ניסיונות רצח ,  נשיאת נשק ,  סחיטה והצתה .
 על פי כתב האישום ,  בין עטיה ,  שלו עבר פלילי בעבירות אלימות וסמים ,  לבין אדם בשם לילי דבש התגלע סכסוך .  בנובמבר 2008 תכנן עטיה ,  בשיתוף עם אלעד בן חיים ,  עמוס מיימון ,  הקטין בן ה-19 ,  ומעורב נוסף בפרשה -מ' ,  להרוג את לילי .
 לטענת הפרקליטות ,  עטיה ובן חיים הראו למ' ,  תמונה של לילי על מנת שיזהה אותו ויבצע ירי לעברו .  כמו כן ,  סוכם כי בן חיים יספק לאדם נוסף ולקטין אופנוע ואקדח .  הקטין ומ' הסכימו לרצוח את דבש תמורת 50,000 שקל שעטיה התחייב לשלם לכל אחד מהם .  לצורך ביצוע הרצח ,  נשכרה עבורם דירה בנתניה על מנת שיעקבו מקרוב אחר תנועותיו של דבש ,  המתגורר בנתניה .
 בדצמבר 2008 יצאו השניים כשהם רכובים על אופנוע גנוב וחמושים באקדחים במטרה למצוא את דבש .  אולם ,  במהלך הנסיעה הם הבחינו בניידת משטרה והחליטו להימלט מפניה לעבר ביתו של אחיו של בן חיים .  
כשלושה שבועות לאחר מכן הודיע מיימון למ' ולאהרון דוידוב ,  שהוכנס בסוד העניינים ,  כי דבש נמצא בפיצוציית  " מצחיק "  בנתניה .  הם נסעו לפיצוצייה ,  אולם לפני שביצעו את הירי התקשר אליהם מיימון והודיע שמדובר בטעות בזיהוי .  השניים התכוונו לפגוע בדבש פעם נוספת ,  ואף הצטיידו לשם כך בכובעי גרב ,  קסדות ופאה בלונדינית ,  והגיעו למועדון שבו חשבו שהוא נמצא ,  אולם לאחר שנודע להם כי הוא איננו במקום ,  הם החביאו את האקדח מאחורי פח ,  בקרבת מקום .  
בן חיים ,  דוידוב ובן שבת נאשמים גם בניסיון רצח נוסף .  על פי כתב האישום ,  בן חיים חשד באדם בשם שי עמרם שהוא  " התרועע עם חברתו ",  ולכן החליט לרצוח אותו .  הוא נסע יחד עם אדם נוסף לביתו של עמרם ,  והמתין לבואו .  כאשר עמרם הגיע לבית ירה בן חיים שבעה כדורים לעברו .  למשמע הירי נמלט עמרם מהמקום מבלי שנפצע .  
כתב האישום מייחס לנאשמים גם הצתה של מסעדה בשם  " שווארמת הפעמונים "  בנתניה על רקע יריבות עסקית .  לטענת הפרקליטות ,  עטיה שלח את מ' ואדם נוסף לאיים על בעל המסעדה שהוא חייב לו כסף ,  וכי יש לו שבעה ימים לשלם ואם לא ישרפו לו את המסעדה .  לאחר מכן נסעו הנאשמים למסעדה ,  שפכו לתוכה חומר דליק והציתו את המקום .  
הפרקליטות מבקשת לעצור את הנאשמים עד תום ההליכים המשפטיים נגדם .  בבקשת המעצר נכתב ,  כי בידי הפרקליטות הודעותיהם המפורטות של שני עדי מדינה שמפלילות את הנאשמים ,  וחומר רב נוסף .
 
אישום :  חיילי זגורי הציתו ,  איימו וסחטו
השבעה נאשמים במעורבות בשורה של ניסיונות רצח ,  איומים והלבנת מיליוני שקלים .  אחד הנאשמים ניסה להרוג אדם ש"התעסק "  עם חברתו ,  וירה לעברו שבעה כדורים

