מכבי פ"ת - מכבי חיפה :  12 מי יודע ?  
המוליכה תוכל להגדיל את הפער בפסגה ל-12 נקודות אם תנצח באורווה  ( 20:00 ,  ערוץ 1 )  .  בוקארי וכליבאת ייכללו בסגל 
עם 10 נקודות מארבעת המשחקים האחרונים ,  מכבי פתח תקוה היא הלהיט התורן של הליגה .  הרכש שהביא פרדי דוד ייצב את הקבוצה והוביל אותה ממאבקי התחתית לכיוון מרכז הטבלה .  הערב  ( שני ,  20:00 ,  שידור חי בערוץ 1 )  תגיע לאורווה המוליכה מכבי חיפה ותקווה לא ליפול היכן שנפלה יריבתה הפועל תל אביב ,  שחילצה 0:0 מול הלוזונים לפני כשבועיים .  
במכבי פתח תקוה החליטו לוותר הערב ,  עם תום מועד ההעברות ,  על לירון זרקו שכבר סיכם בקבוצה .  זרקו ,  שהצטרף בסופו של דבר לבני סכנין ,  לא היה אמור להיכלל בסגל הקבוצה בכל מקרה מאחר והוא סובל מכושר משחק ומכושר גופני לקוי .  בפתח תקוה הקפיאו הבוקר גם את העברתו של נאור פסר ליריבה העירונית הפועל שלא בגלל פערים כספיים ולבסוף העדיפו להעבירו למכבי אחי נצרת .  אורי אוזן וקובי גנון ,  שמציגים יכולת טבוה בעמדת המגנים ,  יפתחו בהרכב .
 בקבוצה מתכננים להמשיך את המומנטום מהשבועות האחרונים ,  כשפרדי דוד שבמאזנו 10 נקודות מתוך 12 אפשרויות בארבעת המחזורים שעברו ,  יחזור לשחק עם שלושה בלמים .  הבלם אבי יחיאל שהיה מורחק ואילץ את דוד לשחק בשיטה שונה בשבוע שעבר ,  יחזור למרכז ההגנה שם לא צפויים שינויים נוספים .  דוד ימשיך לשחק עם שלושה קשרים אחוריים כשאסי משיח ,  חיים מגרלשווילי וסבסטיאן סנסוני יתפקדו מאחור .
 הרכב משוער :  דראגוסלב יבריץ' ;  אורי אוזן ,  אבי יחיאל ,  מורד מגמאדוב ,  ניצן דמארי ,  קובי גנון ;  אסי משיח ,  חיים מגרלשווילי ,  סבסטיאן סנסוני ,  ,טל בן חיים ;  עומר דמארי .
 ימים סוערים עוברים על מכבי חיפה .  אחרי פרשת צירופו של חלוץ המריבה סאדאת בוקארי ,  נפלה על הירוקים הידיעה שאייל גולסה סיכם בחשאי בלאציו האיטלקית .  על הדשא ,  הירוקים קיבלו בשורות טובות בשבת כשהפועל תל אביב איבדה נקודות בבית מול מכבי נתניה  ( 3:3 )  .  המשמעות היא שניצחון ירוק באורווה יגדיל את הפער בפסגה ל-12 נקודות ,  שבוע לאחר משחק העונה בקרית אליעזר .  
לקראת המשחק ,  אלישע לוי מתכוון לכלול את סאדאת בוקארי ומוחמד כליבאת ,  הקשר שהגיע מהפועל נצרת עילית ,  בסגל הקבוצה .  מי שככל הנראה יעלה בהרכב הוא מוחמד גדיר ,  כשנראה שהמאמן יתלבט עד לפני המשחק בינו לבין שלומי ארבייטמן .  עלי עוסמאן צפוי לפתוח כמגן ימני במקום אייל משומר ,  שנטש את אחד האימונים השבוע .  לוי מעדיף את עוסמאן בכל מקרה ,  לאור היכולת שהציג בשבוע שעבר כשפתח בהרכב מול הפועל תל אביב .  כזכור ,  המשחק הראשון בין הקבוצות בסיבוב הראשון הסתיים בתוצאה 0:2 לחיפה ,  כשאת השערים כבשו שני החלוצים ,  ארבייטמן וולדימיר דבאלישווילי .
 הרכב משוער :  ניר דוידוביץ' ;  עלי עותמאן  ( אייל משומר )  ,  ז'ורז' טקישיירה ,  דקל קינן ,  פיטר מסיללה ;  ג'ון קולמה ,  בירם כיאל ,  ליאור רפאלוב ,  מוחמד גדיר  ( שלומי ארבייטמן )  ,  יניב קטן ;  ולדימיר דבאלישווילי .
 
מכבי פ"ת - מכבי חיפה :  12 מי יודע ?  
המוליכה תוכל להגדיל את הפער בפסגה ל-12 נקודות אם תנצח באורווה  ( 20:00 ,  ערוץ 1 )  .  בוקארי וכליבאת ייכללו בסגל 

