רשתות השיווק המרוויחות של 2009 :  רמי לוי ושופרסל ;  המפסידה - רבוע כחול והשקת  " מגה בול "
 בדצמבר נשמכה מגמת הגידול של הרשתות הפרטיות על חשבון הגדולות ;  נתוני המכירות מצביעים על התאוששות במשק
למרות המיתון - כלל שוק מוצרי הצריכה  ( מזון ,  משקאות ,  טיפוח פרט ומוצרים לבית )  גדל ב 2009 ,  כך עולה מנתוני נילסן שהגיעו לידי themarker .  שוק מוצרי הצריכה  ( fmcg )  הסתכם ב-32.7 מיליארד שקל לעומת 32.2 מיליארד שקל ב-2009.גם במבט בחודשים נובמבר-דצמבר עולה תמונה דומה ,  שאולי מהווה אינדיקטור נוסף להתאוששות במשק :  כלל שוק מוצרי הצריכה הסתכם בדצמבר 2009 ב-2.7 מיליארד שקל ,  לעומת 2.6 מיליארד שקל בנובמבר .  בצדמבר אשתקד הסתכם שוק מוצרי הצריכה ב 2.6 מיליארד שקל.מממוצע נילסן לכל השנה עולה כי נתח השוק הממוצע של שופרסל ורבוע כחול ב-2009 הסתכם ב-57.3% לעומת 58.5% ב-2008 .  המרוויח העיקרי של השנה הוא רמי לוי :  נתח השוק של רמי לוי שיווק השקמה עלה מ-2.9% ב-2008 ל-4.3% ב-2009.העלייה בנתח השוק של רמי לוי מגיעה על חשבון רבוע כחול וחשבונן של שאר הרשתות הפרטיות  ( יינות ביתן ,  כמעט חינם ,  אבא ויקטורי ועוד )  .  נתח השוק של חצי חינם ירד מ-5.5% ב-2008 ל-5.3% ב-2009 .  הרשתות הפרטיות האחרות ,  שהחזיקו בנתח שוק ממוצע של 19.8% ב-2008 החזיקו ב-19.5% בלבד בסוף 2009.רבוע כחול ,  שהשיקה בדצמבר 2008 את רשת ההבי דיסקאונט  " מגה בול "  בהשקעה גדולה ,  סיימה את השנה עם נתח שוק ממוצע נמוך יותר משנה קודם .  ב-2008 נתח השוק שה היה 21.8% ,  ואילו ב-2009 סיימה עם 20.5% בלבד.שופרסל שומרת על כוחה כרשת המזון הגדולה בישראל ואף מחזקת מעט את מעמדה ב-2009 - מ-26.7% ל-37% בממוצע ב-2009.מנתוני חודש דצמבר עולה כי ממשיכה מגמת התחזקות הרשתות הפרטיות לעומת היחלשות השוק המאורגן .  נתח השוק של הרשתות הגדולות ,  שופרסל ורבוע כחול ,  ירד מ-57.2% בנובמבר ל-56.1% בדצמבר .  מדובר בנתח השוק הנמוך ביותר של הרשתות הגדולות מאז תחילת השנה ,  למעט בחודש יולי ,  אז עמד על 55.8%.במקביל ,  נתח השוק של חצי חינם עלה מ-5.1% בנובמבר ל-5.4% בדצמבר .  נתח השיא של חצי חינם היה בחודש פברואר ,  כשהחזיקה ב-5.8%.נתח השוק של רמי לוי שיווק השקמה הראה החודש ירידה מ-4.5% בנובמבר ל-4.1% .  נתח השוק של יתר הרשתות הפרטיות  ( יינות ביתן ,  כמעט חינם ,  אבא ויקטורי ועוד )  עלה ל-20.7% לעומת 19.7% בחודש קודם .  מדובר בנתח שיא עבור הרשתות הפרטיות ונתח השוק הגדול ביותר מאז תחילת השנה .  המינימרקטים הפרטיים שומרים על נתח שוק זהה לחודשיים הקודמים של 10.7%.בחודש האחרון השיקו רשתות השיווק ,  בעיקר הגדולות ,  מבצעים אגרסיביים לציון תחילת השנה ,  וייתכן כי בחודש הבא נראה את נתח השוק שלהן עולה בהתאם .
 
רשתות השיווק המרוויחות של 2009 :  רמי לוי ושופרסל ;  המפסידה - רבוע כחול והשקת  " מגה בול "
 בדצמבר נשמכה מגמת הגידול של הרשתות הפרטיות על חשבון הגדולות ;  נתוני המכירות מצביעים על התאוששות במשק

