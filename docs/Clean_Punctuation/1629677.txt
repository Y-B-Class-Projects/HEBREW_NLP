אישום :  אם ובנותיה מבוליביה הבריחו סמים
אם ושתי בנותיה ,  בגילאים 21 ו-22 ,  מואשמות כי שימשו כבלדריות והעבירו קוקאין מבוליביה לישראל .  כתב אישום הוגש גם נגד בני משפחה מת"א שקשרה איתן קשר להברחת הסם
 ( צילום :  עוז מירון .  עריכת וידאו :  דורון שטיין ) 
לבית המשפט המחוזי בתל אביב הוגש הבוקר  ( חמישי )  כתב אישום נגד אם ושתי בנותיה מבוליביה בגין סחר בסמים .  לפי כתב האישום ,  שהוגש באמצעות עו"ד ענת בן-זאב מפרקליטות מחוז ת"א ,  האם בת ה-41 ושתי בנותיה ,  בנות 22 ו-21 ,  קשרו קשר עם דוד וניב גמזו מתל אביב כדי לייבא קוקאין מבוליביה לישראל .  השלוש שימשו כבלדריות והעבירו סמים מבוליביה לישראל וכסף מישראל לבוליביה .  הן בלעו את הסמים שנארזו במארזים גליליים לבליעה וכך הבריחו לארץ כ-5 ק"ג קוקאין .
 כתב אישום נוסף הוגש נגד בני משפחת גמזו ,  הנאשמים בכך שיצרו קשר עם סוחר סמים בוליביאני כדי לייבא קוקאין ארצה .  לפי כתב האישום ,  עבור הסמים הם שילמו עשרות אלפי יורו ,  שניתנו לבלדריות .  הפרקליטות מבקשת לעצור את המעורבים עד תום ההליכים הפליליים נגדם . " במשך חודשים ארוכים עסקו המשיבים בייבוא קילוגרמים של סם מסוכן מסוג קוקאין מבוליביה לישראל באמצעות רכבת אווירית של בלדרים ",  נכתב בבקשת המעצר .  
על פי הבקשה ,  הבלדריות הבוליביאיניות הודו במעשים המיוחסים להן והפלילו את משפחת גמזו .  המשטרה גם ביצעה האזנות סתר לאב ובנו ועקבה אחר הפגישות שהם קיימו .  השניים נעצרו על ידי המשטרה כשבאו להיפגש עם הבלדריות ,  כשעליהן סכומי כסף גדולים שנועדו עבור רכישת הסמים .
 
אישום :  אם ובנותיה מבוליביה הבריחו סמים
אם ושתי בנותיה ,  בגילאים 21 ו-22 ,  מואשמות כי שימשו כבלדריות והעבירו קוקאין מבוליביה לישראל .  כתב אישום הוגש גם נגד בני משפחה מת"א שקשרה איתן קשר להברחת הסם

