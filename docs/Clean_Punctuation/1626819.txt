הוכרזו הזוכים בפרס הקולנוע מטעם משרד התרבות
בין הזוכים בפרס היוקרתי נמצא גם דוד בן שטרית ,  הבמאי שתקף את משרד התרבות בחריפות ויצר בעבר סרט על סרבנות .  בן שטרית לוואלה !  תרבות : " יש לי ביקורת חריפה ,  המאבק לא מפסיק לשניה "
 משרד התרבות והספורט הכריז על הזוכים בפרס אמנות הקולנוע מטעם המשרד לשנת 2009 .  הזוכים הם טלי שמש ,  איתן גרין ,  דוד אופק ,  מיכל ואורי קרנות וגם דוד בן שטרית ,  שתקף לא מזמן בחריפות את חלוקת התקציבים של מועצת הקולנוע על רקע דו"ח שפורסם בנושא והוגש למשרד התרבות . 
" יש לי ביקורת על מועצת הקולנוע ",  אמר בן שטרית לוואלה !  תרבות עם קבלת הפרס . " יש חלוקה לא צודקת של תקציבי הקולנוע ,  אין חלוקה מספיקה לפריפריה ולמגזרים אחרים בישראל כמו הרוסים והמזרחים .  יש לי ביקורת חריפה ,  המאבק לא מפסיק לשנייה .  אבל הפרס הוא לבני אדם ולעשייה קולנועית .  אני לא מתכוון להפוך את זה לעניין אישי ,  כך אני משתדל לעשות תמיד ".  
את זכייתו של בן שיטרית ,  יוצר הסדרות  " רוח קדים "  על תולדות הקיפוח המזרחי ו"אבי היקר ,  שקט יורים "  על נושא הסרבנות בישראל ,  נימק חבר השופטים בכך ש"הנושאים של סרטיו בדרך כלל אינם נושאים 'מביאי רייטינג' ,  ועל כך אולי שילם דוד מחיר במהלך עבודתו ,  אולם אלו נושאים בעלי משמעות ועומק ,  נושאים מורכבים ושנויים במחלוקת הנמצאים בלב הוויכוח הציבורי על עתידה של החברה בישראל .  סרטיו של דוד ימשיכו 'לחיות' זמן רב לאחר שתחלוף אופנה כזו או אחרת ".  
הפרס ,  בגובה 50 אלף שקלים ליוצר ,  הוענק ליוצרים על ידי חבר השופטים שכלל את ראובן הקר  ( יו"ר )  ,  יצחק רקנטי ,  עינת ברזילי ,  אלברט סוויסה ואילנית סוויסה . " בשנים האחרונות ,  הקולנוע הישראלי נהנה מפריחה מחודשת שמקנה לו כבוד רב בארץ ובעולם .  לזוכים בפרס יש חלק נכבד בהפיכתו של ענף הקולנוע הישראלי לשגריר התרבות של ישראל .  גובה הפרס מאפשר לזוכים להתפנות ליצירה ולכתיבה למשך זמן ממושך ,  ללא עול דאגות קיומיות ". 

הוכרזו הזוכים בפרס הקולנוע מטעם משרד התרבות
בין הזוכים בפרס היוקרתי נמצא גם דוד בן שטרית ,  הבמאי שתקף את משרד התרבות בחריפות ויצר בעבר סרט על סרבנות .  בן שטרית לוואלה !  תרבות : " יש לי ביקורת חריפה ,  המאבק לא מפסיק לשניה "
 
