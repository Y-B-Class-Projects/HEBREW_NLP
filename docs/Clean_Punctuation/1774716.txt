גוטמן : " השחקנים רציניים ויודעים לשים הכל בצד "
 מאמן הפועל ת"א החמיא לשחקניו ,  שהתעלמו מהבעיות בהנהלה וניצחו 0:5 את הפועל חיפה .  שירזי : " השחקנים צריכים להתבגר "
 צילום ועריכת וידאו :  נועם אשל
הפועל תל אביב רשמה הערב  ( שבת )  את אחד המשחקים הקלים שלה העונה ,  כשהביסה בקלות 0:5 את הפועל חיפה במסגרת המחזור ה-16 בליגת העל .  האדומים של אלי גוטמן חגגו עם צמד של בן שהר ,  שערים של ערן זהבי ,  טועמה ופנדל מוצלח של איתי שכטר ,  בדרך למקום הראשון לפחות עד המשחק בין מכבי חיפה למכבי תל אביב ,  שייערך ביום שני באצטדיון קרית אליעזר .  הקבוצה של ניצן שירזי לא נראתה כל כך רע כפי שהתוצאה אולי מראה ,  אך יש לה הרבה על מה לעבוד לקראת המשחק הבאמת חשוב שלה מול הפועל רמת גן במחזור הבא .
 המאמן השמח אלי גוטמן אמר בסיום : " זו פתיחה יוצאת מן הכלל לסיבוב השני ,  בטח כשלוקחים בחשבון את פתיחת העונה הלא טובה שלנו ואת זה שאיבדנו שלוש נקודות מול הפועל חיפה בקרית אליעזר .  היו לנו היום כמה ליקויים במשחק ההגנה והפועל חיפה הגיעה לכמה הזדמנויות ,  נלמד ונתקן את מה שצריך .  בחלק הקדמי היו לנו מהלכים מצוינים .  השחקנים רציניים ,  מחויבים ויודעים לשים הכל בצד .  לא מעניין אותנו כלום ,  אלא רק לבוא בשבת ולעשות את העבודה על הצד הטוב ביותר על המגרש .
" מאמן כדורגל צריך לקחת את המשחק ולנתח אותו ולדעת מה הנקודות שצריך לתקן ולחזק .  מודאג אני לא ,  אבל תמיד יש עבודה .  אין ספק שדגלאס היה בשבילנו יתד במשחק ההגנה ,  אבל כבר אמרתי שניצחנו את מכבי חיפה בלי דגלאס .  ידענו להכניס את פרנסמן למשחק הקבוצתי ".  גוטמן פירגן גם לגליל בן שנן על המשחק הטוב שלו כשאמר : " מגיע לו להיבחר לשחקן המצטיין ".  
לאחר המשחק נפגשו כל השחקנים והצוות המקצועי במסעדה על מנת להיפרד מדגלאס דה סילבה ,  שכזכור חתם ברד בול זלצבורג האוסטרית ויצטרך אליה בימים הקרובים .  מאמן הפועל התייחס לעזיבה : " דגלאס היה מבחינתנו בורג מרכזי גם בחדר ההלבשה וגם על המגרש .  אני חושב שזלצבורג היא לא התחנה האחרונה שלו ,  הוא הולך לקבוצה שתתמודד על האליפות ואני מאמין שהדרך משם לגרמניה תהיה קצרה מבחינתו ". 
דה סילבה עצמו נשמע נרגש : " אני יוצא לדרך חדשה ואתגעגע .  אלי גוטמן עשה אותי שחקן כמו שאני היום ,  יש לו יותר מ-50 אחוז מזה .  כל הזמן הוא דיבר איתי והסביר לי איך להשתפר ". 
גליל בן שנן הוסיף : " אני עובד קשה בשביל זה ומאמין בעצמי .  אני נותן את 100 האחוז שלי ,  גדלתי בהפועל תל אביב וזה החלום שלי להיות השוער הראשון .  הרגשתי טוב עם היכולת של ההגנה .  אני מרוכז במשחק שלי ומי שצריך לתקן את עצמו ,  יעשה את זה ". 
מאמן הפועל חיפה ניצן שירזי לא חיפש תירוצים : " תבוסה לא נעימה בלשון המעטה .  כל מה שאומר יישמע לא רציני ,  אני מאוכזב שאנחנו חוטפים שערים בקלות .  אסור לעשות טעויות כמו שעשינו .  בתוצאה כזו כל מה שאומר יישמע מגוחך .  אנחנו מגיעים להרבה מצבים ומחמיצים ואנחנו משלמים על זה .  אני לא רוצה להשתמש בתירוצים של שחקנים צעירים ,  אבל השחקנים שלי צריכים להתבגר .  זה ההבדל ומה שיכול להשאיר אותך עד הסוף במשחקים . 
" אני לא אדבר על הרצון שלי במרעי או חמד ,  אנחנו צריכים להתחזק לא רק בחלק ההתקפי אלא גם בחלק ההגנתי .  יש עוד משחק חשוב בשבוע הבא ורק אחריו נתפנה לחשוב על חיזוק ". 
יוסי דורה המשיך את הקו של מאמנו : " נכון שלא נשאר לנו הרבה כבוד על הדשא .  לא רצינו לספוג חמישיה ".  הקשר נשאל על סגנון המשחק הפתוח של קבוצתו ,  שאולי הוביל לתבוסה : " בכל משחק אנחנו באים אותו הדבר ,  אבל נגד הפועל מאוד קשה .  הם כבשו בכל מצב ,  זו סטירת לחי קשה מאוד עבורנו ". 

גוטמן : " השחקנים רציניים ויודעים לשים הכל בצד "
 מאמן הפועל ת"א החמיא לשחקניו ,  שהתעלמו מהבעיות בהנהלה וניצחו 0:5 את הפועל חיפה .  שירזי : " השחקנים צריכים להתבגר "
 
