בייסבול :  סינסינטי אלופת ה-NL מרכז
לראשונה אחרי 15 שנה הבטיחו הרדס את אליפות הבית ועלו לפלייאוף .  אטלנטה פתחה על סן דייגו פער במירוץ הוויילד קארד
זה לקח 15 שנים וזה היה מתוק .  הלילה  ( בין שלישי לרביעי )  הבטיחה סינסינטי רדס את אליפות בית ה-NL מרכז ,  לאחר שגברה 2:3 על יוסטון .  הרדס עשו זאת בצורה משכנעת ,  כשהם ביתרון שבעה משחקים על סט .  לואיס ,  שתראה את הפלייאוף מהבית .  
תמונת מצב בשאר הבתים :
 ב-AL הושלם הרכב הפלייאוף רשמית הלילה ,  כשטמפה ביי ניצחה את בולטימור 0:5 עם עוד הופעה אימתנית של דייויד פרייס ,  שאחרי שמונה אינינגים ושמונה סטרייקאאוטים רשם ניצחון מספר 19 העונה .  הרייז מובילים בחצי משחק על היאנקיז ,  שניצחו בטורונטו 1:6 .  שתי הקבוצות בפנים ,  השאלה היא של מיקום .  מינסוטה מהמרכז וטקסס מהמערב עלו כבר בשבוע שעבר .  
ב-NL מזרח פילדלפיה כבר עלתה והתמונה מתמקדת בכרטיס לוויילד קארד ,  שם הגדילה אטלנטה את הפער מסן דייגו .  הברייבס ניצחו 2:3 את פלורידה וניצלו את הפסד הפאדרס 5:2 לשיקגו קאבס .  מי שעוד נהנתה מהפסדם של הכמרים היא סן פרנסיסקו ,  שעם 2:4 על אריזונה פתחה פער של שני משחקים בראשות בית המערב ,  ועשויה להפוך את מפגש סוף השבוע בין השתיים ללא רלוונטי .
 
בייסבול :  סינסינטי אלופת ה-NL מרכז
לראשונה אחרי 15 שנה הבטיחו הרדס את אליפות הבית ועלו לפלייאוף .  אטלנטה פתחה על סן דייגו פער במירוץ הוויילד קארד

