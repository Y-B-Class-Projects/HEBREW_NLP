איכות ללא תחרות ? 
ענת קם עיכלה את הקמפיין החדש של רונאלדו לארמני ,  אחרי שירש אותו מבקהאם ,  השוותה גדלים ואין לה ספק :  רונאלדו לוקח
זה מתחיל כבר בשם .  כריסטיאנו רונאלדו דוס סאנטוס אווירוס מול דייויד רוברט ג'וזף בקהאם .  מאהב לטיני לוהט מול לורד בריטי צנוני ומיובש .  זה ממשיך בגישה כלפי הגוף .  בעוד רונאלדו רואה את גופו כיצירת מופת שרירית ,  עליה הוא שומר מכל משמר ,  בקהאם צייר על עצמו לדעת והוא מקועקע כאילו היה חבר כנופייה יומרני בפילדלפיה .  נער הפוסטר מול הפוסטר .  זה מסתיים בכישרון המשחק :  רונאלדו וירטואוז כמעט ללא תחרות ,  בקהאם הוא עוד בחור די מוכשר אבל לא מעבר לזה .
 כבר כמה שנים שרונאלדו צועד במסלול שהתווה בקהאם ,  אך עושה זאת בהצלחה גדולה יותר בצורה משמעותית ,  כל זאת כשהוא צעיר ממנו בעשר שנים .  האליל הפורטוגלי החליף את בקהאם בקמפיין ההלבשה התחתונה של ארמני ,  שדיגמן את התחתונים בשלוש השנים האחרונות .  הקמפיין הזה הוא המשבצת הנוכחית של בקהאם אליה נכנס רונאלדו והוא משדרג אותה משמעותית .  דייויד בקהאם נחשב לאבטיפוס של המטרוסקסואל ,  הגבר המטופח והמודע לעצמו עד בחילה .  יש לו חוש אופנתי מפותח ותסרוקות מעוצבות ואיש לא יופתע אם הוא יספר שהוא עובר שעווה ברזילאית אחת לחודש .  גם כאן רונאלדו לא נופל :  בטנו וחזהו השריריים חלקים למשעי ואזניו מעוטרות בעגילי יהלום ,  שלעתים מופיעים בהם ראשי התיבות של שמו .  הוא מת על עצמו יותר מבקהאם - אבל גם יש לו יותר סיבות .
 שני כוכבי הכדורגל שיחקו במנצ'סטר יונייטד עם חולצה מס' 7 ,  שנחשבת בעלת משמעות מיתית במיוחד .  למרות ששניהם שייכים להיכל התהילה של לובשי החולצה ,  רונאלדו הגיע להישגים הרבה ,  הרבה יותר גבוהים .  אינדיקציה לכך ניתן לראות במשכורת שקיבל :  למרות שבקהאם שיחק שם יותר שנים ואף היה שותף לזכייה הדרמטית בשלושה תארים ב-1999 ,  רונאלדו הוא זה שזכה בגיל 22 ,  בשנתו הרביעית בקבוצה ,  למשכורת הגבוהה ביותר בתולדות המועדון .  דבר נוסף המוכיח שרונאלדו עושה את זה טוב יותר ,  גדול יותר ובעיקר יקר יותר ,  הוא המעבר למועדון הפאר הספרדי ריאל מדריד לאחר השנים ביונייטד .  בקהאם הגיע לבירת ספרד בגיל 28 כששיאו מאחוריו והצליח לגרד איתה אליפות אחת בארבע שנים ללא הישג אירופי .  רונאלדו עשה זאת באופן נוצץ ,  כמו אל אמיתי :  בקיץ האחרון הפך רונאלדו לשחקן היקר ביותר בהיסטוריה ,  כשריאל מדריד שילמה עבור הזכות לתת לו לשחק בשורותיה לא פחות מ-94 מיליון יורו .
 בגזרת הנשים בקהאם בינתיים מקדים את הפרחח הצעיר ,  אבל כאן יש לזכור שוב את הבדלי השנים .  עם זאת ,  אין ספק כי גם כאן ברור מי המנצח :  בעוד בקהאם ניסה לייצר עם רעייתו ויקטוריה אדאמס ,  פוש ספייס לשעבר ,  את גרסת הממלכה המאוחדת לבראנג'לינה ,  היה ברור לכל בר דעת כי בזוג פרחים וויט-טראש עסקינן ,  החסרים את הקלאס הנדרש מזוג במעמדם .  רונאלדו ,  לעומתם ,  לא מתיימר להיות משהו שהוא לא ;  ברור לו שהוא ערס ים תיכוני מצוי ,  ואלו גם הבחורות איתן הוא מתעסק ,  החל מה  " רקדנית האקזוטית "  נריידה גאלארדו ועד הבימבו הבלונדינית פריס הילטון .  כל זאת ,  כמובן ,  עד שנתחתן .
 
איכות ללא תחרות ? 
ענת קם עיכלה את הקמפיין החדש של רונאלדו לארמני ,  אחרי שירש אותו מבקהאם ,  השוותה גדלים ואין לה ספק :  רונאלדו לוקח

