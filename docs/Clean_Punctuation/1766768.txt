ארקו נכנסת לגרעין השליטה של ליגד :  תרכוש בשלב ראשון 37% ממניות החברה
ארקו רוכשת גם אופציה שתאפשר לה שליטה עם 62% ממניות החברה
חברת  ,  שבשליטת איש העסקים אריק קוטלר ,  צפויה להיכנס לגרעין השליטה של חברת ליגד השקעות .  ארקו מנהלת מו"מ מתקדם עם בעל השליטה בליגד ,  דורון שולדנפרי ,  לרכישת 37% ממניות ליגד בשלב ראשון ,  שהם מחצית מהחזקות בעל השליטה בליגד ,  וכן אופציה להגדלת האחזקות בחברה עד כדי 62% מהון המניות המונפק והנפרע של ליגד .  ליגד עוסקת ,  באמצעות החברה הבת שערי העיר ,  בהשכרתם ומכירתם של שטחי מסחר ומשרדים במבנים מניבים שהקימה החברה במודיעין  ( הבניינים ליגד 1 וליגד 2 )  .  כמו כן ,  לחברה פרויקט בנהריה הכולל את מלון סול מרין בו 92 חדרים ,  וכן 43 יחידות נופש.כחלק מההסכם ,  ארקו תעמיד לבעל השליטה בליגד הלוואה בהיקף של 17 מיליון שקל שתישא ריבית שנתית ותהא צמודה למדד במחירים לצרכן .  ההלוואה תיפרע בתום 12 חודשים ממועד חתימת ההסכם .  כנגד ההלוואה ,  תשעבד ליגד לארקו ,  בשעבוד קבוע מדרגה ראשונה ,  את מלוא החזקותיה בהונה המונפק והנפרע של ליגד .  ארקו החזקות עוסקת בתחומי הפיננסים ,  בעיקר באמצעות מימון ביניים ,  של חברות נדל"ן לייזום ונדל"ן להשקעה .  בין השאר מתמודדת ארקו בימים אלו על רכישת השליטה גם בחברת מלרג ,  שנקלעה לקשיים ופועלת נכון להיום תחת צו הקפאת הליכים .
 
ארקו נכנסת לגרעין השליטה של ליגד :  תרכוש בשלב ראשון 37% ממניות החברה
ארקו רוכשת גם אופציה שתאפשר לה שליטה עם 62% ממניות החברה

