באוקראינה הולכים לסיבוב שני בבחירות
ראש האופוזיציה ויקטור ינוקוביץ' מוביל בבחירות לנשיאות שנערכו היום ,  אך אף אחד מהמועמדים לא קיבל את הרוב הנדרש והוא יתמודד בסיבוב השני מול ראש הממשלה יוליה טימושנקו
מנהיג האופוזיציה באוקראינה ,  ויקטור ינוקוביץ' ,  וראש הממשלה ,  יוליה טימושנקו ,  יתמודדו בסיבוב השני בבחירות לנשיאות המדינה ב-8 בפברואר ,  כך עולה ממדגמי הבחירות שפורסמו הערב  ( ראשון )  ברשתות הטלוויזיה במדינה .  על פי המדגמים ,  ינוקוביץ' לא השיג את הרוב הדרוש בכדי לנצח בסיבוב הראשון ,  אך הוא מוביל על טימושנקו בפער של 10%-4% .
 לפי אחד המדגמים ,  זכה ינוקוביץ' ב-31.5% מהקולות ,  לעומת 27.2% לטימושנקו .  על פי מדגם אחר ,  הוא מוביל עם 35.1% ,  בעוד שטימושנקו קיבלה 25.7% מקולות הבוחרים .  אם המספרים הללו יתבררו כנכונים ,  פירוש הדבר שטימושנקו זכתה לשיעור תמיכה גבוה מזה שניבאו לה הסקרים לפני הבחירות .  תוצאות האמת צפויות להתפרסם בהמשך הלילה .
 במחנה של טימושנקו הביעו אופטימיות לנוכח המדגמים . " המסקנה המרכזית  ( ממדגם הבחירות )  ,  היא שלמרות הניצחון הקטן ליריב שלנו בסיבוב הראשון ,  הנשיאה הבאה שלנו תהיה יוליה טימושנקו ",  אמר סגן ראש הממשלה ,  אולכסנדר טורצ'ינוב .  טימושנקו עצמה אמרה כי תוצאות המדגמים מראות כי ינוקוביץ' לא יוכל לנצח בסיבוב השני וקראה לשאר המתמודדים המפסידים בבחירות לנהל עימה שיחות בכדי להשיג את תמיכתם בסיבוב השני .
 אלו היו הבחירות הראשונות במדינה מאז ה"מהפכה הכתומה "  ב-2004 ,  בה היו מעורבים שני המתמודדים המובילים .  ינוקוביץ' הואשם בזיופים שהובילו למחאת האזרחים וטימושנקו הייתה זו שהאשימה אותו בהכנות לזיוף הבחירות .  טימושנקו היתה אחת ממובילות ה"מהפכה הכתומה ",  שבעקבותיה נבחר ויקטור יושצ'נקו לנשיא .  יושנצ'קו ,  שדעותיו האנטי-סובייטיות גרמו לקרע עם רוסיה ,  התמודד אף הוא בסיבוב הראשון בבחירות ,  אולם זכה ב-6% בלבד מהקולות .
 
באוקראינה הולכים לסיבוב שני בבחירות
ראש האופוזיציה ויקטור ינוקוביץ' מוביל בבחירות לנשיאות שנערכו היום ,  אך אף אחד מהמועמדים לא קיבל את הרוב הנדרש והוא יתמודד בסיבוב השני מול ראש הממשלה יוליה טימושנקו

