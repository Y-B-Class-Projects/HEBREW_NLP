נשיא הטכניון לשעבר : " מכירת מכתשים אגן לסינים - יום עצוב לתעשייה "
 זאב תדמור : " כל העסקה נובעת מהרס המו"פ של החברה בשנים האחרונות ;  חתכו במחקר להביא רווחיות קצרת טווח "
" מכירת מכתשים אגן לסינים היא יום עצוב לתעשייה .  מדובר במפעל אדיר של ידע שנמכר לסינים .  עשרות שנים של מחקר היו לשווא ",  כך אמר היום ל-themarker פרופ' זאב תדמור ,  יו"ר מוסד שמואל נאמן ,  שכיהן בשנים 1990-1998 כנשיא הטכניון.השבוע מכרה כור ,  שבשליטת נוחי דנקנר ,  את מכתשים אגן לחברה הסינית כמצ'יינה לפי שווי של 2.4 מיליארד דולר .  מכתשים עוסקת בייצור ושיווק מדבירי חרקים ןקוטלי פטריות ועשבים להגנת הצומח .  תדמור ,  פרופסור להנדסה כימית ,  אמר כי  " כל העסקה נובעת מהרס המחקר והפיתוח של החברה בשנים האחרונות .  חתכו במו"פ להביא רווחיות קצרת טווח .  אם לא היו עוצרים את המו"פ במשך שנים כדי לחסוך בכסף - אפשר היה למנוע את המכירה לסינים .  מוחקים תעשייה במקום לבנות תעשייה לטווח ארוך .  כל מהנדס כימי בישראל מרגיש אכזבה אדירה ". לדברי תדמור , " המכירה נותנת תחושה גרועה מאוד .  השבוע ,  כשהעסקה התבצעה ,  היתה לי הרגשה שלוקחים חלק ממני ומוכרים למישהו אחר .  במקום לבנות תעשייה מעבירים ידע של עשרות שנים למדינה אחרת .  מכתשים נבנתה על ידע של עשרות מדענים שגדלו בטכניון ובמקומות אחרים במשך שנים ". 

נשיא הטכניון לשעבר : " מכירת מכתשים אגן לסינים - יום עצוב לתעשייה "
 זאב תדמור : " כל העסקה נובעת מהרס המו"פ של החברה בשנים האחרונות ;  חתכו במחקר להביא רווחיות קצרת טווח "
 
