למה להיות חבר של מרלבורו בפייסבוק ?  
ווב 3.0
 >  >  כל אחד מכם שמחזיק פרופיל בפייסבוק לא יכול שלא לשים לב לעלייה המשמעותית והעקבית של הגורמים המסחריים שפתחו פרופילים ברשת .  לא משנה אם אלו תאגידים בנקאיים ,  מותגי מזון ,  או חנויות יד שנייה - כולם רוצים להיות חברים שלך ,  כולם רוצים לעשות לך לייק ,  כולם רוצים להגיע למשאת הנפש השיווקית החדשה :  להשתלב בשיחה .  השיווק ברשתות החברתיות צובר תאוצה ,  ולא רק על סמך תחושת הבטן .  על פי הערכות ,  ההוצאה על פרסום רגיל ברשתות החברתיות בעולם עומד על 2.2 מיליארד דולר ב-2009 - 10% יותר מ-2008 למרות המיתון .  ב-2010 הצפי הוא לגידול של 15% נוספים .  על פי מחקר של חברת פורסטר ,  הסתכמו הוצאה השיווק שאיננה פרסום מודעות  ( כמו למשל הפעלת פרופיל )  ,  בכ-716 מיליון דולר ב-2009 ,  והן צפויות להגיע ב-2014 ל-3.1 מיליארד - קצב צמיחה שנתית ממוצעת של 34% - כפול מקצב הצמיחה הצפוי של הפרסום און-ליין ,  שהוא ,  מן הסתם ,  התחום הצומח ביותר בפרסום בכלל .  הנתונים האלה מעלים את השאלה האם השיווק החברתי צריך להיות תחת פיקוח .  בהשאלה הזו מתעוררת לא רק בשל המספרים ההולכים וגדלים ,  אלא משום שפרקטיקות השיווק ברשת חברתית שונות לחלוטין משיווק מסורתי .  דין מודעה - בעיתון ,  בטלוויזיה או באינטרנט - אינו כדין פרופיל בפייסבוק .  השאלה היא אם כללי הפיקוח תקפים במקרה זה .  האם חוק הספאם ,  למשל ,  חל גם על הודעות סטטוס בפייסבוק ?  האם לחברה מותר לעשות שימוש מסחרי במידע שאליו היא נכספת בפרופילים של מעריציה ?  האם איסור הפרסום על סיגריות אמור למנוע מהם לפתוח פרופיל בפייסבוק ?  האם הקמפיין של ברגר קינג ,  שעודד משתמשים למחוק חברים בפייסבוק  ( ונבלם על ידי הרשת )  עשוי להיחשב כפוגע ומעליב ?  התשובות השאלות האלו נתונות לפרשנות פשוט כי הכללים טרם נקבעו .  בבריטניה ,  למשל ,  הוחלט השבוע שהתחום יוכפף לגוף המפקח על הפרסום באופן כללי .  בישראל ,  כמו במדינות אחרות ,  התחום פרוץ לגמרי .  יש שיטענו שבגלל אופיו של השיווק ברשת ,  הרגולציה נעשית על ידי מפעילי הרשתות עצמן .  אלה יודעות כי הפגזה של פעילות שיווקית תרחיק לבסוף את המשתמשים ,  ותחסל את הרשת .  פייסבוק ,  כדוגמה הבולטת ביותר ,  מטילה מגבלות על פעילות שיווקית ברשת .  מותג שיפתח כרטיס אישי ולא  " דף מעריצים ",  למשל ,  צפוי להימחק באופן אוטומטי על ידי אלגוריתם של פייסבוק .  ברשתות עם פחות אמצעים מפייסבוק ,  הפיקוח הרבה פחות הדוק .  כשמדברים על פיקוח באינטרנט תמיד מגיעים לשאלת היישום :  ברוב המקרים ,  פיקוח הוא כמעט בלתי אפשרי .  אם גולש פתח קבוצה למרלבורו לייט ,  האם הוא עבר על החוק או לא ?  הגוון האפור של התחום כולו כרגע יגרום ,  לפחות לחלק מהמשווקים לנסות פרקטיקות שעשויות לפגוע ,  ולו רק כדי לבדוק את הגבולות .  הגבולות האלה ייקבעו בדיעבד בבתי המשפט .
 
למה להיות חבר של מרלבורו בפייסבוק ?  
ווב 3.0

