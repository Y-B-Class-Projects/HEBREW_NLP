בובליל הולך על הקזינו
בית המשפט אישר למשה בובליל להמשיך בעסקת רכישת קזינו אוסטריה .  בכך דחה ביהמ"ש את תביעותו של ניסן חקשורי ,  לקשור בין העסקה לבין אחזקתם המשותפת בקלאב הוטל
שופט בית המשפט המחוזי בתל אביב דחה היום  ( שלישי )  את בקשתו של איש העסקים ניסן חקשורי לאסור על משה בובליל ,  שותפו של חקשורי באחזקות בקלאב הוטל ,  לקדם עסקת רכישה של מניות חברת קזינו אוסטריה אינטרנשיונל תמורת למעלה מ-200 מיליון יורו .  
הסכסוך המשפטי והעסקי בין חקשורי ובובליל מעסיק את מערכת המשפט כבר שנים רבות .  בעקבות תביעה שהגיש חקשורי ב-2004 קבע בית המשפט מנגנון השקעה בקבוצת קלאב הוטל ובחברות הבנות של החברה ,  לפיו בכל מקרה שתובא בפני הדירקטוריון הצעה להשקעה בסכום העולה על חמישה מיליון דולר ,  יועברו לידי נציגו של חקשורי ,  לפחות עשרה ימים לפני הדיון כל פרטי ההצעה ופירוט הבדיקות לבחינת כדאיות ההצעה ואמצעי המימון .  על ההחלטה והחלטות נוספות הגישו הצדדים ערעורים הנדונים בבית המשפט העליון .
 חקשורי פנה לבובליל ודרש לקבל מידע אודות ההשקעה בקזינו אוסטריה ,  אך בובליל דחה את דרישתו בטענה כי ההשקעה לא נעשית דרך קלאב הוטל .  בעקבות הדחייה פנה חקשורי לבית המשפט בבקשה שיוציא צו למניעת העסקה .  
השופט זפט קיבל את טענתו של בובליל לפיה אין להחיל את מנגנון ההשקעה על ההחלטות המתקבלות בדירקטוריון לוטראקי .  בנוסף קבע השופט כי אין לאפשר לחקשורי - שאינו נושא משרה בלוטראקי - לקבל לידיו מסמכים הקשורים בעסקת הרכישה ,  מאחר שהמנגנון חל על חברות אחרות אך לא על לוטראקי .  השופט קבע כי חקשורי ישלם הוצאות משפט בסך 50 אלף שקל .
 
בובליל הולך על הקזינו
בית המשפט אישר למשה בובליל להמשיך בעסקת רכישת קזינו אוסטריה .  בכך דחה ביהמ"ש את תביעותו של ניסן חקשורי ,  לקשור בין העסקה לבין אחזקתם המשותפת בקלאב הוטל

