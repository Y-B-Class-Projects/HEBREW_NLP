3 חודשים אחרי אייס :  קו מנחה רוכשת 50% מבלוג הטכנולוגיה www.140.co.il תמורת כ-150 אלף שקל
קו מנחה רכשה את האחריות לצד המסחרי של הבלוג מנענע10 ותשקיע בציוד ובשכירת כותב נוסף לאתר
פחות מחצי שנה לאחר שהקימה את בלוג האינטרנט והטכנולוגיה www.140.co.il ,  מכרה העיתונאית לשעבר מעין כהן 50% מהאתר לחברת קו מנחה let me know technology ,  מקבוצת קו מנחה ,  תמורת כ-150 אלף שקל .  במסגרת העסקה ,  תמכור קו מנחה באופן בלעדי את המדיה בבלוג ותקצה לו משאבי פיתוח וטכנולוגיה ,  ושירותי אחסון וקידום מתוך אתרי הקבוצה .  בעקבות הרכישה ,  יתרחב האתר ויגייס כותב נוסף במשרה מלאה .  על פי הודעת קו מנחה , " בעתיד הקרוב יושקו באתר כלים ושירותים שונים ". אתר www.140.co.il הוקם באוגוסט 2009 על ידי העיתונאית מעיין כהן ,  לשעבר כתבת האינטרנט של themarker וגלובס ,  בשיתוף פעולה עם נענע10 .  שם האתר - 140 - נבחר בהשראת מגבלת התווים לעדכון בשירות המיקרובלוגינג טוויטר .  כהן תמשיך לשמש כעורכת האתר וככותבת ראשית ותחזיק ב-50% מהמניות.בעקבות הרכישה ,  אמרה כהן כי  " אינטרנט ומדיה חברתית הופכים לתחומים רלוונטיים לחיי כל אחד ואחד מאיתנו .  אין לי ספק שכניסת קו מנחה כשותפה ,  על ניסיונה העשיר וכוח האדם המקצועי שלה ,  תקפיץ את 140 קדימה ותהפוך אותו לאתר נישה מקצועי ומוביל בתחומים אלה .  זו גם הזדמנות להודות לנענע10 ולגיא אליאב על הבעת האמון הראשונית והעזרה המקצועית שתרמו רבות לאתר ". באחרונה ,  מונה אורי רודריגז-גרסיא למנהל התוכן באתרי האינטרנט של קבוצת קו מנחה ,  המחזיקה בין היתר בפורטל הכלכלה ביזפורטל .  תחת ניהולו ,  על פי ההודעה ,  מתכננת קו מנחה לייצר שיתוף פעולה בין תכני www.140.co.il ,  אתר החדשות בנושאי פרסום ומדיה  " אייס ",  שנרכש על ידי קו מנחה באוקטובר 2009 ובין אתרים נוספים המיועדים להצטרף לפעילות בקבוצה.צח דרוקר ,  מנכ"ל קו מנחה lmk מסר כי  " במהלך זה ממשיכה קו מנחה את אסטרטגיית ההתרחבות שלה באינטרנט לתחומי פעילות חדשים.דרוקר הוסיף כי  " אתר אייס יושק בקרוב מחדש ויכלול פעילויות ואתרים נוספים ". 

3 חודשים אחרי אייס :  קו מנחה רוכשת 50% מבלוג הטכנולוגיה www.140.co.il תמורת כ-150 אלף שקל
קו מנחה רכשה את האחריות לצד המסחרי של הבלוג מנענע10 ותשקיע בציוד ובשכירת כותב נוסף לאתר

