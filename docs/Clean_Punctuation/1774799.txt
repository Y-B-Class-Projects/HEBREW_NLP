 " התחזקות השקל גרמה ליצואנים ולתעשיינים הפסד של 3.3 מיליארד דולר "
  >  >  התחזקות השקל המתמשכת ,  בעיקר בשנתיים-שלוש האחרונות ,  זיעזעה את התעשייה הישראלית ,  שהתרפקה על זיכרונות מעסקות עם שער דולר ממוצע של 4.2 שקלים .  תחילה דרשו היצואנים מהממשלה ומבנק ישראל לסייע בהגנה על שער הדולר .  ב-2010 כבר הבינו שהסיוע היחיד שיקבלו יהיה רכישות הדולרים של בנק ישראל ,  שנועדו להערכתם לשמור על שער דולר של כ-3.7 שקלים .  בהמשך העריכו כי גם הגנה זו תתפוגג בטווח הבינוני .  התוצאה היתה שבעיקר בשנתיים האחרונות החלו היצואנים לבצע שורת מהלכים שנועדו לשפר את רווחיותם .  בהתאחדות התעשיינים העריכו כי אובדן עסקות ב-3.3 מיליארד דולר נגרם לתעשיינים מאפריל 2009 ,  בעקבות ייסוף של 15% בשער השקל ביחס לדולר בתקופה זו .  על פי הערכת התעשיינים ,  אובדן העסקות כולל הפסד עסקות בחו"ל ב-2.3 מיליארד דולר ,  שהם 5.5% מהיצוא . " הייסוף שחק את כושר התחרות של היצואן הישראלי מול מתחרים בעולם ובשוק המקומי ומול יבוא מתחרה זול ,  והוביל לאובדן לקוחות ולפגיעה ממשית בהיקף המכירות ",  הסביר רובי גינל ,  סמנכ"ל וראש אגף כלכלה בהתאחדות התעשיינים .  נשיא התאחדות התעשיינים ,  שרגא ברוש : " אנחנו מאמינים שהמשק האמריקאי יתאושש בסופו של דבר ,  ולכן חשוב לתעשיינים לא לוותר על לקוחות אמריקאים . " עם זאת ,  המצב מעורר דאגה ,  במיוחד לנוכח נתוני הירידה ביצוא במחצית השנייה של 2010 ".  

" התחזקות השקל גרמה ליצואנים ולתעשיינים הפסד של 3.3 מיליארד דולר "
 nan
