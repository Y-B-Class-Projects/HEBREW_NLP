צפו בסלע מפסיד למאסו : " נתתי לו נקודות מתנה "
 המחבט הבכיר של ישראל נוצח 3:1 ע"י מאסו במשחק הפתיחה מול צ'ילה בגביע הדייויס ,  וסיפר בסיום : " הייתה חסרה לי סבלנות "
 וידאו :  ספורט 5
דודי סלע איכזב הערב  ( שבת )  כשפתח את התמודדות הדייויס מול צ'ילה בסיבוב הראשון של הבית העליון עם הפסד 4:6 ,  6:2 ,  6:2 ,  6:4 למחבט מספר שתיים של צ'ילה ,  ניקולאס מאסו  ( 92 בעולם )  ,  שקבע 0:1 לצ'יליאנים בהתמודדות כולה .  הישראלי ,  שבדרך כלל נחשב דווקא לנקודה הבטוחה של הנבחרת ,  ניסה לנתח את ההפסד אחרי 3:53 שעות מתישות . " הייתה חסרה לי עוד סבלנות היום ועוד קצת ניסיון על החימר ",  אמר סלע .
 סלע פתח את המשחק בצורה מאכזבת כשנשבר כבר במשחקון הפתיחה אחרי שביצע שלוש טעויות בלתי מחויבות המציאות .  הישראלי התאושש מהר ,  שבר מיד את מאסו ,  שמר על חבטות ההגשה ועלה ל-1:2 .  שני הטניסאים שמרו על חבטות ההגשה בארבעת המשחקונים הקרובים כשסלע עולה ל-3:4 ,  אך מתקשה מאוד בחבטות ההגשה שלו ,  לעומת מאסו שלוקח את משחקוני ההגשה שלו די בקלילות .  אז התחיל רצף של שבירות ,  סלע היה הראשון ועלה ל-3:5 ,  מאסו שבר בחזרה בדרך ל-4:5 וסלע הכריע במשחקון הבא את גורל המערכה הראשונה עם 4:6 .
 המערכה השנייה נפתחה עם משחקון הגשה קשה של סלע ,  שהצליח להתגבר על הלחץ ,  לעלות ל-0:1 ולהשיג שתי נקודות שבירה במשחקון הבא ,  אלא שמאסו עמד בלחץ והצליח לחזור ל-1:1 .  שני הטניסאים שמרו על חבטות ההגשה גם בשני המשחקונים הבאים ,  בדרך ל-2:2 .  במשחקון הבא הצליח מאסו לשבור את חבטות ההגשה של סלע בקלות כשהוא משדר שפת גוף חיובית בהרבה ,  מקבל תמיכה גדולה מהקהל המקומי ושומר על ההגשות שלו בדרך ל-2:4 .  הצ'יליאני שבר את סלע גם במשחקון הבא ושמר על ההגשה שלו בדרך ל-2:6 .
 המערכה השלישית התחילה כמו שהסתיימה השנייה ,  או במילים אחרות עם שבירה של מאסו את ההגשה של סלע ,  שבקושי עמד על הרגליים וביצע 13 טעויות בלתי מחויבות המציאות עד אמצע המערכה ,  בדרך ל-2:4 לצ'יליאני ,  ששבר שוב והביס את סלע 2:6 .  
מאסו לקח הפסקה כדי ללכת לשירותים בין המערכות ,  מה שגרם דווקא לסלע להתאושש ,  לחבוט רק לחבטת גב היד הלא קיימת של הצ'יליאני ,  לשבור אותו ולשמור על חבטות ההגשה שלו בדרך ל-1:3 .  אך בדיוק כשהיה נדמה שהמדורג 66 בעולם עלה על הסוס ,  שבר מאסו את חבטות ההגשה שלו וסגר את הפיגור ל-3:3 .  מכאן שמרו השניים על חבטות ההגשה ,  עד שמאסו הצליח לשבור ולעלות ל-4:5 עם הזדמנות להגיש למשחק .
" נתתי לו הרבה נקודות מתנה ונקודות קלות מדי ",  הודה סלע ,  שביצע 70 טעויות בלתי מחויבות המציאות לעומת 44 של יריבו . " אין ספק שלא הייתי במיטבי אבל אסור לשכוח שהוא שיחק טוב .  הוא ברח מגב היד והזיז אותי עם הרבה טופ ספין ". 
על הקהל הצ'יליאני שלא פספס את ההזדמנות לעודד את נבחרתו ,  אך רק במסגרת המותר ולא חרג מכך במאום ,  אמר סלע : " הם עזרו לו בנקודות הקשות וידעו איך להרים אותו .  מצד שני ,  הקהל הישראלי גם עשה הרבה בלאגן וכל הכבוד לו ". 
סלע לא ביטל גם את סיכויו של הראל לוי להפתיע את פרננדו גונזאלס . " מאוד חשוב שנביא היום את הנקודה .  אני מאמין בהראל ולמרות שזה נראה בלתי אפשרי על החימר אני חושב שהוא יכול לנצח .  אם נגיע לזוגות במצב של 1:1 הכול פתוח ". 

צפו בסלע מפסיד למאסו : " נתתי לו נקודות מתנה "
 המחבט הבכיר של ישראל נוצח 3:1 ע"י מאסו במשחק הפתיחה מול צ'ילה בגביע הדייויס ,  וסיפר בסיום : " הייתה חסרה לי סבלנות "
 
