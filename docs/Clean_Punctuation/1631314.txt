מאסר עולם ו-5 שנים לבעל שרצח את אשתו
ביהמ"ש המחוזי בת"א גזר את עונשו של איאד שאמי שחטף את אשתו ואת חברתה לפני כשנתיים ,  רצח את אשתו והעלים את הגופה .  חברתה הצליחה לחמוק מתא המטען ולדווח למשטרה
 ( צילום :  עוז מרון ,  עריכת וידאו :  גדי וינסטוק ,  קריינות :  אילן שניג ) 

בית המשפט המחוזי בתל אביב גזר היום  ( שלישי )  מאסר עולם ועוד חמש שנות מאסר על איאד שאמי ,  תושב ראמללה בן 30 ,  שהורשע ברצח אשתו ולנטינה דומבייב ,  לאחר שחטף אותה ואת חברתה .  מכתב האישום עולה כי שאמי ואדם נוסף ,  שזהותו עדיין אינה ידועה ,  חטפו בשנת 2007 את שתי הנשים והובילו אותן ברכבם לאזור צומת עד הלום בדרום .  עם הגיעם לאזור ,  אזק שאמי את ידיה של החברה ,  חסם את פיה וכלא אותה בתא המטען של הרכב .  זו הצליחה להשתחרר ,  אך שאמי שהבחין בדבר כבל אותה בשנית .  לבסוף ,  הצליחה החטופה להשתחרר ,  לפתוח בכוחות עצמה את תא המטען ולקפוץ ממנו אל הכביש בעוד הרכב נוסע  כתוצאה מכך נגרם לה שבר בידה .
 רכב שעבר במקום והבחין בנעשה אסף אותה והביא אותה לתחנת משטרה  שם הגישה תלונה .  גופתה של דומבייב עצמה נמצאה כעבור שלושה ימים כשהיא מוטמנת בשיחים ומצוייה במצב ריקבון . 
" מדובר בעבירות שבוצעו כלפי שתי נשים שלגבי האחת הסתיימה החטיפה בנטילת חייה "  כתבו השופטים נורית אחיטוב ,  מרים דיסקין ורענן בן-יוסף בגזר הדין . " רק תושייתה ויכולת הישרדותה של המתלוננת מנעה ממנה גורל דומה כאשר העדיפה לסכן את חייה כדי להינצל ושמה נפשה בכפה כאשר קפצה מתא מטען של רכב נוסע במהירות בכביש ראשי ". 
השופטים ציינו כי מדובר בסדרה קשה של עבירות אלימות חמורות שבוצעו בנוסף למעשה הרצח  ועל כן גזרו עונש מאסר נוסף לעונש מאסר העולם שניתן לשאמי בגין מעשיו .
 
מאסר עולם ו-5 שנים לבעל שרצח את אשתו
ביהמ"ש המחוזי בת"א גזר את עונשו של איאד שאמי שחטף את אשתו ואת חברתה לפני כשנתיים ,  רצח את אשתו והעלים את הגופה .  חברתה הצליחה לחמוק מתא המטען ולדווח למשטרה

