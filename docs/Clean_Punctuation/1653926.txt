מתכוננים לאוטומוטור 2010
בחול המועד פסח תתקיים תערוכת הרכב הישראלית 'אוטומוטור' עם 3,500 עובדים וצפי ל-400 אלף מבקרים .  מאחרי הקלעים
פעם בשנתיים בחול המועד פסח ,  מארחת תל-אביב את תערוכת הרכב הישראלית 'אוטומוטור' .  את הדוכנים מאכלסות דוגמניות חטובות לצידן של המכוניות ,  הרבה חיוכים מפוזרים לכל מקום ,  פלאשים של מצלמות ,  סלבס ,  אישי-ציבור ולחמניות מקמח מצות .  אלא שמעבר לעניינים השגרתיים ,  מסתמן שב-2010 יחול שיפור מסויים בתכנים .  הטענה העיקרית של מארגני התערוכה השנה תהה השקעה מסיבית בנושאים של ארגון למופת ,  כולל שדרוג מופעי ראווה שאמורים להיות מעניינים ומסודרים יותר מכפי שהיה עד היום .
 מארגנת התערוכה חברת 'רב-מוטור' ,  מוסרת כי השקיעה השנה 52 מיליון שקלים להכנת מתחם גני התערוכה .  תערוכת הרכב תחשוף את הקהל ל-96 מיצגים וכ-300 מותגים כך מספרים לנו ,  והיא משתרעת על שטח של 32 אלף מ"ר .  את הקהל יקבלו 3,500 עובדים שיעבדו בשתי משמרות ,  וכן 50 נהגים מקצוענים ,  150 דוגמניות ,  50 מתחזקי מכוניות ועוד .
 כל יבואנית שבחרה להופיע השנה בתערוכה השקיעה מיליוני שקלים בתצוגה ושלשלה למארגנים דמי-שכירות על פי המיקום האסטרטגי של המכוניות .  כך נקבע איפוא ,  כי ככל שהמקום מרכזי ביחס לאירוע והמתחמים לאורך השדרות ,  כך המחיר לחכור אותו גבוה יותר .  העלות הממוצעת לכל דוכן היא כחצי מיליון שקלים ,  אך לכך יש להוסיף עלות הבאתן של מכוניות מעבר לים ועוד ביטוחים שונים הגורעים מכיסן של היבואניות עוד כמה עשרות אלפי-דולרים .  
המופעים השנה יהיו מוקצים בעיקר  ( אך לא רק )  לשטח ,  מאחר ונעדר מתחם בגני-התערוכה התפור לספורט-מוטורי על אספלט .  הקהל יחווה אירועי שטח ואטרקציות למיניהן ,  כאשר אחד המופעים שסביר שירכז סביבו עניין יהיה אירוע השליטה באופנועי טריאל .  את הכידון יאחוז לא ישראלי ,  אלא אלוף העולם ברכיבה בתחום זה ג'וליאן דופונט שנשכר בעלות של 100 אלף שקל ליום .  
הרוכב המיומן ינסה לשלהב את הקהל ארבע פעמים ביום תוך קפיצות באוויר ,  טיפוס על מדרגות ועוד ,  ויתרום מכישוריו הווירטואוזים לעיני העדשות .  גם קבוצת 'עופר-אבניר' תרשום הופעת ראווה בדמות קפיצות באוויר עם טרקטורוני CAN-AM בהשתתפות אלופי הארץ ובכירים נוספים מהתחום .  
מחירו של כרטיס כניסה לתערוכת אוטומוטור 2010 יעמוד על 89 שקלים או 49 שקלים בתוספת 285 נקודות למחזיקי כרטיס ישראכרט .  בתמורה ,  המארגנת והמציגים מכינים לנו כמה הפתעות בקנה ומבטיחים לאתגר את הדמיון והסקרנות בקרב הקהל הישראלי .  אנחנו נהיה שם כדי לבדוק זאת מקרוב .
 
מתכוננים לאוטומוטור 2010
בחול המועד פסח תתקיים תערוכת הרכב הישראלית 'אוטומוטור' עם 3,500 עובדים וצפי ל-400 אלף מבקרים .  מאחרי הקלעים

