אושר בכנסת :  החל מהיום - חוזה לקבלת שירותי רפואה יוגבל למשך שנה אחת בלבד
החוק אושר עקב תלונות שהגיעו לארגוני הצרכנים של החתמת קשישים על חוזים דרקוניים עם קושי לבטלם
חוק  " עסקה מתמשכת בעניין שירותי רפואה "  נכנס היום  ( ראשון )  לתוקפו .  החוק נועד להסדיר זכויות צרכנים ,  בדרך כלל קשישים וחולים הנקשרים בעסקה מתמשכת לרכישת שירותי רפואה .  מתלונות רבות שהופנו למשרד התמ"ת ולארגוני הצרכנים עולה כי אחת הבעיות המרכזיות בתחום היא החתמת קשישים וחולים על חוזים ארוכי טווח ,  לתקופה של 3 עד 5 שנים ,  ללא אפשרות לסיים את ההתקשרות בין הצדדים או לחלופין סיום ההתקשרות בתמורה לתשלום קנס כספי גבוה עד כדי תשלום מלוא התמורה .  על פי החוק החדש כבילת הצרכן בחוזה לא תעלה על שנה אחת .  עוד נקבע לאחר תקופת ההתחייבות ניתן להאריך את החוזה לתקופות נוספות אשר כל אחת מהן הינה חצי שנה בלבד כל עוד לא ישונו תנאי העסקה .  אם ישונו תנאי העסקה העוסק יחויב לקבל הסכמה מפורשת של הצרכן .  החוק מתייחס לכל עסקה המתבצעת החל מהיום וכן לגבי עסקאות אשר מועד סיומן הוא לאחר מועד תחילת החוק.החוק דורש כי כל הסכם למתן שירותי רפואה מתמשכים חייב להיות בכתב - בנוסף להסכם עצמו יש למסור לצרכן טופס גילוי אשר בו יפורטו התנאים העיקריים של השירותים הניתנים :  מיהו נותן השירות ,  מהם השירותים הכלולים בעסקה מתי הם זמינים ומהו המחיר המדויק שלהם .  לצרכן תישמר הזכות לבטל את העסקה בתוך 30 ימים מיום החתימה על החוזה או מהיום שבו אישר הצרכן את קבלת טופס הגילוי ,  לפי המאוחר .  אם בחר הצרכן לבטל את החוזה ,  העוסק לא יגבה ממנו דמי ביטול כלשהם.בנוסף ,  החוק קובע חד משמעית כי במקרים של מעבר לדיור מוגן ,  אשפוז סיעודי ,  או חלילה פטירה  ייפסק החוזה באופן מיידי ללא כל תשלום של  " קנס יציאה ".  את החוק יזמו סגנית שר התמ"ת אורית נוקד וח"כ אורי מקלב  ( יהדות התודה )  .  נוקד אומרת כי  " החוק ישים סוף להטעיות ולמניפולציות שמבצעות חברות רבות בעיקר כלפי אוכלוסיות מוחלשות כמו קשישים ועולים .  עיקרי החוק מחזקים את כוחו של הצרכן ותורמים להעלאת הבהירות והשקיפות באותם חוזים ,  שהתגלו עד היום כדרקוניים וככובלים ". על פי החוק החדש , " שירותי רפואה "  כוללים בין היתר אבחון רפואי ,  טיפול רפואי מונע ,  טיפול פסיכולוגי או טיפול סיעודי וכן שירותי תמיכה רפואית כגון הסעה באמבולנס ,  ייעוץ רפואי או ביקור רופא ,  הפעלת מוקדים להיענות באמצעות לחצן מצוקה ואספקה של מכשיר או ציוד רפואי אחר .
 
אושר בכנסת :  החל מהיום - חוזה לקבלת שירותי רפואה יוגבל למשך שנה אחת בלבד
החוק אושר עקב תלונות שהגיעו לארגוני הצרכנים של החתמת קשישים על חוזים דרקוניים עם קושי לבטלם

