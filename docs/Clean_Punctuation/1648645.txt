שמועות כי משפחת סולצברגר תמכור את  " ניו יורק טיימס "  לקרלוס סלים מקפיצות המניה בוול סטריט
מניית ניו יורק טיימס עולה ביותר מ-4% ;  החברה גייסה כבר רבע מיליארד דולר מסלים
מניית מו"לית העיתונות ניו יורק טיימס ,  המוציאה לאור את העיתון באותו שם ,  עולה ביותר מ-4% במסחר בוול סטריט ,  לאחר שכבר זינקה ב-11% מוקדם יותר .  זאת ,  על רקע שמועות כי החברה עשויה להירכש . " נראה שמתרוצצות שמועות על השתלטות ",  אמר מייסד ספקית נתוני האופציות בשווקים optionsizzle.com ,  ג'ושואה בלנג'ר .  אתר חדשות הפיננסים מרקטווץ' דיווח כי לפי השמועות ,  המיליארד המקסיקני קרלוס סלים עשוי להשתלט על החברה .  ניו יורק טיימס כבר נאלצה לגייס רבע מיליארד דולר מסלים עקב המיתון הכלכלי.ניו יורק טיימס ,  הנמצאת בשליטת משפחת סולצברגר מאז שנת 1896 ,  סובלת כמו מו"ליות אחרות בתחום העיתונות המודפסת ממעבר מוגבר של קוראים לאינטרנט ,  ונפגעה קשות גם עקב המיתון הכלכלי .  בנוסף ל-250 מיליון דולר שגייסה החברה מסלים ,  נאלצה ניו יורק טיימס עקב המשבר להפסיק את חלוקת הדיווידנדים למשקיעים ,  לקצץ מאות משרות ,  ולמכור נכסים.העיתון  " ניו יורק טיימס "  גם הודיע בינואר כי יתחיל לגבות תשלום עבור גישה לתכניו באינטרנט החל מתחילת שנת 2011 ,  בניסיון להגדיל את הכנסותיו על רקע המעבר המוגבר של צרכני חדשות מהעיתונות המודפסת לאינטרנט .  העיתון יצטרף בכך לעיתונים נוספים כמו  " וול סטריט ג'ורנל "  ו"פייננשל טיימס ",  שכבר גובים תשלום עבור גישה לתכנים באתריהם .
 
שמועות כי משפחת סולצברגר תמכור את  " ניו יורק טיימס "  לקרלוס סלים מקפיצות המניה בוול סטריט
מניית ניו יורק טיימס עולה ביותר מ-4% ;  החברה גייסה כבר רבע מיליארד דולר מסלים

