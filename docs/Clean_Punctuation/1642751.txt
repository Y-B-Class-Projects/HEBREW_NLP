המקרן התקלקל - ההקרנה של  " פובידיליה "  בברלין נדחתה
דבר כזה לא זכור גם לזקני הפסטיבל :  ההקרנה לסרט בכיכובם של עפר שכטר ואפרת בוימולד נדחה במספר שעות בעקבות תקלה טכנית .  במאי הסרט : " פעם הגרמנים היו יעילים יותר "
 צוות הסרט  " פובידליה "  חיכה לרגע הזה זמן רב :  סרטם של האחים יואב ודורון פז בכיכובם של עפר שכטר ואפרת בוימולד הגיע לפסטיבל החשוב ,  במסגרת ה"פנורמה ".  אלא שלוואלה !  תרבות הגיעו דיווחים שלא הכל הלך חלק .
 על פי דיווחים שהגיעו מברלין ,  באולם התגלתה בעיית סאונד הנעוצה במקרן הסרט וההקרנה ,  שכל הכרטיסים אליה אזלו ,  בוטלה .  זמן קצר לאחר מכן תוקלה הבעיה הטכנית והאורחים הוזמנו לשוב לאותו אולם להקרנה החגיגית של הסרט ,  שם נערכה ההקרנה החגיגית בסופו של דבר . 
" זה לא ייאמן ",  אמר בשיחה מברלין הבמאי דורון פז . " עשינו מסיבת עיתונאים ,  היה מעולה ,  בא הנהג לקחת אותנו ובאמצע מודיע לנו בשיא האדישות שהוא צריך לחזור כי יש תקלה באולם המרכזי .  700 אנשים מחכים להקרנה ואנחנו בשיא הלחץ עם עשרות טלפונים כדי להבין מה קרה .  הגענו למלון ובדיוק סקורסזה ודיקפריו מצטלמים לקראת הבכורה של הסרט שלהם ורק אנחנו מחכים לסרט שלנו .  בסוף אמנם הכל הסתדר והייתה הקרנה מצוינת ,  אבל אנחנו עדיין קצת בשוק ".   
" אני חייב להגיד שחשבנו שדברים כאלו לא קורים לגרמנים ",  הוסיף פז בחיוך . " היו תקופות שהם היו מאד יעילים ".  
לצד התקרית הזו ,  סוף השבוע הביא חדשות טובות לסרטם של האחים פז :  חברת ההפקה של אהוד בלייברג  ( "אדם בן כלב ")  רכשה את זכויות ההפצה של הסרט בעולם . " אנחנו מאד גאים לייצג את הפיצ'ר היחידי מישראל שהגיע לפסטיבל ברלין ",  אמר ראש מערך הרכש של החברה ,  ניקולס דונרמאייר . " לאחים פז יש יכולת לספר סיפור באופן טבעי וללא מאמץ ,  יכולת שמיוצגת היטב ב'פובידיליה' ". 

המקרן התקלקל - ההקרנה של  " פובידיליה "  בברלין נדחתה
דבר כזה לא זכור גם לזקני הפסטיבל :  ההקרנה לסרט בכיכובם של עפר שכטר ואפרת בוימולד נדחה במספר שעות בעקבות תקלה טכנית .  במאי הסרט : " פעם הגרמנים היו יעילים יותר "
 
