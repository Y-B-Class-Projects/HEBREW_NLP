המטוס כמעט התפוצץ ,  אב המחבל ניסה להזהיר
אביו של המחבל שניסה לפוצץ מטוס בדטרויט הזהיר את רשויות ארה"ב מפני ההתנהגות הקיצונית של בנו .  לפי הדיווחים ,  המידע לא הספיק כדי להוסיף את הבן לרשימת האסורים לטיסה
 ( צילום :  רויטרס ,  עריכת וידיאו :  עידן גוראל ) 
אביו של האזרח הניגרי ,  שניסה לפוצץ מטען חבלה על מטוס אמריקאי ,  הזהיר בעבר מפני הדעות הקיצוניות של בנו .  האב ,  בנקאי בכיר בניגריה ,  פנה בחודש שעבר לשגרירות ארה"ב באבוג'ה ,  בירת ניגריה ,  והעלה חשש לגבי בנו ,  עומר פארוק עבדול מוטלאב .  זאת לאחר שההתנהגות הקיצונית של הבן ,  החלה להדאיג את משפחתו .  מקור אמריקאי אישר לרשת BBC כי נפתח תיק בנושא ,  אך המידע לא היה מספיק כדי לצרף את עבדול מוטאלאב לרשימת הנוסעים המנועים מלטוס .  
עוד עולה מהדיווח ,  כי נאסרה כניסתו ללונדון של עבדול מוטלב ,  לשעבר סטודנט להנדסה באוניברסיטה בבירה הבריטית .  הוא סיים את לימודיו בחודש מאי בשנה שעברה ,  אך בקשת הוויזה שלו נדחתה במאי השנה ,  כשניסה להירשם לקורס במכללה מפוקפקת .  
כתב אישום הוגש אמש נגד עבדול מוטלב על ידי שופט פדרלי בבית חולים במישיגן ,  בו הניגרי מאושפז בשל הכוויות שספג בעת שניסה להפעיל את מטען החבלה .  הוא הואשם בהנחת מטען חבלני על מטוס האיירבוס 330 ,  וניסיון להרוס את המטוס .
 
המטוס כמעט התפוצץ ,  אב המחבל ניסה להזהיר
אביו של המחבל שניסה לפוצץ מטוס בדטרויט הזהיר את רשויות ארה"ב מפני ההתנהגות הקיצונית של בנו .  לפי הדיווחים ,  המידע לא הספיק כדי להוסיף את הבן לרשימת האסורים לטיסה

