רפאלוב : " העובדה שהמשחק לא במכתש מקלה "
 ליאור רפאלוב התייחס להגרלת הגביע שסידרה למכבי חיפה את הפועל רמת גן .  על ההפסד לנתניה : " אין מקום לטעויות בליגה "
 באופן מסורתי ,  גם העונה השתתפו שחקני מכבי חיפה בחגיגות הפורים של ילדי בית הספר אופקים במלון דן כרמל בעיר .  אתמול  ( שלישי )  ביקרה הקבוצה בבית החולים לילדים  " מאייר "  שם ביקרו ילדים המאושפזים במחלקה האונקולוגית . " מרגש מאוד לפגוש את הילדים האלה ואני מקווה שעשינו להם שמחה בלב .  מאוד מרגש לראות אותם שמחים .  הרבה מהילדים כאן הם אוהדי מכבי חיפה ",  אמר הקשר ליאור רפאלוב לאחר הביקור .  הקשר התייחס גם להגרלת הגביע שזימנה לקבוצה משחק מול הפועל רמת גן ,  היריבה הקבועה . " העניין הזה כבר הפך למסורת ,  אנחנו נגד רמת גן בגביע ",  הוסיף רפאלוב . " כבר שלוש שנים הם משחקים מולנו במפעל הזה .  העובדה שהמשחק לא במכתש מקלה ,  אבל עדיין ,  הפועל רמת גן קבוצה מסוכנת .  אני בטוח שנעבור ".  כזכור ,  לפני שלוש שנים ניצחה רמת גן ,  אז בליגה הארצית ,  0:1 במכתש משער של קובי חסן בהארכה .  על המשחק בנתניה בשבת ,  בו נחלה הקבוצה את ההפסד השני שלה העונה אמר רפאלוב : " הגענו להמון מצבים ותנאי המגרש לא היו טובים .  במאבק שלנו אין מקום לטעויות בליגה .  נצטרך לנצח כבר ביום ראשון את אשדוד ,  נכתיב את הקצב ".  היום  ( רביעי )  אמור המועדון להחליט האם אייל גולסה יעבור מחר בדיקת MRI שתקבע את חומרת הפציעה שלו .  ההערכות מדברות על היעדרות של שבועיים נוספים ,  אך ייתכן שהשחקן לא יזדקק לבדיקה .
 
רפאלוב : " העובדה שהמשחק לא במכתש מקלה "
 ליאור רפאלוב התייחס להגרלת הגביע שסידרה למכבי חיפה את הפועל רמת גן .  על ההפסד לנתניה : " אין מקום לטעויות בליגה "
 
