גוטמן : " הראינו אופי שנותן לי תקווה "
 מאמן הפועל ת"א מסתכל קדימה .  ורמוט : " עשיתי דברים שאני לא מספיק לעשות בשני משחקים ".  ליפשיץ : " לפחות הקהל נהנה "
 צילום ועריכת וידאו :  יותם רונן
כמה דפיקות לב היו הערב  ( שבת )  בבלומפילד .  הדרמה הגדולה ביותר שנראתה העונה ,  ואולי בעונות האחרונות בליגת העל ,  התחוללה על הדשא במשחק שהסתיים בתיקו 3:3 מדהים בין הפועל תל אביב למכבי נתניה .  איש לא היה יכול לצפות זאת מלכתכילה ,  במיוחד מאחר שקבוצתו של ראובן עטר הגיעה עם הרכב חסר ,  ועם שוער חסר ניסיון בדמותו של דניאל ליפשיץ הצעיר .  אלא שדווקא האורחים מנתניה היו אלה שהוליכו ,  והיו בדרך לניצחון הבטוח ,  עם יתרון 0:3 ,  פחות מ-10 דקות לסיום .  אלא שאז הגיע הקאמבק הנהדר של שחקניו של גוטמן ,  הגנת נתניה קרסה תחת הלחץ ,  וגילי ורמוט הוליך את חבריו כל הדרך אל הנקודה המתוקה .  בסיום זרקו אוהדי הפועל תל אביב חפצים לעבר אחד הקוונים ,  וההתאחדות לכדורגל הודיעה כי תעמיד לדין את הקבוצה על התנהגות אוהדיה .  
בהפועל תל אביב היו תחושות קשות בחדר ההלבשה .  אחד השחקנים אמר : " אם המשחק היה נמשך עוד חמש דקות היינו מבקיעים חמישיה ומנצחים ".  לגבי הטענות של נתניה בנוגע לשיפוט של מאיר לוי ,  אמר אחד האדומים : " לא ברור על מה הם באים בטענות ,  הם הצילו פעמיים מהקו בדקה ה-90 ,  היינו צריכים לנצח ".  
בהפועל תל אביב מאשימים את שחקני מכבי נתניה כי שברו את הדלת שמובילה לכניסה לחדר ההלבשה ,  וזאת עקב התסכול על השערים שספגו בדקות הסיום .  בהפועל תל אביב פנו למשקיף מטעם ההתאחדות לכדורגל ,  ודרשו כי יציין זאת בדו"ח המשחק .  ללא קשר ,  האדומים ידרשו מנתניה לשלם על הנזק .  
מאמן הפועל תל אביב ,  אלי גוטמן ,  שכבר ראה את קבוצתו מתרחקת עוד ועוד ממאבק האליפות ,  היה מרוצה מאוד בסיום מהנקודה שהשיגו השחקנים : " משחק מאוד מאוד משונה .  פתחנו את המשחק טוב ,  שיחקנו נגד קבוצה מצוינת ,  עטר הכין את הקבוצה מצוין .  לספוג שלושה בבית זה יותר מדי ",  אמר המאמן . " כל הכבוד לבחורים ,  שחזרו .  זאת חצי הכוס המלאה .  התפקיד של השחקנים זה להאמין ,  הם מכתיבים את הקצב במשחק ,  ואני מסיר בפניהם את הכובע .  מה שהם עשו בעשר הדקות האחרונות זה יוצא מן הכלל .  מצד שני ,  יצאנו עם נקודה אחת ממשחק בית ". 
גוטמן כעס מאוד על שחקניו במהלך המשחק ,  והוסיף : " אפשר לחזור מפיגור 2:0 אבל כנראה שהבחורים שלי היו צריכים 3:0 כדי לחזור ".  על יריבתו אמר גוטמן : " אני רק יכול לפרגן למכבי נתניה ,  כי כמו שהפועל תל אביב גרמה למכבי חיפה להיראות לא טוב ,  נתניה גרמה לנו להיראות לא טוב .  אולי עשר הדקות האלה יהיו ציון דרך שיעזור לנו בהמשך ".  על כל ההתעסקות בזרים בימים האחרונים ,  אמר המאמן : " כל העניין עם סאדאת לא הפריע ,  הבאנו חלוץ טוב שיעזור לנו ".  כשגוטמן נשאל האם לדעתו אפשר להיפרד מחלום האליפות ,  ענה : " לא יודע ,  המירוץ הוא עד מאי ,  בעשר הדקות האחרון הראינו אופי שנותן לי תקווה ".   מי שהחזיר את קבוצתו במו ידיו הערב ,  היה גילי ורמוט ,  שאמר בסיום ,  כשהוא מחוייך : " עד הדקה ה-80 היה לי משחק רע מאוד ,  ובעשר הדקות האחרונות עשיתי דברים שאני לא מספיק לעשות בשני משחקים - כבשתי צמד ,  החטאתי פנדל והרחיקו לי כדור מהקו .  עשינו קאמבק מצוין ,  אבל באנו לקחת שלוש נקודות ויצאנו רק עם נקודה .  נראה מה מכבי חיפה יעשו ,  רצינו להלחיץ אותם קצת ,  נקווה שהם לא ינצחו ". 
ורמוט נשאל האם הפועל תל אביב עוברת תקופה לא טובה ,  והשיב : " לפני שבועיים ניצחנו את באר שבע עם רביעייה ,  ואחר כך הוצאנו תיקו מול חיפה .  זה לא משבר ,  חלילה .  אני מקווה שהחלוץ החדש יוסיף לנו מה שצריך .  יחד עם דה רידר שניהם יוסיפו לנו נפח ,  נקווה שישתלבו מהר ". 
בנתניה היו מאוכזבים מאוד בסיום .  הקבוצה הלוחמנית של ראובן עטר היתה קרובה מאוד לזכות במלוא הנקודות והכבוד של שאר הליגה ,  אבל לא הצליחה להחזיק מעמד בסיום .  שחקני הקבוצה האשימו בסיום את מאיר לוי ,  על השער שהבקיעה הפועל תל אביב עמוק בתוך תוספת הזמן . " זו בושה וחרפה שהוא לא נתן לנו קרן בתוספת הזמן של המחצית הראשונה ,  בעוד שהפועל תל אביב קיבלה את אותה קרן בתוספת הזמן של המחצית השניה והבקיע ".  מצד שני ,  היו שחקנים שאמרו : " השופט שגה ,  אבל ברור שאנחנו היינו נאיבים ,  היינו חייבים לנצח את המשחק הזה ".  
בקבוצה החמיאו לראובן עטר ואמרו : " מה שהוא עשה במחצית השניה ,  עד השער השני של הפועל ,  זה בית ספר לכדורגל .  נראנו כמו שלא נראנו באף משחק העונה ועמדנו טוב על המגרש .  אפשר רק להצטער בשבילו על השער השלישי שספגנו ".  עטר עצמו אמר בסיום : " אני מאוד גאה בשחקנים על ה-0:3 שהובלנו .  הם הכניסו שחקנים איכותיים שיצרו אצלנו לחץ מסיבי .  היו לי חסרים לי שחקנים ,  לא יכולתי לחזק את ההגנה .  נכון שזה משהו שלא צריך לקרות כשמובילים 0:3 בדקות האחרונות ". 
כשנשאל מה הכריע את המשחק ,  אמר המאמן : " אני חושב שהעומק של הפועל תל אביב הכריע .  להבדיל ממני ,  שלא היו לי שחקני הגנה להכניס ,  הם הכניסו שחקנים איכותיים וזה עלה לנו .  אני גאה בשחקנים על הסגירות הנכונות ,  היה לנו משחק טקטי יוצא מן הכלל ".  כשנשאל האם יש לו טענות כלפי השיפוט של מאיר לוי ,  ענה עטר : " תמיד יש טענות על השיפוט ,  אבל זה לא מה שהכריע את המשחק .  בסוף הוא הוסיף חמש דקות וחרג מהן והם השוו ,  אבל זה לא מה שהכריע את המשחק ,  אלא זה שהפועל תקפו עם שבעה שחקנים ברחבה ". 
שוער מכבי נתניה ,  דניאל ליפשיץ ,  שהיה  ( לפחות עד השער השלישי )  המצטיין במגרש ,  אמר לאחר המשחק : " הפועל תל אביב הפעילו לחץ מאוד מסיבי בדקות האחרונות ,  אסור שזה יקרה ,  אבל אני בטוח שהקהל נהנה מהמשחק ".  כשנשאל על ההזדמנות שקיבל ,  והאם הוא יזכה להזדמנות נוספת בהמשך ,  אמר השוער הצעיר : " בכל פעם שראובן רושם אותי על הלוח אני משתדל לעשות את הכי טוב שאני יכול ,  וזהו ".  
אפילו שופט המשחק מאיר לוי ,  התרשם מאוד מהדרמה שהתחוללה ואמר : " היו משחקים של 3:3 ו-2:2 ,  אבל במשחק הספציפי הזה ,  זה קרה בעשרים דקות ,  וזה משהו יוצא דופן .  בעשרים הדקות האלה נהנתי יותר משאר המשחק שהיה לעתים משעמם .  שופט ,  בעשרים הדקות האחרונות ,  חייב להזכיר לעצמו להיות מרוכז ממש כמו טייס ,  ואני לא מגזים .  יכול להיות שער ,  כרטיס אדום ,  פנדל ועוד ,  שיכריעו ,  לכן ברגעים כאלה חייבים לשמור על רמת ריכוז מנאוד גבוהה ,  וזה מה שעשיתי היום ". 

גוטמן : " הראינו אופי שנותן לי תקווה "
 מאמן הפועל ת"א מסתכל קדימה .  ורמוט : " עשיתי דברים שאני לא מספיק לעשות בשני משחקים ".  ליפשיץ : " לפחות הקהל נהנה "
 
