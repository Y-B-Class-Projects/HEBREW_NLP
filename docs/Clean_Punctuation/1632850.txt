יואב כץ : " לא שם על הקהל ,  הם לא בוגרי הרווארד "
 הבעלים של הפועל חיפה ,  שיצא בליווי שוטרים וזכה לקללות מהקהל ,  הוסיף : " המשחק הכי גרוע שלנו ".  גרגורי : " השופט היה נדיב איתם "
 הפועל חיפה ירדה פצועה וכואבת הערב  ( שבת )  מה-2:2 נגד תשעת השחקנים של מכבי אחי נצרת .  האוהדים קראו קריאות גנאי נגד המאמן שלומי דורה ובמיוחד נגד הבעלים ,  יואב כץ ,  שליווי משטרתי דאג למנוע פגיעה שלו מאז שער היתרון של נצרת ועד לחזרתו הביתה למלון בכרמל .
 בתגובה לקריאות של הקהל נגדו ,  אמר כץ בסיום המשחק : " זה חלק מלעשות עסקים ,  ואני לא שם על הקהל .  הם לא בוגרי הרווארד ,  הם לא זוכי פרסי נובל ,  ככה שמבחינתי אני ממשיך בשלי .  זה לא ממש איכפת לי .  טרומן אמר שאם אתה לא יכול לסבול את החום ,  צא מהמטבח ". 
לגבי המשחק אמר הבוס : " זה היה המשחק הכי גרוע של הפועל חיפה שראיתי .  חייבים זעזוע מיידי בקבוצה .  היה פשוט איום ונורא .  שינוי מקצועי הוא מתחייב כי אי אפשר לשחק בצורה הזו .  אם אי אפשר לנצח את נצרת בתשעה שחקנים ,  זה מצב נוראי .  אנחנו לא מתכוונים בכל מקרה לערוף ראשים ולא יהיה שינוי בצוות המקצועי ". 
כץ המשיך והדגיש כי השינויים יהיו מינוריים : " אני לא נוהג לעשות זעזועים במערכת ולתת קנסות ,  אבל אני אדרוש הסברים .  אני אשב ואנתח את המשחק כדי שדברים כאלה לא יחזרו על עצמם .  היום האשמה הייתה של כל הקבוצה ,  כולל המאמן .  אני משקיע הרבה זמן והרבה מחשבה בקבוצה ,  אבל יחד עם זאת התגובות של הקהל לא מזיזות לי לפה או לשם .  הכעס של האוהדים לא אמור להיות מופנה לאנשים שתורמים לקבוצה כל כך הרבה ". 
מאמן הפועל חיפה ,  שלומי דורה ,  סיכם : " אני חושב שהיה משחק מאוד מוזר .  דווקא ב-11 מול 11 היה משחק הרבה יותר טוב שלנו .  למעשה על כל הרחקה של שחקן שלהם הם קיבלו בונוס של שער .  זה היה חוסר עירנות בהגנה ושערים שהיה אסור לנו לספוג .  חוץ מזה הם לא הגיעו לשום דבר .  זה יותר איבוד נקודות שלנו מאשר נקודה של נצרת ". 
על הדברים שלא עבדו בקבוצתו ,  הוא הוסיף : " לא שיחקנו מספיק חכם וחבל על הנקודות האלה ".  לגבי דבריו של כץ על זעזוע בקבוצה אמר דורה : " הוא בעל הבית ואיזה זעזוע שהוא יעשה יהיה מקובל עליי .  אין הרבה מה להסביר על משחק הזה .  יכולנו לברוח לתחתית .  אני חושב שכל העונה הזו מתבטאת בעליות וירידות .  אולי עכשיו אנחנו נמצאים שוב בירידה ונקווה שהעלייה תגיע מהר .  הקבוצה מאז הדרבי לא מתפקדת מי יודע מה וזה בלשון המעטה .  היה חשוב לנו היום להבקיע אחרי ששלושה משחקים לא עשינו זאת ,  אבל כשאתה כובש וסופג כאלה שערים ,  אז זה לא שווה שום דבר .  בשבועיים הקרובים נצטרך להחליט על חיזוק ,  אבל אם לא יהיה שחקן שיבוא וישדרג את הקבוצה בצורה מעשית ,  אז לא נביא סתם ". 
ערן לוי ,  שכבש ובישל ,  אמר : " פספסנו משחק שהיה בידיים שלנו .  צריך להגיד כל הכבוד לאחי שהוציאה נקודה ,  אבל אנחנו אלה שהפסדנו שלוש נקודות בטוחות .  לא קרה שום דבר .  אלה דברים שקורים בכדורגל ,  אני אפילו שמח שלא הפסדנו את הנקודה כי נצרת העבירה את הזמן ויצאנו מריכוז .  זה בהחלט מלחיץ את המערכת ,  אבל מה לעשות .  זה חלק מהכדורגל והפנים עכשיו קדימה למשחק הבא ". 
במכבי אחי נצרת היו מאושרים מהנקודה הזו ,  למרות שבפועל איבדו אפשרות לזכות בשלוש נקודות יקרות .  מאמן אחי ,  ג'ון גרגורי ,  אמר בסיום : " אני מאוד גאה בשחקנים שלי .  הוכחנו הרבה מאוד אופי היום ,  אבל אנחנו צריכים אפילו לעמוד כאן ולהיות יותר גאים כי כשהובלנו ,  השופט לא התכוון לדעתי להוציא לנו עוד שחקן ורק אחרי הצהוב שהוציא לעמרייה ,  הוא היה חייב להוציא את השני .
" נתנו לחיפה בדקות האחרונות לחזור ולא הגיע להם לחזור למשחק .  השחקנים שלי עבדו קשה מאוד על המגרש וזה בזכות האווירה הטובה שיש לנו בקבוצה .  אני חושב שהשופט היה מאוד נדיב עם הקבוצה הביתית .  כשנסתכל על המשחק בעוד כמה ימים ,  נדע שהבחורים שלנו נתנו הופעה מדהימה וזו הייתה נקודה מאוד חשובה בשבילנו .  אני מאוד שמח על ההצטרפות של רמי דואני שעשה היום את ההבדל כשנכנס לשחק ". 

יואב כץ : " לא שם על הקהל ,  הם לא בוגרי הרווארד "
 הבעלים של הפועל חיפה ,  שיצא בליווי שוטרים וזכה לקללות מהקהל ,  הוסיף : " המשחק הכי גרוע שלנו ".  גרגורי : " השופט היה נדיב איתם "
 
