 " ירידה של 30% במכירת דירות חדשות "
 מסקירה שפרסם משרד האוצר ,  עולה כי הירידה החדה במכירת הדירות חלה בין אוגוסט לאוקטובר .  הסבר אפשרי לירידה :  הקבלנים העלו מחירים
בחודש דצמבר נרשם קיפאון ברמת הפעילות בשוק הנדל"ן המקומי ,  לאחר התאוששות זמנית במכירות בחודש הקודם .  בולטת במיוחד הירידה המחודשת במכירת דירות חדשות בשיעור של כ-9%  ( לאחר גידול בשיעור של כ-7% בנובמבר וירידה חדה בשיעור של כ-30% בין אוגוסט לאוקטובר )  .  כך עולה מנתונים משלימים לסקירת ענף הנדל"ן לשנת 2009 שמפרסם היום מינהל הכנסות המדינה במשרד האוצר .
 רמת המכירות בדצמבר של דירות חדשות נמוכה בכ-20% בהשוואה לדצמבר 2007 ונמוכה בשיעור של כ-5% מהממוצע הרב שנתי לחודש זה בשנים 2007-2002 .  עם זאת ,  לצד הירידה במכירת דירות חדשות נרשם גידול בשיעור של כ-6% ברכישת דירות יד שנייה .  ברכישת דירות להשקעה נרשמה יציבות ,  כאשר חלה ירידה ברכישת דירות להשקעה בבאר-שבע לצד גידול ברכישת דירות להשקעה באזור השרון וירושלים .
 הסבר אפשרי לירידה ברכישת דירות חדשות בחודש דצמבר הינו העלאת מחירי הדירות החדשות בחודש זה על ידי הקבלנים  ( המחיר החציוני עלה בשיעור של כ-3% .  המחיר הממוצע אמנם ירד ב-0.8% אולם הדבר נובע משינוי בתמהיל העסקות ,  כלומר ירידה במשקל דירות היוקרה )  .  זאת ,  לאחר ירידה חדה יחסית במחירים בשיעור של קרוב ל-6% בחודש נובמבר  ( בו נרשם גידול במכירות )  ועלייה מצטברת במחיר הדירות החדשות בשיעור נומינלי של כ-20% מתחילת השנה .  
כך ,  אם עד חודש אוגוסט הגידול החד ברכישות נמשך חרף עלייה מתמדת של מחירי הדירות ,  וביטא בכך את הגידול בביקוש לדירות ,  הרי הירידה במכירות המסתמנת מספטמבר במקביל להמשך עליית המחירים  ( למעט נובמבר )  יש בה כדי לבטא את בלימת הגידול בביקוש  ( ואולי אף ירידה )  בין היתר על רקע העלאת הריבית וצפייה של הרוכשים הפוטנציאלים כי מחירי הדירות הגיעו לשיאם .  ביטוי נוסף לצפייה זו ניתן למצוא בגידול בקצב המימושים של משקיעים :  קצב מכירת דירות ע"י משקיעים בדצמבר היה גבוה בכ-51% בהשוואה לנובמבר וגבוה בכ-90% בהשוואה לרבעון הראשון והשני .

" ירידה של 30% במכירת דירות חדשות "
 מסקירה שפרסם משרד האוצר ,  עולה כי הירידה החדה במכירת הדירות חלה בין אוגוסט לאוקטובר .  הסבר אפשרי לירידה :  הקבלנים העלו מחירים

