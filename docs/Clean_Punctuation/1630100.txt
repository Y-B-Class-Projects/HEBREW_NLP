בנק ישראל התערב - הדולר המשיך לרדת
במהלך השבוע התערב הבנק במסחר במט"ח ורכש כ-500 מיליון דולר .  למרות התערבות זו ,  היחלשות הדולר מול השקל היתה חדה יותר לעומת התנהלותו מול המטבעות המובילים
במהלך השבוע האחרון התערב בנק ישראל במסחר במטבע חוץ ורכש כ-500 מיליון דולר .  למרות התערבות זו ,  היחלשות הדולר מול השקל היתה חדה יותר לעומת התנהלות המטבע האמריקאי מול המטבעות המובילים .  בסיכום שבועי ,  נחלש הדולר בלמעלה מ-1% לעומת השקל .  גם היום הוסיף המטבע האמריקאי לאבד גובה :  הדולר נחלש ב-0.2% ושערו היציג נקבע ברמה של 3.718 שקלים .  
בבנק לאומי מסבירים כי היחלשות הדולר מול השקל במהלך השבוע התרחשה על רקע ההיחלשות שרשם המטבע האמריקאי בעולם ועל רקע ביקושים ערים למטבע המקומי : " היינו עדים השבוע לביקושים מאסיביים למטבע הישראלי מצד גופים זרים שביקשו עם פתיחת השנה לפתוח פוזיציה ברורה לטובת המטבע המקומי ".  הפעילות של בנק ישראל והגופים הזרים תרמה לגידול במחזורי המסחר ,  שהיו השבוע גבוהים בכ-50% מהממוצע .  
בעולם נחלש מעט הדולר השבוע ,  ובלאומי מסבירים זאת באופטימיות ששררה בקרב המשקיעים עם פתיחת השנה .  אופטימיות זו תרמה להסטת השקעות מהמטבע האמריקאי ,  הנתפס כנכס בטוח יחסית ,  אל עבר השקעות מסוכנות יותר .  
במבט לעתיד מעריכים בלאומי כי המשך הגידול בתיאבון לסיכון של המשקיעים יפגע בעוצמתו של הדולר .  בטווח הארוך יותר ,  הסימנים להתאוששות בכלכלת ארה"ב והתגברות ההערכות להקדמת מועד העלאת הריבית במשק האמריקאי ,  יספקו תמיכה לשטר הירוק .  
בבנק הפועלים מעריכים כי השקל צפוי להיסחר בתקופה הקרובה במגמה מעורבת ,  כשבראש ובראשונה הוא יושפע מהתפתחויות במסחר בדולר ובשוקי המניות בעולם .  בפועלים מסבירים כי הגורם העיקרי התומך בהיחלשות השקל הוא רכישת דולרים אפשרית על ידי בנק ישראל .  עם זאת ,  בין הגורמים התומכים בהתחזקות השקל ניתן למנות את העודף בחשבון השוטף ,  הכלכלה היציבה בישראל והציפיות להעלאת ריבית נוספת על ידי בנק ישראל ובעקבותיה ,  הרחבת הפער בין הריבית השקלית והדולרית .
 
בנק ישראל התערב - הדולר המשיך לרדת
במהלך השבוע התערב הבנק במסחר במט"ח ורכש כ-500 מיליון דולר .  למרות התערבות זו ,  היחלשות הדולר מול השקל היתה חדה יותר לעומת התנהלותו מול המטבעות המובילים

