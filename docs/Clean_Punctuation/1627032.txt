רשות השידור :  אין צו מניעה נגד צעדי החירום
עם אישור הועד המנהל של רשות השידור את הצעדים ,  תקוצץ מהדורת  " מבט "  ל-27 דקות ,  האולפנים בחיפה ובתל אביב יסגרו בשעות מוקדמות ועוד
צעדי החירום ברשות השידור ייכנסו לתוקף ביום שישי הקרוב לאחר שבית הדין האזורי לעבודה בירושלים דחה את הבקשה למתן צו מניעה נגדם .  בשעות הצהריים הגישה אגודת העיתונאים בירושלים באמצעות עורך הדין אופיר טל בקשה לצו מניעה שיקפיא את הצעדים וימנע את החלתם עד לדיון בנושא .  בבקשה טענה אגודת העיתונאים כי ההחלטה על הצעדים התקבלה שלא בתום לב ובמקביל למשא ומתן המתנהל על הסכמי העבודה ,  ללא סמכות ותוך פגיעה בהסכמי העבודה הקיימים .  בית המשפט קבע כי על הרשות להגיב לבקשה עד יום שני הבא ודיון בנושא יתקיים ביום שלישי .
 הועד המנהל של רשות השידור יתכנס מחר  ( חמישי )  לאשרר את צעדי החירום המתוכננים ברשות ,  שתכליתם צמצום הוצאות הרשות ב-2010 .  ההחלטה להחיל את צעדי החירום בטלוויזיה כבר במהלך ינואר ,  בניגוד להחלטה המקורית לדחותם לחודש מרץ ,  התקבלה בעקבות הפרסום בנושא בוואלה !  ברנז'ה וסירובם של בכירים בקול ישראל להחילם במתכונת זו .
 כפי שפורסם היום לראשונה בוואלה !  ברנז'ה ,  החל מיום ראשון הקרוב תקוצר מהדורת  " מבט "  ל-27 דקות בלבד וכן יוחלו צעדים נוספים הכוללים ביטול ניידות שידור לאירועים שאינם משחקי כדורגל ,  הורדת תכניות מלוח השידורים ,  סגירה מוקדמת ובהמשך מוחלטת של אולפנים ועוד .  בחודש מרץ יוחרפו הצעדים עד כדי קיצור  " מבט "  לרבע שעה בלבד ,  שידור מחזורי בסופי שבוע ועוד .
 
רשות השידור :  אין צו מניעה נגד צעדי החירום
עם אישור הועד המנהל של רשות השידור את הצעדים ,  תקוצץ מהדורת  " מבט "  ל-27 דקות ,  האולפנים בחיפה ובתל אביב יסגרו בשעות מוקדמות ועוד

