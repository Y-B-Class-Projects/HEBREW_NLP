כץ יגיע למשחק של מכבי נגד ריאל
איש העסקים ינחת בארץ לראשונה מאז מכר את מניותיו במועדון הצהוב .  מתיחות בקבוצה בין הצוות המקצועי להנהלה
ערב המשחק החשוב מול סיינה ,  מתגלים חילוקי דעות קשים בין הנהלת מכבי תל אביב לבין אנשי הצוות המקצועי של הקבוצה .  גורמים בהנהלת הקבוצה מאוכזבים מאוד מביצועיה בעת האחרונה ,  כאשר בשבועיים האחרונים מרחפים ברקע דבריו של פיני גרשון לאחר המשחק מול מארוסי בו העביר ביקורת מרומזת על הנהלת הקבוצה .  גם לאחר משחק הליגה האחרון מול ברק נתניה ,  כשנשאל גרשון בנוגע לחיזוק הקבוצה ,  טען המאמן שהוא לא מעוניין להגיב ואין הדבר תלוי בו .
 לוואלה !  ספורט נודע כי לצוות המקצועי של מכבי הובטח כבר לפני כחודשיים כי אם ישוחרר מאצ'יי לאמפה וחלק ממשכורתו תיחסך ,  תתמוך הנהלה בצירוף שחקן במקומו ואולי אף תשקיע כספים נוספים לשם כך .  אולם בסביבות הצוות המקצועי של מכבי קיימת אכזבה מכך שלמרות ההבטחות ,  כסף לחיזוק לא הוקצב .  
לדבר מצטרף הקיצוץ שביצעה ההנהלה בשכר העובדים ונחשף שלשום בוואלה !  ספורט .  גורמים בקבוצה אמרו ש"לא רק שלא הוקצב כסף לחיזוק ,  עוד קיצצו בשכר ".  בקרב השחקנים קיים מרמור גדול ונו נודע כי לא כולם מתכוונים לקצץ משכרם .  רוב השחקנים הישראלים הסכימו לקיצוץ ,  אך מספר שחקנים זרים צפויים להתנגד .
 במכבי תל אביב סירבו להגיב .
 רענן כץ יגיע בשבוע הבא לישראל לראשונה מאז מכר את מניותיו במכבי תל אביב .  כץ ,  שינחת בארץ ביום שלישי בבוקר ,  יתארח כבר באותו היום בערב במשחקה של הפועל ירושלים נגד גלאטסאריי הטורקית .  למחרת אמור כץ להתארח ביחד עם הפועל גלבועגליל עליון באחד מבסיסי חיל האוויר בארץ במסגרת יום הספורט של החיילים .  
כמו כן ,  אמור כץ להיות נוכח במשחק בין הפועל ירושלים לגלבועגליל ,  ולמתעניינים ,  כץ גם אמור להגיע למשחקיה של מכבי תל אביב מול ריאל מדריד ואפס פילזן שם יפגוש את חבריו לשעבר שמעון מזרחי ,  דיוויד פדרמן ומשפחת רקאנטי עימם ניהל הקיץ מאבק מתוקשר .
 מאז עזיבתו של כץ את מכבי תל אביב ,  נפוצו שמועות על הצטרפות שלו כבעלים ואו כספונסר בהפועל ירושלים או בגלבועגליל .  בסביבתו של כץ מדגישים שמטרת הביקור היא חופשה ,  ושכרגע אין שום תוכניות על הפרק לגבי כניסה לקבוצה כזו או אחרת .
 
כץ יגיע למשחק של מכבי נגד ריאל
איש העסקים ינחת בארץ לראשונה מאז מכר את מניותיו במועדון הצהוב .  מתיחות בקבוצה בין הצוות המקצועי להנהלה

