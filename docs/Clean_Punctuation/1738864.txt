גווארדיולה : " אין שום סיכוי שנגיע ל-99 נקודות העונה "
 מאמן ברצלונה לא אופטימי במיוחד אחרי ה-1:1 מול מאיורקה .  לאודרופ : " אוואט היה מבריק ".  חשש לקרע ברצועה של פדרו
ברצלונה הציגה הערב  ( ראשון )  משחק בינוני במיוחד וסיימה ב-1:1 ביתי מול מאיורקה .  לבלאוגראנה זה היה משחק בית שלישי העונה ,  כשבאמתחתה ארבע נקודות בלבד ושלושה שערי זכות .  מאלופת ספרד התרגלנו לתצוגות הרבה יותר מרשימות בקאמפ נואו בעונות האחרונות .  שחקניו של פפ גווארדיולה ,  שנאלץ להסתדר היום ללא צ'אבי הפצוע ודויד וייה המושעה ,  ממקומים במקום הרביעי אחרי שישה מחזורים .  בטח שגם ה-1:6 של ריאל מדריד מול דפורטיבו לה קורוניה לא הוסיף חיוך לאוהדי ברצלונה .
 גווארדיולה נשמע מאוד כן בסיום . " אין תירוצים ",  אמר הספרדי , " היינו צריכים לסגור את המשחק הזה בעצמנו ולא עשינו את זה ,  אז איבדנו שתי נקודות .  אנחנו יוצרים הזדמנויות בכל משחק ואנחנו חייבים להתחיל לנצל אותן .  העונה ,  אין שום סיכוי שנוכל להגיע ל-99 נקודות .  כמות הנקודות שצברנו בעונה שעברה זה משהו נדיר ,  אני לא חושב שנגיע לכמות כזו בעתיד ". 
אם הפציעה של צ'אבי לא הייתה די והותר מבחינת גווארדיולה ,  אז היום נוספה לו צרה נוספת כשפדרו נאלץ לעזוב את המגרש בדקה ה-78 לאחר שבעט בדשא וקיים חשש כי הוא סובל מקרע ברצועה .  גווארדיולה התייחס גם לפציעה של הקשר הספרדי : " הרושם הראשוני הוא שהרצועה קרועה .  מחר פדרו יעבור בדיקות נוספות ונראה בדיוק מה קרה ".  מי שבוודאי מודאג מהפציעה הזו הוא מאמן נבחרת ספרד ,  ויסנטה דל בוסקה ,  שעלול להסתדר ללא פדרו במשחקים מול ליטא וסקוטלנד במוקדמות אליפות אירופה 2012 .
 מאמן מאיורקה מיכאל לאודרופ היה מרוצה מאוד מהתוצאה ,  ומהדרך בה הגיבו שחקניו לפיגור ,  אבל שמר על מידה של צניעות . " היה לנו מזל ",  אמר המאמן , " תקפנו על ידי מתפרצות במחצית הראשונה ,  וכדי להצליח בקאמפ נואו אתה צריך מזל ויום טוב של החלוצים שלך ".  אבל לא רק מזל עמד לצדו של לאודרופ ,  והמאמן ידע לחלק מחמאות למי שהביאו לנקודה ,  ובמיוחד לשוערו הישראלי . " הקבוצה שיחקה מצוין ,  ודודו אוואט היה מבריק ",  אמר לאודרופ ל"אס "  הספרדי .  
מאיורקה הוציאה נקודות גם מריאל מדריד וגם מברצלונה ,  והמאמן הדני מרוצה . " זה עוזר למורל בקבוצה ,  יש הרבה קבוצות שמשחקות טוב בבית אבל לא מוציאות נקודות בחוץ ,  אפשר לראות שמאיורקה משחקת טוב בבית ובחוץ ". 

גווארדיולה : " אין שום סיכוי שנגיע ל-99 נקודות העונה "
 מאמן ברצלונה לא אופטימי במיוחד אחרי ה-1:1 מול מאיורקה .  לאודרופ : " אוואט היה מבריק ".  חשש לקרע ברצועה של פדרו

