ערוץ מדע בדיוני חדש יעלה ב-yes
The Walking Dead ,  The Event וסדרות נוספות בז'אנר יעלו בערוץ ייעודי שיעלה לשידור בחברת הלווין בינואר הקרוב
חברת yes משיקה ערוץ מדע בדיוני ופנטזיה לחודשי החורף .  בערוץ ישודרו סדרות חדשות מחו"ל שרכשה החברה לשידור ,  כמו  " המתים המהלכים "   ( "The Walking Dead ")  ,  להיט הזומבים מבית AMC , " האירוע "   ( "The Event ")  סדרת הדגל החדשה של רשת NBC בכיכובם של ג'ייסון ריטר ובלייר אנדרווד ו"הבלתי רגילים "   ( "No Ordinary Family ")  עם מייקל צ'יקליס  ( "המגן ")  וג'ולי בנץ  ( "דקסטר ",   " עקרות בית נואשות ")  .  הסדרות  " המתים המהלכים "  ו"הבלתי רגילים "  טרם זכו לתאריך שידור .  
הערוץ ,  שייקרא yes Sci-Fi ,  יעלה ב-15 בינואר 2011 ,  עם שידור בכורה ישראלית ל"האירוע ",  שתמשיך להיות משודרת בימי שבת .  לוח הפריים טיים של הערוץ יכלול פרקים חדשים של  " סמולוויל ",  בימי שני תשודר העונה השישית של הסדרה  " על טבעי "  ועונה חמישית של  " דוקטור הו ",  עם מאט סמית' בתפקיד הדוקטור החדש .  בימי שלישי יוקרנו עונות חדשות לסדרות  " מקלט באפלה "  ו"כמעט אנושיים "  הבריטית .  בימי רביעי וחמישי ישודרו  " הלוחשת לרוחות ",  בעונה החדשה והאחרונה בכיכובה של ג'ניפר לאב יואיט ו"קפריקה "  מרשת SyFy האמריקאית ,  הפריקוול לסדרת  " באטלסטר גלקטיקה "  בכיכובו של אריק סטולץ .
 הערוץ ימוקם באפיק 15 והוא ישודר במקביל גם ב-HD באפיק 515 עד סוף חודש יוני .  בתום תקופה זו ,  יירד הערוץ ובמקומו ישוב לאפיק ערוץ הקיץ yes Real בעונה חדשה .
 
ערוץ מדע בדיוני חדש יעלה ב-yes
The Walking Dead ,  The Event וסדרות נוספות בז'אנר יעלו בערוץ ייעודי שיעלה לשידור בחברת הלווין בינואר הקרוב

