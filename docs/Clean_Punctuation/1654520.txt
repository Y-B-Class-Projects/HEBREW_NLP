האם ניתן היה לזהות שינוי לפני פרסום דו"חות מכתשים אגן ?  
 >  >  מהניתוח הטכני של התנהגותה של מניית מכתשים אגן ניתן לזהות את שינוי הכיוון במחירה לפני פרסום הדו"חות הכספיים החלשים ל-2009 שפורסמו ב-10 במארס .  המניה נסחרה במגמה משמעותית עולה שהחלה בנובמבר 2008 .  בחודשים האחרונים החלה להיווצר תבנית  " משולש "  תחומה בין קו המגמה העולה ורמת 2,100-2,090 אגורות .  זו רמת מחירים משמעותית שהחלה ב-2005 .  כבר לפני כחודש נפרצה התבנית כלפי מטה ,  ובכך נוצר איתות משמעותי לכך שלכל הפחות המניה עוברת לתוואי של דשדוש ברמה של 1,830 1,840 אגורות .  המגמה בטווח הקרוב אינה חיובית .  בעקבות פרסום הדו"חות פרצה המניה את רמת התמיכה ,  1,830-1,840 אגורות ,  ובכך חיזקה את השינוי במגמה .  המניה מצויה במגמה שלילית לפחות בטווח הקצר .  אם תחזור אל על רמת התמיכה של 1,830-1,840 ותתבסס שם ,  נראה בכך נקודת אור חיובית .  בימים הקרובים אנחנו עשויים לראות תיקון מעלה ,  לנוכח הירידה בסוף השבוע שעבר  ( 9% ביומיים )  .  ואולם על המשקיע להיזהר מהפיתוי לרכוש אותה לטווח הבינוני והארוך כל עוד אין איתות ברור לשינוי כיוון .
 
האם ניתן היה לזהות שינוי לפני פרסום דו"חות מכתשים אגן ?  
nan
