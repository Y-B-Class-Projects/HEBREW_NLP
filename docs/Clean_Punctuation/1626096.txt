הטרנדים שחייבים ללכת
קרוקסאומרים שהן נוחות ,  לא מחליקות ושהן עמידות במדיח כלים ביתי ,  אבל הן גם סופר מכוערות !  הן צצו ב- 2002 בתערוכת סירות בארה"ב ותוך זמן קצר הפכו לפופולריות בכל העולם .  עם זאת ,  לא ברור מה יש לעשות אתן אלא אם כן אתם ליצנים רפואיים או בני פחות מתשע .  טאפרוואר לרגליים שהרבה אנשים באמת מאמינים שאינן מפלסטיק .  מעריצים שנקשרו אליהן קונים להן כל מיני קישוטים .  למרות קבוצה של כמיליון וחצי חברים בפייסבוק ששונאים קרוקס ,  הבלוג i hate crocs המוקדש להעלמת הטרנד ודיווחים על סכנת היתפסות במדרגות נעות  ( במיוחד לילדים )  ,  לא בטוח שהן ייעלמו בקרוב .  דגם חדש של קרוקס עם עקב גבוה נמכר יפה ומבטיח  " נוחות עם סטייל ".  ממש .  בנוסף ,  הגברת הראשונה מישל אובאמה ,  בעלת טעם מצוין בדרך-כלל ,  נראתה אתן במהלך חופשה בקיץ האחרון .  
סלבריטאים מעצביםבשנות ה- 2000 לכל ידוען מליגה כלשהי היה קו ביגוד ,  הנעלה או בישום .  לשיר ,  לשחק או לדגמן ממש לא הספיק .  כמעט כל שבוע נולד שיתוף פעולה בין זכיין לסלבריטאי שהיה מעורב בעיצוב או שרק העניק את שמו בתמורה לרווחים .  אפילו לג'ון מלקוביץ' יש קו אופנה !  הצלחות נרשמו לזכות קו קייט מוס ל"טופשופ "  שעוצב בהשראת בגדיה הפרטיים של הסופרמודל ונמכר בעלויות סבירות ,  כמו גם ל- L.A.M.B של גוון סטפאני שהחל כמותג תיקים ואביזרים ,  התרחב גם לביגוד ונמכר יפה ,  אולי כי סטפאני עצמה נראית תכופות בדגמים שלה .  עם זאת ,  פופולאריות והצלחות מסחריות שנקשרו לסלבריטאים שונים לא תמיד הובילו גם לקוי אופנה ריווחיים שלהם ,  למרות יחצ"נות ושיווק אגריסיביים .  ג'סיקה סימפסון נתבעה על-ידי זכייני קו הביגוד על שמה כיוון שכלל לא לבשה ולא קידמה את קו JS המקרטע שלה ,  לינדסי לוהן ה"יועצת הקרייאטיבית "  של  " אונגרו "  לאביב 2010 ספגה ביקורות קשות אשר הובילו לעזיבתו של מנכ"ל המותג .  Sweetface ,  קו הביגוד של ג'ניפר לופז שהושק ב- 2003 בוטל לאחרונה על רקע מכירות דלות ,  כמו גם Bitten ,  קו ההלבשה הזולה של שרה ג'סיקה פארקר  ( אולי כי הכוכבת עצמה נשארה נאמנה למותגי על יקרים )  .  גם M by Madonna ,  הקולקציה שעיצבה מדונה ב- 2007 לענקית H & M נשארה בדרך-כלל על המדפים .  פעמים רבות מדובר במותגים בעלי חיי מדף באורך ממוצע של לא יותר משנתיים .  אופנה לרגע מאת בעלי אגו מנופח המבקשים להלביש את מעריציהם כ"מיני-מי "  נאמנים ולחלוב ככל האפשר את הרגע הנכון בקריירה .
 פריס הילטון בתפקיד אייקון אופנה עם עדשות המגע הכחולות והשיזוף המלאכותי ,  היא נראתה בכל מקום ליד כולם .  היורשת שלפעמים היא גם דוגמנית ,  שחקנית וזמרת תמיד בכותרות בגלל מריבות עם כוכבניות אחרות ,  חלופת בני זוג גבוהה ,  טעם מוזר בחיות מחמד ,  מעצרים על רקע נהיגה פרועה ,  סקס מתועד ובעיקר בגדים ,  נעליים ,  תסרוקות ותכשיטים יקרים .  יש לה קו ביגוד ,  קו הנעלה וארבעה בשמים .  הסגנון שלה עקבי במאמציו למשוך תשומת לב ותכופות הוא ממש לא מוצלח .  היא  " נעצרה "  מספר פעמים על-ידי משטרת האופנה ,  אבל היא תמשיך לעשות הכל על מנת להיות במרכז העניינים .  לצורך זה היא תיראה ,  למשל ,  עם גרבון שקוף ,  מחוך צמוד ,  עקבי סטילטו ,  תיק הלו קיטי או ברבי ,  קשת שיער מפרווה ורודה עם מחושים מנצנצים ואם אפשר גם גור צ'יוואווה אומלל למראה ,  אחד מהארבעה שיש לה  ( "הארוג'וקו ",   " טוקיו ",   " במבי "  ו"טינקרבל ")  .  האובססיה שלה עם הצבע ורוד הגיעה עד למכונית ה"בנטלי "  שלה .  Cute כדרך חיים .  חולשה נוספת שלה היא תכשיטי יהלומים והיא אף מעניקה להם שמות חיבה .  לשתיים ממחרוזות היהלומים שלה היא קראה  " סטאר "  ו"פרינסס ".  אבל הכי היא אוהבת נעליים .  יש לה אלפי זוגות נעלי מעצבים ששימשו אותה לרוב פעם אחת בלבד .  ניסיון לתרום כמה מהם לבתי יתומים לא יצא לפועל עקב המידה הגבוהה יחסית  ( 41 )  .  אם חייבים ,  אז אפשר לומר לזכותה שהיא מקדישה תשומת לב לפרטים הקטנים בכל הנוגע ללוק שלה .  
עיבודי תמונה קיצונייםעיבוד תמונה דיגיטלי היום מאפשר ריטושים הגורמים לסלברטאים ודוגמניות להיראות חטובים ,  תמירים וחסרי כל פגמים .  מושלמות מעולם פנטסטי של עור נטול קמטים או פצעונים ,  עיניים בוהקות ,  שפתיים מלאות ,  שיניים לבנות ,  גזרות חטובות ושיער מבריק .  הרזייה ומתיחת פנים וירטואליים .  מחלוקת ידועה נוצרה ב- 2003 כשהשחקנית קייט ווינסלט הידועה בגזרה ממוצעת למדי הופיעה על שער רבעון הגברים GQ דקה ,  גבוהה ומאורכת רגליים .  מעריצי  " טיטניק "  שראו את הסרט שוב ושוב לא מצאו את קייט מהשער ההוא .  היא עצמה טענה שהיא ממש לא נראית כך ואין לה שאיפות להיראות כך .  גם קלי קלרקסון המתמודדת עם בעיות משקל מאז זכתה ב"אמריקן איידול "  לפני 8 שנים סיפרה שלא ממש זיהתה את עצמה על שער מגזין Self מספטמבר 09 .  לפעמים חיבורי ראש עם גוף מתמונה אחרת יצרו מראה מלאכותי שאיכשהו נעלם מעיניהם של עורכים ,  למשל שערי  " ווג "  עם סיינה מילר  ( ספטמבר 07 )  וגווינת' פאלטרו  ( מאי 08 )  או שער Redbook עם ג'ניפר אניסטון  ( יוני 03 )  שהורכב משלוש תמונות שונות ויצר מונטאז' ביזארי שבוודאי העלה חיוך אצל אנג'לינה .  לאחרונה תמונת השער של דמי מור על שער W בשמלת מיני צמודה עוררה פולמוס על רקע החשד שפניה של מור בת ה- 46  " הודבקו "  על גוף של דוגמנית צעירה .  ניסיון של ה"אל "  הצרפתי מאפריל 09 להציג תמונות לא מעובדות של השחקניות מוניקה בלוצ'י ,  סופי מרסו ושרלוט רמפלינג הוכיח שיופי אינו בהכרח מוצר של פוטושופ ,  אך גם נותר כגימיק שלא הוליד כל מגמה נגדית .
 תסרוקת בקהאם-מוהוק לגברים דיויד בקהאם אמר פעם שהוא עובר בגיל 26 מה שרוב חבריו עברו בגיל 16 .  היום ,  בגיל 34 ,  נראה שהוא עדיין לא נפטר מנטייה לגחמות טינאג'ריות מגוחכות למדי .  למשל ,  תסרוקת ה"מוהוק "  המפגרת שלו .  מבט קצר על בקהאם המוהיקני מעוררת געגועים לדיויד של טרם ימי הדוגמנות וכוכבות העל  ( לפני ויקטוריה ,  בקיצור )  .  ימי התום של כישרון מזהיר עם שיער בגוון טבעי שהוא פשוט הניח לו .  מה עומד מאחורי זה ?  חשש שאולי יש פה מישהו יותר יפה ?  שאולי ויקטוריה ,  כנגד כל הסיכויים ,  תמשוך יותר תשומת לב ?  משהו להשתעשע איתו כפיצוי על יכולת המשחק שאינה כשם שהייתה ?  טוב שהוא לא הגיע ככה להלוויה של סבא שלו שהתקיימה החודש .  אולי אמרו לו מראש שצריך כיפה .  מה שרע זה שלא חסרים מעתיקנים במודע או לא .  אם אתם חייבים להיות במרכז תשומת הלב ,  עדיף כבר פוני הרוק-אנ-רול המלוכסן של זאק אפרון או האייליינר השחור של אדם למברט .  
שמלות בת הים על השטיח האדום  ( כל שנה !  ) כל שנה שוב ושוב נראו על השטיח האדום עשרות סילואטות בנות ים בכל מיני צבעים ומרקמים .  עולם המצולות של הנס כריסטיאן אנדרסן על השטיח האדום .  מי שרצתה ללכת על בטוח בחרה בלוק הצפוי .  מי אמר שבנות ים קיימות רק באגדות ?  בלטו בעולם המצולות קירה נייטלי בשמלת הבורדו המדהימה של וירה וואנג באוסקר 06 ,  וכמובן מריון קוטיאר בשמלת בת הים האולטימטיבית של ז'אן פול גוטייה  ( עם קשקשים וסנפיירים !  )  באוסקר 08 .  לא שמדובר בטרנד לא יפה או לא מחמיא ,  אבל כמה אפשר ?  

הטרנדים שחייבים ללכת
nan
