היעד הבא של רמי לוי :  תחום המזון האורגני והבריאותי 
בלעדי בחודשים הקרובים יחל למכור מוצרים אורגניים בסניפי רשת השיווק או בחנויות עצמאיות
 >  >  אחרי שגרם לרשתות השיווק הגדולות להוריד מחירים בחנויות ובאינטרנט ,  רמי לוי ,  הבעלים של רשת רמי לוי שיווק השקמה ,  מסתער על התחום הבא - המזון הבריאותי והאורגני .  בימים אלה מתכנן לוי כניסה משמעותית לתחום האורגני ,  באמצעות פתיחת מחלקות אורגניות בתוך סניפי הרשת שלו או כחנויות עצמאיות - כך נודע ל-themarker . " אם נפתח מחלקות בסניפים במתכונת של חנות בתוך חנות או אם על ידי פתיחת חנויות צמודות לסניפים ,  בתוך שלושה עד שישה חודשים נהיה בתוך התחום האורגני ",  הצהיר לוי .  הכניסה של לוי לתחום ,  שמאופיין במחירים גבוהים יחסית ,  עשויה לגרור הורדות מחירים בקרב הרשתות הגדולות .  לאחרונה השיק לוי אתר מכירות באינטרנט ,  מה שגרם לשופרסל להוריד מחירים של עשרות מוצרים באתר שלה ולהעניק משלוח חינם מעל גובה קנייה מסוים .  רבוע כחול ,  המפעילה של רשתות מגה ,  מעניקה שבועיים משלוח חינם באתר שלה .  שוק המזון האורגני תופס כ-1% בלבד משוק מוצרי הצריכה ,  כלומר לא יותר מ-300-400 מיליון שקל בשנה ,  אבל התחום צומח בקצב של 20%-30% בשנה ,  לעומת גידול של אחוזים בודדים בכלל שוק מוצרי הצריכה .  הראשונה מרשתות השיווק הגדולות שהבינה את פוטנציאל התחום וניסתה להשיג בו דריסת רגל היתה רבוע כחול ,  שרכשה 51% מרשת עדן טבע מרקט ב-2007 .  בחודשים האחרונים אף החלה בפתיחת סניפים של עדן טבע מרקט בתוך סניפי מגה במתכונת של חנות בתוך חנות .  שופרסל פתחה באחרונה מחלקה אורגנית תחת השם green בסניף ברעננה ומתכננת לפתוח 20 מחלקות דומות עד סוף 2011 .  במקביל מנהלת שופרסל מגעים לרכישת רשת אורגניק מרקט .  אורגניק מרקט משתפת פעולה גם כיום עם שופרסל ונבחרה באחרונה להפעיל את המתחמים האורגניים של שופרסל בסניפיה .  השחקנית הגדולה בתחום ,  עדן טבע מרקט ,  רשמה ב-2009 גידול של 122% במכירות ,  שהסתכמו ב-189 מיליון שקל ,  אך לאור הוצאות הפיתוח הגדולות ,  הרשת חתמה את 2009 בהפסד תפעולי של כ-7 מיליון שקל .  ברשת מצפים להגיע למחזור של 300 מיליון שקל ב-2010 ולרשום איזון תפעולי ורווח ב-2011 .
 
היעד הבא של רמי לוי :  תחום המזון האורגני והבריאותי 
בלעדי בחודשים הקרובים יחל למכור מוצרים אורגניים בסניפי רשת השיווק או בחנויות עצמאיות

