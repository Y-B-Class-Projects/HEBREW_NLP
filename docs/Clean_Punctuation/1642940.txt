מהפך :  אלי כהן חוזר להפועל רעננה
קשים והפכפכים חייו של מאמן :  בבוקר הוא פוטר ,  אחר הצהריים שחקניו לקחו את האשמה עליהם ,  בערב הוא כבר שב לתפקידו
קשים והפכפכים הם חייו של מאמן בליגת העל בישראל ,  והיום  ( ראשון )  אלי כהן חווה זאת על בשרו .  רק בבוקר הודיעו לו ראשי הפועל רעננה שהוא מפוטר מתפקידו כמאמן הקבוצה ,  אחרי שבעה משחקי ליגה ללא ניצחון והדחה מגביע המדינה ,  אלא שמספר שעות אחרי ההודעה ,  שוחחו כמה משחקני הקבוצה עם יושב ראש הקבוצה ,  אשר אלון ,  שהחליט להפוך את החלטתו ולהשיב את כהן לתפקיד .  
בשיחה אמרו השחקנים לאלון שאם היה מפטר את כהן לפני מספר מחזורים ,  יכולה היתה לצאת תועלת מהמהלך ,  אך כעת ,  שמונה מחזורים לפני הפלייאוף ,  זה מיותר ,  ורק כהן יוכל להשאיר אותם בליגה .  בנוסף ,  הבהירו ליו"ר כי הם אשמים במצב הקבוצה ,  ולא המאמן .  
לאחר שירדה אל מתחת לקו האדום וחלון ההעברות נסגר ,  ברעננה היו מאוכזבים מאוד מבחירת הזרים שהביא כהן בינואר ,  וראו בו כאחראי לרכש הכושל .  אשר אלון עוד הודה לכהן בבוקר ואמר לו שהוא תמיד יהיה חלק מההיסטוריה של המועדון ,  אחרי שהעלה את הקבוצה לראשונה לליגת העל ,  אלא שהערב ,  מתברר שכהן גם חלק מהווה של הקבוצה .  
מנהל מחלקת הנוער ,  עמי וזאנה ,  שאמור היה להחליף את כהן כמאמן הקבוצה הבוגרת ,  יישאר בתפקידו .  
עדכון ראשון :  11:25

מהפך :  אלי כהן חוזר להפועל רעננה
קשים והפכפכים חייו של מאמן :  בבוקר הוא פוטר ,  אחר הצהריים שחקניו לקחו את האשמה עליהם ,  בערב הוא כבר שב לתפקידו

