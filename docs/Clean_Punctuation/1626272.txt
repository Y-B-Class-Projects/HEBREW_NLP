למסי כבר יש יורשים
ביקשנו משגיב ברעם לבחור 10 שחקנים צעירים שבקרוב מאוד יהיו שגורים בפי כל הדיוט ויהפכו לכוכבי העשור הבא .  קיבלתם בונבוניירה
עם כל הכבוד למוחמד גדיר ואייל גולסה ,  בעוד 10 שנים הם יוכלו לספר לעולם שהם כבר פגשו את ג'ק רודוול הגדול כשהוא שימש כקפטן נבחרת הנערים של נבחרת אנגליה במוקדמות אליפות אירופה במשחק נשכח בנס ציונה .  המוצר הגדול הבא של מחלקת הנוער של אברטון אחרי ווין רוני ועפ"י דיווחים מנצ'סטר יונייטד כבר לוטשת לעברו עיניים .  קשר אחורי ,  בוגר ואחראי ,  שיכול לשחק גם כבלם .  השנה ,  בגיל 18 ,  הפך לשחקן הרכב לכל דבר בקבוצה שאפתנית ובליגה אימתנית .  להבטחה הזו לא צריך לחכות ,  היא כבר מתממשת
נכון ,  הוא בן 22 ומבוגר משאר השחקנים ברשימה ,  אבל לאחת מהסנסציות התורניות של הליגה הצרפתית מגיע איזכור ,  במיוחד לאור העובדה שליל הצנועה היא רק תחנה בדרך למעלה .  ז'רביניו משחק בעיקר כקשר התקפי או כחלוץ שני וניחן בטכניקה גבוהה ומהירות גדולה .  למרות התחרות הגדולה על מקום בהרכב של נבחרת חוף השנהב ,  הוא צפוי לקבל לא מעט דקות משחק במונדיאל הקרוב ומאוחר יותר להפוך לאיש הדומיננטי בחלק הקדמי של הפילים אחרי שדרוגבה יתלה את הנעליים
אולי הוא לא הברזילאי הכי סקסי ,  אולי הוא לא עושה התקפה כמו רוברטו קרלוס או דני אלבס ,  אבל המגן הימני בן ה-19 של מנצ'סטר יונייטד נראה היום כמו אחד מהדברים הבאים של המדינה שתארח את מונדיאל 2014 ומן הסתם תהיה הפייבוריטית לזכייה .  רפאל הגיע לאולד טראפורד בגיל 18 ביחד עם אחיו התאום פאביו ובזכות משחק הגנה עקשני ותזזיתי כבר הספיק לרשום 15 הופעות בהרכב הפותח של אחת מהקבוצות הגדולות בעולם
עד שהבלם הדני בן ה-20 יעזוב את פאלרמו ,  שמו יהיה אחד מהבולטים בכל חלון העברות כמועמד לאריות היבשת ,  כשרק בשבוע האחרון הוזכרו מנצ'סטר יונייטד ומנצ'סטר סיטי כמעוניינות .  הסיציליאנים רכשו את הבלם החסון בפברואר 2008 תמורת 4 מיליון יורו והרווח עליו אחרי שהוא יימכר יהיה גדול .  כרגע עושה קולות של מי שיהפוך לאחד מהבלמים הטובים בעולם בתוך שנים מעטות והתחנה הבאה שלו אמורה להיות אחת מאותן קבוצות שמועמדות לכל תואר ,  בכל שנה
עוד שחקן שעל פי ההערכות יימכר לקבוצה גדולה הרבה לפני שימלאו לו 20 .  הילד הבלגי ממוצא קונגולזי כבר כבש העונה 9 שערי ליגה ב-16 משחקים במדי אנדרלכט והוסיף צמד נגד אייאקס בליגה האירופית .  בזכות מימדיו הפיזיים הוא מצליח להתמודד עם הבלמים היריבים ולהשכיח את העובדה שהוא בן 16 בלבד .  נחשב לאחד מהשחקנים המבטיחים בעולם הכדורגל אם לא למבטיח מכולם ,  בטח אם חותכים את הרשימה לבני 18 ומטה
במקרה של סנטון לא נצטרך לחכות לקבוצה הגדולה שתקנה אותו מכיוון שהוא גדל באחת ,  אינטר .  סומן ככשרון גדול במחלקת הנוער אליה הצטרף מראבנה בגיל 14 ואת הבכורה האירופית שלו עשה במשחק בלתי נשכח מול כריסטיאנו רונאלדו ומנצ'סטר יונייטד בליגת האלופות .  סנטון שמשחק כמגן ימני ,  אבל בזכות הגיוון שלו כבר תופקד כמגן שמאלי ,  רשם בכורה במדי נבחרת איטליה במרץ השנה והילד בסך הכל בן 18 .  לא לחינם כבר השווה אותו מרצ'לו ליפי לפאולו מאלדיני האגדי
הקשר ההתקפי בן ה-18 של ליל ,  הפך בשנה שעברה לזר הראשון שזוכה בתואר  " שחקן הצעיר של השנה "  בצרפת ולא לחינם .  למרות שהוא עדיין לא שחקן הרכב קבוע בקבוצה מצפון צרפת ,  הזארד כבר הותיר חותם אחרי שעשה בכורה בקבוצה בגיל 16 ובעונה שעברה ,  כשהוא בן 17 בלבד ,  כבר לבש את מדי הקבוצה ב-30 משחקי ליגה ,  13 מהם בהרכב הפותח .  אחד מהכשרונות בהם תולים תקוות שיחזירו את נבחרת בלגיה לימיה הגדולים
הקשר ההולנדי שבזכות סגנון המשחק האנרגטי שלו זכה להשוואות בעיקר עם קלארנס סיידורף ,  עשה את הבכורה שלו בקבוצה הבוגרת של פיינורד בגיל 16 ו-148 יום והפך לשחקן הצעיר בהיסטוריה שלובש את מדי הקבוצה .  כשהיה בן 18 ,  כבר הפך לבורג חשוב בהרכב וכיאה לכשרון גדול ,  כבר הוזכר כמועמד לריאל מדריד ,  ליברפול ,  צ'לסי ומילאן .  ויינאלדום בן ה-19 יכול לשחק בכל עמדה בקישור ,  אבל מתופקד בעיקר כקשר התקפי או באגף ימין .  שיחק בכל הנבחרות הצעירות של הולנד
קשר התקפי/חלוץ צעיר וסופר כשרוני ,  שנרכש על ידי צסק"א מוסקבה בגיל 17 ועד מהרה כבש את מקומו בהרכב .  נחשב היום לשחקן הכי מבטיח של הכדורגל הרוסי ובחודשים האחרונים הפך לחלק כמעט בלתי נפרד מהסגל של חוס הידינק .  כבר זכה לסיקור נרחב בכלי תקשורת גם באנגליה ,  שם נכתב עליו לפני שנה : " הוא מהיר ,  הוא קשוח ,  הוא טוב באוויר והוא ניחן בטכניקה גבוהה .  הוא הספיק לכבוש 12 שערים ולבשל תשעה נוספים והוא רק בן 18 "
 קשה לבחור כשרון אחד מתוך הים הרחב והעמוק בספרד ,  אבל החלוץ של אתלטיק בילבאו ראוי .  באוקטובר הפך לשחקן הצעיר בתולדות הליגה הספרדית שכובש שער ,  כשהיה בן 16 ו-289 ימים .  רק אחרי כחודשיים חתם על חוזה מקצועני ראשון .  עוד לפני שמלאו לו 17  ( לפני כשבוע וחצי )  ,  כבר הספיק לרשום העונה תשע הופעות וגם לכבוש נגד ולנסיה .  חלוץ מאוד מהיר שבבילבאו ישמחו אם יהפוך לסמל הבא אחרי שפראן ייסטה ויוסבה אצ'ברייה יפרשו בעוד כמה שנים

למסי כבר יש יורשים
ביקשנו משגיב ברעם לבחור 10 שחקנים צעירים שבקרוב מאוד יהיו שגורים בפי כל הדיוט ויהפכו לכוכבי העשור הבא .  קיבלתם בונבוניירה

