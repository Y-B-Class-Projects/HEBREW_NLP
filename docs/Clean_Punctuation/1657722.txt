משרד התקשורת בעד שיתוף אנטנות
משרד התקשורת ינסה לחייב את חברות הסלולר לאפשר שימוש באנטנות שלהן על ידי מפעיל וירטואלי
משרד התקשורת תומך בשיתוף .  על פי ההודעה אותה הוציא המשרד ,  הוא  " יחייב את החברות הסלולאריות לאפשר שימוש באתרים הסלולאריים שלהן למפעיל חדש ומפעילים סלולאריים אחרים ".  מדובר בצעד שיאפשר הכנסת מפעיל סלולרי וירטואלי ,  אשר לא נדרש להקים תשתית אנטנות אלא יכול לקנות זכויות שימוש בתשתית של המפעילים האחרים .
 הזוכה במכרז להפעלת שירות סלולרי יקבל ממשרד התקשורת תדרים בתחום ה-2.1 גיגההרץ ,  ויצטרך לפרוס תוך פרק זמן קצוב רשת כלל ארצית .  הבעיה אותה רואה משרד התקשורת היא ש"נראה כי הקשיים הקיימים כיום בהקמתם של מתקני שידור אינם צפויים לבוא על פתרונם הראוי בעת הקרובה ,  לא זו אף זו ,  נראה שלנוכח ההליכים הנוספים ,  יש חשש ממשי כי קשיים אלה עשויים אף להתעצם ". 
כפי שכבר פורסם בעבר ,  המפעילים הסלולריים הקיימים לא יורשו להשתתף במכרז להקמת מפעיל נוסף ,  זאת למעט מפעיל אחד  מירס ,  לו רשת תקשורת מוגבלת יחסית בטכנולוגיית iDEN .  אם תזכה ,  תוכל מירס להפעיל גם רשת GSM בלי הצורך לפרוס תשתית אנטנות יקרה .
 בהצהרה אותה שחרר משרד התקשורת הובאה גם התייחסות של שר התקשורת משה כחלון לעניין .  לדברי השר , " זהו צעד נוסף שיקל על מפעיל סלולארי חדש להיכנס לענף ,  יוזיל את העלויות למפעילים וישליך על המחירים לצרכן .  בנוסף ,  שיתוף האתרים יסייע חזותית בכך שימנע יצירת יער של אנטנות ותרנים במדינת ישראל ". 

משרד התקשורת בעד שיתוף אנטנות
משרד התקשורת ינסה לחייב את חברות הסלולר לאפשר שימוש באנטנות שלהן על ידי מפעיל וירטואלי

