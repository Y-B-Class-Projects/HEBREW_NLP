ייצוגית על סך 57 מיליון שקל נגד המדינה בגין העלאת תעריפי החשמל
לטענת התובע הייצוגי ,  רשות החשמל מממנת ייצור  " החשמל הירוק "  הפרטי באמצעות העלאת תעריף ללא הסמכה בחוק
בקשה לאישור תביעה ייצוגית על סך 57 מיליון שקל הוגשה היום לבית המשפט לעניינים מינהליים בירושלים נגד המשרד האוצר ,  משרד התשתיות הלאומיות ונגד רשות החשמל .  בבקשה יוצא התובע הייצוגי נגד  " התנהלות שלטונית חמורה ביותר של משרדי הממשלה ,  באופן שבו הן מטילות את המימון הכספי לביצוע החלטות ממשלה בנוגע למשק החשמל ופיתוחו ,  על המבקש ועל כלל צרכני החשמל בישראל ,  וזאת - בניגוד לחוק ".  לטענת התובע הייצוגי ,  הנזקים העתידיים לציבור כתוצאה מהתנהלות המדינה עולה ל-12 מיליארד שקל.התובע ,  איתן שלוש ,  המיוצג על ידי עוה"ד מתניה וחיים בן נון ,  טוען כי המדינה קיבלה סדרת החלטות בנוגע למשק החשמל שעיקרן :  עידוד התחרות במשק החשמל על ידי מתן רישיונות ייצור ליצרני חשמל פרטיים על מנת שיתחרו עם רשות חשמל ובינם לבין עצמם וכן עידוד ייצור  " חשמל ירוק "  מאנרגיות מתחדשות .  אלא שלפי הנטען ,  המדינה ביקשה מרשות החשמל להסדיר את סוגית עידוד היוזמה הפרטית לייצור  " חשמל ירוק "  באמצעות תעריף החשמל ,  וזאת ללא הסמכה בחוק ,  שכן היה עליהן להטיל את התשלום באמצעות חקיקה ראשית.לפי התובע ,  לא רק שאין בנמצא חוק המתיר לגבות מצרכני החשמל כסף עודף על מנת לממן את תוכניות הממשלה אלא שהנתבעות פועלות בניגוד לחוק משק החשמל .  לפי הבקשה ,  מימון החלטות אלה נעשה על ידי  " גלגול "  העלות הנוספת על התובע ועל כלל צרכני החשמל באמצעות העלאת תעריף החשמל אסור על פי חוק משק החשמל.עוד טוען התובע כי המדינה כופה על כלל צרכני החשמל לממן מראש את הרווח היזמי של מספר מועט של יצרני חשמל פרטיים ,  ולמעשה מונעת יצירת תחרות אמיתית על כיסו של הצרכן .  זאת ,  באמצעות התחייבות מראש לתשלום תעריף ,  המכיל בתוכו רווח יזמי ,  בהסכמים שהן כורתות עם היצרנים הפרטיים .  התחייבות שכזו לפי הנטען מונעת תחרות במשק החשמל ,  משום שגם סכום הרכישה וגם הרווח ליזם הפרטי ,  מובטח מראש ,  כך שלמעשה ,  שוק החשמל כלל לא נפתח לתחרות ,  והכל על חשבונו של 'הצרכן הקטן' - ובניגוד לחוק.לטענת התובע ,  עד כה נגבה שלא כחוק מצרכני החשמל סכום המוערך בכ-57 מיליון שקל ובנוסף המדינה מתכוונת לגבות בעשר השנים הקרובות עוד לפחות 3 מיליארד דולר שהם כ-20 מליארד שקל.לכן מבקש התובע מבית המשפט צו שיחייב את המדינה ורשות החשמל להשיב את הכספים שנגבו שלא כדין וכן צו מניעה שיורה להן להימנע מ"להעמיס "  על תעריף החשמל עלויות שאינן קשורות באופן ישיר לעלות ייצורו לצרכן ברשות החשמל ." ככל שהנתבעות מעוניינות 'בחשמל ירוק' ,  הרי עליהן לממן את העלויות הנוספות מתקציב המדינה ,  ובכל מקרה על פי חוק ,  ולא על ידי העלאת תעריף החשמל לצרכנים ללא הסמכה חוקית ",  נטען.ממשרד התשתיות ומרשות החשמל לא נמסרה תגובה עד מועד סגירת הגליון .  ממשרד האוצר נמסר כי יגיבו לתביעה בבית המשפט .  מס הליך :  ת"מ 506/10 בש"א 735-10

ייצוגית על סך 57 מיליון שקל נגד המדינה בגין העלאת תעריפי החשמל
לטענת התובע הייצוגי ,  רשות החשמל מממנת ייצור  " החשמל הירוק "  הפרטי באמצעות העלאת תעריף ללא הסמכה בחוק

