עלייה מפתיעה במספר תביעות האבטלה הראשונות בארה"ב ל-482 אלף - שיא של חודשיים
עקב הצטברות תביעות בתקופת החגים :  מספר התביעות גדל בשבוע שעבר ב-36 אלף
מספר תביעות האבטלה הראשונות בארה"ב גדל במפתיע בשבוע שעבר לשיא של חודשיים ,  בעקבות הצטברות תביעות במהלך חופשת עונת החגים של סוף דצמבר ותחילת ינואר.מספר תביעות האבטלה גדל בשבוע שעבר ב-36 אלף ל-482 אלף ,  מסר היום משרד העבודה האמריקאי .  תחזית הכלכלנים היתה לירידה במספר התביעות הראשונות ל-440 אלף .  מספר תביעות האבטלה המתמשכות ירד ב-18 אלף ל-4.6 מיליון.שוק העבודה בארה"ב איבד במפתיע בדצמבר 85 אלף משרות ,  ונתונים מתוקנים לנובמבר הראו כי באותו חודש נרשמה צמיחה ראשונה במספר המשרות זה קרוב לשנתיים ,  מסר משרד העבודה מוקדם יותר החודש .  שיעור האבטלה בארה"ב נותר בדצמבר ברמה של 10% ,  מרחק נגיעה משיא של 26 שנים - 10.1% - שנרשם באוקטובר .
 
עלייה מפתיעה במספר תביעות האבטלה הראשונות בארה"ב ל-482 אלף - שיא של חודשיים
עקב הצטברות תביעות בתקופת החגים :  מספר התביעות גדל בשבוע שעבר ב-36 אלף

