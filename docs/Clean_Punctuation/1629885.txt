נשים :  רמת השרון חזרה לנצח
אחרי ההפסד לרמלה ,  שבה מוליכת הטבלה למסלול עם 61:89 בחוץ על בנות השרון .  ניצחון שישי ברציפות לאליצור נתניה
הערב  ( חמישי )  נערכו משחקי המחזור ה-12 בליגת הכדורסל לנשים ,  שהיו מתוכננים בתחילה ללפני כשבוע וחצי .  המשחק בין מכבי אשדוד לאליצור רמלה יתקיים בעוד שבועיים .
 בנות השרון - רמת השרון 89:61
רמת השרון ,  שהפסידה לפני מספר ימים בפעם הראשונה העונה ,  התקשתה להשתחרר מאותו הפסד לרמלה ברבע הראשון שהסתיים ב-14:18 למקומיות ,  אבל חמחצית שנייה של 30:59 הספיקה בשביל לנצח בגדול .  קיה ווהן קלעה 17 והורידה 13 ריבאונדים אצל רמת השרון ,  שרי סאם הוסיפה 16 נקודות ומירב דורי קלעה 15 .  תמרה ג'יימס עם 18 וכריסטי טוליבר עם 17 ,  הובילו את הקלעיות המקומיות .  
מכבי תל כביר - אליצור מכבי נתניה 83:75
הקבוצה של זהר רייזמן לא התקשתה לחזור מדרום תל אביב עם ניצחון שישי ברציפות והיא בהחלט מכוונת לפלייאוף העליון .  רבע שלישי של 16:26 פתח את הפער הדרוש כדי להבטיח את הניצחון הנתנייתי ,  שהושג הרבה אודות ל-21 נקודות של מארשיי דוטסון ,  19 של מוניק קוקר ו-17 נקודות ו-9 אסיסטים של ליעד סואץ קרני .  מרסדס גריפין וסוהיילי מונסאק קלעו 17 כל אחת עבור תל כביר .
 הפועל תל אביב - מכבי רמת חן 97:74
רועי אייזנברג והשחקניות שלו אולי היו אופטימיים אחרי מחצית ראשונה שהסתיימה בפיגור מינימלי 43:39 ,  אבל במחצית השנייה כבר נכנעו ללא תנאי ונותרו עמוק במקום האחרון בטבלה .  קארים גיי קלעה 22 עבור רמת חן ,  נועה גנור הוסיפה 19 וטיפאני ג'קסון תרמה 18 נקודות ו-16 ריבאונדים .  אייזיס טיליס קלעה 16 אצל הפועל ,  רנדי הנרי ,  אריקה וויט וג'ינגה גוסלצ'וק הוסיפו 14 כל אחת .
 אס"א ירושלים - אליצור חולון 73:84
מיסטי וויליאמס עם 28 נקודות ,  הוליכה את הקבוצה מהבירה לניצחון שלישי העונה במשחק תחתית ,  ברשידה אלוהים ואדווינה בראון הוסיפו 14 כל אחד .  קארי גארדין הוליכה את חולון עם 19 נקודות ורשאנדה מקנטס קלעה 15 .  

נשים :  רמת השרון חזרה לנצח
אחרי ההפסד לרמלה ,  שבה מוליכת הטבלה למסלול עם 61:89 בחוץ על בנות השרון .  ניצחון שישי ברציפות לאליצור נתניה

