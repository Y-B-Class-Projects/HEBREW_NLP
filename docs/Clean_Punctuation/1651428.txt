השדולה לקידום תעשיות ההיי-טק בישראל :  קרנות האשראי הממשלתיות לא מסייעות לנו
ח"כ רוברט אילטוב : " מרבית חברות ההיי-טק הפונות לקרנות במטרה לקבל מימון ביניים נדחות על הסף "
 השדולה לקידום תעשיות ההיי-טק בישראל ,  בראשות ח"כ רוברט אילטוב ,  מתלוננת על הקושי של חברות היי-טק ישראליות בקבלת השקעות מקרנות האשראי הממשלתיות  ( הקרן לסיוע ליצואנים והקרן לעסקים קטנים ובינוניים )  .  הנתונים ממרכז המידע של הכנסת מלמדים כי היקף ההלוואות שאושרו לחברות היי-טק מהקרן לעסקים בינוניים מסתכם ב-27.5 מיליון שקל ,  בעוד היקף הקרן הוא 1.3 מיליארד שקל.קרן הסיוע ליצואנים העניקה הלוואות בגובה של 13 מיליון שקל ,  אף שהיקפה מסתכם ב-530 מיליון שקל .  מהנתונים עולה כי שיעור הבקשות של חברות היי-טק לקרן לעסקים בינוניים הוא נמוך במיוחד - רק 5% .  שיעור הבקשות של חברות היי-טק מקרן הסיוע ליצואנים גבוה יותר  ( 39% )  אבל עדיין נמוך מהמצופה ביחס למספר חברות ההיי-טק שפעילות בישראל.שתי הקרנות העניקו מעט מאוד הלוואות אשתקד .  הקרן לעסקים בינוניים העניקה 393 מיליון שקל לחברות ישראליות בתקופה שבין 1 בפברואר 2009 ל-9 בנובמבר 2009 .  קרן הסיוע ליצואנים העניקה 13 מיליון שקל בתקופה שבין ה-5 בנובמבר 2008 ל-29 באוקטובר 2009 .  באיגוד שלחו לשר האוצר ,  יובל שטייניץ ,  שני מכתבים בנושא .  הראשון נשלח בנובמבר 2009 ,  אך ממשרד האוצר לא נתקבלה התייחסות לדברים .  המכתב השני שנשלח לפני שלושה שבועות הגיע לידי themarker .  במכתב גורס אילטוב כי בדיונים שערך כיו"ר ועדת הכלכלה בשלהי הכנסת הקודמת ,  בתחילת שנת 2008 .  אז הבטיח משרד האוצר כי קרנות אלה יפתרו את מצוקת האשראי בתעשיית ההיי-טק .  לטענתו במקום לפתור את המצוקה הם רק הרעו את המצב נוכח הקריטריונים שאינם מותאמים לתעשיית ההיי-טק . " בדיון שערכתי במסגרת ועדת המשנה לקידום וסיוע לתעשיות עתירות ידע בתאריך 18.11.09 ,  הובהר כי מרבית חברות ההיי-טק הפונות לקרנות במטרה לקבל מימון ביניים נדחות על הסף ,  זאת בשל הדרישה להתחייב לערבות אישית של הבעלים - במקרים רבים חברות היי-טק הינם בבעלות של קרנות הון סיכון וקבוצות משקיעים אשר אין באפשרותם לחתום על ערבות אישית לטובת ההלוואה .  גם הפתרון הנקוב בחוק כיום ,  של מתן ערבויות של הקרנות במזומן ,  אינו ישים לאור מדיניות ההשקעות של הקרנות ",  נכתב במכתב .  אילטוב מציין במכתב כי נציג האוצר ערן היימר אמר כי הדרישה לערבות אישית נובעת מהצורך להבטיח את יכולת ההחזר של החברות וזאת במטרה לשמור על כספי משלם המסים .  עוד ציין היימר כי אם יימצא מנגנון אחר להבטחת כספי הציבור יישקל הדבר בחיוב.אילטוב אומר כי במכתב התשובה שקיבל ממשרד האוצר צוין כי המשרד בוחן הגמשה נוספת בערבות הבעלים ,  לחברות בבעלות קרנות הון סיכון ,  וזאת על מנת להקל על מצוקת האשראי של חברות ההיי-טק ,  אך לא נעשה דבר בעניין.לדברי אילטוב אחד הפתרונות האפשריים הוא מנגנון של הלוואות הון סיכון - venture lending :  מנגנון שבמסגרתו ממושכן הקניין הרוחני כבטוחה .  לטענת אילטוב אם הדרישה להיקף ערבות הבעלים תפחת  ( למשל ל-30% )  ,  ייתכן שהדבר יאפשר גם לחברות מגובות הון סיכון לעמוד בקריטריונים.בסיום המכתב מציין אילטוב כי אם משרד האוצר יבחר במנגנון הלוואות הון סיכון אזי גם חברות ההיי-טק יוכלו לנצל גם הן את המכשירים הפיננסים שהמדינה מעמידה לרשות התעשייה והחברות הפועלות במשק .
 
השדולה לקידום תעשיות ההיי-טק בישראל :  קרנות האשראי הממשלתיות לא מסייעות לנו
ח"כ רוברט אילטוב : " מרבית חברות ההיי-טק הפונות לקרנות במטרה לקבל מימון ביניים נדחות על הסף "
 
