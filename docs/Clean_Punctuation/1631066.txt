עיצומים במפעלי ים המלח בגלל פרמיה ;  שיבושים בנמל חיפה בגלל בונוסים
עובדי מפעל ים המלח דורשים תוספת מיוחדת על המעבר לגז טבעי ;  עובדי הנמלים דורשים בונוסים על מלחמת לבנון
העובדים במפעלי ים המלח ,  שבבעלות החברה לישראל ,  נוקטים היום  ( שני )  בעיצומים הפוגעים בייצור של החברה .  זאת לאחר שאתמול הכריזה ההסתדרות במרחב הנגב על סכסוך עבודה לבקשת העובדים.בהודעה שהעביר יו"ר ההסתדרות במרחב הנגב ,  מאיר בביוף ,  לממונה על יחסי העבודה במשרד התמ"ת ,  נאמר כי אחת העילות לעיצומים היא אי היענות ההנהלה לדרישת העובדים לקבל תוספת מיוחדת לרגל מעבר החברה לשימוש בגז טבעי .  עילות אחרות לעיצומים הן מחסור בכוח אדם ופעולות שנוקטת הנהלת מפעלי ים המלח מבלי להידבר עם נציגי העובדים ,  כגון הרחבת מתקני ייצור והכנסת מתקן לטיפול בזיהום אוויר.הנהלת מפעלי ים המלח הביעה פליאה לנוכח הכרזת הסכסוך וציינה כי מתקיים מו"מ בינה לבין נציגות העובדים בכל העניינים שבמחלוקת.שיבושים גם בנמלי הים :  עובדי נמל חיפה החלו לשבש את העבודה בשל מחלוקת על חלוקת בונוסים .  לטענתם ,  הנהלת הנמל החליטה על חלוקה בלתי שוויונית של הבונוסים הניתנים כעת בעבור 2006 ו-2007 .  בשנים אלו התרחשה מלחמת לבנון וטילים נחתו בנמל.השיבושים בנמל חיפה החלו לאחר שעובדי התפעול ובתי המלאכה בנמל אשדוד הסכימו להפסיק את העיצומים בהם נקטו בימים האחרונים ,  בשל מחלוקות כספיות עם הנהלת החברה .  עקב השיבושים פנתה ההנהלה לבית הדין לעבודה בבאר שבע והשופט אילן סופר הוציא צו מניעה זמני נגד שני הוועדים וההסתדרות המורה לעובדים להפסיק את השיבושים ולחזור לעבודה מלאה .  כן הורה השופט להסתדרות ולנציגי ההנהלה לחדש את המו"מ ביניהם כדי לפתור את הסכסוך .
 
עיצומים במפעלי ים המלח בגלל פרמיה ;  שיבושים בנמל חיפה בגלל בונוסים
עובדי מפעל ים המלח דורשים תוספת מיוחדת על המעבר לגז טבעי ;  עובדי הנמלים דורשים בונוסים על מלחמת לבנון

