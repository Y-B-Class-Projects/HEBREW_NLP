חוף ים בעיצוב עצמי
הזדמנות חד פעמית ניתנה השבוע לתושבי נתניה להביע בפני מתכנני משרד הפנים כיצד היו רוצים לראות את קו החוף של העיר .  בין ההצעות :  אי מלאכותי ,  הקמת מזח ושביל אופניים
 >  >  שביל אופנים מקרית השרון ועד הים ,  שדה תעופה על אי ומרינה תוססת - כל אלה היו רק חלק מחלומותיהם של תושבי נתניה שהוזמנו להשמיע את מאוויהם בפני עורכי תוכנית המתאר הארצית לחופים  ( תמ"א 13 )  .  תוכנית המתאר ,  שאמורה לעצב את מראה קו החוף והשימושים בו בעתיד ,  אושרה בפעם האחרונה בשנת 1983 ,  מה שהביא את כל הגורמים הנוגעים בדבר להכיר בעובדה שהתוכנית דורשת שינויים כדי להתאימה למציאות המשתנה .  לכנס שיתוף הציבור לתוכנית ,  שהתקיים ביום שלישי השבוע בבית יד לבנים ,  הגיעו כ-200 תושבי העיר .  הכנס נערך ביוזמת עיריית נתניה ומינהל התכנון במשרד הפנים ואורגן על ידי חברת מימוש פרויקטים .  בכנס ניתנה הזדמנות חד פעמית לתושבים להביע את רעיונותיהם ,  חלקם פרועים ביותר ,  לאופן בו היו רוצים לראות את קו החוף של עירם ,  רגע לפני שמקבלי ההחלטות קובעים את קווי המדיניות הארצית שתצייר את קו החוף לדורות ואף תשפיע גם על החלטות מקומיות .  מלבד ראש העירייה מרים פיירברג ומהנדס העירייה פול ויטל ,  הקשיבו לרעיונות התושבים גם עורך התוכנית ,  האדריכל עמוס ברנדייס ,  וראש תחום ים וחופים במינהל התכנון ,  אילנה שפרן .  מרבית התושבים הגיעו במטרה להשמיע את רצונותיהם בקבוצות דיון מיוחדות שהוקמו לפי נושאים כמו תיירות ,  תחבורה וגישה לים ,  המצוק והשלכותיו הסביבתיות ואף מיתוג העיר נתניה כעיר תרבות הספורט . " מאז 1983 לא נכתבה תוכנית חדשה והמציאות מחייבת ליצור התאמה לצרכים של ימים אלו ",  הסבירה פיירברג בפתיחת הכנס . " נתניה היא העיר היחידה שיזמה התייחסות לתוכנית באופן של שיתוף ציבור .  המטרה היא שבנתניה תהיה רצועת חוף פעילה שניתן להגיע אליה בקלות .  לצערי ,  כיום הגישה לחוף היא בעייתית .  חלק ניכר מהעיר נמצא על מצוק שהפך למצוקה ".  פיירברג הזכירה כי ראש הממשלה לשעבר אהוד אולמרט הקים צוות שיתמודד עם סוגיית המצוקים במקומות שונים במדינה בהם הבעיה קיימת ,  והוקמה ועדה שמטרתה ליישם את ההחלטות בנושא . " לאור העובדה שנתניה ברובה נמצאת על מצוק ,  אני תקווה כי היא תזכה לעדיפות וכי הפיילוט הראשון בנושא ייעשה כאן ",  אמרה פיירברג .  את הכנס פקדו גם קבוצת תושבים שניצלו את המפגש עם בכירי משרד הפנים כדי להשמיע את קולם במאבק שהם מנהלים נגד תוכנית שער הים ,  להקמת מגדל בן 36 קומות בכניסה לחוף סירונית במקום בו פעלה בעבר בריכת השחייה העירונית .  המוחים סולקו לבסוף מהאולם ,  אך פיירברג לא התחמקה מהבעת עמדתה גם בהעדרם : " כאשר מתכננים תוכניות ,  צריכים לקחת בחשבון שיש מצב נתון .  אני הראשונה שאשמח לקחת זכויות מאושרות ולבטל אותן ,  אך זה בלתי אפשרי .  קיבלנו ירושה ואיתה אנחנו נאלצים להתמודד ".  לקשר עם החוף פייברג הבהירה כי המטרה היא לחשוב כיצד ניתן לפתח את מתחם החוף להנאת התושבים והתיירים .  גם המתכננים והתושבים מצטרפים לכך : " חוף הים הוא משאב לאומי וההתייחסות אליו משתנה עם השנים ",  הסבירה יו"ר ועדת עורכי התוכנית במינהל התכנון ,  אילנה שפרן . " בעבר הים היה מקום לא רצוי בו הברזלים מחלידים יותר מהר .  עם השנים למדנו שזה המקום הכי תוסס בעיר .  היום אנחנו חייבים לעדכן את תמ"א 13 ולכן באנו לשמוע אתכם ".  עורך התוכנית עמוס ברנדייס הסביר לתושבים כי  " מה שלמדנו זה שצריך לקשר בין הטיילת לחוף ולעיר ",  אמר ברנדייס . " רצועת החוף בנתניה היא מאוד צרה בגלל מחסור בחול וזה קשור למצוק ".  בהמשך ישבו צוותים של עורכי התוכנית עם התושבים ושמעו את רעיונותיהם .  תושב שכונת קרית השרון אמר כי היה רוצה שילדיו יוכלו לרכב בשביל אופניים המוביל מהשכונה עד לים .  תושבת מרכז העיר ביקשה כי יוקם בים אי ובו שירותי מסחר ,  מרינה ושדה תעופה .  רבים מהתושבים ציינו את הקושי להגיע לים בשל המצוק והצורך במעליות נוספות שיובילו את הציבור לחוף ,  כמו המעלית שנחנכה בחוף סירונית ב-2005 וזכתה להצלחה רבה .  צעירים ביקשו לתת את הדעת על מקומות בילוי שיפיחו חיים בטיילת .  בין המשתתפים היו גם עובדי עיריית נתניה ,  שסיפרו למתכננים על הקשיים הכרוכים בפינוי אשפה סמוך למצוק ,  וביקשו שיתנו את דעתם גם על סוגיית התפעול במקום .  מתכנני התוכנית רשמו את הערותיהם של התושבים ,  גם אם נראו קשות למימוש . " באופן כללי רוב התושבים היו רוצים לחזק את הקשר בין העיר לים ",  סיכם מהנדס העירייה פול ויטל . " תושבים רבים גם ביקשו להביא בחשבון הוספת שוברי הגלים שיביאו לבלימת הגלים ולשמירה על המצוק .  שמענו גם את רצון התושבים במזחים ,  שכן המזח מאפשר לתושב ללכת על הים ולהביט על העיר מהים ".  לדברי ויטל ,  מקבלי ההחלטות ישקללו את בקשות התושבים במסגרת ועדת עורכי התוכנית במינהל התכנון כאשר הנושא יוצג בעוד חודש למשרדי הממשלה השונים .  לאחר שהתוכנית החדשה תגובש ,  יתקיים כנס שיתוף ציבור נוסף .
 
חוף ים בעיצוב עצמי
הזדמנות חד פעמית ניתנה השבוע לתושבי נתניה להביע בפני מתכנני משרד הפנים כיצד היו רוצים לראות את קו החוף של העיר .  בין ההצעות :  אי מלאכותי ,  הקמת מזח ושביל אופניים

