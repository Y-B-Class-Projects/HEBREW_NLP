ברונפמן סוגר את ההשקעה במזרח אירופה עם הפסד של 70%
ישראלום של מתיו ברונפמן ושולם פישר דיווחה אתמול על סיום שיתוף הפעולה עם אולימפיה ,  שדרכה פעלה במזרח אירופה ;  מכרה מניות במיליון שקל לאוסקר כצנלסון ,  ראש גרעין השליטה באולימפיה
 >  >  מחיקה של 70% מההשקעה והפסד של 110 מיליון שקל על הנייר - כך מסכם לפי שעה בעל השליטה בבנק דיסקונט ,  מתיו ברונפמן ,  את הסיבוב שלו במזרח אירופה דרך חברת אולימפיה .  חברת הנדל"ן ישראלום נכסים ,  שבשליטת מתיו ברונפמן ושולם פישר ,  דיווחה אתמול על סיום של שיתוף פעולה עם אולימפיה ,  שבשליטת קבוצת משקיעים בראשות אוסקר כצנלסון .  החברה הודיעה על יציאה מגרעין השליטה באולימפיה ,  כך ששלשום התפטרו ארבעה הדירקטורים מדירקטוריון אולימפיה .  החברה תמכור את אחזקותיה  ( 27.5% )  דרך הבורסה ,  אך היא לא ציינה את המועדים שבהם תתבצע המכירה .  כבר אתמול דיווחה ישראלום כי היא מכרה מניות במיליון שקל באולימפיה לכצנלסון .  הרומן העסקי בין ברונפמן ופישר לאולימפיה התחיל בקיץ 2007 ,  רגע לפני שיאה של הגאות בשווקים .  אולימפיה ,  שהוקמה בידי כצנלסון ב-1981 ,  היא מהחברות שניצלו כמעט עד תום את תקופת הפריחה של שוקי ההון והחוב .  היא ביצעה ב-2004-2007 גיוסים של יותר מ-300 מיליון שקל באג"ח ,  והכניסה שותפים לפרויקטים ופעילויות שונות בפרמיה של עשרות אחוזים .  החברה זכתה לאמון מהבנקים הישראליים והאירופיים ,  שמימנו את פעילותה ואף הצטרפו אליה כשותפים .  ב-2004 הכניס כצנלסון את חברת לוינשטיין כשותפה בנאנט ;  ב-2005 הוא צירף את ליהמן ברדרס כשותף באותה חברה ;  וב-2006 הנפיק אותה בבורסת aim בלונדון ,  כשבה גייסה החברה 82 מיליון שקל לפי שווי שוק של 840 מיליון שקל .  ואולם האקזיט הגדול הגיע בקיץ 2007 בעסקה עם ברונפמן ופישר .  110 מיליון שקל נמחקו מאז ועד היום השקיעה ישראלום באולימפיה יותר מ-160 מיליון שקל ברכישת 27.46% ממניות החברה  ( כולל הזרמות של כספים בהנפקת זכויות שביצעה אולימפיה )  .  אולימפיה פועלת בישראל ,  פולין ,  הונגריה ,  אוקראינה ,  רומניה וקרואטיה .  היא משקיעה בנדל"ן מניב וייזום בנייה למגורים .  במרבית מזרח אירופה היא פעילה באמצעות נאנט נדל"ן ,  שבה היא מחזיקה ב-32.5% .  פעילותה של אולימפיה באוקראינה נעשית באמצעות אולימפיה יורו  ( 45% )  ,  ובישראל באמצעות חברות נוספות .  גם לאחר כניסתו של ברונפמן לחברה המשיכה החברה להשקיע בנדל"ן ,  אלא שעם פרוץ המשבר בשווקים בכלל ובשוקי הנדל"ן במזרח אירופה בפרט ,  נאלצה אולימפיה לצמצם את פעילותה בצורה משמעותית - ומנייתה צנחה בעשרות אחוזים .  הדבר גרם לכך שמרבית ההשקעה של ישראלום באולימפיה כמעט שירדה לטמיון .  נכון לסוף ספטמבר 2009 אחזקה זו היתה רשומה בספרי ישראלום ב-83 מיליון שקל ,  בעוד שווי השוק של אחזקה זו הוא 47 מיליון שקל .  כלומר ,  מדובר בתשואה שלילית של 71% על ההשקעה בתוך שנתיים וחצי והפסד על הנייר של 110 מיליון שקל .  כדי להתאים את שווי האחזקה באולימפיה הרשומה בספרי ישראלום לבין שווי השוק של האחזקה בבורסה ,  צפויה ישראלום לרשום בדו"חותיה הכספיים לסוף דצמבר 2009 הפסד מירידת ערך באולימפיה בסך 35 מיליון שקל לפני מס .  בנוסף מציינת ישראלום כי מימוש של מניות אולימפיה משתלב עם כוונת החברה להקטין את חשיפתה להשקעות במדינות בעלות סיכון עסקי יחסית גבוה ,  כמו רומניה ואוקראינה .  מקורבים לישראלום ציינו אתמול כי  " כמובן שבמבט לאחור החברה לא היתה מבצעת את ההשקעה הזאת ,  אך זאת המציאות וצריך להתמודד עם מה שיש ולמזער נזקים ".  בישראלום מתכננים להציג תוכנית אסטרטגית חדשה בתקופה הקרובה .  מקורבים לקבוצת ברונפמן-פישר ציינו כי הקבוצה אינה מתכננת להפסיק את ההשקעות בישראל ,  ולראיה בעוד כחודש ייפתח סניף איקאה החדש בראשון לציון בהשקעה של 100 מיליון דולר .  מקורבים לאולימפיה ציינו כי השם של ברונפמן ופישר לא סייע להם במיוחד בחו"ל . " השם לא עזר"ישראלום עדיין לא החליטה באילו מועדים ובאילו היקפים יתבצע מימוש המניות של אולימפיה .  בדיווח לבורסה ציינה אולימפיה כי ההסכם על הפסקת שיתוף פעולה משתלב עם המדיניות הכללית של ישראלום להנזיל את תיק השקעותיה .  באחרונה סיכמה ישראלום על מימוש נכסים בישראל בהיקף של 325 מיליון שקל .  המימושים כוללים את מכירת הזכויות בבית פלאפון בגבעתיים ,  מתחם בניינים באזור תעשייה קרגל לאמות ,  וכן שטח באזור התעשייה סגולה שנמכר לווילאר .  אחזקות אחרות של ברונפמן כוללות 26%  ( משפחת ברונפמן ורובין שראן )  בבנק דיסקונט ,  שעל השקעה זו מורווחים ברונפמן-שראן 800 מיליון שקל על הנייר .  למרות הדרישות של המפקח על הבנקים ,  רוני חזקיהו ,  קבוצת ברונפמן-שראן עדיין לא ביצעה הזרמת הון לבנק .  בנוסף ,  קבוצת ברונפמן-פישר מחזיקה ב-20% בקמעונית המזון שופרסל ,  בזיכיון של רשתה שוודית איקאה בישראל ובחברת פאלאס תעשיות .  בתוך כך ,  דיווחה אתמול אולימפיה כי בנק לאומי האריך לה בשנה את פירעון ההלוואה בהיקף של 56.1 מיליון שקל לינואר 2012 .  אולימפיה גם קיבלה מלאומי מסגרת אשראי של 32.5 מיליון שקל ,  שתסייע לה לפרוע למחזיקי אג"ח מסדרה ב' תשלומי קרן וריבית של 33 מיליון שקל בסוף מאי .  אולימפיה נסחרת לפי שווי שוק של 171 מיליון שקל והאג"ח של החברה נסחרות בתשואה של עד 20% .  בעקבות סיום שיתוף הפעולה בין הצדדים ,  התפטרו הדירקטורים הבאים מטעם ישראלום מדירקטוריון אולימפיה :  שולם פישר ,  איתי קפלן ,  רון הדסי וגבע אלמוג .  ישראלום גם יצאה מגרעין השליטה באולימפיה .  במקומה של ישראלום תיכנס חברת לאו ארטק לימיטד  ( leo artec limited )  לגרעין השליטה באולימפיה .  מדובר בחברה הרשומה בקפריסין ומצויה בשליטת איש העסקים ההונגרי פראנץ קארל .  החברה מחזיקה ב-17.95% מאולימפיה וב-33% ממניות נאנט נדל"ן .
 
ברונפמן סוגר את ההשקעה במזרח אירופה עם הפסד של 70%
ישראלום של מתיו ברונפמן ושולם פישר דיווחה אתמול על סיום שיתוף הפעולה עם אולימפיה ,  שדרכה פעלה במזרח אירופה ;  מכרה מניות במיליון שקל לאוסקר כצנלסון ,  ראש גרעין השליטה באולימפיה

