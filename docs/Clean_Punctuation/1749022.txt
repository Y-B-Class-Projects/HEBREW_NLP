וויד : " אנחנו אפילו לא קרובים לשיא "
 אחרי ניצחון הבכורה בפילדלפיה ,  גארד מיאמי מבהיר כי הטריו מתחמם .  לברון : " אין גבול למה שאנחנו יכולים לעשות בהתקפה "
 אחרי ההפסד לבוסטון במשחק פתיחת העונה ,  לברון ג'יימס עקץ את המלעזים ואמר כי הוא מצטער לאכזב אותם ,  אבל מיאמי לא תגמור את העונה במאזן של 82:0 .  הלילה  ( בין רביעי לחמישי )  ההיט רשמו ניצחון בכורה בצורתם החדשה עם דווין וויד ,  ג'יימס וכריס בוש ,  כשניצחו בפילדלפיה 87:97 . 
" אנחנו לא בשיאנו ,  אפילו לא קרובים לשיאנו ",  אמר בסיום וויד ,  שקלע 30 נקודות והוריד 7 ריבאונדים , " כשיגיע הזמן להיות שם ,  נהיה ".  פלאש התייחס למשחקו האישי ,  והוסיף : " אני מרגיש נוח ,  החטאתי כמה זריקות אבל זה בא ". 
ההיט הזיעו לא מעט עד שחילצו ניצחון מול קבוצתו המתחדשת של המאמן דאג קולינס .  לברון ג'יימס קלע 16 ומסר 7 אסיסטים ,  אבל היה לא ממש מגובש עם החברים ואיבד 9 כדורים .  ההיט קלעו ב-50 אחוז מחוץ לקשת ,  ולברון התייחס לכך . " כשאנחנו קולעים ככה מרחוק ,  אין גבול למה שאנחנו יכולים לעשות בהתקפה .  אנחנו יודעים בכל משחק שהקבוצה היריבה רוצה לנצח אותנו ,  במיוחד במשחקי חוץ שלנו הקהל של היריבה יישב עלינו כל הזמן .  כבר צעקו לי בוז בקריירה ,  צועקים לך בוז כי אוהבים את המשחק שלך ".  לא בטוח שזה נכון לגבי אוהדי הסיקסרס ,  שידועים כקהל חם ודוחף כלפי קבוצתו ,  אך מרושע וציני כלפי היריבות .
 מעברו של אמארה סטודמאייר לניו יורק פיזר אבק כוכבים במנהטן .  הניקס ,  שציפו בעיקר לבואו של לברון ג'יימס לקבוצה ,  הסתפקו במפלצת מפיניקס ,  וסטודמאייר סיפק את הסחורה בבכורה הרשמית שלו בניקס ,  כשקלע 19 והוריד 10 ריבאונדים בניצחון ניו יורק בטורנטו בתוצאה 93:98 . 
" אתה רוצה לנצח את הקבוצות שאתה מרגיש שחובה עליך לנצח ,  ככה שזה ניצחון גדול וחשוב עבורנו ",  אמר סטודמאייר בסיום ,  והסביר מה הוא חושב על יחסי הכוחות בין הניקס לראפטורס .  ביום שישי הניקס ישחקו נגד אלופת המזרח בוסטון ,  וזה יהיה מבחן כוח ראשון לקבוצה של מייק דאנטוני . " הם משחקים נהדר ,  ונראה מה אנחנו יכולים לעשות ",  אמר סטודמאייר .  
כוכב הניצחון של הניקס היה ווילסון צ'נדלר ,  שעלה מהספסל וקלע 22 נקודות . " הסיבה שהוא לא פותח בחמישייה היא לא כי הוא לא טוב ,  אלא משום שאנחנו צריכים כוח אש מהספסל ",  אמר מאמנו מייק דאנטוני . " לא לקחתי את זה אישית כשלא פתחתי ",  אמר צ'נדלר , " פשוט היה למאמן ליינאפ טוב יותר ,  דאנטוני מאמן טוב ואני עושה מה שהוא אומר ". 
יממה אחרי הניצחון על מיאמי ,  בוסטון יצאה לקליבלנד ויצאה משם עם הפסד ראשון העונה ,  בתוצאה 95:87 . " זה היה עבור העיר ",  אמר אנטואן ג'יימיסון על ניצחון הקאבס ,  והבהיר כי יש חיים לאחר לכתו של לברון ג'יימס . " רצינו להראות לאוהדים שקליבלנד תשרוד והאולם שלנו הוא מקום בו אפשר לראות כדורסל טוב וקבוצה מנצחת ".  
קליבלנד פגשה מהעבר השני את שאקיל אוניל ,  שחקנה בעונה הקודמת ,  וספגה ממנו 7 נקודות ,  והביג קקטוס הודה בסיום כי הסלטיקס לא באו עם אותה נחישות עמה הופיעו מול מיאמי . " לקחנו אותם קצת יותר מדי בקלילות ",  אמר שאק .  
לאנתוני פארקר הייתה השפעה גדולה על הניצחון ,  כשמלבד 10 הנקודות ו-6 האסיסטים שתרם לקאבס ,  הוא קבר שלשה ענקית כשנותרה שנייה לשעון ה-24 והעלה את קליבלנד ל-86ף89 במאני-טיים ,  ומשם קליבלנד המשיכה עד לניצחון . " זאת הייתה השנייה הכי ארוכה בהיסטוריה של ה-NBA ",  אמר מאמן הסלטיקס דוק ריברס ,  שלא ציפה שדווקא AP יהיה זה שייקח את הזריקה החשובה , " אני לא מתכוון לערער על ההחלטה ,  כנראה שמישהו לא לחץ בזמן על שעון העצר ".  מאמן קליבלנד החדש ביירון סקוט ,  לא התלונן על השיפוט באותה סיטואציה . " אנחנו במגרש הביתי ,  זה אמור להיות יותר ארוך משנייה אחת ",  אמר סקוט בהומור .  

וויד : " אנחנו אפילו לא קרובים לשיא "
 אחרי ניצחון הבכורה בפילדלפיה ,  גארד מיאמי מבהיר כי הטריו מתחמם .  לברון : " אין גבול למה שאנחנו יכולים לעשות בהתקפה "
 
