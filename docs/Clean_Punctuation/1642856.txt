כור תקבל מקרדיט סוויס דיווידנד של 250 מיליון שקל 
 >  >  קרדיט סוויס ,  הבנק הגדול בשווייץ לפי שווי שוק ,  חזר לרווחיות ברבעון הרביעי של 2009 .  ואולם הבנק רשם רווח שהחמיץ את תחזיות האנליסטים ,  לאחר שהכנסות חטיבת המסחר ירדו לעומת הרבעון הקודם .  רווחי הבנק הסתכמו ב-793 מיליון פרנק שווייצי  ( 746 מיליון דולר )  ,  לעומת הפסד של 6.02 מיליארד פרנק שווייצי ברבעון המקביל ב-2008 .  אנליסטים צפו רווח של 1.28 מיליארד פרנק שוייצי ,  לפי בלומברג .  הכנסות חטיבת המסחר של הבנק ירדו ב-55% ברבעון הרביעי לעומת הרבעון השלישי .  בנוסף ,  פגע ברווחי הבנק ברבעון הרביעי תשלום של 536 מיליון דולר ליישוב תביעה על כך שהבנק סייע לאיראן ומדינות נוספות להתחמק מסנקציות שהוטלו עליהן תוך הקלת הגישה לשוק הפיננסים האמריקאי .  קרדיט סוויס הכריז על דיווידנד של 2 פרנקים שווייציים למניה בעבור 2009 .  חברת כור תעשיות מקבוצת אי.די.בי של נוחי דנקנר מחזיקה בכ-35 מיליון מניות קרדיט סוויס ,  2.98% ממניות הבנק .  עקב כך היא צפויה לקבל תשלום דיווידנד של כ-70 מיליון פרנק שווייצי  ( כ-250 מיליון שקל )  .  סכום זה צפוי לקזז במקצת את ההפסדים על הנייר של כמיליארד שקל שצברה כור עד כה בגין ההשקעה הנוכחית שלה במניות קרדיט סוויס בהיקף של 6.42 מיליארד שקל .
 
כור תקבל מקרדיט סוויס דיווידנד של 250 מיליון שקל 
nan
