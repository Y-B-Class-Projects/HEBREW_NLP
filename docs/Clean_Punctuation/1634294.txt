עד שתישמע השריקה 
" לשחק כמו המקצוענים "  על ארבעה שחקנים שלא התייאשו והמשיכו לשחק כדי לנצח .  אור שר עם עוד רשמים הגנתיים
בטור הראשון בסדרה כתבנו על העצלנות של ראשין מאתיס מג'קסונוויל ג'אגוארס ,  וההנחה המוטעת שלו שהמהלך נגמר לפני שהוא באמת נגמר ,  הנחה שעלתה לקבוצתו בטאצ'דאון של דאלאס קלארק  ( ראה כתבה )  .  שחקן הגנה משחק עד השריקה ולא עושה לעצמו הנחות ,  בדיוק מה שעשה דארל ריוויס מהג'טס .  4:36 לסיום הרבע השלישי בפיגור 7:3 במשחק מול הצ'ארג'רס ,  מסר פיליפ ריברס על קו 37 היארד של הג'טס לווינסנט ג'קסון .  ג'קסון נשמר על ידי ריוויס ,  שעלה לכדור יחד אתו והפסיד בקרב הראשון .  הכדור כבר היה בידיים של ג'קסון .  ריוויס יצא לקרב השני והלך על הידיים של ג'קסון ,  ואכן הכדור השתחרר .  בשלב זה שניהם נותרו שכובים על המשטח .  המהלך נגמר ?  רק בשריקה ,  וזו לא באה .  הכדור שהשתחרר מידיו של ג'קסון נפל על רגלו ,  וקיפץ לגופו של ריבס שהיה מספיק ערני לקלוט אותו .  מיד אחר כך הוא קם ורץ עם הכדור ,  ריצת סלאלום לעוד שישה יארד .  מהלך מדהים של שחקן גדול .  
הטאצ'דאון השני של ברט פארב וסידני רייס במשחק נגד הקאובויס  ( 7:23 לסיום הרבע השני )  מראה גם הוא איך משחקים עד סוף המהלך .  המהלך התחיל בעזרה של רייס בחסימת דמרקוס וור בקו ההתנגשות .  כמו רוב הרסיברים שמבצעים חסימה על שחקן כבד מהם ,  רייס שיגר עצמו לרגליו של וור וסיים על הקרקע ,  אך מיד וללא השתהות הוא קם ורץ להמשך המגרש .  בגלל הנפילה שלו בקו ,  נוצר מצב שאיש לא שמר עליו ,  והוא היה חופשי עבור פארב  ( שהתחמק יפה מהמגן מרקוס ספירז )  לתפיסה וריצה קצרה לאחריה אל תוך האנדזון .  לרייס היה משחק מדהים עם שש תפיסות ל-141 יארד ושלושה טאצ'דאונים .  
מילה טובה מגיעה גם לרנדל גיי מניו אורלינס על עקירת הכדור מג'רמי ארווין מהקרדינלס 5:50 דקות מתחילת המשחק .  גיי ,  שלא הצליח למנוע מארווין את תפיסת הכדור ,  רץ בעקבותיו והלך במכוון על הכדור במכה חזקה מאחורה ,  ואז המשיך בתיקול להבטיח את סיום הריצה של ארווין .  אחרי ריצה מדהימה של הייטאוור לטאצ'דאון במהלך הראשון של המשחק ואחרי הדרייב של ניו אורלינס לטאצ'דאון משווה ,  נראה שהפעולה של גיי ושארפר  ( שאסף את הכדור המושמט )  היא זו שהכתיבה את האופי של המשך המשחק אל עבר הניצחון הגדול של ניו אורלינס  ( 14:45 )  .
 ואחרון חביב לשבוע שחלף ,  מר קורט וורנר ,  שהראה אומץ יוצא דופן עבור קוורטרבק ורץ מיד לאחר שמסר לחטיפה לתקל את וויל סמית' שחטף את הכדור .  החוק אומר שאם קוורטרבק הולך לאחור או לכיוון אחר מחוטף הכדור ,  הוא מוגן ואסור לבצע עליו חסימה ,  אך אם הוא הולך אל המהלך בניסיון לתקל ,  הוא חלק מהמהלך והוא 'שחקן חופשי' ,  ולכן מותר לחסום אותו .  זה בדיוק מה שקרה ,  ו-וורנר חטף חסימה אכזרית מבובי מקריי .  קורט יצא עד סוף המחצית הראשונה לעבור בדיקות גופניות וחזר מיד עם תחילת השנייה .  סחתן .  

עד שתישמע השריקה 
" לשחק כמו המקצוענים "  על ארבעה שחקנים שלא התייאשו והמשיכו לשחק כדי לנצח .  אור שר עם עוד רשמים הגנתיים

