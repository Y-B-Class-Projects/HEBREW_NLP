חשיבות המיקום הפיסי
הטכנולוגיה אולי הפכה את העולם לכפר גלובלי ,  אך אנשים נשאבים אל מרכזים עירוניים שמאפשר מפגש אישי גם בעידן הדיגיטלי
 >  >  הדיון בנוגע לחשיבות המיקום הפיסי לאור ההתקדמות הטכנולוגית והניידות המוגברת אינו חדש .  אם הטכנולוגיה הופכת את העולם לשטוח יותר כפי שטען תום פרידמן ,  או שהעולם הופך להיות  " צבירי "  כפי שטען הסופר ריצ'רד פלורידה בספרו מ-2009  " who's your city "   ( מי העיר שלך ?  )  .  לפי פרידמן ,  חשיבות המיקום פחתה ,  אך לא התפוגגה כליל .  פלורידה טען כי המיקום עדיין חשוב ,  ושחדשנות ופעילות כלכלית נהפכות מרוכזות ב"צבירים "  - מרכזים עירוניים שיש בהם מידה חסרת פרופורציה של יצירתיות וכישרון - ושמגמה זאת מתגברת והולכת .  אנו סבורים כי המיקום עדיין חשוב וכי ימשיך להיות חשוב .  אנשים עוברים למרכזים עירוניים גדולים בקצב עולה .  יותר מ-50% מאוכלוסיית העולם מתגוררת כיום בערים צפופות ,  לעומת 30% בשנות ה-50 של המאה ה-20 .  אנו מזהים שני גורמי מפתח במגמה זאת .  ראשית ,  הידע המקצועי המושג לעתים קרובות על ידי ניסיון - נהפך להיות רב ערך .  השגת ידע זה דורשת קשר פנים אל פנים .  הגורם השני קשור לכושר גילוי התגליות באקראי ,  היכולת למשוך אנשים ומשאבים שאנו זקוקים להם ,  אך עדיין איננו יודעים על קיומם .  בערים צפופות הסיכוי למפגשים שיניבו תגליות מקריות גדול יותר .  בעבר ,  ההחלטה לעבור לעיר אחרת היתה כרוכה במחוייבות גדולה משום שפירושה היה לוותר על קשר עם חלקים אחרים של העולם .  כיום ,  התשתיות הדיגיטליות הבינלאומיות מסייעות לשמור על קשר ממרחבים עירוניים שונים ,  ומאפשרת לנו ליהנות מאינטראקציות עשירות יותר בעיר עצמה .  קהילות עניין ,  הנפוצות כל כך באינטרנט ,  נוטות להתפתח לקהילות מקצועיות הדוקות יותר באזורים עירוניים .  תשוקה של כמה אינדיבידואלים מעוררת השראה ומושכת אחרים .  הקהילה הפיסית-וירטואלית נהפכת למגנט שמושך אחרים לעבור לעיר .  מובן שבעתיד ,  בדומה להיום ,  קשרי משפחה ,  העדפות סגנון חיים ואפילו אסתטיקה ייקחו חלק בשיקולים לעבור דירה .  אך אל תצפו כי הטכנולוגיה תעלים את חוסר האיזון בהזדמנויות כלכליות ,  בכישרונות ובחדשנות בין מיקומים גיאוגרפיים שונים .  - ג'ון האגל וג'ון סילי בראון הם יו"רים משותפים של  " סנטר פור דה אדג' "  בחברת הייעוץ דלויט ,  וכתבו כמה ספרים בנושא טכנולוגיה וחדשנות - הסוגיה :  האם הטכנולוגיה באמת הפכה את העולם לשטוח ?  הפתרון :  בהחלט לא .  אנשים נוטים להתרכז במרכזים שיאפשרו להם מפגש אישי הדרך :  הפוך את הארגון שלך למקום המושך אנשים בעלי אותם תחומי עניין ,  שיחלקו אחד עם השני את כישרונותיהם

חשיבות המיקום הפיסי
הטכנולוגיה אולי הפכה את העולם לכפר גלובלי ,  אך אנשים נשאבים אל מרכזים עירוניים שמאפשר מפגש אישי גם בעידן הדיגיטלי

