מכבי חיפה ניצחה 78:80 את הפועל גלבוע/גליל
אשכנזי נקם בקטש ,  טיילר זעם על אי שיתופו ועזב במחצית .  מכבי תא הביסה את ראשלצ ,  נתניה גברה על עפולה ,  רג על נהריה
לאחר שליגת העל נעצרה למספר ימים כדי להתפנות להעניק לאלופה ,  מכבי תל אביב גביע מדינה נוסף ,  חזרו הערב  ( ראשון )  שאר הקבוצות להיאבק ביניהן ,  במסגרת המחזור ה-14 .  במוקד המשחקים התקיים הקרב הגדול של הצמרת ,  בין שתי קבוצות עם שאיפות להגיע לפיינל פור .  מכבי חיפה אירחה את הפועל גלבוע/גליל ,  אותה קבוצה שהביסה אותה בסיבוב הקודם ,  אלא שהפעם היתה ידם של שחקניו של אבי אשכנזי על העליונה ,  והם השיגו ניצחון 78:80 .  ג'רמי טיילר ממשיך לעשות בעיות לאשכנזי ,  כשהפעם עזב את ספסל הקבוצה במחצית וצפה על המשחק מהיציע ,  כיוון שלא שותף .  
מחזיקת הגביע הטרייה ,  מכבי תל אביב ,  דרסה ללא רחמים את מכבי ראשון לציון ואפי בירנבוים 74:105 .  הפועל עפולה נתנה קרב לברק נתניה במשך שני רבעים וחצי ,  אבל אז התפרקה ואפשרה לאורחים לגבור עליה 77:90 .  עירוני רמת גן ,  שהדהימה את נתניה במחזור האחרון ,  המשיכה את הריצה הנהדרת שלה כשגברה על עירוני נהריה 80:86 במאבק תחתית חשוב .  עוד לפני ארבעת המשחקים של הערב ,  הדהימה אתמול הפועל חולון את הפועל ירושלים במלחה 81:83 .
 שתי הקבוצות התקשו מעט בפתיחה ,  אבל גלבוע/גליל מצאה את עצמה במהירות ,  ושלשה גדולה של סוואן יחד עם חדירה של רנדל העלו אותה ליתרון 4:8 .  חיפה מצאה נקודות מקוז'יקרו ,  אבל דאנק נהדר של כדיר ,  בצירוף עם עבירה טכנית של אבי אשכנזי ,  אפשרו לגליל לעלות ל-9 הפרש .  חיפה הגיבה טוב עם נקודות של קוז'יקרו ורובי ,  וג'אמפ מצוין של ריץ' יחד עם סל על הבאזר של רובי ,  הורידו את שתי הקבוצות בשוויון 19:19 לאחר הרבע הראשון .
 רנדל פתח את הרבע השני עם ארבע נקודות מהירות ,  ועל הג'אמפ של מזרחי ענה יבזורי עם שלשה שקבעה יתרון 21:26 לאורחים .  אלא שאז שוב נתקעו שחקניו של קטש בהתקפה ,  וזה איפשר לריץ' ורובי להעלות את קבוצם ליתרון 26:27 .  האורחים שוב נטלו את היתרון ,  אבל אז הגיעה ריצת 0:7 של חיפה ,  כשבן דוד מטריף את הקהל המקומי ,  בדרך ליתרון 37:42 .  רנדל החזיר את האדומים לעניינים ,  מקל התגבר על הגנת חיפה וסוואן צלף שלשה נוספת שקבעה שוויון 42:42 .  המארחים שוב נטלו את היתרון ,  וריץ' קבע יתרון מקומי ,  45:48 במחצית .  באותו שלב ,  ג'רמי טיילר ,  שלא שולב במשחק ,  החליט לעזוב הספסל כמחאה ,  ועלה ליציע .  
ג'פרסון שלא קלע נקודה עד אותו רגע סוף סוף קיבל את הצ'אנס והגיב בדאנק אדיר שקבע יתרון 47:50 לחיפאים .  שתי הקבוצות הקשיחו מאוד את ההגנה ,  רנדל חסם נהדרת את ג'פרסון אבל לא הצליח לסיים מן העבר השני ,  והתנחם במהלך מצויין של מקל שקבע שיוויון 54:54 .  בן דוד המשיך להפעיל היטב את התקפת המארחים והעלה אותם ליתרון 4 .  לאורחים עוד היתה הזדמנות לעלות ליתרון לקראת הרבע האחרון ,  אבל גוני יזרעאלי החטיא שלשה פנויה עם הבאזר ,  ויחפה הוליכה 60:62 בסיום השלישי .
 קבוצתו של קטש המשיכה להיראות רע בהתקפה ,  ואיבוד כדור בפתיחה שלה הפך לדאנק מן העבר השני של ריץ' ,  אבל יבזורי מיד הגיב עם שלשה גדולה ששמרה את גליל קרובה .  חיפה לא הרימה ידיים ,  מזרחי צלף שלשה משלו והמארחים עלו ליתרון 6 .  רובי ובן דוד העלו הילוך ,  והריצו את קבוצתם ליתרון הגדול במשחק ,  65:75 ,  אבל מקל בשלשה בדיוק בזמן השאיר את האורחים בתמונה .  אלא שגליל המשיכה לאבד ולהחטיא מהעונשין ,  מה שאיפשר למארחים להבטיח את הניצחון מהקו .
 קלעו למכבי חיפה :  ג'ייסון ריץ' 18 ו-8 ריבאונדים ,  עמית בן דוד וריצ'רד רובי  ( 5 איבודים )  17 כ"א ,  עידו קוז'יקרו 14 ,  משה מזרחי 6 ,  טוד גולדן ודבון ג'פרסון 3 כ"א ,  בן סטרונג 2 .  
קלעו לגלבוע/גליל :  בריאן רנדל 18 ו-5 חסימות ,  אייזיה סוואן וגל מקל 16 כ"א ,  אלישי כדיר 12 ,  ג'רמי פארגו ודגן יבזורי 6 כ"א ,  מרכוס קאזין 1 .
 מכבי תל אביב התחילה את המשחק בנמנום מסוים בהגנה ואפשרה לראשון לציון להישאר בתמונה עם פיגור 8:7 ואפילו עלייה ל-15:16 .  הצהובים ניסו להתעורר והצליחו לחזור ליתרון ,  אבל לארי אובנון ,  שסיים את הרבע הראשון עם 8 נקודות ,  התעקש להשאיר את קבוצתו בתמונה וראשון ירדה אחרי רבע אחד בפיגור מינימלי 25:21 .
 לרבע השני כבר עלתה מכבי תל אביב אחרת .  ההגנה התחילה לעבוד ,  ההתקפה המשיכה לייצר נקודות ואחרי פחות משלוש דקות זה כבר 24:35 למקומיים .  ראשון עוד הצליחה להוריד למינוס 5 ,  אבל הצהובים התעקשו וירדו למחצית עם יתרון דו ספרתי ,  36:47 .
 בתחילת המחצית השנייה הציגה מכבי תל אביב לראווה את צ'אק איידסון ,  שעם סדרת שלשות העלה את קבוצתו ל-38:55 ואחר כך ל-43:58 .  ראשון לא נשברה וניסתה לחזור ,  אבל היריבה שלה נזכרה לעשות שרירים ,  שמרה כל העת על פער דו ספרתי ובסיום הרבע השלישי 59:74 לקבוצה הביתית .
 את הפער הדו ספרתי שהיא בנתה תוך כדי המשחק ,  הפכו הצהובים לדריסה ברבע האחרון ,  מול יריבה תשושה וסדוקה .  איידסון המשיך לחגוג עם סלים קלים ,  כל אחד משחקני הסגל של המארחת שיחק וקלע וכל מה שנותר זה לחכות לבאזר האחרון ,  כשבסיום 74:105 למכבי תל אביב .
 קלעו למכבי תל אביב :  רביב לימונד 20 ,  צ'אק איידסון 18 ,  סטפון לאזמה 14 ,  דיאור פישר 11 ,  אלן אנדרסון 10 ,  דורון פרקינס 8 ו-6 אסיסטים ,  אנדרו ויז'נייבסקי ודייויד בלותנטאל 6 כ"א ,  דרק שארפ וגיא פניני 5 כ"א ,  יניב גרין 2 .  
קלעו לראשון לציון :  לארי אובנון 21 ,  ארון מגי 19 ו-8 ריבאונדים ,  רוד גריזארד 14 ו-5 אסיסטים ,  מאיר טפירו 10 ,  איתי לב 4 ,  אבי בן שימול ויהוא אורלנד 3 כ"א .
 שתי הקבוצות התקשו לייצר נקודות בדקות הראשונות ואחרי ארבע דקות בדיוק הורה לוח התוצאות על 10:10 ,  כשניצן חנוכי בצד אחד ומרקו קילינגסוורת' בצד השני ,  מייצרים את מירב הנקודות של קבוצותיהם .  בהמשך נכנס דנילו פינוק למשחק ונתניה עלתה ל-15:22 ובסיום הרבע 21:29 .
 נקודות של דנילו פינוק בתחילת הרבע השני הקפיצו את היתרון של נתניה ל-10 ,  אבל ריצת 0:7 החזירה את הביתיים למינוס קטן ובהמשך נקודות של ג'סטין דנטמון ,  שסוף סוף הגיע למשחק ,  סייעו לעפולה לבצע מהפך נאה ,  לעלות ל-35:39 ואחרי 20 דקות 41:41 .
 המשחק המשיך להיות צמוד גם ברבע השלישי .  בעוד חנוכי חוזר לקלוע עבור עפולה אחרי דקות עקרות ,  שמוליק ברנר וקילינגסוורת' עשו את זה בצד השני ואף קבוצה לא הצליחה לברוח לשנייה ,  כשאחרי 30 דקות מורה לוח התוצאות על 62:64 לנתניה .
 לרבע האחרון כבר הופיעה קבוצה אחת בלבד .  פינוק נכנס לפעולה פעם נוספת ,  ברנר קלע מחוץ לקשת ונתניה רצה ל-71:82 מבטיח ,  פחות מארבע דקות לסיום המשחק .  הגנה טובה של האורחים לא אפשרה לעפולה לחזור למשחק ובסיום ניצחון 77:90 חשוב לאריק אלפסי ושחקניו .
 קלעו לברק נתניה :  דנילו פינוק 21 ,  מרקו קילינגסוורת' 17 ו-9 ריבאונדים ,  שמוליק ברנר 15 ו-5 אסיסטים ,  ערן אסנטי 11 ,  טוני וושהאם 9 ,  טוני יאנגר 7 ,  רוברט רותבארט 4 ,  שון ויינשטיין וליאור חכמון 2 כ"א .  
קלעו להפועל עפולה :  ניצן חנוכי 17 ,  ג'סטין דנטמון 15 ,  ג'ייקוב ג'אקס 12 ,  דיונטה כריסמס וניר כהן  ( 8 ריבאונדים )  11 כ"א ,  גור פורת 7 ,  ג'רמיין הול ועודד ברנדויין 2 כ"א .
 נהריה התחילה את המשחק עם שלשה של סטיבן סמית' והמשיכה ל-2:7 ול-5:14 בזכות 9 נקודות מהירות של פול דלייני כבר בדקות הראשונות .  קצב צבירת הנקודות לא נעצר גם בהמשך ,  כשרמת גן מצליחה להישאר במשחק בזכות נקודות מבית היוצר של הזר החדש גארי פורבס ואילו בשורות האורחת נכנסים לפעולה אור איתן ועודד שעשוע .  אחרי שכבר פיגרה בתשע נקודות ,  הצליחה רמת גן לצמק ואחרי 10 דקות 23:27 לנהריה .
 הרבע השני נמשך עם תסריט דומה לזה איתו הסתיים הראשון .  נהריה המשיכה להוליך ,  אבל התקשתה לברוח ,  פול דלייני העלה את הקבוצה מהצפון ל-30:35 ,  אור ברנר מיד הוריד למינוס שתיים עם שלשה .  כך נמשך מרבית הרבע השני ,  אבל במצב של 37:40 לנהריה ,  יצאה רמת גן לריצת 0:12 נהדרת בהנהגתם של פורבס וג'ון שארפר והמחצית הסתיימה ב-41:49 לזכותה .
 רמת גן לא התכוונה לתת למחצית לעצור לה את הריצה ושלוש דקות בתוך המחצית השנייה עלתה ל-43:55 .  שלושת הזרים ,  גארי פורבס ,  ג'ון שארפר וברנדון יואינג ,  המשיכו להפציץ ,  גם ג'וליאן קאזו עזר ורמת גן שכחה מזמן שהיא פיגרה בתחילת המשחק וירדה ביתרון 50:69 אחרי שלושה רבעים .
 בעוד בכניסה לרבע האחרון נראה היה שהמשחק גמור ,  בנהריה לא חדלו להאמין ,  הורידו למינוס 6 בלבד בדקות הראשונות של הרבע האחרון ול-78:73 2:50 דקות לסוף המשחק .  בשלב הזה השחקנים של יניב בורגר התעשתו ועם שתי עצירות בהגנה ושלשה גדולה של ג'ון שארפר ,  חזרו לפער של 10 נקודות .  הקבוצ מהצפון עוד הצליחה להוריד את הפער בחזרה ,  אבל הזמן היה קצר עבורה ורמת גן ניצחה 80:86 .
 קלעו לעירוני רמת גן :  גארי פורבס 28  ( 4 מ-5 לשלוש )  ו-6 ריבאונדים ,  ג'ון שארפר 17 ,  ברנדון יואינג 16 ,  ג'וליאן קאזו 8 ו-8 ריבאונדים ,  איציק אוחנון 7 ,  כריס ווטסון 4 ו-5 אסיסטים ,  ג'ייסון תומאס ואור ברנר 3 כל אחד .  
קלעו לעירוני נהריה :  למאר גריר ופול דילייני 18 נקודות כל אחד ,  סטיבן סמית' ואדם בולינגר  ( 10 ריבאונדים )  12 כל אחד ,  ברק פלג ואור איתן 7 כל אחד ,  עודד שעשוע 6 .
 
מכבי חיפה ניצחה 78:80 את הפועל גלבוע/גליל
אשכנזי נקם בקטש ,  טיילר זעם על אי שיתופו ועזב במחצית .  מכבי תא הביסה את ראשלצ ,  נתניה גברה על עפולה ,  רג על נהריה

