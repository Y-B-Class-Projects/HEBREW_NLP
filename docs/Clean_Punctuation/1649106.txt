מועצת הביטחון תדון החודש בסנקציות על אירן
לדברי עימנואל איסוזה נגונדט ,  נשיאה התורן של מועצת הביטחון של האו"ם אמר כי למרות ההתקדמות האיטית עשוייה המועצה לדון בהטלת סנקציות נוספות על אירן כבר החודש
נשיאה התורן של מועצת הביטחון של האו"ם עימנואל איסוזה נגונדט הודיע הלילה  ( רביעי ) כי המועצה עשוייה לטפל בדרישות להטיל סנקציות נוספות על אירן כבר בחודש הקרוב .  לדברי נגונדט הנושא עשוי לעלות בפגישות המועצה החודש . " אנחנו מעריכים כי הנושא יעלה החודש על השולחן ,  אבל אנחנו עדיין מחכים ,  זהו תהליך מתמשך ". 
דיפלומטים במערב אמרו כי ארה"ב ,  בריטניה ,  צרפת וגרמניה כבר הכינו טיוטת הצעה מתאימה והן עדיין מקווים שרוסיה וסין ייתמכו בה .  באם תיאותנה שתי המדינות לתמוך בטיוטה הדיונים עליה יוכלו להתחיל באופן מיידי .  סגן מזכירת המדינה האמריקאית ,  ג'יימס שטיינברג ,  יצא לסין על מנת להפיג את המתח ביחסי שתי המדינות ועל מנת לשכנע את סין לתמוך בהטלת הסנקציות על אירן .
 אמש אמרה מזכירת המדינה האמריקאית הילרי קלינטון כי ייתכן ויעברו מספר חודשים עד אשר מועצת הביטחון של האו"ם תטיל סנקציות על אירן נוכח המשך פיתוח תכנית הגרעין של הרפובליקה האיסלמית .  דבריה של קלינטון הם למעשה נסיגה מדברים שאמרה בשבוע שעבר לסנאט האמריקאי כי הסנקציות יוטלו על אירן  " בתוך 30 עד 60 יום "
 " אנחנו מתקדמים במהירות ובאופן יסודי במועצת הביטחון ",  אמרה קלינטון , " אני לא יכולה לציין תאריך מדויק אולם אני מעריכה כי זה יקרה במהלך החודשים הקרובים ".  מזכירת המדינה ,  שעושה את דרכה לבירת ארגנטינה ,  אמרה לכתבים שהתלוו אליה כי בכוונתה לדון עם הנשיא הארגנטינאי בנושא האירני .
 
מועצת הביטחון תדון החודש בסנקציות על אירן
לדברי עימנואל איסוזה נגונדט ,  נשיאה התורן של מועצת הביטחון של האו"ם אמר כי למרות ההתקדמות האיטית עשוייה המועצה לדון בהטלת סנקציות נוספות על אירן כבר החודש

