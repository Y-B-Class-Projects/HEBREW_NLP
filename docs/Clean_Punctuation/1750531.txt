ועדת הטלוויזיה פסלה את לוח השידורים החלופי ברשות השידור
בוועדה האשימו את הנהלת הרשות ביצירת משבר יזום ;  טרם ברורה משמעות ההחלטה ללוח השידורים המתוכנן להערב
ועדת הטלוויזיה לא אישרה את לוח השידורים החדש ברשות השידור ,  שאמור להביא לעצירת השידורים החיים ,  משדרי החדשות ומשחקי הספורט החל מהשעה 19:00 מדי יום ,  וכן לשבש את שידורי סוף השבוע - כך נודע ל-themarker .  במסגרת הדיון הועברה ביקורת חריפה על הנהלת הרשות אשר לדברי חלק מהחברים בוועדת הטלוויזיה יזמה את המשבר בעצמה .  כמו כן עובדים ברשות טוענים כי מתנהלת מולם לוחמה פסיכולוגית ,  וכי נאמר להם על ידי בכירים בהנהלה כי יש הוראה של ראש הממשלה בנימין נתניהו לסגור את הרשות ל-3 חודשים.חברת הוועדה רחל קרמרמן אמרה במהלך הדיון כי  " אנחנו כמוסדות ציבור לא ניתן יד למשבר יזום .  לא עודכנו לגבי הדברים עד לרגע זה ,  נוכל לתת לכם כלים להתמודדות ,  אך לא תקבלו מראש גיבוי למשבר יזום ".  חברת הוועדה דליה כהן שמחה אמרה בדיון למנכ"ל הרשות כי  " אתה מבקש מאיתנו לגבות מהלך חד צדדי וזה דבר שלא נוכל לעשות ".  יו"ר הוועדה מיכאל שיזף נעל את הישיבה בלי שהתקבלה החלטה בנוגע ללוח השידורים.הדבר יכול להעמיד בספק את לוח השידורים שתיכננה ההנהלה להעלות החל מהערב  ( ב' )  .  המשבר נובע מהחלטת הנהלת הרשות להכניס שעוני נוכחות לפי הנחיית משרד האוצר .  העובדים מצדם מסרבים לחתום על שעוני הנוכחות בשל הבטחה שקיבלו שלא ייעשה שינוי בסטטוס קוו כל עוד מתנהל המשא ומתן לרפורמה .  המהלך אף הביא את כלל ועדי הרשות לחבור יחד בהודעה משותפת נדירה ,  שבה קראו להנהלה להתפטר בשל אי יכולתה למלא את תפקידה.תגובת הרשות לדברים טרם נמסרה .
 
ועדת הטלוויזיה פסלה את לוח השידורים החלופי ברשות השידור
בוועדה האשימו את הנהלת הרשות ביצירת משבר יזום ;  טרם ברורה משמעות ההחלטה ללוח השידורים המתוכנן להערב

