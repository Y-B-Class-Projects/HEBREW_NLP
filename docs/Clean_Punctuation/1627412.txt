המבקר :  לא ייתכן שהממשלה לא מכבדת את דעתי
מבקר המדינה אמר כי הממשלה צריכה לכבד את החלטותיו ולהימנע מייקור המים כל עוד לא נערכת בדיקה יסודית בנושא .  הוועדה לביקורת המדינה תתכנס לדיון מיוחד בעניין
מבקר המדינה מיכה לינדנשטראוס ,  מתח היום  ( חמישי )  ביקורת על תפקוד הממשלה בסוגיית העלאת מחירי המים ,  ואמר כי לא ייתכן שהממשלה לא תכבד את החלטותיו ותייקר את המים .  לינדנשטראוס בירך על החלטת יו"ר הוועדה לביקורת המדינה בכנסת ,  ח"כ יואל חסון ,  לקיים ישיבה דחופה בנושא ביום שלישי ,  בהשתתפות המבקר .
 חברי הוועדה ומבקר המדינה מבקשים לדעת מדוע הממשלה לא פועלת להשהות את העלאת מחיר המים באופן מיידי ,  כפי שהמליץ המבקר ,  ובהתאם להחלטת הוועדה .  חסון אף זימן לדיון לשם כך את שר האוצר ,יובל שטייניץ ,  ואת שר התשתיות עוזי לנדאו .  זאת בעקבות הדו"ח המיוחד שפרסם אתמול המבקר ,  בו צוין ש"יש מקום לשקול מחדש ובאופן ענייני ומעמיק את הצורך בביצוע מיידי של ההעלאה הניכרת של תעריפי המים ,  ולבחון השהיית מהלך זה עד למיצוי כל הבדיקות הנדרשות ". 
עוד נאמר בדו"ח ,  כי  " מן הראוי ,  שהחלטות בדבר העלאת תעריפי המים תתקבלנה לאחר שווידאו ,  כי נעשתה בדיקה יסודית של הנתונים ומרכיבי התעריף ,  לאחר גיבוש תכנית אב ולוחות זמנים לסגירת פערי העבר ".  לדברי המבקר , " בהיות המים מוצר קיומי לכל תושב במדינה ,  העלאה בשיעור ניכר של תעריפי המים עלולה לפגוע בצורה קשה באוכלוסיות מעוטות יכולת וחלשות בחברה .  נראה ,  כי התעריף החדש אמור לממן ,  בין היתר ,  גם את נטל פיגורי ההשקעה בתשתיות במשך השנים ,  את המרכיבים שקודם לכן תוקצבו בנפרד על ידי משרד אוצר ,  ואף את חוסר היעילות שבהקמתם של תאגידי מים במספר העולה על הנדרש ".  
שר התשתיות עוזי לנדאו אמר אתמול בתגובה לדו"ח המבקר כי  " מחוות דעתו של מבקר המדינה עולה באופן מובהק כי קביעת מדיניות הפיתוח וניהול משק המים צריכה להיות בידי הממשלה .  יש לקבוע בעל בית אחד למשק המים בישראל ,  ובעל הבית הזה צריך להיות משרד התשתיות הלאומיות והשר המופקד עליו ". 

המבקר :  לא ייתכן שהממשלה לא מכבדת את דעתי
מבקר המדינה אמר כי הממשלה צריכה לכבד את החלטותיו ולהימנע מייקור המים כל עוד לא נערכת בדיקה יסודית בנושא .  הוועדה לביקורת המדינה תתכנס לדיון מיוחד בעניין

