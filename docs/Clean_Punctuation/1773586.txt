קרית שמונה תחתים את ניאמבה מולנגה 
המגן הזמבי שוב הרשים במשחק גביע הטוטו וצפוי להיות הזר החמישי בסגל .  בלדובלייב עשוי להישאר ,  בדש בספק לשבת 
עירוני קרית שמונה העפילה אתמול  ( שלישי )  לחצי גמר גביע הטוטו אחרי ניצחון 0:1 על מ.ס אשדוד ובקבוצה מרוצים מאוד .  במועדון קיבלו החלטה עקרונית להחתים את המגן/בלם הזמבי הנרי ניאמבה מולנגה  ( 23 )  .  מולנגה רשם אתמול 90 דקות טובות והותיר רושם חיובי וטוב על המאמן רן בן שמעון שמעוניין לצרפו לקבוצה .  כזכור ,  הזמבי הרשים גם במחנה האימונים שערכה הקבוצה בקיבוץ אילות .  
נכון לעכשיו ,  במועדון ישמרו לעצמם את הזכות להמשיך לבחון את מולנגה ,  אך אם לא יקרה דבר חריג הזמבי יהיה הזר החמישי בקבוצה ויצטרף לווילאם נג'ובו חברו לנבחרת זמביה ,  קיילב אקוונוגו ,  בריאן חרסיסיץ' וזוראן בלדובלייב שכבש אתמול את שער הניצחון בפנדל .  אגב ,  במידה ובקבוצה לא ימצאו חיזוק לחלק ההתקפי ,  בלדובלייב עשוי בסופו של דבר להישאר למרות שכבר הוחלט לשחררו .  בקבוצה עושים מאמצים למצוא שחקן בעמדות הקשר ההתקפי והחלוץ ,  אך בינתיים לא נמצאו מועמדים מתאימים .  
החלוץ ברק בדש שתוקל על ידי שוערה של אשדוד יוסי שקל והוחלף בדקה ה-26 נמצא בספק למשחק מול בני סכנין בשבת .  במועדון יעשו מאמצים עילאיים להכשיר את השחקן לאור העובדה כי גם וויאם עמאשה לא יכלל בסגל בעקבות פציעה וגם החלוץ אלרואי כהן ממשיך לסבול ממתיחה בשריר ולא יהיה כשיר ל-90 דקות .  

קרית שמונה תחתים את ניאמבה מולנגה 
המגן הזמבי שוב הרשים במשחק גביע הטוטו וצפוי להיות הזר החמישי בסגל .  בלדובלייב עשוי להישאר ,  בדש בספק לשבת 

