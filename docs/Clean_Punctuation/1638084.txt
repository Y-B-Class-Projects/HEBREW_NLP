יו"ר HSBC בדאבוס : " אנחנו זקוקים לרפורמה במגזר הפיננסי ;  מתנגד להגבלות של אובמה על הבנקים 
" חייבים להתאים את הבונוסים לביצועים ";  כל מי שאני מכיר מבין שאנו זקוקים לרפורמה במגזר הבנקאי "
" אנחנו זקוקים לרפורמה במגזר הפיננסי ,  כולם יודעים זאת ",  כך אמר סטיבן גרין ,  יו"ר בנק hsbc ,  הבנק הגדול באירופה ,  בראיון לריצ'רד קווסט מ-cnn ,  במסגרת הפורום הכלכלי העולמי שנערך בדאבוס בשווייץ .  עם זאת ,  גרין אמר כי הוא אינו תומך ברעיונותיו של אובמה להגבלת גודלם של הבנקים ." כל מי שאני מכיר מבין שאנו זקוקים לרפורמה במגזר הבנקאי ",  אמר גרין . " ישנו צורך בלמידת הלקחים מהמשבר ובנחישות לפעול בהתאם להם .  כולם ,  ואני מדגיש כולם ,  מבינים שזה חשוב לכולנו ,  לא רק לבנקים ,  לא רק לבכירים בממשלה ,  אך גם לכלכלה עצמה ".   " ישנם הרבה דיונים בנוגע להמשך הדרך ,  וכמה עקרונות שהולכים ומתגבשים .  ה-g20 ,  למשל ,  הביע כמה מהעקרונות החשובים ביותר ",  אמר גרין . " אנחנו צריכים לתרגם את העקרונות האלה לחוקים מפורטים לגבי דרישות הלימות הון ,  מינוף ,  נזילות וכו' .  וזוהי נקודת התורפה .  עלינו ליישם את העקרונות האלה כראוי ,  במקום פשוט לעשות זאת מהר .  יחד עם זאת ,  אין הכוונה שהתהליך ייקח 10 או חמש שנים או אפילו שלוש שנים .  השנה הקרובה היא שנה חשובה מאוד ",  הוסיף גרין .  בנוגע לתוכניתו של נשיא ארה"ב ,  ברק אובמה ,  להגביל את גודלם של הבנקים הגדולים באמצעות פירוקם ,  אמר גרין ,  כי הוא אינו מסכים עם הרעיון . " מה שחשוב יותר ,  כדי לנוע קדימה ,  הוא להבטיח שבמגוון פעילויותיהם ,  הבנקים משרתים את הכלכלה עצמה ,  ולוודא שהם נשענים על הון מספק ".  נושא אחר בו דן קווסט עם גרין היה סוגיית הבונוסים השנויה במחלוקת . " אנחנו חייבים לשלם ,  אך עלינו לשלם בהתאם לביצועים .  חייבים להתחשב במה שקורה בשוק ",  אמר . " גם במקרה הזה ,  אני מאמין שהרשויות התוו קווים מנחים .  ישנם ,  שוב ,  העקרונות של ה-g20 ,  ישנם הקודים של רשות ני"ע בבריטניה ,  שמחייבים את הבנקים למבנה שכר מסוים ,  התואם את האינטרסים של בעלי המניות והציבור ". הכותב הוא פרשן כלכלי ב-cnn .  תוכניתו  " quest means business "  משודרת מדי ערב בשעה 21:00 לפי שעון ישראל .  הבלוג של ריצ'רד באתר cnn

יו"ר HSBC בדאבוס : " אנחנו זקוקים לרפורמה במגזר הפיננסי ;  מתנגד להגבלות של אובמה על הבנקים 
" חייבים להתאים את הבונוסים לביצועים ";  כל מי שאני מכיר מבין שאנו זקוקים לרפורמה במגזר הבנקאי "
 
