השינוי נשאר רק באוויר
בשחזור גמר 2009 האלופה ל.א לייקרס שוב גברה על סגניתה אורלנדו ,  והפעם 92:98 .  דאלאס ניצחה בבוסטון 90:99
ארצות הברית חוגגת את יום מרטין לותר קינג ,  וה-NBA ערכה מחזור משחקים בשעות היום ,  בו קיבלו חובבי הליגה מנה של עשרה מפגשים .  את המנה העיקרית ביום חג זה ,  שמרה הליגה הטובה בעולם לשעות הערב שעון ארצות הברית  ( הלילה בין שני לשלישי בישראל )  .  הדובדבן הלילה היה המפגש בסטייפלס סנטר בין לוס אנג'לס לייקרס לאורלנדו מג'יק ,  או במילים אחרות ,  שחזור גמר 2009 בו האלופה מארחת את סגניתה .  כמו בקיץ הקודם ,  גם הפעם ידם של הלייקרס היתה על העליונה ,  ולמרות תצוגה פושרת של קובי בריאנט שסובל מכאבים בגבו  ( 11 נקודות ,  7 אסיסטים )  ,  האלופה ידעה לצאת עם ניצחון 92:98 הודות למשחק קבוצתי אחראי  (  5 איבודים בלבד לעומת 19 אסיסטים )  וערב נוראי של המג'יק מהעונשין  ( 60 אחוז )  .  
בוסטון ממשיכה לצלול ,  והלילה ספגה הפסד ביתי שלישי רצוף ,  כשנוצחה על ידי דאלאס 99:90 .  ממפיס ממשיכה ללהוט והשיגה שיא מועדון של ארבעה ניצחונות ביתיים רצופים ,  כשגברה על פיניקס 118:125 .  היה זה הפסדם הרביעי ברציפות של הסאנס במסע משחקי החוץ שלהם .  
תוצאות משחקי הלילה :  
ממפיס  ( 18:22 )  - פיניקס  ( 18:24 )  118:125בוסטון  ( 12:27 )  - דאלאס  ( 14:27 )  99:90לוס אנג'לס לייקרס  ( 9:32 )  - אורלנדו  ( 15:26 )  92:98
שתי הקבוצות פתחו עם יכולת משובחת בהתקפה ,  או אם תרצו - יכולת רעה בהגנה ,  והלייקרס טסו ליתרון 25:33 בתום הרבע הראשון .  בהמשך המשחק הפך צמוד כשאורלנדו רשמה רבע שלישי מצוין  ( 12:21 )  בסיומו הוליכה 63:68 .  הלייקרס התעוררו ברבע הרביעי ,  בו קלעו 34 נקודות ,  ופתחו פער דו ספרתי על פני היריבה .  סלים של וינס קרטר ומאט בארנס בדקות הסיום והחטאות של שנון בראון מקו העונשין אפשרו לאורלנדו לצמק ,  אך לא יותר מכך .  שנון בראון ,  זה שהחטיא זריקות עונשין בדקות האחרונות ,  כיפר על כך עם שתיים מוצלחות מהקו במאני טיים ו-22 נקודות מהספסל .  למאר אודם קם אף הוא מהספסל ותרם משמעותית עם 9 נקודות ו-16 כדורים חוזרים .  קובי בריאנט רשם 11 נקודות ,  7 אסיסטים ו-5 ריבאונדים ,  פאו גאסול היה טוב מאוד עם 17 ו-10 ריבאונדים .  דוויט הווארד ,  שהתקשה מול הלייקרס בגמר 2009 ,  היה מצוין עם 24 נקודות ו-12 ריבאונדים ,  ראשארד לואיס הוסיף 18 ,  מאט בארנס תרם 13 נקודות ,  7 ריבאונדים ו-7 אסיסטים ,  אבל המג'יק קיבלו רק 15 נקודות מהספסל וככה אפשר לנצח אולי את ניו ג'רזי ,  אבל לא את הלייקרס .
 אחרי ההפסד הביתי לשיקגו ,  פול פירס אמר שבוסטון חייבת ליצור הרתעה כדי שקבוצות המגיעות לאולמה לא יחשבו בכלל על ניצחון .  דיבורים לחוד ומעשים לחוד .  הסלטיקס ספגו הפסד ביתי שלישי רצוף ,  כשדאלאס ניצלה את חסרונו של קווין דארנט ואת בעיית העבירות אליה נקלע ראשיד וואלאס .  בוסטון הוליכה 41:50 במחצית ,  אבל התעורר דירק נוביצקי ,  שניצח על רבע שלישי גדול של המאבריקס  ( 18:34 )  עם 9 נקודות ברצף ,  שהפכו את התוצאה .  אחרי שוואלאס ביצע עבירה רביעית וירד לספסל 4 דקות לסיום הרבע השלישי ,  נוביצקי הרגיש שיש לו יותר אוויר וקלע 15 מתוך ה-19 של קבוצתו בהמשך .  הגרמני סיים ערב ענק של 37 נקודות  ( 14 מ-22 מהשדה )  ו-7 ריבאונדים . " ככה זה כשהסכר נפרץ ",  אמר בסיום מאמן בוסטון דוק ריברס ,  שניסה לשלב את גלן דייויס במשחק אך ללא הצלחה . " הפאול הרביעי של וואלאס פגע בנו ,  אני חושב שראשיד עשה עבודה נהדרת על דירק ".  ג'ייסון קיד עזר לנוביצקי עם 13 נקודות ו-17 אסיסטים ,  וסייע לקבוצתו לקטוע רצף של שלושה הפסדים . " שיחקנו נורא ,  והיה נחמד לחזור לעצמנו ",  אמר קיד בסיום .  פול פירס קלע 24 נקודות לבוסטון ,  ריי אלן הוסיף 21 ,  קנדריק פרקינס תרם 14 ו-12 ריבאונדים ורייג'ון רונדו חילק 12 אסיסטים לירוקים .  
ממפיס  ( 18:22 )  - פיניקס  ( 18:24 )  118:125
ממפיס ממשיכה ביכולת הטובה שהופכת אותה לאחת ההפתעות הנעימות של השנה .  הגריזליס בנו יתרון 11 כשעל השעון 2:22 לסיום ,  ומנעו מהסאנס כל אפשרות להפתעה .  היה זה ניצחונם התשיעי הרצוף של הגריזליס בבית ,  וזהו שיא מועדון . " אנחנו משחקים כדי שיעריכו אותנו ",  אמר הפורוורד רודי גיי שהוליך את ממפיס עם 31 נקודות ו-9 ריבאונדים , " אנחנו רק רוצים שיתנו לנו כבוד ,  לא שינינו משהו במשחק שלנו ,  אנחנו באים ומשחקים קשוח .  אנחנו חייבים לשמור על הבית שלנו ולא שונים בזה מאף קבוצה בליגה ".  המאזן הביתי של ממפיס עומד על 5:15 עד כה העונה ,  כולל ארבעה ניצחונות ביתיים רצופים ,  לראשונה מזה 15 שנות קיומו של המועדון .  פיניקס לא תזכור לטובה את מסע משחקי החוץ הזה ,  בו רשמה בממפיס הפסד רביעי רצוף מחוץ לאריזונה .  אגב ,  פיניקס הפסידה ב-11 מ-12 משחקי החוץ האחרונים שלה .  או.ג'יי מאיו סייע לגיי לנצח את השמשות עם 28 נקודות ,  זאק רנדולף היה טוב מאוד עם 27 ו-11 ריבאונדים .  פיניקס ראתה שישה שחקנים בדאבל-פיגרס ,  אבל זה לא עזר לה מול 47 אחוזי הקליעה של יריבתה מחוץ לקשת .  סטיב נאש הוליך את המפסידים עם 22 נקודות ו-12 אסיסטים ,  רובין לופז קלע 19 והוריד 7 ריבאונדים ,  גרנט היל תרם 16 ו-8 ריבאונדים ,  אמרה סטודמאייר הוסיף 12 ו-9 כדורים חוזרים .
 
השינוי נשאר רק באוויר
בשחזור גמר 2009 האלופה ל.א לייקרס שוב גברה על סגניתה אורלנדו ,  והפעם 92:98 .  דאלאס ניצחה בבוסטון 90:99

