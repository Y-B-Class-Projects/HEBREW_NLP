הפועל פתח תקוה - הפועל רעננה 0:0  ( מח' 1 ) 
המלאבסים מתגעגעים לתואר וינסו לשים בצד את הצרות מהליגה .  ברעננה מתייחסים לגביע פחות ברצינות ועלו בהרכב משני
אחרי האכזבה שנופלת של הפועל פתח תקוה והפועל רעננה בליגה ,  יש להן הזדמנות נדירה לעשות בכל זאת משהו משמעותי בעונה הרעה שעוברת עליהן .  בשעה זו השתיים נפגשות בסיבוב ח' של גביע המדינה ,  כשהן יודעות שהמפסידה תיאלץ להמשיך ולהתמקד במאבקי התחתית ולסיים את חלקה במפעל .  בפתח תקוה מפנטזים על גביע מדינה שלישי ,  ולמרות שהם יודעים שהסיכויים לכך נמוכים יחסית ,  הם רוצים להמשיך לחלום .
 הפועל פתח תקוה עוד זוכרת בגעגוע רב את התואר האחרון שהשיגה בעונת 1991/2 ,  אז היא הניפה את גביע המדינה .  בקבוצה שואבים עידוד מהסטטיסטיקה החיובית במשחקים של הקבוצה נגד הפועל רעננה באורווה ,  כשיחס השערים בשלושת המפגשים באורווה עומד על 0:9 לזכות המקומיים ,  שמנסים להמשיך במאזן החיובי הזה .  שוער הקבוצה ,  אוסטין אג'ידה ,  ייעדר בשבועות הקרובים לאחר שפרק את הכתף וגם את המשחק נגד רעננה הוא החמיץ .
 ברעננה ,  שהצליחה לתפוס מעט גובה ולעלות למקום ה-14 בליגה ,  זוכרים בצורה חיובית את המפגש העונה עם הפועל פתח תקוה ,  שהסתיים בניצחון 1:2 .  למרות זאת ,  מאמן הקבוצה ,  אלי כהן ,  שהגיע עד גמר גביע הטוטו ,  לא בונה יותר מדי על המפעל ועלה עם הרכב משני מאוד כדי לשמור כוחות לליגה .  אסף רז פתח בין הקורות ואבי סופר וחיים פונטרומולי פתחו בהגנה .
 הרכב הפועל פתח תקוה :  יוסי שקל ;  עמנואל מתיאס ,  גל כהן ,  דן אדו ,  סאלם אבו סיאם ;  ג'ונתן אסוס ,  עידן סרור ,  אלי ביטון ,  רפי דהאן ;  ארמון בן נעים ,  עוסמן באשירו  ( איברהים בסיט ) .הרכב הפועל רעננה :  אסף רז ,  עמרי עטיה ,  אבי סופר ,  איתי טואף ,  חיים פונטרומולי ,  דוד דימלשווילי ,  מאור זוהר ,  שניר שוקר ,  כריסטיאנו דוס סנטוס ,  דודו ביטון ,  ריקארדס בניוסיס .
 
הפועל פתח תקוה - הפועל רעננה 0:0  ( מח' 1 ) 
המלאבסים מתגעגעים לתואר וינסו לשים בצד את הצרות מהליגה .  ברעננה מתייחסים לגביע פחות ברצינות ועלו בהרכב משני

