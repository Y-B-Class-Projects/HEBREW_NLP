טיב טעם
החלטנו להפיל על עובד  ( הצמחוני )  משימה לא קלה - להתנסות בטבעונות ולספר לנו איך היה ,  ולמה אולי כדאי לוותר גם על חלב וגבינה
במערכת החליטו לשלוח אותי למשימה ,  להיות טבעוני לעשרה ימים ולראות מה זה .  בדיוק כמו מורגן ספרלוק מ"לאכול בגדול ",  שאכל כל יום המבורגר ממקדונלדס ,  רק הפוך .  עשרה ימים ללא שום מוצר שהוא מתוצרת החי .  כן - בלי גבינות ,  בלי ביצים ,  בלי דבש וכדומה .  איך הלך לי ?  אתם תשפטו .  
לפני הכל ,  בדקתי עם הנטורופתית רינת דלאל-דיין ,  מה היתרונות של תזונה טבעונית .  לדבריה ,  למזון מהצומח יש השפעות נפלאות .  רינת מספר כי כבר בתהליך הבריאה ניתנו  " הוראות הפעלה "  וביניהן תפריט ברור ,  הכולל מגוון רחב מאוד של פירות ,  ירקות ,  זירעונים ,  אגוזים ,  קטניות ומוצרי צומח נוספים הטובים לאדם ,  וכך לאורך אלפי שנים בני האדם לא צרכו חלב ומזון מתועש .  כך מחלות רבות ,  שנוצרו עם הציוויליזציה ,  לא היו קיימות .  תזונה טבעונית מסייעת בתהליכי ריפוי של מחלות במערכת העיכול ,  נשימה ,  מחלות אוטואימוניות ,  אלרגיות ,  הפרעות קשב וריכוז ועוד .  
רינה מספרת כי : " הדבר הבסיסי שעשיתי עם המטופלים שלי הוא הסרה של מזון מתועש ומוצרי חלב ,  ופתאום ,  הפלא ופלא ,  אנשים מבריאים ,  הבטן נרגעת ,  כאבי הראש נעלמים ומטופלים מדווחים על תחושת חיוניות נפלאה ". 
בשבילי ,  המשימה אולי נראית קשה .  אך מסתבר שישנן קהילות שלמות שחיות עם תזונה טבעונית .  למעשה ,  ישנה תופעה בריאותית יוצאת דופן בישראל .  בדימונה יש קהילת אנשים רחבה שאחוז הלוקים בה בסרטן ובמחלות לב הוא מהנמוכים בעולם .  קהילת העבריים מדימונה כמובן ,  מאמינים באורח חיים טבעוני .  האמונה הזו בסיסית עבורם ומושרשת בדת .  חוקרי תזונה רבים מרחבי העולם הגיעו בשנים האחרונות לדימונה כדי לחקור את אורח החיים הטבעוני כתרופה למחלות כרוניות ומחלות קטלניות .  קערת הפלא שממנה אוכלים העבריים מדימונה היא נטולת מזון מהחי .  מי יסרב לבריאות ? 
פעילים רבים לזכויות בעלי חיים טוענים שכל עוד אנחנו משתמשים במוצרי חלב ,  אנחנו ממשיכים לפגוע בבעלי החיים שנמצאים בכלובים צפופים .  כדי שיספקו לנו את מוצרי החלב באריזות יפות ,  בעלי החיים האלה חיים תחת משטר טרור .  כדי לא לפגוע בבעלי החיים ,  לא מספיק לא לאכול אותם ,  אלא צריך להפסיק לאכול את האוכל שהם מייצרים .  כל עוד אנחנו ניזונים מהאוכל שלהם ,  הם ממשיכים להיות מכונה שמייצרת אוכל ,  ואנחנו שוללים את החירות שלהם ומחזקים את אומללותם .  בנוסף ,  חשוב להבין כי לכל מאכל שהוא נגזרת מן החי יש תחליף נקי ובריא יותר .  האם זו בקשה מוגזמת מדי להיות טבעוני ? 
החלטתי שאני חייב לפחות לנסות לצלוח ,  עם כל הקושי ,  את המשימה שהוטלה עליי .  עשרה ימים שלמים ללא פיצות ,  בלי חביתה ביום שבת בבוקר ,  בלי חלב בקפה ומוזלי נטול דבש ,  ובלי יוגורט .  עשרה ימים של אינסוף פיתויים שהייתי צריך לסרב להם לצורך מחקר לא מדעי .  קשה .  התוצאה ?  תרומה מפתיעה לבריאות שלי .  תסלחו לי ,  אבל הרגשתי שיש לי הרבה פחות ליחה ,  שאין לי צרבת בגרון ושאפילו ריח הפה שלי הוא יותר נעים ,  בלי גבינות .  וברגע שהסתיימו עשרת הימים ?  מיהרתי להזמין פיצה ענקית לביתי .  אחרי הכל ,  כמה בן אדם יכול לסבול ? 

טיב טעם
החלטנו להפיל על עובד  ( הצמחוני )  משימה לא קלה - להתנסות בטבעונות ולספר לנו איך היה ,  ולמה אולי כדאי לוותר גם על חלב וגבינה

