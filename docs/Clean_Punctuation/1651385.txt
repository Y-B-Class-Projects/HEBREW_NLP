החלל הגדול
וואלה !  תרבות יודעת שהריקנות שנוצרה עם עזיבתו של הדייר האחרון את בית האח הגדול קשה מנשוא .  לכן ,  הכנו לכם רשימה של אפשרויות למלא בהם את החלל שנפער בנשמה

אין שום טעויות ב-"Plastic Beach ",  האלבום החדש של הגורילאז ,  בדיוק כשם שלמעשה ,  המונח  " טעות "  מעולם לא התערבב עם דיימון אלברן .  הקומבינה בין הקלילות שבביצועים לחדשנות של העיבודים באלבום היא לא דבר חדש בקרב ההרכב הזה ,  אך מצד אחר זהו שילוב שלא ממש יכול להיות אפקטיבי בלי שהלהקה תהיה פעילה .  
וכך ,  הגורילאז חזרו לעניינים בדיוק כשאלין ירדה מהמסך ,  ובמקום כוסיות שחושבות שאוסטרליה זה באירופה ,  יש לכם את אלברן מהורהר כמו תמיד מאז ימי  " Think Tank "  של בלר ,  וגם רשימה ארוכה של אורחים ,  ממוס דף ועד לו ריד .  אין הבדל בין  " Plastic Beach "  לחור שחור .  שניהם שואבים ממך הכל .
 
משעמם לי.גם לי.מה עושים ? לא יודעת.אולי תראי לי את הפטמות שלך ? 
לא ,  אין מדובר בדיאלוג טיפוסי בין סער לאיילה אלא בעוד שיחת חולין בין שני משתמשים באתר הווידאו צ'אט הלוהט ביותר היום בעולם - הצ'ט רולט .  הקונספט פשוט ,  האחריות עליכם .  לחיצת כפתור אחת תוביל למסע אל המקום שבו אף אחד לא מתנהג בהתאם .
 
מה הייתם עושים אם הייתם הולכים ברחוב ולפתע רואים מישהו הולך מכות ?  רוב הסיכויים שהייתם מצלמים את זה בפלאפון ומעלים ליוטיוב .  אם חיים הכט עבר בדיוק בסביבה ,  אכלתם אותה .  התוכנית החדשה שלו ,  שמבוססת על פורמט אמריקאי ,  בודקת איך אתם מגיבים לסיטואציות קיצוניות - כמו חנות שלא מוכנה למכור לערבים ונערים שדופקים מכות רצח לנער מוגבל .  
לא ברור איך ,  לא ברור למה ,  אבל הכט הפך בשנים האחרונות לדמות שמציבה בפנינו מראה ומספרת לנו כמה אנחנו מכוערים .  קצת שטחי ,  טיפה פופוליסטי ,  אבל פוגע בול למה שהמיינסטרים הישראלי השמרני והצדקני אוהב .  
לכן ,  בדיוק כמו עם  " האח הגדול ",  גם מול התוכנית החדשה של הכט , " מה אתם הייתם עושים ",  אנחנו נשב מהופנטים .  אולי היא לא תצליח למלא את הריקנות שנותרה בנו ,  אבל לפחות היא תציף שוב את הסוגיה :  איך אתם הייתם מתנהגים בפרשת סער ,  עדנה והמפות אם הייתם נוכחים בבית ? 

בעיקרון ,  ספר הוא מוצר שלא מתאים לכל אחד ,  אבל  " אידיוט גמור "  של טומי יאוד פשוט מתלבש על כל מצב רוח ולא עושה הבחנה בין קוראים מיומנים  ( גואל ?  )  לכאלה שמחזיקים בידיהם ספר בפעם הראשונה  ( אלין ?  )  . " אידיוט גמור "  הוא הגרסה הגרמנית של  " חוכמת הבייגלה ",  רק שהוא שנון וקוהרנטי יותר ,  מעלה חיוך על הפנים ויכול לשמש גם משכך כאבים לאחר הפרידה הקשה או במצבים של בדידות .
 
אמנם היה נחמד לגלות שערוץ 20 מחכה לנו בכל פעם שאנו חוזרים הביתה ,  אבל נעים לא פחות לדעת שבכל אחד מערבי השבוע הקרוב אנחנו יכולים ללכת לסינמטקים ברחבי הארץ ולצפות בסרט תוצרת פינלנד .  זה יתאפשר הודות לפסטיבל הקולנוע הפיני ,  שיציג לנו את מיטב התככים מהלסינקי וסביבותיה  ומי צריך את  " האח הגדול "  כשאפשר לראות פינים מתים בשלג .  הזדרזו - הכרטיסים נחטפים ! 

סיום העונה של  " האח הגדול "  אולי פוער חלל ,  אבל הוא גם מפנה זמן להתמודדות עם משימה בלתי אפשרית  צפייה בכמות הסרטים האסטרונומית  ( למעלה מ-20 !  )  שעומדת לנחות על מסכי הארץ בשבועות הקרובים .  ולא ,  אנחנו לא מנסים לגרור אתכם לסרטי איכות צרפתיים .  ברור לנו שאחרי הבהיה בערוץ 20 יהיה לכם קל הרבה יותר לדלג בין יצירות מופת שלא הגיעו אפילו לבתי הקולנוע בארצות הברית כמו  " חוזה אינטימי ",   " סולומון קיין "  ושאר הזבלונים שיתחרו על תשומת לבכם .
 
נקודת החיבור בין עומר גולדמן לאיתמר בן גביר נמצאת אי שם בשכונת  " שמעון הצדיק "  בשייח ג'ראח בירושלים .  מדי יום שישי מתאספים פעילי שמאל בשכונה ומפגינים נגד גירוש המשפחות הערביות מביתם .  מולם מתייצבים שוטרים ,  כמובן ,  ומשמרת מחאה לא פחות מכובדת של אנשי ימין .
 כך או כך ,  יהיה הצד של מתרס הפוליטי שאליו אתם משייכים את עצמכם אשר יהיה ,  זוהי דרך מעולה למרק את המצפון ולזכך את הנשמה שהתקלקלה מהצפייה בערוץ 20 .  בעצם ,  עזבו אתכם משטויות :  זו הזדמנות פז לפגוש סטודנטיות לוהטות מבצלאל ,  שוטרות חטובות במדים ובחורות שמסתירות את קסמיהן מתחת לשביס או לבורקה .
 
למזלכם ,  אף פעם לא ראיתם איך אתם נראים בזמן משחק באבלס .  אתם יודעים מה ההרגשה בפנים :  המוח מרוקן ,  העיניים זגוגיות ,  הגוף נוקשה ,  כל מימדי הקשב מתאחדים ועוקבים בריכוז מוחלט אחרי כמה כדורים צבעוניים .  הילדים יכולים לחנוק זה את זה מתחת לאפכם ,  טלפון עשוי לבשר על מוות במשפחה ,  בטלוויזיה מסי עובר שלושה שחקנים ונכנס עם הכדור לשער ,  אלירז מוכרז כמנצח  ולכם אכפת רק מזה שהעפתם את כל הסגולים .  
לא בטוח שאנחנו ממליצים למי שעוד לא התנסה על החוויה הזאת  בסיום כל משחק ,  בין אם תנצחו ובין אם תפסידו ,  תחושו כאילו שההבטחה שהיתה גלומה בכם פעם ,  השאיפה לעשות דברים גדולים באמת בעולם הזה ,  לעזור לחלשים ,  לכתוב את הרומן הישראלי הגדול ,  סתם להיות אזרחים מועילים  מתמוגגת לטובת ניסיון ליצור שלישייה באותו צבע .  אומרים על הריאליטי שהוא הכלום המוחלט ,  אבל יש עוד כמה מדרגות לרדת עד שמגיעים לבאבלס .  מתי אבי ניר ישים על זה את היד ? 

במשך שנים מוכרים לנו פרשני כדורסל תקווה כוזבת לשינוי ההגמוניה בענף .  פעם בונים כאלטרנטיבה את הפועל תל אביב ,  אחר כך את הפועל ירושלים וגם הפועל גליל עליון נראתה לרגע כמי שמסוגלת לנשל את מכבי תל אביב משליטתה הנצחית .  אלא שאחרי האליפות שלקחה הפועל חולון לפני שנתיים היא התפוגגה והוכיחה שאת הבכורה יפסידו הצהובים לא לקבוצת כדורסל אלא לתוכנית ריאליטי .  
כי מי שנוגס באמת במעמדה של מי שהיתה פעם מדורת השבט של ימי חמישי הוא ערוץ 2 .  בזמן שמכבי מגרדת שישה אחוזי רייטינג בערוץ נישה ,  גמר האח הגדול נשק ל-40  ואף הזיז את המשחק של פיני גרשון וחבורתו לשעה מוקדמת יותר ,  צעד היסטורי שמעיד על הכרסום במותג .  השבוע ,  רגע אחרי האח הגדול ושניה לפני כוכב נולד ,  נהנה המוסד של שמעון מזרחי משעת חסד :  אחרי שניצחה בליגה את הקבוצה של אלישי ,  חבר של אלין ,  נוסעת מכבי למדריד ,  לקרב על המקום הראשון בבית ,  כשמסביב אין אף מגנט רייטינג אחר להמונים .  
אם מכבי תנצח ,  דרכה לפיינל פור בפריז סלולה ,  וכל מיני אנשים שעד לא מזמן לא ידעו מה צבע העור של אלן אנדרסון יזדנבו ויצטרפו לעגלה .  ביום חמישי תוכלו גם אתם לנסות לתפוס טרמפ על ההצלחה .
  ( כתבו :  אייל דץ ,  עינב שיף ,  אבנר שביט ,  אודי הירש ודוד רוזנטל ) 

החלל הגדול
וואלה !  תרבות יודעת שהריקנות שנוצרה עם עזיבתו של הדייר האחרון את בית האח הגדול קשה מנשוא .  לכן ,  הכנו לכם רשימה של אפשרויות למלא בהם את החלל שנפער בנשמה

