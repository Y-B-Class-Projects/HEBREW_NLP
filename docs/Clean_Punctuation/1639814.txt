רואה שחורות
הסופרבול הוא יום חג ?  לא בשביל תומר ספירשטיין ,  אוהד קולטס ,  שרואה אוהדי סיינטס בכל פינה וסובל מהפרעות קשות
 *  אזהרה :  הכתבה הינה הומוריסטית בלבד ואינה מומלצת לבעלי לב חלש ,  ילדים מתחת לגיל 18 ,  נשים בהריון מתקדם ,  בעלי תסמונת טורט ואוהדי הבילס .
 06:00 :  השכמה .  חייב ללכת לעבודה ולהעסיק את עצמי ,  אחרת אני אשתגע מלחשוב כל היום על המשחק .
 06:02 :  אלוהים אדירים ,  למה קמתי ?  חשוך ,  קר ואפילו הציפורים ישנות .  חארות .  בטח אוהדות סיינטס .
 06:07 :  שלשול .  כן ,  אני בכלל לא בלחץ .
 07:05 :  אני די בטוח שלרכבת יש שעון משל עצמה .  עלאק שבע ושתי דקות .  נו כבר ! 
07:15 :  איזה עומס בקרון הזה .  אפילו הנאצים לא היו עושים את זה כל כך טוב .  כמה חיילים יא וואראדי .  כפרה עליהם ,  שומרים על המדינה .  אבל למה עם כומתות שחורות ,  למה ?  אוהדי סיינטס מגעילים .  לא מפסיקים לקשקש ,  לברבר ולהכריח את כולם לשמוע את הרינגטון החדש שלהם  מבית היוצר של אפס כלשהו פרץ .
 07:40 :  הגיע הזמן לשלוח הודעה לד' .  בחור נחמד ד' .  באמת מסמפת אותו .  אתמול איחלתי לו סרטן .  אוהד סיינטס מסריח .
 08:07 :  הגעתי לעבודה .  נו ,  לפחות משהו יסיח את דעתי מהמשחק .
 08:08 :  פאק !  בפעם האחרונה שעבדתי ביום ראשון במהלך העונה זה היה בפלייאוף של שנה שעברה ,  מול סן דייגו .  זה בטח לא מבשר טובות .
 10:00 :  עוד 12 שעות מתחיל השידור .  עוד 12 שעות מתחיל השידור .  עוד 12 שעות מתחיל השידור .  כן ,  היום הזה הולך להיות פרודוקטיבי .
 10:01 :  הגיע הזמן לשלוח עוד הודעה לד' .  מזמן לא איחלתי משהו לגברת מיצ'ם .
 10:03 :  שלשול .
 11:29 :  טלפון מרן .  הוא מדבר על משהו שנשמע כמו למה אינדי תנצח היום .  אני לא ממש מקשיב .  אני רק בוהה בתמונה של שון פייטון בכתבה של רוזנטל ותוהה אם ג'ונתן וילמה הגיע למיאמי על גלשן .
 11:37 :  מסיים לקרוא את הבלוג של אברהמי .  רגע ,  הוא לא כתב בדיוק את אותם הדברים שאני כתבתי ?  מעתיקן מסריח .  בטח אוהד סיינטס .
 11:38 :  טוב ,  צריך לעבוד קצת ,  לא ? 
11:43 :  אמא של פייר תומאס !  !  ! 
12:20 :  נראה לי שאני יוצא קצת אלים .  אני אלים ?  מעניין מה היה קורה אם למעמד הזה היו מגיעות מילוול ו-ווסטהאם .  עכשיו ,  זה אלימות !  ברברים האנגלים האלה .  מזל שאנחנו לא ככה .
 12:22 :  שמישהו ישבור לדרו בריס את הברך ! 
13:00 :  ארוחת צהריים .
 13:40 :  קדימה ,  לחזור לעבודה .  רגע ,  מה ,  לא נשתה קפה ? 
13:50 :  שלשול .
 14:05 :  די ,  אני לא מרוכז .  חייב לעבוד ולהעסיק את עצמי .
 14:07 :  תראו תראו מה יש לנו פה  פרק שעוד לא ראיתי של בית הבובות .  גאון הג'וס ווידון הזה .  איזה עונה שנייה גדולה .  כמה חבל שפוקס ביטלו את הסדרה .  חארות .  בטח אוהדי סיינטס .
 14:50 :  זה היה פשוט בובה של פרק .  טוב ,  זמן לקפה וסיגריה ,  לא ? 
14:51 :  רג'י בוש ,  שתישכח באיזה חור !  !  ! 
15:00 :  טוב ,  די ,  זה כבר באמת מוגזם .  חייב להספיק לפחות משהו היום בעבודה .  שנייה ,  רק נתעדכן בפייסבוק ..  .
 16:20 :  טוב ,  הביתה .
 16:38 :  מישהי חמודה במעיל שחור עומדת על הרציף ומחכה לרכבת שלי .  בא לי לגשת אליה ,  להסתכל לה ישר בעיניים ,  ולזרוק אותה על הפסים .  אוהדת סיינטס מגעילה .
 17:34 :  הום סוויט הום .
 17:36 :  שלשול .
 17:42 :  די ,  צריך לנוח לפני המשחק .  לישון קצת .  איזה נמנומון קל .
 17:43 :  דארן שארפר  !  #  # %@% ^ %$ # % !  !  ! 
20:00 :  יאללה ,  לפאב .  איזה לחץ .  צריך להירגע קצת .  צ'ייסר .  צ'ייסר .  צ'ייסר .  צ'ייסר .  צ'ייסר ..  .
 21:40 :  צ'ייסר .  צ'ייסר .  צ'ייסר .  צ'ייסר ..  .
 01:30 :  Here We Go ! 
03:00 :  מחצית .  זה לא נראה טוב .  איזה לחץ .  צ'ייסר .  צ'ייסר .  צ'ייסר ..  .
 10:00 :  יקיצה טבעית .  יו ,  זה היה רק סיוט .  נו בטח ,  ללכת לעבודה ביום הסופרבול ? 
10:02 :  רגע ,  זה אומר עוד יום לחוץ כל כך ?  או ,  שיט ..  .
 10:03 :  שמישהו יביא לי צ'ייסר ! 

רואה שחורות
הסופרבול הוא יום חג ?  לא בשביל תומר ספירשטיין ,  אוהד קולטס ,  שרואה אוהדי סיינטס בכל פינה וסובל מהפרעות קשות

