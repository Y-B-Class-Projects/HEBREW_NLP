גוטמן : " אוקוצ'ה בא לעשות פה מלחמה "
 אלי גוטמן הסביר למה הפועל ת"א נראתה עצבנית ב-3:5 על עכו : " לך תדע איך הליגה תסתיים ".  שכטר : " הייתי עצבני ,  יצאתי מזה "
 הפועל תל אביב יכולה לנשום לרווחה .  האדומים היו עצבניים מאוד היום  ( שבת )  ,  אבל הצליחו להשיג ניצחון 3:5 סופר חשוב על הפועל עכו וצימצמו את הפער מהמוליכה מכבי חיפה לחמש נקודות ,  לפני שהירוקים ישחקו מחר מול הפועל פתח תקוה .  מילה טובה מגיעה היום גם לאוהדים באדום - 12 אלף מהם הגיעו לבלומפילד ודחפו את הקבוצה שלהם לניצחון חשוב מאוד .  על הקריאות נגד אובודו אוקוצ'ה ,  שאומנם הכשיל בצורה גסה את וואליד באדיר ,  הם בהחלט יכלו לוותר .
 למאמן הפועל אלי גוטמן הניצחון שיחרר הרבה לחץ . " במחצית הראשונה ראו שאנחנו הקבוצה הטובה יותר .  הם חזרו מכלום .  שי אבוטבול איבד כדור ,  זה פגע בוואליד באדיר ונכנס .  ככה אנחנו ,  כשאנחנו מאבדים ריכוז ,  אנחנו סופגים .  אסור לנו לאבד את תוכנית המשחק שלנו .  הבקענו עוד שלושה שערים ,  אבל התעצבנתי כי היו ניואנסים קטנים שהכעיסו אותי .  הגול השלישי שספגנו קצת קומם אותי ".  
על העבירה של אוקוצ'ה ,  שהכניסה לא מעט עצבים למשחק ,  אמר המאמן : " יש לנו סרט עם אוקוצ'ה .  בשנה שעברה הוא שבר לשי את הרגל .  היום הוא קפץ עם שתי רגליים על באדיר .  אולי אני שוגה ,  אבל הוא בא לעשות מלחמה ".  
על המשך הדרך ,  והעובדה שקבוצתו התקרבה עד כדי חמש נקודות בלבד מהמוליכה ,  מכבי חיפה ,  אמר גוטמן : " בסופו של דבר ,  לך תדע איך הליגה הזאת תסתיים .  הפועל תל אביב בתקופה טובה ,  יש לה שחקנים רעבים שנותנים 200 אחוז בכל משחק ,  כולל במשחק גביע מול מכבי יפו ". 
איתי שכטר ,  ששוב כבש ושבר את שיאו של שייע פייגנבוים לכיבוש שערים בהפועל תל אביב בעונה אחת  ( 20 )  אמר בסיום : " לא חשבתי יותר מדי על דפי ההיסטוריה .  זה כבוד מאוד בשבילי לכבוש 20 גולים במועדון גדול כמו הפועל תל אביב .  אני מודה לקהל שלא עזב אותנו גם ב-2:2 והמשיך לעודד .  אני לא נוהג להתעצבן ,  אבל הייתי עצבני .  שמח שידעתי לצאת מזה .  היה חשוב מאוד לנצח פה היום ". 

גוטמן : " אוקוצ'ה בא לעשות פה מלחמה "
 אלי גוטמן הסביר למה הפועל ת"א נראתה עצבנית ב-3:5 על עכו : " לך תדע איך הליגה תסתיים ".  שכטר : " הייתי עצבני ,  יצאתי מזה "
 
