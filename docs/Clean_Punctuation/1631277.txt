המים השפירים לחקלאות מתייקרים ב-45.2% ל-2.1 שקל למ"ק
הממשלה תפצה את החקלאים ב-2.1 מיליארד שקל בגין ההוצאה להתייעלות השימוש במים
המים השפירים לחקלאות יתייקרו בשבועיים הקרובים ב-10 אגורות למ"ק  ( 6.5% )  .  במהלך השנים 2011-2016 תחול התייקרות נוספת של 60 אגורות - כך שתעריף המים השפירים לחקלאות יגיע ל-2.1 שקלים למ"ק  ( 45.2% )  .  התייקרות המים השפירים לחקלאות נגזרת מההסכם שנחתם בשנה שעברה בין האוצר ,  משרד החקלאות והתאחדות חקלאי ישראל.מפרטי ההסכם עולה כי הממשלה תפצה את החקלאים ב-2.1 מיליארד שקל במהלך 2010 -2016 בשל ההוצאות שיידרשו להתייעלות נוספת של השימוש במים לחקלאות .  בפגישה שהתקיימה אתמול בין שר החקלאות שלום שמחון ומנכ"ל משרדו יוסי ישי ,  לראשי המכון למחקר חקלאי  ( מכון וולקני )  ,  הזהיר שמחון כי חלק ניכר מהחקלאות הישראלית לא תשרוד במחירי המים החדשים ועל מינהל המחקר לחתור להתייעלות נוספת של ההשקיה בשיעור של 40% לפחות.ישראל היא המדינה המובילה בעולם בהתייעלות השימוש במים לחקלאות וכל התייעלות נוספת כרוכה בהוצאה גדולה .  ההתייעלות הנוספת חיונית כדי לאפשר לחקלאי ישראל להתחרות מול חקלאי אירופה ואפריקה המקבלים את המים בחינם .  התקציב שתעמיד הממשלה להתייעלות הזו מיועד לאפשר לחקלאי ישראל לעמוד בתחרות.המים  " הנחותים "  לשימוש חקלאי התייקרו גם הם .  תעריף מי קולחין בטיהור גבוה  ( שפד"ן )  יהיה 0.9 שקל למ"ק - ייקור של 6.8% .  תעריף הקולחין בטיהור גבוה אך גם במליחות גבוהה ,  המסופקים על ידי חברת מקורות ממפעל  " תשלובת הקישון ",  יעמוד על 0.735 שקל למ"ק - ייקור של 17.2% .  תעריף מי קולחין באיכות נמוכה  ( מוגבלים בהשקיה )  ,  המסופקים ממפעלי מקורות ,  יהיה 0.67 שקל למ"ק - ייקור של 6.7%.החל מראשית החודש התייקרו גם המים לתעשייה ב-36.1% ומחירם עתה הוא 3.835 שקל למ"ק .  בכוונת רשות המים לבצע במחצית 2010 ייקור נוסף של המים לתעשייה בכ-0.6 שקל למ"ק .  התעשייה צורכת כ-120 מיליון מ"ק בשנה .
 
המים השפירים לחקלאות מתייקרים ב-45.2% ל-2.1 שקל למ"ק
הממשלה תפצה את החקלאים ב-2.1 מיליארד שקל בגין ההוצאה להתייעלות השימוש במים

