הונדורס :  14 נהרגו בטבח במגרש כדורגל
קבוצת חמושים הגיעה בשני כלי רכב למגרש כדורגל מקומי בעיירה סאן פדרו סולה שבהונדורס ,  ופתחה בירי לעבר קבוצות החובבים שהתכוננו למשחק הכדורגל .  התוצאה :  14 הרוגים
14 בני אדם נהרגו הלילה  ( ראשון )  לאחר שקבוצת חמושים פתחה בירי לעבר אזרחים ששהו במגרש ספורט מקומי בעיירה סאן פדרו סולה שבהונדורס .  
החמושים הגיעו בשני כלי רכב ,  כאשר בידיהם רובים גדולים ,  והחלו לירות לעבר קבוצה שהחלה להתכונן למשחק הכדורגל שלה .  העיתון  " אל טיימפו "  דיווח כי במקום נראו גופות מדממות רבות כאשר הן נערמות על גבי משאית . 
" יש 14 הרוגים .  עשרה נהרגו על המגרש וארבעה נוספים מתו בדרך לבית החולים ",  כך מסר דובר משרד הביטחון במדינה ,  ליאונל סאוסדה .  בשלב זה ,  טרם ידוע מה הוביל למתקפה ,  אך ככל הנראה ,  מדובר בקרב בין כנופיות יריבות על נתיב להברחת סמים בעיר .
 
הונדורס :  14 נהרגו בטבח במגרש כדורגל
קבוצת חמושים הגיעה בשני כלי רכב למגרש כדורגל מקומי בעיירה סאן פדרו סולה שבהונדורס ,  ופתחה בירי לעבר קבוצות החובבים שהתכוננו למשחק הכדורגל .  התוצאה :  14 הרוגים

