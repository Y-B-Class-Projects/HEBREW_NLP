גואל רצון לעליון :  תנו לי לדבר בטלפון
האיש הנאשם בביצוע עבירות מין ערער לבית המשפט העליון בדרישה לאפשר לו לשוחח בטלפון עם בני משפחתו .  הפרקליטות מתנגדת לבקשה ,  מחשש שרצון ינסה להשפיע על נשותיו ובנותיו
גואל רצון ערער היום  ( רביעי )  לבית המשפט העליון על החלטת בית המשפט המחוזי בתל אביב שלא לאפשר לו לשוחח טלפונית עם קרובי משפחתו .  כמו כן ,  הוא מערער על ההחלטה שלא לשלוח אותו לתסקיר שירות המבחן וכן על איסור פרסום תכנים מחקירתו .
 ביום ראשון הוגש נגד רצון כתב אישום בגין החזקה בתנאי עבדות ,  אונס ,  עבירות מין במשפחה ,  מעשה סדום ,  מעשים מגונים וקבלת דבר במרמה בנסיבות מחמירות .  בדיון על הארכת מעצרו ביקש רצון שיותר לו לשוחח עם קרובי משפחתו שאינם נמנים על המתלוננות בתיק ,  ובמיוחד עם בנו .  אולם ,  הפרקליטות הביעה חשש שרצון ינצל את השיחות להשפיע על נשותיו ובנותיו .  לאחר שבשירות בתי הסוהר הודיעו לשופטת כי לא ניתן להאזין לשיחותיו של רצון מהכלא ,  אסרה עליו השופטת לקיים קשר טלפוני .  
בערעור ,  שהוגש באמצעות עו"ד שלומציון גבאי מנדלמן מהסנגוריה הציבורית ,  נטען כי אין סמכות חוקית למנוע ממנו להתקשר לקרובי משפחתו וגם אין ראיות לכך שיש חשש שהשיחות ישפיעו על עדים . " שלילת זכות טלפון מעצור בין אם עד החלטה אחרת ובין אם עד לתום ההליכים המשפטיים נגדו ,  היא פגיעה אנושה ובלתי מידתית בכבודו ,  באפשרותו לתקשר עם העולם ועומדת אף בניגוד לחוק סדר הדין הפלילי ",  נכתב בערעור .
 בנוסף ,  עו"ד גבאי טוענת שיש לאפשר לרצון לנצל את שהותו במעצר כדי לעבור תסקיר .  לטענתה ,  רצון בן ה-60 הוא נטול עבר פלילי ,  וכתב האישום שהוגש נגדו מייחס לו ביצוע של עבירות מין שמרביתן נעברו לכאורה לפני מספר שנים ולא בוצעו תוך הפעלת כוח .  BUFJ העובדה שאפילו נאשמים ברצח נשלחים בחלק מהמקרים לתסקיר מבחן ,  טוען רצון שגם הוא זכאי לכך ,  כדי לבחון את האפשרות לשחררו למעצר בית .  
רצון גם קובל על ההחלטה שלא לאפשר פרסום תכנים מתוך חומר החקירה ,  החלטה שהתקבלה לבקשת הפרקליטות בשל חשש לפגיעה במתלוננות .  לטענתו ,  מאז פרסום מעצרו ,  התראיינו נשים שונות בכל אמצעי התקשורת השונים ,  מבלי לחסוך בתיאורים שונים לגבי אופי מערכת היחסים שבינן לבינו . 
" ברור שאת חומר הראיות פורשים בפני בית המשפט ולא בפני התקשורת ,  אך במשך חודש ימים ,  עוד בשלב החקירה ,  כשהמידע נמצא אך ורק בידי המשטרה ,  פעלה היא במרץ רב ,  ובאופן שיטתי להעביר מידע שיש בו כדי להשחיר את פניו של העורר ",  נכתב בעתירה . " דווקא משמוגש כתב האישום ,  כשנתפסו חומרי הגנה שנמצאים כחומר חקירה בידי התביעה ,  יהיה זה אך ציני למנוע את פרסומו באצטלת 'טובת המתלוננות' ". 

גואל רצון לעליון :  תנו לי לדבר בטלפון
האיש הנאשם בביצוע עבירות מין ערער לבית המשפט העליון בדרישה לאפשר לו לשוחח בטלפון עם בני משפחתו .  הפרקליטות מתנגדת לבקשה ,  מחשש שרצון ינסה להשפיע על נשותיו ובנותיו

