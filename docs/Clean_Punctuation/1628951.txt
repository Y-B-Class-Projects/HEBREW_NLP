נו ,  ההוא מהזה :  קלארק גרג
מחפשים שחקן עם חיידק קומי ומראה יוצמחי ?  איזה צירוף מקרים ,  כי סוכנות שחקני המשנה של גיא שמי בדיוק מציעה לכם את קלארק גרג
קלארק גרג נולד ב-1962 בבוסטון מסצ'וסטס ,  למד באוניברסיטה באוהיו והשלים תואר בבית ספר למשחק בניו יורק .  כבר בשנות התשעים התחיל להשתלב בתעשיית הטלוויזיה  ( "חוק וסדר ",  איפה שכמעט כולם מתחילים )  וסדרות כמו  " סקס והעיר הגדולה ",   " הפרקלטים ",   " וויל וגרייס ",   " הבית הלבן ",   " המגן "  וכמובן  " כריסטין הישנה "   ( בה הוא חבר קבוע )  ,  לא איחרו לבוא .  לגרג מראה די יוצמחי ובהתאמה שלל תפקידי סוכן-האפ .  בי איי-השמרן-שהולך-לדפוק-הכל נזרקים לעברו .  אבל בכל זאת יש בו מן החיידק הקומי ולכן במאים שאינם מפחדים להשתמש בו  ( בכל תפקיד שלא יהיה )  לא מתאכזבים .  תוכלו ,  בין היתר ,  למצוא אותו בסרטים כמו : " סכנה ברורה ומיידית ",   " החשוד המיידי ",   " העוקץ הספרדי ",   " ממש מושלמות ",   " לחיות בתמונות ",   " חיילים היינו ",   " הכתם האנושי ",   " אויר לנשימה "  ו"500 ימים של סאמר "  שמציג בימים אלה בקולנוע .  הוא כתב את התסריט של  " האמת שמתחת לפני השטח "  של רוברט זמקיס מ-2000 ,  ב-2008 ניסה לראשונה את כוחו בבימוי עם  " עמוק בגרון "  עם סם רוקוול ,  על פי רומן של צ'אק פלאניוק  ( "מועדון קרב ")  .  אב חמו של גרג הוא מיקי כץ האגדי .
 סטנלי ספקטור  ( ג'רמי בלקמן )  הוא ילד קטן וגאון עם אבא אינטרסנט ,  שנמצא בעיצומו של השעשעון  " מה ילדים יודעים ",  כשלדאבונו הלחץ האדיר על השלפוחית החלשה שלו יוצר בסופו של דבר ילד מבויש שלא רוצה לקום ולענות על שאלות .  כל זאת ,  דוקא ביום בו ג'ימי גייטור  ( פיליפ בייקר הול )  - מנחה השעשועון הוותיק שניסה לבקר את בתו האובדת ושתה כמעט עד אובדן חושים עקב מחלת הסרטן הסופנית שלו - מחליט להתעלף בשידור .  אחד הבמאים שמסתובבים לנו בין הרגליים בכל האנדרלמוסיה הזו הוא קלארק גרג ולמעט לספור אחורה בכניסה לתכנית ולהורות לעבור לשקופית כאשר גייטור מתעלף ,  אין לו המון מה להגיד .  יש לשער שזהו תפקיד שגרג צבר בו נסיון ,  אך הוא לחלוטין לא אחד הזכורים שלו .
 טוני סטארק  ( רוברט דאוני ג'וניור )  הוא סוחר נשק שרמנטי ומוכשר ,  בנו של סוחר נשק אגדי ,  שמצליח להישאר  " נקי "  בעיני הציבור  ( ובעיקר בעיני עצמו )  ,  עד שנחטף במדינה מזרח-תיכונית כלשהי .  שם הוא נאלץ לשתף פעולה עם  " מקומי "  בכדי לבנות לעצמו לב מלאכותי  ( בכדי לחיות )  וחליפת מתכת חסינה שיורה אש ותחמושת ויכולה לעוף  ( בכדי לברוח )  .  חוויה זו משנה לסטארק את התחושה לגבי עבודתו ,  החיים ואי ההתאמה ביניהם והוא מחליט  ( בעזרת הגרסה המשופרת של החליפה אותה הספיק לבנות מחדש )  לעשות קצת סדר בעולם ועדיין להספיק להגיע לאירועי ברנז'ה שווים ולמסיבות עיתונאים .  מי שמחכה לו בכל פינה  ( אזרחית )  אפשרית ומנסה בנימוס תקיף לברר כיצד לכל הרוחות הצליח לברוח משוביו ,  הוא הסוכן פיל קולסון מ"היחידה האסטרטגית להתערבות פנים :  מחלקת אכיפה ולוגיסטיקה ",  ששמע כבר את כל הבדיחות אודות הגדרת התפקיד האקזוטית שלו ומצטייר כמציק ,  לפחות בהצחלה .  אך כאשר ידיד קרוב לכאורה מחליט לבגוד ,  יש לו שימוש אחרי הכל .  לא תפקיד עם המון משמעות ,  אבל כזה שמטפטף לגיבורינו כמויות קטנות של לחץ כבר בתחילת הסרט ,  עוד לפני שהסיפור מתחיל להתפתח .
 ג'וזף טרנר וויט  ( פיליפ סימור הופמן )  הגיע זה עתה לעיירה השלווה ווטרפורד בוורמונט בכדי לעבוד על התסריט שכתב לסרט שאמור אוטוטו להצטלם שם והבעיות נופלות עליו מהשמיים :  אין לו מכונת כתיבה  ( אולד סקול !  )  הוא פצע את האצבע שלו כך שגם אחרי שמשיג מכונת כתיבה הוא לא יכול להדפיס ,  הוא מוכרח לשנות את התסריט בכדי שלא יראו את שדיה של השחקנית הראשית קלייר וולסלי  ( שרה ג'סיקה פרקר )  שבינתיים מתאהבת בו ,  והוא עד לפשע שעלול לסכן את כל ההפקה .  הדבר היחיד שכן עובד לטובתו הוא שנהיה לו קטע נחמד עם אן  ( רבקה פידג'ון )  ,  מקומית שנונה שכל כך מחבבת אותו ,  עד שהיא מודיעה על כך לחברה הנוכחי ,  הפוליטקאי המקומי העולה דאג מק'קנזי  ( גרג )  .  מק'קנזי הנעזב  ( שכעס על  " הכרישים מהוליווד שבאו להפוך לנו את העיירה !  "  עוד לפני הנטישה )  מחליט לעשות כל שביכולתו לחבל בהפקה ובסופו של דבר נאלץ אף לקבל שוחד בכדי לשתוק .  מק'קנזי הוא דמות נלעגת ומרירה ,  הוא מרבה להזיע ולא להקשיב למה שמדברים איתו .  למרות שזה לפרקים לא נעים להסתכל ,  חייבים להגיד שקלארק גרג יודע איך עושים את זה .
 דן  ( דניס קוויד )  הוא מנהל בחצי חייו מגזין חצי מצליח ,  עם שתי ילדות ואישה בהריון .  להפתעתו לאחר שענק התקשורת  " טדי-קיי "   ( מלקום מק'דאול )  קונה את המגזין ומחליף חלקים גדולים מהצוות ,  מוצא דן שהבוס החדש שלו - מי שלמעשה לקח את עבודת חלומותיו לעברה עמל להגיע כעשרים שנה ובאופן פרקטי הוריד אותו בדרגה - הוא קרטר  ( טופר גרייס )  ,  צעיר היי-טקיסט בן עשרים ושש .  לזכותו של דן ייאמר שהוא עשה מה שיכול היה לעשות בכדי לתת כבוד לבוס החדש והמאוד צעיר שלו שלכאורה הגיע לשם לאו דווקא בגלל טיב עבודתו או נסיונו בתחום .  אך המצב משתנה כאשר הצעירון מתחיל להתראות באופן רומנטי עם בתו של דן ,  אלכס ,   ( סקרלט ג'והנסן וכן - זה סרט שכדאי לראות )  . 
" סטקל "   ( גרג )  הוא הבוס הישיר של קרטר .  הוא בהמי וקולני והוא אומר  " טדי -קיי "  כמעט בכל משפט שני שלו .  הוא זה שהכניס את קרטר לעבודה החדשה שלו ,  אבל הוא גם זה שבסוף הסרט מנסה לפטר גם את קרטר וגם את דן מאותה עבודה .  גם כאן גרג הוא לאו דווקא דמות חיובית מדי ,  אך גם בטח לא כזו שעושה יותר מדי נזק .
 
נו ,  ההוא מהזה :  קלארק גרג
מחפשים שחקן עם חיידק קומי ומראה יוצמחי ?  איזה צירוף מקרים ,  כי סוכנות שחקני המשנה של גיא שמי בדיוק מציעה לכם את קלארק גרג

