 " חמאס ביצע פשעי מלחמה ב'עופרת יצוקה' "
 מכתב ששלח ארגון זכויות האדם  " אמנסטי "  לראש ממשלת חמאס בעזה מותח ביקורת חריפה על תגובת חמאס לדו"ח גולדסטון לפיה ירי הקסאמים לא נועד לפגוע באזרחים וכווון רק למטרות צבאיות . " השימוש ברקטות לא מדויקות מעמיד את האזרחים בסכנה ומהווה פשעי מלחמה "
 ארגון זכויות האדם  " אמנסטי "  שלח אמש  ( שישי )  מכתב לראש ממשלת חמאס בעזה ,  איסמעיל הניה לפיו  " חמאס נכשל בביצוע חקירה מהימנה "  בנוגע לטענות שהועלו נגדו בדו"ח גולדסטון אשר האשים את חמאס בביצוע פשעי מלחמה במהלך מבצע  " עופרת יצוקה ".  במיוחד הביע הארגון דאגה במכתב מתגובת חמאס לנכתב בדו"ח גולדסטון על ירי הקסאמים לישראל במהלך  " מבצע עופרת יצוקה ".  
החמאס טען בתגובתו כי ירי רקטות הקסאם לא כוון לאוכלוסייה אזרחית .  אולם ,  נכתב במכתב  " אמנסטי "  להניה ,  הדבר נוגד הצהרות קודמות של ארגונים פלסטינים ובכללן של הזרוע הצבאית של החמאס ,  אשר נטלו אחריות באופן מוצהר לשיגור הרקטות ישירות לעבר ערים . " הארגונים הפלסטינים מחויבים לכבד את המשפט ההומניטארי הבין-לאומי .  הירי הלא מובחן של הרקטות לתוך שטחי ישראל במהלך מבצע  " עופרת יצוקה "  גרם למות אזרחים ,  פציעתם של אחרים והרס לרכוש אזרחי ",  כך לפי מכתב אמנסטי . " אפילו אם ההתקפות הללו יועדו לפגוע ביעדים צבאיים או אזרחיים ,  השימוש ברקטות לא מדויקות אשר אינן יכולות להיות מכוונות ליעד ספציפי ,  מעמיד את האזרחים בסכנה ,  מפר את חוקי המשפט הבין-לאומי ומהווה פשעי מלחמה ". 
בנוסף לתגובה הלא מספקת לירי רקטות הקסאם לישראל ארגון  " אמנסטי "  גם מבקר את תשובת החמאס לטענות כי הפר את החוק הבינלאומי בכך שמיקם ציוד צבאי ליד בתי אזרחים וירה את הרקטות מתוך ריכוזי אוכלוסייה .  בנוסף  " תגובת החמאס לא סיפקה אף עדות לכך שהחמאס מנהל חקירה מהימנה בנוגע לגל החטיפות ,  ההרג המכוון והבלתי חוקי ,  העינויים והאיומים במוות שבוצעו על ידי כוחות ומליציות חמאס במהלך ומיד לאחר מבצע  " עופרת יצוקה "  כנגד אלו אשר הואשמו כ"משתפי פעולה "  עם ישראל כמו גם מתנגדים ומבקרים של החמאס ",  אמר מנכ"ל סניף ישראל של אמנסטי אינטרנשיונל .
 חמאס הגיש לעצרת הכללית של האו"ם את תשובתו לדו"ח גולדסטון בסוף ינואר .  בדו"ח שהוגש לאו"ם נכתב כי מסקנותיה של חקירה פנימית שערך הארגון מזכה מאשמה את כל הארגונים הפלסטינים .  במסמך נטען כי רקטות הקסאם ששוגרו לעבר ישראל במהלך מבצע  " עופרת יצוקה "  כוונו אך ורק למטרות צבאיות ולא נועדו לפגוע באזרחים . " הממשלה הפלסטינית הזהירה ,  יותר מפעם אחת ,  את הארגונים הפלסטינים החמושים ,  מפני פגיעה באזרחים ",  נכתב בדו"ח חמאס . " הארגונים ביצעו ירי רק לעבר מטרות צבאיות ונמנעו מלפגוע במטרות אזרחיות .  כל האשמה אחרת בנושא זה היא תוצאה של אש לא מדויקת ".  

" חמאס ביצע פשעי מלחמה ב'עופרת יצוקה' "
 מכתב ששלח ארגון זכויות האדם  " אמנסטי "  לראש ממשלת חמאס בעזה מותח ביקורת חריפה על תגובת חמאס לדו"ח גולדסטון לפיה ירי הקסאמים לא נועד לפגוע באזרחים וכווון רק למטרות צבאיות . " השימוש ברקטות לא מדויקות מעמיד את האזרחים בסכנה ומהווה פשעי מלחמה "
 
