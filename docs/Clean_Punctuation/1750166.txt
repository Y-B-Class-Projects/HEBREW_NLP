הזומבים הגיעו לטלוויזיה : " The Walking Dead "  עלתה בארה"ב
הסדרה המדוברת של הזמן האחרון הציגה בפרק הבכורה עלילה מרתקת לצד עיצוב אמנותי מפחיד ומבהיל ,  שהביא לקונסנזוס נדיר בקרב המבקרים בארה"ב :  מדובר בלהיט  .  זהירות ,  ספוילר
מי מבכירי רשת AMC שדאג כי אחרי סוף העונה של  " מד מן ",  רמת העניין בתוכניות הרשת תרד ,  יכול להירגע : " The Walking Dead ",  סדרת המתח-אימה החדשה של הרשת שעלתה אמש  ( ראשון )  בארה"ב ,  בספיישל ליל כל הקדושים כמובן ,  סיפקה את הסחורה לחלוטין מבחינת ההייפ והקבלה הביקורתית ,  כך שרק נתוני רייטינג איומים לא יהפכו את החג הזה לשמח במיוחד עבור קברניטי AMC .  
ועל מה ההתלהבות ?  ראשית ,  מדובר בסדרה יחסית חדשנית ,  המביאה קונספט עתיק  ( זומבים )  לטלוויזיה ,  בשילוב תעוזה ועיצוב אמנותי שמתאפשרים רק בסדרות עילית של המסך הקטן : " The Walking Dead "  מתבססת על קומיקס באותו השם ,  בו מסופר על עולם שזומבים תאבי בשר השתלטו עליו ומעט מאד בני אדם נותרו על הפלנטה  ( או לפחות בארה"ב )  כדי להילחם בהם .  אחד מהם הוא שוטר בשם ריק  ( אנדרו לינקולן המצוין )  ,  שהתעורר מקומה לאחר שנורה בידי פושע ,  רק כדי לגלות שאשתו ובנו נעלמו בכאוס וכעת הוא יוצא למצוא אותם .
 עתה ,  אחרי פרק הבכורה ,  ניתן לומר שההייפ סביב הסדרה היה מוצדק לחלוטין ,  לפחות מבחינת המבקרים .  הפרק הראשון באורך של למעלה משעה זוכה לציון גבוה למדי  ( 86 )  באתר ריכוז הביקורות Metacritic . " הסדרה היא ללא ספק ציון דרך בהבאת אימה קולנועית מפצחת ראשים לטלוויזיה ",  קבע מבקר ה-People Weekly . " מבלי צרחות ,  תחינות או שמאלץ ,  לדמויות יש רגעים בהם הם מצליחים לעורר סימפטיה מול תחושות של הרס רגשי ",  קבע מבקר הלוס אנג'לס טיימס ,  שלא שכח להחמיא למאפרים ,  המעצבים האמנותיים וכל התפיסה הארטיסטית שמאחורי הסדרה .  
כמו כן ,  במאי הפרק פרנק דרבונט  ( "חומות של תקווה ",   " גרין מייל ")  זוכה לשבחים על השליטה בעניינים בפרק הראשון והחשוב כל כך ,  שמשלב אלמנטים מהמערבונים ,  סרטי זומבים ,  סרטי פוסט-אפוקליפסה ודרמות משפחתיות .  כך ,  לצד הדיאלוגים וקו העלילה ה"רגיל "  של הפרק , " The Walking Dead "  עתירה ברגעים קשים של התפלשות בבשר חי ,  כלי דם מפוצצים ביריות מטווח אפס והרבה ,  הרבה מאד זומבים .
 מרבית המבקרים משבחים גם את משחקו של אנדרו לינקולן בתפקיד הראשי בסדרה .  לינקולן האנגלי זכור בעיקר בתפקיד אג ,  עורך דין במשבר בסדרת המופת הבריטית  " החיים האלה ",  ששודרה בישראל במספר גלגולים .  לצדו ,  חוזרת לטלוויזיה שרה וויין קאליס ,  הזכורה לטובה בתפקיד ד"ר שרה טנקרדי ,  אהובתו של מייקל סקופילד ב"נמלטים ".  שחקנית בולטת נוספת היא לורי הולדן  ( "המגן ",   " תיקים באפלה ")  ,  ששבה לשתף פעולה עם דרבונט ,  שביים אותה ב"מג'סטיק "  עם ג'ים קארי .  
לעת עתה ,  העונה הראשונה של  " The Walking Dead "  תימשך שישה פרקים בלבד ,  אולם בארה"ב מעריכים שהסדרה תשוב במהרה לעונה שנייה ודרבונט אף רמז כי הנושא נסגר ,  אולם AMC הכחישה .  בישראל הסדרה טרם נרכשה לשידור ומדובר במקרה מעניין :  סרטי אימה נוטים להיכשל בישראל ,  כמו  " פעילות על טבעית ",  אולם תעשיית הקולנוע המקומית עומדת בעצמה בפני רנסנס בנושא עם סרטים כמו  " כלבת ",   " מורעלים ",   " חתולים על סירת פדלים "  ועוד .  הצלחה של סדרה כמו  " The Walking Dead "  בישראל יכולה להצביע על שינוי מגמה גם בקרב הקהל הישראלי .
 
הזומבים הגיעו לטלוויזיה : " The Walking Dead "  עלתה בארה"ב
הסדרה המדוברת של הזמן האחרון הציגה בפרק הבכורה עלילה מרתקת לצד עיצוב אמנותי מפחיד ומבהיל ,  שהביא לקונסנזוס נדיר בקרב המבקרים בארה"ב :  מדובר בלהיט  .  זהירות ,  ספוילר

