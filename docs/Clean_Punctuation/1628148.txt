קראפט לא מוותרת על קדבורי :  צפויה להמתיק את הצעת הרכש שהגישה ליצרנית השוקולד הבריטית
הרשי ופפרו עדיין מעוניינות גם הן ברכישת קדבורי ,  לפי  " סאנדיי טיימס "
 ענקית המזון קראפט פודס ,  המצויה בימים אלה בעיצומו של מאבק השתלטות מול יצרנית השוקולד הבריטית קדבורי ,  תמתיק בשבועיים הקרובים את הצעת הרכש שלה בסך 10 מיליארד ליש"ט  ( 15.9 מיליארד דולר )   כך דיווח היום העיתון  " סאנדיי טיימס ". לפי הדיווח ,  מנכ"לית ויו"ר קראפט ,  איירין רוזנפלד ,  תמתיק החודש את הצעת הרכש של קראפט לקדבורי בניסיון אחרון לשכנע את יצרנית השוקולד הבריטית להירכש על ידי ענקית המזון האמריקאית .  הצעת הרכש הנוכחית של קראפט מעריכה את שוויה של החברה ב-7.36 ליש"ט למניה ,  8% מתחת למחיר הנעילה שלה ביום חמישי .  קדבורי דחתה בחודשיים האחרונים את ניסיונות ההשתלטות של קראפט ,  בטענה כי הצעת הרכש של קראפט לא משקפת את פוטנציאל הצמיחה של יצרנית הממתקים הבריטית וכי המודל העסקי שלה מיושן ולא מתאים לחברה .  לפי קדבורי ,  אם קראפט לא תגדיל את הצעת הרכש ,  החברה לא תיכנס איתה למשא ומתן בנוגע למיזוג .  קראפט ,  בתגובה ,  פנתה ישירות לבעלי המניות של קדבורי וניסתה לשכנעם להסכים להשתלטות .  לפי  " סאנדיי טיימס ",  גם יצרנית השוקולד האיטלקית פררו ויצרנית השוקולד האמריקאית הרשי עדיין מעוניינות ברכישת קדבורי .  לפי הדיווח ,  פררו נפגשה בימים האחרונים עם נציגי הרשי וחברות השקעה פרטיות ,  במטרה לדון בהצעת רכש משותפת לקדבורי .
 
קראפט לא מוותרת על קדבורי :  צפויה להמתיק את הצעת הרכש שהגישה ליצרנית השוקולד הבריטית
הרשי ופפרו עדיין מעוניינות גם הן ברכישת קדבורי ,  לפי  " סאנדיי טיימס "
 
