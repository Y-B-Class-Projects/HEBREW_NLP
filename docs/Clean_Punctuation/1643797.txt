בקרדן אן .  וי מאמינים בסין : " הכוחות שמניעים את הצמיחה בערי השדה בסין לא ישתנו בעשור הקרוב "
 לאחר הכישלון באוקראינה מאמינים בקרדן כי הם מצאו את האסטרטגיה הנכונה למצות את הפוטנציאל בשוקי המים והנדל"ן בסין - ומקווים כי הצמיחה בשוק המים הסיני תדחוף את הנפקת תהל ■ התפוצצות בועות הנדל"ן והאשראי לא מדאיגה אותם
אמונה בלתי מעורערת בשווקים המתעוררים היא חלק בלתי נפרד מתפישת עולמה של חברת קרדן אן.וי .  ההשקעה בשוק הנדל"ן הפולני בראשית שנות ה-90 הניבה לבעלי השליטה בקבוצה יוסף גרינפלד ,  אבנר שנור ואיתן רכטר ,  תשואות נאות .  חברת הנדל"ן שבשליטתם ,  gtc ,  שפעלה במזרח אירופה ,  הונפקה בבורסה של ורשה והגיעה באוקטובר 2007 לשווי שוק של 4.4 מיליארד דולר .  החברה הזאת היתה הגורם העיקרי לרווח מצטבר של 120 מיליון יורו לחברה ב-2006.לקראת סוף העשור שקעה קרדן ,  יחד עם השווקים המתעוררים ,  בעקבות הכישלון הצורב של השקעתה בבנקים במדינות כמו רוסיה ואוקראינה .  השקעה זו הסבה לה הפסד מצטבר של 80 מיליון יורו בארבע השנים האחרונות .  קרדן אן.וי נאלצה לרכוש את מניותיו של בנק דיסקונט בחברת האחזקות של הפעילות הפיננסית במזרח אירופה תמורת 38 מיליון יורו ,  ולהשקיע סכום נוסף של 37 מיליון יורו בבנק האוקראיני ,  זאת כדי שיעמוד בדרישות הפיקוח על הבנקים .  עם זאת ,  קרדן לא ויתרה על השקעתה בבנקאות האוקראינית .  מנייתה של קרדן אן.וי משקפת את רכבת ההרים שחוותה החברה .  לאחר שהניבה תשואה עודפת של 205% על מדד ת"א 100 מפברואר 2005 עד לנובמבר 2007 ,  התרסקה המניה ב-89% עד לשפל במארס 2009 .  גם לאחר קפיצה של 197% מהשפל ,  היא נסחרת ב-65% מתחת לשיאה בנובמבר 2007 .  המשבר הכלכלי גרם להתאמת היקף ההשקעות וקצב התקדמות הפרויקטים במזרח אירופה ,  אך לא מנע מקרדן להתקדם במימוש הפרויקטים בסין - למרות ירידת מחירי הדירות למגורים במדינה במחצית השנייה של 2008 .  נראה כי בקרדן מאמינים שהתשתית שהניחו בחמש השנים האחרונות בכלכלה הצומחת בעולם תצדיק את ההשקעה בה .  אלון שלנק ,  יו"ר gtc re china והאחראי על פעילותה של קרדן בסין ,  מסביר מדוע החברה מאמינה בסין : " יש לנו שתי פלטפורמות מבוססות בסין - נדל"ן ותשתיות מים .  הכוחות הבסיסיים שמניעים את הצמיחה בערי השורה השנייה והשלישית בסין - העיור ,  התיעוש ,  הצמיחה של מעמד הביניים והעלייה בצריכה הפרטית - לא עומדים להשתנות בעשר השנים הקרובות ".  רוח גבית מהממשל gtc re china הוקמה ב-2005 כקבוצה שפעילה בשווקים מתעוררים . " הערכנו שבארבע הערים הגדולות - בייג'ין ,  שנחאי ,  שנזן וגואנזו - כבר התפתחו תנאים של שוק ספקולטיווי ותחרותי שבו מעורבים שחקני מפתח מקומיים וזרים והתשואות נמוכות ",  אומר ארז אפלרוט ,  מנכ"ל gtc re china .  לכן התמקדה החברה בערי השורה השנייה והשלישית ,  בהן שניאנג ,  שיאן ,  צ'נגדו ודליאן ,  ששיעור הצמיחה בהן גבוה ב-25%-80% משיעור הצמיחה הממוצע בסין כולה .  בשלב החדירה הראשוני לשוק הנדל"ן הסיני חברה קבוצת קרדן לחברת locky hope ,  ויחד הקימו בסוף 2005 פרויקט קטן יחסית של 1,900 יחידות דיור בעיר שניאנג .  על פרויקט זה רשמה החברה רווח של 8.4 מיליון יורו במחזור של 19.3 מיליון יורו .  שנה לאחר מכן היא המשיכה בפרויקט של 8,000 דירות  ( 900 אלף מ"ר )  בעיר קסיאן .  לאחר שהקימה צוות מקומי והפנימה את תהליכי העבודה בשוק הנדל"ן הסיני ,  עברה קרדן לשלב השני באסטרטגיה :  פיתוח והקמה של נדל"ן מסחרי מניב במימון בנקים מקומיים . " אנחנו קשובים לממשלת סין ",  אומר אפלרוט . " גילינו שכאשר אתה פועל לפי האיתותים שהממשלה משגרת בנוגע לסדרי העדיפויות שלה ,  אתה לא רק מסיר התנגדויות אלא גם זוכה לרוח גבית .  כאשר הממשלה הסינית אותתה שבכוונתה לפעול לצמיחה מואצת של מערב המדינה ,  התמקדנו בעיר צ'נגדו בירת מחוז סצ'ואן - עיר של 11 מיליון איש .  זיהינו את רובע ההיי-טק של העיר .  זהו אחד מסיפורי ההצלחה של סין - פועלות בו 100 מ-500 החברות שבמדד פורצ'ן 500 . " בפגישה עם עיריית צ'נגדו ניתנה לנו האפשרות לבחור את המיקום המועדף להקים קניון .  המיקום שנבחר ,  בין הרשתות איקאה ,  אושן ורשת מוצרי הספורט הצרפתית דקטלון ,  תואם את הנחות העבודה של החברה שלפיהן המגבלה האפקטיבית לצמיחת הרשתות הזרות בסין היא מיקום ,  ואתר זה ,  שסמוך למטה של חברות רב-לאומיות כמו נוקיה ,  מיקרוסופט וסימנס ,  אך ממותג גם כמתחם קמעוני אזורי ,  יענה על צורך זה ".  הפרויקט ,  בעלות של 67 מיליון יורו ,  צפוי להיפתח באוקטובר 2010 ,  וישתרע על שטח של 50 אלף מ"ר .  80% משטח זה יאוכלס על ידי רשתות קמעוניות זרות .  אפלרוט צופה ששכר הדירה הממוצע בפרויקט יהיה 15 יורו למ"ר בחודש בשנתו הראשונה ,  שמשקף תשואה של 13.4% על עלות ההשקעה - בלי להתחשב במרכיב ההון הזר שמממן את הפרויקט .  סין מזגזגת קבוצת קרדן מעורבת כיום בפרויקטים לבנייה בשטח כולל של 3 מיליון מ"ר .  2.7 מיליון מ"ר מתוכם מיועדים לבניית 28 אלף דירות ,  ו-320 אלף מ"ר מיועדים לשטחים מסחריים .  לגבי הדירות ,  gtc re china כבר מכרה 7,117 דירות והכירה ברווח ממכירת 3,847 מהן ,  לאחר שמסרה אותן לדיירים . " היעד האסטרטגי של gtc re china לשלוש-חמש השנים הקרובות הוא הקמה והפעלה של עשרה מרכזים מסחריים ,  שחמישה מהם כבר נמצאים בשלבי הקמה שונים ",  אומר אפלרוט .  להערכתו ,  השלב הבא בהתפתחות בתחום הנדל"ן בסין יהיה שוק משני בנדל"ן מניב ,  לקראת הכניסה הצפויה של משקיעים מוסדיים החל ב-2010 ,  בעקבות השינוי בחקיקה . " התקנות עדיין לא פורסמו ,  אבל כשזה יקרה יש לצפות לכניסה של 40 מיליארד דולר לשוק הנדל"ן המניב בשנים הקרובות ",  אומר אפלרוט .  משקיעיה של קרדן צריכים לקוות שהתחזיות האופטימיות של בכירי החברה בנוגע לשוק הנדל"ן הסיני יתממשו ,  שכן gtc re china אמורה להשקיע בשנים הקרובות 310 מיליון יורו בהשלמת פרויקטים שכבר החלו .  רובם המוחלט של הפרויקטים יושלם בין הרבעון השני של 2011 לרבעון הראשון של 2016 .  פעילותה של קרדן בשוק הנדל"ן הסיני עומדת בצלו של החשש הגובר מפני התנפחותה של בועת נכסים כתוצאה מריבית ריאלית נמוכה ,  הגברה מכוונת של הנזילות ותוכנית התמריצים האגרסיבית שנקטה הממשלה במחצית הראשונה של 2009 .  ממשלת סין זיגזגה בין צעדים לריסון עליות המחירים בנדל"ן ,  כמו מגבלות על רכישת נדל"ן בידי זרים והגבלת הבנייה של דירות ,  לבין הפחתת הריבית ,  הפחתת יחס הנזילות שנדרש מבנקים מקומיים והורדת מסים - כדי לאושש את שוק הנדל"ן ולמזער את השפעת המשבר .  נוכח ההשקעות הכבדות שעוד צפויות ל-gtc re china עד 2016 והסבירות להעלאת הריבית בסין בשל החשש מהתחממות יתר של הכלכלה הסינית - האם אתם לא חשופים לפקיעת בועת הנדל"ן בסין ?   " שוק הנדל"ן בסין מהווה 5% מהתמ"ג במדינה ,  אבל תורם 15% מצמיחתו .  זו הסיבה לרגישות של הממשלה הסינית לרמת הפעילות בשוק הנדל"ן ולניסיון שלה לווסת את הפעילות בשוק זה .  הוויסות נועד לשמור על צמיחה של 8% לפחות ,  שנחוצה לשמור על יציבות חברתית מצד אחד ,  ומצד שני למנוע התחממות של המשק ועלייה באינפלציה . " עצם ההחלטה לפעול בערי השורה השנייה והשלישית ,  במחוזות שהמדינה החליטה לפתח ובקרב קהל יעד של קוני דירה ראשונה ,  מייצבת את הפעילות שלנו בשוק הנדל"ן .  קצב המכירות רגיש יותר מהמחירים לצעדים של הממשלה ,  שנועדו לרסן את הביקוש .  נוכחנו בזה ב-2008 ,  בעקבות צעדי הריסון של הביקושים לנדל"ן ,  כאשר נפח המכירות שלנו קטן ,  אבל המחיר הממוצע של דירה לא ירד ".  הצמיחה בשוק המים דוחפת את הנפקת תהל שוק תשתיות המים הסיני ,  בניגוד לשוק הנדל"ן במדינה ,  אינו מעורר חשש מהתחממות יתר ומבועת מחירים .  כל הנתונים מבססים את ההערכה בדבר פוטנציאל הצמיחה של שוק תשתיות המים הסיני ,  ולמרות זאת ההיקף של פרויקטי התפלה בשוק זה עדיין מצומצם יחסית למחסור החמור במים - בעיקר בשל רמות המחירים הנמוכות .  היצע המים לנפש בסין הוא 25% בלבד מהממוצע העולמי .  המחסור צפוי להחריף בהתחשב בקצב הצמיחה של סין  ( 10% בשנה ב-20 השנים האחרונות )  ,  בתהליך העיור המואץ שיגרום למעבר של 350 מיליון איש מהכפרים לערים בין 2005 ל-2025 ,  ובזיהום של 70% מהנהרות והאגמים בסין .  הצורך הגובר בהשלמת מקורות המים דוחף את סין לקבוע יעד השקעה של 74 מיליארד יורו בהקמת מתקנים לטיפול בשפכים תעשייתיים בתוכנית החומש של 2011-2015 .  האם קרדן לא נחשפת לסיכון שסין תלאים את משק המים עוד לפני שההשקעה תניב פירות ?  שלנק : " הסיכון הרגולטורי קיים בסין ,  ומי שמתכחש לכך טומן את הראש בחול .  צריך לאמוד את הנזק הפוטנציאלי ולתמחר את הסיכון .  אנחנו לא חושבים שהסיכון יתממש .  זה בניגוד לאינטרס של הסינים .  הם הבינו שחייבים לפתור את בעיית תשתית המים ולשם כך צריך לשתף חברות בינלאומיות .  זו הסיבה שתעריפי המים ,  שהיו לא כלכליים ,  עודכנו בתחילת 2009 .  מלבד זאת ,  הניסיון המצטבר בסין מלמד שגם כשהממשלה משנה את מדיניותה באופן שפוגע בהכנסות היזמים ,  היא נוהגת לתת להם פיצוי ראוי .  זה גם מעוגן בהסכמי הזיכיון שלנו ". קרדן פועלת בשוק זה מ-2005 באמצעות החברה הבת kwig ,  שבבעלותה המלאה של תהל .  איריס טל-ארבל ,  מנכ"לית kwig ,  אומרת כי האסטרטגיה של החברה בתחום הטיפול בשפכים מבוססת על כניסה לערי השורה השנייה והשלישית בעלות פוטנציאל צמיחה באזורים גיאוגרפיים שמצוקת המים בהם חמורה ,  בהם טיינג'ין ,  שנדונג ,  הביי וסצ'ואן .  באזורים אלה מבצעת החברה פרויקטים של טיהור מי שופכין והזרמתם לנהרות לאחר טיפול ,  או מיחזורם למפעלים תעשייתיים הזקוקים למים כחלק מהתהליך הייצור עבור עיריות וממשלות .  הרכיב השני של האסטרטגיה הוא כניסה לפארקים תעשייתיים ,  כמו הפארק התעשייתי dazhou בסצ'ואן שבו רכשה החברה בנובמבר 2007 זיכיון בלעדי להקמת מתקנים לאספקת מים ולטיפול בשפכים תעשייתיים .  kwig המשיכה להרחיב את נוכחותה בשוק תשתיות המים הסיני כאשר זכתה לפני שבועיים במכרז לרכישת מתקן לטיפול בשפכים ,  שהספקו 120 אלף מ"ק ביום ,  בעיר zhangjiakou - 180 ק"מ צפון מערב לבייג'ין הבירה תמורת 28 מיליון יורו .  עם רכישת המתקן יש כיום לחברה 10 מתקנים לטיפול במי שופכין ובשפכים תעשייתיים ,  בכושר ייצור כולל של 468 אלף מ"ק ביום .  היקף זה ,  כשליש מהכמות שמטופלת בישראל ,  יסייע לתהל בתהליך ההנפקה הפרטית לפי שווי של 140-200 מיליון יורו - הנפקה שמתעכבת כמעט שנה .  kwig מחזיקה בזיכיון בלעדי ל-30 שנה לרכוש מהעיר את השפכים ואת הזכות לשווק את המים המושבים לתחנת הכוח הסמוכה .  העיר התחייבה לספק למתקן 80 אלף מ"ק של שפכים ביום ולהגדיל מדי שנה את היצע השפכים ב-2,500 מ"ק ביום .  טל-ארבל מגלה כי החברה זכאית על-פי הזיכיון לתשלום של 1.27 יואן למ"ק ביום  ( 0.14 יורו )  עבור הטיפול במי השופכין ,  ולתשלום של 1 יואן למ"ק ביום  ( 0.11 יורו )  עבור מכירת המים המושבים לתחנת הכוח ששייכת לאחת מחמש חברות החשמל הגדולות בסין .  משך החוזה הזה הוא לשנתיים ,  כך שבשלב הראשון תיהנה kwig מהכנסות של 4.6 מיליון יורו בשנה .  עם זאת ,  היא מעריכה כי יש סיכויים טובים שהמתקן יפעל בנצילות גבוהה יותר ,  ויניב תשואה גבוהה יותר על ההשקעה בו . " באזור העיר zhangjiakou מרוכזים משאבים ותעשיות מרכזיות כמו תחנות כוח ,  תעשיות פחם ופלדה ,  מכרה הזהב השלישי בגודלו בסין ותעשיית יין .  לכן משקיעה ממשלת סין 40 מיליארד יואן  ( 4.2 מיליארד יורו )  בפרויקט לחיבור העיר לבייג'ין ברכבת מהירה שתקצר ב-2011 את זמן הנסיעה בין הערים משעתיים ל-40 דקות ",  אומרת טל-ארבל .  להערכתה ,  הרכבת המהירה תגדיל את אוכלוסיית העיר ואת הפעילות הכלכלית בה ,  כך שהן היצע מי השופכין שיטופל במתקן והן נפח המים המטופלים שיימכרו לחברות תעשייתיות באזור יגדלו .  kwig הציגה רווח של 1.6 מיליון יורו במחזור של 11.6 מיליון יורו בינואר-ספטמבר 2009 ,  לאחר שכושר הייצור שלה גדל ב-15% ל-72 מיליון מ"ק ב-2009 .  החברה השקיעה עד כה 30 מיליון יורו - 26 מיליון יורו מסכום זה מהונה העצמי . " כושר הייצור של kwig יצמח ב-40% ב-2010 ",  אומרת טל-ארבל , " ויהיה יותר מ-100 מיליון מ"ק ".  פוטנציאל הפיתוח העסקי של השוק הסיני אכן נראה מובטח לשנים רבות ,  אלא שלא ברור אם האסטרטגיה של kwig היא הדרך הנכונה למצות אותו .  רכישת מתקן פעיל היא למעשה רכישה של תזרים מזומנים וויתור מראש על הרווח הקבלני והיזמי .  נראה שהשקעה מסוג זה דומה במהותה לרכישת איגרת חוב של ממשלת סין .  שלנק : " כעיקרון זה נכון ,  אבל יש לזה גם יתרונות ,  כמו יציבות וסיכון נמוך .  מלבד זאת ,  יעילות ההפעלה משפיעה על הרווחיות ,  ויש פוטנציאל להשבחה ולהעלאת התשואה מהפרויקט באמצעות מכירת המים המושבים לחברות תעשייתיות כאשר הרווח יתחלק ממכירת המים המושבים בין kwig לממשלה .  ממשלת סין מאלצת מפעלים בתעשיות הכבדות לרכוש מים מושבים בשיעור של 20%-25% מצריכת המים שלהם .  פוטנציאל נוסף להשבחה הוא העלאת איכות הטיפול במים לרמה גבוהה יותר וגביית פרמיה ,  והרחבת מתקן הטיפול במים ". 

בקרדן אן .  וי מאמינים בסין : " הכוחות שמניעים את הצמיחה בערי השדה בסין לא ישתנו בעשור הקרוב "
 לאחר הכישלון באוקראינה מאמינים בקרדן כי הם מצאו את האסטרטגיה הנכונה למצות את הפוטנציאל בשוקי המים והנדל"ן בסין - ומקווים כי הצמיחה בשוק המים הסיני תדחוף את הנפקת תהל ■ התפוצצות בועות הנדל"ן והאשראי לא מדאיגה אותם

