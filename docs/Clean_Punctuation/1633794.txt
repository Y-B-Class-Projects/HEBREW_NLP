עיתונאים בפוליטיקה :  דרושה תקופת צינון
אילו הייתי העורך הראשי של חדשות ערוץ 2 ,  הייתי דורש מיאיר לפיד ,  מגיש  " אולפן שישי ",  להשיב לי ,  ולא פחות מכך לקהל הצופים ,  על השאלה  " האם יש בכוונתך להתמודד על מקום בכנסת או להקים מפלגה שתתמודד בבחירות לכנסת ה ? 19 ?  ".  התשובה לשאלה זו ,  שלפיד נשאל על ידי המראיינת אילנה דיין ,  טרם התקבלה .  
לפיד לא פסל את האפשרות כי אכן יצטרף להתמודדות לכנסת ,  ועל כן יש מן הצדק בהצעת החוק של חברי הכנסת רונית תירוש מקדימה ושל כרמל שאמה מהליכוד כי נדרשת תקופת צינון לעיתונאים המבקשים להצטרף לפוליטיקה .  
הח"מ הביע תמיכה בהצעת חוק זו במאמר שהתפרסם עוד לפני שנולדה בכלל הצעת החוק .  זה היה טרם הצטרפותה של מי שהיתה עיתונאית בערוץ 2 ,  שלי יחימוביץ' ,  לכנסת בשנת 2005 .  העובדה שיחימוביץ' היתה ברבות הימים לשליחת ציבור מצטיינת אינה מעלה או מורידה .  אבל היה טעם לפגם בכך שנפלה בחיקו הציבורי של עמיר פרץ ,  אז יו"ר טרי של מפלגת העבודה ,  ימים בלבד לאחר שראיינה אותו ,  כעיתונאית ,  באולפן  " פגוש את העיתונות ".  אז ,  באולפן ,  היא לא גילתה לצופים את כוונותיה בתחום הפוליטי .  
טענותיי אינן אישיות אלא נוגעות לעיקרון .  אם ישיב יאיר לפיד בחיוב לשאלה בדבר הצטרפותו האפשרית לפוליטיקה ,  עליו לנטוש את עמדת המגיש של  " אולפן שישי ",  כי אפשר שצופי התוכנית יחשדו שכל מהלך עריכתי בתחום הפוליטי בתוכנית זו עלול להיות מושפע מתוכניותיו הפוליטיות האישיות של המגיש .  

הרי אין דומה הצטרפותה לשדה הפוליטי ,  תוך התמודדות ולא עקב מינוי ,  של אישיות טלוויזיונית כיאיר לפיד להצטרפותו של כל אדם אחר לזירה זו .  העיתונאי ,  בייחוד הטלוויזיוני ,  נהנה מיתרון חשיפה כפי שלא נהנה מיתרון זה כל אדם אחר שרצונו להשפיע ,  לתקן ,  לקדם את רעיונותיו הפוליטיים .  
על ידי כך מופר עקרון השוויון שבהתמודדות החופשית .  אם נדרשת תקופת צינון מעובדי מדינה ועליהם להתפטר ממקום עבודתם 100 ימים לפני מועד הבחירות לכנסת ,  מדוע לא יוחל עיקרון זה על עיתונאים ?  
הלוא הם ,  ואולי אף הח"מ ,  מטיפי המוסר הקולניים ביותר בחברה הישראלית .  הרי נגישותם של רבים מהם למוקדי הכוח וההשפעה ולאולפני השידור כה קלה - חלק משגרת יומם ועבודתם ,  למעשה .  לפיכך גם ההתמודדות שלהם הרבה יותר קלה וחלקה מאשר התמודדותם של אלמונים .  ובטח הרבה יותר חלקה מהתמודדותם של עובדי מדינה ,  הנדרשים לתקופת צינון .  וכידוע ,  גם קציני צבא ,  אשר הבכירים בהם נהנים מיתרון החשיפה ,  נדרשים לתקופת צינון .  
זוהי סוגיה שנדרשת בה הכרעה ,  ולכן טוב שיו"ר מועצת העיתונות ,  דליה דורנר ,  הביעה בנושא את עמדתה ,  גם אם היא שונה מעמדתי .  
שאלת המעבר של עיתונאים לפוליטיקה היא שאלה ערכית ולא אישית ,  אבל בכל מקרה ,  מכל הטעמים שמניתי ,  ראוי ורצוי כי יאיר לפיד ישיב באורח חד ? משמעי לעורכו הראשי ולציבור הגדול של צופיו לאן מועדות פניו .  בניגוד לתשובתו כי יחליט בדקה ה ? 90 ,  דומה כי למען היושרה הוא נדרש להשיב ללא שהות .  

עיתונאים בפוליטיקה :  דרושה תקופת צינון
nan
