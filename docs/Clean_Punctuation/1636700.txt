ראש העיר רמת גן שלח לתושבים מכתב נגד יו"ר ועד עובדי העירייה
במכתב טען צבי בר כי הסיבה לשביתה שבה פתחו העובדים היא רצונו של היו"ר שמואל מזרחי בתוספת שכר לעצמו .  עלות המכתב :  14 אלף שקל .  מזרחי : " זו הסתה ולשון הרע "
  >  >  תושבי רמת גן הופתעו לגלות אתמול בבוקר בתיבות הדואר שלהם מכתב אישי מראש העיר ,  צבי בר ,  הנוגע לשביתה שעורכים חלק מעובדי העירייה זה כיומיים .  המכתב ,  שכולל האשמות נגד יו"ר ועד הפועלים שמואל מזרחי ,  הודפס על נייר המכתבים הרשמי של העירייה והופץ באמצעות שליחים .  לפי הערכות ,  העירייה הוציאה 14.5 אלף שקל על הדפסת המכתב והפצתו .  מחצית מעובדי העירייה ,  המשתייכים לוועד הפועלים ,  שובתים מאז יום ראשון במחאה על תנאי העסקתם .  בין השובתים נמצאים סייעות לגננות ,  שרתים בבתי הספר ועובדי אגף התברואה .  במכתב טוען בר כי הסיבה האמיתית לשביתה היא רצונו של מזרחי בתוספת שכר לעצמו . " מאחורי השביתה עומד מניע אישי של מזרחי ,  ומטרתה יצירת לחץ על העירייה להיענות לדרישות שכר אישיות ומוגזמות מצדו של יו"ר ועד הפועלים ",  כותב בר . " אין מדובר בסכסוך עבודה שמטרתו לקדם את רווחת כלל עובדי העירייה ".  מזרחי דוחה בתוקף את הטענות נגדו ומאשים את ראש העיר בבזבוז כספי ציבור . " אין במכתב הזה יותר מהסתה ולשון הרע ",  הוא אומר . " בר מכוון את האש אלי בצורה זדונית ,  גסה ,  מגמתית ובוטה .  השביתה צודקת וקיבלה את כל האישורים הנדרשים .  טענות על דרישות שכר אישיות הן המצאה שלא היתה ולא נבראה ".  מזרחי טוען עוד כי עיריית רמת גן עוברת על החוק בכך שאינה קולטת עובדי קבלן לשורותיה גם לאחר פרק הזמן שנקבע לכך בחוק .  מהעירייה נמסר בתגובה : " ועד הפועלים בעירייה פתח בשביתה ללא הודעה מוקדמת .  מתוך אחריות כלפי התושבים החליט ראש העיר ליידע אותם על השביתה והסיבות לה כדי למנוע ככל האפשר את הפגיעה בהם ויצירת מפגעים תברואתיים .  עלות הדפסת המכתב מזערית ובטלה בשישים לעומת החשיבות שיש ליידוע התושבים ". 

ראש העיר רמת גן שלח לתושבים מכתב נגד יו"ר ועד עובדי העירייה
במכתב טען צבי בר כי הסיבה לשביתה שבה פתחו העובדים היא רצונו של היו"ר שמואל מזרחי בתוספת שכר לעצמו .  עלות המכתב :  14 אלף שקל .  מזרחי : " זו הסתה ולשון הרע "
 
