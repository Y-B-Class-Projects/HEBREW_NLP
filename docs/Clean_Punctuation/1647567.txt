חברת הברוקראז' הגדולה ביפן הנפיקה 3 מיליארד דולר בהנפקת האג"ח הראשונה שלה בארה"ב
נומורה העניקה למשקיעים תשואות אטרקטיביות במטרה לבנות את שמה בכלכלה הגדולה בעולם ,  לפי בלומברג
נומורה הולדינגס ,  חברת הברוקראז' הגדולה ביפן ,  גייסה 3 מיליארד דולר באמצעות הנפקת האג"ח בדולרים הראשונה שלה בארה"ב .  נומורה ביצעה את ההנפקה במטרה לבנות את שמה בכלכלה הגדולה בעולם.חברת הברוקרז' היפנית הנפיקה אג"ח בשווי 1.5 מיליארד דולר לחמש שנים בתשואה של 5% - 2.75% מעל לתשואה של האג"ח הממשלתיות האמריקאיות בעלות אותו תאריך תפוגה .  בנוסף הנפיקה החברה אג"ח בשווי 1.5 מיליארד דולר לעשר שנים בעלות תשואה של 6.7% - 3.1% מעל לתשואות המוצעות ברכישת אג"ח ממשלתיות אמריקאיות . " נומורה שילמה רבות כדי להעלות את המודעות לחברה מחוץ ליפן ",  אמר ישוהירו מטסומוטו ,  אנליסט בחברת שינסיי סקיוריטיז בטוקיו לבלומברג ,  והוסיף : " הם שילמו כמעט 1% רק ליחסי ציבור ". נומורה מתרחבת מחוץ ליפן מאז שרכשה את החטיבה האסיאתית והחטיבה האירופאית של בנק ליהמן ברדרס שקרס בספטמבר 2008 .  בחודש דצמבר הנפיקה נומורה אג"ח ביורו .  נומורה הנפיקה את האג"ח בדולרים כדי לגוון את מקורות המימון שלה ,  בימים בהם היא מרחיבה את עסקי החיתום ,  המסחר ובנקאות ההשקעות בארה"ב ,  כך אמר דובר החברה לבלומברג .
 
חברת הברוקראז' הגדולה ביפן הנפיקה 3 מיליארד דולר בהנפקת האג"ח הראשונה שלה בארה"ב
נומורה העניקה למשקיעים תשואות אטרקטיביות במטרה לבנות את שמה בכלכלה הגדולה בעולם ,  לפי בלומברג

