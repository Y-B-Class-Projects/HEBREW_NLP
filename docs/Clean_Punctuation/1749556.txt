אובמה :  המטענים נשלחו למוסדות יהודיים בשיקגו
נשיא ארה"ב נשא דברים בעקבות חשיפת המטענים החשודים באמירויות ובבריטניה ,  ואמר כי שניים מהמטענים שהגיעו מתימן הכילו חומר נפץ והיו בגדר  " איום טרור ממשי ".  לדבריו ,  המטענים היו מיועדים לגופים יהודיים בשיקגו
ארה"ב מעלה הילוך במאבק בטרור העולמי :  נשיא ארה"ב ברק אובמה דיבר אמש  ( שישי )  בעקבות חשיפת המטענים החשודים שהתגלו באמירויות ובבריטניה .  אובמה אמר כי בשתי חבילות שנשלחו מתימן לארה"ב נמצאו חומרי נפץ ,  וכי מדובר באיום טרור ממשי .  אובמה ציין כי המטענים היו אמורים להגיע למוסדות יהודיים בשיקגו .  עוד אמר הנשיא האמריקאי כי ארצו תעשה כל שביכולתה כדי להלחם באיום הטרור ,  וכי החשד הוא כי ארגון אל-קאעדה היושב בתימן עומד מאחורי המטענים .  
הודעתו של הנשיא אובמה מגיעה בעקבות הדיווחים על חשיפת שני מטענים בנמלי תעופה בבריטניה ובאמירויות .  החבילה החשודה הראשונה התגלתה במטוס תובלה של חברת יו.פי.אס שעשה את דרכו מתימן לשיקגו ,  ועצר לתדלק בשדה התעופה מידלנדס שבדרבי .  בבדיקה שנעשתה התברר כי לא היו בחבילה חומרי נפץ ,  אולם היא נראתה כמו מטען חבלה :  היא הורכבה מכלי שהכיל דיו מדפסות ,  חוטי חשמל הוטמנו בה ,  ובתוכה פוזרה אבקה לבנה .  המטען החשוד השני נמצא במטוס בדובאי וגם הוא היה בדרכו מתימן לשיקגו .  בנוסף ,  נמצאה חבילה חשודה בסניף  " פדאקס "  בדובאי .
 בעקבות חשיפת המטענים החשודים הועלתה רמת הכוננות בארה"ב ,  במיוחד בכל הנוגע למטענים מתימן .  מוקדם יותר הודיע דובר האפ.בי.איי ריצ'רד קולקו כי מטוס תובלה הנושא מטען מתימן וצפוי לנחות בניו יורק ילווה בנחיתתו על ידי מטוס קרב של חיל האוויר האמריקאי .  לדבריו ,  אין התרעה ספציפית לגבי המטען ,  והליווי הוא רק אמצעי ביטחון משום שהמטוס נושא מטען מתימן .
 במוסדות היהודיים בארה"ב עוקבים בדריכות אחר ההתפחויות .  דוברת הפדרציה היהודית בשיקגו לינדה האס אמרה כי הפדרציה נתבקשה להגביר ערנות נוכח החבילות החשודות . " קיבלנו הודעה שבתי הכנסת צריכים להיות בערנות מוגברת ",  אמרה האס . " אנו נוקטים באמצעי הזהירות המתבקשים ומייעצים לבתי הכנסת המקומיים לעשות כך גם כן ". 
הליגה נגד השמצה פרסמה הודעה רשמית בעקבות האירוע ,  בה נאמר כי ישנו איום ביטחוני על מוסדות יהודיים בארה"ב . " הליגה נגד השמצה פרסמה אזהרה למוסדות האלה ,  והם מתבקשים לנקוט זהירות גובהה בכל הנוגע לטיפול בדברי דואר .  בכל מקרה של דבר דואר חשוד ,  יש לפנות לרשויות ". 
 ( עדכון ראשון :  22:39 ) 

אובמה :  המטענים נשלחו למוסדות יהודיים בשיקגו
נשיא ארה"ב נשא דברים בעקבות חשיפת המטענים החשודים באמירויות ובבריטניה ,  ואמר כי שניים מהמטענים שהגיעו מתימן הכילו חומר נפץ והיו בגדר  " איום טרור ממשי ".  לדבריו ,  המטענים היו מיועדים לגופים יהודיים בשיקגו

