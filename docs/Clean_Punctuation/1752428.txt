בניטז : " כרגע אטו הוא היחיד שמבקיע "
 מאמן אינטר מודע לבעיית הכיבוש של הקבוצה ,  ומודאג לא פחות ממכת הפציעות שפוקדת אותה .  חשש שסמואל גמר את העונה
אינטר סיימה אמש  ( שבת )  בתיקו 1:1 מביש ביותר בסן סירו עם ברשיה מתחתית הטבלה ,  במסגרת פתיחת המחזור ה-10 ,  כשרק פנדל של סמואל אטו הציל את הנראזורי מהפסד מחפיר ,  זאת לאחר שברשיה הוליכה כבר מהדקה ה-14 לאחר שער של אנדריאה קראצ'ולו ,  שסיחרר את וולטר סמואל .
 אגב סמואל ,  ייתכן שבלם אינטר גמר את העונה לאחר שנתגלה כי הוא קרע את הרצועה בברכו . " זה נראה רע ",  אמר רפא בניטז בתום התיקו ,  כאשר למאמן הספרדי היה נוח הרבה יותר להתעכב על רשימות הפצועים מאשר על התיקו המאכזב מאוד . " ווסלי סניידר התעלף בחדר ההלבשה .  מייקון סבל מבעיה בברכו .  היו יותר מדי בעיות במשחק שמנענו מאיתנו לשלוט בו .
" ב-10 הדקות הראשונות של המשחק שיחקו טוב ,  אבל אחרי שברשיה הבקיעה המשחק הפך להרבה יותר קשה מבחינתנו ",  הוסיף בניטז . " אני חושב שהשופא צדק עם הפנדל שהוא העניק לנו ".  עם זאת ,  בניטז מודע לבעיית ההבקעה של הקבוצה ,  שהבקיעה עד כה 12 שערים ב-10 משחקים : " כרגע ,  אטו הוא היחיד שכובש ". 
מי שחושש עוד מבעיית הפציעות הוא הנשיא מאסימו מוראטי : " זה היה משחק ללא מזל עבורנו .  זה לא קל לשחקנים להתמודד מבחינה פסיכולוגית כאשר הם רואים לא מעט חברים שלהם נפצעים ",  היטיב לתאר זאת מוראטי כאילו מדובר בשדה הקרב .
 בשבוע הבא ייערך הדרבי הגדול של מילאנו כאשר לאחר שנים של עליונות ייתכן שהפעם הנראזורי יגיעו דווקא מעמדת נחיתות .  אם מילאן תנצח את משחק החוץ שלה נגד בארי היא אף תגיע מהמקום השני ,  אחד לפני אינטר . " האמת שאני לא חושב כרגע על הדרבי ",  אמר מוראטי . " אני חושש מאוד מהפציעות שלנו וזה מה שמטריד אותי ,  בעיקר סמואל כי זה נראה לא טוב ". 

בניטז : " כרגע אטו הוא היחיד שמבקיע "
 מאמן אינטר מודע לבעיית הכיבוש של הקבוצה ,  ומודאג לא פחות ממכת הפציעות שפוקדת אותה .  חשש שסמואל גמר את העונה

