 " עזוב את דמי הניהול ,  זה המשפחה שלך "
 שיחות המכירה של פוליסות הביטוח עוסקות בטיפוח הפחדים שלנו ,  במקום בשאלה שתמיד צריכה לעניין את הצרכנים :  כמה זה עולה לנו .  אף אחד לא רוצה שנדע כמה אנחנו משלמים - זה ישמוט את הקרקע תחת התעשייה .  לכן המסר של סוכני הביטוח הוא אחר : " אנחנו לא מדברים כאן על כסף - אלא
 >  >   " שלום ,  שמי חיים ואני סוכן הביטוח שלך .  בוא נניח את כל העניינים המסובכים בצד .  אני מציע לך פוליסת ביטוח מנהלים שזו השורה התחתונה שלה :  אתה תחסוך עד הפנסיה 3 מיליון שקל .  מתוכם ,  מיליון שקל הולך אלי ולחברת הביטוח ,  ואתה תקבל 2 מיליון שקל .  זה בסדר ?  תסתדר עם הסכום הזה ?  "  שיחת מכירת פוליסת ביטוח כזו מעולם לא התקיימה בישראל .  למעשה ,  אין גם סיכוי שהיא תתקיים ,  כי לאיש אין עניין לקיים אותה .  אם שיחה כזו תתקיים ,  המבוטחים עלולים לדעת חלילה כמה הם משלמים עבור הפנסיה שלהם ,  ומידע כזה ישמוט את הקרקע תחת תעשיית ניהול הכסף הפנסיוני שלנו .  לא לחינם נהנה הענף הזה מרווחיות אדירה ,  משווי גדול של השחקנים הפועלים בו וממשכורות עתק של מנהלי הסדרים פנסיוניים ושל סוכני ויועצי ביטוח .  מקור הרווחיות הגבוהה הוא חוסר הידיעה ,  המבוכה וחוסר האונים שחשים המבוטחים כשהם פוגשים את סוכן ביטוח החיים שלהם .  לכן ,  שיחות המכירה של פוליסות ביטוח מנהלים עוסקות יותר בטיפוח הפחדים של המבוטח  ( "שרק נהיה בריאים ,  אבל למה שלא תרכוש כיסוי נגד עוד כמה מחלות ?  ")  ;  ברגשות אשם  ( "זה מה שאתה רוצה להשאיר לילדים ?  אני לא יודע אם זה מספיק ")  ;  ובז'רגון מקצועי שמנחית כאב ראש סופני על המבוטח  ( "עם שיעור היוון של 3% במקדם קצבה 122 זה לא מספיק ,  בטח לא כשהחלוקה בין הוני לקצבה היא 50%-50% ")  .  על השאלה שתמיד צריכה לעניין את הצרכן - כמה זה עולה לי ?  אין תשובה .  המסר למבוטח הוא אחר : " אנחנו לא מדברים כאן על כסף ,  אלא על הילדים שלך .  תתבייש !  ".  אבל אל למבוטח להתבייש .  כי לא מדברים על הילדים שלו ,  אלא על מה שמשאירים ראשי חברות הביטוח ,  הפנסיה והגמל וסוכני הביטוח - לילדים שלהם .  אתמול חשפנו ב-themarker את הבעייתיות הגדולה של דמי הניהול הגבוהים בחיסכון הפנסיוני .  בניגוד למה שיגידו לכם ,  לא מדובר בתופעה חדשה שנולדה לאחר ועדת בכר .  להפך ,  בכל מה קשור לביטוח מנהלים המצב היה אף חמור יותר לפני ועדת בכר .  נכון שבקופות הגמל דמי הניהול עלו לאחר ועדת בכר ,  אבל מנגד ,  בקרנות הנאמנות חלה ירידה בדמי הניהול .  זה בעיקר עניין של מבנה השוק ,  וכאן יש הרבה עבודה לרגולטור .  השורה התחתונה של הממצאים פשוטה :  נתח של 25%-50% מסך החיסכון הפנסיוני שלנו הולך לחברות הביטוח ולקרנות הפנסיה והגמל שמנהלות את כספנו .  בכל חודש כשאתם והמעביד שלכם מפרישים כספים לחיסכון פנסיוני ,  זכרו :  אתם חוסכים 3 שקלים אך תקבלו רק 2 שקלים ,  כי שקל אחד הולך למשווקי ומנהלי הפנסיה שלכם .  כן ,  יש לנו שותפים בכירים מאוד בפנסיה שלנו שלוקחים לכל אורך הדרך חלק גדול מהסכומים שאנחנו חוסכים לגיל פרישה .  בדוגמאות שהבאנו כאן אתמול אפשר לראות מה מקבלים השותפים שלנו :  אם עבדת 37 שנה תמורת שכר של 20 אלף שקל בחודש בממוצע ,  חסכת וצברת  ( באמצעות השקעות הכספים )  סכום כולל של 3.68 מיליון שקל .  מתוך הסכום הזה ,  1.03 מיליון שקל הולך לחברת הביטוח ולסוכן .  אתה נשאר עם 2.65 מיליון שקל .  דמי הניהול אכלו לך קרוב לשליש מהפנסיה .  גם חיסכון בקופת גמל ישאב נתח נאה של 26% מהפנסיה .  אם אתם מופתעים מהסכומים הגדולים האלה ,  זה לא באשמתכם .  בשיחות מכירה של פוליסות ,  קרן פנסיה או קופת גמל ,  לעולם לא יציגו לכם אותם .  הם ישתמשו במקרה הטוב בתיאור דמי הניהול השנתיים שנעים בין 1% ל-2% בשנה ,  וזה קל יותר לעיכול .  אם דמי הניהול האלה נשמעים לכם מופקעים וזה מקומם אתכם ,  אתם מוזמנים לעשות תרגיל פשוט ולשאול מתי בפעם האחרונה דנה ועדת הכלכלה של הכנסת בדמי הניהול המופקעים בביטוח פנסיוני ?  לא זוכרים ?  בצדק .  סביר להניח שאם תתבקשו להיזכר מתי בפעם האחרונה דנה ועדת הכלכלה בעמלות הבנקים ,  סביר להניח שכאן תזכרו קצת יותר .  בשנים האחרונות עסקו הוועדות הכלכליות של הכנסת אינספור פעמים בעמלות הבנקים .  למעשה ,  תחילת הדיונים היתה בתגובה להחלטת בנק הפועלים להעלות את עמלת השורה באגורה אחת .  כן ,  אגורה אחת .  את זה קל להבין .  אבל את דמי הניהול השערורייתיים בשוק הפנסיוני יותר מסובך להבין ,  ושם הח"כים לא מתערבים .  מילא הח"כים ,  הרגולטורים בעצמם לא עושים דבר בעניין .  הניסיונות המועטים שנעשו התבררו כבלתי אפקטיביים .  כך היה כשהפיקוח על הביטוח הכריז על  " רפורמת הניוד ",  שמאפשרת את העברת פוליסת ביטוח המנהלים מחברה לחברה ללא קנסות .  הרפורמה נכשלה משום שלא הוסרו החסמים האפקטיביים שמונעים את המעבר הזה כיום .  אוקיי ,  אז אם דמי הניהול מופקעים ,  ואם סיכמנו שזו שערורייה ,  נותרה השאלה שבאמת מעניינת אותנו :  מה עושים ?  יש כמה אפשרויות .  האפשרות הראשונה והעדיפה היא שהמפקח על הביטוח החדש ,  עודד שריג ,  ייכנס לעובי הקורה ,  יזהה את החסמים שמונעים תחרות של ממש בביטוחי המנהלים ויפעל ליצירת מנגנוני שוק שיאפשרו תחרות של ממש על דמי הניהול בכל השוק הפנסיוני .  זה דורש פעולות הסדרה כמו הקמת מסלקה לצורך ביצוע המעבר בין חברות ,  הפיכת קופות הגמל האישיות לזמינות והסרת חסמי מעבר נוספים .  האפשרות השנייה היא שח"כים אכפתיים יזהו את הכשל ויפעלו לחקיקת חוק שיגביל את דמי הניהול .  זו אפשרות בעייתית משום שהגבלת דמי ניהול בחקיקה תיצור עיוותים שונים ומשונים ,  כמו פגיעה באיכות השירות או בניית מסלולים עוקפים על ידי חברות הביטוח שיפצו אותן על אובדן ההכנסות .  זהו מבחנו הראשון של שריג .  אם ירים את הכפפה ,  תהיה זו הוכחה לכך שהוא פועל לטובת המבוטחים ושם אותם בראש סדר העדיפויות שלו .  אם הח"כים יקדימו אותו ,  הוא ייאלץ להגיב ליוזמות חקיקה שחלקן עלולות להיות מעוותות .   נ.ב .  בשוק הביטוח יש שלוש בעיות מרכזיות שאותן צריך המפקח על הביטוח להציג כיעד לתקופת כהונתו :  ניגודי אינטרסים מבניים בין ניהול כספי לקוחות לניהול כספי החברה  ( ראו פרשת פסגות )  ,  דמי ניהול מופקעים בביטוח חיים וטיפול בעייתי בתביעות מבוטחים .  בשנתיים האחרונות יש קריסה במערך השירות של חברות הביטוח .  העיסוק בקליטת נכסי קופות הגמל וקרנות הנאמנות הסיט את כל תשומת הלב הניהולית בחברות הביטוח לטיפול במאות מיליארדי השקלים שהגיעו לידיהן ,  וכתוצאה מכך נפגע שירות הלקוחות .

" עזוב את דמי הניהול ,  זה המשפחה שלך "
 שיחות המכירה של פוליסות הביטוח עוסקות בטיפוח הפחדים שלנו ,  במקום בשאלה שתמיד צריכה לעניין את הצרכנים :  כמה זה עולה לנו .  אף אחד לא רוצה שנדע כמה אנחנו משלמים - זה ישמוט את הקרקע תחת התעשייה .  לכן המסר של סוכני הביטוח הוא אחר : " אנחנו לא מדברים כאן על כסף - אלא

