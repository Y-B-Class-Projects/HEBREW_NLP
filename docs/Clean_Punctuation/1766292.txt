קלינטון תציג העמדה האמריקאית בנוגע למו"מ
לאחר שנפגשה עם יו"ר האופוזיציה ציפי לבני ותיפגש בקרוב גם עם שר הביטחון וראש הממשלה הפלסטיני ,  תציג מזכירת המדינה האמריקאית את עמדת ארה"ב בנוגע לתהליך השלום עם הפלסטינים
מזכירת המדינה האמריקאית הילרי קלינטון נועדה הערב  ( שישי )  בוושינגטון עם יו"ר האופוזיציה ציפי לבני ,  במסגרת מאמצי האמריקאים לחדש את המשא ומתן בין ישראל לפלסטינים זוהי הפעם הראשונה שהשתיים נפגשות מאז הקמת ממשלת נתניהו .  מאוחר יותר צפויה קלינטון להיפגש גם עם ראש הממשלה הפלסטיני סלאם פיאד ועם שר הביטחון אהוד ברק .
 מאוחר יותר צפויה קלינטון לשאת דברים מול  " פורום סבן "  בוושינגטון .  בנאומה צפויה קלינטון להביע את עמדת הממשל האמריקאי בנוגע לדרכים בהם ניתן להציל את שיחות השלום מקריסה ולחדש את המשא ומתן הישיר בין ישראל לפלסטינים . " קלינטון תבהיר כי ארה"ב נשארת מחוייבת לתהליך השלום אבל האחריות על סיומו הסופי של הסכסוך מוטלת על הצדדים עצמם ",  הבהיר דובר מחלקת המדינה ,  פיליפ קראולי .
 מוקדם יותר נפגשה קלינטון גם עם איש צוות המשא ומתן הפלסטיני סאיב עריקאת ועם השליח המדיני המיוחד של ראש הממשלה ,  עורך הדין יצחק מולכו .  כבר בשבוע שעבר הצהירה קלינטון כי ארה"ב אינה מוכנה להכיר במצב המשא ומתן בין ישראל לפלסטינים ככישלון וכי בשבוע הבא תצהיר ארה"ב על כוונותיה בנושא . " נקיים עוד התייעצויות עם הישראלים והפלסטינים אבל יש עוד מספר דרכים בהן אנו יכולים להתקדם ",  אמרה קלינטון .
 
קלינטון תציג העמדה האמריקאית בנוגע למו"מ
לאחר שנפגשה עם יו"ר האופוזיציה ציפי לבני ותיפגש בקרוב גם עם שר הביטחון וראש הממשלה הפלסטיני ,  תציג מזכירת המדינה האמריקאית את עמדת ארה"ב בנוגע לתהליך השלום עם הפלסטינים

