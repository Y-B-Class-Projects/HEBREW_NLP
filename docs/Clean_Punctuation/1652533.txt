אוניקרדיט :  בריטניה נמצאת בסיכון גבוה למשבר בשוק האג"ח שיביא לנפילת הליש"ט
הבנק מעריך כי דירוג AAA של בריטניה נמצא בסכנה ,  וכי המשקיעים עשויים לברוח מהשוק הבריטי בשל החוב
אוניקרדיט ,  הבנק השני בגודלו באירופה ,  מעריך כי בריטניה נמצאת בסיכון גבוה למשבר חובות ,  וכי מבנה המס במדינה יקשה עליה להשיב את האמון בכלכלתה . " אני הולך ומשתכנע כי בריטניה היא המדינה הבאה שמשקיעים יברחו ממנו ",  אמר לעיתון הבריטי  " דיילי טלגרף "  קורנליוס פרפס ,  מנהל חטיבת האג"ח של אוניקרדיט הנחשב לאנליסט מוביל בגרמניה.לטענת פרפס ,  בריטניה הייתה מוגנת בתחילה הודות לרמות חוב נמוכות ,  אך כי קצב התדרדרותה היה כה מהיר עד כי אינה יכולה עוד לסמוך על סובלנות השוק . " דירוג aaa של בריטניה נמצא בסכנה .  הגירעון בתקציב עצום ,  ועומד על 13% מהתמ"ג ,  והמשקיעים אינם מרוצים .  הממשלה היוצאת משותקת בשל הבחירות .  יהיה צורך בקיצוצים במשכורות הציבוריות ,  אבל אף אחד לא מדבר על זה .  הלירה תמשיך להיחלש בחודשים הקרובים .  אני לא צופה התמוטטות של שוק האג"ח הממשלתיות ,  אבל אנו עשויים לראות גידול של 0.3%-0.5% במרווחי התשואות ",  אמר פרפס ל"טלגרף ". התשואות על האג"ח הממשלתיות של בריטניה ל-10 שנים עלו ל-4.14% ,  שיעור גבוה יחסית לעומת אג"ח ממשלתיות של ארה"ב ,  כמו גם של איטליה ,  צרפת וגרמניה .  הבנק המרכזי של בריטניה כבר ספג חובות בסך 200 מיליארד ליש"ט - סכום הגבוה מהנפקות האג"ח בשנה שעברה .  אנליסטים חוששים כי בריטניה לא תצליח לגייס ממשקיעים את ההון הדרוש על מנת לכסות חובות אלה .  בנק bnp פאריבה חושש כי על רקע חובותיה של בריטניה ,  הליש"ט תיחלש ,  ותשתווה ליורו השנה .
 
אוניקרדיט :  בריטניה נמצאת בסיכון גבוה למשבר בשוק האג"ח שיביא לנפילת הליש"ט
הבנק מעריך כי דירוג AAA של בריטניה נמצא בסכנה ,  וכי המשקיעים עשויים לברוח מהשוק הבריטי בשל החוב

