ברק למבקר :  מקפיא הוועדה שמיניתי לבדיקת המסמך
שר הביטחון הודיע למבקר המדינה כי החליט להקפיא את פעילות  " ועדת בריק ",  שמינה לחקירת פרשת המסמך שכונה  " מסמך גלנט ",  בכדי למנוע כפילות .  הרמטכ"ל נשאל ,  ככל הנראה ,  גם על קשרי אשתו עם החשוד בזיוף המסמך
עומדים לחקירה ,  שוב :  מבקר המדינה מיכה לינדנשטראוס החל היום  ( ראשון )  בחקירת צמרת צה"ל בפרשת זיוף המסמך שכונה  " מסמך גלנט ".  כבר ביום הראשון לחקירה זומנו לתת עדות בפניו ראשי מערכת הביטחון - היום בצהריים התייצב שר הביטחון אהוד ברק במשרדי המבקר בירושלים ונתן עדות בפני לינדנשטראוס במשך שעה .  אחריו הגיע הרמטכ"ל רב אלוף גבי אשכנזי ובהמשך השבוע צפויים להגיע אל משרדי המבקר גם קצינים בכירים בצה"ל .
 בתוך כך ,  ברק הודיע למבקר כי קיבל את עמדתו ובשל כך והוא מקפיא את פעילותה של ועדת בריק שמינה לבדיקת כמה היבטים בפרשת המסמך .  זאת כדי למנוע כפילויות בבדיקה .  פעולתה של ועדת בריק תוקפא ,  לפחות עד שתסתיים בדיקת המבקר בפרשה .  לשר הביטחון נמסר כי הוא צפוי להיקרא לפגישות נוספות אצל מבקר המדינה עם התקדמות בדיקת הפרשה .
 מבקר המדינה גם נועד בעניין עם היועץ המשפטי לממשלה ,  עו"ד יהודה וינשטיין .  למרות שעיקר הבדיקה תהיה היקף פעילותו של בועז הרפז ,  החשוד בזיוף המסמך ,  צפוי המבקר גם לבדוק את היחסים שבין אשכנזי לברק ,  במה שנראה כמרכיב מרכזי בפרשת המסמך .  בין היתר נשאל ,  ככל הנראה ,  אשכנזי על התגלגלות מסמך הרפז ממשרדו לידי התקשורת ,  וכן על מידת השפעתו של הרפז על לשכת הרמטכ"ל .  בנוסף ,  לא מן הנמנע כי אשכנזי נשאל גם על מידת השפעתה של אשתו ,  רונית אשכנזי ,  על הנעשה בצה"ל ,  זאת לאור היחסים האישיים שנרקמו בין הרפז לבין אשת הרמטכ"ל ,  במסגרת פעילותה בקרן  " אמץ לוחם "  של האגודה למען החייל .  אשכנזי גם נשאל כנראה על קשריו עם הרפז ,  זאת לאחר שבעבר יצא להגנתו לאחר שהודח מהצבא בשל עבירות ביטחוניות .
 בהמשך השבוע אף צפוי אשכנזי וכן קצינים נוספים בצה"ל להעביר לידי מבקר המדינה מסמכים הנוגעים לפרשה . " אין ספק שכל האירוע הזה לא נעים ,  אבל חשוב שהמבקר יעשה סדר ",  אמר בכיר במערכת הביטחון , " הרפז הסתובב באורח קבע בלשכותיהם של קצינים בכירים ולאור עברו לא ברור איך אף אחד לא הבחין כי הוא עושה שם כבשלו .  כולם מקווים שהמבקר יעשה סדר לא רק בפרשה הזו ,  אלא גם ירגיע את הרוחות שבין כל הלשכות ". 

ברק למבקר :  מקפיא הוועדה שמיניתי לבדיקת המסמך
שר הביטחון הודיע למבקר המדינה כי החליט להקפיא את פעילות  " ועדת בריק ",  שמינה לחקירת פרשת המסמך שכונה  " מסמך גלנט ",  בכדי למנוע כפילות .  הרמטכ"ל נשאל ,  ככל הנראה ,  גם על קשרי אשתו עם החשוד בזיוף המסמך

