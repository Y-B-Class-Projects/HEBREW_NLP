רבע גמר הגביע :  ויטוריה - בילבאו 62:75
ליאור אליהו שיחק 16:18 דקות בהן קלע 6 נקודות והוריד 5 ריבאונדים ,  וסייע לקבוצתו להעפיל לחצי גמר המפעל
קאחה ויטוריה עלתה הערב  ( שישי )  לחצי גמר הגביע הספרדי בזכות ניצחון 62:75 על ביסקאיה בילבאו ,  והצטרפה לברצלונה ו-ולנסיה שכבר הבטיחו את מקומן במעמד היוקרתי .  ליאור אליהו שיחק 16:18 דקות בהן קלע 6 נקודות  ( 1 מ-1 מהשדה ,  4 מ-4 מקו העונשין )  ,  הוריד 5 ריבאונדים ומסר 2 אסיסטים .  
הקבוצה של דושקו איבנוביץ' פתחה חזק בהגנה ,  עצרה את בילבאו על 11 נקודות ברבע הראשון וקלעה בעשר הדקות 20 נקודות .  עד המחצית הצליחה בילבאו ,  שמשחקי הגביע מתקיימים באולמה הביתי ,  לצמק ל-37:31 .  ויטוריה ניצחה 16:26 את הרבע השלישי ולא שמטה את יתרונה עד לסיום .  פרננדו סן אמטריו היה הקלע הבולט בויטוריה עם 23 נקודות ו-7 כדורים חוזרים ,  מירזה טלטוביץ' הוסיף 17 וסטאנקו באראץ' תרם 12 .  מרקו באניץ' הוליך את בילבאו עם 22 נקודות .
 

רבע גמר הגביע :  ויטוריה - בילבאו 62:75
ליאור אליהו שיחק 16:18 דקות בהן קלע 6 נקודות והוריד 5 ריבאונדים ,  וסייע לקבוצתו להעפיל לחצי גמר המפעל

