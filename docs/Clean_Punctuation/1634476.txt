דור הלוי בדרך החוצה מהפועל פ"ת
השחקן נכנס לשיחה אצל מחפוד ובסיומה ביקש לעזוב .  המועדון האריך בשבוע את ההסכם עם גוצ'ירידזה .  שחקנים : " סיפור הזוי "
 הקשר דור הלוי בדרך החוצה מהפועל פתח תקוה ,  כך עולה מתוך שיחה שערך היום  ( רביעי )  עם המאמן אלי מחפוד .  בקבוצה סיפרו כי הלוי ביקש הבהרות בנוגע למעמדו בקבוצה עוד לפני האימון ובסיום השיחה דרש לעזוב לקבוצה אחרת .  עוד נודע כי השחקן צפוי לחתום כבר מחר באחווה עראבה מהליגה הלאומית .  עד כה הפגין הלוי יכולת טובה במשחקים בהם שיחק אך לאחרונה החליט מחפוד ,  בטענה לשיקולים מקצועיים ,  לכלול אותו מחוץ לסגל .  הלוי סיפר לשחקנים לאחר האימון : " ביקשתי לעזוב כי אני כבר לא ילד ולא יכול לעצור את עצמי ,  אני מעדיף לשחק ולא לשבת ביציע ". 
הלוי  ( 24 )  שותף העונה בששה משחקי ליגה וקיבל קרדיט בעיקר מהמאמן הקודם ,  דני ניראון .  שחקנים בקבוצה אמרו לאחר האימון : " דור 'נתן את התחת' שלו בשביל הקבוצה .  חבל שדווקא הוא ישלם את המחיר ".  אם אכן יעזוב ,  הלוי עשוי להיות הקשר האחורי השני בקבוצה שיעזוב בחלון ההעברות ,  אחרי קובי דג'אני .
 החלוץ רוואז גוצ'ירידזה המשיך להתאמן גם היום ובסופו של דבר החליט להאריך את ההסכם שלו עם הקבוצה בשבוע .  כזכור ,  הקבוצה הציעה אתמול  ( שלישי )  לסוכנו של החלוץ הגיאורגי להאריך את ההסכם עליו חתם לפני שבועיים בשבוע נוסף ,  זאת לאחר שכבר שוחרר מהקבוצה .  כזכור ,  השחקן חתם לפני שבועיים על הסכם עד תום העונה ,  המאפשר לקבוצה לשחררו לאחר שבועיים .  גוצ'ירידזה שיחק פחות משני משחקים מאז שחתם אך למרות זאת הוחלט לשחררו אתמול ונדמה היה כי ימריא חזרה לגיאורגיה .  בקבוצה אישרו היום כי : " גוצ'ירידזה יקבל הזדמנות אחרונה בשבת ולאחר מכן נחליט לגביו ".   " הסיפור הזה הזוי ויכול לקרות רק בליגה שלנו ",  אמר היום שחקן בקבוצה , " עוד לפני שהגיע הוא היה מיועד לעזוב ". 
שחקנים בקבוצה התעניינו במהלך האימון באפשרות שגיא צרפתי יעזוב להפועל חיפה ,  אך השחקן הבהיר להם שהוא טרם קיבל שחרור מהמועדון .
 הקשר ההתקפי פרננדו גאריזו  ( 25 )  וחלוץ נבחרת אנגולה לשעבר אלדון מרטינס מקוומבה  ( 25 )  ,  עשויים להגיע במהלך השבוע הקרוב למבחנים .  בנוסף ,  בקבוצה עדיין לא ויתרו על האפשרות להנחית את אחד משחקני ההתקפה הגנאים ,  גודווין אטרם או פרנסיס בוסמן .  האחרון כבר נמצא בארץ ונבחן בהפועל רמת גן ,  אך עזב את אימון הקבוצה של יובל נעים בטענה כי הוא חייב להיבחן בקבוצה אחרת .  כעת הוא צפוי להיבחן בהפועל פתח תקוה .  עמנואל בנאיני הוצע השבוע להפועל באר שבע אך היא מעכבת את ההחלטה בעניין .
 
דור הלוי בדרך החוצה מהפועל פ"ת
השחקן נכנס לשיחה אצל מחפוד ובסיומה ביקש לעזוב .  המועדון האריך בשבוע את ההסכם עם גוצ'ירידזה .  שחקנים : " סיפור הזוי "
 
