ארה"ב : " המחבל הניגרי מוסר מידע חיוני "
 חוקריו של המחבל הניגרי שניסה לפוצץ מטוס נוסעים מעל דטרויט בחג המולד דיווחו שמסר להם מידע חיוני ועדכני .  כעת בטוחים בארה"ב שאל קאעדה ינסה לתקוף שוב  " בחודשים הקרובים "
 המחבל הניגרי המואשם בניסיון לפוצץ מטוס נוסעים אמריקאי מעל דטרויט במהלך חג המולד האחרון ,  משתף פעולה עם הרשויות בארה"ב ומספק  " מידע מודיעיני שימושי ".  כך ציין הלילה  ( רביעי )  נציג ברשויות החוק האמריקאיות .  
הגורם האמריקאי הבכיר הצהיר כי  " עבדול מוטלב התחיל לדבר כבר בשבוע שעבר וסיפק מידע מודיעי חיוני ,  ישים ועדכני ".  בשלב זה מסרב הגורם לספק מידע נוסף משום שהחקירה טרם הסתיימה .  
על רקע חקירתו של עבדול מוטלב ,  הזהירו בכירים במודיעין האמריקאי כי ישנה ודאות שאל קאעדה ינסה לתקוף שוב את ארה"ב תוך שלושה עד שישה חודשים .  בנאום שנשא אמש מול הסנאט האמריקאי אמר ראש המודיעין האמריקאי ,  דניס בלייר ,  כי אל קאעדה ימשיך להיעזר בטקטיקה ששימשה את עבדול מוטלב . 
" שליחת מחבלים יחידים המסוגלים להסתנן לתחומי ארה"ב מבלי לעורר חשד ,  בדומה למקרה של המחבל הניגרי ,  גרמה לעלייה ברמת הקושי באיתור אותם גורמים מסוכנים ",  הוסיף בלייר .  
לאחרונה טסו קרובי משפחתו של עבדול מוטלב לארצות הברית במטרה לשכנעו לשתף פעולה עם החוקרים .  מניע אפשרי לשיתוף הפעולה שלו הוא שהעונש הצפוי לו אם יורשע ,  הוא מאסר עולם . " אני משוכנע שהוא ימשיך לשתף פעולה ולספק לנו מידע נוסף ",  אמר הגורם .
 עבדול מוטלב בן ה-23 הואשם בנסיון לפוצץ טיסה אמריקאית שיצאה מאמסטרדם לעבר דטרויט באמצעות מטען שהחביא בתחתוניו .  המטען לא התפוצץ כמתוכנן ,  והנוסעים השתלטו על המחבל .  כשנעצר סיפר לחוקריו שעבר הכשרה בשטחי חצי האי ערב ,  שם גם קיבל את חומרי הנפץ מלוחמים הקשורים לאל קאעדה .
 עדכון ראשון :  01:55

ארה"ב : " המחבל הניגרי מוסר מידע חיוני "
 חוקריו של המחבל הניגרי שניסה לפוצץ מטוס נוסעים מעל דטרויט בחג המולד דיווחו שמסר להם מידע חיוני ועדכני .  כעת בטוחים בארה"ב שאל קאעדה ינסה לתקוף שוב  " בחודשים הקרובים "
 
