מצרים מונעת העברת סיוע לרצועת עזה
כוחות מצריים מתעמתים עם מפגינים המבקשים להעביר סחורות לעזה .  על פי הדיווחים 7 מחברי המשלחת נעצרו ו-40 נפגעו באורח קל
 ( צילום :  רויטרס .  עריכה :  יאיר דניאל ) 
כוחות הביטחון המצריים התעמתו הלילה  ( רביעי )  עם אנשי משלחת של אנשי שמאל מהעולם המנסים להעביר אספקה לרצועת עזה .  המשלחת מונהגת על ידי הפוליטיקאי הבריטי ג'ורג' גאלאווי .
 כתב סוכנות רויטרס במצרים דיווח כי ראה את אנשי הביטחון המצרים מיידים אבנים לעבר קבוצה של 520 מאנשי המשלחת שהתקדמה בשיירה לכיוון הגבול עם הרצועה .  משטרת מצרים עצרה שבעה מהמפגינים והשתמשה בתותחי מיים על מנת לפזר את שאר אנשי המשלחת .  על פי הדיווחים כ-40 מאנשי המשלחת ספגו פגיעות קלות ו-15 שוטרים מצריים נפצעו גם הם .
 אנשי המשלחת מבקשים להעביר 198 משאיות הנושאות ציוד הומניטרי לתוך הרצועה דרך מעבר רפיח .  הרשויות במצרים סרבו עד כה לאשר את העברת הסחורות ודרשו כי חלק מהמשאיות תועברנה במעברי גבול הנשלטים על ידי ישראל . " אנחנו מסרבים לכך ",  אמר גאלאווי . " כל מה שיגיע לישראל לא ייכנס לעזה  מה שמגיע לישראל לא נכנס אף פעם לעזה ". 

מצרים מונעת העברת סיוע לרצועת עזה
כוחות מצריים מתעמתים עם מפגינים המבקשים להעביר סחורות לעזה .  על פי הדיווחים 7 מחברי המשלחת נעצרו ו-40 נפגעו באורח קל

