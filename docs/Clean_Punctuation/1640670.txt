יצורי הפרא של כתומנטה
המעצבת חיה ניר מפיקה מסיבת יער בקטלוג הווידאו החדש שלה ,  עם פיות יער בעלות אוזניים מחודדות ,  אך שאינן כחולות וללא זנב
אחרי שנים שחיה ניר ,  המעצבת והבעלים של  " כתומנטה "  ויתרה על כל פעילות יח"צנית ,  מיעטה להתראיין ,  לא צילמה קטלוגים ובטח שלא הפיקה תצוגות אופנה ,  היא משחררת קטלוג-וידאו שמציג את קולקציית קיץ 2010 .  ההפתעה גדולה .  ניר צילמה קטלוג יער קסום ,  שנראה כמו קליפ גנוז של הזמרת הפתיינית והמלחששת נטאשה קהן הבריטית .  הסטיילינג הפסיכדלי-ניאו-היפי של קהן ,  הידועה יותר בשם Bat For Lashes ,  היווה השראה גם לחלונות הראווה של טופשופ בחורף שעבר .  בקליפ מככבת דוגמנית שדונית שנראית כמו אחותה האובדת של טינקרבל ועל הרקע הזה מוצגים הבגדים החדשים של ניר בטכניקת סטופ מושן  רצף של תמונות סטילס שיוצר אשליה של תנועה .
" בואי נגיד שהייתי באתנחתא של שתיים-שלוש עונות .  רציתי לנוח מהריצה המשוגעת הזאת של השקת קולקציה ,  צילום קטלוג ,  פעילות יח"צנית וכל זה .  עכשיו פשוט כבר ממש התגעגעתי ,  זה היה חסר לי .  הצוות שצילם איתי את הקטלוג הוא הצוות הקבוע שלי :  הצלם עמית ישראלי ,  מעין גולדמן הסטייליסטית ,  נירית הירשמן המאפרת וקובי לוי מסטודיו ליגה שעשה ארט .  הרגשתי שגם הם היו מורעבים ובאו עם מלא התלהבות ושמחה לפרויקט .  ירדנו מהטייס האוטומטי ועשינו משהו בכיף ."  
" הקונספט היה 'מסיבת יער' .  הרעיון הגיע מעמית הצלם ,  שבדיוק ראה את הסרט 'ארץ יצורי הפרא' ומיד קפץ לו לראש הרעיון הזה .  לקחנו את דניאל יצחקוב ,  הדוגמנית ,  לפארק קנדה והפכנו אותה ליצור פייתי שכזה ."  
" זו לא הפעם הראשונה שאנחנו עושים קליפ ,  וטכניקת הסטופ מושן מאוד אהובה על קובי ,  שהיה כאמור אחראי על הארט .  יש לזה כמה יתרונות  זה לא יקר כמו לצלם סרט קולנוע ומצד שני זה מראה את הבגדים בתנועה .  אני נורא אוהבת שהדברים הם בתנועה ,  זה גם מתחבר לבגדים שאני מעצבת ;  הרבה פעמים אמרו לי שהשמלות שלי מזכירות רקדניות .  לפני כמה שנים עשינו תצוגה בחלון הראווה עם הרקדנית והכוריאוגרפית שרון אייל וזה פשוט עצר את כל הרחוב .  זה עשה כזה באזז ,  אני לא זוכרת דבר כזה .  ריקוד תמיד עניין אותי ומשך אותי ,  ואני חושבת שהוא קשור לבגדים שאני עושה ,  לבדים ,  לגזרות ולאווירה ."  
" מה שאני מנסה לעשות כל קיץ זה אוסף של שמלות לכל שעות היום והלילה .  לשמחתי הרבה הקיץ שוב חזרו דפוסי הפרחים שאני מרבה להשתמש בהם ,  אבל הקפדתי להשתמש בסוגי בדים חדשים .  אני כל הזמן צריכה להמציא את הגלגל ,  לחדש ,  לאתגר את עצמי .  הפרחים השנה מודפסים על סוג של סריג דק דק דק ,  טריקו וואל .  שילבתי את זה עם תחרות ובדים שקופים ולדעתי יצא מאוד מעניין ."  
" אני מוסיפה כל שנה דגמים לקולקציית שמלות הכלה הקיימת .  יש כאלה שנשארות כמה עונות וכל הזמן נכנסות חדשות .  השנה בעיקר שיחקתי עם תחרות ,  סריגים שקופים ואריגים כמו שיפון ומשי .  הלכתי על כמה אופציות ,  חלק רומנטיות וחלק מודרניות .  יש לי שמלה שעיצבתי בשנה שעברה שאני קוראת לה שמלת שבועות  היא הקדימה את זמנה ולא הייתה כל כך פופולארית בעונה הקודמת ,  אבל והשנה כבר קיבלתי עליה הזמנות ." 
טווח מחירים:שמלות :  600-1,800 שקליםשמלות כלה :  2,200-12,000 שקלים
צילום :  עמית ישראליסטיילינג :  מעין גולדמןאיפור :  נירית הירשמןארט :  קובי לוי - סטודיו  " ליגה"דוגמנית :  דניאל יצחקוב לסוכנות  " אלינור שחר "
 
יצורי הפרא של כתומנטה
המעצבת חיה ניר מפיקה מסיבת יער בקטלוג הווידאו החדש שלה ,  עם פיות יער בעלות אוזניים מחודדות ,  אך שאינן כחולות וללא זנב

