בג"ץ נענה לעתירת מתנגדי הרפורמה לחוק התכנון והבנייה :  עוצר את הדיון שתוכנן היום בממשלה
העתירה הגישו שישה ארגוני סביבה וחברה ובהם אדם טבע ודין והחברה להגנת הטבע
שופט בית המשפט העליון ,  אליקים רובינשטיין ,  הוציא הבוקר  ( יום חמישי )  ,  צו ארעי המורה לממשלה לא לקיים דיון בחוק התכנון והבנייה החדש עד להכרעת בג"ץ בנושא .  השופט רובינשטיין קבע כי יתקיים דיון בנושא ביום רביעי הבא ,  10 במארס .  את העתירה הגישו שישה ארגוני סביבה וחברה ובהם אדם טבע ודין והחברה להגנת הטבע .  בעתירה ,  שהוגשה על ידי עו"ד נירית לוטן מאדם טבע ודין ועו"ד חגית הלמר מהחברה להגנת טבע ,  ביקשו מבית המשפט שיוציא צו על תנאי ,  שיורה לממשלה לא לקיים דיון בממשלה בנושא הרפורמה וכן להאריך את משך הזמן שניתן להגיש בו השגות והערות ,  לכל הפחות ל-90 יום ,  לאור מורכבותו וחשיבותו של החוק החדש.בעתירה נכתב כי הצעת החוק ,  הכוללת 241 עמודים ,  585 סעיפים וארבע תוספות לחוק ,  וכן 96 עמודים של דברי הסבר ,  צפויה להביא לשורה ארוכה של שינויים ,  חלקם מהפכניים ,  בהסדרים בחוק התכנון והבנייה הקיים .  פרסום טיוטת החוק ,  טענו עוד ,  הוגבל ל-21 יום בלבד.למעלה מ-4,000 התנגדויות של אזרחים לחוק התכנון והבנייה החדש נשלחו לשרי הממשלה ,  האמורים לדון בחוק היום .  בין המתנגדים נמצא גם השר להגנת הסביבה גלעד ארדן  ( ליכוד )  ,  הטוען כי החוק מעדיף את הפיתוח על הבקרה הסביבתית.הרפורמה מעוררת הסתייגויות גם בקרב חברי ועדות מקומיות ,  לאור ריבוי הסמכויות שיועברו לוועדות המקומיות ללא תגמול של חברי הוועדה ומבלי להתייחס לאחריות הפלילית שלהם לנושא .  הדבר מפתיע משום שהחוק אמור לכאורה לחזק את הוועדות המקומיות ,  על חשבון הוועדות המחוזיות .
 
בג"ץ נענה לעתירת מתנגדי הרפורמה לחוק התכנון והבנייה :  עוצר את הדיון שתוכנן היום בממשלה
העתירה הגישו שישה ארגוני סביבה וחברה ובהם אדם טבע ודין והחברה להגנת הטבע

