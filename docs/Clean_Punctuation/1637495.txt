שרידי זרע נמצאו על גופתו של לאון קלנטרוב
המשטרה חשפה ,  בדיון בהארכת מעצרם של האחים סודמי ,  כי על גופת קלנטרוב נמצאו שרידי זרע .  המשטרה תתקשה לקבוע למי מהשניים שייכים שרידי הזרע שנמצאו שכן מדובר בתאומים
 ( צילום :  שי מכלוף ,  עריכה :  עידן גוראל ) 
שרידי זרע נמצאו על גופתו של הילד לאון קלנטרוב בן ה-7 שנרצח ביישוב בני עי"ש בתחילת החודש ,  הפרטים הללו התגלו במהלך הדיון בהארכת המעצר של האחים סודמי .  מחומר החקירה עולה ,  כי האחים אדיר ונאור סודמי החשודים ברציחתו ,  לא אנסו את קלנטרוב אך ביצעו בו מעשים מגונים וכתוצאה מכך נמצאו על גופו ובגדיו סימני הזרע .
 פרקליטם של השניים ,  עורך דינם ירון פורר סיפר עוד כי במהלך הדיון התגלו פרטים חדשים מהחקירה .  בין השאר ,  התגלה כי לאון קלנטרוב נחנק כתוצאה מהנחת יד על פיו .  עורך הדין פורר העריך כי המשטרה תתקשה לקבוע למי מהשניים שייכים שרידי הזרע שנמצאו שכן מדובר בתאומים בעלי פרופיל גנטי זהה .
 במשטרה לא מגדירים את האחים כפדופילים ,  אך הם מעריכים כי השניים כשירים לעמוד לדין על אף מוגבלותם השכלית .  בנוסף ,  בידי המשטרה נמצאים מסמכים המצביעים על כך שהשניים נבדקו זמן מה לפני הרצח .  
לפי חוות הדעת שכתב ראש שירותי הרווחה ביישוב להנהלת מחוז מרכז של משרד הרווחה ,  הם לא היו זקוקים לפיקוח רפואי .  מוקדם יותר היום  ( חמישי )  הוארך מעצרם של האחים סודמי בשמונה ימים נוספים בבית משפט השלום באשדוד לבקשת המשטרה .  
לפני כשבועיים טען עורך הדין ירון פורר ,  פרקליטם של האחים סודמי בדיון בהארכת מעצרם של מרשיו ,  כי הם הוכו והושפלו על ידי שוטרים וסוהרים במהלך המעצר .  פורר אף ציין כי פנה במכתב תלונה למחלקה לחקירות שוטרים במשרד המשפטים ,  שבו נאמר כי על גופם של שני האחים נמצאו סימני חבלה .
 
שרידי זרע נמצאו על גופתו של לאון קלנטרוב
המשטרה חשפה ,  בדיון בהארכת מעצרם של האחים סודמי ,  כי על גופת קלנטרוב נמצאו שרידי זרע .  המשטרה תתקשה לקבוע למי מהשניים שייכים שרידי הזרע שנמצאו שכן מדובר בתאומים

