בעזה חוגגים עם מצרים את אליפות אפריקה
כדורגל ,  כך נהוג לומר ,  מגשר בין עמים וסכסוכים .  חרף המתיחות בין חמאס למצרים ,  אלפי עזתיים יצאו לחגוג את זכייתה של נבחרת מצרים באליפות אפריקה .  גם אבו מאזן התקשר לברך
 ( צילום :  רויטרס ,  עריכה :  רן צימט ) 
למרות המתיחות ביחסי מצרים-חמאס ,  ברצועת עזה מביעים נאמנות לשכנתם מדרום :  אלפי פלסטינים תושבי רצועת עזה יצאו הערב  ( ראשון )  לרחובות כדי לחגוג את זכייתה של נבחרת מצרים בכדורגל באליפות אפריקה לאומות בפעם השלישית ברציפות .  יו"ר הרשות הפלסטינית אבו מאזן אף התקשר לנשיא מצרים חוסני מובארק וברך אותו ואת העם המצרי על ניצחון ה"פרעונים "  בתוצאה 1:0 נגד נבחרת גאנה .
 על פי דיווחים בכלי התקשורת הפלסטינים ,  אלפי האוהדים העזתיים יצאו לרחובות כשהם נושאים את דגלי מצרים וקוראים קריאות שמחה ואהדה לנבחרת מצרים ולמאמנה חסן שחאתה . " אנחנו אוהבים אותך מצרים ,  אנחנו אוהבים אותך יא שחאתה !  ",  שאגו .  האלפים קראו גם סיסמאות שברכו את מבקיע שער הניצחון בדקה ה-85 ,  האני גדו .  
אחד מאלפי החוגגים אמר בראיון לאתר חדשות פלסטיני כי הוא מאושר : " כל כך שמחתי לראות שנבחרת מצרים ניצחה וקטפה את תואר אלופת אפריקה ".  עזתי אחר הביע תקווה שבפעם הבאה יצליחו ה"פרעונים "  להעפיל גם למונדיאל .  חבר הפרלמנט הפלסטיני ג'מאל חודרי ,  המוביל את המאבק להסרת המצור על עזה ,  ברך אף הוא את נבחרת מצרים .
 
בעזה חוגגים עם מצרים את אליפות אפריקה
כדורגל ,  כך נהוג לומר ,  מגשר בין עמים וסכסוכים .  חרף המתיחות בין חמאס למצרים ,  אלפי עזתיים יצאו לחגוג את זכייתה של נבחרת מצרים באליפות אפריקה .  גם אבו מאזן התקשר לברך

