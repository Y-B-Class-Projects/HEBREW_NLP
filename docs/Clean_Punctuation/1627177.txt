 " מדינות ערביות נגד עסקה מחשש לחיזוק חמאס "
 לפי העיתון הערבי  " אל-חיאת ",  מספר מדינות ערביות הפעילו לחץ על ישראל  " לא לוותר "  לחמאס במו"מ לשחרור גלעד שליט ,  מחשש לפגיעה באבו מאזן .  משלחת חמאס נמצאת בקהיר וצפויה למסור את תשובתה למתווה הישראלי לעסקה 
 ( צילום :  רויטרס ,  עריכת וידאו :  עידן גוראל ) 
מקורות פלסטינים אמרו הבוקר  ( חמישי )  לעיתון  " אל-חיאת "  היוצא לאור בלונדון כי ארה"ב הפעילה על ישראל לחצים לא לשחרר את בכיר פתח מרוואן ברגותי ,  מזכ"ל החזית העממית אחמד סעדאת וכן אסירים מקרב מזרח ירושלים וערביי ישראל .  לדברי המקורות ,  בכך ישראל מפרה הבנות בנוגע לעסקת שליט שהושגו בעבר בינה לבין חמאס . " ישראל מסרבת כעת לשחרר 22 אסירים פלסטינים ,  ביניהם 15 מהגדה ושבעה מהרצועה ",  אמרו .
 המקורות אמרו עוד כי בנוסף לארה"ב ,  גם מספר מדינות ערביות הפעילו על ישראל לחצים לא לוותר לחמאס במסגרת המשא ומתן לגיבוש עסקת שליט  " כדי שהפופולריות של חמאס לא תגבר ".  המקורות העריכו כי בסופו של דבר תסכים ישראל לשחרר את ברגותי וסעדאת לאחר העסקה  " כמחווה של רצון טוב ליו"ר הרשות הפלסטינית אבו מאזן ועל מנת לחזק את מעמדו ברחוב הפלסטיני .  זאת משום שאם ישוחררו השניים במסגרת עסקת שליט ,  הפופולריות שלו תיפגע ". 
בתוך כך ,  משלחת חמאס מרצועת עזה בראשות בכיר הארגון ד"ר מחמוד א-זהאר הגיעה הלילה לקהיר מדמשק ,  והיא אמורה למסור לבכירי המודיעין המצרי ולמתווך הגרמני את תשובת הארגון להצעת מתווה עסקת שליט .  לפי הדיווחים בימים האחרונים ,  צפוי חמאס לדחות את הצעת ישראל בשל סירובה לשחרר מספר אסירים  " כבדים "  והתעקשותה לגרש מספר רב של אסירים ,  ולהמשיך במשא ומתן לגיבוש עסקה .  
אמש דיווחו מקורות בחמאס כי המתווך הגרמני נמצא בקהיר וכי הוא ממתין לתשובתו הסופית של חמאס בנוגע לעסקה לשחרור החייל החטוף גלעד שליט .  המקורות מסרו לסוכנות הידיעות האיטלקית כי תשובתו של חמאס להצעת המתווה של עסקת שליט תועבר  " תוך שעות ".  
לדברי המקורות , " חמאס עומד על כך שבמסגרת העסקה ישוחררו גם בכיר פתח מרוואן ברגותי ,  מזכ"ל החזית העממית אחמד סעדאת ובכירי הזרוע הצבאית של חמאס שישראל מסרבת לשחרר . " חמאס יודיע למתווך הגרמני בשעות הקרובות מהי תשובתו להצעת המתווה של עסקת שליט ,  ולפי תשובת ישראל להצעה של חמאס יהיה ניתן לדעת מה יעלה בגורל העסקה ",  הוסיפו המקורות .
  ( עדכון ראשון :  09:02 )  

" מדינות ערביות נגד עסקה מחשש לחיזוק חמאס "
 לפי העיתון הערבי  " אל-חיאת ",  מספר מדינות ערביות הפעילו לחץ על ישראל  " לא לוותר "  לחמאס במו"מ לשחרור גלעד שליט ,  מחשש לפגיעה באבו מאזן .  משלחת חמאס נמצאת בקהיר וצפויה למסור את תשובתה למתווה הישראלי לעסקה 

