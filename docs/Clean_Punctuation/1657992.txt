איילון הרוויחה בשנתיים האחרונות כ-4 מ' ש' - בעלי השליטה לוי ונגה רחמני משכו 27 מ' ש' כשכר
חברת הביטוח רשמה ב-2009 רווח נקי של 57 מ' ש' - לעומת הפסד של כ-53 מיליון שקל ב-2008
עלות שכרם של לוי ונוגה רחמני מחברת הביטוח הסתכמה ב-2009 ב-12.8 מיליון שקל - כ-22% מהרווח שהשיגה איילון ב-2009 .  לוי רחמני ,  יו"ר דירקטוריון חברת האחזקות של איילון ,  השתכר ב-2009 כ-8.5 מיליון שקל כאשר עלות שכרו של בנו ,  נגה רחמני ,  המשמש כיו"ר דירקטוריון איילון ביטוח ,  הסתכמה ב-4.2 מיליון שקל .  זאת כאשר הרווח הנקי שהשיגה איילון ב-2009 הסתכם ב-57 מיליון שקל.הרווח שהשיגה איילון מכסה על ההפסד שרשמה בשנת המשבר 2008 שהסתכם ב-53 מיליון שקל .  בסך הכל הרוויחה איילון בשנתיים האחרונות כ-4 מיליון שקל .  אולם עלות שכרם המצטברת של לוי ונגה רחמני הסתכמה בשנתיים האלו ב-27.17 מיליון שקל - פי 7 מהרווח הנקי שהשיגה החברה כולה באותה תקופה.לוי ונגה רחמני הם בעלי השליטה באיילון ומחזיקים יחד ביותר מ-81% ממניות החברה .  במקביל אליהם השתכרה ב-2009 ,  הבת נחמה רחמני סברון ,  מנכ"ל סוכנות הביטוח של איילון כ-2.2 מיליון שקל .
 
איילון הרוויחה בשנתיים האחרונות כ-4 מ' ש' - בעלי השליטה לוי ונגה רחמני משכו 27 מ' ש' כשכר
חברת הביטוח רשמה ב-2009 רווח נקי של 57 מ' ש' - לעומת הפסד של כ-53 מיליון שקל ב-2008

