נדחתה בקשת המשביר לצרכן להגשת ערעור ;  צו המניעה נגד פתיחת סניף ניו פארם בחנות בחיפה נותר על כנו
לפני כמה חודשים הגישה סופר-פארם בקשה לצו מניעה בטענה כי פתיחת החנות תפר הסכם בלעדיות עם הקניון
בית המשפט העליון דחה היום את בקשת המשביר לצרכן להגשת ערעור ,  והותיר על כנו את צו המניעה הזמני של בית המשפט המחוזי בפתח תקוה נגד פתיחת חנות של ניו פארם בתוך סניף המשביר לצרכן בגרנד קניון בחיפה .  בית המשפט פסק שהמשביר לצרכן ישא בעלויות המשפט בסך 30 אלף שקל.תחילת הפרשה לפני מספר חודשים ,  אז הגישה סופר-פארם בקשה לצו מניעה נגד הגרנד קניון והמשביר לצרכן בטענה כי פתיחת סניף ניו פארם בגרנד קניון מהווה הפרה של הסכם הבלעדיות בין סופרפארם לגרנד קניון .  לפיו ,  לא יפתח בית מרקחת נוסף במקום.בית המשפט המחוזי הוציא צו מניעה כאמור ,  והמשביר לצרכן פנה בעניין לבית המשפט העליון בבקשה לשנות החלטה זו .  כעת ,  כאמור ,  דחה בית המשפט העליון את הבקשה .  עוד קבע השופט כי הדיון בשאלת הבלעדיות ימשך בבית המשפט במסגרת התיק העיקרי.המשביר לצרכן פתחו לאחרונה שישה סניפים של ניו פארם בתוך סניפי המשביר לצרכן במקומות שונים בארץ ,  ובהם - קניון אבנת בפתח תקוה ,  גן העיר בתל אביב וקניון מלחה בירושלים .
 
נדחתה בקשת המשביר לצרכן להגשת ערעור ;  צו המניעה נגד פתיחת סניף ניו פארם בחנות בחיפה נותר על כנו
לפני כמה חודשים הגישה סופר-פארם בקשה לצו מניעה בטענה כי פתיחת החנות תפר הסכם בלעדיות עם הקניון

