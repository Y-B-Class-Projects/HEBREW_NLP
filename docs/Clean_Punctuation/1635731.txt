שאלה של עיתוי 
מהלך הזוי
1 .  12 שעות חלפו מאז הפרסום ב-themarker אודות הלחצים הכבדים אשר צפויים להפעיל הדרג הפוליטי וחברת החשמל על רשות החשמל כדי למנוע את הורדת תעריף החשמל - ושר התשתיות אכן זימן אליו את יו"ר הרשות ,  והודיע לו על החלטתו לקפד את ראשו .  אם לא די בכך ,  נימקו גורמים בלשכה את המהלך בכך ששפירה הטעה לכאורה את השר ומנכ"לו כאשר התחייב לפני שבועיים כי תעריף החשמל לא רק שלא יירד - אלא אף יעלה .  לא ברור לפיכך מי כאן יותר הזוי :  זה שמבטיח כי הוזלת רכש הדלקים של חברת החשמל ב-2.2 מיליארד שקל תביא דווקא לייקור תעריף החשמל ,  זה שמאמין לכך - או זה שעושה בסיפור הזה שימוש כדי לנמק הדחה .  2 .  הקרע שבין לנדאו לשפירה אינו חדש .  כך גם לא הניסיונות להדיח את שפירה אשר החלו עוד לפני שנתיים בקדנציה של בנימין בן אליעזר .  רשות החשמל כשלה בייסודו של שוק חשמל פרטי ,  ורק באחרונה החלה למלא את תפקידה כרגולטור נשכני של חברת החשמל .  ואולם המתיחות שנוצרה בין הדרג הפוליטי לרשות נטועה בדיסוננס שהכתיבה הרגולציה .  זו שבמסגרתה קביעת המדיניות ניתנה בידיו של דרג פוליטי נטול סמכויות רגולטוריות - ואילו הרגולציה ניתנה בידי רשות סטאטוטורית עצמאית אך נטולת אחריות ליישום מדיניות .  3 .  רק לפני חודשיים הוזהרה רשות החשמל מעל דפים אלה שלא לחצות קווים אדומים של לגיטימיות ציבורית  ( בהתנגדותה לתוכניות החיסכון החשמל ולעידוד התעשייה הסולארית )  כדי שלא ייפגע מעמדה הקריטי בפיקוח על מונופול חברת החשמל .  הרשות המשיכה בהתנהלותה האדישה והמתריסה כלפי הזעם השלטוני ההולך וגובר נגדה .  ואולם ,  למזלה התפרץ זעם זה דווקא על רקע סוגיית הוזלתו כן/ לא של תעריף החשמל - אשר מעמיד כעת את מי שייגע בשערה מראשו של שפירה באור מטופש ,  שלא לומר מושחת .  הכל בחיים הוא שאלה של עיתוי .
 
שאלה של עיתוי 
מהלך הזוי

