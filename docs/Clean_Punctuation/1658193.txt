הסיבה לפיטורים :  האישה  " אינה כשרה "
 אישה מניו יורק תובעת את בית הספר הרבני בו עבדה לאחר שלטענתה פוטרה כי אינה שומרת כשרות .  לדבריה ,  היא לא הורשתה להשתמש במיקרוגל משום ש"הוא כשר והיא לא "
 אישה תובעת בית ספר רבני בניו יורק משום שלטענתה פוטרה אחרי שהתלוננה כי לא הורשתה להשתמש במטבח שבמשרדה משום ש"אינה כשרה ".  לורדיה רוד עבדה בבית הספר הרבני של ישיבת חובבי תורה ברובע הברונקס שבניו יורק והתלוננה בפני הממונים עליה כי הופלתה בשל אי שמירה על כשרות .  
בתביעה שהגישה נגד בית הספר הרבני של ישיבת חובבי תורה ,  טוענת רוד כי לא הורשתה להשתמש במכשיר המיקרוגל של משרדה  " בגלל שהוא כשר והיא אינה ",  כך על פי דברי התביעה .  
לטענת התביעה ,  בעת שרוד התלוננה מול הממונה עליה בבית הספר וטענה כי הופלתה לרעה ,  פיטר אותה הממונה בעוד הוא מסביר לה כי נראה שהיא לא מאושרת בעבודה .  בית הספר מכחיש את הטענות הללו .
 רוד עצמה סיפרה אתמול  ( שני )  לעיתון ה"ניו יורק פוסט "  כי הייתה העובדת הראשונה והיחידה שאינה יהודיה בבית הספר וכי התחילה את העבודה במקום כבר בנובמבר של שנת 2007 . " הם לא נתנו לה לאכול במטבח ",  סיפר עורך דינה ,  מייקל אוניל לעיתון .
 רוד לא הייתה עובדת בעייתית ואף קיבלה בעבר הערכות חיוביות ,  שבחים ואפילו בונוס כספי על  " עבודה יוצאת דופן ",  אולם לדברי התביעה ,  שני עמיתים העובדים עימה היו  " גסי רוח ועוינים לה ". 

הסיבה לפיטורים :  האישה  " אינה כשרה "
 אישה מניו יורק תובעת את בית הספר הרבני בו עבדה לאחר שלטענתה פוטרה כי אינה שומרת כשרות .  לדבריה ,  היא לא הורשתה להשתמש במיקרוגל משום ש"הוא כשר והיא לא "
 
