נשיקה בדובאי שווה לחודש מאסר בכלא
בני זוג מבריטניה נתפסו במהלך  " מפגן פומבי של אינטימיות ",  שכלל נשיקות ושתיית אלכוהול .  הם נשלחו לחודש מאסר ,  בעקבות תלונה של אם שטענה שהדבר פגע ברגשות בנה
נשיקה תמימה בדובאי עלולה להוביל למאסר .  את העובדה הזו חוו על בשרם בני זוג מבריטניה שנתפסו מתנשקים ברחובות דובאי ונשלחו לתקופת מאסר של חודש .  בני הזוג ,  אזרח בריטי תושב דובאי ,  איימן נג'אפי וחברתו ,  נעצרו בנובמבר לאחר שאם מקומית הגישה למשטרת דובאי תלונה ,  לפיה בנה הקטן נפגע לאחר שצפה בהם מתגפפים וצורכים אלכוהול בפומבי .
 בני הזוג הגישו ערעור על גזר הדין שהתקבל היום בבית המשפט המקומי .  לטענתם לא נוצר כל מגע אינטימי . " בני הזוג לא התנשקו על פיהם ",  אמר עורך דינם , " היה זה רק מפגש ידידותי רגיל בין שני מכרים ,  ואין להחשיבו כפוגעני ".  עוד הוסיף עורך דינם כי התביעה הגישה עדויות סותרות .  הדיון בדבר הערעור נקבע לתחילת חודש אפריל .  
אמו של המורשע המתגוררת בלונדון ביקשה לטהר את שמו של בנה . " בני הוא ילד טוב ,  בוגר ונבון ,  אינני יכולה להאמין לכך .  הוא מכיר את כל חוקי המקום ומכבד אותם ,  ולא ייתכן שעשה זאת .  אפילו כאן בלונדון לא היה מבצע מעשים כאלה בפומבי ",  אמרה האם ההמומה .
 בנוסף נקנסו בני הזוג ב-272 דולרים בגין צריכה בלתי חוקית של אלכוהול .  הם שוחררו בערבות ,  וצפויים לעמוד בפני גירוש לכשיסיימו את ריצוי תקופת המאסר שנגזרה עליהם .   מדובר במקרה השלישי במהלך השנתיים האחרונות שבו אזרחים בריטיים מפרים חוקי הגינות ציבורית בדובאי .  האוכלוסייה הזרה בעיר שטופת השמש והפטורה ממס שבמפרץ הערבי גדלה מאוד בשנים האחרונות ,  שינוי שהוביל לעימות תרבותי-חברתי בינה ובין האוכלוסייה המקומית .
 
נשיקה בדובאי שווה לחודש מאסר בכלא
בני זוג מבריטניה נתפסו במהלך  " מפגן פומבי של אינטימיות ",  שכלל נשיקות ושתיית אלכוהול .  הם נשלחו לחודש מאסר ,  בעקבות תלונה של אם שטענה שהדבר פגע ברגשות בנה

