שירה מרגלית עוזבת את רשת
אפקט  " שבוע סוף ":  המשנה למנכ"ל רשת לענייני תוכן הודיעה אמש על עזיבתה את התפקיד : " השנה האחרונה הייתה עמוסה מידי עבורי "
 שירה מרגלית ,  משנה למנכ"ל תוכן ברשת ,  הודיעה אמש למנכ"ל רשת אבי צבי על רצונה לפרוש מתפקידה .  מרגלית ,  מונתה לתפקיד לפני שנתיים על ידי המנכ"ל הקודם של רשת יוחנן צנגן ,  לפני כן היתה מנכ"ל משרד הפרסום מקאן אריקסון .  
בשנים האחרונות נראה כי רשת נמצאת במשבר מתמשך .  נתוני הרייטינג של הזכיינית ירדו בשנתיים האחרונות בהתמדה .  והשבוע הציגה הזכיינית נתוני צפיה נמוכים במיוחד כש"צחוק מעבודה ",  התכנית הנצפית ביותר של הזכיינית בימים כתיקונם ,  הדרדרה ל-13.3% ואילו  " שבוע סוף "  הציגה את הנתונים הנמוכים בתולדותיה כשזכתה ל-13% .  מרגלית אחראית גם על רכישת פורמט הריאליטי  " פרויקט מסלול "  ששובץ כתוכנית פריים טיים ברשת ,  אולם לא הצליח לייצר באזז ולא עמד במבחן הפיפל מיטר .  פרויקט הריאליטי השני של רשת , " המירוץ למיליון "  השיג תוצאות רייטינג חיוביות ,  אולם לא המשיך לעונה שניה לאחר שהנהלת רשת החליטה לקצץ בהוצאות הזכיינית .  
עם המעבר של רשת לשלושה ימי שידור רשמה הזכיינית ממוצע של 18.5 בשעות הפריים טיים  ( בחודשים ינואר פברואר 2010 )  .  נתון זהה לממוצע הפריים טיים אשתקד בהשקעה כספית נמוכה בהרבה .
 נוכח נתנוני הצפיה הנמוכים שהציגה  " שבוע סוף "  מיום עלייתה לאוויר ,  הוחלט ברשת לשקול מחדש את המשך דרכה של התכנית ,  שיצאה השבוע לפגרת פסח מתוכננת .  בשבועות הקרובים יוחלט בזכיינית אם לבצע שינויים בפורמט היקר של התכנית ,  שנתוני הרייטינג הנמוכים אינם מצדיקים את ההשקעה בו כמו כן נשקלת אפשרות להוריד את התכנית מהאוויר ,  אולם נראה כי ברשת יתקשו למצוא חלופה לתכנית בפרק זמן כל כך קצר .  את  " שבוע סוף "  מפיק עבור רשת יואב גרוס ועורך אבי כהן יחד עם ליאור שליין ,  האחראי על הבידור המתוסרט ברשת .
 במאי 2009 הותקפה מרגלית באכזריות על ידי ביריונים ששכר דודו טופז .  היא סבלה מחבלות חמורות בפניה ונזקקה לתקופת החלמה ממושכת .
 מרגלית מסרה היום : " אני עוזבת את תפקידי אחרי שנתיים מאד אינטנסיביות בכל המובנים .  אני מרגישה שהשנה האחרונה הייתה עמוסה מידי עבורי בשלל האירועים שפקדו אותי ושאני זקוקה למנוחה ולפסק זמן .  לצד האירועים ,  מתמודדת תעשיית הטלוויזיה ,  ורשת בתוכה ,  עם אחד המשברים הכלכליים הגדולים בתולדותיה . 
" תחום הטלוויזיה מרתק ומאתגר בעיקר בשנה האחרונה בה חלים שינויים משמעותיים וחיוביים ברשת ,  בין היתר בזכות אבי צבי העומד בראש החברה ומצעיד אותה לעתיד טוב יותר .  ברשת ישנם אנשי תוכן מוכשרים ביותר .  אני מאחלת להם הצלחה ומודה להם על תקופה מרתקת ". 
אבי צבי ,  מנכ"ל רשת מסר : " אני מודה לשירה על דרכה המקצועית ,  הבלתי מתפשרת ,  ובעיקר החברית והמפרגנת .  שירה הובילה את המסך של רשת לשנתיים איכותיות ,  אקטואליות ובעיקר מבדרות .  ההקרבה האישית של שירה בתקופת כהונתה מעוררות הערצה אישית ,  כמו גם חזרתה המהירה לעבודה לאחר האירוע הטראומטי שעברה .  רשת ואני מאחלים לה הצלחה בהמשך דרכה ". 

שירה מרגלית עוזבת את רשת
אפקט  " שבוע סוף ":  המשנה למנכ"ל רשת לענייני תוכן הודיעה אמש על עזיבתה את התפקיד : " השנה האחרונה הייתה עמוסה מידי עבורי "
 
