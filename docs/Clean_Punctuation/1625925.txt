אלי עזור רכש עם שותפים מגרש של בזק ב-45 מיליון ש'
במגרש ,  הנמצא ברחוב ויצמן בתל אביב ,  יוקם פרויקט מגורים .  אחד השותפים לעסקה הוא משה בובליל ,  מבעלי קלאב הוטל
 >  >  איש המדיה אלי עזור - מבעלי העיתונים  " ישראל פוסט "  ו"ג'רוזלם פוסט ",  חברת צ'רלטון ותחנת הרדיו 103fm - נכנס לתחום הנדל"ן .  עזור רכש יחד עם מספר שותפים ,  ובהם איש העסקים משה בובליל מבעלי רשת המלונות קלאב הוטל ,  מגרש מחברת בזק בתל אביב תמורת 45 מיליון שקל ,  עליו ייבנה פרויקט מגורים .  בין עזור ובובליל קיימים קשרים עסקיים מזה כמה שנים ,  ובין היתר הם בעלי שליטה משותפים בתחנת הרדיו 103fm .  את המגרש רכש בנאמנות עבור הקבוצה עו"ד יהושע  ( שוקי )  קלינמן .  מדובר במרכזיית בזק ברחוב ויצמן 58 ,  שנמצאת בסמוך לכיכר המדינה .  שטח המגרש הוא כשלושה דונם ועליו נמצא מבנה בן שלוש קומות ששטחו אינו עולה על 1,500 מ"ר .  המבנה מיועד להריסה .  בחודשים האחרונים העמידה בזק את הנכס לרשימת הנכסים שהיא מעמידה למכרז ,  אולם הוא נכלל ברשימה אותו החברה ביקשה להשכיר .  עם זאת ,  נראה כי ההצעה של הקבוצה שיכנעה את בזק להעמיד את הנכס למכירה .  התב"ע  ( תוכנית בניין עיר )  שחלה על הקרקע מאפשרת הקמת 70 דירות במתחם ,  בשטח עיקרי של כ-7,000 מ"ר .  עם זאת ,  נראה כי חברי הקבוצה יגישו בקשות להגדלת זכויות הבנייה בקרקע שבסביבתה קיימים מגדלי מגורים .  בבזק סירבו להתייחס לעסקה .  עו"ד יהושע קלינמן אישר כי העסקה הושלמה ,  אך סירב לחשוף את חבריה .  את תגובת אלי עזור לא ניתן היה להשיג .
 
אלי עזור רכש עם שותפים מגרש של בזק ב-45 מיליון ש'
במגרש ,  הנמצא ברחוב ויצמן בתל אביב ,  יוקם פרויקט מגורים .  אחד השותפים לעסקה הוא משה בובליל ,  מבעלי קלאב הוטל

