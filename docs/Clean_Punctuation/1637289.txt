בוקה ג'וניור'ס כאוס
את מה שעובר בתקופה האחרונה על אחד המועדונים האהודים בעולם ,  בוקה ג'וניורס ,  אפשר לכנות קטסטרופה במלוא מובן המילה .  אם לא די במשבר הפיננסי העמוק בו מצוי המועדון והיכולות הכלכליות המצומצמות ,  בכישלון המקצועי ,  הרי שכעת מתחוללת מלחמת גוג ומגוג בין כל גורם שקשור במישרין או בעקיפין למועדון ומחריבה כל חלקה טובה .  בקבוצה עם מספר האוהדים הרב ביותר בארגנטינה  ( "50 אחוז ועוד אחד ")  כולם אוהבים לבחוש בקלחת .  הרבה אנשים אוהבים להיות מעורבים במועדון פופלרי כמו בוקה .  זה יכול להיות טוב לאחדים - כמו במקרה של מאוריציו מאקרי ,  שכיהן כנשיא המועדון בין 1996-2007 ונבחר אחר כך לראש עיריית בואנוס איירס ,  עבור המועדון עצמו זה תמיד רע כשהאנרכיה חוגגת .
 על ההפקרות הניהולית הגדולה יכולים להעיד סיפורים רבים כפי שיובאו בהמשך ,  אבל דווקא זה הבא מוכיח עד כה חוסר השליטה במועדון מוריד אותו לבירא עמיקתא .  אחד מהאוהדים הפנאטיים והקולניים יותר והאחראי על הפעלת המזנונים ברחבי הבומבונרה ,  עומאר בוצ'אקרה ,  הגיע השבוע לאחד מאימוני הקבוצה לקראת פתיחת הקלאוסורה בסוף השבוע הקרוב .  בוצ'קארה ,  שסלד ממינוי המאמן החדש ,  צעק בפני ההנהלה שהמינוי לא יחזיק מעמד יותר משלושה שבועות .  אם לא די בכך אף התעמת עם השוער חאבייר גארסיה . " על מה אתה מסתכל ?  ",  סנט בו גארסיה באימון .  בוצ'אקרה לא נשאר חייב כמובן וענה : " אם אתה רוצה לדבר איתי ,  צא החוצה ",  ונענה על ידי השוער : " מתי שאתה רוצה ..  .  אל תתעסק איתי ".  בוצ'אקרה מירר עד לא מכבר למנג'ר הפורש קרלוס ביאנצ'י את החיים וטען שבנו ,  מאורו ,  גונב שחקנים מהמועדון .  בזמנו ,  ביאנצ'י לא הצליח להבין כיצד אותו אוהד קולני מושך בהרבה חוטים ואיך מאפשרים לו להגיע עד דלתו .  אף אחד לא מרהיב עוז להתייצב בפני בוצ'אקרה ,  ובבוקה ,  כפי שניתן להבין ,  כל ממזר מלך .
 התפטרותו של המאמן אלפיו באסילה לפני כשבוע גרמה ללבה הרותחת שרחשה מתחת לפני בוקה להתפוצץ באחת והכול קרס כמו מגדל קלפים .  אנשי הצוות המקצועי יצאו נגד ההנהלה ,  ביאנצ'י הספיק גם להתפטר ,  ובתווך הוצבה בובה על כס האימון .  באסילה עצמו לא יצא בגנות המועדון שהרים אותו לגדולה בקדנציה הקודמת שלו ,  אבל העוזר שלו חורחה ריבולסי ,  לא ממש שפע מחמאות ,  ובדבריו ביטא את רוח הדברים שגם באסילה חשב . " יש לי מספיק סמכות לדבר על בוקה .  אנחנו ",  אמר רבולסי והתכוון לבאסילה ולו ,  כשהוא מפנה אצבע מאשימה להנהלה , " התעסקנו בכדורגל ,  בעוד אחרים לא .  באסילה התפטר בעיקר בגלל הצביעות ". 
בין באסילה וביאנצ'י לא נרקם אף פעם סיפור אהבה ,  אולם שני הג'נטלמנים ידעו לא לדרוך האחד על אצבעות השני והצליחו להסתדר .  עד ההפסד לריבר פלייט במשחק הכנה לעונה  ( 3:1 )  ,  אז יצאו דיווחים שגרסו כי באסילה צעק על ביאנצ'י .  עם זאת ,  ריבולסי ,  כמו הרבה אחרים שלא אוהדים את ביאנצ'י ,  מאמין שהוא צריך לאמן . " אני חושב שביאנצ'י ,  המאמן הטוב בהיסטוריה של בוקה ביחד עם חואן קרלוס לורנצו  ( אימן את בוקה ב-1976-9 ו-1987  י.ב .)  ,  צריך להיות המאמן הבא ". 
אדם נוסף מהמחנה של באסילה ,  מאמן הכושר קרלוס דיבוס ,  הוסיף על הדברים : " אני תומך בדבריו של ריבלוסי .  ביאנצ'י דיבר אחד בפה ,  אחד בלב .  הדבר הרע ביותר במועדון שאין כבוד אחד לשני ,  והכול קשור לביאנצ'י .  מה שעברנו בששת החודשים האחרונים לא היה נורמלי .  היו שינויים דרמטיים בהנהלת המועדון בשנים האחרונות .  פעם הדיאלוג היה יותר ישיר והיה אמון ,  שלא כמו היום כשיש תככים ומניפולציות .  כעת אני מבין מה קרלוס איסצ'יה  ( המאמן הקודם לפני באסילה  י.ב .)  עבר פה ".  דיבוס ,  כמו ריבולסי ,  תומך בביאנצ'י לתפקיד האימון . " צריך להפריד בין ביאנצ'י המאמן לביאנצ'י האדם .  הוא האיש הנכון עבור בוקה ".  מעניין לדעת האם השניים באמת רוצים את טובת בוקה או פשוט מייחלים לנפילתו של ביאנצ'י בתפקיד בתור מאמן ,  כשהכלים להצלחה דלים ביותר .
 כשביאנצ'י מונה למנג'ר הוא הכריז שהוא לא יעבור לתפקיד המאמן ויהי מה .  חרף לחצים רבים שהופעלו עליו עמד ביאנצ'י במילתו ולא נכנע .  הנשיא חורחה אמור אמיל וההנהלה הציבו לו אולטימטום - לאמן או לעזוב - והוא ארז את חפציו . " ניסיתי לקדם את הקבוצה דרך תפקיד המנג'ר ,  אבל התוצאות לא הגיעו .  לאור זאת ,  אני זז הצידה ונותן לקברניטי המועדון ,  שתמיד האמינו בי ,  להביא אותו אל עתיד טוב יותר ".  בסוף הטיל את הפצצה : " אני כלל לא שולל חזרה לבוקה .  אעשה זאת בשמחה ,  אך עם המנהיגים שיבואו ולא עם אלו שנמצאים כעת ".  הנשיא עצמו נשמע דווקא נינוח : " הוא לא אכזב אותי .  העזיבה שלו הייתה הדדית ".  לאחר מכן הצהיר אמיל שבמועדון מחפשים מנג'ר אחר כדי להעיד על כך שהתפקיד לא נתפר עבור ביאנצ'י ולו בלבד .
 לאחר ההתפטרות של באסילה ,  שבוע לפני תחילת העונה ,  בבוקה היו חייבים למנות מאמן מהר ככל האפשר .  האופציה הראשונה שעלתה היא מי שעשה חיל בקבוצה ומשחק כיום בקולומבוס קרו האמריקאית ,  גיז'רמו בארו שלוטו .  אלא ששלוטו מיאן להכניס עצמו למיטה חולה ללא הכנה ראויה ,  והסכים להגיע רק ביוני ,  לקראת הטורניר הבא ,  אז יהיה לו זמן לעבוד .  המועמד השני היה דייגו קאניה .  במועדון האמינו באיש שהוביל את טיגרה פעמיים לסגנות והביע לא פעם בעבר את רצונו העז לאמן את הקבוצה בה שיחק ,  אולם מועמדותו נפלה עקב התנגדותו של ריקלמה ,  ששיחק עימו ולא הסתדר איתו ,  ובעיקר לאור העובדה שקאניה לא רצה להגיע לחצי שנה בלבד ,  עד יוני ,  אז יגיע שלוטו .  הזמן אזל לבוקה ,  שמינתה לבסוף בובה על חוט ,  אבל אלבס ,  מאמן קבוצת המילואים של המועדון בארבע השנים האחרונות . " הוא האיש הנכון ",  הצהיר אמור אמיל קבל עם ועדה , " להוביל את בוקה בטורניר הבא ",  ועם המחמאה שלח רמז עבה מה יקרה בסיומו .
 אפילו אלבס נשמע קצת מופתע ,  כשסנגר על עצמו תחילה . " אני מתאים לקבוצה ".  כנראה שאחר כך התבלבל מגודל המעמד לגבי ההיררכיה הנהוגה במועדון . " השחקנים צריכים לסחוב את המועדון כלפי מעלה ,  ואני אתן להם יד כמה שאוכל ".  עם זאת ,  מנה אלבס את הבעיה האמיתית של הקבוצה : " עיקר העבודה קשורה לאווירה ולביטחון בקבוצה .  עם זאת ,  זה ברור שלשחקנים צריכה להיות הגישה הנכונה והתשוקה ".  המאמן החדש לא נקב בשמות ,  אולם גם הוא יודע שהמחנאות הארוכה בין ריקלמה ופאלרמו חייבת להיקטע . " אלך עם האמת שלי ,  שמות לא ישחקו אצלי .  אני מכיר את השחקנים הוותיקים ,  נעבוד בעיקר על אמון ותקווה אחד בשני ". 
מינויו של אלבס ישהה ,  לפחות לתקופה של חצי שנה ,  את השינויים הדרמטיים שאותם רוצים לעשות במועדון ועליהם מדברים לא מעט זמן ,  כשגם המצב הכלכלי הרעוע לא מאפשר זאת בינתיים .  אלבס לא יעלה למועדון הרבה כסף ,  ואם יפוטר או יתפטר ,  הרי שהפיצויים שלו ייחסכו כי הוא יחזור לתפקידו כמאמן המילואים .  אמיל הצהיר שבוקה מתכננת שידוד מערכות רציני ביוני הבא ,  אבל הוא לא הזכיר שמות ,  כמובן .  הוא אולי ניסה להמריץ את השחקנים כדי שיעבדו קשה יותר ויילחמו על המשך דרכם בקבוצה ,  אבל בבוקה של ההווה אמירה כזו פתחה בורסת הימורים על השחקנים שיעזבו .
 לא רק בתוך המועדון ,  מתרחשת הקלחת כי גם אם בחוץ שולחים אנשים רבים את ידם ובוחשים .  מאקרי ,  ששימש כאמור כנשיא ,  אמר לאחרונה : " ריקלמה לא משמש דוגמה טובה ",  כשגם על ביאנצ'י הוא פתח פה : " הוא בזבוז בתור מנג'ר ".  הוארסיו פאלמיירי ,  אחד מראשי המועדון ,  נפעם : " אני לא מבין את ההתבטאויות שלו .  זה לא דבר שעושה טוב לבוקה ".  גם אורלנדו סלבסטריני ,  שהצהיר כי יתמודד בבחירות הבאות על נשיאות הקבוצה ,  לא נצר את פיו . " זה תמוה שמנג'ר שמרוויח כ-450 אלף דולר לעונה אומר שאין כסף לחיזוק .  אנחנו אוהבים את ביאנצ'י כמאמן ,  לא כמנג'ר שמשתכר בכל כך הרבה כסף .  אם בחדר ההלבשה אחד מלכלך על השני ,  זה גם מה שנראה על המגרש .  בכל מועדון חייבת להיות מנהיגות והיררכיה ,  אחרת זה מה שקורה .  אנחנו נשתלט על המועדון ונחזיר לו את היושרה ". 
אנשים צריכים להבין שזוהי בוקה ",  ניסה הקפטן פאלרמו לגונן .  'אל לוקו' ,  שמתכנן לפרוש בעוד שנה וחצי ,  בסיום עונת 2011 ואינו שולל את האפשרות שישחק עד אז בקבוצות אחרות ,  הוסיף : " המועדון הוא מעל הכול .  אנחנו מחויבים להציג קבוצה תחרותית וחזות אחידה בחדר ההלבשה ועל המגרש ". 
לאור התקציב הדל יחסית של בוקה עקב חובות העתק ,  הצליחו במועדון שני שחקנים בלבד ,  בינתיים .  מתיאס חימנס מטיגרה וחסוס מנדז מרוסאריו סנטראל ,  כשהאחרון החל את הקריירה בריבר פלייט  ( 2004-6 )  .  כדי להכשיר את השרץ ,  מיהר מנדז להצהיר : " שיחקתי מעט מאוד בריבר ואני לא מרגיש הזדהות עם המועדון ".  עידוד קטן יכולה לשאוב הקבוצה מכך שאולי פרננדו גאגו ,  קשר הקבוצה בעבר וריאל מדריד כיום ,  ישוב לשורותיה .  גאגו מאוד רוצה ,  בעיקר כדי לקבל דקות ולהיות במונדיאל ,  בריאל כרגע מערימים קשיים ולא מוכנים לשחרר ,  אולם עדיין קיים סיכוי שגאגו ישוב הביתה .
 רגע לפני פתיחת העונה ,  אמר אחד המקורבים לקבוצה : " במחנה האימון קיבלנו הרושם שבוקה לא מוכנה לליגה .  חסרים מספר שחקנים בעמדות מפתח ,  ויש הרבה שחסרים יכולות טכניות ,  הכול נופל כרגע על פאלרמו וויטארי .  בוקה צריכה לפחות חמישה או שישה שחקנים .  לקברניטי הקבוצה אין כיום יכולת לבקר את עצמם ". 
כפי שזה נראה כעת גם בבוקה לא מאמינים שהם יצליחו לחלץ דבר מהטורניר הקרוב ,  ובמועדון הקרבו את הטורניר הקרוב על המזבח לטובת הבא .  צריך לקרות נס ,  לא פחות ,  כדי שהעונה הזאת לא תסתיים במפח נפש .  דווקא בימים בהם היריבה העירונית השנואה עוברת סוג של מהפכה ניהולית ,  כשהקיסר פסארלה נבחר לנשיא ,  ובקבוצה משכונת נונייז רואים אופק חדש ,  העניינים בבוקה נראים עגומים מתמיד .  טוב מה אפשר לצפות מקבוצה ,  גדולה ככל שתהיה ,  שממנה מאמן שהכינוי שלו הוא  " עקום הרגליים "? 

בוקה ג'וניור'ס כאוס
nan
