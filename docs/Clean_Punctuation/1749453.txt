משפחת שליט על ההשחתה :  ונדליזם ופחדנות
פעילים שהגיעו למאהל שהקימה משפחת שליט גילו כי המיצג שבו מוצבת דמותו של החייל החטוף הושחת .  נעם שליט : " אין לי מושג מי עשה את זה .  מפתיע שמאבטחי משרד רה"מ הסמוך לא הבחינו בדבר "
  ( צילום :  גדעון צנטנר ,  עריכת וידאו :  דורון שטיין ) 
משפחתו של החייל החטוף גלעד שליט ,  פרסמה בצהריים  ( שישי )  תגובה נזעמת בעקבות השחתת המיצג עם דמותו של גלעד באוהל המחאה בירושלים .  מהמשפחה נמסר כי  " אנו מיצרים על הוונדליזם והפחדנות שבוצעה הלילה באוהל המחאה ,  סמוך למעונו הרשמי של ראש הממשלה .  מדובר במעשה של גורמים אשר כפי הנראה ,  ישביתנו במקום ומאבקנו למען גלעד בנינו ,  מפריע להם והיו רוצים לראות את גלעד מופקר לגורלו אצל חמאס ". 
במיצג שהושחת מוצבת דמותו של החייל החטוף בתוך מבנה דמוי כלא .  מדובר במיצג שהוקם במאהל המחאה שהקימה משפחת שליט .  בנוסף ,  האלמונים גנבו את הדמות ותלשו שלטים שהוצבו במקום .  המשטרה פתחה בחקירת המקרה .  פעילים שהגיעו הבוקר נותרו המומים והחלו לסדר את המיצג מחדש .
 אביו של גלעד ,  נעם שליט ,  סיפר לוואלה !  חדשות כי  " הגעתי הבוקר למאהל וראיתי שהשלט נגנב ואת כל המיצגים פזורים על הרצפה ".  שליט הוסיף כי  " מאוד מפתיע שמשרד ראש הממשלה צמוד אלינו ,  ואף אחד מהשומרים במשרד לא שמע דבר .  עוד מפתיע שיש מצלמות אבטחה מסביב לכל האזור והן לא קלטו דבר .  אין לי מושג מי עשה את זה ". 
נעם שליט הגיב גם לפרסומים בתקשורת הזרה ,  לפיהם עסקת שליט מתעכבת בעקבות החלטותיו של ראש הממשלה בנימין נתניהו .  לדברי שליט , " כל עסקה לשחרור גלעד נתונה בידיו של ראש הממשלה ,  ורק הוא אחראי לשחררו .  היום אנחנו מגיעים ל -1,587 יום ,  שזה כמעט 1,600 ימים שגלעד בשבי .  כל החלטה בעסקה נעשית אך ורק בידי נתניהו .  ברור לכולם שהוא הקובע והמחליט .  אנחנו יודעים שרוב העם כבר אמר את שלו ,  הן בצעדה והן בביקורים ההמוניים של המגיעים למאהל ". 
ח"כ עתניאל שנלר  ( קדימה )  הגיב להשחתת מיצגו של שליט ואמר כי  " משחיתי המיצג הם עלובים חסרי מוסר ומצפון .  מדובר במעשה נוכלים ,  שלא ידעו מוסר מהו והמצאות מצפונם מוטלת בספק ". 
עדכון ראשון :  10:30

משפחת שליט על ההשחתה :  ונדליזם ופחדנות
פעילים שהגיעו למאהל שהקימה משפחת שליט גילו כי המיצג שבו מוצבת דמותו של החייל החטוף הושחת .  נעם שליט : " אין לי מושג מי עשה את זה .  מפתיע שמאבטחי משרד רה"מ הסמוך לא הבחינו בדבר "
 
