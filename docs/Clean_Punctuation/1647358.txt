מסביב לעולם בשבוע :  שיחות היסטוריות
סודן וקבוצת המורדים הבכירה בדרפור חתמו על הסכם הפסקת אש ,  הודו ופקיסטן נפגשו לראשונה מזה 15 חודשים ,  עשרות אלפי נוסעים נתקעו בנמלי התעופה ,  ובסין ממשיכים להתפלל למזל טוב
שבעה בכירים בצבא הטורקי הואשמו השבוע בתכנון הפיכה צבאית במדינה ,  ונשלחו למעצר עד לתחילת משפטם .  העצורים הם ארבעה אדמירלים בחיל הים הטורקי  שניים בדימוס ושניים שעדיין בתפקיד  ושלושה בכירים בצבא הטורקי .  ביום שני ערכה המשטרה הטורקית מבצע חסר תקדים בהיקפו ,  שבמסגרתו נעצרו 40 בכירים בחשד שב-2003 הם נטלו חלק בתכנון פיגועים בטורקיה שנועדו לערער את יציבות הממשלה ולהביא להפיכה צבאית .  הצבא מכחיש את ההאשמות .  בתמונה :  מפקד חיל הים לשעבר בדרכו לבית משפט .
 הודו ופקיסטן פתחו השבוע בניו דלהי בשיחות ישירות ,  לראשונה מזה 15 חודשים .  הפגישה בין שרי החוץ מסמלת בעיקר את הפשרה ביחסים בין השכנות  שתיהן בעלות נשק גרעיני- לאחר שהדיונים בין המדינות הופסקו בעקבות הפיגועים במומביי ב-2008 .  פקיסטן רוצה לדבר על מגוון נושאים ,  כולל קשמיר ,  אזור בעל רוב מוסלמי ששתי המדינות טוענות לריבונות עליו ,  והיה גורם לשתי מלחמות ביניהן .  הודו ,  לעומת זאת ,  טענה כי יש רק נושא אחד על השולחן מבחינתה  טרור .  שתי המדינות הבטיחו לשמור על קשר לבניית אמון .  בתמונה :  חייל הודי מסייר בקשמיר על גבול פקיסטן
כוחות נאט"ו הרגו השבוע בשוגג 27 אזרחים אפגנים .  המקרה אירע בדרום המדינה כשמטוס של בעלות הברית ירה לעבר שיירת אזרחים שנחשדו בטעות כמורדים .  זוהי הפעם השלישית בשבועיים האחרונים שכוחות נאט"ו פוגעים באזרחים בשל טעות בזיהוי ,  ובעקבות כך גוברת באפגניסטן הביקורת נגד כוחות בעלות הברית ,  המנהלים מבצע נגד מעוזי הטליבן במחוז הלמנד ,  למרות שהמקרה האחרון לא היה במסגרת מבצע  " מושתראק ".  בתמונה :  חייל אפגני מתפלל בקנדהאר .
 נשיא סודן עומר אל-באשיר חתם השבוע על הסכם הפסקת אש עם קבוצת המורדים העיקרית בדרפור ,  התנועה לצדק ושוויון  ( JEM )  .  ההסכם נתפס כצעד חשוב לקראת שלום באזור רווי הקרבות ,  למרות שארגוני מורדים אחרים עדיין מסרבים לנהל משא ומתן עם חרטום .  ההסכם הוא צעד חשוב לקראת הסכם שלום מקיף שאמור להביא לסיום הלחימה במערב סודן .  לפי הסכם השלום ,  JEM תהפוך למפלגה ונציגיה יקבלו תפקידים  " בכל רמות הממשל ".  זוהי הפעם הראשונה שממשלת סודן מביעה נכונות לחלוק את השלטון עם יריביה המרים .
 עשרות אלפי נוסעים נתקעו השבוע בשדות תעופה ברחבי העולם עקב שביתה כללית של עובדי תעופה במספר מדינות באירופה .  טייסי  " לופטהנזה ",  חברת התעופה השנייה בגודלה באירופה ,  שבתו במחאה על תנאי העסקתם .  פקחי הטיסה בצרפת שבתו במחאה על הכוונה לעשות מודרניזציה בפיקוח הטיסה בכמה מדינות באירופה ,  שינוי שעשוי להביא לפיטורי עובדים .  בתמונה :  שדה התעופה בניס שבצרפת
נשיא ומנכ"ל טויוטה - איקיו טויודה ,  נכדו של מייסד החברה - העיד השבוע בפני ועדת בית הנבחרים האמריקאי על הכשלים בבטיחות שהתגלו ברכבי טויוטה .  טויודה התנצל על הטעויות של החברה והבטיח לבצע שינויים שיחזירו את אמון הצרכנים בטויוטה .  בתמונה :  אדם בחנות למכשירי חשמל צופה בשידור ישיר של עדותו של טויודה .
 לפחות 42 בני אדם נהרגו השבוע בשיטפונות ומפולות בוץ באי הפורטוגלי מדיירה שבאוקיינוס האטלנטי .  זהו אסון הטבע החמור ביותר בפורטוגל מזה עשור .  במשך השבוע חיפשו צוותי חילוץ אחר עשרות לכודים מתחת לערמות הבוץ .  בתמונה  :  תיירים מצלמים מכוניות שנקברו במפולות .
 ראש הממשלה החולה של ניגריה ,  אומארו יאר'דואה ,  שב השבוע בחשאי לארצו לאחר שהות של שלושה חודשים בערב הסעודית לקבלת טיפול רפואי .  זאת ,  לאחר שתומכיו חששו כי ייאבד את השילטון .  סגנו גודלאק ג'ונתן מכהן כנשיא בפועל מזה שבוע ,  וימשיך בתפקיד עד להחלמתו המלאה של יאר'דואה .  בתמונה :  מצעד תמיכה ביאר'דואה
ויקטור ינוקוביץ' הושבע השבוע לנשיאות אוקראינה ,  והודה כי ארצו עומדת בפני חוב עצום ,  עוני ,  שחיתות והתמוטטות כלכלית אך לדבריו ,  בכוונתו להוביל אותה להתאוששות .  ינוקוביץ' נבחר לנשיא לאחר שניצח בתחילת החודש את ראש הממשלה יוליה טימושנקו בהפרש זעום של 3.5% בסיבוב השני .  השבעתו חתמה באופן סופי את חזרתו למרכז הזירה הפוליטית .  לאחר שניצח בבחירות לפני חמש שנים הואשם ינוקוביץ' בזיופים שהובילו להדחתו ול"מהפכה הכתומה ". 
ילדי הכפר שיאן שבסין מחכים להתאפר לקראת פסטיבל ה"שהו ",  במסגרתו הם צועדים בכפר ומתפללים לקציר מוצלח ומזל טוב בשנה החדשה .
 
מסביב לעולם בשבוע :  שיחות היסטוריות
סודן וקבוצת המורדים הבכירה בדרפור חתמו על הסכם הפסקת אש ,  הודו ופקיסטן נפגשו לראשונה מזה 15 חודשים ,  עשרות אלפי נוסעים נתקעו בנמלי התעופה ,  ובסין ממשיכים להתפלל למזל טוב

