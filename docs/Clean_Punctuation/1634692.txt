מאבטח הרמטכ"ל :  שחררו אותי לביתי
בית המשפט הורה לשלוח את סרן ארז אפרתי ,  המואשם בניסיון אונס של צעירה ,  לתסקיר שירות מבחן כדי לבדוק האם ניתן לשחררו למעצר בית .  הפרקליטות מתנגדת
 ( צילום :  עוז מרון ,  עריכת וידיאו :  יאיר דניאל ) 
סרן ארז אפרתי ,  מאבטח הרמטכ"ל החשוד בניסיון אונס של צעירה בנמל תל אביב ,  יישלח לביצוע תסקיר כדי לבדוק האם ניתן לשחררו למעצר בית .  כך הורה הבוקר  ( חמישי )  בית המשפט המחוזי בתל אביב ,  שבכך נענה לבקשת פרקליטי אפרתי .  הפרקליטות מתנגדת לשחרורו בשל המסוכנות שלטענתה נשקפת ממנו .
 עורכת דינו של אפרתי ,  קרן נהרי ,  מסרה לוואלה !  חדשות כי אני  " שמחים שבית המשפט קיבל את בקשתנו לשלוח אותו לתסקיר ומקווים שבסופו של יום הוא ישוחרר לחלופת מעצר .  עורך הדין בני נהרי אמר כי  " העובדה שהפסיכיאטר המחוזי קבע שהוא לא מסוכן מינית מחזקת את טענתו שהוא לא היה מעורב באירוע ".  
ביום שלישי הוגשה לבית המשפט חוות דעתו של הפסיכיאטר המחוזי ,  לפיה אפרתי כשיר לעמוד לדין ואינו סובל מסטייה מינית .  לפי חוות הדעת ,  לא ניתן לשלול את האפשרות שבליל המעשה לא היה מודע למעשיו .  
אפרתי מואשם בניסיון אונס בנסיבות מחמירות ,  ניסיון למעשה סדום בנסיבות מחמירות ,  תקיפה הגורמת חבלה של ממש ותקיפה בכוונה לבצע פשע .  אמש נחשף סרטון וידיאו בו נראה אפרתי שיכור עוד בתחילת הערב ,  שבו ביצע לפי כתב האישום את העבירות המיוחסות לו .
 
מאבטח הרמטכ"ל :  שחררו אותי לביתי
בית המשפט הורה לשלוח את סרן ארז אפרתי ,  המואשם בניסיון אונס של צעירה ,  לתסקיר שירות מבחן כדי לבדוק האם ניתן לשחררו למעצר בית .  הפרקליטות מתנגדת

