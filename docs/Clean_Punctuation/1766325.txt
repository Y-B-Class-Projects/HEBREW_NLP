הרומנטיקה של גרנט
לאור הכישלונות ,  המנג'ר הישראלי של ווסטהאם עובר לטקטיקה חדשה : " מטרתי בעונה הראשונה היא להישאר עם כדורגל יפה "
 ווסטהאם נערכת למשחקה החשוב היום  ( 17:00 ,  ספורט 1 ו-554 HD )  במסגרת המחזור ה-17 בפרמיירליג מול מנצ'סטר סיטי באפטון פארק ,  ומנג'ר הפטישים אברהם גרנט ממשיך לדבר ברוגע ,  כאילו קבוצתו לא מדורגת מאז פתיחת הליגה במקום האחרון .
" אנחנו תמיד מקווים לטוב ",  אמר גרנט , " אבל לקחנו בחשבון שנילחם נגד הירידה העונה .  הבעלים של המועדון גם ידעו זאת ואף אמרו לי שייתכן שזה מה שיקרה בשנה הראשונה שלי פה בגלל הבעיה הכלכלית של המועדון .
" אנחנו רוצים ליצור דבר חדש ומהנה בווסטהאם ,  וזו הסיבה שהגעתי למועדון לטווח ארוך .  המטרה שלנו בשנה הראשונה הוא להישאר בליגה ,  בערך .  בשנה הבאה ננסה לגדל שחקנים צעירים שיהוו את הבסיס של הקבוצה ,  כמו כן נרצה להביא שחקנים שיוכלו לעזור לקבוצה להתפתח .  זה יהיה מקום של כדורגל טוב ושחקנים מתפתחים .  אנחנו נהיה קבוצה טובה לבטח .
 גרנט סבור ומאמין בביטחון רב שלבעלים ,  דייויד סאליבן ודייויד גולד ,  סבלנות רבה כלפיו . " אנחנו רוצים להישאר בליגה בדרך שלנו ",  הוסיף גרנט , " עם הסגנון שלנו .  אני מכיר את ההצעות לשחק כדורגל ישיר ותכליתי ולהשאיר מאחור את הכדורלג היפה אבל אני חושב שבסוף הדרך הכדורגל היפה יביא לנו תוצאות ". 

הרומנטיקה של גרנט
לאור הכישלונות ,  המנג'ר הישראלי של ווסטהאם עובר לטקטיקה חדשה : " מטרתי בעונה הראשונה היא להישאר עם כדורגל יפה "
 
