כלל פיננסים רושמת הפסד תפעולי של 167 מיליון שקל ב-2009
החברה סיימה את הרבעון הרביעי עם הפסד תפעולי של יותר מ-97 מ' ש' - בניגוד גמור למגמה בשאר בתי ההשקעות
כלל פיננסים רשמה ברבעון הרביעי של 2009 הפסד תפעולי של יותר מ-97 מיליון שקל - ההפסד הגדול ביותר מבין רבעוני השנה החולפת .  סך הכל רשמה בשנת הגאות וההתאוששות של הבורסה הפסד נקי כ-196 מיליון שקל ,  זאת לעומת הפסד של כ-348 מיליון שקל ב-2008 .  ההפסד התפעולי הוא 167 מיליון שקל.הכנסות כלל פיננסים ב-2009 הסתכמו בכ-455 מיליון שקל לעומת 471 מיליון שקל ב-2008 .  את הרבעון הרביעי היא סיימה עם כ-100 מיליון שקל הכנסות - פחות ממה שהשיגה בשאר הרבעונים של 2009.כלל פיננסים הפסידה ב-2009 כ-67 מיליון שקל מפעילות קרנות הנאמנות וניהול התיקים שלה .  מפעילות ניהול התיקים בחו"ל הנעשית תחת חברת טיטניום היא הפסידה כ-14 מיליון שקל .  כאשר בנוסף היא ביצעה הפחתות מוניטין בהיקף של 80 מיליון שקל .  עיקר ההפחתות נעשה בגין קרנות הנאמנות אילנות שרכשה מובגין טיטניום.היקף קרנות הנאמנות שמנהלת החברה הסתכם בסוף 2009 ב-9 מיליארד שקל לעומת ל-10.5 מיליארד בסוף 2008 .  עיקר הירידה נובעת מפדיונות גבוהים של 4.2 מיליארד שקל בקרנות הכספיות בשל העלאת דמי הניהול בהן לאחר שעמדו בעבר על 0% .  מדובר בשינוי מהותי :  בעוד בסוף שנת 2008 נתח הקרנות הכספיות של כלל פיננסים עמד על 51% מסך הקרנות שהיא מנהלת ,  בסוף 2009 הוא הסתכם ב-13% בלבד.הרבעון הרביעי של 2009 הוא הרבעון הראשון שכולו היה תחת ניהולו של טל רז- מנכ"ל כלל פיננסים הנכנס .  מאז נכנס רז לתפקיד הוא ביצע שורה של שינויים חדים בבית ההשקעות שכללו גל פיטורים ,  הכנסה של כללי משמעת קשוחים והחלפת מרבית הבכירים בחברת הבת טיטניום.טל רז נכנס לתפקידו רק בספטמבר 2009 ומאז עד סוף 2009 הסתכם שכרו ב-668 אלף שקל .  זאת בנוסף לאופציות שחולקו לו ועליהן רשמה כלל פיננסים ב-2009 הוצאה של 411 אלף שקל .  שוקי אברמוביץ שקדם לרז בתפקיד וסיים את עבודתו כמנכ"ל כלל פיננסים באמצע ספטמבר ,  הרוויח ב-2009 שכר של 2.051 מיליון שקל בנוסף למענק של 1.4 מיליון שקל .
 
כלל פיננסים רושמת הפסד תפעולי של 167 מיליון שקל ב-2009
החברה סיימה את הרבעון הרביעי עם הפסד תפעולי של יותר מ-97 מ' ש' - בניגוד גמור למגמה בשאר בתי ההשקעות

