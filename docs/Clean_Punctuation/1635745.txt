המהגר הרוסי שלא אוהב את הכינוי  " אוליגרך "
  >  >  לא הרבה ידוע בישראל על לאונרד  ( לן )  בלווטניק .  אף כי איל ההון הרוסי-אמריקאי הוא בעליה של אימפריה בעלת אחזקות בתחומי סחורות וכימיקלים ,  מדיה ונדל"ן ,  ובעל קשרים בצמרת האוליגרכיה הרוסית ,  הוא מצליח באופן מפתיע לשמור על פרטיות .  בלווטניק ,  שבבעלותו ענקית התעשייה הפרטית אקסס אינדוסטריז ,  נמצא כיום במקום ה-44 ברשימת עשירי ארה"ב ,  על-פי דירוג  " פורבס ",  עם הון של 5 מיליארד דולר .  בשנתיים האחרונות הוא הפסיד לפחות 6 מיליארד דולר בעקבות הירידות במחירי הסחורות .  בבעלותו של בלווטניק גם כמה מלונות יוקרה בעולם ,  וכן נתח של 2% בענקית המדיה וורנר מיוסיק .  הוא שומר בקנאות על פרטיותו ואינו נוהג להתראיין לכלי התקשורת .  חברת יחסי הציבור ברנסוויק ,  הפועלת מלונדון ,  מקפידה על כך שיהיה רחוק מעיני התקשורת - כמעט בכל מחיר .  בלווטניק אינו אוהב הכינוי  " אוליגרך ",  המוצמד כמעט לכל איש עסקים מצליח ממוצא רוסי .  עם זאת ,  הוא מכיר מקרוב כמה מהאוליגרכים שעשו את הונם העצום כמעט בן לילה לאחר קריסת בריה"מ ,  וכמה מהם נמנים עם חוג חבריו האישיים ושותפיו בעסקים ברוסיה .  למרות זאת ,  הוא עושה הכל כדי לבדל עצמו מהם ולהרחיק מעליו את הדימוי של אחד שמושך בחוטים בעזרת קשרים במסדרונות השלטון .  בלווטניק ,  52 ,  נולד למשפחה יהודית במינסק שבאוקראינה .  הוא למד במכון להנדסת תעבורה במוסקבה .  עם סיום לימודיו ,  ב-1978 ,  הוא היגר לארה"ב .  הוא המשיך בלימודים לתואר שני בבית הספר למדעי המחשב באוניברסיטת קולומביה ,  אך לאחר מכן החליט לעבור לעולם העסקים וסיים תואר שני במינהל עסקים בבית הספר היוקרתי של אוניברסיטת הרווארד .  עם סיום התואר החל לעבוד כשכיר בפירמת רואי החשבון ארתור-אנדרסן  ( שהתפרקה ב-2001 בעקבות קריסתה של חברת האנרגיה אנרון )  .  לאחר מכן החל בלווטניק לעבוד בחברת ההשקעות הפרטית אטלנטיק פרטנרס ,  ולאחר זמן קצר החל לפעול בתחום הנדל"ן .  ב-1986 ייסד את חברת אקסס אינדוסטריז ,  שהשקיעה בעיקר באירופה ,  ארה"ב ודרום אמריקה .  לאחר נפילת הגוש הקומוניסטי עבר בלווטניק להשקיע ברוסיה .  יחד עם חברו לספסל הלימודים ,  ויקטור וקסלברג ,  ושותפו מיכאיל פרידמן ,  רכשה החברה את נתח השליטה בחברת הנפט הרוסית tnk .  ב-2003 מכרה החברה 50% מ-tnk ל-bp הבריטית ,  ובכך ייסדו את bp-tnk - אחת מחברות הנפט הגדולות ברוסיה .  ב-2008 עלתה bp-tnk לכותרות ,  בעקבות מאבק על השליטה בחברה ,  ששווייה היה 32 מיליארד דולר .  bp טענה כי השותפים הרוסים ניסו לדחוק את רגליה מרוסיה ולהשתלט על החברה ,  וכי שרשויות החוק ברוסיה ניהלו נגדה  " מסע הטרדה מתואם ".  בשיאו של המאבק ,  ביולי 2008 ,  נמלט מנכ"ל bp הבריטי ,  רוברט דאדלי ,  מרוסיה ,  ונאלץ להתפטר חצי שנה מאוחר יותר .  השותפים הרוסים ,  שהכחישו את הטענות על הטרדת אנשי bp ,  מינו הנהלה חלופית .  בהיותו השותף השקט ביותר בחברה ,  נותר שמו של בלווטניק נקי למדי בהקשר של מאבקי השליטה .  הפרסומים בתקשורת הבריטית תקפו את שותפיו ,  הנחשבים מקורבים לפוטין ,  והאשימו אותם בשוד השותפות בסגנון המאפיין את השתלטות המאפיה על עסקים לגיטימיים .  פרשה אחרת שהעיבה על עסקיו של בלווטניק באחרונה היתה פשיטת הרגל של ענקית הכימיקלים ליונדלבזל ,  שבבעלות אקסס .  לחברה היו התחייבויות אג"ח בסך עשרות מיליארדי דולרים ,  מה שהוביל אותה להכריז על פשיטת רגל בינואר 2009 .  בחודשים האחרונים ניסתה ליונדלבזל לארגן מחדש את חובותיה ,  תוך ניהול מגעים עם קונצרן ריליינס ההודי למכירת נתח השליטה בה .  בלווטניק הוא גם אחד המשקיעים ביונייטד רוסאל ,  חברת האלומיניום הגדולה בעולם ,  הנמצאת בשליטתו של המיליארדר אולג דריפסקה .  בשבוע שעבר מכרה רוסאל 10.6% ממניותיה בהנפקה ראשונה של חברה רוסית בבורסת הונג קונג ,  שגייסה 2.2 מיליארד דולר .  בעקבות ההנפקה ירד הנתח בו מחזיק בלווטניק ,  שמשמש גם כדירקטור ברוסאל ,  מ-17.8% ל-15.9% .
 
המהגר הרוסי שלא אוהב את הכינוי  " אוליגרך "
 nan
