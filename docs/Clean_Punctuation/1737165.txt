גוטמן תרגל הרכב הגנתי לקראת ליון
באדיר ,  בונדר ורוקי צפויים לחזור להרכב הפועל ת"א .  המאמן הוזמן על ידי טביב לארוחה לניקוי האווירה .  זהבי חתם רשמית
הפועל תל אביב קיימה היום  ( שני )  אימון בבלומפילד לקראת המשחק עם ליון בליגת האלופות .  עוד לפני האימון ערך המאמן אלי גוטמן אסיפה בה הראה קטעי וידאו של משחקי הקבוצה הצרפתית ושם דגשים לשחקניו על צורת המשחק של היריבה .  באימון ,  תרגל גוטמן לראשונה את ההרכב לרביעי .  על פי המסתמן ,  גוטמן יערוך שלושה שינוייים לעומת שהרכב שהפסיד בשבת 4:2 לעירוני קרית שמונה .  
וואליד באדיר יחזור למרכז ההגנה על חשבונו של ביוואן פרנסמן המאכזב ,  בעמדת המגן הימני יפתח דני בונדר במקומו של עמרי קנדה ואילו רומן רוקי תורגל בקישור האחורי במשבצת של יוסי שבחון .  לאור התצוגה ההגנתית החלשה בשבת ,  גוטמן מחפש הרכב יותר אגרסיבי והגנתי מול היריבה העדיפה .  אגב ,  גוטמן הוזמן על ידי הבעלים לאלי טביב לארוחה שמטרתה לנקות את האווירה בין השניים בעקבות הפרסומים האחרונים .  
ערן זהבי חתם רשמית על החוזה לחמש שנים עליו סיכם בשבוע שעבר .  אביחי ידין ,  שסגר בשבוע שעבר לשלוש שנים ,  יחתום בקרוב .  בכך ,  תמה סוגיית שני השחקנים שהחרימו בשבוע שעבר את האימונים .  
נציגי אופ"א סיימו סיור במתחם בלומפילד והיו מרוצים מאוד מההכנות במקום .  נציגי המועדון קיבלו שבחים על הארגון באצטדיון .  מחר בשעה 9:00 תימשך בקופות האצטדיון מכירת הכרטיסים לשערים 8 ו-10 החל ממחיר 200 שקלים .
 
גוטמן תרגל הרכב הגנתי לקראת ליון
באדיר ,  בונדר ורוקי צפויים לחזור להרכב הפועל ת"א .  המאמן הוזמן על ידי טביב לארוחה לניקוי האווירה .  זהבי חתם רשמית

