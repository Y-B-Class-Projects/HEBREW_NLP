האוצר למפעל הפיס :  בטלו את הגרלת הלוטו החדשה
חיים שני :  אפקט האשליה כאן גדל ויש הטעייה של הציבור
משרד האוצר הודיע אתמול למפעל הפיס כי הוא מתנגד לכל פשרה בנושא הגרלת הלוטו החדשה .  משמעות ההחלטה ,  לדעת האוצר ,  הפיס יצטרך להחזיר את הגרלת הלוטו למעמדה הקודם מלפני כשנה .  הפיס הנהיג לפני כשנה הגרלה חדשה של הלוטו ,  מבלי לקבל את אישור האוצר כנדרש בחוק.לטענת האוצר ,  למרות שהפרסים הראשונים גדולים מהפרסים בההגרלה הקודמת ,  הסיכוי לזכות בהם קטן יותר .  כך למשל ,  לטענת האוצר ,  הסיכוי לזכות בפרס הראשון ירד מאחד לשלוש עשרה וחצי מיליון לאחד לשמונה עשרה וחצי מיליון.לאחר שהאוצר אסר על הפיס להפעיל את ההגרלה החדשה ,  הפיס עתר לבג"ץ .  בעקבות הדיון בבג"ץ ,  הציע הפיס הצעת פשרה לאוצר .  האוצר דחה אתמול את ההצעה .  כתוצאה מכך יצטרך הפיס ,  לטענת האוצר ,  לחזור להגרלת הלוטו הישנה.בתשובת מנכ"ל האוצר ,  חיים שני ,  אתמול לפיס נאמר כי  " היצע ההגרלות בשוק ההימורים משפיע על התנהגות הציבור ויש בו בכדי לשנות את העדפותיו .  השפעה זו יכולה להיות קיצונית אצל אוכלוסיות חלשות ומעוטות יכולת .  הגדלת הפרס הראשון ,  לצד הקטנת הסיכוי לזכות בו ,  מגדילה את החשש להתמכרות להימורים ,  וליצירת היסטריית הימורים בהגרלות שבהן הפרס הראשון גדול במיוחד ." זאת ועוד ,  השילוב של הגדלת גובה הפרס הראשון ביחד עם הקטנת סיכויי הזכייה ,  כאשר הפרסום להגרלה מתמקד אך ורק בהגדלת גובה הפרס ומתעלם מהקטנת סיכויי הזכייה ,  מגדיל את אפקט האשליה ,  דבר העלול להטעות את הציבור ולעודד אנשים להוצאות גבוהות ולא מבוקרות בתקווה להתעשרות מהירה ,  שסיכוייה בפועל מאוד נמוכים ". 

האוצר למפעל הפיס :  בטלו את הגרלת הלוטו החדשה
חיים שני :  אפקט האשליה כאן גדל ויש הטעייה של הציבור

