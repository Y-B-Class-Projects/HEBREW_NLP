סופיה לא קוראת למשקיעי הנדל"ן 
 >  >  ג'קי מוקמל ,  מנכ"ל מאן נכסים ,  אומר כי מלאי המשרדים בסופיה גדל ברבעון השלישי בכ-50 אלף מ"ר ,  מתוך סך של מיליון מ"ר שטחי משרדים בעיר .  לדבריו ,  מחירי השכירות ממשיכים לרדת במקביל לעלייה בהיצע המשרדים ,  זה הרבעון החמישי ברציפות .  ברבעון השלישי של 2009 ירדו המחירים ב-16% לעומת הרבעון הקודם .  2009 התאפיינה בהיקף העסקות הנמוך ביותר זה חמש שנים .  עוד עולה מנתוני החברה כי היצע המשרדים גדול בהרבה מהביקוש ,  וכי הוא צפוי לגדול בשנה הקרובה .  מחירי השכירות למשרדים בדרגה גבוהה  ( class a )  במרכז סופיה ירדו מ-29 יורו למ"ר ברבעון השלישי של 2008 ל-18 יורו למ"ר ברבעון השלישי של 2009 .  מחירי משרדים ברמה נמוכה יותר  ( class b )  ירדו באותה תקופה מ-17 יורו למ"ר ל-9.6 יורו למ"ר . " הבנק הבולגרי ממשיך להוריד את הריבית במשק ,  ובשוק המקומי נוצרה דפלציה ",  אומר מוקמל . " שוק ההשקעות נותר תחת ההשפעה השלילית של המשבר העולמי ,  הבנקים ממשיכים להלוות ללא לקיחת סיכונים ודורשים ביטחונות של 100% ,  וכתוצאה מכך זה הרבעון השלישי ברציפות שלא בוצעה כל עסקה ממונפת לרכישת נדל"ן מניב בבולגריה ". 

סופיה לא קוראת למשקיעי הנדל"ן 
nan
