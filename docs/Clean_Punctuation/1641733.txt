הצרכן האמריקאי עדיין לא כאן ! 
אריה טל מאלומות ספרינט על ההתפתחויות ותחזיות לגבי שוק האשראי האמריקני
כלכלת ארה"ב יצאה ככל הנראה מאחד המשברים הכלכליים החמורים בהיסטוריה .  עדות לכך ניתן למצוא בצמיחת התוצר ב-2 הרבעונים האחרונים  ( q4  5.7%+ ,  q3  2.2%+ )  ,  בנתוני הייצור והסחר הבינלאומי אשר נמצאים במגמת עלייה ,  ובמדד האינדיקטורים המובילים אשר עלה בתשעת החודשים האחרונים ומעיד על המשך צמיחה בטווח הקרוב .  הגורמים העיקריים להתאוששות הכלכלה הם תוכניות החילוץ רחבות ההיקף ,  הריבית הנמוכה והביקושים מעבר לים למוצרים האמריקאים אשר נתמכו בין היתר מפיחות הדולר .  גורמים אלה ככל הנראה ימשיכו לתמוך גם בשנה הקרובה בכלכלה האמריקאית מכיוון ששוק האשראי המהווה דלק כלכלי עלול להכביד על מגמות הצמיחה האחרונות.צד ההיצע תומך בשוק המניות:בשבוע האחרון פורסמו מספר נתונים מעורבים על שוק האשראי האמריקאי ,  ביניהם דו"ח האשראי הצרכני לחודש דצמבר וסקר קציני האשראי  ( senior loan officer survey )  הנערך על ידי הבנק הפדרלי אחת לרבעון .  זהו הסקר המקיף והחשוב ביותר בכל הנוגע לפעילות האשראי בארה"ב אשר מתבסס על נתונים ותגובות של 55 בנקים אמריקאים ו-23 סניפים של בנקים זרים .  מהסקר עולות מספר מסקנות מעודדות ,  בעיקר מצד ההיצע ,  אך גם מספר מסקנות המעידות כי בעיות האשראי עדיין לא תמו ,  בעיקר מצד הביקוש.מסקנות חיוביות:ברבעון הרביעי ,  מספר הולך וקטן של בנקים הקשיחו את תנאי האשראי לצרכנים ולחברות .  כלל הבנקים חדלו ממדיניות ההקשחה במרבית סוגי ההלוואות .  יחד עם זאת יש לציין כי תנאי האשראי עדיין מגבילים יותר ביחס לתנאים ששררו בתקופה של טרום המשבר .  שיעור הבנקים נטו אשר דיווחו על הקשחת תנאי האשראי לצורכי תעשיה ומסחר לחברות בינוניות ועד גדולות  ( מעל 50 מיליארד מחזור פעילות שנתי )  היה שלילי בפעם הראשונה מאז חודש יולי 2007.במילים אחרות ,  מספר רב יותר של בנקים דיווחו על הקלת תנאים לחברות בינוניות עד גדולות או לפחות נמנעו מהקשחת תנאים .  לגבי תחום הנדל"ן המסחרי לעומת זאת ,  כמעט ואין הנחות לגודל חברה .  מרבית הבנקים  ( 27.3% נטו )  דיווחו על הקשחת תנאים ללא תלות בגודל החברה על ידי מתן ריביות גבוהות יותר ודרישת בטוחות רבות ,  וכל זאת למרות תוכניות רחבות ההיקף של הממשלה ,  ובעיקר ה-tarp אשר הייתה מיועדת למטרות הנדונות ." מקשיחים מול מקלים "  - ידם של המקלים על העליונה:בתרשים הבא ניתן לראות את מדיניות הבנקים לגבי האשראי לצורכי תעשיה ומסחר בגרף הלבן .  גרף זה מציג את היחס בין מספר הגופים  " המקשיחים "  אשראי לבין אלה  " המקלים "  או הנייטרליים .  כאשר היחס עולה מעל לרמת האפס ,  אזי מספר המקשיחים גבוה ממספר המקלים ,  וכאשר הגרף יורד מתחת לאפס מספר המקלים גבוה יותר מן המקשיחים .  הגרף המקביל  ( בכתום )  הינו של מדד ה-s & p 500.ניתן לראות כי שיעור המקשיחים הגיע לשיאו לקראת סוף 2008 ,  לאחר קריסת lehman brothers ,  והחל לרדת בתחילת 2009 ,  כאשר ברבעון האחרון של 2009 היחס בין המקשיחים למקלים התהפך לטובת האחרונים .  אנו צופים כי מגמת השיפור והקלת התנאים תימשך ותקבל ביטוי בבנקים נוספים ,  דבר אשר צפוי לתמוך בהמשך עליות בשוק המניות כפי שקרה במיתון הקודם.יחס בין  " מקשיחים "  ל"מקלים "   ( לבן )  לעומת מדד ה-s & p 500  ( כתום )  .  משנת 1994:הבעיה הינה בצד הביקוש:הביקוש נטו הן מצד העסקיים והן מצד הצרכנים המשיך לרדת בכל קטגוריות האשראי העיקריות בשלושת החודשים האחרונים .  למרות הירידה בביקושים ,  שיעור רב יותר של בנקים נטו דיווח על עלייה בנכונות לבצע הלוואות בתשלומים לשיעורין ברבעון האחרון לעומת הרבעון הקודם .  בנוסף ,  שיעור מעט גדול יותר של בנקים דיווח על המשך ירידה בביקושים למשכנתאות למגורים לעומת תקופות קודמות.גם בנושא ביקוש למשכנתאות שלא לצורך מגורים חלה ירידה בביקושים ברבעון האחרון לעומת הרבעון הקודם .  בהמשך למדיניות לגבי גופים עסקיים ,  בנקים רבים ממשיכים להקשיח את תנאי האשראי על משכנתאות לצרכנים לצורך מגורים והן לצרכים שלא למגורים .  יש לציין כי שיעור המקשיחים נמצא במגמת ירידה ,  בעיקר ללווי הפריים .  המשך מגמת ההקשחה נובעת מחששות הבנקים שכן מרביתם מעריכים כי איכות האשראי של לווי הפריים והסאב-פריים תמשיך להתדרדר בשנת 2010 .  ההערכות הן כי היקף עיקולי הבתים יעלה לרמה של 3 מיליון מרמה של 2.8 מיליון ב-2009.בנושא הלוואות של כרטיסי אשראי ,  שיעור הבנקים אשר הקשיחו תנאים היה גבוה נטו מהמקלים בשלושת החודשים האחרונים ,  אך גם במקרה זה הפער בין המקשיחים למקלים מצטמצם מאד .  בנקים רבים דיווחו כי המשיכו לצמצם את מסגרות האשראי ללקוחותיהם ,  הגדילו את פער הריביות בין האשראי לפיקדונות ,  והקשיחו את תנאי הזכאות לקבלת כרטיסי אשראי.נתוני פער הריביות :  המקשיחים  ( הגדילו מרווח )  לעומת המקלים  ( צמצמו מרווח ) :שיעור נטו של הבנקים אשר דיווחו על עלייה בביקושים להלוואות לצרכנים .  משנת 1990:פעילות האשראי ממשיכה להצטמצם ועל פי נתוני הבנק הפדרלי נתוני האשראי הצרכני בחודש דצמבר השלימו רצף של 11 חודשי ירידה באשראי .  נתונים אלה מעלים חששות וספקות לגבי התאוששות מהירה של הכלכלה האמריקאית שכן מגזר הצריכה הפרטית מהווה  ( 70% מהתוצר )  מנוע צמיחה חשוב ביותר.לסיכום : 	היצע האשראי :  באלומות ספרינט צופים כי המגמה בקרב הבנקים להקלות בתנאי האשראי תמשך ברבעונים הקרובים . 	צד הביקוש :  הביקושים יחלו לעלות אך בקצב איטי ובהתאם לאמון הצרכנים ולמגמות בשוק התעסוקה .  הירידה האחרונה בשיעור האבטלה לרמה של 9.7% עשויה לשקף  " תיקון "  מקרו לאחר ההתייעלות המהותית אשר בוצעה על ידי המעסיקים האמריקאים . 	v או דאבל v :  המבחן האמיתי של כלכלת ארה"ב יחל במהלך הרבעון השני ובהמשך 2010 .   בתקופה זו נדע האם המשק האמריקאי הגיע לצמיחה בת קיימא או שמא הגיע לנקודת הסיום של ה-v הראשון מבין השניים ..  . 	מסקנה :  סקר האשראי מהווה נדבך נוסף לאי הוודאות בכלכלת ארה"ב ולכן שוק המניות צפוי להיות תנודתי במהלך 2010 ולכן יש לשקול להגדיל חשיפה למוצרים הנהנים מעלייה בתנודתיות.הסקירה נכתבה על ידי אריה טל ,  אנליסט ואסטרטג ראשי באלומות ספרינט בית השקעות .
 
הצרכן האמריקאי עדיין לא כאן ! 
אריה טל מאלומות ספרינט על ההתפתחויות ותחזיות לגבי שוק האשראי האמריקני

