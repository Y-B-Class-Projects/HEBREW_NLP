בקסטר ביקש לשחק למרות מות אביו
עירוני אשקלון אישרה לכוכבה להיעדר מהמשחק מול ברק נתניה בעקבות מות אביו ,  אך השחקן ביקש להמריא רק לאחר המשחק
בעירוני אשקלון קיבלו הבוקר  ( שישי )  הודעה על כך שאביו של שחקנה האמריקאי של הקבוצה ,  ג'ימי בקסטר ,  נפטר במהלך הלילה לאחר שגסס בחודש האחרון .  בקבוצה יצרו קשר עם השחקן ואישרו לו להיעדר ממשחק הליגה מול ברק נתניה שייערך ביום ראשון ,  אך בקסטר במעשה שאותו ניתן להגדיר אצילי ,  ביקש מיוזמתו להישאר בארץ ולהמריא לארצות הברית רק לאחר המשחק .  יש לציין כי בקסטר היה אמור לצאת לארצות הברית בכל מקרה לאחר המשחק כדי לסעוד את אביו .
 זוהי הפעם השנייה בחודש האחרון שבקסטר ממריא לארצות הברית בעקבות מחלתו של אביו .  בפעם הראשונה היה זה לפני משחק הליגה מול הפועל חולון ,  בו ניצחה אשקלון בסופו של דבר ,  לאחר שבקסטר חזר לישראל במפתיע בצהרי המשחק ושותף .  שחקני עירוני אשקלון יענדו במהלך המשחק מול נתניה סרטים שחורים לזכרו של אביו של חבריהם לקבוצה .  בקסטר הוא השחקן המשמעותי ביותר עד כה באשקלון העונה ורשם 15.3 נקודות ו-3.2 ריבאונדים ב-13 משחקים בהם שותף .
 
בקסטר ביקש לשחק למרות מות אביו
עירוני אשקלון אישרה לכוכבה להיעדר מהמשחק מול ברק נתניה בעקבות מות אביו ,  אך השחקן ביקש להמריא רק לאחר המשחק

