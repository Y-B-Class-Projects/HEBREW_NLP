מדונה מציגה את הלהיט הבא - מי קוקוס
הלהיט החדש באמריקה - משקה העשוי ממי קוקוס - הפך למיזם כלכלי של כמה כוכבים הוליוודיים .  לצידה של המנהלת החדשה מדונה עומדים גם השחקנים דמי מור ומת'יו מקונהי
האם הלהיט הבא של מדונה יהיה משקה ולא תקליט ?  מנהלה של הזמרת ,  הישראלי גיא עוזרי ,  אמר ל"ניו יורק פוסט "  כי מדונה השקיעה בחברת מי קוקוס לאחר שלמדה על המשקה לפני כמה חודשים .
 לדבריו ,  היא השקיעה 1.5 מיליון דולרים בחברה ,  הנקראת  " ויטה קוקו ".  גם עוזרי עצמו השקיע יותר ממיליון דולר וגייס חברים מפורסמים אחרים כמו ,  דמי מור ,  מת'יו מקונהי וסולן הרד הוט צ'ילי פפרס ,  אנתוני קידס ,  שהשקיעו סכום קטן יותר אך  " משמעותי ".  שווי החברה ,  שהוקמה על ידי מייקל קירבן ואירה לירן ב-2004 ,  מוערך בין 120 ל-140 מיליון דולרים והיא שולטת ב-60% משוק מי הקוקוס בארה"ב .  
עוזרי סיפר לעיתון כי מדונה החלה לשתות את המשקה במהלך מסע ההופעות העולמי שלה בשנה שעברה ,  וכמו הרבה דברים בחייה ,  היא לא מתכוונת להיות שותפה פסיבית  היא כבר החלה לשלוח למנכ"ל החברה רעיונות עסקיים ,  כמו ,  ייצור קרטיבים העשויים ממי קוקוס .  המשקה עצמו מיוצר ממי קוקוסים ירוקים וצעירים ולא מקוקוסים חומים בעלי נוזל חלבי יותר .
 
מדונה מציגה את הלהיט הבא - מי קוקוס
הלהיט החדש באמריקה - משקה העשוי ממי קוקוס - הפך למיזם כלכלי של כמה כוכבים הוליוודיים .  לצידה של המנהלת החדשה מדונה עומדים גם השחקנים דמי מור ומת'יו מקונהי

