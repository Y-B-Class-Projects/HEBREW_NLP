היגואין : " חייבים לנצח את אתלטיקו ביום ראשון "
 ריאל חזרה למקום הראשון והקלאסיקו מתקרב ,  אבל הבלאנקוס חושבים רק על אתלטיקו ,  שתגיע לברנבאו ביום ראשון
24 שעות במקום השני היו די והותר עבור ריאל מדריד .  אחרי שברצלונה ניצחה ביום רביעי בערב את אוסאסונה ועלתה לפסגה ,  נמשך אמש  ( חמישי )  המירוץ המטורף על כסא הנהג כשהבלאנקוס ניצחו את חטאפה 2:4 ועלו בחזרה למקום הראשון בזכות הפרש שערים .  
ב-11 באפריל ,  כבר אפשר להריח את זה ,  בארסה תגיע לסנטיאגו ברנבאו למשחק העונה ,  אבל עוד לפני כן תארח ריאל את אתלטיקו מדריד לדרבי ביום ראשון הקרוב וגונזאלו היגואין ,  שאתמול כבש צמד והעלה את מאזן שערי הליגה שלו ל-22 ,  חושב רק על הקולצ'יונרוס : " אנחנו חייבים להמשיך בדרך שלנו כפי שעשינו היום .  עכשיו הדבר החשוב הוא לנצח ביום ראשון .  אני תמיד שמח כשאני כובש ואם הם עוזרים לקבוצה ,  אני שמח יותר ". 
בעשרת המפגשים שקדמו להתמודדות אתמול ,  ניצחה חטאפה ארבע פעמים את ריאל ,  שלא פעם התקשתה באלפונסו פרז קולסאום .  לפיכך ,  המאמן מנואל פלגריני היה מרוצה ביותר וגם הסביר את היכולת המחצית השנייה ,  בה קבוצתו הורידה הילוך : " השגנו תוצאה טובה במקום בו לא תמיד היה קל לריאל .  בנוסף ,  גם כבשנו כמות יפה של שערים .  אחרי ההפסקה הורדנו את רמת האינטנסיביות של המשחק שלנו כדי להתכונן ליום ראשון ולא לספוג כרטיסים ". 

היגואין : " חייבים לנצח את אתלטיקו ביום ראשון "
 ריאל חזרה למקום הראשון והקלאסיקו מתקרב ,  אבל הבלאנקוס חושבים רק על אתלטיקו ,  שתגיע לברנבאו ביום ראשון

