בניסיון להתחרות באייפד :  אמזון רוכשת את הסטארט אפ טאצ'ו ,  המייצר מסכי מגע
בחודש שעבר הודיעה על תוכניתה לפתוח חנות אפליקציות לקינדל ,  בדומה לזו של האייפון
אמזון ,  יצרנית קורא הספרים האלקטרוני קינדל ,  רוכשת את חברת הסטארט אפ טאצ'ו  ( touchco )  ,  המתמחה בטכנולוגיית מסכי מגע ,  לאחר שבשבוע שעבר הגבירה אפל את התחרות בשוק הקוראים האלקטרוניים עם השקת אייפד ,  מחשב הטאבלט הראשון שלה ,  כך אמר מקור המקורב לעסקה.אמזון תשלב את הטכנולוגיה של טאצ'ו ואת צוות העובדים של החברה בחטיבת החומרה של קינדל ,  אולם תנאיה של העסקה אינם ידועים עדיין .  דוברת אמזון ,  מארי אוסקו ,  ואיליה רוזנברג ,  מייסד טאצ'ו ,  סירבו להגיב לדיווח.החברה מייצרת את המסכים בטכנולוגיה אשר זולה בהרבה מהטכנולוגיה של מסכי המגע שבהם נעשה שימוש באייפד ובאייפון .  שלא כמו במסכי המגע של אייפון ואייפד ,  המסכים של טאצ'ו מסוגלים לעקוב אחר מספר לא מוגבל של פעולות בו זמנית .  הרכישה  " מצביעה על כך שאמזון מבקשת להרחיב את הפלטפורמה מעבר לקוראי ספרים אלקטרוניים ,  כדי להקיף יותר פונקציות ותכנים ",  אמר קולין סבסטיאן ,  אנליסט מלזאר קפיטל . " זה עשוי גם לסייע להם לשפר את הקינדל ,  ולהפוך את המקלדת לוירטואלית ,  למשל ".  אמזון מבקשת להתחרות באפל גם בחזיתות נוספות .  בחודש שעבר היא הודיעה כי בכוונתה לפתוח חנות אפליקציות לקינדל ,  בדומה לחנות האפליקציות של האייפון .
 
בניסיון להתחרות באייפד :  אמזון רוכשת את הסטארט אפ טאצ'ו ,  המייצר מסכי מגע
בחודש שעבר הודיעה על תוכניתה לפתוח חנות אפליקציות לקינדל ,  בדומה לזו של האייפון

