החקלאים הכניסו 100 מיליון שקל מהייצוא לעזה
בצל המתיחות בעזה ,  מדווח ארגון מגדלי הפירות על הכנסות של 100 מיליון שקל מייצוא הפירות הישראליים לרצועה .  עד סוף השנה ,  תסתכם העברת הפירות לרצועה ב-50 אלף טון
לקראת סוף שנת 2010 ,  מסכם ארגון מגדלי הפירות את הסחר והעברת הפירות לרצועת עזה .  לפי הארגון ,  תסתכם העברת הפירות לעזה ב-50 אלף טון ,  המהוות גידול של 25% לעומת 2009 - כך מסר מנכ"ל ארגון מגדלי הפירות ,  אילן אשל ,  שהוסיף כי הכנסות המגדלים כתוצאה מהיצוא לעזה צפויות להסתכם ב-100 מיליון שקל .  עיקר הפירות שנמכרים לרצועה הם בננות ,  תפוחים ,  מנגו ,  תמרים ואבוקדו .  
לדברי אשל ,  הגידול במכירות הושג הודות לרגיעה היחסית באזור הרצועה ומדיניות חיובית שהנהיג מתאם הפעולות השטחים האלוף דנגוט ואנשי משרדו , " שמגלים פתיחות והבנה לצרכים של שני הצדדים ".  אשל ציין שקשרי המסחר עם הסוחרים ברצועת עזה מצוינים . " חלקם מגיעים לארץ באופן קבוע ומסודר כדי להתרשם מהפירות שהם עתידים לרכוש ולסגור עסקאות ובמקביל נערכות פגישות תאום במעבר ארז ",  סיפר .  
מנכ"ל הארגון הוסיף והעריך כי בשנת 2011 יורגש גידול נוסף של 20% בהעברת הפירות לעזה והוא עתיד להסתכם ב-120 מיליון שקל , " כל זאת כמובן בתנאי שלא תהינה הפתעות לרעה במישור הביטחוני ".  לדבריו ,  הגברת הסחר הוא אינטרס של שני הצדדים ועבור המגדלים הישראלים מדובר בתרומה כפולה הן של הכנסות כספיות ישירות והן ייצוב המחירים בשוק המקומי ומניעת היווצרות עודפים .
 
החקלאים הכניסו 100 מיליון שקל מהייצוא לעזה
בצל המתיחות בעזה ,  מדווח ארגון מגדלי הפירות על הכנסות של 100 מיליון שקל מייצוא הפירות הישראליים לרצועה .  עד סוף השנה ,  תסתכם העברת הפירות לרצועה ב-50 אלף טון

