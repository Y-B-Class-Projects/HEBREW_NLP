מונופול חדש לתשובה
אבי בר אלי שואל כיצד ניתן להותיר את המאגר הגז היחיד העומד לרשות המשק בידי כוף פרטי אחד ,  ועוד כזה שבוא בעל אינטרס מובהק במשק הגז
1.מאגר מארי-B המתרוקן שייך למדינה .  לא לדלק ,  לא לנובל אנרג'י ולא לחברת החשמל .  החזקה בו ניתנה לקבוצת ים תטיס לתקופה של 30 שנה שתסתיים בעוד 20 שנה ,  כדי להפיק גז .  לא כדי לספק שירותי אחסון והזרמה .  לפיכך ,  על פי החוק היבש ,  יכולה המדינה לדרוש מים תטיס להשיב לידיה את המאגר ברגע שבו נשאבה טיפת הגז האחרונה מן הבארות .  אלא שלפי החוק היבש יכולה ים תטיס גם לשאוב את אותה טיפה אחרונה בתום תקופה של 50 שנה  ( לאחר מימוש אופציה של 20 שנה נוספות )  .  זאת ,  כאשר המדינה משוועת למאגר גז אסטרטגי ,  והמשק - למאגר תפעולי שיאפשר גמישות באספקה .  
2.חברת החשמל ,  שותפות תמר וים תטיס מנסות לפיכך לקבוע עובדות בשטח .  חברת החשמל תרכוש את הטיפה האחרונה במארי-b ,  תרכוש גז מתמר ,  תזרים אותו למארי-b ותעשה בו שימוש לצרכיה .  בכך ,  תחפה בעתיד על חולשתה אל מול יצרני החשמל הפרטיים הגמישים - בעוד דלק ונובל אנרג'י יוכלו להציע ללקוחותיהם בתמר יתרון שאין ,  ולא יהיה ,  לאף אחת ממתחרותיהן .  
מכאן ,  שעסקה סיבובית זו משליכה על כלל המשק - וגם על הכיס הציבורי .  כיצד ניתן להותיר את המאגר היחיד העומד לרשות המשק בידי גוף פרטי אחד ,  ועוד כזה שהוא בעל אינטרס מובהק במשק הגז ?  מי יפקח על יתרון הגודל של חברת החשמל בדמי אחסון הגז לעומת היזמים הפרטיים ?  ומי בכלל יממן הנחת צינור תת ימי נוסף מהחוף למארי-b כדי לאפשר הזרמה הפוכה ?  
3 .  למעשה ,  צריכה המדינה להחזיר את המאגר המתרוקן לידיה ,  לשלם לים תטיס בעבור ההשקעה במתקנים ,  לפרסם מכרז לרכש מלאי גז אסטרטגי ,  לתפעל את המאגר בעצמה - או להוציא שירות זה למכרז מחודש .  אלא שבקרב ממשלה שבה איש לא מעז לפצות פה לנוכח היעלמותם של 9 מיליארד שקל מכספי הציבור לטובת הפנסיה של עובדי חברת החשמל - ספק אם יימצא העוז להתייצב בהליך משפטי וציבורי ממושך מולה ומול יצחק תשובה ושות' .  כשהמצב סבוך והשוק בוער נוח להשאיר את כאבי הראש למונופולים המנוסים  ( בזכות היותם מונופולים )  .  אלה כבר ידאגו להבטיח את מי המנוחות שבהם תונצח שליטתם בשוק .
 
מונופול חדש לתשובה
אבי בר אלי שואל כיצד ניתן להותיר את המאגר הגז היחיד העומד לרשות המשק בידי כוף פרטי אחד ,  ועוד כזה שבוא בעל אינטרס מובהק במשק הגז

