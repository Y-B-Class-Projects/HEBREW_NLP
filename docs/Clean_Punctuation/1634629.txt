עובדי ההוצאה לפועל שבתו אתמול שוב ,  הפעם - בגלל האבק בסניף רחובות 
 >  >  עובדי רשות הגבייה והאכיפה  ( ההוצאה לפועל לשעבר )  שבתו אתמול למשך כשעה וחצי .  גם בתחילת השבוע העובדים קיימו  " שביתת אזהרה "  למשך כשעתיים ,  שבמהלכן קיימו אסיפות הסברה .  יו"ר ועד עובדי רשות האכיפה והגבייה ,  אלי אלבז ,  החליט על השביתה אתמול כהזדהות עם עובדי הרשות ברחובות .  העובדים מתלוננים כי נאלצו להמשיך לעבוד במשרדים למרות השיפוצים הנערכים בהם .  העובדים ברחובות דורשים לקבל פיצוי כספי על כך שאולצו להמשיך לעבוד במקום  " המעלה אבק עקב השיפוצים ".   " אנו נמצאים בסכסוך עבודה ארצי ",  כתב אתמול אלבז באיגרת לעובדי הרשות . " אבל גם בסכסוך המקומי אני מושיט לכם יד .  עובדי לשכת רחובות עברו ימים כלילות קשים במשך שנתיים כאשר תחת אפם נעשו שיפוצים בבניין בו הם עובדים .  השיפוצים והפיגומים גרמו לאבק ולרעש בלתי נסבלים .  העובדים המשיכו בעבודתם המסורה ,  ועכשיו מגיע להם פיצוי על כך ".  מהנהלת רשות הגבייה והאכיפה נמסר בתגובה כי  " זוהי שביתה תמוהה ".  ביום ראשון שבתו 550 העובדים הקבועים של הרשות בדרישה שכל אחד מהם יקבל מענק של 30 אלף שקל במסגרת הרפורמה ברשות המיושמת באחרונה ,  הכוללת בין היתר איחוד של לשכות המחייב ניוד של חלק מהעובדים בין הלשכות .
 
עובדי ההוצאה לפועל שבתו אתמול שוב ,  הפעם - בגלל האבק בסניף רחובות 
nan
