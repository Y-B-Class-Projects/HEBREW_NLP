מצוקה בהפועל פ"ת :  מאמן השוערים תופקד כשוער באימון
אחרי הפציעות של אמאמו ואג'ידה ,  גם הישראלים ,  דורי וקשתי ,  לא הגיעו לאימון .  מחפוד הציב את שמעון מועלם בין הקורות
הפועל פתח תקוה התאמנה היום  ( שלישי )  ללא ארבעת שועריה .  בנוסף לפציעות של אוסטין אג'ידה  ( גמר את העונה )  ו-וויליאם אממו  ( ייעדר עוד למעלה מחודש בגלל קרע בכתף )  - לאימון הבוקר לא הגיע גם השוער הראשון שניר דורי בטענה שהוא חולה ,  בעוד השוער הרביעי טום קשתי נפצע באימון ביום ראשון והתבקש לנוח מספר ימים .
 מאחר שכרגע לקבוצה אין אפילו שוער אחד שמסוגל להתאמן  ( וכנראה שרק אחד מהם ,  דורי ,  יוכל להתאמן מחר )  - אלי מחפוד נאלץ להציב את מאמן השוערים שמעון מועלם בשער הקבוצה באימון .  לפני האימון הוזעק שוער מקבוצת הנוער כדי לאפשר משחקון פנימי .  מחפוד : " המצב לא פשוט .  כבר התרגלתי לפציעות של שוערים ,  אני עכשיו אני נאלץ להתמודד פה עם משהו קיצוני ". 
עוד בקבוצה :  עמנואל מתיאס וג'ונתן אסוס ערכו אימון חלקי בעקבות עומס .  מחפוד ערך אסיפה לקראת מכבי תל אביב ואמר לשחקנים : " חייבים להתכונן למשחק בצורה הטובה ביותר ,  זה לא סתם משחק .  נגביר את הקצב במהלך השבוע ". 

מצוקה בהפועל פ"ת :  מאמן השוערים תופקד כשוער באימון
אחרי הפציעות של אמאמו ואג'ידה ,  גם הישראלים ,  דורי וקשתי ,  לא הגיעו לאימון .  מחפוד הציב את שמעון מועלם בין הקורות

