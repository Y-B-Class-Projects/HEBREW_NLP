רואה החשבון של  " אצבעוני "  מואשם בגניבת כמיליון ש'
רו"ח גרשון נוימן מואשם שלקח לכיסו חלק מתשלומי המע"מ של לקוחותיו .  לפני כשנה נגזרו עליו 45 חודשי מאסר על עבירות דומות
 >  >  רו"ח גרשון נוימן ,  בן 64 מרמת גן ,  מואשם בגניבת 900 אלף שקל מארבעה לקוחות ,  בהם משרד עורכי דין והוצאת עיתון הילדים  " אצבעוני ".  כתב האישום הוגש אתמול לבית משפט השלום בתל אביב בגין עבירות של גניבה בידי מורשה וזיוף בנסיבות מחמירות .  לפי כתב האישום ,  נוימן טיפל בתיקי לקוחות שונים ובין השאר ייצג אותם אל מול רשויות המס .  לצורך תשלום דו"חות מע"מ תקופתיים נשלח לכל בית עסק עצמאי ,  פנקס ריק ובו שוברים לתשלום המהווים  " דו"ח מע"מ תקופתי ".  לגישת התביעה ,  נוימן היה משלם עבור לקוחותיו את סכום המס למע"מ בבנק הדואר .  כתב האישום מתאר כיצד חלק מהצ'קים של הלקוחות היו ריקים ללא שם המוטב ,  חלק היו לפקודת נוימן וחלק לפקודת מע"מ .  הנאשם יצר דיווחים מע"מ כוזבים כדי להקטין את הסכומים שהיו חייבים הלקוחות וגנב את ההפרש בין סכומי הכסף שיועדו לתשלום לסכומים ששולמו בפועל .  לפיכך ,  יצר חובות ללקוחות ברשויות המס .  נוימן מואשם כי במקרים בהם הועברו המחאות לפקודתו ,  הפקיד את ההמחאות בחשבונו האישי ;  במקרים שבהם הועברו לנאשם המחאות ריקות ,  מילא הנאשם את שמו ,  והפקידן בחשבונו .  לטענת המדינה ,  באמצעות עו"ד ספי ברא"ז-יונג מפרקליטות תל אביב ,  נוימן הגדיל את גובה המס בשיטות שונות ,  כמו למשל ,  הקטנת גובה העסקות החייבות במס .  כך שילם נוימן מכספי הלקוחות שהופקדו בחשבונו סכום נמוך מהסכום המקורי לתשלום ,  נטען .  כדי להעלים את התרמית מהלקוחות זייף נוימן את הסכומים בהעתקי הדו"חות ,  כך שיתאים לסכום המקורי שאלה שילמו .  כתוצאה ממעשיו של הנאשם נותרו הלקוחות חייבים את יתרת הכספים ששלשל הנאשם לכיסו .  העבירות בהן מואשם נוימן קשורות לשנים 2002-2007 ,  אך הלקוחות הנפגעים היו אתו 10-20 שנה .  נוימן מואשם ,  למשל ,  כי גנב ממשרד עורכי דין גוטפריד-וסרצוג כ-250 אלף שקל ומהוצאת אצבעוני ,  המנהלת הליך אזרחי נגד נוימן ,  כ-210 אלף שקל .  לפני שנה נגזרו על נוימן 45 חודשי מאסר בפועל בגין עבירות מע"מ רבות הקשורות לעבירות בכתב האישום הנוכחי ,  שהכניסו לכיסו 4 מיליון שקל .  כמו כן ספג שנתיים מאסר על תנאי וקנס בסך 10,000 שקל .
 
רואה החשבון של  " אצבעוני "  מואשם בגניבת כמיליון ש'
רו"ח גרשון נוימן מואשם שלקח לכיסו חלק מתשלומי המע"מ של לקוחותיו .  לפני כשנה נגזרו עליו 45 חודשי מאסר על עבירות דומות

