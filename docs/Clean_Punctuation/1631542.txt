טרי : " למפארד ,  דרוגבה ואני השארנו את צ'לסי מאוחדת "
 קפטן צ'לסי מספר על הנעשה מאחורי הקלעים : " התמיכה של פרנק ודידייה חשובה לי בגלל כל המאמנים שעברו כאן בזמן קצר "
 זו אולי לא הפתעה גדולה עבור מי שעוכב בעניין אחרי הליגה האנגלית ,  אבל בראיון ל"דיילי אקספרס "  מספר קפטן צ'לסי ,  ג'ון טרי ,  על הנעשה מאחורי הקלעים ועל התפקיד הגדול שעושים הוא וגם פרנק למפארד ודידייה דרוגבה במועדון .
" השנים האחרונות היו מבחן עבורי ,  אבל גם עבור פרנק ודיידיה .  הרבה אנשים שומעים על ההשפעה שלי ,  אבל לא שומעים הרבה על ההשפעה של שניהם ומגיע להם קרדיט על מה שהם עושים מאחורי הקלעים ",  אמר הבלם הכחול .
 בשנים האחרונות אימנו את צ'לסי ז'וזה מוריניו ,  אברהם גרנט ,  לואיז פליפה סקולארי ,  חוס הידינק וכעת קרלו אנצ'לוטי ולאור התחלופה הגדולה על הקווים ,  הקבוצה נזקהה לבסיס יציב בגזרת השחקנים . " אני יכול לספר שפרנק ודידייה נהדרים ושזה חשוב לי מאוד לקבל את התמיכה שלהם בגלל כל המאמנים שעברו כאן בזמן כל כך קצר ",  הוסיף טרי .
 הבלם אמר גם : " חשוב ששלושתנו השארנו את הקבוצה מאוחדת ושאמרנו לשחקנים שכל עוד נמשיך ביחד ונצליח ,  הקהל יהיה שם כדי לתמוך בנו .  זה מה שחשוב - המועדון - ולא המאמן או השחקנים .  מנהיגות זה דבר שנולדים איתו ואני בורכתי בה .  במשחק מילואים אחד כשהייתי צעיר ,  פרנקו  ( זולה )  איבד את הכדור וצעקתי עליו .  לוקה  ( ויאלי )  בא אליי אחרי המשחק ואמר לי :  'זה היה פנטסטי ,  לאף אחד אחר אין אומץ לעשות מה שאתה עשית' ".  
 *  משפחת גלייזר ,  העומדת בראש מנצ'סטר יונייטד ,  לקחה מקופת המועדון כ-20 מיליון ליש"ט בשנה האחרונה ,  כך חושפים הדוחות הכספיים של המועדון . " בגרדיאן "  נטען היום  ( שני )  שהמשפחה הוציאה 10 מיליון ליש"ט על סעיף שנקרא  " משכורות ניהול "  והלווה 10 מיליון נוספים .  על פי הדוחות ,  שישה מחברי המשפחה שהלוו את 10 המיליון הללו ,  לא יחוייבו להחזירם בחמש השנים הקרובות .
 
טרי : " למפארד ,  דרוגבה ואני השארנו את צ'לסי מאוחדת "
 קפטן צ'לסי מספר על הנעשה מאחורי הקלעים : " התמיכה של פרנק ודידייה חשובה לי בגלל כל המאמנים שעברו כאן בזמן קצר "
 
