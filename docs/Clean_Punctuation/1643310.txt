רשות ני"ע מגבירה את הפיקוח על תעודות הסל 
הרשות פירסמה הנחיות שמטרתן לאפשר למשקיעים להשוות בין החשיפות לסיכונים של החברות שמנפיקות את התעודות
 >  >  רשות ניירות ערך מגבירה את הפיקוח על הגופים המנפיקים תעודות סל .  הרשות פירסמה אתמול סדרת הנחיות שייכנסו לתוקף במאי ,  המחייבות את מנפיקי התעודות לחשוף את סיכוני האשראי שאליהם הם חשופים .  ברשות מסבירים כי מנפיקי התעודות חשופים לסיכוני אשראי ,  בעיקר מכיוון שהן עוקבות אחר המדדים באמצעות אחזקה בנכסים כמו כתבי התחייבות ועלולים להיקלע למצב שבו לא יוכלו לעמוד בהתחייבויותיהם כלפי המשקיעים .  ברשות גם אומרים כי מנפיקי המכשירים הפיננסיים הם חברות ייעודיות בעלות יכולות כלכליות מוגבלות ,  וכי עובדה זו מחייבת הגברה של הגילוי אודות הסיכונים העיקריים שגלומים בפעילותן .  בנוסף ,  יש חשיבות בגילוי אודות החשיפה לסיכוני השוק .  במקרה זה ,  נדרשים מנפיקי המכשירים הפיננסיים בגילוי אודות סיכון השוק המתייחס לכל תעודה - בשל אופי פעילותן של חברות אלה ,  שפועלות באמצעות התכסות בנכסים מגבים לעקיבה אחר קבוצת ניירות ערך המייצגות מדד נעקב או נכס לייחוס .  כדי לאפשר למשקיעים להשוות בין החשיפות השונות לסיכונים של החברות ושל המכשירים המונפקים ,  דורשת רשות ניירות ערך לפרסם את המידע ברמה חודשית  ( היקף החזקות הציבור ביחס לכל מכשיר שהנפיק ,  מקורות סיכון האשראי וסיכון השוק שלהם הוא חשוף )  ,  ברמה רבעונית  ( סיכוני השוק הרלוונטיים ,  ובכלל זה תיאור אודות פילוח סוגי הנכסים המגבים ,  מבחני רגישות כתוצאה משינויים בגורמי השוק וערך שווי הוגן בסיכון ,  var ,  ביחס לכל מכשיר פיננסי בנפרד )  ,  וכן ברמה השנתית  ( מידע איכותי אודות מדיניות ניהול סיכוני האשראי ומידע אודות סיכון האשראי הגלום בגופים שאליהם הוא חשוף )  . " ברשות ניירות ערך מחייבים את תעודות הסל לפרסם נתוני חשיפה שונים - אבל ,  למעשה ,  המידע המשמעותי ביותר הוא העובדה שהמשבר חלף ושכל תעודות הסל החזיקו מעמד ללא כשלים או אירועים קיצוניים ",  אומר ליאור כגן ,  מנכ"ל מבט תעודות סל . " בסופו של דבר ,  לכל תעודות הסל בכל העולם יש חשיפה לסיכוני אשראי ,  וזכותו המלאה של הלקוח לדעת היכן נמצא הכסף שלו ". 

רשות ני"ע מגבירה את הפיקוח על תעודות הסל 
הרשות פירסמה הנחיות שמטרתן לאפשר למשקיעים להשוות בין החשיפות לסיכונים של החברות שמנפיקות את התעודות

