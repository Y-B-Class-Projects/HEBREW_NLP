סלטיק מנצחת 0:9 ,  והמאמן עדיין לא מרוצה
למרות שקרעה 0:9 את אברדין ,  ניל לנון חושב שיש עוד מקום רב לשיפור .  מנג'ר אברדין מקגי : " ממשיך ,  אלא אם יחשבו אחרת "
 אמנם רק לפני כשבועיים הביסה פ.ס.וו איינדהובן את פיינורד 0:10 ,  אבל אמש  ( שבת )  נרשמה עוד תוצאה מדהימה ונדירה בכדורגל האירופי הבכיר ,  הפעם בליגה הסקוטית במסגרת המחזור ה-11 ,  כשסלטיק הביסה 0:9 את אברדין .  לאור הניצחון עלתה הקבוצה הקתולית למקום הראשון עם 30 נקודות ,  כשריינג'רס תוכל לשוב לשם כשהיא מפגרת בשתי נקודות אחריה ועם משחק חסר ,  אותו היא תשלים היום מול האחרונה בטבלה ,  סט .  מירן .
 אלא שלמרות השיא שקבעה הקבוצה הירוקה-לבנה בתולדות הליגה הבכירה של סקוטלנד עם הניצחון ,  המנג'ר ניל לנון לא היה מרוצה . " אנחנו עדיין רחוקים מאוד מהמקום שאני רוצה שנהיה בו ",  אמר לנון ,  עם זאת הוסיף : " התוצאה אכן מראה שיש שיפור במשחק שלנו .  מבחינת הניצחון זה היה מדהים .  להבקיע תשעה שערים נגד כל קבוצה זה הישג ענק ,  זה קורה פעמים נדירות .  ננסה לקחת את הדברים החיוביים מהתוצאה הזו ,  אבל אנחנו יודעים שמחכה לנו כבר משחק קשה נגד הארטס ביום רביעי ,  ושם זה יהיה תסריט אחר לגמרי .  מצפה לנו שבוע לא קל כך שאין מקום לנוח על זרי הדפנה ". 
לנון שיחק ב-2003 בסלטיק והפסיד אליפות ,  לא פחות ,  בגלל הפרש שערים ,  כך שהוא לבטח מעריך את השיפור ביחס ,  שעומד לאחר הניצחון על 24+  ( 7:31 )  ,  בעוד ששל רינג'רס הוא 17+  ( 9:26 )  . " יש אפשרות שזה שוב יקרה ,  אז זה חשוב .  אני הפסדתי בעבר בגלל יחס שערים .  מבחינה פסיכולוגית ניצחון כזה נותן הרבה מאוד לשחקנים ושולח מסר חד לליגה ". 
מן העבר השני ,  מנג'ר אברדין מארק מקגי לא מתכוון להתפטר לאחר התבוסה הקשה .  למקגי זו עונה שנייה בקבוצה ,  בה הוא נחשב לגיבור עוד מהיותו שחקן במועדון . " אני רוצה להמשיך להיות המאמן ",  אמר . " יש כאן קבוצת שחקנים שאפשר לעשות איתם משהו .  המשחק הזה היה אסון מבחינתנו אבל זה לא משנה את הדעה שלי לגבי זה שאני רוצה להמשיך להיות כאן ורוצה לצאת למשחק הבא של הקבוצה ,  אלא אם כן מישהו במועדון יחשוב אחרת ". 

סלטיק מנצחת 0:9 ,  והמאמן עדיין לא מרוצה
למרות שקרעה 0:9 את אברדין ,  ניל לנון חושב שיש עוד מקום רב לשיפור .  מנג'ר אברדין מקגי : " ממשיך ,  אלא אם יחשבו אחרת "
 
