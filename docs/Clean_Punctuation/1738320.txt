איטליה :  מילאן ניצחה 0:1 בפארמה
שער נדיר של פירלו מ-30 מטר העלה את הרוסונרי זמנית למקום הראשון .  ניצחון ראשון לאודינזה העונה כשגברה 0:1 על צ'זנה
שני משחקים מהמחזור השישי בליגה האיטלקית הוקדמו ליום שבת ,  כשבמוקד הצליחה מילאן להעפיל זמנית למקום הראשון בעזרת ניצחון חוץ 0:1 על פארמה והאקס הרנן קרספו .  עוד לפני כן השיגה הערב  ( שבת )  אודינזה ניצחון בכורה העונה ,  כשגברה 0:1 על צ'זנה .
 המילאנזים רשמו ניצחון שני רצוף ,  וטועמים אוויר פסגה נדיר .  בדקה ה-25 אנדראה פירלו לקח את הכדור כ-30 מטר אלכסונית לשערו של אנטוניו מיראנטה .  קשר מילאן לקח שני צעדים ימינה ,  הניף את הרגל ושלח טיל אדיר לחיבורים .  מילאן חגגה 0:1 משער נדיר ביופיו .  הרוסונרי החזיקו ביתרון במחצית הראשונה .  במחצית השנייה פארמה שלחה הרבה שחקנים קדימה ,  וכריסטיאן אביאטי מתח לא פעם את איבריו כדי להשאיר את התוצאה על כנה .  בדקה ה-81 רונאלדיניו קיבל כדור עומק מאלשנדרה פאטו ,  ולמרות שנותר חופשי מול מיראנטה ,  בעט שטוח החוצה .  מילאן הגיעה לעוד מספר מצבים וניצלה את הדלילות של פארמה מאחור ,  אולם לא הצליחה לכבוש והסתפקה ב-0:1 קטן ,  שמעלה אותה זמנית למקום הראשון בטבלה .  עתה יחכו הרוסונרי לתוצאת הדרבי ד'איטליה בו תארח האלופה אינטר את יובנטוס  ( א' ,  20:45 ,  ספורט 5 )  .  
נועלת הטבלה מאודינה ניסתה לשדר שקט במהלך השבוע ,  חרף היותה עם נקודה אחת בלבד אחרי חמישה משחקים .  אנטוניו די נטאלה האמין כי יוכל לכבוש מול ההגנה של צ'זנה את שערו השני העונה ,  אבל הניסיונות הרבים שלו נעצרו אצל פרנצ'סקו אנטוניולי בן ה-40 בשערה של העולה החדשה .  מאוריסיו איסלה הצ'יליאני היה הקרוב ביותר לשער ,  כששלח כדור לקורה בדקה ה-50 ,  אבל השער לא הגיע .  עד לתוספת הזמן .  אז ג'אמפיירו פינצי שלח כדור חופשי לרחבה והבלם מהדי בנאטיה המשיך לרשת .  צ'זנה עם הפסד שלישי ברציפות ,  אודינזה נותרת אחרונה למרות הניצחון .
 
איטליה :  מילאן ניצחה 0:1 בפארמה
שער נדיר של פירלו מ-30 מטר העלה את הרוסונרי זמנית למקום הראשון .  ניצחון ראשון לאודינזה העונה כשגברה 0:1 על צ'זנה

