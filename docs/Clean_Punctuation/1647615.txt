אישום :  נער אנס את חברתו ,  כשחברו אוחז בה
מכתב האישום עולה כי אחד הנערים רקם מערכת יחסים עם הנערה כמה ימים לפני שאנס אותה .  הנער השני שמואשם בניסיון אונס ביקש מחברו שיסדר לו מפגש מיני עם חברתו
כתב אישום הוגש היום  ( שישי )  לבית משפט המחוזי בירושלים נגד שני נערים בני 14 תושבי העיר ,  בגין אונס וסיוע לאונס של נערה בת 13 .  שני הנערים נעצרו מוקדם יותר השבוע יחד עם אדם בן 31 החשוד שהיה מעורב גם הוא במקרה ,  לאחר שהתקבלה תלונה בידי הורי צעירה שטענה כי היא נאנסה על ידם בפארק בעיר ,  ושוחררו היום למעצר בית ..  
על פי כתב האישום ,  הנערה למדה עם אחד הנערים ,  מ' ,  עד לכשבועיים לפני האונס ,  וכמה ימים לפני שהותקפה נרקמה בין השניים מערכת יחסים .  בתחילת השבוע שהו שני הנאשמים ,  מ' וב' ,  אצל חבר משותף ,  יחד עם צעיר בן 31 בשם גיא .  
מ' סיפר לנוכחים שהנערה היא חברתו .  לטענת הפרקליטות ,  בשלב זה ביקש ממנו ב ' " שיסדר לו אותה ",  כדי שתבצע בו מעשה מיני .  השניים אמרו לגיא שהם  " יסדרו לו "  את הנערה ,  מכיוון שהיא מאוהבת בחברה .  
גיא הסכים להסיעם לביתה של הנערה ,  ששמחה על כך שהחבר שלה בא לבקרה .  בכתב האישום נטען ,  כי כאשר הבחינה הנערה בשני הנערים ובגבר המבוגר ברכב ,  היא לא רצתה להצטרף לנסיעה ,  אולם חברה הצליח לשכנע אותה .
 השלושה הסיעו את הנערה לחניון אגד ליד פארק גילה ,  ושם ביקש מ' מהנערה להתלוות אליו לספסל מרוחק .  הוא החל לגעת בחזה שלה ,  אולם היא ביקשה שיפסיק .  הוא אמר לה לסתום את הפה ,  ואז הגיע הנער השני ואמר לה שצילם אותה בטלפון הנייד שלו .
 מ' אמר לנערה שהוא רוצה לקיים עמה יחסי מין ,  אולם היא סירבה .  אז ב' תפס אותה בידיה ,  ומ' אמר לה : " אם לא ילך ברצון ילך בכח ".  לאחר מכן אנס אותה בעוד חברו מחזיק אותה .  בתום האונס הנערה חשה סחרחורת ,  ואחד הנערים סטר לה .  ב' איים עליה שאם תתעלף או תבכה ,  ידקור אותה בסכין שברשותו .  לאחר מכן חזר חברה לרכב ,  ושם ביקש ממנו גיא לנסוע ,  אולם לכך השיב כי גם ב' צריך  " להנות ".  כפי שעולה מכתב האישום ב' לא אנס את הנערה .  
בתום האירועים החלה הנערה ללכת לביתה ,  והשלושה אספו אותה ברכבם .  שני הנערים שאלו אותה אם תסכים להראות לגיא את החזה שלה ,  ואז ביקשה מהם שיורידו אותה מהרכב .  היא החלה ללכת מהמקום והשניים קיללו אותה ,  וקראו לה  " זונה "  ו"מזדיינת ",  ואף ירקו עליה .  
מ' נאשם באונס ,  מעשה מגונה ותקיפה ,  וב' נאשם בסיוע לאונס ,  איומים ,  נשיאת סכין ותקיפה .  פרקליטו של ב' ,  עו"ד אריאל עטרי ,  אמר שמרשו כופר באישומים נגדו .  נכון לשעה זו לא הוגש נגד גיא בן ה-30 כתב אישום .
 
אישום :  נער אנס את חברתו ,  כשחברו אוחז בה
מכתב האישום עולה כי אחד הנערים רקם מערכת יחסים עם הנערה כמה ימים לפני שאנס אותה .  הנער השני שמואשם בניסיון אונס ביקש מחברו שיסדר לו מפגש מיני עם חברתו

