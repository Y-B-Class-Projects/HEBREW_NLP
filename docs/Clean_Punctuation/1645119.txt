חוות דעת שהזמין בנק לאומי :  יש לעכב את בחירת יו"ר הבנק 
הפרופסורים ידלין וחנס קובעים כי על הבנק לאפשר 56 יום להגשת מועמדויות לדירקטוריון
 >  >  חדשות רעות לשלמה אליהו :  חוות דעת שהוגשה לבנק לאומי קובעת כי יש לדחות את מועד האסיפה הכללית של בעלי מניות הבנק ,  שבה אמורים להיבחר חמישה חברים חדשים בדירקטוריון הבנק - שמתוכו ייבחר היו"ר הבא של הדירקטוריון .  אליהו מקדם את מועמדותו של ד"ר דוד קליין ,  לשעבר נגיד בנק ישראל ,  ומתנגד לדחיית האסיפה ,  שנקבעה ל-11 במארס .  את חוות הדעת הזמין הבנק מהפרופסורים עמרי ידלין וליאור חנס ,  לאחר שרשות ניירות ערך הורתה לו להמציא חוות דעת משפטית שלפיה אפשר להעלות מועמדות מכוח תקנון הבנק ,  ולפרט את הפרורצדורה המתאימה לכך .  השניים הגישו את חוות דעתם לאיתן רף ,  יו"ר דירקטוריון לאומי ,  וקבעו כי ניתן להגיש מועמדות לדירקטוריון הבנק מכוח סעיף 87 בתקנון ,  הקובע שבעל מניות יכול להציע מועמדים מטעמו לסדר היום של האסיפה הכללית העוסקת בבחירת דירקטורים .  לפי השניים ,  נוסף להעלאת מועמדות לדירקטוריון הבנק דרך ועדת המניות ,  על הבנק לכבד שלושה מסלולים שבהם רשאי בעל מניות להציג את מועמדותו לדירקטוריון :  1 .  מסלול זימון האסיפה המיוחדת לפי חוק החברות ,  שעל פיו רשאי בעל מניות המחזיק לפחות 5% מהון המניות של החברה לדרוש זימון של אסיפה מיוחדת .  זו הדרך שנקט בעל המניות שלמה אליהו ,  כשדרש מדירקטוריון הבנק לכנס אסיפה כללית על מנת לבחור בקליין לדירקטוריון .  2 .  מסלול נוסף ,  גם כן לפי חוק החברות ,  שלפיו בעל מניות המחזיק 1% מזכויות ההצבעה יוכל להעלות בחירת דירקטור לסדר יומה של אסיפה כללית .  3 .  כמו כן ,  לדעת השניים ,  על הבנק לכבד גם את מסלול העמדת המועמדים מכוח תקנה 87 לתקנון .  השניים מציינים כי על פי עמדת רשות ניירות ערך ,  כדי לתת לכל בעלי המניות של הבנק הזדמנות הולמת למימוש זכותם ,  יש לדחות את האסיפה הכללית שנקבעה ל-11 במארס ולזמן את האסיפה למועד חדש .  השניים מציינים גם כי כדי ליידע את כל בעלי המניות על זכותם להעלות מועמדים לפי התקנון ,  יש לקבוע את האסיפה 56 ימים לאחר ההודעה על הזכות ,  ולאפשר להעלות מועמדים עד 35 ימים לפני מועד האסיפה .  אתמול דן דירקטוריון הבנק בחוות הדעת .  אליהו צפוי לעתור לבג"ץ אם תידחה האסיפה הכללית ,  מכיוון שלדעתו היא זומנה כדין .  היום ייערך דיון בעתירה שהגישו לבג"ץ תנועת אומ"ץ והתנועה לאיכות השלטון נגד מינויה של מאור .  אף שמאור הסירה את מועמדותה ,  אומ"ץ דרשה עוד שורה של דרישות שנותרו רלוונטיות לדיון - ובהן בקשה לחשיפה של כל רשימת המועמדים לתפקיד .
 
חוות דעת שהזמין בנק לאומי :  יש לעכב את בחירת יו"ר הבנק 
הפרופסורים ידלין וחנס קובעים כי על הבנק לאפשר 56 יום להגשת מועמדויות לדירקטוריון

