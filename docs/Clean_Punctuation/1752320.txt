מדור סוף
לקלמן ליבסקינד יש תחקירן חדש ,  דויד גרוסמן מייצר השראה לרוח הרייטינגית החדשה ברחוב שוקן ,  משינה לא ידעה שהיא כזאת ו-7 ימים נותן למוסף הארץ מט סנדלרים .  עמית הרמן  ( דניאל )  עוקב
אחרי שכל הקולגות התעלמו במשך תקופה ארוכה מתחקירו של קלמן ליבסקינד על פרשת הקרקעות של הרמטכ"ל המיועד יואב גלנט ,  נחלץ לעזרתו בסוף השבוע הזה השר לשיפור השירות לציבור מיקי איתן .  כוכב נולד .  
אחרי תחקיר עצמאי שערך ,  קורא איתן לעצור את מינוי גלנט עד בירור החשדות לפיהם סיפח ,  לכאורה ,  הרמטכ"ל המיועד שטחים ציבוריים לטובת ביתו ביישוב עמיקם .  זה כמובן מזכה את כבוד השר בכותרת ראשית ב"מעריב "  וכפולה במוספשבת ,  ומעלה שוב את התהיות האם החברים מקרליבך אמיצים או טיפשים בהחלטתם לחסל כל אפשרות ליחסים תקינים עם לשכת הרמטכ"ל הבא בשנים הקרובות .  
הקולגות אולי לא ספרו את ליבסקינד ,  אבל את התחקיר של איתן בהחלט כן .  הוא מקבל פרגון נרחב בהארץ ,  הן בעמודי החדשות והן בטורו של יוסי ורטר ב"הארץ השבוע ",  שכותב כי התחקיר משתרע על עשרות עמודים וכניסה לכל פרטיו תדרוש  " מוסף מיוחד ".  נחזיק אצבעות שזה יהיה קריא יותר ממוסף מרטין שלאף שניפקה מחלקת התחקירים של הארץ לפני מספר שבועות .  
בידיעות אחרונות אין איזכור לתחקירו של השר ,  אבל שם מגייסים שחקן חוץ  ( אולי כדי לא לפתוח חזית ישירה מול גלנט )  :  אמנון אברמוביץ ,  מי שחשף את  " מסמך גלנט ",  בטקסט שגם ממנו לא ירווה הרמטכ"ל לעתיד נחת .  פרשן חדשות ערוץ 2 בדק ומצא שלכל הכתבים הצבאיים עימם שוחח יש את מספר הטלפון של גלנט ,  ומנגד אין לאף אחד מהם את מספר הטלפון של האלוף אייזנקוט ,  שהתמודד גם הוא על תפקיד הרמטכ"ל .  אברמוביץ מכנה את גלנט  " אלוף רציף ומקובל בסלונים החברתיים ",  ומציין כי פרשת הקרקעות ראויה לבדיקה נוספת .  בישראל היום ,  האמון כזכור על מלחמה חסרת פשרות בשחיתות ,  שתיקה .
 מה נותר עוד לידיעות אחרונות במלחמתו מול ישראל היום ,  שהכריז בראש עמודו הראשון ביום שישי כי העיתון יופץ מעתה ב-375,000 עותקים ?  לנסות ולסחוט את טיפות הלימון האחרונות של  " מחוברים "  ולתת למחובר ולמחוברת המלכותיים טורים אישיים ונפרדים על  " הרומן שהסעיר את המדינה ".  הכל מותר באהבה ובמלחמה ,  גם הגזמה .  
ההבטחה הבולטת בראש העמוד הראשון של  " ידיעות "  ביום שישי עזרה למכירות .  אם רייטינג הירשה לעצמו למרוח תמונת פאפארצי על השער שלו וגיבה אותה בכתבת מקור שני ושלישי ,  גם ידיעות יכול ,  ודאי כשהוא מחזיק בפי הגבורה ,  פעמיים .  בכלל ,  נראה כי העניין הזה עם שריג וספקטור הוא כבר מעין תעלת בלאומליך עיתונאית שאף אחד לא יודע איך ומתי לעצור .
 במוסף הארץ ,  בעריכת מחובר נוסף ,  שי גולדן ,  הלכו על פרוייקט  " היום שאחרי ".  אולי מדויק יותר יהיה לומר , " השבוע שאחרי "  פרוייקט שכחת רבין .  לשם כך ,  נירקם  " פרוייקט מיוחד "  תחת הכותרת  " הזמן הצהוב החדש ",  המרפררת בין נסיך הגאות האייקוני של העיתון בימים אחרים ,  דויד גרוסמן ,  לרוח החדשה שמשתדל להכניס העורך למוסד המאובן .  
כמו בועת פופ אפ למדור רכילות מודפס ,  אין ליהוק מדויק יותר להוביל את הפרוייקט מאשר הכותב החדש של המוסף ,  ירון טן ברינק ,  מבקר הטלוויזיה של ידיעות אחרונות ועורך רייטינג בעבר .  לשם כך הוא מגייס ,  לטובת המנויים הותיקים ,  איש אקדמיה שהוא ראש המרכז לחקר פסיכולוגיה של האינטרנט במרכז הבינתחומי ,  שלבו נחמץ נוכח  " הזילות האדירה בתהליך התקשורתי ".  ברחביה נצפו הנהוני הסכמה .  בנוסף מפטפט טן-ברינק עם אבי וייס ,  מנכ"ל חדשות ערוץ 2 ,  ועם הטרויקה הצפויה :  גיא פינס ,  יובל נתן וגיל ריבה .  כולם חוזרים על אותן קלישאות :  סף הריגוש שעלה ,  המעניין שגובר על החשוב ,  והבידוריזציה של החדשות .  
הטון האפולוגטי והמודע מדי לעצמו שמרוח בכיתוב השער בדמות השאלה  " למה טל ברקוביץ מצטלמת בפוזה הזאת על השער שלנו ?  ",  מאגד בתוכו ,  כך נראה ,  את פרשת הדרכים של המוסף בין הארץ הישן לחדש ,  בין הבוז וההתנשאות לרדוד והפופוליסטי ,  לביקורתי ,  הדידקטי וגבה המצח .  בכל מקרה ,  כנראה שברקוביץ' על השער כי יש במוסף ראיון איתה והיא דוגמנית ,  אבל אי אפשר להעביר את ההחלטה בלי אמירה פוסט מודרניסטית ואמביוולנטית .
 ב-7 לילות ציינו 25 שנה למשינה , " הלהקה האהובה בישראל ".  הקביעה הנחרצת הזו מתקשה לעמוד במבחן המכירות ,  העניין הציבורי ופתיחת הקופות להופעות בשנים האחרונות ,  אבל זו כנראה הדרך בה בחרו עורכי המוסף לנמק את בחירת כתבת השער שלהם ,  בפעם השנייה תוך מספר חודשים .  
במידה רבה ,  זוהי תמצית המוסף הזה - פיתרון יצירתי לבעיה  ( מה עוד אפשר להגיד על משינה ?  )  ,  בליווי ביצוע שהוא הכל חוץ מאלגנטי ,  מכל הכיוונים :  החל מבחירת השואלים  ( מיוצגים של בועז בן ציון ,  בעלי טורים בידיעות ,  בעלי טורים בידיעות שהם מיוצגים של בועז בן ציון ,  קרובי משפחה ,  מקורבי רז שכניק כמו עידן רייכל ומקורבי העורך ,  רביב גולן כמו אביב גפן ושלומי שבן )  ועד ההתמקדות המיותרת בסיפור האזוטרי של אנה = ענת עצמון ,  כאילו זה באמת עוד מעניין מישהו .  אגב ,  אפרים שמיר כתב את  " נכון ,  את יפה "  על ירדנה ארזי והוד מעלתה ב"פנקס הקטן "  היא אבירמה גולן .   אבנר ברנהיימר ,  סגן עורך 7 ימים וכותב טורים ב-7 לילות בעבר ,  הוא אחד היוצרים והתסריטאים של  " בלו נטלי ",  סדרת הדרמה החדשה של yes ולכבוד עלייתה ,  נותן לגבי בר חיים ראיון מעניין בו הוא יוצא כנגד  " הבריונות הזאת עם האאוטינג "  של גל אוחובסקי ואיתן פוקס ,  שותפיו ליצירת  " יוסי וג'אגר "  ומספק ניתוח פסיכולוגיסטי מרתק למניעים שעומדים מאחורי אותם מעשים .  על אותו רקע ,  מעניינת במיוחד הבחירה להעלים את ברנהיימר מההפניה בשער ולהשתמש במקומו בהראל סקעת ,  עליו כותב רז שכניק בכפולת הדעות הפותחת .  עמוד אחד לפני טורו האישי של שריג ,  יהודה נוריאל מצטרף למקהלת המקוננים על התקשורת שנכנעת למה שהעם רוצה .  יורים ,  בוכים ,  והופכים דף לקרוא את רן שריג .
 במוסף הארץ בטח שמחו בשבוע שעבר שסופסוף יצאה להם כתבת  " גאווה ישראלית ".  כתבתו של אלי שווידלר על שיא גינס שנשבר על ידי השחמטאי הישראלי אליק גרשון ,  ששיחק מול 525 שחקנים במשך שבע עשרה שעות וחצי ,  ולקח את השיא מהאיראנים שהחזיקו בו ,  הרגה עבורם שתי ציפורים במכה .  גם קוראי מדור השחמט ידפדפו אחורה לכתבה בדמותם ובצלמם ,  וגם פרגנו לפרוייקט ציוני .  אבל סיפור השער של 7 ימים בסוף השבוע הזה מקלקל את החגיגה ,  ועל הדרך מוציא לא טוב במיוחד את הסיפור ההוא של מוסף הארץ .  
בתחקיר של אמיר שואן מתברר שהעסק ,  שהופק ואורגן על ידי הסוכנות היהודית ואיגוד השחמט ,  היה לא ממש מקצועי :  רוב השחקנים שהתמודדו מול גרשון היו ילדים שבינם לבין משחק השח קיים קשר קלוש ,  שחקנים אחרים כלל לא היו רשומים באיגוד השחמט בניגוד לדרישת חוקי גינס ,  והפיקוח הצמוד של נציג גינס נעשה בכלל על ידי שוטרי משטרת ישראל ,  כשהנציג הלך לישון .  
הפערים בין שתי הכתבות כה גדולים עד שהקורא הנבוך אינו יכול שלא לתהות האם שני העיתונאים כתבו על אותו אירוע .  ב-ידיעות לא יכלו כמובן להתאפק ,  והוסיפו בוקסה ,  להרגעת הקוראים ,  תחת הכותרת  " בלגן גם בטהרן ",  לפיה גם השיא האיראני לא נשבר על פי כללי הטקס .
 את תוצאות המאבק ,  שסוקר השבוע בוואלה !  ברנז'ה ,  בין ידיעות אחרונות למעריב סביב הראיון הראשון עם דניאל עוקב ,  יכלו הקוראים לשפוט בסוף השבוע .  המכתב שהוציא עוקב לאנשי ידיעות אחרונות ,  בו הוא נשבע כי לא דיבר עם מעריב ,  ניכר בתוצאות הפרשה ,  ב-7 ימים ובמסופשבת .
 ב-7 ימים ,  ראיון נרחב המוגדר כ"בלעדי "  שערכו יחזקאל אדירם ועמוס שביט עם עוקב .  אין ספק שהתבטאותו של מפקדו הנערץ של עוקב בסיירת רימון בשנות השבעים ,  ראש המוסד מאיר דגן ,  כי הרוצח המשוחרר היה רק אפסנאי ביחידה ,  סייעה ל"ידיעות "  להשיג את הראיון ,  כפי שתואר בידיעה אצלנו על תחילת הקשר בין עוקב לכתבי המוסף .  עוקב מאיים ,  בין היתר ,  בהגשת תביעת דיבה נגד מפקדו לשעבר על דבריו וגם החברים לשעבר מהסיירת מתקוממים על העוול שנעשה לרוצח בתיאור שירותו הצבאי .  איזה עולם נפלא של יחסיות ופרופורציות .  
הבחירה למקם את סיפור השחמט בשער ולא את הראיון עם עוקב ,  תמוהה למדי .  קשה שלא לחשוב כי לעובדה שאנשי ידיעות לא היו בטוחים לגבי מה אמר עוקב ,  אם בכלל ,  לכתבת מעריב ,  שרה ליבוביץ דר ,  על פי ידיעת הפרומו לכתבה ביום רביעי במעריב ,  היה חלק לא מבוטל בבחירה .  
מצד שני ,  במוספשבת של מעריב העלימו את הסיפור לחלוטין מהשער וההפניות שבו והסתפקו בכפולת עמודים עם אימו של הנרצח ,  מקס הנטר ,  וחצי עמוד נוסף של טקסט שחילצה ליבוביץ דר מעוקב ,  תחת ההכרזה הדרמטית ,  שמופיעה גם בראש הכתבה ב-7 ימים , " דניאל עוקב מדבר ".  מגיל צעיר ,  אנחנו מנחשים .
 ששה עמודים מחזיקה כתבת השער של  " סופשבוע "  ובה ראיון עם עיתונאית גלובס ,  לילך סיגן ,  שמוציאה ספר חדש ששמו  " רומן למתחילים ".  במרכז הראיון ,  הסערה שסיגן היתה במרכזה בתקופה האחרונה ,  לאחר ששמו של בעלה ,  איש העסקים ליגד רוטלוי ,  חובר לשמות של עבריינים בכירים בהקשר לבוררות בסכסוך סביב עסקיו בחברת  " רציו ".  סיגן יצאה להגנתו ,  אבל כיוון שהרגישה שהיא לא יכולה לעשות זאת בטורה הקבוע בגלובס ,  היא בחרה לפרסם מאמר ב"ידיעות אחרונות "  ובו תקפה את העיתונות הכלכלית על סיקור הפרשה ,  כולל רמזים עבים למקום עבודתה .  בתגובה ,  הושעתה מ"גלובס "  לשבוע .  סיגן כנראה לא למדה את הלקח .  כאשר המראיין ,  רונן טל ,  אומר לה כי גלובס לקח את הפרשה למחוזות רחוקים מהמציאות היא משיבה לו : " אני לא אתווכח איתך ",  וממשיכה בתשובה עלק דיפלומטית שממנה ניתן להבין בדיוק מה היא חושבת על מקום עבודתה .  חגי גולן ,  שומע ? הספר החדש של  " העיתונאית הבכירה ",  כפי שמוצגת סיגן על שער סופשבוע ,  נדחק שלא במפתיע ,  לשולי הראיון .  במרבית הכתבה סיגן ממשיכה במלאכת הסנגוריה על בעלה ,  בשבירת התדמית של האישה העשירה מכפר שמריהו שהכל הולך לה קל בחיים ,  וכמובן ,  כיצד למדה מכל הפרשה שיעור חשוב על התנהלות הקולגות : " זה היה שיעור בלראות איך התקשורת הישראלית מתנהלת ואיך אני  כעיתונאית שמחזיקה מעצמה כבעלת אינטגריטי ואכפתיות ואחת שהאמת תמיד נר לרגליה אף פעם לא ראיתי את העוול הגדול ".  השלום ,  כנראה ,  מתחיל בתוכה .  הראיון מסתיים בשאלה הנוקבת  " את נורא אוהבת את בעלך ,  נכון ?  ".  שווה לפחות עוד טור דעה במוסף הארץ על השתלטות הלא מעניין על הלא חשוב .
 עוד בלטו לעין בגילון סופשבוע ,  שתי כתבות שנדמה כי כבר קראנו פעם או פעמיים  - " חשיפה חסרת תקדים "  של סצנת חילופי הזוגות בישראל ועוד ראיון עם דב לאוטמן ש"לא מאפשר לניוון השרירים לעצור אותו ".  מנגד ,  ראוי לציון מפגן הטראש המרהיב של איתי יעקב עם אדי לינדנבאון שמייצר כמה ציטוטים חד פעמיים והמעקב החשוב של ליאת שלזינגר אודות ילדי הפליטים הכלואים .
 @@@לפני חודשיים ב-"7 לילות "  כתבה על הרוקרים הישראלים שמופיעים בחתונות .  השבוע ב"תרבות מעריב "  כתבה על הזמרים שמופיעים בהלוויות .  עתידות :  בעוד חודשיים כתבה על זמרים שמופיעים בטקסי גירושין .  
@@@דן מרגלית בטורו ב"ישראל השבוע "  מתחנף לאהוד ברק ,  ועל הדרך חושף עוד טפח בעייתי ביחסיו הקרובים עם ראש הממשלה לשעבר אהוד אולמרט .  ביום הראשון למלחמת לבנון רצו דן מרידור ואהוד ברק לייעץ לאולמרט לנהוג בריסון ובאיפוק .  למי הם צלצלו כדי להעביר את המסר ? 
@@@ המוסף לשבת מפציץ עם סיפור מצוין של נחום ברנע על אלי מזרחי ,  אורי משגב עם ארבעה עמודים מרתקים של מכתבי פרופ' ישעיהו ליבוביץ והכותרת המעולה לכתבה של אורלי אזולאי על אובמה פוסט בחירות המיד-טרם   " עקב התקפת פילים ".  
@@@ב"ישראל שישבת "  התעצלו ,  דווקא בתחום הספורט בו הכותרות הן המקום ליצירתיות .  הכותרת  " מרחבה לרחבה "  לראיון עם איציק זוהר ,  היא האנדר-סטייטמנט של חוסר תחכום .  
@@@פרשת אורי בלאו אולי מתקרבת לסיום ,  אבל בהארץ מעמידים את היועץ המשפטי לממשלה במבחן נוסף .  אילנה המרמן בעוד כתבה בה היא מתעדת הברחת פלסטיניות ליום כיף בישראל ובסיומה אף מקווה כי היא תועמד לדין .  
@@@עורכים יקרים ,  עד מתי תמשיכו להעניק את הכותרת הממוחזרת והלעוסה לעייפה  " מחוברים "  לכל אייטם שנתקעתם מולו עם בלוק קריאייטיבי ? 
גם ביום הולדתו הארבעים ושבע לפיד לא חדל להיות יהיר / הוא מתנשא על רענן ,  ספקטור ,  ופלס ממרום גילו הלא צעיר
בין לבין יאיר נובר בארכיונים ומצטט טורים מהעבר / זה רק אנחנו ,  או שהכל נשמע כל כך ממוחזר ? 
שונא ציניקנים ,  לא מזלזל באנשי רסטות ,  ו"מחוברים "  הוא לא ראה / אין ספק ,  האיש אוהב את עצמו מבעד למראה

מדור סוף
לקלמן ליבסקינד יש תחקירן חדש ,  דויד גרוסמן מייצר השראה לרוח הרייטינגית החדשה ברחוב שוקן ,  משינה לא ידעה שהיא כזאת ו-7 ימים נותן למוסף הארץ מט סנדלרים .  עמית הרמן  ( דניאל )  עוקב

