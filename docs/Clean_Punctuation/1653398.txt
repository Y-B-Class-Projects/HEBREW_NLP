מהלך הקריירה של 2010
כל הסימנים מצביעים על כך שהעשור הנוכחי יהיה העידן של שוקי המטבעות והריביות .  מי שיידע לסחור בהם ולהבין אותם ייהנה מיתרון על מתחריו
אם אתם עובדים בענף הפיננסים ,  ואם הקריירה שלכם חשובה לכם ,  כדאי שתשימו לב לנתונים הבאים:מחקר שערך הבנק המרכזי של בריטניה גילה כי היקף עסקות המט"ח בעולם הגיע ל-4 טריליון דולר ביום.בארה"ב גדל היקף המסחר במטבע חוץ בששת החודשים שהסתיימו באוקטובר ב-28% ,  והגיע ל-675 מיליארד דולר ביום.בנק ההשקעות הגרמני דויטשה בנק ,  המוביל בעולם בתחום המסחר במט"ח ,  דיווח בינואר כי היקפי העסקות במערכת המסחר הקמעונית שלו גדלו אשתקד ב-40%.שוק מטבע החוץ גדול יותר מכל שאר השווקים הפיננסיים גם יחד .  הנתונים של שוק מטבע החוץ עשויים לגרום לסחרחורת למי שלא בקיא בהם .  בישראל ,  לדוגמה ,  מסתכם המחזור היומי במניות בכ-400 מיליון דולר ,  ואילו המחזור היומי באג"ח מגיע לכמיליארד דולר - כולל עסקות באג"ח ממשלתיות ובמק"מ.ומה בדולר ?  בשוק מטבע החוץ הישראלי - והכוונה היא רק לעסקות פשוטות שבהן מעורב השקל המקומי ,  ללא אופציות ושאר נגזרות מורכבות - מסתכם המחזור היומי ב-4.1 מיליארד דולר ,  פי עשרה משוק המניות ופי שלושה מכל השווקים האחרים גם יחד .  אלא שלמרות גודלו ,  שוק המט"ח לא נמצא בשנים האחרונות במוקד תשומת הלב של המשקיעים ושל היועצים.מדוע ?  השקל היה בשנים האחרונות במגמת התחזקות ,  תופעה שלא עודדה את המשקיעים לגוון את המטבעות בתיק ההשקעות שלהם .  ומאז המשבר ,  הריביות ברוב המרכזים הפיננסיים בעולם נמוכות - עובדה שאינה מעודדת רכישת ני"ע זרים .  התוצאה היא שאפיק המט"ח נחשב עד עתה לפחות מעניין בעיני הציבור .  בתיק ההשקעות הטיפוסי הוא מקבל בדרך כלל הקצאה של 10%15% ,  שנראית יותר כמו ביטוח מפני פיחות בלתי צפוי או ניסיון חסר התלהבות של יועץ ההשקעות לצאת ידי 'חובת הפיזור' החלה עליו.ואולם ייתכן שכל זה משתנה .  שנות ה80 היו העשור של עסקות המיזוגים והרכישות הגדולות .  שנות ה-90 היו העשור של הון הסיכון ,  הנפקות הטכנולוגיה והנאסד"ק ,  ואילו העשור הראשון של שנות ה-2000 היה זה של קרנות הגידור ומומחי הנגזרים שהן העסיקו .  כעת ,  טוענים פרשנים ,  כל הסימנים מצביעים על כך שהעשור הנוכחי יהיה העידן של שוק המטבעות והריביות - ושל מי שיודע לסחור בהן ,  לנתח אותן ולייעץ לגביהן ללקוחותיו.15 השנים האחרונות לא היו קרקע טובה לעוסקים במט"ח .  הולדת היורו אמנם יצרה מטבע חדש ,  אבל היא ביטלה מטבעות רבים אחרים ואת זרם העסקות שהם יצרו .  המארק הגרמני ,  הפרנק הצרפתי ,  הלירה האיטלקית והפזו הספרדי נדחקו כולם לספרי ההיסטוריה .  באותו זמן ,  הדולר האמריקאי שלט בכלכלה הגלובלית .  חלק גדול מאזרחי העולם - ורבים בישראל - חשבו בדולרים ,  נקבו מחירים בדולרים וביצעו עסקות בדולרים.אלה לא תנאים טובים לפריחה של שוק המטבעות ,  אך למרות זאת היקף המסחר במט"ח רק גדל והלך .  הסיבה :  הריצה של משקיעי העולם המערבי העשיר להשקעות בנכסים במדינות המתפתחות ,  כמו סין ,  הודו ,  רוסיה ודרום אמריקה .  כדי לקנות מניה בברזיל ,  למשל ,  צריך משקיע ישראלי למכור שקלים ,  לקנות דולרים ,  להמיר את הדולרים לריאל ברזילאי - ורק אז לקנות את המניה המקומית.כדי לקנות איגרת חוב בעלת תשואה נאה באוסטרליה ,  פעולה פופולרית בקרב ישראלים לא מעטים בשנה האחרונה ,  צריך לקנות דולרים אוסטרליים .  המסחר במט"ח עלה ,  אבל לא בזכות שוק המטבעות אלא בגלל התיאבון למניות ,  לאג"ח ,  לריביות ולנדל"ן של מדינות המציגות צמיחה כלכלית גבוהה מזו של המערב.ואולם המציאות משתנה .  משבר החובות ביוון הציף את הבעיות של גוש היורו ,  מדי יום גוברות הערכות שהגוש עשוי להתפרק - והמטבע האירופי צונח .  במקביל ,  כלכלנים חוזים כי בעשור הקרוב יישחק המעמד של ארה"ב ככלכלה המובילה בעולם ,  ואתו גם המעמד של הדולר כמטבע הבסיס לחיסכון ולעסקות בינלאומיות.סין ,  אומרים רבים ,  תיהפך עד 2017 לכלכלה הגדולה בעולם ,  והמטבע שלה יתפוס את הבכורה בשוק המטבעות .  כבר כיום מדווחים בנקים מרכזיים שהם מגדילים את ההשקעות שלהם בנכסים הנקובים במטבעות שאינם דולרים .  יש רעיונות לגבי יצירת  " מטבע בינלאומי "  שישמש לסחר בין מדינות ולאגירת יתרות מט"ח .  רעיונות אחרים מדברים על אגירת יתרות בזהב או ב"סל מטבעות "  מיוחד שייבחר על ידי הקהילה הבינלאומית.התוצאה :  כל מה שקשור למטבעות ,  לשערי החליפין שלהם ולמסחר בהם - נמצא בקדמת הבמה .  המשבר הכלכלי הנוכחי רק חיזק את המגמה .  את כל מה שקרה בשווקים העולמיים בחצי השנה האחרונה מכנים המומחים  " הcarry trade הענק "  - מונח שמתאר נטילת הלוואה במטבע של מדינה שבה הריבית נמוכה והשקעה של הכסף במטבע של מדינה שבה הריבית גבוהה.משקיעים רבים ,  מתברר ,  נטלו אשראי זול בדולרים בזכות הריבית הנמוכה בארה"ב והזרמות המזומנים של הממשלה והשקיעו את הכספים בנכסים ובמטבעות הנושאים תשואה גבוהה יותר .  כשמדברים על סוף הגאות בשווקים ,  הכוונה היא להפיכת כיוון התנועה של המעגל - כלומר עליית הריבית הדולרית ,  מכירת הפוזיציה בשווקים מתפתחים והחזרת הכספים אל חיק הדולר והיורו.הטירוף של השקעה בזהב ,  שאחז ברבים מקרנות הגידור והמשקיעים המתוחכמים ,  הוא בסופו של דבר הימור על שוק המטבעות .  הזהב עלה ,  ולדעת רבים הוא ימשיך לעלות - לא בגלל ביקוש תעשייתי למתכת הצהובה ,  אלא כאפיק מקלט לתקופה של אימודאות ,  דולר יורד ואינפלציה עולה .  יש לזכור כי הדרמה הגדולה של הכלכלה הישראלית בשנה האחרונה היתה מלחמת בנק ישראל בספקולנטים הזרים בשוק המט"ח ,  והניסיונות של הנגיד סטנלי פישר לעצור את נסיקת השקל באמצעות רכישות מט"ח.במציאות זו ,  כל תרחיש בשנים הקרובות יכלול מרכיב מרכזי אחד :  תנודתיות ,  עניין ומתח בשוק המטבעות העולמי - ובשוק המט"ח המקומי .  לכן ,  הנה המלצת קריירה ליועצים ,  לסוחרים ולמשקיעים המקצועיים u1513 שמעוניינים להפוך את כישוריהם למבוקשים יותר :  למדו את רזי שוק המט"ח .  הבינו איך עובדים המנגנונים שלו ומי השחקנים המניעים את אותו.למדו כיצד לעזור ללקוחות לבצע עסקת הגנה מפני תנודה מסוכנת של מטבע או ריבית שעלולה לשחוק את הרווח והתשואה שלהם .  לחלופין ,  עבור לקוחות המעוניינים דווקא להגדיל את עוצמת ההימור ,  למדו כיצד למנף תנודות בעסקת מט"ח או עסקת ריבית ,  באמצעות המגוון העצום של חוזים ,  אופציות ,  אסטרטגיות ומכשירים מורכבים שהשוק הזה מציע.כי לפי המגמות בכלכלה הגלובלית ולפי התנודתיות של השווקים - העשור הקרוב עשוי להיות העידן של אנשי המט"ח .
 
מהלך הקריירה של 2010
כל הסימנים מצביעים על כך שהעשור הנוכחי יהיה העידן של שוקי המטבעות והריביות .  מי שיידע לסחור בהם ולהבין אותם ייהנה מיתרון על מתחריו

