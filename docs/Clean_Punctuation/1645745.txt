מועדון הלקוחות הוט :  ניהפך לקבוצת רכישה ליבוא מקביל של מכוניות 
חברי המועדון ,  המאגד ועדי עובדים בהסתדרות המהנדסים ,  ההנדסאים והאקדמאים ,  רכשו דרכו 2,600 מכוניות בשנתיים .  כעת הוא יציע להם מכוניות ביבוא מקביל שיבואניהן אינם מציעים הנחות למועדוני לקוחות
 >  >  עדיין לא ברור מי יהיו היבואנים הראשונים בשוק היבוא המקביל של כלי רכב ,  אך הלקוחות הראשונים כבר נמצאו :  מועדון הלקוחות הוט מתכנן ליהפך לקבוצת רכישה ליבוא מקביל .  המועדון מנהל מגעים עם חברות ליסינג ואנשי עסקים ,  ומתכנן לרכוש מהם מאות מכוניות במחיר קבוע מראש .  הכוונה היא לקנות מכוניות מתוצרת מאזדה ,  טויוטה ויונדאי ,  שיבואניהן הסדירים אינם מציעים הנחות למועדוני לקוחות .  המועדון - שאינו קשור לחברת הטלוויזיה בכבלים בשם זה - מאגד את ועדי העובדים בהסתדרות המהנדסים ,  ההנדסאים והסתדרות האקדמאים במדעי הרוח והחברה .  במועדון אומרים כי חברים בו חברים בו 107 אלף איש .  מועדוני הלקוחות נהפכו לערוץ שיווק מרכזי בשוק הרכב בשנים האחרונות ,  המאפשר מתן הנחה מרוכזת לקהל יעד מוגדר ,  עם פגיעה קטנה יחסית בערכן של המכוניות כמשומשות .  לקראת הכניסה למיתון ציפו במועדוני הלקוחות לעלייה במכירות ,  אך מנתוני סיכום 2009 של הוט נראה כי מספר המכוניות החדשות שנמכרו במבצעים לחברי המועדון ירד ב-38% - כ-1,000 מכוניות חדשות נמכרו ללקוחות ב-2009 ,  לעומת כ-1,600 ב-2008 .  אחד ההסברים לכך היה בעיות מלאי של היבואנים ,  שזכו לביקוש גדול מצד חברות הליסינג וביטלו שני מבצעים בסוף 2009 .  המועדון החל גם במכירת מכוניות משומשות דרך חברות הליסינג שלמה סיקסט ,  אוויס ואלבר .  בנוסף ,  מתכננים במועדון להציע הטבות גם לחבריו שהם לקוחות ליסינג פרטי .
 
מועדון הלקוחות הוט :  ניהפך לקבוצת רכישה ליבוא מקביל של מכוניות 
חברי המועדון ,  המאגד ועדי עובדים בהסתדרות המהנדסים ,  ההנדסאים והאקדמאים ,  רכשו דרכו 2,600 מכוניות בשנתיים .  כעת הוא יציע להם מכוניות ביבוא מקביל שיבואניהן אינם מציעים הנחות למועדוני לקוחות

