גברים מחפשים מונוגמיה 
השיווק מחר
 >  >  גברים הם טיפוסים בוגדניים ,  כך לפי הסטריאוטיפ ,  והצרכן הישראלי יחליף כל מותג בשביל שקל אחד פחות .  שתי הנחות היסוד הללו עומדות לנגד עינינו כשאנו באים להחליט החלטות שיווקיות עבור המותגים שלנו .  הקלות שבה אנו יכולים לפתות את הצרכן לבגוד/לעבור/להחליף נאמנות נתפשת אצלנו רק כשאלה של מחיר וריגוש שאנו יכולים לתת לו באופן זמני .  אבל משהו קרה לצרכן הישראלי .  התקופה האחרונה מאופיינת בשינוי מגמה ברור ;  הצרכן שלנו לא נהפך לנאמן כי הוא החליט שמונוגמיות היא התשובה לתחלואי העולם המודרני ,  אבל הוא צועק בקול רם : " אני לא רוצה לבגוד !  תנו לי סיבה טובה להישאר בבית ".  הנאמנות הזו היא תולדה של עייפות החומר .  לא הפכנו יותר מוסריים אבל הפכנו יותר עצלנים .  הקפיצה ממותג למותג ,  מ-hot ל-yes ,  מאורנג' לסלקום ,  מעייפת אותנו .  בסוף אנחנו יודעים את האמת .  אחרי כמה שנים זה ייראה אותו הדבר ולקפיצות יש מחירים כבדים . " תחזיקו אותי ,  אני לא רוצה לבגוד ",  מתחנן הצרכן , " רק תנו לי סיבה טובה להישאר .  תנו לי ערך מוסף עבור העובדה שאני לא קופץ בכל רגע ממיטה למיטה ".  ואנחנו קצת אטומים ,  לא מבינים בדיוק מה הוא אומר ולא תמיד הולכים איתו יד ביד .  הישנה נמר חברבורותיו ?  הייתכן שזה אמיתי ?  בעולם החדש ,  המשימות והמטרות של החברות משתנות לאט .  אם בעבר כתבנו :  מטרתנו היא להביא ערך לבעלי המניות ,  הרי כיום נשאלת השאלה :  מי הם הבעלים האמיתיים של מניות החברות שלנו ?  בתפישת ה"קיימות "  המשתלטת והולכת עלינו ,  בעלי המניות נהפכו לבעלי העניין והם כוללים את בעלי המניות ,  הציבור ,  הלקוחות ,  העובדים והספקים .  הגישה הזו מחייבת אותנו לבחון מחדש את הצעת הערך שלנו ללקוחות .  מחיר ,  בטווחים הגיוניים של סטיית תקן ,  הוא כבר לא העניין .  אנו צריכים להביא משהו אמיתי שהוא הפיצוי של הצרכן לנאמנות שהוא חפץ בה .  ערך אמיתי שעושה לנו חשק לא לחפש מיטה אחרת בכל חודש מחדש .  מהו הערך הזה ?  איך משלבים אותו עם ריגוש קל ,  הרמה הנדרשת להשאיר אותנו עירניים כך שפיתויים חיצוניים לא ישפיעו עלינו ?  בקטגוריות מסוימות מדובר בתוכן .  באחרות ,  מדובר בהטבות חיצוניות למוצר שלנו .  החיפוש הזה אחרי הערך המרגיע את יצר הבוגדנות הוא מסע ארוך ומורכב .  זה קשה יותר מלעשות הנחות ומבצעים ,  אבל אפקטיבי הרבה יותר מאחר שהוא מספק תשובות לתקופות ארוכות .  מחקר מעניין ששלחה לי השבוע חוקרת השיווק ,  יהלי אדמתי ,  מנסה לצייר קו מגמה נוסף בחברה הישראלית .  על פי אדמתי ,  הצרכן רוצה אותנטיות .  הוא רוצה אותנו אמיתיים וכנים ומגיב בחריפות לזיוף .  הרצון הזה שעליו היא כותבת ,  מתחבר אצלי לאותה מגמה של ערך . " קאט דה בולשיט "  אומרים לנו ,  תפסיקו למכור לנו סיפורים ולפתות אותנו במבצעים .  אם יש לכם הצעה טובה ואמיתית שתוסיף לחיינו ערך אנחנו נשלם עבורה גם קצת יותר .  תוספת הערך אינה אמורה דווקא להביא צרכנים חדשים .  הלקוחות הקבועים שלנו הם שמשלמים את המשכורות שלנו ואנחנו ,  ברוב המקרים ,  רצים לחפש אחרים ,  חדשים .  יותר קל לעשות עוד פעם בשבוע סקס עם הקבועה שלך מלמצוא סטוץ קצר .  רק צריך להתאמץ .  להתלבש יפה גם בבית ,  לשים בושם בלילה ,  ולא רק כשיוצאים לבלות .  - הכותב הוא הבעלים של קבוצת פרומרקט .  הבלוג שלו ב-themarker cafe כולל עוד מאמרים ועדכונים :  http :/ /yonisaar.cafe.themarker.com

גברים מחפשים מונוגמיה 
השיווק מחר

