המכוניות שלא תראו על הכביש 
 >  >  תערוכות רכב לא יכולות להסתפק במכוניות חדשות וחייבות להציג גם מכוניות ראווה .  כאלה שימשכו את הקהל ויגרו את הדמיון .  גם בתערוכת אוטומוטור יהיו כאלה .  לא כולן חשובות ,  למעשה ,  לא כולן חדשות ,  אבל הן מעוררות עניין .  ראוותניות וותיקות יש בתערוכה מכוניות תצוגה טהורות ,  שתכליתן להדגים רעיונות עיצוביים שניתקו מכבלי ההיגיון ומגבלות התכנון .  כזו למשל היא מאזדה קזאמאי  ( רוחות מערבולת ,  ביפנית )  .  אפשר להגדיר אותה ,  במעורפל ,  כשילוב בין רכב שטח לקופה ספורטיבית .  המכונית ,  שהוצגה לראשונה ב-2008 ,  רמזה לקווי עיצוב שכבר פגשנו במכוניות סדרתיות של מאזדה .  השבכה הקדמית מזכירה את זו של ה-3 החדשה וקפלי הפח בצדדים יופיעו גם במאזדה 5 שתגיע בקרוב לישראל .  גם פורד אקספלורר אמריקה הוצג ב-2008 ,  והוא רומז באופן ברור לעיצובו של פורד אקספלורר הבא ,  מחליפו של אחד מרכבי השטח הנמכרים ביותר בארה"ב .  למכונית התצוגה דלתות הזזה מאחור ,  ריפוד צבעוני ולוח מחוונים זרחני .  כל אלה לא יגיעו לדגם הסדרתי ,  אך הצורה הכללית תהיה דומה למדי .  שברולט אוויאו rs מציגה מכונית תצוגה מרשימה למראה שתפקידה לעורר עניין ותיאבון במכונית סדרתית .  אך אם תחליפו את החישוקים הגדולים והנוצצים בצלחות פלסטיק זולות ,  תראו את האוויאו שתגיע לישראל בשנה הבאה .  עם פנים איכותי יותר ,  הדומה לזה שבשברולט קרוז .  לסיטרואן c מאטיס אין יומרות לרמוז על כלום .  מכונית התצוגה הזו נחשפה עוד ב-2006 ,  אך היא עדיין נראית כמו משהו מסרטי מדע בידיוני .  יש לה מנוע דיזל חזק  ( 208 כ"ס )  המחובר לגלגלים הקדמיים ועוד שני מנועים קטנים המסובבים את הגלגלי מאחור .  כפתור ההתנעה נמצא על התקרה והדלתות נפתחות כמספריים ,  כלפי מעלה .  סדרתיות בחו"ל - קופצות לביקור רושם באוטומוטור יהיו גם מכוניות סדרתיות שימלאו תפקיד של מכוניות ראווה .  אלה מכוניות שתוכלו לרכוש במקומות אחרים בעולם ,  אך לישראל הן מגיעות רק כדי לעשות רושם .  כאלה הן ,  למשל ,  צמד מכוניות היוקרה של יונדאי - ג'נסיס וג'נסיס קופה .  שתיהן חלק מתוכנית שאפתנית להקים יסודות למותג יוקרה ,  ולצרף את יונדאי למועדון הפרימיום .  הג'נסיס היא סדאן גדולה  ( דומה במימדיה לאאודי a8 )  ,  שאף זכתה בתואר מכונית השנה בארה"ב .  הסמל של יונדאי ,  אגב ,  כלל לא מופיע עליה .  ג'נסיס קופה היא מכונית ספורטיבית יותר ,  עם הנעה אחורית ומנוע המספק 306 כוח סוס .  בכלמוביל  " בוחנים "  את שיווק השתיים ,  אך הדבר לא צפוי בעתיד הקרוב .  ד.ל.ב מוטספורט ,  יבואנית ktm ,  תביא לתצוגה את המכונית הראשונה של היצרנית האופנועים האוסטרית .  bow-x היא מכונית פתוחה ודו-מושבית ,  נטולת חלון קדמי אפילו .  היא מיועדת בעיקר למסלול ומציעה ביצועים יפים בזכות משקל קל  ( כ-700 ק"ג )  ומנוע חזק  ( 240 כוח סוס )  .  היא תגיע ל-100 קמ"ש תוך 3.9 שניות .  הירוקות - חשמליות ,  היברידיות ודיזל מפחית זיהום תערוכת הרכב הבינלאומית מתמקדות בשנים האחרונות בטכנולוגיה ירוקות שמפחיתות את הזיהום הנפלט ממכונית .  גם באוטומוטור תוכלו למצוא גם מכוניות כאלה :  חשמליות ,  היברידית נטענת וגם גרסאות דיזל מופחתות זיהום .  החשמליות הן מיצובישי i miev ויונדאי i10 ,  ושתיהן יוצגו בדוכן כלמוביל .  imiev היא כבר מכונית סדרתית ,  שאף נקבע לה מחיר בבריטניה  ( כ-33.5 אלף ליש"ט )  .  למכונית העגלגלה וקטנה מנוע המייצר 63 כוח סוס וטווח נסיעה מוצהר של 160 ק"ג .  i10 מיועדת לתצוגה בלבד בשלב זה ,  ומתהדרת בטעינה מהירה - 85% מקיבולת המצבר תוך 45 דקות .  שברולט וולט מציעה רעיון אחר .  זו מכונית חשמלית ,  עם מנוע בנזין קטן המשמש כגנרטור כשהדבר נחוץ .  הוולט נוסעת בכוח החשמל בלבד עד לטווח של 64 ק"מ ,  ומנוע הבנזין  ( שנפחו 1.0 ליטר )  נכנס לפעולה אחר כך .  צריכת הדלק היא פחות מליטר ,  ל-100 ק"מ ,  לפי נתוני היצרן .  הפתרון של וולבו משוכלל פחות ,  אך קרוב יותר לשוק הישראלי .  מאיר ,  היבואנית ,  תציג את סדרת drive של היצרן השוודי ,  המשלבת מנועי דיזל חסכוניים ,  מנגנון  " עצור וסע "  המדומם את המנוע בעצירות קצרות ומתניע אוטומטית וכן תיבת הילוכים ידנית .  הסיניות - טעימה לפני השיווק בישראל תוך שנתיים ,  אולי מעט פחות ,  יתחיל השיווק של מכוניות סיניות בישראל .  בתחילה לא יהיה זה שיטפון ,  אלא טפטוף קל .  בתערוכה יוצגו שני מותגים חדשים ,  כדי להרגיל מעט את הקהל .  הראשון הוא מותג בריטי דווקא ,  mg ,  שישמש את דוד לובינסקי לשיווק מכוניות saic .  מכונית נוספת היא mg550 ,  מכונית מנהלים שתימכר כאן במחיר דומה לזה של היפניות ,  אך עם אבזור עשיר .  היצרן השני הוא דונג פנג ,  המשתף פעולה בסין עם הונדה ,  ניסאן ,  סיטרואן וקיה .  בישראל ישווקו בשלב ראשון מסחריות זעירות ,  בסגנון פיאג'ו פורטר .
 
המכוניות שלא תראו על הכביש 
nan
