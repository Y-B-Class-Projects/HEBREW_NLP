הראל פיננסים :  בנק ישראל ייאלץ להפחית את תחזית הצמיחה שלו ל-2010 ל-3.5 אחוזים
זאת בעקבות כך ששיעור הצמיחה ברבעון האחרון של 2009 היה נמוך מהצפי המוקדם של הלמ"ס ושל בנק ישראל
ריבית בנק ישראל נותרה ללא שינוי ברמה של 1.25 אחוזים ,  בהתאם לצפי של כלכלני הראל פיננסים ושל רוב הכלכלנים .  ברור למדי שלאחר חודש אשר במהלכו השקל התחזק  ( למרות התערבות משמעותית של בנק ישראל )  ,  מדדי המניות ירדו ,  הצפי לריבית בארה"ב התמתן ,  כמות אמצעי התשלום ירדה ומדד המחירים לצרכן הפתיע כלפי מטה לעומת הצפי המוקדם ב 0.3 נקודת אחוז ,  בנק ישראל היה חייב לקחת פסק זמן בהעלאות הריבית.בהודעת הריבית נסקרים נתונים רבים אך אין רמזים ברורים לגבי תוואי הריבית בחודשים הקרובים .  אחד הנתונים המרכזיים שצפויים להתפרסם בחודש הקרוב הוא שיעור הצמיחה לרבעון הרביעי של 2009 ,  אשר יפורסם ב-16 בפברואר . " לדעתנו ",  אומרים היו בהראל , " שיעור הצמיחה יהיה נמוך מהצפי המוקדם של הלמ"ס ושל בנק ישראל  ( 4.0 4.5 אחוזים )  ויתכן שבעקבותיו יאלץ בנק ישראל להפחית את תחזית הצמיחה שלו ל-2010  ( 3.5 אחוזים )  .  כמובן שבמקרה כזה הסיכוי להעלאת ריבית בחודש הבא יפחת ". העודף בחשבון השוטף במאזן התשלומים התרחב בשנת 2009 ל-7.2 מיליארד דולר  ( 3.7 אחוזי תוצר )  ,  לאחר עודף של 2.1 מיליארד דולר  ( 1.0 אחוז תוצר )  ב-2008 ,  על פי אומדן ראשוני של הלמ"ס.הגידול בעודף של החשבון השוטף בשנת 2009 - לעומת השנה הקודמת ,  מבטא בעיקר ירידה בגירעון בחשבון הסחורות ,  יחד עם עלייה קלה בעודף של חשבון השירותים ,  שקוזזו חלקית על ידי גידול הגירעון של חשבון ההכנסות וירידה בהעברות השוטפות נטו מחו"ל .  השפעה ניכרת לצמצום הגירעון בחשבון הסחורות הייתה לירידה החדה בערך יבוא הדלק כתוצאה מירידה בולטת במחירים הממוצעים של דלקים בשנת 2009 - לעומת השנה הקודמת.סיבה נוספת לשיפור במאזן הסחורות היו ירידות ניכרות ביצוא וביבוא של יתר הסחורות - על רקע המשבר הכלכלי והירידה בהיקפי הסחר בעולם - כאשר היבוא ירד יותר מהיצוא.החשבון השוטף במאזן התשלומים  ( אחוזי תוצר ) להערכת כלכלני הראל פיננסים ,  העודף בחשבון השוטף צפוי להצטמצם במידה ניכרת בשנת 2010.מדד הייצור התעשייתי ירד ב-1.1 אחוזים בנובמבר וב-2.6 אחוזים ב-12 החודשים האחרונים .  מדד פדיון ענפי המסחר והשירותים ירד ב-0.1 אחוז בנובמבר ועלה ב-1.5 אחוזים ב-12 החודשים האחרונים.מדד הייצור התעשייתי ומדד פדיון ענפי המסחר והשירותים ינואר 2005 - נובמבר 2009לינות תיירים בבתי מלון ירדו בדצמבר ב-16 אחוזים וב-12 החודשים האחרונים הן ירדו ב-2 אחוזים .  לינות ישראלים גדלו בדצמבר ב-2 אחוזים וב-12 החודשים האחרונים הן ירדו ב-2 אחוזים .
 
הראל פיננסים :  בנק ישראל ייאלץ להפחית את תחזית הצמיחה שלו ל-2010 ל-3.5 אחוזים
זאת בעקבות כך ששיעור הצמיחה ברבעון האחרון של 2009 היה נמוך מהצפי המוקדם של הלמ"ס ושל בנק ישראל

