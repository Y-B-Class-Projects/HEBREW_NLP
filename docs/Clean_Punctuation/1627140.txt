כמה משלם נסיך סעודי ללינה בפלאזה ?  יותר מ-100 אלף דולר ללילה
לילה יקר
הסיסמה  " אם נהנית ,  חזור אלינו בשנית "  מקבלת משנה תוקף במקרה של אחד מהנסיכים הסעודים ומלון פלאזה בניו יורק .  לפני כשנה התארח בפלאזה ,  שבבעלות אלעד גרופ של יצחק תשובה ,  נסיך ממשפחת המלוכה של סעודיה .  הנסיך הגיע עם פמלייתו לשהייה של כמה חודשים במלון ושכר 99 חדרים .  מכיוון שבאותה עת הסוויטה המלכותית לא היתה מוכנה לאירוח ,  שכר הנסיך שתי סוויטות צמודות וביקש לשבור את הקיר שביניהן - על חשבונו ,  כמובן .  הוא שילם ,  והבטיח לממן את בנייתו מחדש של הקיר לאחר שיעזוב .  החודש ,  שנה לאחר מכן ,  הנסיך הסעודי שב לפלאזה ושכר אותו מספר חדרים ,  אבל בניגוד לביקור הקודם ,  הפעם גם לא היה צורך בשבירת קירות מכיוון שהסוויטה היתה ערוכה לשהייה .  כמה זה עולה לו ?  לילה בסוויטה מוערך בכ-20 אלף דולר .  על שאר החדרים משלם הנסיך הסעודי כ-100 אלף דולר ללילה .  גם השנה מתכוון הנסיך הסעודי לשהות במלון כמה חודשים ,  כלומר ,  כשיעשה צ'ק אאוט מהמלון הוא ישאיר בקופתו כמה מיליוני דולרים .  לפני כשנתיים עשה תשובה שיפוץ נרחב בפלאזה ,  בעלות של 400 מיליון דולר .  במלון 282 חדרים ,  181 דירות פאר וגם חנויות יוקרה .  באחרונה אף הוקם בו ,  לראשונה במלון בניו יורק ,  מתחם אוכל בשיתוף פעולה יחד עם השף הידוען טוד אינגליש .  אלעד מנוהלת על ידי מיקי נפתלי .
 
כמה משלם נסיך סעודי ללינה בפלאזה ?  יותר מ-100 אלף דולר ללילה
לילה יקר

