מדד צבירן מביע אופטימיות זהירה בהיי-טק :  כמחצית מהחברות הקצו תקציבים להעלאות שכר ובונוסים
כ-80% מחברות ההיי-טק בישראל דיווחו על פיטורי עובדים במחצית השנייה של 2009
תעשיית ההיי-טק הישראלית מביעה אופטימיות זהירה לקראת 2010 ,  בכל הנוגע לפיטורי עובדים ,  גיוסים חדשים ,  העלאות שכר ומתן בונוסים - כך עולה כך עולה ממד צבירן ,  שערך פרופ' משה צבירן מאוניברסיטת תל-אביב .  הסקר מבוסס על נתונים של מעל ל-250 חברות המעסיקות כ-100 אלף איש בתעשיית ההיי-טק בישראל.כמחצית מהחברות במדגם ,  57% ,  הן חברות ישראליות שהנהלתן ומרכז פעילותן ממוקמים בישראל ;  השלוחות המקומיות של חברות גלובליות מהוות 42% מהמדגם ו-2 חברות נוספות הן מהסקטור הממשלתי-ציבורי.בעוד שבמחצית השניה של 2009 דיווחו רוב החברות  ( כ-80% )  על פיטורי עובדים ובסך-הכל דווח על פיטוריהם של כ-2,000 עובדי היי-טק ,  צפי הפיטורים למחצית הראשונה של 2010 נמוך בהרבה :  רק 16% מהחברות ענו שבכוונתן לפטר ,  רובן חברות קטנות ובינוניות .  שיעור המפוטרים הממוצע הצפוי בחברות אלו עומד על %5.3 מכח העבודה.התחושה כי המשבר הכלכלי נמצא בסופו ואנו נמצאים בפתחה של תקופת התאוששות וחזרה לצמיחה מוצאת את ביטויה גם בקצב הגיוס של עובדים חדשים .  75% מהחברות במדגם דיווחו על כוונתן לגייס כ- 2,000 עובדים במחצית הראשונה של 2010 .  מדובר על גיוס בהיקף של כ-2% ממצבת העובדים בחברות שבמדגם.גיוסי עובדיםמהנתונים עולה עוד כי למרות אווירת הקיפאון בשוק העבודה בחצי השנה החולפת ,  92% מהחברות דיווחו על גיוס עובדים חדשים במחצית השניה של 2009 ובסך הכל גויסו בתקופה זו כ-3,500 עובדים חדשים .  מספר המגויסים מצביע על היפוך מגמת הירידה שהחלה במחצית השנייה של 2008 .  יחד עם זאת ,  מספר המגויסים החדשים נמוך יחסית לתקופה שקדמה למשבר.לדברי צבירן ,  מרבית הגיוסים לא נעשו כחלק מתהליך גידול של החברות אלא במסגרת של איוש משרות פנויות או טיוב כח האדם .  רק 15% מהחברות דיווחו על גיוס עובדים למטרות גידול נטו במצבת העובדים .  מרבית העובדים גויסו לתחום הפיתוח - מהנדסי תוכנה ,  מהנדסי חומרה ,  מהנדסי בדיקות ,  ובקרת איכות.מעניין לציין כי כ- 40% מהחברות במדגם דיווחו על קשיים בגיוס עובדים לעיסוקים מסוימים .  בראש רשימת המקצועות שעדיין קשים לגיוס מובילים מהנדסי חומרה ,  מהנדסי rf ,  אלגוריתמאים ,  ומהנדסי תוכנה בתחומי java וזמן אמת.עדכוני שכרעובדי היי-טק רבים ספגו קיצוץ בשכר בשנה החולפת .  39% מהחברות במדגם דיווחו כי ביצעו הפחתות שכר לעובדים מאז המחצית השנייה של 2008 .  שיעור הפחתות השכר בחברות שנקטו בצעד זה עומד על ממוצע של 7.8% .  במרבית החברות ,  השכר המופחת עדיין בתוקף והן טרם השיבו את המצב לקדמותו.כפועל יוצא הוקפאו גם עדכוני שכר תקופתיים .  רק כשליש מהחברות  ( 30% )  עידכנו שכר לעובדיהם במחצית השניה של 2009 .  רובן  ( 77% )  ביצעו עדכוני שכר נקודתיים בלבד  ( בהשוואה ל-66% בתקופה המקבילה אשתקד ) .15% מהחברות עדכנו שכר רק לקבוצות מסוימות של עובדים ולא לכלל החברה .  8% מהחברות ביצעו עדכון שכר לכלל העובדים  ( בהשוואה ל-21% מהחברות בתקופה המקבילה אשתקד )  .  הבשורה הטובה שמביא המדד היא שכמחצית  ( 54% )  מהחברות דיווחו כי הוקצה תקציב להעלאות שכר לשנת 2010 .  רובן  ( 61% )  דיווחו כי הן מתכננות לעדכן שכר לכלל העובדים .  כרבע  ( 26% )  דיווחו כי העדכון לא יעשה לכלל העובדים אלא רק לחלקם .  13% מהחברות טרם החליטו אם העדכון יכלול את כלל העובדים או רק את חלקם .  רוב החברות שהקצו תקציב להעלאות שכר מתכוונות לבצע את עדכוני השכר במחצית הראשונה של 2010.לדברי צבירן ,  ניתוח מצרפי של הנתונים לגבי עדכוני שכר בשנת 2009 מצביע על ירידה חדה בשיעור החברות שעדכנו שכר לכלל העובדים - 10% מהחברות במדגם עידכנו שכר לכלל העובדים בשנת 2009 בהשוואה ל-39% בשנת 2008.בונוסיםרוב החברות  ( 64% )  לא העניקו בונוסים במחצית השניה של 2009 .  כרבע דיווחו על הענקת בונוסים לכלל העובדים או לחלקם בשיעור ממוצע של 1.3 משכורות חודשיות .  שיעור הבונוס הממוצע לעובדים שווה ערך ל-1.2 משכורת ;  הבונוס הממוצע למנהלי ביניים  ( ראשי צוותים ומנהלי מחלקות )  עמד על 1.5 משכורות חודשיות ואילו הבונוס הממוצע שניתן לדרג הניהול הבכיר עמד על 2.7 משכורות חודשיות.כמחצית מהחברות במדגם דיווחו על כוונתן להעניק בונוס לעובדים במהלך המחצית הראשונה של 2010 - זוהי עליה של כ-10% יחסית לתקופה המקבילה אשתקד .  שיעור הבונוס הצפוי הוא כ-1.35 משכורות.לטענץ צבירן , " תנאי הפתיחה של שנת 2010 נראים שונים משמעותית מאלו של השנה הקודמת כאשר בשלב זה נראים סימנים ברורים של התאוששות וחזרה למסלול של צמיחה .  סימני ההתאוששות עדיין לא מצאו את ביטויים בשינוי מדיניות בתחום השכר וההטבות בתעשיית ההיי-טק במחצית השניה של 2009 אולם הם הפחיתו משמעותית את החרדה בענף ויצרו תחושה של רווחה אשר מוצאת את ביטויה בתכנון השינויים לקראת 2010 ". "ניתוח נתוני החברות לגיי מגמות ההעסקה  ( גיוסים ,  פיטורים ועזיבות )  מביא אותנו להערכה כי רמות השכר בתעשיית ההיי-טק צפויות לעלות בשנת 2010 בשיעור ממוצע של כ-3.8%-4.0% .  חשוב לציין כי לאור רמות האינפלציה ב-2009 הרי שבמידה ועדכוני השכר הצפויים יהיו ברמות לעיל הרי שהן יפצו את העובדים על השחיקה בשכרם בשנה שחלפה ולא יהוו עדכון שכר ריאלי ". 

מדד צבירן מביע אופטימיות זהירה בהיי-טק :  כמחצית מהחברות הקצו תקציבים להעלאות שכר ובונוסים
כ-80% מחברות ההיי-טק בישראל דיווחו על פיטורי עובדים במחצית השנייה של 2009

