בני סכנין ואחי נצרת נפרדו ב-1:1 ,  תקריות אלימות בסיום
שתי הקבוצות של המגזר ,  שנואשות לנקודות בתחתית ,  חילקו ביניהן את הנקודות בדוחא .  עשרות עצורים במהומה שהתפתחה לאחר ההתמודדות
הדרבי של המגזר בו אירחה הערב  ( שבת )  בני סכנין את מכבי אחי נצרת הבטיח להיות חם ,  ואף קיים .  לא רק על המגרש ,  אלא גם מחוצה לו .  שתי קבוצות התחתית נפרדו ב-1:1 ,  ובסיום ההתמודדות אוהדי סכנין זרקו אבנים לעבר אוהדי אחי נצרת .  בדוחא התפתחה מהומה ,  וכוחות משטרה התערבו והפרידו בין הנצים ,  כשהם יורים לעבר אוהדי סכנין גז מדמיע .  במהומה נפצעו שוטר ומספר אוהדים ,  כשגם הסדרנים במגרש החליפו מהלומות אלה עם אלה .  המשטרה עצרה עשרות אוהדים .  
כדורגל גדול לא היה בדוחא הערב .  היתה לחימה ,  היה מתח ,  היתה הרבה יוקרה באוויר ,  ולעתים ,  בהיעדר רמה גבוהה של כדורגל ,  גם זה סוג של נחמה .  שתי הקבוצות היו חייבות לצאת עם נקודות מהמפגש ,  והמשחק שהחל בקצב אטי יחסית ,  התפתח והפך בסיומו לרווי באירועים .  מרקו בלבול ערך שינוי אחד בהרכב סכנין ,  כשחאלד חלאיילה חזר מהרחקה ופתח על חשבונו של טל חן המוצהב .  סכנין ,  שקיוותה להתרחק יותר מהקו האדום לא הצליחה במשימה .  זו היתה הפעם הרביעית שסכנין מוציאה רק נקודה ממשחק ביתי בדוחא ,  ועם ניצחון ביתי אחד עד כה העונה ,  בסכנין יודעים שזה עלול לסבך מאוד את הקבוצה בהמשך העונה אם לא תצליח לאגור נקודות ביתיות .  
באחי נצרת היו מעודדים בתחילת השבוע מהתיקו נגד מכבי תל אביב  ( 3:3 )  שקטע לקבוצה רצף של שבעה הפסדים ,  כשגם בסוף השבוע התקבלו בשורות טובות ,  כאשר זכו שחקני הקבוצה לקבל את משכורת חודש נובמבר .  ג'ון גרגורי המשיך לצבור נקודות עם הקבוצה ,  שעדיין מדורגת מתחת לקו האדום ,  אבל שמרה על מרחק משאר קבוצות התחתית .
 סכנין שלטה במגרש בדקות הפתיחה ,  ושלטה בקצב המשחק ,  אולם לא הצליחה לתרגם זאת לשערים .  בדקה ה-28 נכפה חילוף על אחי נצרת ,  כשאדהם האדיה יצא בשל פציעה ובמקומו נכנס איסמעיל עאמר .  בהמשך התפתח משחק שווה כוחות ,  אולם שתי הקבוצות מיעטו להגיע למצבים ברחבה והמחצית הסתיימה בתיקו 0:0 .  
אחי נצרת פתחה את המחצית השנייה טוב יותר ,  לעומת סכנין ,  שפשוט לא הייתה קיימת על המגרש .  האורחים ניצלו זאת בדקה ה-56 כששיתוף פעולה בין תומר חמד לצ'ם נטויה הניב שער של האחרון ויתרון 0:1 לאחי נצרת .  השער העיר את המארחים ,  וג'קו ערפאת ,  שנכנס כמחליף בדקה ה-61 ,  העניק לסכנין שער שוויון כשנגח מחמישה מטרים פנימה בדקה ה-68 .  עד לסיום התפתח משחק בקצב מהיר ועשיר באירועים ,  אך שתי הקבוצות לא מצאו את הרשת ,  וההתמודדות הסתיימה ב-1:1 .
 דקה 2- בעיטה חופשית מסוכנת של חמאד גנאים מ-25 מטר נהדפת היטב על ידי גיל אופק לקרן .  
דקה 36- בעיטה חופשית של איסמעיל עאמר מ-25 מטר פגעה באחד משחקני החומה .  הכדור שינה כיוון ועבר סנטימטרים מעל המשקוף של מאיר כהן .
 דקה 38- חלאד חלאיילה קיבל כדור ברחבה לאחר הגבהה של מהראן אבו ריא .  חלאיילה מסר לאחמד קאסום ,  שמחמישה מטר בלבד בעט לגופו של גיל אופק .  
דקה 56 - גול !  תומר חמד עבר שני שחקני הגנה של סכנין ,  מסר לצ'ם נטויה ,  שהטעה את שומרו האישי ובעט פנימה .  0:1 לאחי נצרת .  
דקה 68 - גול !  ג'קו ערפאת ,  שנכנס כמחליף ,  נגח פנימה כדור שהרים מהראן אבו ריא והשווה ל-1:1 .  
דקה 86 - טוקורה נגח מתוך הרחבה לאחר כדור חופשי ,  אך שוער סכנין מאיר כהן קלט .
 דקה 88- עבאס סואן קיבל כדור שקיפץ על מפתן הרחבה ,  לאחר נגיחה של ערפאת ,  אך בעט מהאוויר החוצה .
 דקה 89 - קאסום נגח את כדור הקרן בכיוון שערו של אופק .  מרק גורמן המרחיק כמטר מהשער לפני שקאדו הצליח להשחיל את רגלו ולכבוש .
 הרכב בני סכנין :  מאיר כהן ,  עלא אבו סלאח ,  חיים בנון ,  פטי יאיא ,  מהראן אבו ריא ,  עבאס סואן ,  חאלד חלאיילה ,  חאמד גנאים ,  אחמד קאסום ,  קאדו ,  סקוט סילי .
 הרכב אחי נצרת :  גיל אופק ,  אדהם האדיה ,  מארק גורמן ,  מור דהן ,  שלומי חנוכה ,  מג'ד יונס ,  מייקל טוקורה ,  לואב כיאל ,  יניב לוזון ,  צ'ם נטויה ,  תומר חמד .
 
בני סכנין ואחי נצרת נפרדו ב-1:1 ,  תקריות אלימות בסיום
שתי הקבוצות של המגזר ,  שנואשות לנקודות בתחתית ,  חילקו ביניהן את הנקודות בדוחא .  עשרות עצורים במהומה שהתפתחה לאחר ההתמודדות

