פסטיבל אייקון :  מועמדים מובילים לאוסקר
אחרי הטקס המאכזב של השנה שעברה ,  טקס האוסקר של 2011 עתיד להיות לוהט ואיכותי מתמיד .  מה יהיה סרט השנה ?  מי תהיה שחקנית השנה ?  כל השמות והסיכויים בפנים
מזל טוב !  הוליווד חזרה לעצמה .  בשנה שעברה ,  התגלה טקס האוסקר כמפגן של עיוותים :  את פרס הסרט הטוב ביותר העניקה האקדמיה לדרמת מלחמה שאיש לא ראה , " מטען הכאב ",  ואת פרס השחקנית הטובה ביותר היא נתנה לסנדרה בולוק ,  שרק יום קודם לכן קיבלה את עיטור הראזי לשחקנית הגרועה ביותר  ( לא על אותו סרט כמובן )  .  אבל ב-2010 המצב חזר לאיזון ,  ואף יותר מכך :  התחרות הפעם כה עמוסה ,  איכותית ועשירה ,  שפתאום אפשר להצדיק את ההחלטה השנויה במחלוקת שקיבלה האקדמיה בשנה שעברה להגדיל לעשר את מספר המועמדים בקטגוריות הסרט ,  ואפילו מפתה לבקש הגדלה דומה גם בקטגוריות האחרות .  אז מי הסרטים שאמורים לקבל מועמדויות ואף לזכות בארבע הקטגוריות המרכזיות  הסרט ,  הבמאי והשחקנים הראשיים הטובים ביותר ?  אמנם יש ארבעה חודשים עד הטקס ,  אבל בהוליווד כבר נכנסו לטירוף של תחזיות והימורים .  בכל קטגוריה מסתמן מועמד בולט ,  אבל גם שלל סוסים שחורים שמאיימים לחולל סנסציה ברגע האמת .  בקיצור ,  יהיה חורף חם .
  * תאריך יציאה בארצות הברית :  1.10  ( לארץ יגיע ב-28.10 )  .
  * תקציר העלילה :  סרטו של דיוויד פינצ'ר  ( "שבעה חטאים ",   " מועדון קרב ",   " בנג'מין באטן ")  על התככים שמאחורי הקמת פייסבוק .
  * בתפקיד מארק צוקרברג :  ג'סי אייזנברג  ( "זומבילנד ")  .
  * איפה יש לו סיכוי :  הסרט הטוב ביותר ,  הבמאי הטוב ביותר והשחקן הטוב ביותר .
  * הסיכויים :  נכון לעכשיו , " הרשת החברתית "  הוא הפייבוריט לזהב .  המבקרים משתגעים עליו ורוג'ר אברט ,  המבקר שטעמו קרוב ביותר לחיך של האקדמיה ,  אף הגדיר אותו כסרט השנה .  אם כל זה לא מספיק ,  יש שמשווים אותו ל"אזרח קיין ",  שנחשב ליצירה המשפיעה בתולדות הקולנוע האמריקאי ,  והאקדמיה גם מחבבת סיפורים אקטואליים ומוסרניים מהסוג שהוא מציג .  אז מה הבעיה ?  פשוט מאוד  לרוב בעלי זכות ההצבעה אין פייסבוק .  סרט על הרשת החברתית הזו עלול להיראות בעיניהם מטופש וילדותי ,  והם עשויים להעדיף על פניו בחירה שמרנית יותר .
  *  באשר לאייזנברג  גילומה של דמות אמיתית הוא לרוב מתכון לקבלת מועמדות לאוסקר ,  אבל טרם בשלה השעה לזכייה של השחקן הצעיר ,  וממילא הסדרנים בכניסה לטקס יחשבו שמדובר במייקל סרה ולא ייתנו לו להיכנס .
  * תאריך יציאה בארצות הברית :  8.10 .
  * תקציר העלילה :  דיאן ליין הוותיקה מככבת כעקרת בית שהובילה את סוס המירוצים המשפחתי לזכייה בתחרות חשובה .
  * איפה יש לו סיכוי :  הסרט הטוב ביותר והשחקנית הטובה ביותר .
  * הסיכויים :  כפי שהוכיח בשנה שעברה  " הזדמנות שנייה ",  האקדמיה מתקשה לעמוד בקסמם של סרטי ספורט ,  רדודים ככל שיהיו .  לפיכך ,  ובהתחשב בוותק ובפופולריות של ליין ,  יש לו סיכוי טוב לקבל מועמדויות בקטגוריות הסרט והשחקנית ,  אבל שום דבר יותר מזה .
  * תאריך יציאה בארצות הברית :  22.10 .
  * תקציר העלילה :  דרמה עם טאץ' על-טבעי של קלינט איסטווד ,  המפגישה בין גורלותיהם של שלושה אנשים .  בתפקיד הראשי :  מאט דיימון ,  שכיכב בשנה שעברה ב"אינוויקטוס "  של הבמאי הוותיק .
  * איפה יש לו סיכוי :  הסרט הטוב ביותר ,  הבמאי הטוב ביותר והשחקן הטוב ביותר .
  * הסיכויים :  איסטווד ,  שכבר זכה באוסקרים על  " הבלתי נסלח "  ו"מיליון דולר בייבי ",  הוא היוצר האהוב על האקדמיה .  אבל כפי שהוכח במקרה של  " אינוויקטוס ",  הוליווד גם יודעת להתעלם ממנו כשלא מגיע לו ,  ולאור התגובות הפושרות שקיבל הסרט בטורונטו ,  סביר להניח שזה גם מה שיקרה הפעם .
  * תאריך יציאה בארצות הברית :  22.10 .
  * תקציר העלילה :  שנתיים לאחר  " נער החידות ממומבאי "  חוזר דני בויל בדרמה אינטנסיבית על הישרדותו של מטפס הרים  ( ג'יימס פרנקו )  .
  * איפה יש לו סיכוי :  הסרט הטוב ביותר ,  הבמאי הטוב ביותר והשחקן הטוב ביותר .
  * הסיכויים :  הסרט טילטל את הצופים בו בפסטיבל טורונטו ,  אבל היה כה קשה לצפייה שחלק מהם יצאו ממנו באמצע ,  וזה לא מתכון לפופולריות בקרב האקדמיה .  חוץ מזה ,  בויל כבר קיבל את התהילה שלו לפני שנתיים ,  וקשה להאמין שהוליווד שוב תמהר לפרגן לאאוטסיידר כמוהו .  גם פרנקו יתקשה במאבק מול קולין פירת' הכה פופולרי בקטגוריית השחקן הראשי ,  בעיקר מפני שבניגוד מוחלט לקטגוריה הנשית המקבילה ,  אצל הגברים יש עדיפות לוותק .
  * תאריך יציאה בארצות הברית :  26.11 .
  * תקציר העלילה :  סרטו הביוגרפי של טום הופר הבריטי על המלך ג'ורג' השישי  ( קולין פירת )  .
  * איפה יש לו סיכוי :  הסרט הטוב ביותר ,  הבמאי הטוב ביותר והשחקן הטוב ביותר .
  * התחזית :  קולין פירת' מככב ברשימת  " השחקנים שכבר מזמן היו צריכים לקבל אוסקר ",  ודי בטוח שהעוול יתוקן השנה .  בשתי הקטגוריות האחרות ,  הסיכויים של הסרט גדולים פחות :  אמנם ,  הוא ישתחל לעשירייה בלי בעיות .  עם זאת ,  קשה להאמין שביבול כה איכותי של קולנוע אמריקאי תבחר האקדמיה להעניק את הכתר דווקא לסרט בריטי ,  משהו שהיה נהוג לעשות בשנות השמונים השחונות .  נוסף לכך ,  להופר האאוטסיידר והאלמוני יחסית אין הרבה חברים באקדמיה ,  כך שיהיה לו קשה אפילו לקבל מועמדות לפרס הבמאי .
  * תאריך יציאה בארצות הברית :  1.12 .
  * תקציר העלילה :  נטלי פורטמן מככבת במותחן של דארן ארונופסקי  ( "רקוויאם לחלום ")  על תככים בעולם הבלט .
  * איפה יש לו סיכוי :  פרס השחקנית הטובה ביותר .
  * התחזית :  עושה רושם כי הסרט עצמו לא יקלע לטעמם של חברי האקדמיה .  לעומת זאת ,  פורטמן מובילה כרגע במירוץ לפרס השחקנית  הוליווד ,  כפי שיוכלו לספר האלי ברי ,  שרליז תרון ,  ריס וויתרספון ורבות אחרות ,  אוהבת לפרגן לכוכבות צעירות ולראות אותן בוכות על הבמה .  פורטמן היפה ,  הנבונה והסימפטית היא דמות אהובה מאוד ,  והתפקיד התובעני הזה גורר סביבה הערכה גדולה .  אם הכל ילך כשורה ואנט בנינג  ( שבה נדון בהרחבה בהמשך )  לא תעקוף אותה בסיבוב ,  הישראלית לשעבר תגשים את חלומה של כל אשה ותזכה בצילום משותף עם קולין פירת' .
  * תאריך יציאה בארצות הברית :  10.12 .
  * תקציר העלילה :  סרטו של דיוויד או.ראסל  ( "אני לב האקביז ")  על דרכו העקלקלה לצמרת של המתאגרף האירי מרק וורד  ( מרק וולברג )  .
  * איפה יש לו סיכוי :  הסרט הטוב ביותר ,  הבמאי הטוב ביותר והשחקן הטוב ביותר .
  * התחזית :  זהו כרגע אחד הנעלמים הגדולים של התחרות .  מצד אחד ,  האקדמיה היא שפוטה של סרטי איגרוף ,  כפי שיעידו  " רוקי "  ו"מיליון דולר בייבי ",  וזאת בשל הנטייה שלהם לצמצם לכדי פאנץ' קטלני אחד את ההוויה האמריקאית כולה .  מצד אחר ,  איש טרם ראה את הסרט המסוים הזה ,  ולכן עוד אי אפשר לעמוד על טיבו .  לאור הרזומה של העומדים מאחוריו ובהנחה שיהיה טוב פלוס ,  הוא יצליח להשתחל לזירת המועמדויות לפחות בשתיים משלוש הקטגוריות ,  אבל סביר להניח שבכך הוא יסתפק .
  * תאריך יציאה בארצות הברית :  17.12 .
  * תקציר העלילה :  ניקול קידמן מככבת בדרמה של ג'ון קמרון-מיטשל  ( "הדוויג והשארית העצבנית ")  כאם שאיבדה את בנה בתאונה .
  * איפה יש לו סיכוי :  פרס השחקנית הטובה ביותר .
  * התחזית :  הסרט עצמו לא נחשב כרגע מועמד לעשירייה ,  אבל תצוגת המשחק המורכבת של קידמן הרשימה את הנוכחים בפסטיבל טורונטו ,  וזו הזדמנות לקמבק את הקריירה שלה ,  שבאופן אירוני נכנסה לבצורת דווקא לאחר הזכייה באוסקר ב-2002 על  " השעות ".  עתה כל שנותר לקידמן הוא להתבונן בקרב בין פורטמן ובנינג ולקוות למימוש האמרה  " שתיים רבות והשלישית לוקחת ". 
 * תאריך יציאה בארצות הברית :  22.12 .
  * תקציר העלילה :  סרטה של סופיה קופולה ,  שזה עתה זכה בפרס אריה הזהב בוונציה ,  מתאר איחוד מחודש בין שחקן הוליווד ובתו בת ה-11 .* איפה יש לו סיכוי :  הסרט והבימוי הטובים ביותר .
  * התחזית :  הזכייה בוונציה ,  הייחוס של קופולה והעיסוק בהוליווד מבטיח שהאקדמיה תיקח את הסרט בחשבון ואולי גם תעניק לו מועמדות או שתיים .  על יותר מזה קשה להמר .
  * תאריך יציאה בארצות הברית :  25.12 .
  * תקציר העלילה :  האחים כהן מעבדים מחדש את המערבון מ-1969 שהביא לג'ון וויי את האוסקר הראשון והאחרון שלו .  מככב הפעם :  ג'ף ברידג'ס .
  * איפה יש לו סיכוי :  הסרט הטוב ביותר ,  הבמאי הטוב ביותר והשחקן הטוב ביותר .
  * התחזית :  בצד  " The Fighter ",  זהו אחד משני הנעלמים של התחרות .  בעיקרון ,  כל סרט של האחים כהן שווה אוסקר ,  בטח אם הוא משתייך לז'אנר קלאסי כמו המערבון .  מצד אחר ,  אף אחד עוד לא יודע להגיד מה ערכו ,  והעובדה שהאחים כבר קיבלו את ליטרת הזהב שלהם על  " ארץ קשוחה "  מפחיתה גם כן מסיכוייו .  אותו דבר תקף גם לגבי ג'ף ברידג'ס :  לולא היה זוכה באוסקר בשנה שעברה על  " לב לא שפוי ",  הוא היה הפייבוריט השנה ,  אבל האקדמיה תעדיף לכבד לראשונה את פירת' מאשר לשמח את ברידג'ס פעם שנייה ברציפות .
  * תאריך יציאה בארצות הברית :  הגיע לאקרנים לפני כשבועיים  ( לארץ יגיע ב-14.10 )  .
  * תקציר העלילה :  דרמת שוטרים וגנבים של בן אפלק ,  שגם מככב לצד ג'ון  " דון דרייפר "  האם .
  * איפה יש לו סיכוי :  הסרט והבמאי הטובים ביותר .
  * התחזית :  אין דבר שהאקדמיה אוהבת יותר מאשר לפרגן לשחקנים שמנסים את כוחם ביצירה ,  כפי שיעיד האוסקר שקיבל אפלק על התסריט של  " וויל האנטינג "  לפני כעשור וחצי .  אפלק לא ישחזר השנה את הזכייה ,  אבל אולי יצליח להשתחל לאחת משתי הקטגוריות .
  * תאריך יציאה בארצות הברית :  29.12  ( ובישראל כמה ימים קודם לכן ,  לרגל ביקורו של מייק לי בארץ )  .
  * תקציר העלילה :  סרטו של מייק לי על שנה בחייו של זוג מזדקן  ( ג'ים ברודבנט ולזלי מנוויל )  .
  * איפה יש לו סיכוי :  הסרט הטוב ביותר ,  הבמאי הטוב ביותר והשחקנית הטובה ביותר .
  * התחזית :  בהנחה שיגישו אותה לקטגוריית השחקנית הראשית ולא שחקנית המשנה ,  לזלי מנוויל תשתחל בנקל לחמישייה ,  שבה היא תיעצר בידי הזוהר של פורטמן .  גם הסרט עצמו והבמאי שלו עשויים לקבל מועמדויות ,  שכן האקדמיה מתה על הסרטים הכאילו איכותיים וייחודים של לי .  הבעיה שלו היא ש"The King's Speech "  כבר תפס את משבצת הסרט הבריטי ,  ובתור זהב כזה של הקולנוע האמריקאי ,  יכול להיות שלא יהיה מקום לשניים כאלה .
  * תאריך יציאה בארצות הברית :  הגיע כבר באוגוסט לאקרנים  ( גם בישראל )  .
  * תקציר העלילה :  ליסה צ'ולודנקו מציגה את סיפורן של זוג לסביות  ( אנט בנינג וג'וליאן מור )  שמקימות משפחה .
  * איפה יש לו סיכוי :  הסרט והבימוי הטובים ביותר והשחקנית הטובה ביותר .
  * התחזית :  אנט בנינג היא מאותן שחקניות ותיקות ואהודות שמעולם לא קיבלו אוסקר  ( אף שהיתה כבר מועמדת שלוש פעמים  פעמיים היא הפסידה את הפרס להילרי סוונק )  ,  ואין כמו לגלם לסבית כדי לראות סוף כל סוף את הארץ המובטחת .  לפיכך ,  בנינג היא כרגע האיום העיקרי מעל ראשה של פורטמן ,  אבל בשלב זה היא אנדרדוג לעומתה ,  בין השאר מפני שחלק מחובבי הדרמה יעדיפו בקטגוריה זו את ג'וליאן מור ובכך יביאו לפיצול קולות .
 גם הסרט וצ'ולודנקו יכולים לחלום על מועמדויות ,  וזאת מפני שהאקדמיה אוהבת סרטים  " חשובים "  וליברליים ,  וגם תשמח לשמור על הגחלת של קתרין ביגלו ולהעניק השנה לפחות מועמדות אחת לבמאית .
  * תאריך יציאה בארצות הברית :  הגיע כבר ביולי לאקרנים  ( גם בישראל )  .
  * תקציר העלילה :  סרט המתח שבו חודר כריסטופר נולן לנבכי התודעה של ליאונרדו דיקפריו .  
 * איפה יש לו סיכוי :  הסרט הטוב ביותר ,  הבמאי הטוב ביותר והשחקן הטוב ביותר .
  * התחזית :  עד  " הרשת החברתית "  זה היה הסרט המוערך ביותר של השנה ,  אבל השאלה היא אם חברי האקדמיה יזכרו אותו עד פברואר .  גם השתייכותו לז'אנר המותחן ,  שנחשב נחות יחסית ,  לא תורמת לסיכוייו ,  והוא יכול לשאוף רק להשתחל לאחת או שתיים מן הקטגוריות המרכזיות .  תהיה נוספת היא אם דיקפריו ירוויח מפיצול הקולות בין הופעתו כאן וב"שאטר איילנד ",  או שחברי האקדמיה ינקזו את ההערכה כלפיו לאחד משני הסרטים .
  * תאריך יציאה בארצות הברית :  הגיע כבר בפברואר לאקרנים  ( גם בישראל )  .
  * תקציר העלילה :  סרט המתח שבו חודר מרטין סקורסזי לנבכי התודעה של ליאונרדו דיקפריו .  
 * איפה יש לו סיכוי :  הסרט הטוב ביותר .
  * התחזית :  אם  " התחלה "  עלול להישכח עד פברואר ,  הרי ש"שאטר איילנד "  הוא כבר היסטוריה ארוכה .  ובכל זאת ,  הוא עשוי לנצל את מעריציו המסורים ולהתגלות כסוס שחור .
 בקטגוריית השחקן הראשי  שון פן עתיר המועמדויות והזכיות על הופעתו במותחן  " Fair Game ";  חבייר ברדם ,  עתיר הפרסים גם הוא ,  על הופעתו ב"Biutiful "  המקסיקאי  ( שאמור לקחת בהליכה את הפרס לסרט הזר )  ;  רוברט דובאל הוותיק על הופעתו בדרמה הצנועה  " Get Low ")  ;  וריאן גוסלינג הצעיר על הופעתו בדרמת הזוגיות  " Blue Valentine ". 
בקטגוריית השחקנית הראשית  ג'ניפר לורנס הצעירה על הופעתה בדרמה הריאליסטית המוערכת  " Winter's Bone ";  מישל וויליאמס על הופעתה בצד גוסלין ב"Blue Valentine ";  סאלי הוקינס הבריטית על הופעתה בדרמה החברתית ההיסטורית  " איזה מין שיוויון "   ( "Made in Dagenham ")  ;  ונעמי ווטס על הופעתה בצד פן ב"Fair Game ". 
כמדי שנה ,  רק דבר אחד בטוח במירוץ לאוסקר  הפנינה החדשה של פיקסאר , " צעצוע של סיפור 3 "  במקרה זה ,  תזכה בפרס לסרט האנימציה הטוב ביותר  ( ואולי גם תקבל מקום של כבוד בעשיריית המועמדים בפרס הסרט הטוב ביותר )  .  חוץ מזה ,  הכל פתוח .  אם מישהו כרגע היה צריך לשים את כל כספו ,  הוא היה מהמר על  " הרשת החברתית ",  פינצ'ר ,  פורטמן ופירת'  ( כן ,  זו השנה הגדולה של האות פ' )  .  אבל באותה מידה שייתכן כי כל הארבעה יזכו ,  בהחלט אפשרי גם שכל אחד מהם ייצא בידיים ריקות .  ב-27 בפברואר של השנה הבאה יגיע סוף כל סוף הטקס הגדול ואז נהיה חכמים יותר ,  ולאור הפוריות והגיוון של העונה הקולנועית הזו ,  סביר להניח שגם נמצא את עצמנו עם הלשון בחוץ ועם לסת שמוטה .
 
פסטיבל אייקון :  מועמדים מובילים לאוסקר
אחרי הטקס המאכזב של השנה שעברה ,  טקס האוסקר של 2011 עתיד להיות לוהט ואיכותי מתמיד .  מה יהיה סרט השנה ?  מי תהיה שחקנית השנה ?  כל השמות והסיכויים בפנים

