מספר הצופים בטקס האוסקר בארה"ב גדל בכ-15%ל-41.3 מיליון
הטקס זכה למספר הצופים הגבוה ביותר מאז שנת 2005 ,  כאשר הזוכה היה  " מיליון דולר בייבי "
 מספר הצופים בטקס האוסקר בארה"ב גדל זו הפעם השניה מזה שנים רבות ,  כך דיווחה חברת המחקר נילסן לפי נתונים ראשוניים .  41.3 מיליון בני אדם בממוצע צפו בכל דקה בשידור טקס חלוקת פרסי האוסקר ,  שארך 3.5 שעות - עלייה של כ-5 מיליון לעומת הטקס בשנת 2009 .  היה זה הקהל הטלוויזיוני הגדול ביותר לטקס מאז שנת 2005 ,  כאשר הזוכה בפרס הסרט הטוב ביותר היה  " מיליון דולר בייבי ".  עליית מספר הצופים בטקס האוסקר היא סימן מעודד לרשת abc ,  המשדרת את הטקס במשך 34 השנים האחרונות .  מנהלי טקס האוסקר הגדילו את מספר המועמדים בקטגוריית הסרט הטוב ביותר כדי למשוך מספר גדול יותר של צופים - צעד שהשתלם לפי הנתונים של נילסן .  העלייה במספר הצופים תשפיע קרוב לוודאי על מכירות הפרסומות בחלוקת טקס האוסקר בשנת 2011 .  המחיר הממוצע לתשדיר פרסומת בן 30 שניות בטקס האוסקר 2009 עמד על 1.3 מיליון דולר לעומת 1.7 מיליון דולר ב-2008 ,  לפי חברת קנטאר מדיה של ענקית הפרסום wpp .
 
מספר הצופים בטקס האוסקר בארה"ב גדל בכ-15%ל-41.3 מיליון
הטקס זכה למספר הצופים הגבוה ביותר מאז שנת 2005 ,  כאשר הזוכה היה  " מיליון דולר בייבי "
 
