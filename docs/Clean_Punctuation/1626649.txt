תביעת משקיעים נגד מורגן סטנלי :  הבנק מכר לנו ביודעין ניירות מסוכנים אותם הציג כבטוחים
לפי תביעה שהוגשה בבית משפט בניו יורק ,  הבנק הימר נגד אותם ניירות ערך ששיווק ללקוחותיו
תביעה הוגשה נגד מורגן סטנלי בגין שיווק ניירות ערך מגובי משכנתאות שהבנק ציפה שיגיעו לחדלות פרעון .  לפי התביעה ,  שהוגשה ב-24 בדצמבר בבית משפט פדרלי במנהטן ,  מורגן סטנלי שיתף פעולה עם חברות דירוג האשראי מודי'ס וסטנדרד אנד פור'ס  ( s & p )  ,  על מנת לקבל דירוג גבוה  ( טריפל a )  עבור ניירות ערך ששווקו ב-2007 ,  במסגרת כלי השקעה שנקרא ליברטס.לפי התביעה ,  מדובר בניירות ערך מגובי משכנתאות ,  בהן משכנתאות סאבפריים  ( משכנתאות ללוויים בעייתיים בארה"ב )  שהונפקו על ידי חברת ניו סנצ'ורי פייננשל שפשטה רגל במהירות ,  ואופשן ואן מורגאג' שהייתה אז בבעלות חברת h & r בלוק .  לטענת התביעה ,  מורגן סטנלי ידע כי הנכסים שגיבו את ני"ע היו מסוכנים בהרבה ממה ששיקף הדירוג הגבוה , " אך היה נחוש להונות את המשקיעים "  באמצעות דירוג ללא רבב ,  כיוון שבמקביל הימר נגד הנכסים באמצעות מכירה בחסר  ( שורט )  .  הנכסים אכן קרסו ב-2008 ." מורגן סטנלי הימר כי ההשקעה כולה תקרוס ",  לפי התלונה ,  שפורסמה היום . " החברה השיגה את מטרתה ". אליסון ברנס ,  דוברת מורגן סטנלי ,  סירבה למסור תגובה .  דובר s & p ,  פרנק בריאמונט ,  לא מסר תגובה מיידית .  מודי'ס לא החזירה תשובה לבקשת תגובה .  מודי'ס ו-s & p אינן נזכרות כנאשמות בתביעה.בנקים רבים עומדים בפני תביעות מצד משקיעים הטוענים כי הונו אותם וגרמו להם להשקיע בני"ע שהאמינו כי הם בטוחים ,  אך למעשה היו מגובים במשכנתאות סאבפריים מסוכנות .  מורגן סטנלי נאשם גם בתביעה אחרת באותו בית משפט ,  במסגרתה נשאלת השאלה האם חברות דירוג האשראי יכולות להשתמש בטיעון חופש הדיבור ביחס לדירוגי האשראי שהן נותנות.בתביעה הנוכחית נגד מורגן סטנלי ,  ננטען כי הבנק ידע שני"ע הנכללים בליברטס סובלים מעלייה חדה בחדלות הפרעון על המשכנתאות ,  אך סיפקו  " גורם סיכון "  מטעה בתשקיף שפורסם ,  לפיו הגידול בפיגורים בתשלומי המשכנתאות  " עשוי לפגוע "  בשוק ניירות הערך מגובי המשכנתאות ,  שהגיע באותה עת להיקף של כטריליון דולר .  לפי התביעה ,  השימוש במלים אתה דומות לאמירה הידועה של רב חובל הטיטניק לנוסעים כי  " הספינה עשויה לטבוע ",  לאחר שכבר ידע כי הקרחון פער בה חור שכבר החל להתמלא במהירות במים.התביעה מנסה לדרוש הכרה כתביעה ייצוגית ,  ומבקשת פיצויי נזיקין ועונשין ,  בין היתר .  את התביעה הגישה חברת עריכת הדין קופלין סטויה גלר רודמן אנד רובינס המתמחה בתביעות ייצוגיות בנושא ני"ע .  התביעה הוגשה בשם מערכת הפנסיה של ממשלת איי הבתולה .  מספר התיק בבית המשפט של המחוז הדרומי בניו יורק הוא 09-10532 .
 
תביעת משקיעים נגד מורגן סטנלי :  הבנק מכר לנו ביודעין ניירות מסוכנים אותם הציג כבטוחים
לפי תביעה שהוגשה בבית משפט בניו יורק ,  הבנק הימר נגד אותם ניירות ערך ששיווק ללקוחותיו

