ביניש על הצתת רכב השופט : " שפת הכח מדברת "
 נשיאת העליון ביניש התייחסה להצתת רכבו של שופט המחוזי בחיפה משה גלעד ואמרה כי  " ישנה הסלמה כלפי שופטים ,  וזה חלק מהפגיעה במוסדות השלטון ובעיקר בביהמ"ש על כל מה שהוא מסמל .  יש לרסן את הלשון המסיתה בטוקבקים "
  ( צילום :  אבישי גולן ,  באדיבות ערוץ 1 .  עריכה :  דורון שטיין ) 
נשיאת בית המשפט העליון דורית ביניש הגיבה הבוקר  ( שני )  על הצתת רכבו של שופט בית המשפט המחוזי בחיפה ,  משה גלעד ,  סמוך לביתו בעכו .  במפגש עם תלמידי י"ב בבית הספר הריאלי בחיפה אמרה ביניש כי עדיין לא ברור מה קרה אך  " אין ספק שיש התדרדרות באלימות ,  ששפת הכח והאיומים מדברת ".  לדברי ביניש , " בכל מקום יש הסלמה כלפי שופטים ,  וזה חלק מערעור ופגיעה במוסדות השלטון ובעיקר בבית המשפט על כל מה שהוא מסמל ".  
ביניש הוסיפה : " אני לא רוצה ולא יכולה לומר מה צריך לעשות אך ברור שצריך לעקור את התופעה מהשורש .  צריך לנהוג כבוד בכל המוסדות ולראות את הלשון המסיתה של אישים שונים ,  וגם טוקבקים ,  את זה צריך לרסן ".  ביניש הוסיפה כי  " נושא ההצתה ייחקר .  עדיין לא ידוע מי עשה ומה בדיוק נעשה ,  אך אין צורך לדבר על החומרה שבדבר .  ניתן להליכים לפעול ואם יהיה מקום לכך תהיה תגובה שיפוטית ". 
לפנות בוקר הצית אלמוני את מכוניתו של שופט בית המשפט המחוזי בחיפה ,  משה גלעד .  המקרה אירע שעה שהרכב חנה סמוך לבית השופט בעכו ,  במרחק של כ-200 מטרים מתחנת המשטרה בעיר .
 בעקבות המקרה קיים הלילה מפקד המחוז הצפוני ניצב שמעון קורן הערכת מצב עם גורמים בכירים בפיקוד .  לאור סקירות שהוצגו הוחלט לקבוע כי השופט גלעד מוגדר כמאויים ברמה גבוהה וכי נהלי האבטחה שלו יתואמו עם משמר בתי המשפט . " פגיעה בשופט ובכל גורם אחר במערכת אכיפת החוק היא פגיעה בסמל שלטון ופגיעה בדמוקרטיה ",  אמר מפקד המחוז ,  אשר התחייב כי  " המשטרה תפעל בכל המישורים והאמצעים להגיע אל המבצעים ". 

ביניש על הצתת רכב השופט : " שפת הכח מדברת "
 נשיאת העליון ביניש התייחסה להצתת רכבו של שופט המחוזי בחיפה משה גלעד ואמרה כי  " ישנה הסלמה כלפי שופטים ,  וזה חלק מהפגיעה במוסדות השלטון ובעיקר בביהמ"ש על כל מה שהוא מסמל .  יש לרסן את הלשון המסיתה בטוקבקים "
 
