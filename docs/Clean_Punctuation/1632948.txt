עיסוק קודם :  צד"לניק
משרד התמ"ת יוצא במכרז לבניית מרכז תעסוקה והכשרה לקידום צד"ל .  השירות יינתן בשיטת one stop center כאשר כל השירותים יינתנו תחת קורת גג אחת
לקראת יציאת כוחות צה"ל מדרום לבנון קיבלה ממשלת ישראל החלטה של ועדת שרים לענייני ביטחון לאומי ,  לפיה ממשלת ישראל רואה לנכון לדאוג לשלומם ולביטחונם של אנשי צד"ל .  
לאור קשיי האוכלוסיה המתמשכים ,  הוקם בשנת 2007 צוות לטיפול באנשי צד"ל .  הממשלה החליטה לאמץ את עיקרי המלצות הוועדה לבחינת שילוב כלכלי וחברתי של יוצאי צבא דרום לבנון  ( צד"ל )  במדינת ישראל בראשותו של בני פפרמן מנהל מינהל המחקר במשרד התעשייה ,  המסחר והתעסוקה ,  בדבר יישום תכנית חומש לשילוב כלכלי חברתי של יוצאי צד"ל בחברה הישראלית ,  שעיקרן יפורטו להלן .
" משרד התמ"ת יוצא במכרז לבניית מרכז תעסוקה והכשרה לקידום צד"ל אשר יהיה תחת קורת גג אחת ויספק את מלוא השירותים עבור אנשי צד"ל לשעבר ".   כך מסר בני פפרמן ,  מנהל מינהל מחקר וכלכלה במשרד התמ"ת היושב בראש הועדה .
 בני פפרמן מציין כי כיום סובלים אנשי צד"ל לשעבר ממספר חסמים המקשים עליהם את ההשתלבות בחברה הישראלית .  מטרת המכרז הינה לשלב את אנשי צד"ל לשעבר בחיי השגרה בתחומי החברה והכלכלה בישראל ,  והבאתם לעצמאות ואי תלות כלכלית .  
עוד מציין פפרמן כי השירות יינתן בשיטת one stop center כאשר כל השירותים המוזכרים במכרז יינתנו תחת קורת גג אחת .  אופן ההתערבות יעשה בשיטת מנהלי תיקים כאשר מנהל הטיפול ,  מנהל את תיק המשפחה מתחילת התהליך ועד לסיומו באופן כוללני עם דגש על תחום התעסוקה .
 הגדלת שעורי תעסוקה בכלל ושעורי תעסוקת נשים בפרט באמצעות צמצום אבטלה והקטנת האוכלוסייה שאינה בכוח העבודה .
 חתירה לשלוב האוכלוסייה בתחומי תעסוקה ומשלוח יד שיאפשרו העלאת רמת חיים תוך צמצום הפער בינה לבין האוכלוסייה הישראלית ,  העלאת רמת שכרם ושילובם של יוצאי צד"ל בעבודה מסודרת ובתעסוקה רציפה .
 הבטחת רמת חיים הולמת לפרטים שאינם יכולים להשתלב בשוק העבודה  ( נכים ,  אנשים עם מוגבלות ,  קשישים )   ,  כמקובל אצל שאר אזרחי ישראל באותו מצב .
 עזרה ועידוד בפתרון בעיית הדיור של אוכלוסייה זו בכללה ,  ובמיוחד- עידוד למעבר לדיור קבע תוך הפסקת התלות במימון שכר דירה .
 ניסיון למיצוי פוטנציאל הדור הצעיר והבטחת עתידם התעסוקתי.שינוי מעמדם האזרחי של אלה המצויים עדיין במעמד תושב ארעי מעבר למעמד של אזרח או של תושב קבע .  הקלת האפשרות של עזיבת המדינה לאלה שיבחרו בכך .
 כיום מצויים בישראל 670 משקי בית ,  מהם 469  ( 70% )  באחריות משרד הקליטה והאחרים - 201  ( 30% )  משקי בית באחריות מנב"ס .  
סך האוכלוסייה של אנשי צד"ל לשעבר  ( שבאחריות משרד הקליטה ומנב"ס )  עומד כיום על 2,541 נפשות .
 סך משקי הבית שבאחריות משרד הקליטה ,  469 משקי בית ,  נחלקים לשתי קבוצות :  343 משפחות ו- 126 משקי בית של יחידים .  
חלק ניכר אוכלוסיית צד"ל לשעבר ,  1,213 איש  ( 75% )  ,  מתגוררת בחמישה ישובים ,  כדלקמן :  נהריה - 476 תושבים ,  קריית שמונה -262 תושבים ,  טבריה- 217 תושבים ,  מעלות תרשיחא- 139 תושבים ,  בחיפה -119 תושבים .  האחרים- 399  ( 25% )  מפוזרים בישובים שונים בעיקר באזור הצפון .
 כ- 150 משפחות מטופלות כיום על ידי רשויות הרווחה  ( 32% ממשקי הבית )  .
 
עיסוק קודם :  צד"לניק
משרד התמ"ת יוצא במכרז לבניית מרכז תעסוקה והכשרה לקידום צד"ל .  השירות יינתן בשיטת one stop center כאשר כל השירותים יינתנו תחת קורת גג אחת

