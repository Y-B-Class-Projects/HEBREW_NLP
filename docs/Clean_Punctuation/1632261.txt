כך תוכלו לעזור לנפגעי האסון בהאיטי
ממשלות וארגונים מכל העולם שיגרו צוותי הצלה להאיטי ,  כדי לסייע לנפגעי רעש האדמה .  אם גם אתם מעוניינים להירתם ,  אלה הדרכים שבהן ניתן לעשות זאת
 ( צילום :  רויטרס .  עריכה :  גדי וינסטוק .  קריינות :  אילן שניג ) 
צוותי סיוע והצלה מכל העולם עושים את דרכם להאיטי ,  כדי לסייע לנפגעי רעש האדמה שפקד את המדינה .  גם משלחת מישראל תצא הערב  ( חמישי )  אל עיר הבירה ,  פורט-או-פרינס .  המשלחת ,  המונה כ-220 איש ,  ובהם נציגי משרד החוץ ,  רופאים ,  אנשי פיקוד העורף ,  מד"א ומשטרה ,  תקים בית חולים שדה ,  המסוגל לטפל ב-500 נפגעים ובו יחידת טיפול נמרץ ,  שני חדרי ניתוח ,  בית מרקחת ומעבדת רנטגן .  
כל המעוניין להרים תרומה כספית למען הסיוע ההומניטרי הישראלי להאיטי ,  יכול לתרום ל"איגוד להעברת טכנולוגיה ",  חברה ממשלתית הכפופה למשרד החוץ .  מספר הטלפון :  02-6594222 .  מספר החשבון :  50909 ,  סניף 690 ,  בנק הפועלים .
 גם ארגונים בלתי-ממשלתיים נרתמים למאמצי הסיוע והשיקום וקוראים לאזרחי העולם לסייע ככל יכולתם .  אם גם אתם רוצים לסייע ,  קיבצנו עבורכם את שמות הארגונים העיקריים שישלחו נציגים להאיטי ואת הפרטים הנחוצים לצורך העברת תרומות .
 OrphFund הוא ארגון בינלאומי הפועל לסייע לילדים במדינות עולם שלישי ,  לרבות האיטי .  לפיכך ,  החליטו בשלוחה הישראלית של הארגון לפתוח במבצע גיוס כספים .  זיו גן אור ,  סטודנט לרפואה באוניברסיטת תל אביב ומנהל בהתנדבות של הסניף הישראלי מחפש מתנדבים שמעוניינים לסייע .
 למעלה מארבע מאות אלף דולר כבר נאספו על ידי הארגון Yéle Haiti למען נפגעי האסון ,  והכל בעזרת המוסיקאי וויקליף ג'ין והאתר  " טוויטר ".  ג'ין ,  יליד האיטי ,  הוא אחד ממקימי הארגון שפועל כבר מספר שנים לסייע למדינה הענייה ומקדם בה פרויקטים לרווחת התושבים .  עם היוודע דבר האסון קרא ג'ין בעזרת חשבון הטוויטר שלו ,  לתרום לנפגעי האסון .  ההיענות היתה מדהימה והפתיעה גם את המוסיקאי .  על מנת לתרום חמישה דולרים יש לסמס את המילה yele למספר 501501 .
 הארגון הגדול והוותיק פועל גם הוא לגיוס תרומות עבור נפגעי האסון בהאיטי ,  וכל שלוחות הארגון בעולם פתחו במבצע חירום לגיוס לתרומות.ניתן לתרום דרך הצלב האדום באתרי הארגון .
 
כך תוכלו לעזור לנפגעי האסון בהאיטי
ממשלות וארגונים מכל העולם שיגרו צוותי הצלה להאיטי ,  כדי לסייע לנפגעי רעש האדמה .  אם גם אתם מעוניינים להירתם ,  אלה הדרכים שבהן ניתן לעשות זאת

