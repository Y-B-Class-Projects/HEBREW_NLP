הלוויית האב שהוכה בקסדה : " המשפחה נקרעה "
 אלי איפרגן ,  שמת מפצעיו לאחר שהוכה לפני כחודש באמצעות קסדה מחוץ למועדון בת"א ,  הובא למנוחות באשדוד .  קרובת משפחה : " משפחות נקרעות מדברים כאלה .  לא להקל עם האחראים "
 אלי איפרגן ,  שמת מפצעיו לאחר שהוכה לפני כחודש באמצעות קסדה בקטטה מחוץ למועדון בתל אביב ,  הובא אמש  ( ראשון )  למנוחות באשדוד .  עשרות בני משפחה וחברים ליוו אותו בדרכו האחרונה .  אחיו שמעון סיפר כי אלי דאג מאוד לילדיו ולבני משפחתו . " לא משנה מה היה ,  הוא תמיד דאג שהילדים שלו יקבלו כל מה שצריך ",  אמר האח .  הוא סיפר כי  " יום אחד אלי הגיע לבקר את אמו ומצא שהיא אינה נקייה ,  והמטפלת לא הייתה לידה ,  אז הוא רחץ אותה בעצמו ".  
גיסו של אלי ,  מאיר ,  סיפר כי אלי היה אדם חרוץ מאוד .  לדבריו , " היה לו עסק שרברבות .  הוא עבד כל הזמן וקרע עצמו כדי להיות הכי טוב שאפשר ".  אלי הוא בן זקונים מבין 12 אחים .  לפני מספר שנים מתה אחותו הבכורה .
 חנה ,  קרובת משפחה שהייתה בלוויה ,  הביעה כעס על התנהלות מערכת המשפט בעניינו של אלי .  לדבריה , " השופטים צריכים לתת עונש כבד לאדם שעשה זאת .  לא יכול להיות שמקלים כל כך עם אנשים שהיו מעורבים באירוע כזה .  זה הפך להיות הפקרות נוראית ".  היא הוסיפה כי  " השופטים צריכים לראות איך משפחות נקרעות כשקורים אירועים כאלה ".  
הגיס מאיר הוסיף כי  " יש כעס רב במשפחה על איש יחסי הציבור של המועדון בתל אביב בו אירעה התקרית ".  לדבריו , " בעינינו ,  הוא זה שגרם לקטטה שבה ספג אלי שלנו  ,  אב לשלושה ילדים שנשארו בלי אב ,  את הקסדה בראשו ".  
נגד תוקפו של איפרגן ,  ישי סגן ,  הוגש לפני שבועיים כתב אישום לבית המשפט המחוזי בתל אביב .  סגן ,  תושב העיר בן 34 ,  נאשם בעבירות של חבלה בנסיבות מחמירות וחבלה של ממש .  בפרקליטות טרם הוחלט האם לשנות את סעיף האישום והחלטה על כך צפויה בימים הקרובים .  במקרים דומים בעבר בהם מת מפצעיו אדם שהותקף ,  הסעיף הומר להריגה .
  ( עדכון ראשון 22:43 ) 

הלוויית האב שהוכה בקסדה : " המשפחה נקרעה "
 אלי איפרגן ,  שמת מפצעיו לאחר שהוכה לפני כחודש באמצעות קסדה מחוץ למועדון בת"א ,  הובא למנוחות באשדוד .  קרובת משפחה : " משפחות נקרעות מדברים כאלה .  לא להקל עם האחראים "
 
