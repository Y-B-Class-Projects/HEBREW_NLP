טויוטה שוברת שתיקה בנוגע להורדת המכוניות מהכביש :  נשיא טויוטה התנצל על אי הנוחות שנגרמה לצרכנים
עד כה הורדו יותר מ-7.5 מ' מכוניות ומשאיות של טויוטה מהכביש ,  כמעט כמספר המכוניות שמכרה החברה ב-2009
נשיא טויוטה ,  אקיו טויודה ,  התנצל בסוף השבוע על הורדתן של מיליוני מכוניות שייצרה ענקית הרכב היפנית מכבישים ברחבי העולם בעקבות תקלה בדוושת הגז ,  על רקע בהלה בארה"ב והערכות כי התקלה תוביל לירידה במכירות טויוטה ולאובדן נתח שוק . " אנחנו מצטערים מאוד על אי הנוחות שנגרמה ללקוחות .  אנחנו מתכננים לברר את כל העובדות ולהרגיע את חששותיהם של הלקוחות בהקדם האפשרי ",  אמר טויודה בשולי כנס הפורום הכלכלי העולמי בדאבוס ,  לפי רשת הטלוויזיה היפנית nhk .  מדובר בתגובה הראשונה של טויוטה לפרשה ,  שהובילה להורדתם מהכבישים של אלפי כלי רכב בצפון אמריקה ,  אירופה וסין מוקדם יותר השבוע ,  על רקע לחצים מצד התקשורת והרגולטורים ברחבי העולם שקראו לחברה להגיב ולשקם את ביטחון הצרכנים.עד כה הורדו יותר מ-7.5 מיליון מכוניות ומשאיות מתוצרת טויוטה מהכבישים ,  כמעט כמספר המכוניות שמכרה החברה ב-2009 .  ביפן ,  מולדתה של החברה ,  לא עוררה הפרשה בהלה מאחר שהחברה הודיעה כי במכוניותיה ביפן ,  אוסטרליה ומדינות שאינן סין לא הותקנה דוושת הגז הפגומה .  השבוע צפויה החברה לערוך מסיבת עיתונאים ,  לדברי גורמים המקורבים לטויוטה ,  לפני פרסום תוצאותיה של טויוטה לרבעון השלישי של שנת הכספים ב-4 בפברואר.אנליסטים בתעשיית הרכב צופים כי נתח השוק של טויוטה בארה"ב יפחת בעקבות הורדת המכוניות מהכביש לרמתו הנמוכה ביותר מאז 2006 .  חברת המחקר edmunds.com מעריכה כי נתח השוק של טויוטה בארה"ב יפחת ל-14.7% בינואר ,  השיעור הנמוך ביותר מאז מארס 2006 .  יריבתה פורד צפויה להגדיל את נתח השוק שלה ל-18% ,  הביצועים הטובים ביותר שלה מאז מאי 2006.טויוטה צפויה למכור 103 אלף רכבים בינואר ,  ירידה של 11.9% לעומת ינואר שעבר ,  וירידה של 45.0% לעומת דצמבר 2009 ,  לפי edmunds.com .
 
טויוטה שוברת שתיקה בנוגע להורדת המכוניות מהכביש :  נשיא טויוטה התנצל על אי הנוחות שנגרמה לצרכנים
עד כה הורדו יותר מ-7.5 מ' מכוניות ומשאיות של טויוטה מהכביש ,  כמעט כמספר המכוניות שמכרה החברה ב-2009

