אירן :  מדינות המערב עודדו את ההפגנות
בזמן שתומכי אחמדיניג'ד יצאו לרחובות במספר הפגנות תמיכה בממשל ,  דובר משרד החוץ האשים את המערב בתמיכה בהפגנות האופוזיציה שנערכו השבוע במדינה ומשמרות המהפכה איימו : " מארגני ההפגנות ישלמו מחיר יקר "
  ( צילום :  רויטרס .  עריכה :  ענת ברק .  קריינות :  אילן שניג ) 
משרד החוץ האירני האשים היום  ( שלישי )  את מדינות המערב בעידוד ההפגנות האלימות שהתרחשו בתחילת השבוע ברחבי המדינה ,  ואף זימן את השגריר הבריטי כדי להעביר מחאה רשמית .  דובר המשרד ,  רמין מהמנפרסט ,  אמר כי העימותים היו פעולה של מיעוט קטן ,  שזכה לעידוד ממדינות זרות ,  כמו ארצות הברית ובריטניה .  לטענתו ,  ההפגנות שבוצעו ביום העשורה הקדוש נועדו לפגוע בערכים הדתיים והיו  " מהלך בלתי ראוי ".   
" כמה מדינות מערביות ביצעו הערכות שגויות ובטעות השוו את המהלך שבוצע על ידי אלפים בודדים של מתפרעים למהלך שבוצע על ידי עשרות מיליוני תושבי אירן ",  אמר מהמנפרסט שמסר כי השגריר הבריטי בטהרן זומן למשרד החוץ כדי לספק הסברים וכדי לקבל לידיו את המחאה הרשמית על המעורבות של ארצו באירועים . " הפעילות של כמה מדינות מערביות שעודדה את המתפרעים זהה להתערבות בעניינים הפנימיים של מדינה ",  אמר .
 ראשי משמרות המהפכה האירנים האשימו היום דווקא את התקשורת הזרה בכך שניהלה  " מלחמה פסיכולוגית "  בכדי להפיל את שלטון האייתוללות ו"שילבו ידיים יחד עם האופוזיציה במדינה בכדי להרע לאומה האיסלמית .  בהודעה שפורסמה נאמר כי הניסיונות של התקשורת הזרה להפיל את ממשל האירני  " לא יגיעו לשום מקום ".  בנוסף מאיימים במשמרות המהפכה : " המארגנים של ההפגנות ישלמו בקרוב מחיר יקר על חוצפתם .  האופוזיציה ,  ששילבה ידיים עם התקשורת הזרה ,  קיבלה תמיכה מאוייבנו בעולם ". 
במקביל קראו בכירי הפרלמנט האירני לנקוט ביד קשה כלפי המפגינים ומתנגדי המשטר .  עלי לריג'אני ,  דובר הפרלמנט ,  קרא היום במהלך ישיבה בטהרן לרשויות החוק במדינה  " לעצור את אלו שפוגעים בדתולכפות עליהם עונשים כבדים חסרי רחמים ,  שמתאימים לכאלה דמויות אנטי-מהפכניות ". 

אירן :  מדינות המערב עודדו את ההפגנות
בזמן שתומכי אחמדיניג'ד יצאו לרחובות במספר הפגנות תמיכה בממשל ,  דובר משרד החוץ האשים את המערב בתמיכה בהפגנות האופוזיציה שנערכו השבוע במדינה ומשמרות המהפכה איימו : " מארגני ההפגנות ישלמו מחיר יקר "
 
