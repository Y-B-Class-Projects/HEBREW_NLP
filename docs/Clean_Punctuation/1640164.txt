פרח טייס
לינדזי אלינגסון היא המלאכית החדשה של ויקטוריה'ס סיקרט שזכתה להופיע על שער קטלוג בגדי הים החדש של המותג עם שלם ,  שיכול להיות גם טופלס
לוויקטוריה'ס סיקרט ,  מותג ההלבשה התחתונה ובגדי הים האמריקאי ,  יש היסטוריה של יצור סופרמודלס .  כל דוגמנית שהתקבלה למועדון ה"מלאכיות "  של המותג ,  קבוצה קטנה של פרזנטריות המשמשות גם כ"דוברות ",  זכתה בהקפצה מיידית של הקריירה .  לאחרונה הצטרפה למועדון היוקרתי מלאכית חדשה .  הסטודנטית לביולוגיה ימית לשעבר ,  לינדזי אלינגסון בת ה-23 ,  שזכתה בשער הנחשק של קטלוג בגדי הים האחרון של  " ויקטוריה ",  2010 SWIM .  הקטלוג צולם על ידי צלם הבית של המותג ראסל ג'יימס באי קריבי זעיר בקבוצת איי הבתולה הבריטיים ,  הנמצא בבעלותו הפרטית של המיליארדר ריצ'ארד ברנסון .  אלינגסון ,  בעלת עיני תכלת המתמזגות מצוין עם הים והשמים של הקריביים בשעת ערב ,  נראית בבלונד חופים קליפורני ,  איפור מינימלי וכמובן גזרה שלדית למדי .  היא סיפרה למגזין People שכדוגמנית  " ויקטוריה "  היא מרגישה לגמריי עצמה ושהבחירה בה לתמונת השער היא אחד הדברים המרגשים שקרו לה במהלך הקריירה .  כמו כן גילתה המלאכית ,  שהיא ממש לא חשה אי נוחות בצילומי טופלס כיוון ששיערה הארוך כיסה אותה .
 היא התגלתה בגיל 17 בתחרות גילוי דוגמניות וזמן קצר לאחר מכן החלה את דרכה המקצועית בתצוגות הסתיו של פריז 2004 .  ב-2005 היא כבר צולמה להפקות אופנה על ידי מריו טסטינו ופטריק דמרשלייה .  ב-2006 זכתה להופיע בקמפיינים של  " דולצ'ה וגבאנה "  ו- DKNY .  ב-2007 היא פתחה תצוגות ,  הופיעה בקביעות בהפקות אופנה אדיטוריאליות ותצוגות  " הוט קוטור ".  ב- 2008 נבחרה להיות הפנים הבלעדיות של  " טומי הילפיגר ".  בשנה שעברה הצטלמה למודעות הפרינט של M.A.C .  ובנובמבר האחרון זכתה בחוזה בן 3 שנים עם  " ויקטוריה'ס סיקרט ".  אותו חודש ,  בדיוק ביום הולדתה ה- 23 ,  צעדה לראשונה על המסלול בתצוגה השנתית של  " ויקטוריה "  בניו יורק . " מלאכיות "  בולטות בעבר והיום הן טיירה בנקס ,  לטיסיה קסטה ,  הלנה כריסטאנסן ,  מירנדה קאר ,  שאנל אימאן ,  קרולינה קורקובה ,  היידי קלום ,  אדראינה לימה ,  מריסה מילר ,  רבקה רומיין ,  סטפני סימור וג'יזל .  
סטטיסטיקה חיונית - שם פרטי :  לינדזי ,  שם משפחה :  אלינגסון .  לאום :  אמריקאי .  צבע שיער :  בלונד .  צבע עיניים :  כחול .  תאריך לידה :  19 נובמבר ,  1986 .  מקום לידה :  סן-דייגו ,  קליפורניה .  גובה :  180 ס"מ .  היקפים :  84-61-86 ,  מידת שמלה :  34 .  מידת נעליים :  38.5 .
 
פרח טייס
לינדזי אלינגסון היא המלאכית החדשה של ויקטוריה'ס סיקרט שזכתה להופיע על שער קטלוג בגדי הים החדש של המותג עם שלם ,  שיכול להיות גם טופלס

