השגריר הבריטי ללבני :  נשנה חוק מעצר בכירים
שגריר בריטניה עדכן את ציפי לבני על כוונתה של ממשלת בריטניה לשנות את נהלי הוצאת צווי מעצר נגד בכירים .  ראש ממשלת בריטניה יציג בפני הפרלמנט השינוי החקיקתי בנושא .  לבני :  בשורה חשובה לעולם החופשי
שגריר בריטניה בישראל ,  טום פיליפס ,  התקשר לפני זמן קצר  ( חמישי )  ליו"ר האופוזיציה ,  ציפי לבני ,  ועדכן אותה לגבי כוונתה של ממשלת בריטניה להודיע היום על המתווה לשינוי החקיקה שתמנע את המשך הגשת צווי המעצר נגד בכירים ישראליים ,  כך מסר דוברה של יו"ר האופוזיציה .  
הבוקר דווח העיתון  " הטלגרף "  כי ראש ממשלת בריטניה ,  גורדון בראון ,  יציג היום לוועדת הפרלמנט בלונדון שינויים בחקיקה שימנעו משופטים להוציא צווי מעצר בשל פשעי מלחמה .  יוזמתו של בראון לשינוי בחקיקה מגיעה בעקבות צו המעצר שהוציא שופט במדינה ללבני לפני כשלושה חודשים .  אך לפי  " הטיימס "  הלונדוני ,  הודעתו של בראון פירושה שהנושא לא ייפתר אלא רק אחרי הבחירות הצפויות בבריטניה בחודשים הקרובים .  
בתגובה לדבריו של השגריר פיליפס אמרה לבני כי  " זו בשורה חשובה לכל מדינה בעולם החופשי הנלחמת בטרור ויש בכך מסר חשוב שאומר שכשיש דבר הנכון לעשותו - כל המערכת הפוליטית מתגייסת אליו ,  גם אם לשם כך היה נדרש לעבור את הסיטואציה האבסורדית של הגשת צו המעצר נגדי ". 
לפי ההצעה ,  התביעה היא זו שתהיה אחראית לטיפול בנושא פשעי המלחמה ועבירות אחרות בחוק הבינלאומי ,  ולא בתי המשפט ,  ולכן היא זו שתוסמך להוציא את הצווים .  שינוי זה בחקיקה יסיים את השיטה הנוכחית בה מחויבים השופטים לחקור ולשקול תלונות פרטיות לעומקן .  
לדברי ראש הממשלה הבריטי ,  היכולת לתבוע כנגד פשעים בינלאומיים היא צודקת והכרחית ,  אולם התהליך המקובל כיום במערכת המשפט נוצל לרעה בידי פעילים פוליטיים .  לדבריו , " בלי חקיקה ברורה אפשר להוציא צווים בלי ראיות מוצקות ,  וארגונים בעלי מניעים פוליטיים מנצלים זאת ". 
כבר לפני כשלושה חודשים ,  זמן קצר לאחר הוצאת צו המעצר נגד לבני ,  הודיע משרד החוץ הבריטי כי הוא מתכנן שינוי במדיניות הוצאת צווי מעצר לפושעי מלחמה ,  לפיה התובע הכללי במדינה יצטרך לאשר את הצו לפני המעצר .
 החוק נגד פושעי מלחמה מאפשר לתבוע חשודים בביצוע פשעי מלחמה בבתי משפט במדינות שבהן לא בוצעו הפשעים . " סעיפי אמנת ג'נבה משנת 1957 נותנים לנו בבריטניה את האחריות החיובית לרדוף אחר אלה שבצעו לכאורה מעשים חמורים לפי החוקים הללו ",  אמר ל"גרדיאן "  לפני שלושה חודשים עורך דין שמתנגד לשינוי בבריטניה .
  ( עדכון ראשון - 06:21 ) 

השגריר הבריטי ללבני :  נשנה חוק מעצר בכירים
שגריר בריטניה עדכן את ציפי לבני על כוונתה של ממשלת בריטניה לשנות את נהלי הוצאת צווי מעצר נגד בכירים .  ראש ממשלת בריטניה יציג בפני הפרלמנט השינוי החקיקתי בנושא .  לבני :  בשורה חשובה לעולם החופשי

