אלכסנדר פריי יפרוש מנבחרת שוויץ
מלך השערים של הנבחרת בכל הזמנים מאס בביקורות ,  והודיע כי המשחק מול אנגליה ביוני יהיה האחרון שלו במדים הלאומיים
אחרי 40 שערים ב-81 משחקים ,  אלכסנדר פריי הודיע הערב  ( חמישי )  על כוונתו לפרוש מנבחרת שוויץ .  מלך שערי הנבחרת בכל הזמנים הבהיר כי משחקו האחרון במדים הלאומיים יהיה בחודש יוני הקרוב ,  מול נבחרת אנגליה בוומבלי .  לאחר מכן הוא יתמקד בקריירה האישית שלו ,  בשורות באזל .
" לקחתי בחשבון את כל האנשים שביקשו שאמשיך את הקריירה הבינלאומית שלי .  באותה מידה ,  חשבתי ולקחתי בחשבון את אותם גורמים שטענו כי זמני בנבחרת הלאומית תם ",  אמר פריי לאתר האינטרנט של ההתאחדות השוויצרית .
 הביקורות כנגד החלוץ בן ה-31 הביאו לפרישתו ,  אך פריי החליט לאפשר לנבחרת שלו קרוב לשנה עד אשר יתלה את הנעליים סופית ,  על מנת לאפשר לה להתרגל לחיים החדשים .  מאמן השוויצרים ,  עוטמאר היצפלד ,  פרגן לחלוץ המצוין : " צר לי על החלטתו ,  מכיוון שנאבד את אחד החלוצים המנוסים ,  המצליחים והפורים בשוויץ בכל הזמנים .  מצד שני ,  אני מכבד את ההחלטה של אלכס ,  אני יודע שזה לא היה קל ". 

אלכסנדר פריי יפרוש מנבחרת שוויץ
מלך השערים של הנבחרת בכל הזמנים מאס בביקורות ,  והודיע כי המשחק מול אנגליה ביוני יהיה האחרון שלו במדים הלאומיים

