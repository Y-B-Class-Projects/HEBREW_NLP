האו"ם : " מודאגים מהמצב בין ישראל ולבנון "
 חילופי האיומים בשבועות האחרונים בין ישראל ולבנון מעוררות את דאגתו של מתאם פעולות האו"ם בלבנון מייקל וויליאמס . " אני קורא לשני הצדדים לרסן את אמירותיהם "
 מתאם פעולות האו"ם בלבנון מייקל וויליאמס הביע הערב  ( שישי )  דאגה בעקבות שורה של התבטאויות תוקפניות מצד ישראל ולבנון בעת האחרונה . " חילופי האיומים בין ישראל ושכנתה לבנון מעוררים חשש לחידוש העימות המזויין ",  אמר וויליאמס .
 וויליאמס קרא לשני הצדדים למתן את דבריהם . " הרטוריקה המתלהמת נוגדת את רוחה של החלטה 1701 והיא אינה עוזרת לכלום ,  אני קורא לשני הצדדים לרסן את אמירותיהם ",  אמר וויליאמס .  לדברי וויליאמס מנהיגי שני הצדדים הבהירו לו כי הם מחויבים לשלום .
 ביום חמישי אמר נשיא לבנון מישל סולימאן כי תוכנית ישראל לבנות 1,600 יחידות דיור בשכונת רמת שלמה בירושלים הורסת את הסיכויים להשגתו של שלום במזרח התיכון . " המדיניות הישראלית להתנער מהתחייבויותיה ולדחות את הדרישות הבינלאומיות היא סימן שהאויב הלוחמני לא מוכן או לא רוצה להתחיל בשיחות רציניות עם הפלסטינים להשגת שלום כולל באזור ". 
לפני כשבועיים עצר צבא לבנון שישה חשודים בריגול למען ישראל .  החשודים נעצרו בארבע פשיטות והם נחקרו בחשד שהעבירו מידע לישראל על פעילי חיזבאללה ותנועותיהם .  לדברי גורם ביטחוני במדינה ,  ברשות החשודים נמצאו אמצעי תקשורת מתקדמים .  ישראל לא הגיבה על המעצרים .
 לפני כחודש איים מזכ"ל חיזבאללה ,  השייח' חסן נסראללה לתקוף את תל אביב אם ישראל תתקוף את לבנון .  בנאום שנשא בביירות אמר : " אם תתקיפו את הדאחייה בביירות - נתקוף את תל אביב .  אם תשמידו בניינים בדאחייה - נשמיד בניינים בתל אביב ,  אם תתקיפו את נמל התעופה בביירות - נתקיף את נמל התעופה בן גוריון ,  אם תתקיפו את נמלי לבנון - נפגיז את נמליכם ,  אם תתקיפו את תחנות הכוח והמפעלים שלנו - נתקיף את תחנות הכוח והמפעלים שלכם ". 

האו"ם : " מודאגים מהמצב בין ישראל ולבנון "
 חילופי האיומים בשבועות האחרונים בין ישראל ולבנון מעוררות את דאגתו של מתאם פעולות האו"ם בלבנון מייקל וויליאמס . " אני קורא לשני הצדדים לרסן את אמירותיהם "
 
