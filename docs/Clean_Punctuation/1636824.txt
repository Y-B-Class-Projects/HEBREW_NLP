כתבנו  ( הרווק )  בשטח
השבוע החלטנו לגלות פרטים מלוכלכים על הרווק ,  לכן הכרחנו את דודי להסתנן לוילה ,  ואפילו לא שילמנו לו על זה
היה זה בוקר ככל הבקרים ,  בו התחלתי את היום עם שכיבות שמיכה .  טוב ,  לא בדיוק שכיבות שמיכה ,  יותר שכיבה על השמיכה בלי להזיז אף שריר כשעיניי עצומות .  הטלפון צלצל ,  זו בטח העורכת ,  ידעתי .  זו תמיד היא שמתקשרת לכאן ,  אף אחד אחר כבר לא מתעניין בי ,  לפעמים נדמה כאילו רק לה אכפת ממני . " שלא תחשוב שאכפת לי ממך ",  פתחה העורכת במילים האלה , " אני מתקשרת רק בגלל המשימה של השבוע ".  
" בוודאי יצא לך לשמוע על הסדרה 'הרווק'- הסדרה בה יש בחור אחד שמלא נשים מקרקרות סביבו כאילו הוא היה איזה זוג נעליים איטלקיות מעור ",  אמרה העורכת . " ובכן ,  אתה תסתנן לסדרה ותביא לנו פרטים מלוכלכים על כוכב הסדרה המפורסם- גיא משהו ,  כדי שלנו יהיה סקופ בלעדי ,  ואז נוכל להפסיק למחזר דברים על בר רפאלי ".  חששתי מהבאות  " את לא מתכוונת שאני ..  ."  . " כן ",  אמרה העורכת , " אתה הולך להתחפש לאחת הנשים שרוצות את הרווק ".   " אבל ,  אני לא יכול כי ..  ."  ,  ניסיתי לחשוב על תירוץ , "  הגבריות שנוטפת ממני תחשוף אותי בין רגע ".  
העורכת התחילה להתפקע מצחוק ,  כשברקע נשמעו קולות צחוק נוספים . " אני על ספיקר ,  נכון ?  ".  קולות הצחוק הלכו וגברו במשרד ,  נשמע שמישהו נחנק שם מרוב צחוק . " אני שונא אתכם ",  אמרתי וניתקתי .
 לקחתי תיק צד ,  שמתי פאה בלונדינית והסתננתי לווילת הרווק .  בעיקרון יכולתי להשקיע קצת יותר על מראה משכנע ,  אבל לא משלמים לי מספיק בשביל זה . " היי ",  פנתה אלי בחורה ברונטית עם חיוך משגע , " איך קוראים לך ?  ",  שאלה .  עניתי רפלקסיבית על השאלה ב-"דודי ..  ."  ,  ואז נזכרתי במשימה והוספתי  " -ה .  דודיה ".   " נעים מאוד דודיה ",  ענתה לי והוסיפה  " יש לך שיער יפה ,  וגם תיק הצד שלך נשי ומקסים .  גם אחלה זיפים יש לך ".   " תודה ",  עניתי וניסיתי להחליף נושא , " תגידי ,  יש לך איזה משהו מלוכלך לספר לי על הרווק ?  ".   " איזה רווק ?  ".   " גיא משהו ",  עניתי . " אה ,  גיא משהו ,  הרווק הזה ,  את רוצה משהו מלוכלך עליו ?  ",  שאלה אותי . " בהחלט ",  עניתי .  באותו רגע הרווק עבר לידנו ,  הברונטית מהר התכופפה ,  הרימה בידיה בוץ מהרצפה וזרקה לו על הבגדים . " הנה ",  אמרה וצחקקה .  כנראה שאינטליגנציה לא הייתה אחד מתנאי הקבלה לתכנית .
 ברגע שגיא הוציא קול בהלה מפיו כשנזרק עליו הבוץ ,  רצו אליו כעשרים בנות מכל קצות הווילה ביחד והחלו לנקות את בגדיו . " אני אנקה ",  צעקה אחת . " אני הייתי כאן קודם ",  ענתה בחורה שנייה שהחלה בניקיון . " היית מתה ",  ענתה לה אחרת . " תנקה את עצמך עם הקרביים שלייייי !  !  !  ",  צעקה מישהי נוספת שרצה למקום במהירות .  במהרה הקולות עלו והתערבבו אחד בשני כשכולן רבות מי ינקה את הרווק .  כעבור דקה המקום התמלא בבנות שמשכו אחת לשנייה בשיער וניקו עם השיער של חברתן את הבוץ מחולצתו של גיא .  גיא יצא מאזור המהומה מתנשף ,  ראה אותי עומד בצד וניגש אלי .
" את !  ",  אמר לי , " אותך אני רוצה !  את הבחורה היחידה שלא מגזימה בתגובות שלה ונגררת למלחמות מטופשות בשביל איזה גבר שהיא בכלל לא מכירה ,  בך אני בוחר מכולן ".  הרווק קירב את פרצופו על מנת לנשק אותי ,  אז הכנסתי לו אגרוף בבטן שכופף אותו ,  ריססתי לו את העיניים עם גז מדמיע מתיק הצד שלי והלכתי מהמקום כשברקע גניחות כאב . 
" את רושמת ?  ",  שאלתי את העורכת בטלפון , " הוא אוהב בלונדיניות עם זיפים ובעלות חזות גברית .  גברית ,  כן ,  גברית .  תפסיקי לצחוק !  ". 

כתבנו  ( הרווק )  בשטח
השבוע החלטנו לגלות פרטים מלוכלכים על הרווק ,  לכן הכרחנו את דודי להסתנן לוילה ,  ואפילו לא שילמנו לו על זה

