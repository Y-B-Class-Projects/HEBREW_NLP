AOL פתחה בדיונים אסטרטגיים לגבי עתידה :  שוקלת מיזוג עם יאהו
בחברה בוחנים אסטרטגיות להרחבת הפעילות בתחום המדיה לאחר שההכנסות ירדו ב-26% ברבעון האחרון
ענקית האינטרנט aol החלה בדיונים אסטרטגיים לגבי האפשרויות העומדות בפניה ,  ושכרה יועצים פיננסיים לשם כך ,  כך דיווח  " וול סטריט ג'ורנל "  ביום ראשון .  בין היתר ,  בוחנת החברה אפשרות של מיזוג עם יאהו.עם זאת ,  מקור המקורב ליאהו מסר כי החברה אינה מחפשת או בוחנת הצעות ,  וגם אינה נמצאת במו"מ פעיל מול aol.לפי ה"ג'ורנל ",  היועצים ששכרה aol התוו בפניה מספר רעיונות שונים לגבי עסקה פוטנציאלית.בין היתר ,  בוחנת החברה אפשרות למזג בין עסקי האינטרנט של aol ושל יאהו ,  ומכירת נכסי יאהו באסיה כדי להחזיר חלק מההון למשקיעים .  רעיון נוסף שנבחן הוא למכור נתח בפעילויות המשולבות לחברת השקעה פרטית ,  ולהעניק דיבידינד לבעלי המניות של יאהו ,  דיווח העיתון.בחודש שעבר ,  דיווחה רויטרס כי מספר קרנות השקעה פרטית פנו לחברות אינטרנט ומדיה ,  ביניהן ניוז קורפ ו-aol על מנת לבחון את מידת העניין שלהן ברכישת יאהו.בחודש שעבר דיווחה aol על ירידה של 26% בהכנסות הרבעון שלה עקב ירידה חדה בהכנסות מחיפוש ופרסומות באינטרנט.aol ביצעה מספר רכישות באחרונה ,  במטרה להרחיב את פעילויותיה בתחום המדיה .  בספטמבר הודיעה החברה כי תרכוש את הסטארט-אפ הישראלי 5min תמורת 65 מיליון דולר .  כמו כן רכשה החברה את בלוג הטכנולוגיה הפופולרי טק קראנץ' בכ-30 מיליון דולר .
 
AOL פתחה בדיונים אסטרטגיים לגבי עתידה :  שוקלת מיזוג עם יאהו
בחברה בוחנים אסטרטגיות להרחבת הפעילות בתחום המדיה לאחר שההכנסות ירדו ב-26% ברבעון האחרון

