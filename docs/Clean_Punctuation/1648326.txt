 " שניים מהחשודים בחיסול מבחוח ברחו לארה"ב "
 פרטים נוספים על חיסולו של מחמוד אל-מבחוח מתפרסמים בעיתון ה"וול סטריט ג'ורנל ".  מקורבים לחקירה סיפרו כי שני חשודים במעורבות בחיסול הגיעו לארה"ב עם דרכונים בריטיים ואיריים
שרשרת הדיווחים מדובאי על פרשת חיסולו של בכיר חמאס מחמוד אל-מבחוח נמשכת גם הבוקר  ( שני )  .  עיתון ה"וול סטריט ג'ורנל "  מדווח ,  כי לפחות שניים מ-26 החשודים שהיו מעורבים בחיסול ברחו לארצות הברית לאחר החיסול ,  כך מסרו לעיתון גורמים המקורבים לחקירה .  
רישומי הכניסה מראים כי אחד החשודים נכנס לארצות הברית ב-14 בפברואר כשבבעלותו דרכון בריטי ,  החשוד הנוסף נכנס לארצות הברית ב-21 בינואר כשבבעלותו דרכון אירי .  אל-מבחוח חוסל בחדרו בדובאי ב-20 בינואר .
 מהרישומים עולה עוד כי השניים לא עזבו את ארצות הברית באותה זהות בה נכנסו .  החוקרים אינם בטוחים שהם שוהים עדיין במדינה מכיוון שככל הנראה הם השתמשו בדרכונים מזוייפים וייתכן שיצאו מארצות הברית באמצעות דרכונים אחרים שברשותם .
 הדיווחים הללו מתווספים להודעות משטרת דובאי והפרטים הנסופים שהיא מדווחת על החקירה .  אתמול הודיעה משטרת דובאי כי מחסליו של אל-מבחוח הזריקו לו חומרי הרדמה ולאחר מכן חנקו אותו למוות באופן שידמה מוות טבעי .  סגן מפקד משטרת דובאי ,  חמיס מטר מזינה ,  אמר במהלך מסיבת עיתונאים כי מחסליו של אל-מבחוח עשו שימוש בחומר חזק בשם  " סוקסינל קולין "  הידוע גם בשם  " סוקסמיתוניום כלוריד ".  חומר זה משמש ברפואה לניתוחים בהרדמה מלאה .
 סגן מפקד משטרת דובאי אמר כי אל-מבחוח ,  שחוסל בדובאי לפני למעלה מחודש ,  ככל הנראה לא ניסה להתנגד לפני שחוסל .  עוד דווח כי חומר ההרדמה שבו השתמשו המחסלים משמש ברפואה לניתוחים בהרדמה מלאה .  הוא גורם להרפיית שרירים ונחשב לסם הרדמה יעיל בעל השפעה ארוכת-טווח .
 מפקד משטרת דובאי ,  דאחי חלפאן ,  התראיין לעיתון המצרי הממסדי  " אל-אהראם "  על רקע חשיפת צוות המחסלים של אל-מבחוח ומתח ביקורת חריפה על המוסד . " לישראל יש עדיין תפיסה והגיון ישנים ומסורתיים ,  מהתקופה שלפני האינטרנט והקדמה הטכנית ",  אמר . " משטרת דובאי חשפה זאת והוכיחה כי לדינוזאור הזה אין הרבה שכל ". 
נראה שכל יום ממשיך מפקד המשטרה בדובאי לשלוח עקיצות ,  האשמות ולחשוף ממצאים נוספים על חקירת הפרשה .  שלשום הוא קרא מעל דפי העיתון  " אל-חליג' "  היוצא לאור באיחוד האמירויות לראש המוסד מאיר דגן להודות בפרשה . " תהיה גבר ותודה שהמוסד ביצע את חיסולו של בכיר חמאס מחמוד אל-מבחוח בדובאי לפני כחודש ".  לדבריו ,  ההוכחה לכך היא שמרבית החשודים בחברות בחולית החיסול נמצאים בישראל . " האם בעבר רצחנו מישהו בישראל שהם באים ורוצחים אדם על אדמתנו ?  !  ",  תהה .  חלפאן הוסיף כי דגן וראש הממשלה בנימין נתניהו יוצבו  " יחדיו "  בראש רשימת המבוקשים , " בפשע זה ,  אם יוכח באופן ברור שהמוסד הוא זה שביצע את החיסול ". 
מפקד משטרת דובאי ,  דאחי חלפאן ,  אמר בסוף השבוע כי בידי משטרת דובאי נמצאת דגימת די.אן.איי של אחד ממחסליו של בכיר חמאס מחמוד אל-מבחוח לפני כחודש בדובאי . " כמו כן יש בידינו טביעות אצבע של חברים נוספים בחולית החיסול ",  אמר חלפאן בראיון לרשת הטלוויזיה  " אל-ערביה ".  
בראיון תיאר חלפאן את חברי חולית החיסול כ"פחדנים ".  הוא סיפר כי לכל אחד מחברי החוליה היה תפקיד במסגרת מבצע חיסול אל-מבחוח  " אולם הם נכשלו בניסיון להטעות את משטרת דובאי ,  שכן המצלמות גילו את חרפתם בפני כל ".  

" שניים מהחשודים בחיסול מבחוח ברחו לארה"ב "
 פרטים נוספים על חיסולו של מחמוד אל-מבחוח מתפרסמים בעיתון ה"וול סטריט ג'ורנל ".  מקורבים לחקירה סיפרו כי שני חשודים במעורבות בחיסול הגיעו לארה"ב עם דרכונים בריטיים ואיריים

