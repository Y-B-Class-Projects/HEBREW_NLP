איקאה פיטרה שני בכירים בעקבות פרשיית שוחד ברוסיה
השניים אישרו לקבלן שעבד עם החברה לשלם שוחד לבכיר בחברת חשמל בסנט פטרסבורג
ענקית הריהוט השוודית איקאה פיטרה לאחרונה שני מנהלים בכירים ברוסיה בעקבות פרשת שוחד ,  כך הודיעה אתמול החברה בהצהרה .  איקאה הוסיפה כי שוחד הוא דבר אשר  " לא מקובל עלינו לחלוטין ". אף כי שוחד הוא עניין נהוג ברוסיה ,  גילוי המקרה בקרב מנהלים באיקאה מהווה מכה קשה לחברה ,  אשר בשנים האחרונות ניהלה קמפיין מתוקשר נגד שחיתות .  הבכירים הם פר קאופמן ,  מנהל איקאה במזרח אירופה ,  וסטפן גרוס ,  מנהל עסקי הקניונים של איקאה ברוסיה.קאופמן וגרוס לא היו מעורבים ישירות במתן השוחד ,  אולם הם אישרו לקבלן שעבד עם החברה לשלם שוחד לבכיר בחברת חשמל ,  כך אמרה דוברת של החברה ,  קמילה מייבי ,  בראיון טלפוני ל"ניו יורק טיימס ". ברוסיה פועלות תריסר חנויות של איקאה ,  אשר זוכות לפופולריות ולרווחיות ,  אולם ניסיונותיה של החברה להתרחב במדינה נתקלו בקשיים בירוקרטיים ." אנחנו מאוד כועסים ומאוכזבים ",  אמר מיכאל אולסון ,  מנכ"ל ונשיא איקאה גרופ ,  בעלת הזיכיון הגדולה ביותר של איקאה ,  אשר אחראית על פעילות החברה ברוסיה . " שחיתות היא דבר אשר לא מקובל על איקאה ,  ולכן אנחנו רואים את העניין בחומרה רבה ונפעל מהר ובנחישות ". פרטים בנוגע לפרשה שבה הואשמו שני הבכירים לא נחשפו עדיין ,  אך ידוע כי היא היתה קשורה לאספקת חשמל בשני קניונים בסנט פטרסבורג ,  מה שמצביע על קשר אפשרי לפרשיית שחיתות נרחבת יותר .
 
איקאה פיטרה שני בכירים בעקבות פרשיית שוחד ברוסיה
השניים אישרו לקבלן שעבד עם החברה לשלם שוחד לבכיר בחברת חשמל בסנט פטרסבורג

