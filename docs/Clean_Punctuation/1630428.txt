אשתו של קרפ : " לא צריך פתולוג ,  ברור איך מת "
 רעייתו של אריק קרפ ,  שנרצח בחוף תל ברוך ,  הגיבה על קביעת הפתולוג בבית המשפט ,  לפיה בעלה מת כתוצאה ממכות שספג בראשו ולא מטביעה . " ראיתי איך הטיחו את ראשו על האספלט "
  ( צילום :  עוז מרון ,  עריכה :  יאיר דניאל ,  קריינות :  אילן שניג ) 
בבית המשפט המחוזי בתל אביב התחדש היום  ( ראשון )  משפטם של שלושת הנאשמים ברצח אריק קרפ בחודש אוגוסט האחרון בחוף תל ברוך בתל אביב .  הדיון נפתח בעדותו של ד"ר קונסטנטין זייצב ,  הפתולוג שניתח את גופתו של קרפ ז"ל שהעיד כי  " המנוח מת כתוצאה מנזק חמור שנגרם למוחו ,  בעקבות מכות שספג בראשו ". 
ד"ר זייצב העיד כי קרפ ,  שגופתו נמצאה בתוך הים כשני קילומטרים ממקום הקטטה שבה היה מעורב ,  היה מסוגל גם לאחר המכות שספג לבצע פעילות פיזית במשך כמה עשרות דקות ,  הוא גם שלל את האפשרות שקרפ מת כתוצאה מטביעה ,  מכיוון שלא נמצאו כל סימנים למים בריאותיו .
 הוא דחה את האפשרות שהחבלות בראשו של קרפ נגרמו לאחר מותו ,  כתוצאה מהטחת גופתו בסלעי הים . " החבלות בראש לא אופייניות לנפילה או מכות מסלעים ",  הסביר .  לדבריו ,  השבר בארובת העין ממנו סבל קרפ אופייני לשבר ,  כתוצאה ממכה ישירה .
 לדברי הפתולוג ,  לא ניתן על סמך נתיחת הגופה לקבוע את שעת מותו המדויקת של קרפ וכמו כן לא ניתן לשלול את האפשרות שפצעי השפשוף שנתגלו על גופו של הקורבן נגרמו כתוצאה מכך שנגרר בעודו בחיים .  עוד נאמר בדיון ,  כי על פי הדין במדינת ישראל ,  רופא משפטי אינו מגיע לזירת האירוע בכל מקרה של מציאת גופה .
 שרה קרפ ,  רעייתו של המנוח ,  אמרה בתגובה ,  כי  " הממצאים של הפתולוג מוכיחים את מה שטענתי כל הזמן .  מבחינתי לא צריך בדיקה פתולוגית  היה לי ברור לאחר שהייתי עדה למכות הרצח שאריק קיבל שהן גרמו למותו .  הנאשמים הטיחו את ראשו של אריק על האספלט ולא צריך להיות רופא או פתולוג בשביל להבין ממה הוא מת ".  ד"ר דנה פוגץ' ,  ראש מרכז נגה לנפגעי עבירה ,  הקריה האקדמית אונו ,  המייצגת את משפחת קרפ ,  מסרה כי  " היה לנו ברור שהפרקליטות הגישה כתב אישום על סמך ראיות מוצקות ,  וכל אחד מהעדים מוכיח ,  עד כה ,  שאכן מדובר ברצח ". 
מחקירת מעשה הלינץ' עולה כי המשפחה יצאה להליכה לילית לאורך טיילת חוף תל ברוך .  כשהגיעו לאמצע הטיילת ,  סמוך למעגן תחנת הכח רידינג ,  התיישבו על ספסל במקום .  סמוך להם ישבו שבעה צעירים שהיו ככל הנראה שרויים בגילופין .  על פי החשד ,  החבורה החלה להתנכל למשפחה על רקע מה שהוגדר על ידי סגן מפקד מרחב ירקון ניצב דוד גז כ"בריונות לשמה ".  הדין והדברים בין התוקפים למשפחה החל כאשר התוקפים העירו הערה בנוגע לבתו של הנרצח ,  והוא השיב להם .  אז תקפו החשודים את הנרצח ואת המשפחה .
 הצעירים חשודים שהחלו לתקוף את בני המשפחה ולהכותם ללא כל סיבה או התגרות מצדם .  ידה של האם נשברה כתוצאה מהמכות ובתה נחבלה ,  והשתיים החלו להימלט בעוד שאב המשפחה מנסה להגן עליהם משבעת התוקפים .  כשהשתיים הגיעו לכניסה לחניון החוף ,  הן הזעיקו את כוחות המשטרה למקום והוליכו אותם לזירת הארוע ,  אך האב לא היה במקום .  גופתו אותרה ,  כאמור ,  מאוחר יותר במי מעגן תחנת הכוח רידינג ,  לא רחוק ממקום התקיפה .
 עדכון ראשון :  10:34 .
 
אשתו של קרפ : " לא צריך פתולוג ,  ברור איך מת "
 רעייתו של אריק קרפ ,  שנרצח בחוף תל ברוך ,  הגיבה על קביעת הפתולוג בבית המשפט ,  לפיה בעלה מת כתוצאה ממכות שספג בראשו ולא מטביעה . " ראיתי איך הטיחו את ראשו על האספלט "
 
