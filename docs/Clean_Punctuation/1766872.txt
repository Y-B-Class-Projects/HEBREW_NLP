בגלל הסערה :  עומסי תנועה כבדים בגוש דן
עומסי תנועה נרשמים ברחבי הארץ בשל נזקי הגשם והרוחות .  בשעה זו נרשם עומס תנועה כבד בנתיבי איילון ממחלף גנות עד מחלף הסירה ,  עומסי תנועה מורגשים גם בכביש 1 ובכניסה לי-ם
הסערה שפוקדת את המדינה ביומיים האחרונים אומנם טובה למאגרי המים המדוללים של ישראל ,  אולם היא גורמת לעומסי תנועה כבדים בחלקים רבים בארץ .  בשעה זו נרשמים עומסי תנועה כבדים ברחבי גוש דן .  במחלף הסירה ,  למשל ,  אירעה תקלה במערכת הרמזורים והשוטרים מכוונים את התנועה .  
עומסים נוספים נרשמים גם בנתיבי איילון לכיוון דרום ממחלף גלילות ,  דרך מחלף לה-גרדיה ועד למחלף וולפסון .  בנוסף ,  נרשם עומס תנועה בנתיב ההפוך ממחלף קק"ל ועד למחלף גלילות .  מוקדם יותר נסגרה לתנועה הירידה מכביש 4 לכביש 1 לכיוון תל אביב במחלף גנות בשל נפילת עמוד תאורה אולם קטע הכביש נפתח מחדש לתנועה כעבור כ-10 דקות לאחר שהעמוד הוזז .  
בתוך כך ,  גם בתל אביב מורגשים עומסי תנועה כבדים בשל הגשמים :  רחוב בוגרשוב סגור לתנועה בין רחוב בן יהודה לרחבו פינסקר בעקבות שני כבלי חשמל שנקרעו בשל הרוחות .  בנוסף ,  הנתיב הימני ברחוב הרברט סמואל  ( הטיילת )  בת"א נחסם מצפון לדרום בשל הצפה ,  ובמקום נוצרו עומסי תנועה קלים .
 
בגלל הסערה :  עומסי תנועה כבדים בגוש דן
עומסי תנועה נרשמים ברחבי הארץ בשל נזקי הגשם והרוחות .  בשעה זו נרשם עומס תנועה כבד בנתיבי איילון ממחלף גנות עד מחלף הסירה ,  עומסי תנועה מורגשים גם בכביש 1 ובכניסה לי-ם

