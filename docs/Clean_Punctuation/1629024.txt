יובל שטייניץ : " אם האוניברסיטאות לא יסייעו לעצמן ,  לנו יהיה קשה לסייע להן "
 בקרוב תגובש תוכנית חומש חדשה להשכלה הגבוהה ובה יוצג שינוי במודל התקצוב של המוסדות וייקבע שכר הלימוד 
" אם האוניברסיטאות לא יסייעו לעצמן ,  לנו יהיה קשה לסייע להן ",  כך אמר שר האוצר יובל שטייניץ בדיון שנערך בכנסת לרגל הקמת השדולה למערכת ההשכלה הגבוהה ,  שהוקמה בשיתוף פעולה של המועצה להשכלה גבוהה ועד ראשי האוניברסיטאות ,  ועד ראשי המכללות הציבוריות והסטודנטים .  מקימי השדולה שבראשה יכהנו יו"ר הקואליציה ח"כ זאב אלקין  ( ליכוד )  ,  לצד יו"ר סיעת ש"ס אברהם מיכאלי ,  הביעו שביעות רצון אתמול מגודל התמיכה בשדולה וביכולתה לקדם את האינטרסים של מערכת ההשכלה הגבוהה בכנסת.בדיון השתתפו גם שר החינוך ויו"ר המל"ג ,  גדעון סער ,  שר המדע פרופ' דני הרשקוביץ ,  השר לענייני מיעוטים פרופ' אבישי ברוורמן ,  והח"כים גילה גמליאל ,  זבולון אורלב ,  ומאיר שטרית .  בנוסף ,  השתתפו נציגי האוניברסיטאות ,  המכללות והסטודנטים.יו"ר הוועדה לתכנון והתקצוב של המל"ג ,  פרופ' מנואל טרכטנברג ,  הציג סקירה על המערכת וקרא לשיתוף פעולה בין כל הגורמים.שטייניץ אמר בנאומו כי  " בקיץ האחרון היה שיפור היסטורי במערכת היחסים שבין משרד האוצר לאוניברסיטאות ",  בהתייחסו ככל הנראה להסכמת האוניברסיטאות לדרישת האוצר להעביר את נתוני השכר בהן למפקח על השכר באוצר ,  ולמעבר שלהן לדיווח חשבונאי אחיד כבר בשנת הלימודים הנוכחית.שר החינוך גדעון סער אמר בדיון כי מבחנה של הממשלה והכנסת באישור תקציב המדינה הבא יהיה בקביעת סדר עדיפויות לאומי חדש ,  שבמרכזו החינוך וההשכלה הגבוהה וציין כי  " ישנה חשיבות אדירה ליצירת קואליציה חברתית ופוליטית רחבה ,  ככל הניתן ,  סביב נושא ההשכלה הגבוהה ". סער ציין גם כי בחודשים הקרובים תגובש תוכנית חומש חדשה להשכלה הגבוהה ובה יוצג שינוי במודל התקצוב של המוסדות ,  פתרונות לטיפול בבעיית בריחת המוחות ,  והתמודדות עם חובות הפנסיה של האוניברסיטאות וכן גודל שכר הלימוד ותוספת תקציבים למערכת .  פרופ' שוש ארד יו"ר ועד ראשי המכללות הציבוריות אמרה כי היא מברכת על הקמת השדולה אך מחתה על תקציבם הנמוך של המכללות לעומת האוניברסיטאות  " בל נשכח שישנן סוגיות משמעותיות שטרם טופלו אשר מפלות את המכללות לרעה ,  החל במספר הנציגים מטעם המכללות בועדות השונות וכלה בתקציב שתקוע על 13% בלבד מתקציב ות"ת ,  בעוד אחוז הסטודנטים הלומדים במכללות לתואר ראשון הגיע ל-63% מסך הלומדים לתואר ראשון ". 

יובל שטייניץ : " אם האוניברסיטאות לא יסייעו לעצמן ,  לנו יהיה קשה לסייע להן "
 בקרוב תגובש תוכנית חומש חדשה להשכלה הגבוהה ובה יוצג שינוי במודל התקצוב של המוסדות וייקבע שכר הלימוד

