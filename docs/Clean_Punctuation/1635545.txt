דיווחים :  דינמו מוסקבה הגישה הצעה על בניון
ברוסיה מספרים שהקבוצה הרוסית מוכנה לשלם 8 מיליון יורו עבור קפטן נבחרת ישראל ומציעה לשחקן 4.5 מיליון יורו לשנה
כלי תקשורת ברוסיה דיווחו אתמול  ( שבת )  והיום שדינמו מוסקבה מתעניינת בהחתמתו של יוסי בניון .  ראשי דינמו סירבו לאשר או להכחיש את הידיעות ,  אבל על פי העיתון  " סובייט ספורט ",  נציגיו של בניון כבר פתחו בשיחות עם ראשי הקבוצה הרוסית והשחקן עצמו לא פוסל את האפשרות לעבור לשורותיה .  
אגב בניון ,  על פי דיווחים אולימפיאקוס היוונית הגישה עבורו הצעה על סך 5 מיליון יורו מוקדם יותר החודש ,  אבל נדחתה .  על פי הדיווחים ברוסיה ,  דינמו הציעה לליברפול 8 מיליון יורו ומעוניינת בשחקן בצורה מייידית .  לבניון מציעה הקבוצה הרוסית חוזה לשלוש וחצי שנים במסגרתו הוא ירוויח סכום שינוע בין 4 ל-4.5 מיליון יורו לעונה .  ליברפול כבר מכרה לדינמו את אנדריי וורונין לפני שבועיים .
 דינמו מוסקבה זכתה ב-11 אליפויות ברית המועצות .  את העונה האחרונה סיימה הקבוצה במקום השמיני בלבד והיא טרם זכתה באליפות מאז פירוק ברית המועצות .  יחד עם זאת ,  בדינמו מאוד רוצים לראות את הקבוצה זוכה בתואר הנכסף ומשקיעים כספים גדולים בשנים האחרונות .
 
דיווחים :  דינמו מוסקבה הגישה הצעה על בניון
ברוסיה מספרים שהקבוצה הרוסית מוכנה לשלם 8 מיליון יורו עבור קפטן נבחרת ישראל ומציעה לשחקן 4.5 מיליון יורו לשנה

