מפצחים את קוד היצוא הישראלי 
חמישה יצואנים מנוסים ,  שהצליחו לפרוץ את דרכם בחו"ל ,  מגלים מה נדרש מיצואן כדי למשוך את תשומת לב הלקוחות הפוטנציאליים ,  לענות על דרישותיהם - ולהפוך לחברה מוכרת בעולם .  עצות ליצואן
דב לאוטמן  " אם לא תכיר את המתחרים ,  לא תגיע רחוק ">  >  דב לאוטמן נחשב אחת מאושיות התעשייה הישראלית ואחד הראשונים שהפך חברה ישראלית מתחום התעשייה המסורתית לגלובלית .  הוא הקים את דלתא טקסטיל לפני יותר מ-30 שנה ,  ופרש ממנה בשנים האחרונות בשל מחלה .  למרות שהוא סבור כי מלאכת היצוא השתנתה בשני העשורים האחרונים שבהם העולם נהפך לכפר גלובלי ,  דבר אחד לא השתנה - הצורך בחדשנות כמפתח וכתנאי ליצוא . " צריך להביא בחשבון שכיום העולם פתוח והסחר בו זורם כמעט ללא מכס כבעבר ",  אומר לאוטמן . " היצוא בימים אלה שונה מלפני עשרות שנים - הוא נחלת הכלל ,  ומי שמנצח הוא מי שטוב יותר ותחרותי יותר ".  לדבריו ,  כדי להצליח ,  יצואן צריך למקד עצמו בנישות שיאפשרו לו להיות תחרותי ,  רווחי ולהגדיל את היצוא .  יצואנים ישראלים צריכים להתמקד בתעשיות ובמוצרים עתירי הון וטכנולוגיה ,  מכיוון שישראל הפסיקה להיות תחרותית בעלויות כוח האדם . " אין זה אומר שאין מקום לתעשיית טקסטיל ,  אלא שאתה צריך להיות חדשן ולהיות מסוגל להזרים למערכת מוצרים חדשים ללא הרף .  לכך נדרש כושר פיתוח וחדשנות ,  שישראל טובה בהם מאוד ",  אומר לאוטמן .  הדבר החשוב ביותר ליצואן הוא הכרת מתחריו ,  לפי לאוטמן . " אם לא תכיר את המתחרים ,  לא תגיע רחוק ",  הוא אומר . " הדבר השני בחשיבותו הוא החדשנות - יצואן צריך יכולת חדשנות כל כמה חודשים .  לכן ,  הוא צריך להחזיק טכנולוג ברמה גבוהה מאוד ותחרותית ".  אם עד כה היה נדמה שרק במגזר ההיי-טק תוחלת החיים של מוצר חדש היא חודשים ספורים עד שקם לו מתחרה ,  מתברר כי גם בתעשיית הטקסטיל המצב דומה . " יצואן טקסטיל חייב לצאת בכל ארבעה חודשים עם מוצר חדש .  זה יכול להיות חדשנות בשיווק או במוצר .  למשל ,  תחתונים בגזרה יפה יותר ,  בצבעוניות אחרת או באיכות שונה ",  אומר לאוטמן . " גם במזון מתחלפים מוצרי המדף במהירות .  במוצרי צריכה ,  חדשנות היא הקטר המוביל את הרכבת ,  לא העלות בלבד .  מדינות שבהן השכר הוא עשירית מהשכר בישראל יכולות להציע מוצרים זולים .  אנחנו לא יכולים להתחרות במחיר ,  אלא חייבים להתחרות בחדשנות וביכולות שיווק ".  מול מתחרים ממדינות מפותחות ,  שיודעים להעתיק את החידושים ,  מציע לאוטמן להתמודד באמצעות שירות ונגישות טובים יותר ללקוח .  יעד כמו הסטת יצוא למזרח יכול להיות רלוונטי רק למוצרים שהידע בהם הוא מרכיב עיקרי ,  סבור לאוטמן . " אם אתה יודע לשווק באופן יעיל ,  תוכל לעשות את זה טוב יותר מיצרן אירופי .  המזרח מתפתח ,  והם צורכים מוצרים ברמה טכנולוגית גבוהה .  במוצרי צריכה הפוטנציאל לחברות ישראליות שולי ",  הוסיף .  העצה :  הכר את המתחרה ,  החזק טכנולוג ברמה גבוהה מאוד ,  היה מקצוען והקפד לחדש כל הזמן אלי הורוביץ  " יצואן שרוצה לגדול צריך להפסיק לשחק דמקה ולהתחיל לשחק שחמט ">  >   " היצוא כיום נעשה יותר מחושב ופחות רגשני ",  אומר אלי הורוביץ ,  יו"ר טבע . " כל צעד ימינה או שמאלה בתרחיש של המקרו יכול להפוך את המהלך מרווח להפסד .  היצוא נהפך למשהו מאוד לא רומנטי ,  לעומת העבר ".  העשור הקרוב יתאפיין לא מעט ביכולת לתמרן בין שערי מטבע ברחבי הגלובוס . " היצוא הופך למורכב מאוד ,  ושינוי מטבעות יכול להיות מפנה דרמטי בן יום .  חוסר היציבות בשווקים מתבטא לא כל כך בקפיצות של ביקושים אלא בקפיצות של מטבעות .  אם מותר להתנבא ,  נחיה עם זה הרבה שנים ".  אף שטבע מחזיקה מפעלים רבים בחו"ל - רובם של חברות שרכשה - סבור הורוביץ שעדיף ליצואן לא להוציא מישראל קווי ייצור ,  גם למדינות שבהן כוח העבודה זול במיוחד ,  כמו סין .  לדבריו ,  הייצור בחו"ל מחייב היכרות מעמיקה עם התרבות ועולם העסקים המקומי ,  עלול לגרום לאובדן היתרון היחסי של מנהל הפועל בשוק שבו הוא חי ,  וגוזל זמן ניהול יקר .  המאבק על ייצור בישראל גורם לעסק לשאוף להיות הכי טוב ויעיל ,  כדי להתמודד מול מתחרים זולים . " התוצאה הסופית של השארת הייצור בישראל תהיה שונה מהוצאתו לחו"ל ",  אומר הורביץ .  זאת ,  מכיוון ש"חלק ממשאבי הניהול שלי מתבזבזים על הודו ,  למשל ,  שבה גם יגנבו ממני ידע ,  כי הודו גונבת ידע ותגנוב לקוחות .  בהוצאת הייצור לחו"ל אני מלמד מתחרה פוטנציאלי שלי ".  לדבריו ,  יצואן צריך חדשנות ,  לא רק בטכנולוגיה ,  אלא גם באסטרטגיה עסקית ,  בשיווק ,  בתימחור ובמודל עסקי גמיש מול לקוחות שונים .  העסק צריך להטמיע את הדרישה להתחדש ללא הרף .  יצואן קטן שרוצה להפוך ליצואן גדול צריך ,  לתפישתו , " להפסיק לשחק דמקה ולעבור לשחק שחמט ".  כלומר ,  לחשוב לא על הצעד הבא ,  אלא על צעדים רבים קדימה בטווח של כמה שנים ,  וליצור תוכנית אסטרטגית עם צוות יועצים . " לא הייתי שם כסף על הרבה יצואנים קטנים שרוצים לגדול ,  כי הם יודעים מה יהיה הצעד הבא שלהם ,  לא מעבר לו .  הגדולים יאכלו יצואן כזה ",  הוא אומר .  וכמי שנהפך בשנים האחרונות גם למשקיע ,  סבור הורוביץ כי  " יצואן שרוצה לגדול צריך ללכת למי שיכול לסייע לו בחשיבה - למשקיע קיים או חדש ".  העצה :  יצואן קטן שרוצה לגדול צריך לתכנן לא רק את הצעד הבא - אלא להיעזר ביועצים שיסייעו בחשיבה ולבנות סדרת מהלכים אסטרטגית יהודה זיסאפל  " התנאים להצלחה :  מוצר תחרותי וערוצי שיווק ">  >   " נוסחת היצוא של ההיי-טק פשוטה ,  ואולם הביצוע קשה ",  אומר יהודה זיסאפל . " אתה צריך שיהיה לך מוצר עם יתרון תחרותי ,  ובנוסף המוצר צריך לתת ערך כלכלי ללקוח .  תנאי שני להצלחה ביצוא הוא שיהיו לך ערוצי שיווק - או שותפים ,  או שותפים אסטרטגיים שיהיו מסוגלים לשווק את המוצר בהיקפים גדולים ללקוחות ".  זיסאפל הוא נשיא קבוצת רד-בינת ,  הפועלת בתחום תקשורת הנתונים ומונה כ-20 חברות .  מכירותיה ב-2008 הסתכמו בכ-850 מיליון דולר ,  רובן ליצוא .  זיסאפל מכהן גם כיו"ר איגוד תעשיות ההיי-טק . " כדי להצליח לייצא ,  חברה צריכה גם אנשי מכירות ,  פיתוח ושיווק שיודעים את העבודה .  לישראלים יש יתרון כי הם חדשניים ויזמיים .  החלק של היתרון התחרותי חזק אצלם .  החלק החלש יותר זה ביצוע מסודר ודיסציפלינה ,  ערוצי שיווק ,  שותפים ,  ניהול מותג ויחסים עם הלקוח ",  אומר זיסאפל .  לדבריו ,  גם מוצר היי-טק ,  שהחדשנות שלו נעלמת בתוך כמה חודשים ,  אפשר להמשיך למכור אם יש ערוצי שיווק טובים . " אחד הדברים החשובים הוא מיקוד ומשמעת בביצוע - לעבוד בצורה מסודרת מאוד ".  שלושת המרכיבים החשובים ביצוא לפי זיסאפל הם יתרון תחרותי במוצר או בשירות ,  נוכחות בשוק וערוצי שיווק . " כל יצואן חייב להצטיין לפחות בשניים מהם כדי להצליח .  יצואן מתחיל ,  שאין לו נוכחות בשוק ,  חייב לצאת לעולם אחרי שהשיג מצוינות בערך מוסף של מה שהוא מייצא ובערוצי שיווק ".  העצה :  לא להסתמך רק על חדשנות - יש להתבסס גם על תוכנית וביצוע מאורגנים אושרה תשבי  " לא האמנתי שסירבתי לרשת גורמה אמריקאית ">  >  יש יצואנים שעובדים לפי הספר ויש המאמינים יותר לתחושות הבטן שלהם .  אושרה תשבי ,  מנהלת היצוא של יקב תשבי ,  שייכת לזן שפועל לפי הרגש .  לפני 15 שנה ,  חמושה באמונה שהיא יכולה להסתכל לאנשים בעיניים ולומר שמשפחתה עושה יין משובח בזכרון יעקב ,  יצאה לכבוש את ניו יורק . " החלטתי שאני רוצה לייצא למקומות הנחשבים ביותר בניו יורק .  ארזתי כמה ארגזי יין ויצאתי לפגישות אישיות עם קנייני מסעדות היוקרה ומלונות הפאר הנחשבים ביותר בעיר ",  היא מספרת .  ההצלחה היתה מהירה - השמועה בדבר היין המשובח התפשטה מאליה וההזמנות החלו לזרום .  בשנים האחרונות פיתחה תשבי בשולי היקב מבחר מאכלי גורמה ,  שגולת הכותרת שלהם היא ריבות יין .  כדי לשווק את מאכלי הגורמה בחו"ל חזרה תשבי על השיטה שבה השתמשה לשיווק היין .  דרך חברים נפגשה תשבי עם הקניין של רשת מעדניות הגורמה דין אנד דלוקה . " הוא מיד אמר שהוא רוצה בלעדיות ,  מכיוון שמדובר במוצר חדשני שאינו קיים בעולם .  לא האמנתי שאני מסרבת לו .  אמרתי לו בכנות שקשה לי מאוד לומר לו 'לא' ,  אבל כבר דיברתי עם עוד מעדניות גורמה שרוצות את המוצרים ".  תשבי מסכמת את הדברים במסר חיובי : " המסקנה שלי היא שלפעמים אנחנו חושבים שאנחנו לא מספיק טובים ,  אבל זה לא נכון - צריך להאמין במה שיש לך ולהעז .  כל אחד יכול למצוא את הדרך שלו .  לא עשיתי שום דבר לפי הספר ,  עשיתי דברים מהבטן .  צריך לסמן את המטרה וללכת עליה ישר ,  לא מסביב ,  בצורה הכי טבעית ".  העצה :  צריך לסמן את המטרה וללכת עליה ישר.להאמין במה שיש לך ולהעז עופר גלבוע  " צריך להתחבר ללקוח - לשחק גולף וללכת לפאב ">  >   " יצוא של חברת טקסטיל בגישה המודרנית דומה ליצוא של חברת היי-טק ",  אומר עופר גלבוע ,  מנכ"ל חברת הטקסטיל בגיר . " זה אומר שיש מרכז פיתוח ושליטה בינלאומי שממוקם בישראל ,  הייצור בסין ,  בווייטנאם ובמצרים והשיווק בארצות היעד .  בגישה שלנו ,  הלקוח חייב להרגיש שבגיר היא חברה גלובלית עם נוכחות מקומית .  הוא צריך לפגוש אנשים שמדברים בשפה שלו ,  מכירים את המנטליות שלו ,  יכולים ללכת אתו לפאב או לגולף ולהתחבר אליו ברמה התרבותית .  זה סוד היצוא . " כדי לשמור על נתח שוק ,  ואפילו להגדיל אותו ,  נדרשת חדשנות שלא היתה מקובלת בעבר בתחום החליפות .  פיתחנו חליפות שבנוסף להיותן אופנתיות ,  יש להן יתרון טכנולוגי - אפשר לשים אותן במכונת כביסה ומייבש ביתיים והן נראות כחדשות שעברו גיהוץ ",  מסביר גלבוע את סוד ההצלחה .  לדבריו , " בגיר נכנסת לנשמה של כל קמעונאי כמו שחקן שמגלם דמות ,  ומייצרת מוצר שמתאים לו .  ביפן ,  למשל ,  אנשים משתמשים הרבה ברכבת התחתית ,  אבל לאחר שהם רוכשים כרטיס מגנטי הם לא תמיד מוצאים אותו .  יצרנו כיס מיוחד בשרוול שבו אפשר לשים את הכרטיס .  קורא הכרטיסים האלקטרוני מזהה אותו דרך השרוול ולא צריך יותר לחפש ולהוציא אותו . " אני לא מאמין בקיצורי דרך בהסטת יצוא לשוק חדש ",  מפרט גלבוע את האסטרטגיה שלו . " צריך לעבור דרך מיפוי השוק .  כיום לא מספיק לבוא עם מוצר לקמעונאי .  כיום הקמעונאים בעולם משופעים בהצעות .  בשלב ראשון צריך לאתר 'פותח דלתות' מולם - אדם שיאמר להם שכדאי להם להיפגש אתך .  אחרי שאתה מצליח לקבוע פגישה ,  אתה צריך להראות להם ברבע שעה שאתה מכיר אותם לא פחות טוב משהם מכירים את עצמם .  אין להם זמן ללמד אותך .  הם מחפשים משהו זמין לגמרי ".  העצה :  יש להכיר את הלקוח ולספק לו תשובות לפני שהוא שואל את השאלות

מפצחים את קוד היצוא הישראלי 
חמישה יצואנים מנוסים ,  שהצליחו לפרוץ את דרכם בחו"ל ,  מגלים מה נדרש מיצואן כדי למשוך את תשומת לב הלקוחות הפוטנציאליים ,  לענות על דרישותיהם - ולהפוך לחברה מוכרת בעולם .  עצות ליצואן

