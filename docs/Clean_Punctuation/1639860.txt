בנק לאומי :  מחירי הדירות עשויים לרדת ב-2010
עליית מחירי הדירות ועליית הריבית הביאה לירידה בביקוש ;  גידול בבנייה ב-2010 עשוי להביא לירידת המחירים
בשנת 2009 נרשם גידול של כ-10.4% במספר הדירות החדשות שנמכרו במסגרת הבנייה הפרטית ,  ומספרן הסתכם בכ-14.8 אלף דירות - הגבוה ביותר מאז שנת 2002 .  יחד עם זאת ,  בחודשים האחרונים ניכרת מגמה של האטה במכירת הדירות החדשות וחזרה לרמות שהיו מקובלות בשנים האחרונות ,  כך כותבים כלכלני בנק לאומי בסקירתם השבועית.סיבות אפשריות לשינוי מגמה זה הן צמצום היקף הדירות שנרכשו לצורכי השקעה כחלופה להשקעות אחרות  ( פיננסיות )  .  כמובן ,  שעליית המחירים בשנה שחלפה ייתכן והביאה אף היא למחשבה מחודשת בדבר כדאיות הרכישה .  בנוסף ,  מגמת עליית הריבית בה החל בנק ישראל ,  מביאה לייקור עלות המשכנתאות ,  בפרט אלה אשר נלקחו בריבית לא צמודה ומשתנה ,  ובכך פועלת למיתון הביקושים לדיור.מנגד ,  היצע הדירות שנותרו למכירה בסוף התקופה המשיך וירד בחודשים האחרונים ,  כך שאין רואים עדיין השפעה של הגידול בהתחלות הבנייה .  גורם זה פועל לעת עתה להמשך עליית המחירים .  במבט קדימה ,  נראה כי בשנה הקרובה עשויה ההשפעה של גורמי הביקוש שצוינו לעיל ,  יחד עם גידול בהיצע ,  לפעול למיתון עליית המחירים ואולי אף להביא לירידה מסוימת בהם .  לכך עשויה להיות השפעה ממתנת על מדד המחירים לצרכן בשנת 2010 .
 
בנק לאומי :  מחירי הדירות עשויים לרדת ב-2010
עליית מחירי הדירות ועליית הריבית הביאה לירידה בביקוש ;  גידול בבנייה ב-2010 עשוי להביא לירידת המחירים

