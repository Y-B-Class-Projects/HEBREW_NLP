בית הלחמי : " לא חושב שיכולנו לשחק יותר טוב "
 מאמן אשקלון חגג את הניצחון שקטע 5 הפסדים רצופים .  קטש : " איבדנו את הביטחון ".  אלפסי : " שמח שהתאוששנו מההאנגאובר "
 בעירוני אשקלון עברו לא מעט העונה .  הקבוצה בנתה את הסגל היקר ביותר בתולדותיה ,  אבל למרות זאת ,  הקבוצה כשלה בפתיחת העונה ,  ולא הצליחה להשיג ניצחון אחד בחמשת משחקיה האחרונים .  אין פלא אם כן ,  שהניצחון המרשים שרשמה קבוצתו של אריאל בית הלחמי הערב  ( ראשון )  ,  דווקא על הפועל גלבוע/גליל  ( 68:84 )  העלה לא מעט חיוכים ביציעים ומאחורי הקווים ,  ושיחרר הרבה מאוד לחץ ,  במיוחד מהמאמן .  בתוך כך ,  באשקלון החליטו להאריך את חוזהו של אוויס ווייאט ,  שהיה על סף שחרור ,  ולא שותף הערב ,  בחודש נוסף .
" היה לחץ ,  ללא ספק ",  אמר בית הלחמי בסיום . " זה לא כל כך נעים להפסיד כמו שהפסדנו את המשחקים האחרונים .  גם לשחקנים וגם לי היה את הניסיון והיכולת לבוא דווקא למשחק כזה בשקט ולשחק כמו ששיחקנו היום .  אני לא חושב שיכולנו לשחק יותר טוב .  כל מה שלא עשינו בשלושת המשחקים האחרונים ,  היום עשינו .  אני מדבר בעיקר על החיבור בצד ההגנתי .  עמדנו טוב מאוד ועצרנו קבוצה שקולעת תשעים ומשהו נקודות על סקור נמוך באחוזים נמוכים ".  
על הופעתו הנהדרת של עומר סניד ,  שהיה מהמצטיינים באשקלון ,  אמר בית הלחמי : " לעומאר היה משחק טוב היום .  אני לא חושב שהוא היה חלש בשאר המשחקים .  היום הוא בלט בצד של הנקודות .  ידענו שתהיה עליו שמירה כפולה והוצאת הכדור שלו היום הייתה מהירה ומדוייקת .  חוץ מהנקודות כל השחקנים באו נחושים ". 
סניד עצמו אמר בסיום : " עבדנו קשה ,  למרות שלא שיחקנו טוב בזמן האחרון .  ניסינו לשנות את הדברים ולשחק נכון בניגוד למשחקים האחרונים שלנו .  היה לנו קצב טוב היום ,  קלענו את השלשות ולקחנו את הריבאונדים ".  סניד אף חשף מה סייע לו הערב : " אמא שלי באה לפה ביום שבת ,  כשקשה לי אני תמיד מקבל טלפון מאמא שלי ,  בשבילי היא כמו מלאך ". 
מן העבר השני ,  עודד קטש צריך להיות מודאג במיוחד מההתפרקות של קבוצתו במחצית השניה . " לא נכנסו טוב למשחק ",  אמר קטש בסיום . " המשחק שלנו מבוסס על דברים מסויימים התקפית ,  וכל המשחק המרווח שלנו וכל היכולת האישית שלנו תלויה על קליעה מבחוץ .  עשינו 0 מ-11 מהשלוש בחצי ואיבדנו ביטחון .  היום הייתה קבוצה שהענישה אותנו על זה .  הגנתית היה לנו מאוד קשה עם סניד .  הייתה מין תחושה שאנחנו פייבוריטים ,  וזה ממש לא נכון ,  כי אשקלון ממש מחוברת והם משחקים טוב .  היום כל פעם נענשו ממקום אחר ". 
קטש התייחס גם לעובדה שקבוצתו הפכה לפייבוריטית לאחרונה : " אנחנו בטח לא קבוצה שמנצחת עוד לפני שהמשחק מתחיל .  המיקום שלנו בטבלה הוא בזכות הרבה עבודה קשה והרבה משחקים שבאנו והרגשנו עם הגב לקיר .  אולי יכול להיות שככה אנחנו צריכים לבוא למשחקים .  המשחק הבא שלנו הוא ירושלים בבית ,  ואולי ככה נבוא עם יותר אנרגיות .  צריך להגיד גם כל הכבוד לאשקלון ". 
דיון דאוול ,  שהיה מהבודדים בגליל הערב שהגיע למשחק ,  אמר : " זה לא היה היום שלנו וכתוצאה מכך הפסדנו .  היה להם משחק טוב ,  והם פשוט היו יותר טובים מאיתנו .  אנחנו צריכים להתמקד במשחק הבא מול ירושלים .  כולנו מאוכזבים אבל אנחנו חייבים להתעשת לקראת המשחק הבא .  אם נשחק ככה מול ירושלים זה לא יהיה יפה .  כל אחד צריך להסתכל על עצמו במראה ולראות מה הוא יכול לעשות יותר טוב בשביל הקבוצה ". 
בברק נתניה כבר ראו איך תסמין מכבי חל עליהם .  לאחר שהדהימו את מכבי תל אביב במחזור הקודם ,  עמדה קבוצתו של אריק אלפסי בפני הפסד ,  דווקא לנהריה החלשה ,  אבל נתניה החזיקה מעמד וניצחה 76:81 ,  למרות פיגור 14:0 בפתיחה . " ברור שזה היה מוקש ",  אמר אלפסי בסיום . " זה אולם קשה .  אני שמח שהתאוששנו מהאנגאובר בהתחלה ,  ושהשחקנים שלי מגלים מחדש כל הזמן אופי .  שיחקנו טוב ,  וזה ניצחון חשוב עבורנו .  דברים שעבדנו עליהם במהלך השבוע ,  הראנו על המגרש ".  
אלפסי המשיך ואמר : " אני תמיד לוקח את הדברים הטובים .  על הדברים הרעים אנחנו מדברים אחר כך ביחד .  הלכנו פנימה בסוף המשחק ,  קיבלנו החלטות טובות ,  הלכנו לטבעת .  אני מאוד שמח שהחבר'ה שלי מגיעים ומראים בגרות בכל משחק .  אני שמח על המשחק שרוברט רות'בארט נתן היום ,  משחק שחיכינו לו הרבה זמן ואני מקווה שהוא ימשיך ככה ".  על ההמשך ,  והמשחק הקרוב של הקבוצה מול מכבי תל אביב במסגרת חצי גמר גביע המדינה ,  אמר המאמן : " יש לנו את רמת גן במשחק הבא בליגה ואנחנו לא מזלזלים באף קבוצה .  נתכונן לחצי גמר הגביע .  העיר כבר בטירוף ,  אבל יש עוד זמן .  נבוא לנוקיה וניתן פייט לכל קבוצה ".  בנהריה דרך אגב ,  החתימו הערב את כריס מאסי ,  ששיחק בעבר בעירוני אשקלון .  
במשחק נוסף שהתקיים היום ,  חזרה עירוני רמת גן לתצוגה הרגילה שלה ,  כשחטפה על הראש מבני השרון והובסה בבית 96:55 .  קוקי בלצ'ר ,  שהיה שחקנה המצטיין של בני השרון אמר בסיום : " שבוע שעבר היה לי משחק רע ,  ורק רציתי לחזור לפה ולעזור לחברים שלי ".  על הרבע השני ,  בו עצרה בני השרון את רמת גן על 5 נקודות בלבד לעומת 34 נקודות משלה ,  אמר בלצ'ר : " שיחקנו הגנה חזקה ,  עזרנו אחד לשני ועצרנו אותם ".  על כך שבמשחק הבא  ( במידה ויקלע יותר מ-4 נקודות )  יהפוך לקלעי המוביל בהיסטוריה של בני השרון ,  אמר השחקן : " רק גיליתי את זה הערב אבל זה מראה שהשקעתי הרבה עבודה בשנים האחרונות ,  וזה נחמד מאוד ". 

בית הלחמי : " לא חושב שיכולנו לשחק יותר טוב "
 מאמן אשקלון חגג את הניצחון שקטע 5 הפסדים רצופים .  קטש : " איבדנו את הביטחון ".  אלפסי : " שמח שהתאוששנו מההאנגאובר "
 
