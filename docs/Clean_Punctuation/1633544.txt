גם זקני מצרים לא זוכרים שיטפון כזה
עשרות פצועים ,  הפסקות חשמל ארוכות ,  תקרה שהתמוטטה בשדה התעופה ,  כבישים חסומים וכוננות מוגברת - כך נראית הסופה אצל שכנינו במצרים ובירדן
הגשמים העזים הגיעו גם למצרים ,  והם גורמים לשיטפונות עזים שלא היו כמותם שנים ארוכות :  כלי תקשורת במדינה דיווחו הבוקר  ( שני )  כי אישה אחת נהרגה ולפחות עשרה נפצעו כתוצאה מהשיטפונות באזור חצי-האי סיני .  בשעות האחרונות מדווחים בסיני ובקהיר על גשמים כבדים המלווים בסופות חזקות המוגדרות על ידי תושבי האזור כסופות החזקות ביותר ב-16 השנים האחרונות .  זרם החשמל בטאבה ,  נואייבה ושארם א-שייח' הופסק למשך מספר שעות ,  דבר שאילץ את אלפי התיירים בסיני להעביר את הלילה לאור נרות .
 על פי הערכת החזאים במצרים ,  הגשמים העזים שהחלו אתמול בערב בעיקר בקהיר ,  בסיני ובאזורים הסמוכים לחוף ,  צפויים להימשך עוד כיומיים .  לדברי החזאים ,  הגשמים לא צפויים להיחלש .  שלטונות מצרים הזהירו חלק מתושבי הערים באזור על אפשרות של ניתוק החשמל בשל מזג האוויר והסופות .  חלק מהכבישים הראשיים במצרים נחסמו ובראשם הכביש המוביל מקהיר לררדקה .  גם בשארם א-שייח' נחסמו כבישים רבים ואף דווח על קריסה חלקית של תקרת נמל התעופה במקום .
 גם בירדן סובלים מרוחות עזות ושטפונות חזקים המשבשים את חיי היומיום בממלכה :  במספר אזורים ברחבי המדינה הופסק זרם החשמל ,  בעיקר באזורים הצפוניים-מערביים .  במספר כלי תקשורת דווח אף על כך שכוחות הביטחון הירדניים העלו את הכוננות והזהירו את אזרחי ירדן שלא להתקרב לנחלים עלקאן ועפאל השוצפים .  עד כה ,  27 מתושבי מחוז דבא בירדן הועברו לבתי החולים בשל תשישות וקור .
 
גם זקני מצרים לא זוכרים שיטפון כזה
עשרות פצועים ,  הפסקות חשמל ארוכות ,  תקרה שהתמוטטה בשדה התעופה ,  כבישים חסומים וכוננות מוגברת - כך נראית הסופה אצל שכנינו במצרים ובירדן

