פרק חמישי
יעל יודעת שהיא חייבת לעשות משהו אמיץ כדי להתקרב לתומר ,  אבל מה זה יהיה ?  מחברת הציורים  סיפור בהמשכים
השבוע הבלתי נסבל הזה עבר כל כך לאט !  כל המורים החליטו לקבוע את המבחנים בדיוק עכשיו ,  והמוח שלי כבר התחיל להתריע על עודף מידע .  חיכיתי לסוף השבוע ,  להתפרק קצת עם חברים ולראות את תומר ..  משהו גרם לי לחשוב שהפעם תהיה איזה התקדמות ,  אבל זה כנראה סתם כי כל החרישה למבחן בספרות גרמה לי לקוות שגם בחיים הכל נגמר בכזה הפי אנד .
 המצב עם אמא השתפר פלאים מאז השיחה שלנו בשבוע שעבר ,  אבל הזלזול שלה כלפי הציור המשיך לשגע אותי .  שלא לדבר על החבר שלה שלא חסך ממני רגעי עצבים ..  שתקתי ובליבי כבר דמיינתי באיזה גודל אצייר את האף שלו הפעם .  מאז ומתמיד נהגתי  " לנקום "  ביני לבין עצמי באנשים על ידי ציורם בצורה מעוותת .
 כשסוף השבוע המיוחל הגיע ,  החלטתי להשאיר הפעם את בריזר בבית ,  כדי שאוכל להתרכז רק בלנוח ולצבור כוחות לשבוע מלא מבחנים הנוסף שעוד לפני .
 בערב כבר שקלתי לוותר על יציאה עם חברים מרוב עייפות ,  אבל ידעתי שאתחרט על זה ביום שבת ולא ויתרתי לעצמי .  ישבנו כולנו בבית הריק של ענבל עם חבורת בנים מהשכבה מעל ,  בלי לשים לב מצאתי את עצמי חושבת על תומר ,  תוהה מה הוא עושה עכשיו ..  .  אחד הבנים הביא לי כוס קולה והתיישב לידי ,  מנסה לפתח שיחה ונתקל בחוסר עניין מופגן מצדי .  כולם פה נראו לי כל כך ילדים ..  .  צפיתי מרחוק בכמה חברות מתרגשות עד מוות מבחור חתיך שהסתכל על אחת מהן ותהיתי לעצמי מה תומר עשה לי שכישף אותי ככה ..  רק חודש אחד אחורה ,  סביר להניח שהייתי עומדת עם אותה חבורה ומתרגשת מאותו העלם הנאה בהחלט ,  שנראה לי היום כה סתמי .
 חזרתי הביתה בסביבות אחת ,  עולה במעלית ומתחילה לגשש בתיק  מחפשת את המפתח בתא הקטן ונלחצת מאוד כשלא מוצאת אותו .  אני לא מאמינה ,  שכחתי את המפתח בבית ?  !  כמה טיפשי !  כמה מיותר ! 
דפקתי דפיקה חלשה בדלת ,  מקווה שאבא שלי עוד ער ..  .  הוא לא פתח .  הזמנתי חזרה את המעלית ,  מתכננת לחזור לענבל ולהישאר לישון אצלה .  נכנסת למעלית במבט עצבני ורואה בפנים את תומר ." לילה טוב !  "  התקשיתי להסוות את החיוך ." גם לך ",  הוא השיב וחשף שיניים בחיוך כובש . " לאן את הולכת בשעה כזאת ?  "  הוסיף בתמיהה . " שכחתי מפתח ..  "  התוודיתי על מעשה הטמטום והמבט העגום חזר לפני . " לדירה של אבא שלך ?  ?  "  הוא שאל שאלה רטורית . " זה יום המזל שלך ..  .  בדיוק שלשום הוא השאיר אצלי מפתח ,  למקרה שהוא לא יהיה בבית כשהמנקה תבוא ". 
הוקל לי מאוד לשמוע את זה ,  ידעתי שענבל והבנות יישארו עם הבנים מהשכבה העליונה עד מאוחר ולא התחשק לי .  ירדתי איתו לקומה שלו והוא התנצל על הבלגן והזמין אותי להיכנס .  הכלב שלו קפץ עלי בשמחה בזמן שתומר חיפש את המפתח בין הצרורות הרבים שהיו תלויים על הקיר .  הוא הציע לי לשבת והבטן שלי התחילה להתהפך ,  לשבת ?  ?  הוא בסך הכל הציע מנימוס ,  הוא בטח לא ממש מתכוון ,  כבר מאוחר .  ומצד שני ,  אולי לא תהיה לי עוד הזדמנות ?   
" תודה ,  אבל יש לי עוד כמה דברים להספיק לעשות היום ",  שמעתי את עצמי אומרת ולא האמנתי ..  מה כבר יכול להיות יותר חשוב מלנסות להשיג את תומר ?  !  נזף בי הקול השפוי שבי.אני חייבת לעשות משהו ..  לא לפספס את המומנטום .. 
הוא ליווה אותי לדלת ואמרתי שוב תודה ,  עמדנו כך רגע מתחת למשקוף ,  וברגע של אומץ התקרבתי אליו לחיבוק .  הוא עטף אותי בידיו ואיחל לי לילה טוב .  הסמקתי כולי והתפלאתי על הצעד הנועז שכל כך לא התאים לאופי המעט מסוגר שלי .
 הוא צדק ,  חשבתי .  זה באמת יום המזל שלי .
 
פרק חמישי
יעל יודעת שהיא חייבת לעשות משהו אמיץ כדי להתקרב לתומר ,  אבל מה זה יהיה ?  מחברת הציורים  סיפור בהמשכים

