מכבי תל אביב - הפועל חיפה :  החיזוק בדרך ? 
מאמן מכבי תל אביב ,  שמעוניין בחלוץ ,  ישמע מהבעלים מהי מסגרת התקציב שתעמוד לרשותו ,  אם בכלל .  לקראת הפועל חיפה  ( 17:10 ,  ספורט1 )  ,  מלול יחליף את שפונגין .  בכורה לאוהד כהן וחמלדזה בשורות האורחים
הבעלים הקנדי של מכבי תל אביב ,  מיטש גולדהאר ,  נחת היום  ( שישי )  בצהריים בישראל וצפוי לשהות כאן בתקופה הקרובה .  גולדהאר יהיה כמובן נוכח במשחקה של הקבוצה שתארח את הפועל חיפה מחר  ( שבת ,  17:10 ,  שידור חי בספורט1 )  בבלומפילד .
 במהלך ביקורו צפוי הבעלים לשוחח עם חברי ההנהלה וכן עם המנג'ר אבי נמני בכל הנוגע לחיזוק הקבוצה עוד בחלון ההעברות הנוכחי .  נמני רוצה להביא חלוץ לקבוצה וכעת יקבל תמונה מדויקת של מסגרת התקציב שתעמוד לרשותו ,  אם בכלל ,  בכל הקשור לרכש .  
בתוך כך ,  ערכה הבוקר הקבוצה את האימון המסכם לקראת המשחק נגד הפועל חיפה .  הצהובים מגיעים להתמודדות אחרי שני ניצחונות ליגה רצופים ובקבוצה מדברים על המשך המומנטום החיובי .  ניצחון נוסף יבסס את מעמדה של מכבי תל אביב בצמרת הגבוהה ויעניק המון ביטחון לקראת המשך הדרך .  
לפני האימון ,  נערכה אסיפה טקטית ובה ניתנו דגשים גם על שיטת המשחק של החיפאים ,  שמתבססת על כדורים ארוכים ומשחק חזק ואגרסיבי במרכז המגרש .  הצוות המקצועי הדגיש בפני השחקנים כי ערן לוי הוא הציר המרכזי במשחק ההתקפה של חיפה ודרכו עוברים כמעט כל מהלכי הקבוצה .
 על פי התרגול באימון עצמו ,  נראה כי נמני מתכנן שינוי אחד לעומת ההרכב שניצח את בני יהודה במחזור שעבר  ( 0:1 )  ,  כאשר דור מלול יתפוס את מקומו של יובל שפונגין בעמדת המגן הימני .  בשבוע הבא יחודשו השיחות עם שפונגין ויוצע לו חוזה ארוך טווח לארבע עונות עם סעיף יציאה לחו"ל .  המגן ,  שהביע את רצונו לעזוב עוד החודש לאומוניה ניקוסיה הקפריסאית ,  מחזיק בהצעה לחוזה של שנתיים וחצי באי השכן במהלכן הוא צפוי להשתכר כ-230 אלף יורו לעונה .  
אנדריי קומאץ' הסלובני ,  שמעמדו בקבוצה התחזק בעקבות היכולת הטובה אותה הוא מגלה בתקופה האחרונה ,  יפתח בקישור האחורי לצידו של שרן ייני .  גם בחלק הקדמי לא יהיה כל שינוי כאשר תמיר כחלון ,  יוסי שבחון ,  איביצ'ה אילייב ואיליה יברויאן ימשיכו לקבל קרדיט ויפתחו בהרכב.הקשר מאור בוזגלו שחזר לכושר והחלים לגמרי מהפציעה בברכו ,  צפוי להשתלב במהלך המשחק ולקבל דקות בהתאם להתפתחויות על כר הדשא .
 הבלם איגור טומאסיץ' שמתאושש מפציעה בשריר הירך ,  עורך אימונים אישיים ,  אולם קצב החלמתו מהיר מהצפוי והוא אמור לחזור בתוך שבועיים לאימונים מלאים .  החלוץ יניב עזרן ,  שמתאושש מפציעה ארוכה בברכו ,  החל בתוכנית השיקום המיוחדת שהותאמה עבורו עלי ידי פיזיולוג הקבוצה ד"ר בוקי ירון .
 ההרכב המשוער :  לירן שטראובר ,  דור מלול ,  רונאלד ראלדס ,  ליאור ז'אן ,  רוני גפני ,  שרן ייני ,  אנדריי קומאץ' ,  תמיר כחלון ,  יוסי שבחון ,  איביצ'ה אילייב ,  איליה יברויאן .
 בסיבוב הראשון ניצחה הפועל חיפה 1:3 במשחק בין הקבוצות ,  אך מאז הקבוצה איבדה גובה .  עד המחזור החמישי האדומים מהכרמל היו שניים רק למכבי חיפה עם ארבעה ניצחונות מחמישה משחקים ומאז הקבוצה התרסקה והשיגה רק תשע נקודות ב-13 מחזורים .  לעומתם ,  מכבי תל אביב נמצאת במגמה הפוכה .  בקבוצה השיגה עד המחזור החמישי שמונה נקודות בלבד ,  אך מאז השיפור ביכולת גדול .  הצהובים השיגו 27 נקודות ב-13 מחזורים כשהם מפסידים רק פעמיים מאז אותו מפגש בקרית אליעזר .  
המאמן שלומי דורה ניסה להחזיר את המוטיבציה לשחקניו ,  שלא ניצחו מאז הדרבי ואמר באסיפה : " מאז הדרבי קרה לכם משהו .  אתם לא מגיעים באותה נחישות שאפיינה אתכם עד אותו משחק .  אני מצפה שתחזרו לעצמכם ואם זה יקרה ,  אני בטוח שנחזור עם נקודות מהמשחק ".  
השוער אוהד כהן ,  שיערוך את הופעת הבכורה במועדון ,  הוסיף : " תמיד ישנה התרגשות כשאתה עולה לשחק בקבוצה חדשה ,  אבל אני מאמין שאחרי פתיחת המשחק ההתרגשות תחלוף .  אני מרוכז בהשגת הנקודות .  מכבי תל אביב היא קבוצה שעשתה התקדמות גדולה ונמצאת במגמת שיפור כל הזמן .  אנחנו יודעים שמצפה לנו משחק מאוד קשה ונצטרך להיות מרוכזים בכדי לחזור עם נקודות ". 
מלבד כהן ,  גם לבאן חמלדזה יערוך את הופעת הבכורה שלו ויעלה לשחק במקומו של בריאן חרסיסיץ' ,  שצפוי לעבור להפועל עכו בשבוע הבא .  עדן בן בסט יחזור להרכב על חשבונו של אמיר אבו ניל וישתף פעולה בחוד ההתקפה עם ירו בלו .  אגב ,  חיפה עדיין מחפשת להתחזק בהתקפה כשכל הנבחנים עליהם דובר השבוע ,  לא יגיעו בסופו של דבר לארץ .  הרכב משוער :  אוהד כהן ,  חי בן לולו ,  סביטי ליפנייה ,  אושרי רואש ,  אייל טרטצקי ,  יוסי דורה ,  לבאן חמלדזה ,  רן אבוקרט ,  ערן לוי ,  עדן בן בסט ,  ירו בלו .
 
מכבי תל אביב - הפועל חיפה :  החיזוק בדרך ? 
מאמן מכבי תל אביב ,  שמעוניין בחלוץ ,  ישמע מהבעלים מהי מסגרת התקציב שתעמוד לרשותו ,  אם בכלל .  לקראת הפועל חיפה  ( 17:10 ,  ספורט1 )  ,  מלול יחליף את שפונגין .  בכורה לאוהד כהן וחמלדזה בשורות האורחים

