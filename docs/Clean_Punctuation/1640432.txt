מכללות :  שקיעה נובה
ג'ורג'טאון הנחילה לוילאנובה הפסד ראשון בביג איסט .  קנזס חמקה מהפסד לנברסקה ,  מישיגן סטייט הפסידה באילינוי
השבוע הראשון של פברואר כבר מאחורינו ,  ואם מישהו עוד היה צריך תזכורת לכך שמרץ המשוגע כבר דופק בדלת ,  הוא קיבל אותה בדמות מפגש נהדר בין ג'ורג'טאון לוילאנובה ,  שכל עימות ביניהן מאפשר לנו להיזכר באותו גמר בלתי נשכח ב-1985 ,  אחד המשחקים הגדולים בהיסטוריה של כדורסל המכללות .
 הפעם הייתה זו וילאנובה שהגיעה כפייבוריטית ממרומי המקום השני בדירוג ,  אבל ג'ורג'טאון רחוקה מלהיות סינדרלה ,  וגם אחרי ההפסד הביתי המפתיע לדרום פלורידה בתחילת השבוע  ( 72:64 )  היא עדיין נחשבת לאחת הקבוצות המסוכנות בביג איסט ,  ותצוגה התקפית כמעט מושלמת של הבחורים של ג'ון תומפסון השלישי ,  בראשות אוסטין פרימן  ( 25 נקודות )  ,  הריצה אותם לניצחון ענק 90:103 ,  כשסקוטי ריינולדס  ( 24 נקודות )  לא מצליח להושיע את הווילדקאטס .
 קנזס ,  הראשונה בדירוג ,  שרדה קרב לא קל בקולורדו עם 66:72 אחרי הארכה ,  והסתבכה מעט במשחקה הביתי מול נברסקה לפני שריצה מתוזמנת במחצית השנייה עזרה לה לשייט לניצחון 64:75 ,  ולהאריך את רצף הניצחונות הביתיים שלה ל-55 .  קנטאקי עשתה לעצמה חיים קלים הרבה יותר עם 55:81 מוחץ על LSU ,  כשדמרקוס קאזינס  ( 19 נקודות ו-13 ריבאונדים )  ממשיך לגנוב את ההצגה לחברו לקבוצה ג'ון וול עם דאבל דאבל שישי ברציפות .
 בין המופתעות השבוע הייתה גם מישיגן סטייט ,  שהתקשתה ללא קיילין לוקאס הפצוע והפסידה באילינוי 78:73 .  טקסס המשיכה לצנוח עם הפסד רביעי בששת משחקיה האחרונים ,  הפעם 80:71 לאוקלהומה ,  ודיוק חמקה מהפסד נוסף עם 63:66 קשה על בוסטון קולג' .
 1 .  קנזס2 .  סירקיוז3 .  קנטאקי4 .  וילאנובה5 .  ווסט וירג'יניה6 .  פרדו7 .  ג'ורג'טאון8 .  דיוק9 .  קנזס סטייט10 .  מישיגן סטייט11 .  וויסקונסין12 .  טנסי13 .  אוהיו סטייט14 .  טקסס15 .  ניו מקסיקו16 .  גונזאגה17 .  BYU18 .  באטלר19 .  צפון איווה20 .  ג'ורג'יה טק21 .  טמפל22 .  ואנדרבילט23 .  UNLV24 .  ביילור25 .  פיטסבורג

מכללות :  שקיעה נובה
ג'ורג'טאון הנחילה לוילאנובה הפסד ראשון בביג איסט .  קנזס חמקה מהפסד לנברסקה ,  מישיגן סטייט הפסידה באילינוי

