קפה עולה
ידענו שקפה ממריץ ועושה שמח ,  אבל לא חשבנו שאפשר לערבב אותו עם ויאגרה ,  יזמים מפוקפקים במלזיה חשבו אחרת
שתיית קפה יכולה להמריץ ולתת קצת אנרגיה באמצע יום מעייף ,  זה ידוע לכולם ,  אבל כעת התגלה במלזיה פיתוח מוזר של קפה .  עיתון ה"ניו סטרס טיימס "  המלאזי מדווח כי הרשויות במדינה גילו שקיות של אבקת קפה הנמכרות במחיר גבוה של 8.30 דולר לכוס משקה אחת ,  ולמרבה ההפתעה יש להן קהל לקוחות נאמן - בבדיקות מעבדה התגלה כי הוא מכיל סלידנפיל ,  חומר המצוי גם בכדורי הוויאגרה .  
החברה המייצרת את המשקה הודתה כי הוסיפה את החומר למשקה בכוונה כדי להגביר את מחזור המכירות שלה ,  כך דיווחו אנשי משרד הבריאות של מלזיה שפשטו על מפעל החברה .  ראש מחלקת האכיפה במנהל הבריאות ואן איברהים חמיד שהוביל את הפשיטה ,  טען כי ראשי החברה היתממו בתחילה וטענו כי המשקה מכיל תמציות צמחים ודבש ,  ומשם כוחו ,  אך בהמשך כאשר התגלה החומר האסור בבדיקת מעבדה הם הודו במעשה .
" צריכים להיזהר מכל משקה שמחירו גבוה משמעותית ממשקאות אחרים ,  כי יש סיבה לכך ",  מסביר חמיד , " החומרים האלו הוברחו בדרך לא דרך ,  והדבר משול למכירת סמים לא חוקית .  צריכת החומר סלידנפיל שלא בהוראת רופא יכולה לגרום לבחילות ,  כאבי בטן וראש ואף לטשטוש בראיה ,  ובמקרים קיצוניים להוביל למוות ." 
הרשויות במלאזיה נאבקות באופן תמידי בהברחת מוצרים מעין אלו ,  כאשר ביולי האחרון נתפסו כ-9,000 שקיקי קפה המכילים חומרים אסורים בשווי 20,000 דולרים .
 
קפה עולה
ידענו שקפה ממריץ ועושה שמח ,  אבל לא חשבנו שאפשר לערבב אותו עם ויאגרה ,  יזמים מפוקפקים במלזיה חשבו אחרת

