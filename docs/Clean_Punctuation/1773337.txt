להט : " אי אפשר להפסיד בכזה מקום "
 בהפועל ת"א פירגנו לקהל האדום בהדר יוסף .  אברהמי : " אנחנו יכולים לנצח כל קבוצה ".  פרנקו : " אנחנו בצד העצוב של הסיפור "
 צילום ועריכת וידאו :  קובי אליהו
הפועל תל אביב הפכה הערב  ( שלישי )  לקבוצה הראשונה שמבטיחה את מקומה ברבע גמר גביע המדינה ,  אחרי שניצחה 85:93 את הפועל חולון במשחק הצהרה ששלח מסר גם ליתר קבוצות ליגת העל .  האדומים של שרון אברהמי נעזרו בהצגה של בריאן אוסברי עם 34 נקודות ו-15 ריבאונדים ,  והצגה של הקהל האדום בהדר יוסף ,  שבצוותא עם הקהל החולוני שכיכב גם הוא ,  נתן לנו אווירת כדורסל מושלמת .
 המאמן המנצח ,  שרון אברהמי ,  אמר בסיום : " בקבוצה הזאת יש חיבור מיוחד ,  לשחקנים פה אין טיפת אגו וזה מה שהכי חשוב .  במחצית השנייה ההגנה הייתה הרבה יותר טובה .  ההרגשה מצוינת כי גם כשחקן שהיה בליגת העל זה לא שווה כלום .  כדי להמשיך הלאה אנחנו צריכים לנוח .  יש לנו פגרה והליגה היא עדיין הדבר הכי חשוב .  אמרתי כבר שאנחנו יכולים לנצח כל קבוצה ". 
כוכב הערב בריאן אוסברי חגג : " היה משחק גדול ושיחקנו בו כמו קבוצה .  כולם נתנו את הכל ועמדנו במשימה שהייתה לנו ".  ירון להט הוסיף : " פשוט אי אפשר להפסיד בכזה מקום .  הקהל הזה נותן לנו כל כך הרבה אנרגיות וזה לא משנה עם כמה זרים אנחנו משחקים .  יש לנו מטרה אחת העונה וזה לעלות ליגה .  כל מה שבדרך זה ליהנות ולתת לקהל הנאה של ליגת העל .  אנחנו רוצים להראות שהקהל והקבוצה הזו ראויים לליגת העל .  זה יהיה אובדן לליגה אם לא נהיה בליגת העל ". 
יריב רוקני אמר : " באנו לנצח את המשחק הזה ,  וככה זה היה נראה על הפרקט .  אנחנו קצרים בסגל ,  אבל את התשתית שיש בקבוצה הזאת אין באף מקום אחר בישראל .  אני לא ארגיש ככה כמו עכשיו בכל הקריירה שלי ,  אני פשוט מאושר .  לגבי ההגרלה ,  מה שיבוא יבוא ,  לא חושב על דרבי ". 
בחולון התקשו לעכל את ההפסד הצורב ,  ודני פרנקו אמר לאחר המשחק : " הם באו מאוד רעבים והקהל שלהם עשה פה עבודה מדהימה .  אנחנו בצד היותר עצוב של הסיפור הזה ,  אני לא יודע אם בגלל התוצאה ,  ואנחנו גם לא יודעים מה עם הפציעה של מורן רוט ,  זה נראה כמו פגיעה במיניסקוס וזה לא נראה טוב .  כמאמן אני יכול רק לנסות להוציא את הטוב ביותר ממה שיש פה ". 

להט : " אי אפשר להפסיד בכזה מקום "
 בהפועל ת"א פירגנו לקהל האדום בהדר יוסף .  אברהמי : " אנחנו יכולים לנצח כל קבוצה ".  פרנקו : " אנחנו בצד העצוב של הסיפור "
 
