גברים
החלפתי את רצפת הסומסום ברקע שחור .  נשארתי עם בחורים ושיער גוף .  אי אפשר להישאר אדישים לקונפליקט שטמון בגבר שעיר ומושך
שנה ד' היא השנה האחרונה ללימודים .  נרשמתי למה שנקרא במדרשה  " ביקורת יום ה' "   תערוכה שמתקיימת כל שבוע וכל התלמידים באים וקבוצת מרצים נותנת את דעתה על העבודות .  מעמד מכובד ,  מרגש ומלחיץ .  נשארו לי פחות מחודשיים לעבודה .  נפטרתי מהחלל הלבן עם רצפת הסומסום וצילמתי רק בחורים על רקע שחור .  הזמנתי אותם אליי לחדר במעונות שאותו הפכתי לסטודיו מאולתר ,  ממשיכה לבחון קונבנציות חברתיות ,  הפעם פלירט עם סצינת אופנה :  חלל קטן ,  תאורה מינימלית ,  בגדים שנאספו מן הארון .
 חוץ מאחד כולם למדו איתי בשנים שונות ,  אמנים לעתיד .  הם לא יופי טיפוסי של דוגמנים ,  הם החברים שלי ,  אנחנו משחקים באופנה ,  פוזות מגרות ,  אני צלמת-אישה מצלמת גברים .  תמיד צלמי האופנה הם גברים שמצלמים כוסיות .  אני שונאת את המילה כוסית .  היא נותנת לי להרגיש נמוכה ,  מושפלת ,  מובכת ,  א-מינית .  גם המצולמים אינם  " כוסונים ",  אבל הם יפים  כל כך יפים  והם מתמסרים ,  עושים כל מה שאני מבקשת ויותר ,  מביאים את עצמם ,  נחשפים .  מלבד התוצר עצמו ,  יש בפעולה שיתוף פעולה בין אמנים .  
מתוך אלפי תמונות נבחרו 12 .  ההתרגשות רבה ,  זה פוגע לצופים בבטן ,  בעיקר הצילום של ברק ,  מישיר מבט הורס למצלמה ,  ושיער גופו שופע .  אין ספק שהוא גבר מושך .  ולמרות הקלישאה שכרוכה ביצירת צילומים שהם נגד מודל היופי שמכה אותנו מכל עבר ברחובות ובעיתונים ,  הקונפליקט של צילום של גבר כל כך שעיר וכל כך מושך בכל זאת עובד ולא משאיר אף אחד אדיש מולו .
 
גברים
החלפתי את רצפת הסומסום ברקע שחור .  נשארתי עם בחורים ושיער גוף .  אי אפשר להישאר אדישים לקונפליקט שטמון בגבר שעיר ומושך

