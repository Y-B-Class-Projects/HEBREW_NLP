גשם משמיים
נהיית רומנטית כמו גוש מרשמלו כשהחורף מגיע ?  אז תפסיקי עם זה ,  כי את טיפשה !  לאשחר כהן נמאס
אני עדיין מאמין בחורף .  נכון ,  אומרים לנו שהשנה ההיי-לייט של החורף תהיה איזו טיפת מים שתיפול על מדבר יהודה בסביבות חצות .  אבל בתור מיזנתרופ מושבע  ( או פשוט אחד שמכור להאוס )  לפעמים אני רואה אנשים עושים בחורף דברים שעברו את גבול הטמטום כבר ממזמן .  האוכלוסייה שנהיית אובר-רומנטית בחורף הן בעיקר נערות מתבגרות ורווקות עם המון חתולים ,  אבל חשוב לציין שיש גם מספר גברים לא קטן שפסטורליות החורף עושה אותו לגוש חסר מוח .  
אם אתם עוד תוהים למה הכוונה שלי ,  הכינותי מראש רשימה של עשה ולא תעשה בחורף .  עם דגש ,  ארבעה קווים מתחת ופס מרקר ורוד על לא תעשה .
 נתחיל קודם כל בחלום הפוסטמות הקסום שמשלב שלושה חפצים שגורמים לכל נערה לבכות מרוב שמחה עד שהיא מתייבשת מהדמעות ומתה :  מדובר בשילוב הקסום בין פוך נעים ,  שוקו חם ,  וספר טוב .  אם אני אשמע עוד בחורה אומרת לי שבגלל זה היא אוהבת את החורף ,  עדים אתם לשבועתי :  אני אקח את השוקו ,  ואז אני אשפוך אותו על הפרצוף שלה .  אחר כך ,  אם אתם תוהים ,  אני אשפוך את מה שנשאר על הספר שלה ,  ואז אני אבעט בה .  חוץ מזה ,  הפוך שלה יתלכלך וילכו לה שלושים שקל .  
עזבו את זה ,  זה שילוב בכלל לא אפשרי !  אולי לבנות יש יד שלישית סודית שאני לא יודע עליה ?  כי אם לא נראה לי שהם אפילו לא יצטרכו את עזרתי בלשפוך על עצמן את השוקו.אני תוהה כמה בנות באמת מנסות את ההצהרה הזאת ,  תנסו ואחר כך נספור את הכוויות שלכן .
 הדבר השני שגורם לי להתרתח הוא המנהג המגוחך והילדותי של לצאת החוצה כמו איזה מטומטם ולפתוח את הפה לשמיים כדי ללקט טיפות נופלות .  כיתה א' חלפה ,  בסדר ?  לראות חבר'ה בני שבע עשרה פותחים את הפה ועושים : " אההה "  כמו באיזו כיתה טיפולית רק גורם לי לרצות לעלות למעלה ולמלא את העננים בציאניד .  ובכלל ,  זה אפילו לא עובד !  הטיפות האלה מגיעות לכל מקום חוץ מלפה שלך ,  בדרך כלל מנתרות לתוך העין וגורמות להן להאדים כאילו נסחט לתוכן לימון .
 עוד דבר מעצבן ,  זה אנשים שלא קולטים שבכלל הגיע החורף .  אני בטוח שסנדלים עם גרביים ומכנסיים קצרים זאת  " הצהרה אופנתית "  מאוד פופולארית בחורף ,  אבל לפחות אל תאכילו אותנו בשטות הגמורה של : " מה ,  בכלל חם לי !  "  כן ,  אתה רועד מהחום .  כיצור אנושי אמור להיות לך קר ,  ולא אכפת לי כמה מגניב אתה  ( או כמה מגניב אתה חושב שאתה ,  לפחות )  .
 והדבר המעצבן ביותר ,  הוא ללא ספק חלום הפוסטמות שגרוע אפילו יותר מעניין השוקו והספר .  להתנשק בגשם .  תסבירו לי ,  מה רומנטי בזה ?  להתנשק בגשם שקול באותה המידה לסקס על חוף הים ,  זה נשמע מאוד טוב בתיאוריה ,  ואז אתה טובע ומת .
 אין שום דבר רומנטי ומקסים בנשיקה כששני הצדדים רטובים ,  מנוזלים ,  רועדים מקור ומשתעלים כמו זקנה .  הדבר היחידי שתקבלי מנשיקה בגשם זה דלקת ריאות .  במקרה שלו ,  אולי הרפס .
 לסיום ,  אני רוצה לבקש שתפסיקו להרוס לי את החורף עם האישיות שלכם ,  ואם זה אפשרי פשוט תפסיקו להתקיים ,  כדי שאוכל ליהנות מהגשם כמו שצריך .  או לפחות מהטיפה במדבר יהודה .  תודה .
 
גשם משמיים
נהיית רומנטית כמו גוש מרשמלו כשהחורף מגיע ?  אז תפסיקי עם זה ,  כי את טיפשה !  לאשחר כהן נמאס

