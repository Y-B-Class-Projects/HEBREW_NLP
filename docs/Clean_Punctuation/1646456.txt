תדמור  " ככל שיחפשו יותר גז -ימצאו יותר "
 בדיון מיוחד בנושא קידוחים בוועת הכלכלה של הכנסת אמר עוד מנכ"ל ישראמקו :  ישראל עדיין לא ביססה את מעמדה כמדינת נפט וגז ,  הדרך עוד ארוכה ,  צפויות לנו אכזבות רבות
בכירי ענף חיפושי הגז והנפט הגיעו היום לדיון בוועדת הכלכלה ,  שעסק בעדכון חקיקה בנושאי חיפושי הגז והנפט .  בדיון שנערך ביוזמת ח"כ כרמל שאמה ,  נדונה סוגיית הגדלת התמלוגים שמשלמות החברות שמוצאות נפט או גז בכמות מסחרית למדינה ,  והשינוי האפשרי במנגנון ההקצאה של רישיונות החיפוש .
 בין הנוכחים בדיון ,  מנכ"ל דלק אנרגיה גדעון תדמור ,  שמואל בקר וטוביה לוסקין מגבעות עולם ,  צחי סולטן ממודיעין ,  יוסי לוי מישראמקו וג'קי בן זקן ממנופים .  הדיון היום היה ראשוני ,  והקרבות ישמרו ככל הנראה לדיונים הבאים .
 גדעון תדמור ,  מנכ"ל דלק אנרגיה אמר : " זכיתי להיות מעורב בשתי תגליות משמעותיות - תטיס בשנת 2000 ותמר בינואר 2009 .  כולנו צריכים לברך על כך רק בזכות עובדה זו יש פתאום התעניינות כל כך גדולה בזכויות האלה .  בפעם האחרונה שביקשנו היתרי חיפוש עמדנו בתור לבד ". 
עוד הוסיף : " זו תעשיה עם סיכון גבוה ,  ככל שיחפשו יותר גם ימצאו יותר .  ניסיוני ב-20 השנים האחרונות לימד אותי כי צריך מישהו עם יכולת כלכלית מוכחת וניסיון מקצועי .  רק השילוב של שני אלו יביא להצלחה ולמציאת מקורות אנרגיה מסחריים .  האינטרס הציבורי הוא לא לתת את הרישיונות למי שהציע 5 מיליון דולר יותר ,  אלא לזה שיוכל להביא את ההצלחה ".   
" איך להתייחס לעסק הזה בחרדת קודש .  יש כאן תעשיה צומחת .  היציבות והמקצועיות הם הגורמים הקריטים כדי שאנשים ימשיכו ויחפשו ולא יברחו כמו שהם ברחו לפני 10 שנים ,  והפסדנו 10 שנים בדרך "  התריע תדמור .
 יוסי לוי מנכ"ל ישראמקו אמר ,  כי  " שותפות ישראמקו פעילה מאז סוף 1989 והיתה מעורבת במרבית הקידוחים שנעשו בים התיכון ,  בהשקעה של למעלה מ-200 מיליון דולר .  בשלושה מתוך קידוחים אלו- אור ,  תמר ודלית - התגלה גז .  במשך כל השנים הללו לא הרמנו ידיים כשמרבית הקידוחים היו יבשים .  אנחנו היינו היחידים בתמר מההתחלה עד הסוף .  הסיכון היה גדול מאוד וסכום ההשקעה היה גבוה .  גם בי.ג'י .  שהייתה שותפתנו חששה להיכנס להשקעה .  אנחנו היחידים שהאמנו בו ". 
לוי פנה אל אנשי העסקים ה"חדשים "  בעסקי החיפושים ואמר : " אני רוצה להבהיר שתגליות הגז האחרונות עדיין לא ביססו את מעמדה של מדינת ישראל כמדינת נפט וגז .  הדרך עוד ארוכה .  אנחנו עדיין לא ערב הסעודית ובדרך צפויות לנו אכזבות רבות ,  אני מזהיר את החדשים שפה ". 

תדמור  " ככל שיחפשו יותר גז -ימצאו יותר "
 בדיון מיוחד בנושא קידוחים בוועת הכלכלה של הכנסת אמר עוד מנכ"ל ישראמקו :  ישראל עדיין לא ביססה את מעמדה כמדינת נפט וגז ,  הדרך עוד ארוכה ,  צפויות לנו אכזבות רבות

