שחקני מכבי אחי נצרת שבו להתאמן
כולל השחקנים שהנהיגו את השביתה ,  שצפויים לקבל את משכורת ינואר לאחר שהעירייה העבירה 150 אלף שקל לקבוצה
לאחר השביתה ביומיים האחרונים שבים היום  ( שלישי )  שחקני מכבי אחי נצרת לאימונים והם צפויים לקבל את משכורת חודש ינואר בימים הקרובים .  עיריית נצרת העבירה 150 אלף שקלים לקבוצה ,  שאמורים לכסות את כל המשכורות ,  אך עדיין לא לפתור את כל הבעיות .  כזכור ,  הקבוצה חייבת לחלק מהשחקנים אלפי עד עשרות אלפי שקלים ,  כשגם לחברת הליסינג חייבת נצרת כספים מה שהביא להחרמת מכוניותיהם של חלק משחקני הקבוצה .
 בקבוצה גם חזרו בהם מהכוונה להשעות את ראשי המרד - תומר חמד ,  שלומי חנוכה ,  רמי דואני ,  לוהאב כיאל ,  מג'ד יונס ,  מור דהאן ,  גיל אופק וגיא דיין ,  והם זומנו לאימון היום .  גם איסמעיל עמאר ,  שהחרים את האימונים ואף את המשחקים של הקבוצה עקב החובות אליו והחרמת רכבו ,  זומן לאימון אך הוא יעמוד בפני ועדת משמעת וצפוי להיקנס .  עם זאת ,  השחקנים מבהירים כי הרגיעה היא זמנית ורק כדי לעזור לקבוצה להשאר בליגה לאחר שג'ון גרגורי ביקש מהם זאת .  השחקנים מאיימים כי אם החובות לא יוסדרו ואם יהיו עיכובים נוספים במשכורות הבאות הם ינקטו בצעדים דומים .
 
שחקני מכבי אחי נצרת שבו להתאמן
כולל השחקנים שהנהיגו את השביתה ,  שצפויים לקבל את משכורת ינואר לאחר שהעירייה העבירה 150 אלף שקל לקבוצה

