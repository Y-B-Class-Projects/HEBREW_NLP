מיטב בית השקעות :  מדד המחירים לחודש מארס צפוי לרדת בשיעור של 0.1%
אייכל : " אנו צופים כי מדד המחירים לצרכן יעלה בשיעור של 1.6% בשנת 2010 וב-2.5% ב-12 החודשים הקרובים "
 מדד המחירים לצרכן לחודש פברואר 2010 ירד ב-0.3% .  הגורמים המרכזיים אשר השפיעו על סל ההוצאה הצרכנית בחודש הנדון היו :( 1 ) 	הוזלות סוף-עונה של פריטי לבוש .  מחיריה של קבוצת ההלבשה וההנעלה הוזלו ב-6.3% וגרעו 0.18% מהמדד הכללי .  במיוחד ,  הוזלו מחירי קבוצת ההלבשה שמחיריה ירדו ב-7.2% .  מחירי קבוצת ההנעלה הוזלו בשיעור צנוע יותר ,  3.5% .( 2 ) 	הוזלה של 4.6% בתעריפי החשמל לצריכה ביתית הביאה לגריעה של 0.12% מהמדד הכללי .( 3 ) 	לאחר הוזלה מצטברת של 1.7% בחודשים דצמבר וינואר במחירי שירותי הדיור בבעלות הדיירים  ( חוזי שכר דירה מתחדשים )  ,  החודש מחירי הקבוצה הוזלו ב-0.3% .  התפתחות זו גרעה 0.17% מהמדד הכללי .( 4 ) 	מחירי העגבניות הוזלו בשיעור של 10.7% .  עם זאת ,  מחירי קבוצת הירקות התייקרו ב-0.4% .  כמו כן ,  מחירי הפירות הטריים עלו ב-3.3% .( 5 ) 	מחירי הנסיעות לחו"ל התייקרו בשיעור של 1.0%.ב-12 החודשים האחרונים עלה מדד המחירים לצרכן בשיעור של 3.6% ,  כאשר מראשית השנה ירד מדד המחירים לצרכן בשיעור של 1%.במבט לחודש מארס ,  במיטב בית השקעות צופים כי המחירים לצרכן ירדו ב-0.1% .  המדד בחודש הנדון יושפע ,  בין היתר ,  מהגורמים הבאים :( 1 ) 	הוזלה של כ-5% במחירי החשמל לצריכה פרטית .  הואיל וההוזלה נעשתה באמצע פברואר ,  מדד מארס יושפע גם כן .( 2 ) 	הוזלה עונתית של כ-4% במחירי ההלבשה ושל 2.5% במחירי ההנעלה .( 3 ) 	התייקרות של 1.9% במחירי הדלקים לרכב .( 4 ) 	יציבות במחירי דירות בבעלות הדיירים ." בהמשך לכך ,  אנו צופים כי מדד המחירים לצרכן יעלה בשיעור של 1.6% בשנת 2010 וב-2.5% ב-12 החודשים הקרובים ",  אומר רון אייכל ,  כלכלן ואסטרטג ראשי במיטב בית השקעות.בהמשך להערכות אלו וציפיות האינפלציה הנגזרות משוק ההון ,  נראה כי העדיפות שהייתה לאיגרות החוב הממשלתיות השקליות ,  על הצמודות נחלשה משמעותית .  עם זאת ,  עדיין ,  ישנה עדיפות מסוימת לאיגרות הקצרות-בינוניות ,  עקב הצפי למדד שלילי בחודש מארס .
 
מיטב בית השקעות :  מדד המחירים לחודש מארס צפוי לרדת בשיעור של 0.1%
אייכל : " אנו צופים כי מדד המחירים לצרכן יעלה בשיעור של 1.6% בשנת 2010 וב-2.5% ב-12 החודשים הקרובים "
 
