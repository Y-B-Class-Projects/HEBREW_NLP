נעם פדרמן למשטרה :  החזירו לי את הגדי שלי
המשטרה החרימה את הגדי שהוביל פעיל הימין פדרמן להר הבית במטרה לבצע קורבן פסח ,  בטענה שהגדי הובל ללא היתר .  פדרמן עתר לבית המשפט : " הגדי עדיין יונק והוא זקוק לאמו "
 מילות השיר חד גדיא ,  חד גדיא מקבלות משמעות מיוחדת עבור פעיל הימין נעם פדרמן .  פדרמן עתר היום  ( רביעי )  לבית משפט השלום בירושלים בדרישה להורות למשטרה להחזיר לו בדחיפות גדי יונק כבן חודשיים ,  שנלקח ממנו בערב חג הפסח כאשר עוכב ליד שער האשפות בעיר העתיקה בירושלים .  המשטרה החרימה לפדרמן את הגדי כאשר ניסה להעלות אותו כקורבן בהר הבית .  
בעתירה נטען שפדרמן הגיע למקום כדי לבקש מהמשטרה אישור להיכנס להר הבית ולהקריב קורבן פסח .  עם הגיעו למקום הוא נלקח על ידי השוטרים לתחנת המשטרה בעיר העתיקה - יחד עם הגדי .
 פדרמן נחקר על כוונותיו ,  ונשאל אם הוביל את הגדי ללא היתר לשער האשפות .  לדבריו ,  הוא כלל לא הוביל את הגדי ,  אלא קיבל אותו מחבר עמו נפגש לא רחוק משער האשפות ,  ומשם הוביל אותו רגלית למקום .  כדי להוכיח את טענתו ,  נכתב בעתירה שזמן קצר קודם לכן עכבו אותו בלשי משטרה בדרך חברון בירושלים ,  ערכו חיפוש ברכבו ולא מצאו דבר ,  ודאי שלא גדי .  
למרות זאת ,  המשטרה הזמינה פקחים של משרד החקלאות שחקרו את פדרמן לגבי דרך הבאת הגדי ,  ולאחר מכן לקחו אותו להסגר מכיוון שלטענתם הובל ללא היתר .  בעתירה נטען שפדרמן לא עבר על החוק ולכן אין כל בסיס להחזקת הגדי בהסגר .  עוד נטען ,  שהרחקתו של גדי יונק מאמו מסכנת אותו ולמעשה מדובר בהתעללות .  פדרמן אמר לוואלה !  חדשות כי מאחר שהגדי לא הועלה קורבן ,  אין סיבה להתעלל בו ולהרחיקו מאמו לה הוא זקוק .
 
נעם פדרמן למשטרה :  החזירו לי את הגדי שלי
המשטרה החרימה את הגדי שהוביל פעיל הימין פדרמן להר הבית במטרה לבצע קורבן פסח ,  בטענה שהגדי הובל ללא היתר .  פדרמן עתר לבית המשפט : " הגדי עדיין יונק והוא זקוק לאמו "
 
