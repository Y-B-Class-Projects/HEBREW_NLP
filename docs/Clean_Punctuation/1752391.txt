גילוי מוגבל מרצון 
תכנון מס
 >  >  אלפי נישומים ממתינים לפרסום של רשות המסים בדבר חנינת מס לבעלי חשבונות בנק סודיים מחוץ לישראל .  הנושא נמצא בבחינה כבר חודשים רבים ,  אולם ככל הנראה קיימת התנגדות עקרונית-מוסרית של בכירי רשות המסים לאפשר חנינת מס למי שלא דיווחו על הכנסותיהם והעלימו אותם בחו"ל .  חנינת מס משמעותה תשלום מס נמוך יותר ,  תוך חיסכון בריבית וויתור על קנסות בגין הכנסות בחו"ל .  בפאנל מקצועי בכנס יועצי מס באילת שבו השתתף ,  אמר סמנכ"ל חקירות ברשות המסים ,  אבי ארדיטי ,  כי מומלץ לכל בעלי החשבונות להזדרז להגיש בקשה לגילוי מרצון בהתאם לנוהל הגילוי הקיים ולא להמתין לפרסום הקלות בנושא .  ככל הנראה ,  מידע על חשבונות הבנק בחו"ל מגיע גם כיום לרשות המסים בישראל .  לדברי ארדיטי ,  מי שמעוניין לקבל חסינות מהעמדה לדין פלילי בגין העלמות מס ,  רצוי שיגיש פנייה כנה ויגלה את כל העלמותיו ומקורותיהן ,  ויפנה לתשלום המסים המלאים כולל ריבית ,  הפרשי הצמדה וקנסות ,  בהתאם להחלטת פקיד השומה .  החסינות שמעניקה רשות המסים בגילוי מרצון היא חסינות פלילית ,  והיא מותנית בתשלום מלוא המסים .  לדברי ארדיטי ,  מי שיגיש בקשה לגילוי מרצון ובמקביל יתווכח על גובה המס הנדרש ומי שיגיש בקשה לגילוי מרצון ובמסגרתה ינסה לאשר תכנון מס או לקזז הפסדים - לא יאושר לו הליך הגילוי ובקשתו תידחה .  כך ,  למשל ,  במסגרת חקירת תיק  " בנק פנאן "  פנו מיד כמה שופטים בבקשה לגילוי מרצון ,  אולם הרשות דחתה את הבקשה שלהם ועדיין קיים סיכון שיוגש נגדם כתב אישום או שיאולצו לשלם כופר כסף כדי לסיים את ההליכים הפליליים נגדם .  ככל הנראה ,  נוהל הגילוי מרצון נמצא בבחינה מחודשת בפרקליטות .  ארדיטי מסר בכנס את עמדת רשות המסים לגבי כמה סוגיות בהליך הגילוי מרצון :  א .  גילוי מרצון אינו תחליף לכופר או לעסקת טיעון .  בעקבות הגילוי המלא ותשלום כל המסים בגין ההעלמות מוענקת חסינות מהעמדה לדין פלילי לגבי עבירות המס שבוצעו .  ב .  לגבי כספים שמקורם בהכנסות בלתי חוקיות כמו סמים ,  זנות ,  שוחד והימורים ,  לא יאושר הגילוי והרשות תאכוף את הדין הפלילי והאזרחי .  אין מניעה לדווח על ההכנסות באופן שוטף ולהימנע מעבירות מס .  ג .  לגילוי מרצון מעמד של הגשת דו"ח מתקן או דו"ח חדש ,  שכלולות בו ההכנסות שהועלמו ,  לכן אין כלל התיישנות על חובות המס .  עם זאת ,  יש הגורסים כי על הגילוי תחול ההתיישנות הפלילית ,  דהיינו עשר שנים .  הנושא בבדיקת הפרקליטות .  ד .  כל הראיות שנמסרות בהליך הגילוי עשויות לשמש את פקיד השומה בהליך האזרחי של גביית המס .  במקרה של גילוי חלקי או מתחכם ,  הראיות ישמשו גם בהליך הפלילי .  ה .  לא יתאפשר גילוי מרצון לחשבוניות פיקטיביות .  לרשות יש אמצעים לגלות את הזיופים .  עם זאת ,  לאחרונה אושר גילוי לבעל עסק שהדפיס חשבוניות מזויפות לעצמו .  ו .  כ-80% מהבקשות לגילוי מאושרות .  בשנים האחרונות אושרו מאות בקשות כל שנה .  עו"ד ורו"ח בלנגה הוא מומחה בדיני מסים ושותף מנהל במשרד ג .  בלנגה ושות' jack@blanga.co.il

גילוי מוגבל מרצון 
תכנון מס

