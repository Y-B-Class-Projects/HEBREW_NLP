וורן באפט רכש חלק מעסקי ביטוח המשנה של סוויס רה בארה"ב ב-1.3 מיליארד דולר
העסקה מהדקת את הקשרים בין סוויס רה לברקשייר התאוויי ,  המחזיקה ב-3% ממניות ענקית ביטוח המשנה השווייצית
סוויס רה  ( סימול rukn.vx )  השווייצית ,  חברת ביטוח המשנה השנייה בגודלה בעולם ,  הודיעה היום על מכירת חוזי ביטוח משנה בתחום ביטוח החיים בארה"ב לחברת ההחזקות ברקשייר התאוויי של המיליארדר וורן באפט ,  תמורת 1.3 מיליארד פרנק שווייצי  ( 1.27 מיליארד דולר )  .  העסקה נועדה לאפשר לסוויס רה להשקיע מחדש את הכסף שתקבל בנכסים רווחיים יותר.החוזים שנמכרו הם אמנם רווחיים ,  אולם לא עמדו ביעד הפנימי של סוויס רה לתשואה של 14% על ההון המושקע ,  ורווחיותם היתה נמוכה מהרווחיות הממוצעת של נכסי ענקית ביטוח המשנה ,  מסרה החברה.ברקשייר היא בעלת המניות השלישית בגודלה בסוויס רה ,  לאחר שרכשה 3% ממניות חברת ביטוח המשנה השווייצית בינואר 2008 .  ברקשייר גם נחלצה לעזרת סוויס רה בשנה שעברה כאשר הזרימה לחברה שלושה מיליארד פרנק שווייצי כדי לסייע לאחרונה להתמודד עם הפסדי ענק שספגה עקב המשבר הפיננסי בארה"ב .
 
וורן באפט רכש חלק מעסקי ביטוח המשנה של סוויס רה בארה"ב ב-1.3 מיליארד דולר
העסקה מהדקת את הקשרים בין סוויס רה לברקשייר התאוויי ,  המחזיקה ב-3% ממניות ענקית ביטוח המשנה השווייצית

