תחרות ה"שירימון "  יוצאת לדרך
תחרות גילוי הכישרונות השנתית של בית הספר רימון ,  שגילתה את קרן פלס ומירה מסיקה תתקיים ב-23 וב-24 במרץ ,  בניהולו האמנותי של יהודה עדר . " אני מאד גאה במסורת הזו ",  אמר עדר לוואלה !  תרבות
ה"שירימון ",  תחרות השירים השנתית של בית הספר רימון יוצאת לדרך .  בתחרות יבצעו 14 אמנים שנבחרו מתוך כ-120 גרסאות כיסוי לשירים מוכרים בשני מופעים .  הראשון ,  ב-23 במרץ יהיה פתוח לקהל הרחב והשני ,  ב-24 במרץ בפני חבר השופטים ,  הכולל השנה את יוני בלוך ,  אוהד חיטמן ,  מירה עווד ,  יעקב למאי ,  חיים שמש ומנחם גרנית .  כבכל שנה ,  התחרות נערכת על שם מירב גרבר ז"ל .  
לאחר הביצועים ,  ידורגו המועמדים בשתי קטגוריות :  האינטרפרטציה הטובה ביותר והעיבוד הטוב ביותר .  הפרס לזוכים הוא מלגות למודים ברימון  ,  מימון להקלטת השיר באולפן בית הספר וכן דף עם הקלטת השיר באתר פטיפון ,  פלטפורמה להפצת סינגלים . 
" זוהי השנה ה-19 של תחרות ה'שירימון' "  ואני מאד גאה במסורת הזו ",  אמר המנהל האמנותי של התחרות ,  יהודה עדר . " מדובר בתחרות אשר נותנת מקום ושיתוף לכלל תלמידי בית הספר ומורי בית הספר ,  לחבור לטובת יצירה בניסיון להשתפר ,  לרכוש אוריינטאציה ובעיקר לקבל תגובות אמיתיות מהקהל ומהמורים ולהתמקצע ".   
" לאורך השנים חווינו הצלחות רבות בתחום המוזיקה הישראלית אשר התגלו לראשונה בתחרות ",  הוסיף עדר על הפורמט שגילה בעבר את רונית שחר ,  מירה עוואד ,  קרן פלס ,  מירי מסיקה וסגיב כהן שזכו במקום הראשון בתחרויות משנים קודמות . " זהו דבר שמאד מחזק את פועלנו ומראה לנו כי לא מדובר בתחושת בטן רגעית אלא בדרך נכונה ". 

תחרות ה"שירימון "  יוצאת לדרך
תחרות גילוי הכישרונות השנתית של בית הספר רימון ,  שגילתה את קרן פלס ומירה מסיקה תתקיים ב-23 וב-24 במרץ ,  בניהולו האמנותי של יהודה עדר . " אני מאד גאה במסורת הזו ",  אמר עדר לוואלה !  תרבות

