חוקרי מכס פשטו על סוכנות יבוא אישי ;  החשד :  יבאו מכונית בשווי 190 אלף ד' ודיווחו שמחירה 20 אלף ד'
על פי החשד ,  המכוניות יובאו לפי זכויות של עולה חדש ותושב חוזר ,  אך בפועל לא שימשו את בעלי הזכויות הללו
חוקרי מכס פשטו היום על סוכנות הייעוץ ליבוא אישי  " טרנס-קאר ".  לפי החשד ,  מתווכים העובדים בסוכנות הונו את המכס ,  ולפחות בשני מקרים הצהירו על מחיר נמוך בהרבה של מכונית מהמחיר ששולם עבורה בפועל .  שני חשודים נעצרו - ביניהם בעל הסוכנות יעקב ליוויתן - ושוחררו בערבות .  לפי החוק ,  עבירה זו מוגדרת כהברחה ,  והעונש המקסימלי עליה הוא שלוש שנים.המכס איתר שתי הונאות ,  לכאורה .  במקרה אחד ,  יובאה לישראל מכונית-על מדגם פורד gt ,  ששוויה כמ-190 אלף דולר .  למכס דווח כי מדובר בדגם פורד מוסטנג gt הזול בהרבה ,  שעלה רק 20 אלף דולר.במקרה נוסף יובאה לישראל לימוזינה מאורכת המבוססת על קרייזלר 300c .  מחירה של מכונית כזאת הוא 36 אלף דולר ,  אך למכס דווח כי מדובר ב-300c רגילה שמחירה 12 אלף דולר .  למכונית זו היה קשה לקבל תקינה בישראל ,  וכנראה שאנשי הסוכנות עמדו לשלוח אותה לחו"ל.לפי החשד ,  שתי המכוניות יובאו לפי זכויות של עולה חדש ותושב חוזר ,  אך בפועל לא שימשו את האנשים להם מגיעות זכויות אלה .  בתקופה בה יובאו המכוניות לישראל ,  היה המיסוי על מכוניות בגובה 90%  ( לא כולל מע"מ )  .  לפי תחשיב זה ,  המדינה הפסידה כ-612 אלף שקל מסים בשל הונאות המכס .
 
חוקרי מכס פשטו על סוכנות יבוא אישי ;  החשד :  יבאו מכונית בשווי 190 אלף ד' ודיווחו שמחירה 20 אלף ד'
על פי החשד ,  המכוניות יובאו לפי זכויות של עולה חדש ותושב חוזר ,  אך בפועל לא שימשו את בעלי הזכויות הללו

