הטבות המס שקיבלו דלק ונובל אנרג'י גבוהות מהתמלוגים ששילמו למדינה
מחישוב שבוצע בוועדת ששינסקי התברר כי ספקיות הגז העבירו למדינה תמלוגים בסך 650 מיליון שקל - אך זכו להטבות מס ב-740 מיליון שקל
 >  >   " חברות דלק ונובל אנרג'י לא שילמו למדינה ולו שקל נוסף עבור הגז הטבעי שהפיקו ממאגרי ים תטיס מול חופי אשקלון "  - כך אמר אתמול ל-themarker מקורב לוועדת ששינסקי ,  הבוחנת את המדיניות הפיסקלית של ישראל בענף חיפושי הגז והנפט .  זאת ,  בעקבות חישוב שערכה הוועדה באשר לסך התמלוגים שגבתה המדינה מן הגז שמכרו שותפות ים-תטיס מאז 2004 .  מהחישוב עולה כי סך התמלוגים שהעבירו השותפות בשנים אלה למדינה הסתכם בכ-650 מיליון שקל .  ואולם ,  הטבת המס הייחודיות שלה זכו השותפות  ( ניכוי אזילה )  קיזזה מתשלומי המס שחוייבו להעביר לקופת המדינה סכום גבוה בהרבה שהסתכם בכ-740 מיליון שקל . " הטבת המס ,  שהיא ייחודית בעולם ,  הביאה למעשה את הערך הריאלי של התמלוגים שהועברו למדינה בעבור הגז שלה ל-0 ",  הוסיף המקורב .   ספקית הגז הטבעי הישראלית היחידה במשק היא שותפות ים-תטיס ,  שבה מחזיקות דלק קידוחים  ( 26.5% )  ואבנר חיפושי נפט  ( 26.5% )  מקבוצת דלק של תשובה ,  וכן נובל אנרג'י האמריקאית  ( 47% )  ,  המשמשת כמפעילת הקידוח .  ב-1999 ,  איתרה השותפות את מאגר הגז הטבעי מארי - 17 ק"מ מערבית לאשקלון - שבו גז טבעי בנפח משוער של כ-32 מיליארד מ"ק  ( bcm )  .  באספקת הגז למשק הישראלי החלה החברה ב-2004 .  שיעור התמלוגים שבו מחוייבות ספקיות הגז הטבעי למשק נקבע בחוק הנפט  ( 1952 )  על 12.5% .  ואולם ,  מדובר בערך ברוטו ,  שכן המדינה השתתפה בחלק מהוצאות הפיתוח של מאגרי מארי וצמצמה שיעור זה לטווח של 10%-11% בלבד .  מהחישוב שבוצע בוועדת ששינסקי עלה כי מ-2004 ועד 2009 שילמה השותפות למדינה תמלוגים בסך כולל של 649 מיליון שקל .  ואולם ,  המדינה מעניקה לספקיות הגז או ל"שותפות לחיפושי נפט "  שתי הטבות מס המעוגנות בתקנות מס הכנסה .  האחת ,  שייחודית לענף חיפושי הגז והנפט ,  היא הטבת  " ניכוי אזילה ",  שתכליתה להפחית את המס שבו הספקית מחוייבת ביחס לכמות הגז האוזלת בכל שנה מן המאגר .  לשם כך ,  נבנה מנגנון המעניק הנחה במס שבו מחוייבת הספקית בשיעור של 27.5% מהמחזור או מאפשר הטלת המס רק על 50% מההכנסה החייבת במס  ( הגבוה מבין השתיים )  .  משמעות ההטבה עבור שותפויות החיפושים כיום היא מס חברות מופחת בשיעור של כ-7% :  מכפלת הניכוי  ( 27.5% )  בשיעור מס חברות שעומד כיום על 25% .  הטבת המס השנייה מאפשרת לשותפויות לקזז את ההוצאות השוטפות בפרויקטים אחרים - כאילו מדובר בהפסד עסקי שוטף בפרויקט הנדון .  כך למשל ,  קיזזה דלק קידוחים את הוצאותיה בקידוח תמר מן הרווחים שהניב פרויקט ים-תטיס ,  ולכן לא שילמה כלל מס ב-2009 .  בנוסף ,  החליטה באחרונה רשות המסים אף להרחיב את תחולת ההטבה ,  וקבעה כי זו תחול גם על עלויות תשתיות והפקה ,  כמו בניית צינור ימי ומתקן קליטה בחוף - ולא רק על עלויות החיפוש והקידוח .  כלומר ,  שדלק תוכל לקזז בשנים הבאות גם את עלויות התשתית של מאגר תמר מרווחיהן בים-תטיס .  מחישובי הוועדה עלה כי הפחתת החבות במס בזכות הטבות אלה הסתכמה ב-2004-2009 ב-737 מיליון שקל .  כלומר ,  שהתשלום למדינה בגין הגז הטבעי שמכרה ים-תטיס היה אף שלילי ,  מכיוון שניכוי האזילה והפחתת ההכנסה החייבת במס קיזזו לחלוטין את התמלוגים ,  ועלו עליו בפער של 88 מיליון שקל .  מכאן עולה כי ביטול הטבת ניכוי האזילה עשויה לבדה להעלות את שיעור נתח המדינה בתגליות הגז  ( government take )  ,  בשיעור של 8%-9% .  כפי שנחשף ב-themarker ,  מתעתדת ועדת ששינסקי לבטל את הטבות המס מהן נהנו חברות הגז - וכן לקבוע מנגנון מיסוי חדש ופרוגרסיווי על רווחי הספקיות .  מנגנון זה צפוי להאמיר את נתח המדינה בהכנסות ממכירת משאבי הטבע משיעור של כ-30% - כיום לשיעור משתנה שיגיע עד לכ-60% וייקבע בהתאם לשורת משתנים .  טיוטת מסקנות הוועדה הופצה אתמול בין חברי הוועדה וצפויה להתפרסם עד 15 בנובמבר .  - ניכוי אזילה הטבה שמפחיתה את המס שבו מחוייבת ספקית גז בהתאם לכמות הגז האוזלת כל שנה מן המאגר .  משמעותה כיום היא ,  למשל ,  מס חברות של 7% בלבד .
 
הטבות המס שקיבלו דלק ונובל אנרג'י גבוהות מהתמלוגים ששילמו למדינה
מחישוב שבוצע בוועדת ששינסקי התברר כי ספקיות הגז העבירו למדינה תמלוגים בסך 650 מיליון שקל - אך זכו להטבות מס ב-740 מיליון שקל

