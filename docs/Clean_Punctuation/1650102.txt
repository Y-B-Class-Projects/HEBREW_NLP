ענקית הפרסום WPP צופה חזרה לצמיחה השנה ;  המנכ"ל סורל  - " 2009 היתה אכזרית "
 חברת הפרסום הגדולה בעולם פיטרה 14 אלף עובדים ב-2009 - כ-12% מכוח העבודה ;   " היינו על סף תהום "
 wpp  ( סימול wpp.l )  הבריטית ,  חברת הפרסום הגדולה בעולם ,  דיווחה על נפילה של 16% ברווחיה לפני מס ל-812 מיליון ליש"ט  ( 1.2 מיליארד דולר )  וירידה של 8% בהכנסות בשנה שעברה בעקבות המיתון הכלכלי העולמי .  מנכ"ל החברה ,  מרטין סורל ,  הגדיר את שנת 2009 כ"אכזרית ".  עם זאת ,  החברה העריכה כי שיאו של המשבר בשוק הפרסום כבר חלף ,  וכי צמיחה בהכנסות מפרסום בשווקים מתעוררים במדיה דיגיטלית יסייעו להביא להתייצבות הכנסותיה השנה .  בשורת הרווח הנקי רשמה החברה על יציבות ב-2009 לאחר שדיווחה על רווח של 438 מיליון ליש"ט  ( 658 מיליון דולר )  לעומת רווח של 439 מיליון ליש"ט בשנה הקודמת . " למרות ש-2009 היתה שנה אכזרית ,  הצלחנו להתאים את מבנה ההוצאות שלנו ",  אמר המנכ"ל סורל בעת פרסום הדו"חות .  החברה פיטרה בשנה שעברה 14 אלף עובדים ,  כ-12% מכוח העבודה שלה .  עם זאת ,  wpp חזרה כעת לגייס עובדים ושנת 2010 צפויה להיות יציבה יותר ,  העריכה החברה .  ההכנסות בחודש ינואר 2010 היו יציבות לעומת החודש המקביל בשנה הקודמת ,  הוסיפה wpp . " עברנו בבירור מתקופה בה היינו על סף תהום למצב פחות גרוע וכעת להתייצבות ,  גם אם עדיין אל צמיחה ",  העריכה wpp בדו"חות הכספיים .
 
ענקית הפרסום WPP צופה חזרה לצמיחה השנה ;  המנכ"ל סורל  - " 2009 היתה אכזרית "
 חברת הפרסום הגדולה בעולם פיטרה 14 אלף עובדים ב-2009 - כ-12% מכוח העבודה ;   " היינו על סף תהום "
 
