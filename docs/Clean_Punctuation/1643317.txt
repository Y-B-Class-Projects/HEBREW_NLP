שלמה זהר כבר לא בדיסקונט ,  אבל נלחם על האופציות
עקב עזיבתו את הבנק מחויב זהר לממש את האופציות שלו עד יוני ,  אלא שהן נמצאות מחוץ לכסף .  בניסיון לשנות את הגזירה זהר פנה לרשות ניירות ערך במטרה להאריך את מועד המימוש
 >  >  בסוף 2009 נפרדו ,  ולא ברוח טובה ,  בעלי השליטה בבנק דיסקונט - משפחת ברונפמן - מיו"ר הבנק שכיהן בתפקיד מ-2006 ,  שלמה זהר .  זהר רופד אז בתנאי פרישה מפנקים בסך כולל של 12 מיליון שקל בשנה ,  ובכלל זה הסכם ייעוץ אצל משפחת ברונפמן .  אלא שמסתבר כי לפרידה עלול להיות צד נוסף הכרוך בנזק כספי משמעותי לזהר .  ל-themarker נודע כי בשל הפרידה שנכפתה עליו מהבנק עלול זהר להפסיד את האופציות שקיבל בעת שכיהן כיו"ר .  בעת מתן האופציות שוויין הוערך בדו"חות דיסקונט ב-34 מיליון שקל .  בדו"חות הכספיים של 2008 הן הוערכו בשווי של 16 מיליון שקל .  כדי למנוע אפשרות להפסד כואב שכזה פנה זהר באחרונה לרשות ניירות ערך בשאלה אם ניתן להאריך את מועד מימוש האופציות .  לפי תוכנית התגמול שלו ,  זהר קיבל אופציות ל-2006-2010 ,  בחלוקה לחמש מנות .  למימוש האופציות נקבעו אז כמה תנאים .  שער המימוש שלהן הוצמד למדד לפי שער הסגירה של המניה ביום שקדם לאישור האופציות ,  8.455 שקלים .  לאופציות יש תנאי נוסף - על זהר לממשן בתוך חצי שנה מיום עזיבתו את הבנק .  זהר לא סיים את חוזה ההעסקה שלו ,  ובמקום לעזוב בסוף 2010 הוא עזב בסוף 2009 .  כלומר ,  עליו לממש את ארבע מנות האופציות המגיעות לו בעבור 2006-2009 ,  בשווי של 13 מיליון שקל ,  עד יוני 2010 .  במועד עזיבתו של זהר מחיר המניה היה 9 שקלים לאחר עלייה של 164% ב-2009 .  מחיר שהיה מאפשר לזהר לממש אותן ברווח .  ואולם בתוך כשבועיים ירד מחיר המניה ל-8.24 שקלים .  המשמעות של הביצועים הנמוכים של המניה היא שהאופציות של זהר יצאו מחוץ לכסף .  ככל הידוע ,  בשלב מסוים העלה זהר בפני הבנק באופן לא רשמי שאלה אם ניתן להאריך את מועד פקיעת האופציות לסוף 2010 - המועד המקורי שבו היה אמור לעזוב - כדי להגדיל את הסיכוי שהאופציות יפקעו בתוך הכסף .  היועצת המשפטית של הבנק ,  אתי דויטש ,  סברה כי יש להפנות את השאלה לרשות ניירות ערך .  ככל הידוע פנה זהר לרשות ני"ע בשאלה עקרונית - האם דירקטוריון מוסמך להאריך את מועד הפקיעה של האופציות .  עמדתה של הרשות היתה כי אם רוצים להאריך את מועד הפקיעה ,  יש לאשר זאת שוב בדירקטוריון ולאחר מכן באסיפה כללית ,  כאילו הוקצו האופציות מחדש .  נכון לאתמול שער הסגירה של מניית הבנק היה 8.51 שקלים ,  וניתן להעריך שיחד עם דרישת ההצמדה של שער המימוש ,  שוויין של האופציות של זהר עתה הוא 0 .  זהר לא פנה בשלב זה בבקשה רשמית לדירקטוריון הבנק שידון בהארכה של מועד פקיעת האופציות ,  ולא ידוע אם בסוף יבחר לעשות כן .  בנק דיסקונט מוחזק ב-54% בידי הציבור ,  שיצטרך להכריע אם לאשר את בקשת זהר לאחר שתעבור את אישור הדירקטוריון .  ניתן להניח גם ,  שהמדינה אשר מחזיקה 20% מהבנק לא תמהר לאשר את הבקשה .  בבנק דיסקונט סירבו להתייחס לידיעה .  זהר סירב להגיב .
 
שלמה זהר כבר לא בדיסקונט ,  אבל נלחם על האופציות
עקב עזיבתו את הבנק מחויב זהר לממש את האופציות שלו עד יוני ,  אלא שהן נמצאות מחוץ לכסף .  בניסיון לשנות את הגזירה זהר פנה לרשות ניירות ערך במטרה להאריך את מועד המימוש

