פוטבול :  נשמה של אלופים
ניו אורלינס ניצחה באטלנטה 14:17 ,  עלתה לפלייאוף ומאיימת על המקום הראשון ב-NFC דרום .  הלילה :  פילדלפיה - מינסוטה
מסירה של דרו בריס לטייט אנד ג'ימי גרהאם 3:24 דקות לסיום העניקה הלילה  ( בין שני לשלישי )  ניצחון לניו אורלינס 14:17 באטלנטה .  המשמעות :  הסיינטס  ( 4:11 )  כבר בפלייאוף ,  ועדיין לא ויתרו על המקום הראשון ב-NFC דרום ,  ששייך כרגע לפאלקונס  ( 3:12 )  .  אלא שאטלנטה צפויה להבטיח אותו ,  משום שבשבוע האחרון היא מארחת את קרוליינה .  
בריס השלים בדרייב האחרון שש מסירות רצופות וגמא 90 יארד של מגרש ,  במה שהיה ,  כצפוי ,  קרב חפירות בין שתי הגנות חזקות .  הוא פיצה בכך על מסירה מוקדמת יותר לידיו של צ'ונסי דייויס מאטלנטה ,  שבתחילת הרבע הרביעי רץ עם החטיפה עד לאנדזון והעלה את הפאלקונס ליתרונם הראשון והאחרון במשחק ,  10:14 .  בריס סיים עם 302 יארד ,  טאצ'דאון ושני איבודים ,  פייר תומאס הגיח ל-63 יארד וטאצ'דאון ורוברט מיצ'ם סגר 101 יארד באוויר .  148 יארד וטאצ'דאון למאט ריאן בפאלקונס .
 פילדלפיה  ( 4:10 )  תארח הלילה את מינסוטה  ( 9:5 )  ובינתיים היא מקבלת זריקת עידוד מהנשיא ברק אובמה ,  שמשבח אותה על ההזדמנות שנתנה למייקל ויק .  דוברו של אובמה ביל בארטון גילה כי הנשיא אמר לבעלי האיגלס ג'פרי לורייה כי הוא מסתייג ומגנה את מעשיו של ויק ,  אבל הוא מאמין שאנשים ששילמו את חובם לחברה צריכים לקבל הזדמנות שניה .  האיגלס כבר אלופי ה-NFC מזרח בעקבות ההפסד של הג'איינטס בגרין ביי ,  ניצחון ישאיר אותם בתמונה למקום השני בחטיבה ,  המקנה שבוע חופש .  כרגע ,  שיקגו מובילה במרוץ הזה .
 
פוטבול :  נשמה של אלופים
ניו אורלינס ניצחה באטלנטה 14:17 ,  עלתה לפלייאוף ומאיימת על המקום הראשון ב-NFC דרום .  הלילה :  פילדלפיה - מינסוטה

