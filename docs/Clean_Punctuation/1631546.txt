בימ"ש העליון :  התובעים הייצוגים נגד חברת התרופות מרק יוכלו להסתמך על חוות דעת רפואית
התובעים טענו כי שימוש בתרופת ה - וויוקס עלול להגביר את סיכויי המשתמשים בה ללקות באירועי לב
שופט בית המשפט העליון אשר גרוניס קבע באחרונה כי אין להתערב בהחלטת בית המשפט המחוזי לפיה תובעים ייצוגיים שהגישו חוות דעת רפואית לתמיכה בבקשה לתביעה ייצוגית נגד חברת התרופות מרק יוכלו להשתמש בה .  בכך אישר גרוניס החלטה של השופטת דרורה פלפל להתיר את השימוש בחוות הדעת הרפואית למרות התנגדותה של מרק.ב-2004 הוגשו שתי תביעות ייצוגיות שאוחדו לדיון אחד בסך כולל של כ- 1.7 מיליארד שקל נגד מרק בנוגע לתרופת הוויוקס .  הבקשות הוגשו לאחר שחברת מרק הודיעה על הורדתה מהמדפים של תרופת הוויוקס ,  המיועדת לשיכוך כאבי פרקים .  החלטת החברה נעשתה לאור תוצאות מחקרים ,  לפיהן שימוש בתרופה עלול להגביר את סיכויי המשתמשים בה ללקות באירועי לב .  לטענת ג'והן נפתלי ,  המיוצג על ידי עו"ד אבי וינרוט וישראל וולנרמן ממשרד ד"ר י .  וינרוט ושות' הוא סובל מפריצת דיסק בחוליות הגב ומכאבי פרקים כרוניים ,  וצרך בשל כך ויוקס על פי מרשם רופא .  שתי התביעות דרשו החזר כספי של התשלומים ששולמו לרכישת התרופה בשנים האחרונות ,  וכן פיצוי בגין עוגמת הנפש שנגרמה לצרכנים.השופט גרוניס מציין  " לא מצאתי כי שיקול דעתו של בית המשפט המחוזי הינו שגוי ,  עד כדי להצדיק התערבות ערעורית ".  השופט הוסיף כי מרק תוכל להגיש תגובה תמציתית לתשובה שהגישו התובעים הייצוגים יחד עם חוות הדעת הרפואית .
 
בימ"ש העליון :  התובעים הייצוגים נגד חברת התרופות מרק יוכלו להסתמך על חוות דעת רפואית
התובעים טענו כי שימוש בתרופת ה - וויוקס עלול להגביר את סיכויי המשתמשים בה ללקות באירועי לב

