המסחר בבורסה ננעל בירידות קלות
מדד תל אביב 25 ירד ב-0.7% ונעעל ברמה של 1,128 נקודות ,  מדד תל אביב 100 איבד 0.7% מערכו ל-1,066 נקודות ,  מדד הבנקים נחלש ב-0.3% ומדד הנדל"ן השיל 0.9% מערכו
המסחר בבורסת תל אביב התנהל היום  ( שלישי )  על רקע ההחלטה הלא מפתיעה של בנק ישראל להותיר את הריבית במשק על כנה ובהמתנה להודעה מקבילה מעבר לאוקיאנוס .  עמיתו של סטנלי פישר ,  נגיד הבנק הפדרלי בן ברננקי ,  צפוי גם הוא להותיר את הריבית במשק האמריקאי ללא שינוי .  
המסחר באחד העם נחתם בירידות שערים ,  אשר התמתנו קלות לקראת הסגירה ,  במקביל לירידות חדות בסגירת מסחר באסיה וירידות מתונות יותר באירופה :  מדד תל אביב 25 ירד ב-0.7% ונסגר ברמה של 1,128.47 נקודות .  מדד תל אביב 100 איבד 0.7% מערכו ,  ונסגר ברמה של 1,066.57 נקודות .  מדד הבנקים נחלש ב-0.3% ומדד מניות הנדל"ן ירד ב-0.9% .  מחזורי המסחר שבו להיות ערים והסתכמו היום ב-1.87 מיליארד שקל ,  מעל הממוצע השנתי .  
השוק הסולידי גילם את החלטת הריבית אמש ונסחר במהלך היום ללא שינוי באפיק הקונצרני ,  במקביל למגמה מעורבת באפיק הממשלתי שקלי עם שינויים של עד 0.1% .  מדדי תל בונד נסגרו בירידה מתונה של 0.1% .  
אורי רבינוביץ' ,  מנהל השקעות ראשי של הראל פיננסים ,  הסביר היום ליועצי השקעות בבנקים כי חוסר ידיעה ואי ודאות פוליטית בארה"ב מקשה על השווקים לעלות והתבהרות העניינים הצפויה תסדיר את מצבם .  עם זאת ,  חברות אמריקאיות מדווחות על רווחים שאף עולים על תחזיות האנליסטים ,  כלומר מצב זירת המיקרו בארה"ב טוב יותר מזירת המקרו .  רבינוביץ' ,  סבור כי ההערכה לצמיחת שוק המניות ב-10%-15% השנה ,  הינה סבירה ביותר וכי 2010 תהיה שנה טובה לאפיק זה בארץ ובחו"ל .  
לקראת הסגירה באחד העם ,  הצביעו החוזים העתידיים על המדדים המובילים בארה"ב על פתיחת מסחר שלילית עם ירידות של עד 0.3% .  

המסחר בבורסה ננעל בירידות קלות
מדד תל אביב 25 ירד ב-0.7% ונעעל ברמה של 1,128 נקודות ,  מדד תל אביב 100 איבד 0.7% מערכו ל-1,066 נקודות ,  מדד הבנקים נחלש ב-0.3% ומדד הנדל"ן השיל 0.9% מערכו

