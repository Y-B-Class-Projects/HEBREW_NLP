חוק השמאי המכריע רע לתושבים 
מלים בקבלנות
 >  >  כאשר ערך קרקע עולה בעקבות פעולה תכנונית ,  כמו אישור תוכנית בניין עיר  ( תב"ע )  ,  רשאית הוועדה המקומית לגבות היטל מבעל הזכויות בקרקע בגובה של מחצית עליית השווי שנוצרה לו .  חיוב זה מכונה  " היטל השבחה ".  הנישום מצדו ,  רשאי להגיש השגה על דרישת התשלום בניסיון להפחיתה .  במשך השנים ,  התנהלו בהליכי בירור 9,000 תיקים בממוצע בכל שנה ,  מרביתם  ( כ-90% )  הסתיימו בפשרה ואילו יתרת התיקים הופנו להליך בירור .  בחודש מאי 2009 נכנס לתוקף תיקון מס' 84 לחוק התכנון והבנייה .  תיקון זה חוסם את האפשרות לפתור את המחלוקות בדרך של הסכמה ,  ומפנה את כל ההשגות להליך בירור מעין שיפוטי על ידי שמאי מכריע .  עלות ההליך  ( 20 אלף שקל בממוצע לתיק )  מוטל על הרשות ועל הנישום .  עלות הבירור יקרה ב-400% בממוצע מעלות הליך הבירור שהתנהל לפני התיקון לחוק במקרים שלא הסתיימו בהסכמה  ( במקרים שהסתיימו בהסכמה לא הית עלות נוספת )  .  מעבר לכך שהרשות והנישום מחויבים במימון הליך שלעתים קרובות אינם מעוניינים בו ,  ההליך נמשך חודשים ואף שנים ;  לפני כן ,  תיקים שהסתיימו בהסכמה נמשכו ימים או שבועות .  דרך כספי הרשות ,  מממן בעצם הציבור שאינו שותף לרווחי התכנון ,  את הליך הבירור .  העלות הציבורית של הפניית תיקים להליך משפטי ,  במקום לאפשר את סיומם בהסכמה ,  עשויה להגיע לכדי 150 מיליון שקל .  מחציתם ,  במימון הציבור .  מאז כניסתו לתוקף של התיקון לחוק ,  מתברר כי מה שמונע  " פיצוץ "  המערכת באלפי בירורים הוא העלות הגבוהה הנדרשת מנישומים על מנת לממש את זכותם להגיש השגות .  עלות זו גבוהה לעתים מההפחתה הצפויה .  כתוצאה מכך ,  סופגים נישומים רבים את ההיטלים ,  גם כאשר ברור כי הדרישה המקורית אינה סבירה .  מרבית הנפגעים הם בעלי הרווחים המצומצמים יחסית  ( עד 150 אלף שקל לערך )  .  את היזמים בעלי הרווחים הגבוהים ,  להם משתלם לפתוח בהליך הבירור ,  ממשיך הציבור לממן .  תוצאה פסולה נוספת ,  שהחלה סמוך מאוד להחלת התיקון לחוק ,  היא שבחלק מהמקרים מוצאים היזמים והוועדות המקומיות פתרונות  " יצירתיים ",  המסייעים לעקוף את הצורך בהליך הבירור .  התיקון לחוק ביקש להתמודד עם חוסר השקיפות בכל הקשור להסכמות שהיו נהוגות בין הרשויות המקומיות לנישומים .  כפיית הליך משפטי ארוך ויקר ,  גם כשיש הסכמה בין הצדדים ,  בזמנים בו מעודדת המערכת המשפטית את הצדדים לסיים מחלוקות מחוץ לכתלי בית המשפט ,  מהווה צעד קיצוני ובעל מחיר ציבורי ניכר .  ניתן להגיע לשקיפות הרצויה על ידי פרסום ההסכמות שהתקבלו ,  ללא צורך בסרבול ההליך וללא כל עלות ציבורית .  - הכותב הינו שמאי מקרקעין ,  גיאוגרף ,  מומחה בתכנון עירוני

חוק השמאי המכריע רע לתושבים 
מלים בקבלנות

