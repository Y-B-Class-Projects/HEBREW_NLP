לאחר נפילה של יותר מ-8% בינואר :  מחיר הנפט עלה ביותר מ-2% ונסגר מעל 74 דולר לחבית
מחיר הזהב ,  אשר נסוג ב-1.2% בינואר ,  קפץ היום בקרוב ל-2% עקב היחלשות הדולר בעולם
מחיר הנפט הגולמי ,  אשר צנח ביותר מ-8% בחודש ינואר ,  עלה היום ביותר מ-2% על רקע נתוני מקרו כלכליים חיוביים שפורסמו היום בארה"ב .  הנתונים חיזקו את ההערכות כי צפויה עלייה בביקוש לנפט בצרכנית האנרגיה הגדולה בעולם .  מחיר הזהב ,  אשר נסוג ב-1.2% בינואר ,  קפץ היום בקרוב ל-2% על רקע היחלשות הדולר בעולם ,  אשר הגבירה את הביקוש למתכת היקרה בקרב המשקיעים כגידור נגד אינפלציה.החוזים על הנפט הגולמי למסירה במארס נסגרו במחיר של 74.43 דולר לחבית ,  עלייה של 2.1% ,  בבורסת הסחורות של ניו יורק .  החוזים על הזהב למסירה באפריל נסגרו במחיר של 1,105 דולר לאונקייה ,  עלייה של 1.9% ,  בבורסת הסחורות של ניו יורק.הדולר - אשר נחשב למקלט עבור המשקיעים בעתות משבר - נחלש מול המטבעות המרכזיים בעולם ,  לאחר שמגזר הייצור בארה"ב - הכלכלה הגדולה בעולם - צמח בינואר בשיעור החד ביותר זה למעלה מחמש שנים .  נתוני המקרו כלכליים החיוביים שפורסמו היום בארה"ב ,  חיזקו את ההערכות כי התאוששות הכלכלה הגלובלית צוברת תנופה ,  והגבירו את תיאבון המשקיעים לסיכונים.מדד מנהלי הרכש של מגזר הייצור בארה"ב עלה בינואר לרמה של 58.4 נקודות לעומת 54.9 בדצמבר ,  הרמה הגבוהה ביותר מאז אוגוסט 2004 ,  כך מסר היום מכון המחקר ism .  העלייה היתה חדה מתחזיות הכלכלנים אשר צפו מדד של 56 נקודות .  קריאה על המדד מעל לרמה של 50 נקודות משקפת ירידה בפעילות מגזר הייצור ,  ואילו מדד מעל לרמה זו מצביע על צמיחה בפעילות .
 
לאחר נפילה של יותר מ-8% בינואר :  מחיר הנפט עלה ביותר מ-2% ונסגר מעל 74 דולר לחבית
מחיר הזהב ,  אשר נסוג ב-1.2% בינואר ,  קפץ היום בקרוב ל-2% עקב היחלשות הדולר בעולם

