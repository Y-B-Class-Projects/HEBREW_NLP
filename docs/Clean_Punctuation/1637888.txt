מיליארד סינים מחפשים את המוצרים שלך
במארס הקרוב ייכנסו לתוקפן תקנות חדשות שיאפשרו לראשונה למשקיעים זרים ,  ישראלים למשל ,  להקים שותפות בסין .  מכיוון שרב הנסתר על הנגלה בתחום ,  כדאי להכיר גם את ארבע האפשרויות האחרות לתקיעת יתד ראשונה דרך חומה הסינית
 >  >  הניסיון לחדור לשוק הסיני אינו חדש ,  אך הוא הולך ומתעצם עם התחושה כי המשבר מתפוגג וכי לעסק חפץ חיים אין ברירה אלא להסתכל מזרחה .  אם בעיני רוב היזמים הישראלים נתפסת סין בעיקר כפס ייצור שיפחית את עלויותיהם ,  קרי מקור לקניית ערך ,  הרי שההבנה כי מדובר בשוק צרכני ומתפתח המעוניין בכל מה שיש למערב להציע ,  גורמת ליותר ויותר חברות ישראליות לנסות דווקא למכור לשוק הסיני את מרכולתן .  לדברי עו"ד ליליאן שפרן שקד ,  שותפה העומדת בראש דסק סין במשרד גרוס ,  קלינהנדלר ,  חודק ,  הלוי ,  גרינברג ושות' ,  ועו"ד טל שוהם ,  שעובדת גם היא באותו דסק , " ההזדמנויות העסקיות רבות .  בתחום התשתיות ,  למשל ,  נזקקת סין לגורמי חוץ שמהם ניתן לקנות ייעוץ וידע ,  החל מתחומים כמו סלילת כבישים ורכבות ועד להקמת מערכות סלולריות .  כמי שזוכה ללא מעט ביקורת בתחום התעשיות המזהמות ,  סין מפתחת מודעות גוברת והולכת לצורך במוצרים ושירותים בתחום הקלינטק ,  שיאפשרו תעשייה נקייה יותר .  גם בתחומי ההיי-טק והביומד ,  ואפילו עבור יזמי גאדג'טים למיניהם ומוצרי צריכה בסיסיים אך איכותיים ,  מהווה סין כר נרחב להתפתחות ".  ארבע אפשרויות עיקריות לעסקים זרים בסין השאלה איך תוקעים יתד ראשונה דרך החומה הסינית עוברת דרך ארבע אפשרויות עיקריות :  הקמת חברת בת בסין ,  הקמת נציגות מסחרית ,  יצירת מיזם משותף עם חברה סינית או שימוש בשירותי מיקור חוץ ישראליים עבור פעילות בסין .  במארס 2010 עומדות האפשרויות להתרחב ,  כאשר ייכנסו לתוקף תקנות חדשות שיאפשרו בראשונה למשקיעים זרים להקים שותפות בסין .  יש המעריכים כי על פי התקנות החדשות ,  שותפות תחייב הון מינימלי נמוך יותר בהשוואה להקמת חברה בערבון מוגבל .  כמו כן ,  הליך הקמת השותפות צפוי להיות קצר יותר בהשוואה להקמת חברה .  לקדם את ענף השירותים המקצועיים התקנות מציינות במפורש כי סין תעודד משקיעים עתירי ידע ובעלי ניסיון ניהולי במטרה לקדם את ענף השירותים המקצועיים בסין .  יש לזכור שכאשר נכנס חוק חדש לתוקפו בסין ,  על פי רוב ,  יש להמתין חודשים רבים עד אשר המנגנון הפקידותי ילמד כיצד ליישם את התקנות .  כדאי להתייעץ עם מומחים בתחום טרם קבלת ההחלטה לנקוט דווקא בצעד הזה  . " אף כי החוק הסיני איפשר לאזרחי סין להקים שותפות החל ב-97' ,  תאגידים ואזרחים זרים היו מנועים מהקמת שותפות כזו ",  אומר עו"ד עמית בן יהושע ,  המתמחה במשפט הסיני ומשמש כשותף סין של משרד שבלת ושות' בשנחאי . " כמקובל בחקיקה הסינית ,  התקנות לקוניות ,  ושאלות רבות נותרו ללא מענה ברור ומחייבות בירור משפטי מעמיק ".  ההחלטה איזו מבין חמש הדרכים נכונה יותר לחברה שלכם כדי לחדור לשוק הסיני ,  תלויה קודם כל בהבנת יתרונותיה וחסרונותיה של כל אחת מהן .  yazam@themarker.com דרך ראשונה מיזם משותף  >  >  מיזם משותף הוא גוף המוקם ופועל בבעלות משותפת של חברה זרה ביחד עם שותף סיני .  יתרונות :  כניסה לסין יד ביד עם שותף סיני מאפשרת ליהנות מיכולותיו המקומיות של השותף - הידע המקומי הרב שלו ,  קשריו העסקיים והבירוקרטים ,  ערוצי ההפצה שלו ,  מתקנים בבעלותו כמו מחסנים וחנויות ,  ועוד .  יתרונות אלו בולטים אף יותר כאשר נכנסים לפעילות באזור פריפריאלי בסין ,  בהם השותף הסיני מציע היכרות מעמיקה עם השוק המקומי ומאפייניו הייחודיים ,  אשר לרמתה ויסודיותה יתקשה השותף הזר להגיע לבדו ,  גם לאחר שנים רבות .  מגבלות :  המיזם המשותף הוא כלי משפטי רגיש ומצריך התנהלות עדינה ומורכבת .  בדיקת נאותות יסודית היא חובה ,  כמו גם קיומה של הנהלה מנוסה אשר מסוגלת להתמודד במשא ומתן ארוך מול השותף הסיני ולפעול מולו לאורך זמן .  הבדלי המנטליות עלולים לגרום עימותים ואי הבנות וליצור קשיים בכל שלבי הפעילות .  כך ,  אחד מהבדלי המנטליות הבולטים הוא היחס לחוזים והסכמים - תפיסת החוזה כעוגן בסיסי לניהול עסקים ,  כפי שהיא מושרשת במערב ,  אינה זהה בסין ,  והשותף הזר יהיה מחויב לשמור באופן קבוע על האינטרס המשותף ולא להסתמך על קיומו של החוזה בלבד .  למי זה מתאים :  לחברות קטנות מומלץ להתרחק מן המיזמים המשותפים ,  אלא אם הנסיבות הרגולטוריות לא מותירות כל אפשרות אחרת ,  למשל אם מדובר בתחום שמוגדר כסגור בפני השקעות זרות  ( ועדיין ישנם כאלו תחומים בסין )  ,  או באם הן בעלות משאבים משמעותיים שיאפשרו עריכת בדיקת נאותות מקיפה ,  יסודית ויקרה של השותף .  המיזם המשותף יכול להתאים לחברות גדולות ,  שיכולות לנצל את יתרונות המיזם המשותף ,  אם יש להן הנהלה חזקה ,  ניסיון עסקי עשיר יותר ומשאבים מספקים על מנת להתמודד עם המורכבויות והאתגרים שמציב הפורמט הזה .  דרך שנייה הקמת חברה בת - ישות משפטית בבעלות זרה מלאה  ( wfoe )   >  >  מדובר בחברה מקומית המוחזקת ומושקעת באופן בלעדי על ידי החברה הזרה ,  הישראלית לצורך העניין ,  ללא שותפים סינים כלל .  היתרונות :  ה-wfoe  ( wholly foreign owned enterprise )  מעניקה למשקיע הזר שליטה מלאה על ההחלטות העסקיות ,  אופי המוצרים ותהליך הייצור ,  וכן על העלויות ותרבות העבודה בחברה .  גוף כזה גם מאפשר קשר אסטרטגי והתאמה מלאה בין האינטרסים של חברת האם במדינת המוצא לבין החברה המוקמת בסין ,  ואף מעניק הגנה טובה יחסית על הקניין הרוחני של החברה .  ה-wfoe מאפשרת צבירת רווחים במטבע מקומי .  כמו כן ,  זהו המבנה המשפטי היחידי שמאפשר העסקת עובדים ישירות על ידי החברה עצמה .  המגבלות :  החוק מחייב החדרת סכומי כסף גבוהים  ( בין 100 ל-200 אלף יואן )  אל ה-wfoe ,  מה שעלול להיות בעייתי עבור חברות ישראליות קטנות ובינוניות .  מגבלה נוספת היא חסרונו של שותף מקומי ,  וכפועל יוצא מחסור בקשרים מקומיים טובים .  מגבלה זו ניתן לפתור בעזרת מיקור חוץ של ההנהלה המקומית ,  באופן שיתמוך בניהול השוטף של ה-wfoe .  דו"ח היתכנות :  מסמך ייחודי שאותו תידרש החברה להגיש לרשויות הסיניות הוא דו"ח היתכנות .  מדובר בסקר שוק יסודי אודות השוק המקומי ובצדו פירוט הערכות כדאיות כלכלית ,  והמסקנות שהובילו את חברת האם להקים חברה באותו שוק מקומי בסין .  מיסוי :  חברות יצרניות בבעלות זרה מחויבות במע"מ ,  העומד על 17% ,  וכן במס חברות העומד על 25% .  חברות שירותים בבעלות זרה תהיינה מחויבות  ( ברובן )  גם במס עסקים בגובה 5% מהמחזור .  עלויות הקמה :  עלות כוללת של הקמת wfoe נעה בין 45 אלף יואן  ( כ-6,500 דולר )  ל-70 אלף יואן  ( כ-10,000 דולר )  .  סכום זה כולל את התשלומים לרשויות הסיניות ,  אשר יעמדו על כ-6,500 יואן  ( כ-900 דולר )  .  החברה תישא בעלויות נוספות ,  כמו השכרת משרדים ,  משכורות לעובדים ותשלומים לעו"ד ולרו"ח שילוו את החברה .  עלות ממוצעת של רו"ח היא 3,000-5,000 יואן בחודש ,   ( כ-400-700 דולר )  ,  ושל ליווי משפטי כ-6,000 יואן בחודש  ( כ-850 דולר )  .  יש לזכור כי הסכום לא כולל את ההון שיש להזרים לחברה החדשה .  לסכומים אלו עלולים להתווסף גם מסים נוספים ,  למשל מס שכירות ,  במידה שהמשרדים אשר ישמשו את החברה יושכרו מאדם פרטי .  הליך הכנת המסמכים והפעולות הנלוות לכך עשויים להימשך כשישה חודשים .  העסקת עובדים :  דיני העבודה בסין עברו רפורמה ,  שהרחיבה את זכויות העובדים באופן משמעותי .  כיום ,  לכל עובד בסין הזכות ליהנות מתנאי ביטוח סוציאלי והמעביד חייב בתשלום סוגים שונים של ביטוחים .  למי זה מתאים :  לחברות גדולות שמעוניינות להתחיל מייד בפעילות עסקית בסין ,  לחתום על התחייבויות מול גורמים מקומיים ,  להתקשר בחוזים ,  לקיים עסקים ולהעסיק עובדים ישירות .  דרך שלישית פתיחת נציגות מסחרית  >  >  משרד נציגות ,  להבדיל מ-wfoe ,  אינו יישות משפטית נפרדת ,  אלא זרוע ארוכה של החברה הזרה בסין .  משרד נציגות מאפשר לחברה זרה לייצר נוכחות בסין ,  אך זו אינה רשאית לבצע פעילות עסקית במלוא מובן המילה .  תהליך פתיחת משרד נציגות הוא מהיר יחסית להקמת חברת wfoe ,  והעלויות הכרוכות בפתיחת משרד נציגות נמוכות יותר באופן משמעותי .  עם זאת ,  התהליך מורכב יותר בתחומים עסקיים מסוימים ,  כמו בנקאות ,  ביטוח והשקעות .  מרבית משרדי הנציגות כלל לא יזדקקו לאישורים מן הממשל המרכזי ,  ויהיו כפופים לרשויות התעשייה והמסחר המקומיות .  היתרונות :  הנציגות פחות שקופה לרשויות הסיניות מאשר חברת wfoe ובעליה ,  שכן היא נדרשת לגלות מידע מועט אודותיה .  פתיחת משרד נציגות טרם הקמת חברה wfoe מאפשרת כניסה מדורגת וביסוס שמה של החברה הזרה בשוק הסיני ,  ומכאן היכרות מדורגת עם השוק וההזדמנויות העסקיות שהוא מציע .  המגבלות :  משרד נציגות אינו רשאי לבצע באופן עצמאי עסקים ,  ובפרט פעולות כמו מכירות ,  חתימה על חוזים והנפקת קבלות .  תפקודה של הנציגות מוגבל לפעולות ייעוץ ,  ביצוע מחקרי שוק וקידום מכירות עבור החברה הזרה ויצירת קשרים עם לקוחות ושימורם .  משרד הנציגות אינו יכול להעסיק עובדים ומחויב לפעול דרך חברה מקומית שתבצע את ההעסקה .  חשוב לזכור כי הפעילות של משרד הנציגות מחייבת מבחינה משפטית את החברה הזרה .  מיסוי :  תעדוף מס  ( tax preference )  ניתן רק לחברות יצרניות ולא לחברות שירותים או נציגויות .  מאחר שלמשרד נציגות אין הכנסות עצמאיות בסין ,  תעדוף מס אינו שיקול בפתיחת משרד נציגות .  עלויות הקמה :  עלות ההליך כולו תנוע בין 30 אלף יואן  ( כ-4,500 דולר )  ל-40 אלף יואן  ( 6,000 דולר )  - תלוי בגורם שמולו פועלים .  בסכום זה כלולה עלות התשלומים לרשויות  ( 1,500-2,000 יואן - כ-200-250 דולר )  .  עלויות נוספות עשויות להיות מס שכירות משרד ,  העומד על 12% וייגבה רק אם המתקן הושכר מאדם פרטי ,  מס רישום ,  השכרת משרד ,  הוצאות עבור עובדים ועוד .  למי זה מתאים :  לחברות בעלות אמצעים מוגבלים שרוצות להתחיל ולבסס את שמן בשוק הסיני ,  וכן לחברות הרוצות לצמצם את חשיפתן לרשויות הסיניות .  דרך רביעית מיקור חוץ  >  >  גודלו של השוק הסיני ומורכבותו מצריכים ערוצי הפצה רבים ,  שכל אחד מהם מתמקד בשוק המקומי שלו .  כפועל יוצא ,  ניהול המכירות מחייב נוכחות במקום שתשלוט באופן אפקטיבי בפעילות העסקית המגוונת .  יתרונות :  שיתוף פעולה עם חברת שירותי הפצה וניהול ישראלית הפועלת בסין תעניק לחברה הישראלית את הגישה לערוצי המכירה השונים ברחבי המדינה ,  על ידי חשיפה לרשימות תמחור מקומיות ,  ניהול אספקה מקומית ותנאי תשלום ,  כמו גם עבודה צמודה עם ספקים ומפיצים לאומיים ומקומיים ,  כל זאת ללא חשיפה ממשית לשלטונות המס המקומיים.יתרונות אלו מעניקים לחברה את ההזדמנות לייסד מכירות שיצמחו באופן בריא ויעיל ,  תוך הפחתת הסיכונים ,  העלויות ופקטור זמן החדירה לשוק .  חשוב לזכור כי העסקה של נציג החברה הזרה בסין  ( כולל משרד וכל השירותים הדרושים לפעילותו )  מאפשרת חיסכון של עד 50% בעלות .  יתרון נוסף :  המעבר משימוש במיקור חוץ להקמת נציגות מסחרית קל יחסית .  עלויות :  טווח המחירים המקובל היום לשירותי אאוטסורסינג בסין :  שירותים לוגיסטיים - 2%-9% ממחזור הפעילות .  השמה של מנהל סיני בכיר - 25%-30% מההכנסה השנתית שלו .  למי זה מתאים :  לחברות שעושות צעדים ראשונים ובודקות את השטח ולחברות אשר מעוניינות ליהנות מידע מקומי אדמיניסטרטיבי וניהולי ,  ומשירותים מיידים כמו שימוש במחסנים ובערוצי הפצה .
 
מיליארד סינים מחפשים את המוצרים שלך
במארס הקרוב ייכנסו לתוקפן תקנות חדשות שיאפשרו לראשונה למשקיעים זרים ,  ישראלים למשל ,  להקים שותפות בסין .  מכיוון שרב הנסתר על הנגלה בתחום ,  כדאי להכיר גם את ארבע האפשרויות האחרות לתקיעת יתד ראשונה דרך חומה הסינית

