איטליה תפתח כלא לאסירים טרנסג'נדרים
אחד מבתי הסוהר הראשונים בעולם שמיועד לאסירים טרנסג'נדרים ייפתח בקרוב סמוך לעיר פירנציה שבאיטליה .  עד עתה נכלאו אסירים טרנסג'נדרים באגף מיוחד בכלא לנשים
איטליה צפויה לפתוח את אחד מבתי הסוהר הראשונים לאסירים טרנסג'נדרים ,  כך דווחה אתמול  ( שלישי )  רשת BBC .  בית הסוהר המיועד הוא מתקן כליאה לנשים כמעט ריק הנמצא בעיר פוצאלה ,  סמוך לפירנצה .  הוא צפוי לאכלס בעיקר אסירים שהורשעו בעבירות סמים וזנות .  
על פי ההערכות ,  באיטליה ישנם כ-60 אסירים טרנסג'נדרים ,  ועל פי דיווחים ,  כ-30 מהם יועברו לבית הסוהר המיוחד .  כתב ה-BBC באיטליה דיווח כי עד עתה ,  אסירים טרנסג'נדרים נכלאו בבית סוהר לנשים ,  שם הם הופרדו לשם שמירה על ביטחונם .  
ארגוני זכויות הקהילה ההומוסקסואלית באיטליה בירכו על ההחלטה לייעד בית סוהר שיספק לאסירים טרנסג'ינדרים את התמיכה הפסיכולוגית הנדרשת .  אולם ,  חבר מועצה מקומית טען שהוא לא מבין מדוע בית הסוהר בפוצאלה נותר כמעט ריק במשך זמן כה רב . " יש לפחות 30 עד 40 נשים שמוחזקות בכלא סמוך המוכנות למעבר לבית סוהר בעל אבטחה בינונית כמו זה בפוצאלה .  אבל הם הכילו תנאי כניסה מאוד מגבילים "   ,  אמר פרנקו קורליאונה לסוכנות הידיעות האיטלקית אדנקרונוס .  על פי העיתון  " איל ג'ורנלה ",  כרגע כלואות בבית הסוהר רק שתי אסירות ,  אך קיים בו צוות של 22 עובדים .  במקום יש ספריה ,  מרכז ספורט ,  מגרש כדורגל ,  וקרקע חקלאית בה גדלים זיתים וענבים .
 
איטליה תפתח כלא לאסירים טרנסג'נדרים
אחד מבתי הסוהר הראשונים בעולם שמיועד לאסירים טרנסג'נדרים ייפתח בקרוב סמוך לעיר פירנציה שבאיטליה .  עד עתה נכלאו אסירים טרנסג'נדרים באגף מיוחד בכלא לנשים

