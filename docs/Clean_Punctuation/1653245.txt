דודי סלע עלה לסיבוב השלישי באינדיאן וולס
הישג מצוין לטניסאי הישראלי  ( 72 בעולם )  ,  שניצח את ראדק סטפאנק הצ'כי  ( 17 בעולם )  4:6 ,  6:1 ,  2:6 .  בסיבוב הבא :  רוברדו
דודי סלע מתחיל לחזור לעצמו .  המחבט הבכיר של ישראל ,  שסבל מכושר לא טוב לאחרונה והידרדר בדירוג העולמי ,  רשם הלילה  ( בין ראשון לשני )  הישג מצוין ,  כשניצח את הצ'כי המנוסה ראדק סטפאנק  ( 17 בעולם )  4:6 ,  6:1 ,  2:6 ועלה לסיבוב השלישי בטורניר אינדיאן-וולס היוקרתי  ( משטח קשה ,  סך פרסים 3.64 מיליון דולר )  .  
בסיבוב הבא יפגוש סלע  ( 72 בעולם )  יריבו מוכר ,  טומי רוברדו הספרדי  ( 18 בעולם )  .  לסלע יש מאזן מצוין של 0:3 לאחר שניצח אותו בווימבלדון ,  מיאמי ובייג'ינג .  בעלייתו לסיבוב השלישי הבטיח לעצמו סלע פרסי זכייה של 21,300 דולר ו-45 נקודות דירוג .  במידה ויעבור את רוברדו ,  עשוי סלע לפגוש את המדורג מספר אחת בעולם רוג'ר פדרר ,  שצריך לעבור בדרך את מרקוס בגדאטיס .
 רוג'ר פדרר ,  המדורג 1 בעולם ,  עלה אף הוא לסיבוב השלישי ,  לאחר שניצח את הרומני ויקטור האנסקו 3:6 ,  7:6 ,  1:6 .  פדרר יתמודד בסיבוב השלישי נגד הקפריסאי מרכוס בגדאטיס ,  שנמצא לאחרונה בכושר טוב וגבר על ארנו קלמנט הצרפתי בתוצאה 6:7 ,  1:6 .  אנדי רודיק צלח את המפגש עם הטייוואני יין-האסון לו וניצח אותו 4:6 ,  4:6 .  ג'יימס בלייק הדיח מהטורניר את הספרדי דויד פרר לאחר שניצח אותו 1:6 ,  4:6 ,  והצטרף לבן-ארצו רודיק בסיבוב הבא .  אנדי מארי הבריטי גבר על אנדראה ספי האיטלקי 4:6 ,  4:6 .
  *  זוגות :  אנדי רם ומיקאל לודרה העפילו לרבע הגמר מבלי לשחק ,  לאחר שיריביהם בסיבוב השני ,  הסרבים ינקו טיפסרביץ' וויקטור טרויצקי ,  פרשו .  בסיבוב השלישי הם יפגשו את המנצחים בין רפאל נדאל ומארק לופז לבין פרננדו ורדאסקו ופליסיאנו לופז .
 
דודי סלע עלה לסיבוב השלישי באינדיאן וולס
הישג מצוין לטניסאי הישראלי  ( 72 בעולם )  ,  שניצח את ראדק סטפאנק הצ'כי  ( 17 בעולם )  4:6 ,  6:1 ,  2:6 .  בסיבוב הבא :  רוברדו

