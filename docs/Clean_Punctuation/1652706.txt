מכבי תל אביב :  יברויאן התנצל וקיבל מחילה
החלוץ ,  שהושעה בעקבות התקרית עם ראלדס ,  חזר להתאמן אחרי שהתנצל .  ישראלביץ' ערך אימון מקוצר והוא בספק לחיפה
גיז'רמו ישראלביץ' קשרה של מכבי תל אביב ,  שסובל מכאבי גב ,  ערך היום  ( שבת )  אימון מקוצר בלבד ,  והוא עשוי להחמיץ את משחקה של הקבוצה נגד מכבי חיפה ביום שני בקרית אליעזר .  ישראלביץ' לא התאמן גם אתמול ובצוות המקצועי נוטים שלא לסכנו ולהותירו מחוץ לסגל במשחק בחיפה .
 מי שחזר היום להתאמן וערך אימון מלא הוא איליה יברויאן ,  שהיה מעורב אמש בתקרית אלימה עם הבלם רונלד ראלדס כאשר בסיום אותה תקרית אף נזרק יבוריאן מהאימון והקבוצה הודיעה כי הוא מושעה עד להודעה חדשה .  היום התנצל החלוץ הארמני בפני השחקנים ובקבוצה הוחלט למחול לו על התנהגותו והוא שב לאימונים .  לפני האימון ביקש יברויאן את רשות הדיבור ואמר לשחקני הקבוצה : " אני מתנצל בפני כולם על מה שקרה ,  לא היתה לי כל כוונה לפגוע ואני מבטיח שזה לא ייקרה שוב ". 
עדיין לא ברור אם יברויאן ייכלל בסגל למשחק בחיפה או שיצפה במשחק מן היציע .  השעייתו הקצרה של החלוץ אמנם הסתיימה ,  אולם טרם הוחלט מה יהיה עונשו ואם בכלל ייענש .
 בצוות המקצועי ,  המשיכו גם היום להתלבט לגבי ההרכב הפותח כאשר בתרגול הטקטי באימון ,  נוסה מערך של שלושה קשרים אחוריים ,  כאשר ניסו קפילוטו תופקד כבלם לצידו של רונלד ראלדס במרכז ההגנה וליאור ז'אן הוסט לקישור לצידם של אנדררי קומאץ ושרן ייני .  בחלק הקדמי נראה שמקומם של יוסי שבחון ,  תמיר כחלון ומאיוקה מובטח ובמידה ויוחלט לוותר על קשר אחורי ,  יתחרו מאור בוזגלו ויובל אבידור על חולצת ההרכב הראשון .
 צמד המאמנים ,  איציק עובדיה וניר לוין ,  קיימו הערב אסיפה טקטית מיוחדת לכל שחקני ההגנה של הקבוצה ,  ובה נכחו הבלמים ,  המגנים ושחקני הקישור האחורי .  עובדיה ולוין ערכו את התדריך ההגנתי לקראת חיפה והתעכבו על ליקויים שהיו במשחק ההגנה הקבוצתי של מכבי בתקופה האחרונה .  הם ביקשו מהשחקנים להקפיד על קו אחד בחלק האחורי ,  להיות אגרסיביים וראשונים לכל כדור ולנסות ולהרחיק את שחקני חיפה מהחלק האחורי של מכבי .
 
מכבי תל אביב :  יברויאן התנצל וקיבל מחילה
החלוץ ,  שהושעה בעקבות התקרית עם ראלדס ,  חזר להתאמן אחרי שהתנצל .  ישראלביץ' ערך אימון מקוצר והוא בספק לחיפה

