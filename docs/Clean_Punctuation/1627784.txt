הפועל פתח תקוה הביסה את אחי נצרת 0:3
שערים של סלמי ,  בשירו וחנון העניקו לקבוצה ממלאבס ניצחון ראשון אחרי חודשיים וחצי והעלו אותה מעל הקו האדום
חודשיים וחצי ועשרה משחקים אחרי שהשיגה את ניצחון הליגה האחרון שלה ,  אי שם באמצע אוקטובר נגד הפועל חיפה ,  רשמה היום  ( שבת )  הפועל פתח תקוה ניצחון חשוב ויקר ,  0:3 במשחק תחתית נגד אחי נצרת .
 מגמת ההתאוששות מאז ההגעה של אלי מחפוד החלה בשבוע שעבר ,  אז הצליחה הקבוצה ממלאבס לסיים בתיקו נגד מ.ס אשדוד ,  אבל מול הקבוצה שפיטרה אותו לפני פחות מחודש ,  האיש על הקווים של פתח תקוה היה חייב להשיג ניצחון וזה אכן קרה .  
צמד שערים מוקדם של אלנתן סלמי ועוסמן בשירו סימן לפתח תקוה את הדרך לניצחון ,  אודי חנון כבש במחצית השנייה והבונוס עבור המנצחת היה לא רק בעצןם העלייה מעל הקו האדום ,  אלא גם בהורדה ,  לפחות זמנית ,  של היריבה העירונית מתחתיו .  ואחי ?  היא במקום האחרון וזה לא נראה טוב .  עכשיו ינואר ,  כעת אפשר לקנות ולהשאיל שחקנים ,  ג'ון גרגורי חייב לנצל את זה אם הוא רוצה להישאר בליגה .  
דקה 6 :  גול !  אלנתן סלמי קיבל כדור עומק ,  השתלט עליו והקפיץ מעל אופק פנימה .  0:1 להפועל פתח תקוה .  
דקה 12 :  גול !  ארמון בן נעים מצא את עצמו במצב נוח בתוך הרחבה ,  הגביה לעוסמן בשירו וזה נגח מחמישה מטרים פנימה .  0:2 להפועל פתח תקוה .  
52 :  צרפתי בעט כדור נהדף לקורה ,  סלמי השתלט על הריבאונד אבל החמיץ מקרוב ממצב מצוין .
 56 :  גול !  דקה סרור הגביה כדור חופשי אלכסונית מהשער ,  אודי חנון הסיט פנימה את השלישי .  0:3 להפועל פתח תקוה .  
70 :  לוהאב כיאל בעט ממצב טוב מ-18 מטרים ,  אבל יוסי שקל היה במקום וקלט .
 הפועל פתח תקוה :  יוסי שקל ,  עמנואל מתיאס ,  אודי חנון ,  גל כהן ,  איאד חוטבא ,  ג'ונתן אסוס ,  עידן סרור  ( תומר בן חיים ,  68 )  גיא צרפתי ,  ארמון בן נעים  ( איימן אבו סלאח ,  80 )  ,  עוסמן בשירו ,  אלנתן סלמי  ( אור פישביין ,  76 )  .
 מכבי אחי נצרת :  גיל אופק ,  איסמעיל עאמר ,  מארק גורמן ,  מוחמד עמרייה  ( גיא דיין ,  58 )  ,  מאג'ד יונס ,  שלומי חנוכה ,  מייקל טוקורה ,  לוהאב כיאל ,  יניב לוזון ,  תומר חמד ,  טצ'ם נ'טויה .
 
הפועל פתח תקוה הביסה את אחי נצרת 0:3
שערים של סלמי ,  בשירו וחנון העניקו לקבוצה ממלאבס ניצחון ראשון אחרי חודשיים וחצי והעלו אותה מעל הקו האדום

