הסטארט אפ של עולם האמנות :  איזה איש עסקים יזהה את יעקב אגם הבא בתערוכה Modern Art Israel
מחר תיפתח בגלריה שורש בתל אביב התערוכה Modern Art Israel בפעם הראשונה ■ המארגנים לא מצניעים את הפן העסקי של הפרויקט ■ בדיוק כמו בשוק ההון ,  צריך לתפוס את ההשקעה בזמן לפני שכולם יודעים 
" ארבעה מוטיבים עם תזמור חזותי "  של יעקב אגם נמכרה בשנה שעברה במחיר שיא לאמן ישראלי חי :  500 אלף דולר . " בעיניי זה לא מעורר פליאה ",  אמר אגם אחרי המכירה . " היצירה הזו תימכר בעוד כמה שנים במיליוני דולרים ".  הפרויקט modern art israel ,  שישיק מחר את התערוכה הראשונה שלו ,  מנסה לתפוס את ההזדמנויות בענף הזה הרבה לפני שהן מגיעות לסכומים האלה.אירוע ההשקה הרשמי של הפרויקט יערך מחר בגלריה שורשים בת"א .  14 אמנים ישראלים ,  שסיימו בשנה האחרונה את לימודיהם בבתי הספר לאמנות בישראל ,  יציגו מבחר מעבודותיהם בתחומים של ציור ,  צילום ,  מיצב ווידאו ארט .  כל העבודות ,  מלבד אלה שכבר נמכרו ,  עומדות למכירה והמחירים ,  לטענת מארגני האירוע ,  הם לא פחות מהזדמנות להשקעה . " יש פה סטרט-אפ ",  אומר היזם והמפיק של המיזם שרון תובל , " רק שבמקום מניות אתה קונה יצירות ". נירית גור-קרבי  " סינדרלה"באופן כללי ,  השימוש במונחים מעולם הכלכלה ושוק ההון לא מפחיד את תובל . " הפרויקט נולד על מנת להתמודד עם הצרכים בשוק ולחבר בין קונים ומוכרים "  הוא מצהיר .  מצד אחד ,  עומדים המסיימים הטריים של בתי הספר היוקרתיים לאמנות .  אלה ניצבים בפני אתגר קשה : " השנה הראשונה אחרי סיום הלימודים היא קריטית .  70% מבוגרי בתי הספר לאמנות לא צולחים את שדה הקוצים הזה ומפסיקים ליצור ",  אומר תובל ומסביר : " בתי הספר יוצרים בועה מלאכותית .  תערוכות הגמר מייצרות פנטזיה .  אחרי שנה של עיסוק אינטנסיבי בפרויקט ,  כשהכל נגמר ,  מגיעה תחושה קשה של ריקנות .  מטרת הפרויקט היא להשפיע בנקודת הזמן הזו - לקחת את האמנים המבטיחים מיד בסיום הלימודים ולעבור איתם את הדרך ". אורלי דביר  " חלום ליל קיץ"מצד שני ,  כמו בכל שוק ,  יש כאלה שרוצים לקנות אמנות .  במקרה של modern art israel מדובר על אספנים מקצועיים ,  אבל גם על חובבי אמנות ,  שרוצים לקנות אמנות אבל מפחדים להשקיע סכומים גדולים מתוך תחושה של חוסר ידע .  מטרת הפרויקט ללוות גם אותם ולהמליץ על אמנים שסיכוייהם להצליח גדולים . " יש לי את הטעם האישי שלי כמובן "  אומר תובל , " אבל בפירוש בחרנו אמנים שאנחנו מעריכים שיפרצו ויכפילו את ערך העבודות שלהן ". זאב ,  בעל משרד לשירותי תיירות בתל אביב ,  רכש עבודה מהתערוכה עוד לפני הפתיחה : " רכשתי עבודה של ברק ברינקר למשרד .  תמונה של יער בגודל מטר על שניים ".  לדעתו ,  הערך המוסף של הפרויקט הליווי שמקבל הקונה מהפרויקט : " שרון עזר לי להבין יותר את הסיפור של היצירה .  קיבלתי מידע על הרקע של האמן ,  על הסדרה ,  ועוד ניואנסים על היצירה ששינו לגמרי את המבט שלי ". צילום :  ליאור גורנוומה באשר לרווח ?   " אני לא מבין גדול באמנות ,  ובוודאי לא באמנות עכשווית ,  אבל אני משוכנע ב-100% שזו השקעה טובה ",  אומר זאב , " הבעיה היחידה היא שאם אתה תולה משהו כזה יפה במשרד ,  אתה מפתח רגשות כלפיו ואז קשה לשחרר ,  אבל כל כמה שנים אנחנו מחדשים את המשרד וזו הזדמנות למכור ברווח ". מיטל סעדון - תחריטאין ספק .  אמנים ישראלים שהצליחו לחצות את שדה הקוצים של השנים הראשונות ולפרוץ לזירה הבינלאומית הכפילו במאות אחוזים את מחירי יצירותיהם .  לא חסרות דוגמאות ליצירות אמנות ישראליות שנמכרו בעשרות ואף מאות אלפי דולרים . " צפת בגליל "  של ראובן רובין נמכרה לפני כמה שנים ב-410 אלף דולר.את  " ספרים "  של אביגדור אריכא קנה מוזיאון ישראל ב-134 אלף דולר .  השאלה הגדולה היא כמובן על איזה אמן להמר .  תובל מסיים בטיפ למשקיע המתחיל :  בדקו את רשימת התערוכות והביאנלות שבהן יציג האמן בשנה הקרובה .  אירועים כאלה חושפים את האמנים ל"מוסדיים "  של הענף :  המוזיאונים .  וגם כאן ,  בדומה לשוק ההון ,  אם הענקים קונים הדרך לרווח קצרה .
 
הסטארט אפ של עולם האמנות :  איזה איש עסקים יזהה את יעקב אגם הבא בתערוכה Modern Art Israel
מחר תיפתח בגלריה שורש בתל אביב התערוכה Modern Art Israel בפעם הראשונה ■ המארגנים לא מצניעים את הפן העסקי של הפרויקט ■ בדיוק כמו בשוק ההון ,  צריך לתפוס את ההשקעה בזמן לפני שכולם יודעים

