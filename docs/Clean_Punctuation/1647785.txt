ישראל מנסה למנוע הצבת שגריר אמריקאי בדמשק
פגישת הפסגה בין נשיא סוריה ,  נשיא אירן ומזכ"ל חיזבאללה הביאה את ישראל לבקש מארה"ב שלא להציב שגריר בדמשק .  מזה 5 שנים אין שגריר אמריקאי בסוריה
בעקבות הפגישה החמימה שנערכה שלשום בדמשק בין נשיא סוריה בשאר אסד ,  עמיתו האירני מחמוד אחמדינג'ד ומזכ"ל חיזבאללה חסן נסראללה ,  דורשת ישראל מארה"ב להקפיא את החלטה לשלוח שגריר חדש לסוריה  כך דיווח הבוקר  ( שבת )  העיתון  " א-שרק אל-אווסט "  היוצא לאור בלונדון .  
גורמים המקורבים לממשלת ישראל מסרו לכתב העיתון כי הבקשה הועברה באמצעות שר הביטחון אהוד ברק המבקר בוושינגטון בימים אלה וכן באמצעות שליח מיוחד של ראש הממשלה בנימין נתניהו .
 כזכור ,  ארה"ב השיבה את שגרירה מדמשק לפני חמש שנים ,  לאחר חיסול ראש ממשלת לבנון דאז רפיק אל-חרירי בלב ביירות .  בשבוע שעבר הודיע נשיא ארה"ב ברק אובמה באופן רשמי על מינויו של הדיפלומט הוותיק רוברט פורד לשגריר בדמשק .  לפני כשבועיים אישרה סוריה את בקשתה של ארה"ב למנות את פורד ,  המכהן כיום כסגן השגריר האמריקאי בעירק .
 העיתון דיווח עוד כי אחמדינג'ד ונסראללה נועדו למשך זמן רב ודנו באיומים הישראלים לפתוח במלחמה .  על פי מקורות אירנים ,  אחמדינג'ד אמר לנסראללה כי ישראל חוששת מארגון חיזבאללה ומיתר ארגוני ההתנגדות במזרח התיכון ונסראללה השיב לו כי ארגונו ערוך ומוכן להגיב על כל מתקפה ישראלית .
 
ישראל מנסה למנוע הצבת שגריר אמריקאי בדמשק
פגישת הפסגה בין נשיא סוריה ,  נשיא אירן ומזכ"ל חיזבאללה הביאה את ישראל לבקש מארה"ב שלא להציב שגריר בדמשק .  מזה 5 שנים אין שגריר אמריקאי בסוריה

