בית הדין קבע פגישה נוספת עם אמיר לובין
יו"ר הפועל ת"א יועמד לדין לאור השתלחויותיו בעקבות העונש שספגה הקבוצה .  ביברס נאתכו עשוי לעזוב לקאזאן כבר במרץ
בית הדין של ההתאחדות לכדורגל החליט הבוקר  ( חמישי )  להגיש כתב אישום נגד יו"ר הפועל תל אביב אמיר לובין בגין ביזוי המוסדות השיפוטיים .  זאת בעקבות השתלחותו של יו"ר האדומים בבית הדין של ההתאחדות לכדורגל ,  לאחר שלא אהב את פסק הדין שנפסק לחובת קבוצתו .
 לובין לא אהב בלשון המעטה את החלטת בית הדין להחמיר עם האדומים ,  וכתוצאה מכך השתלח דרך כלי התקשורת בבית הדין כשאמר : " להחלטה אין קשר למציאות ,  והדיין ,  שאין לו מושג ,  עושה טובה שמקשיב ".  הדברים הללו הם ש"זיכו "  את לובין בפגישה נוספת עם דייני בית הדין של ההתאחדות .
 כזכור ,  אמש גזר בית הדין של ההתאחדות עונש של משחק רדיוס עם קהל וקנס של 20 אלף שקל בפועל ,  לאחר שאוהדי הקבוצה זרקו חפצים במהלך משחק הליגה האחרון נגד מכבי נתניה  ( 3:3 )  .  בדוח המשחק ציין השופט הראשי מאיר לוי כי שקית גרעינים שנזרקה מיציע אוהדי הפועל תל אביב פגעה בקוון ניסן דוידי ,  ולאחר שדברים דומים קרו גם בעונה שעברה ,  החליט בית הדין ,  כאמור ,  להחמיר עם האדומים בעונש וקבע את העונש המצוין לעיל .
 המשמעות היא שהפועל תל אביב תארח בעוד שבוע וחצי את מכבי אחי נצרת מחוץ לאצטדיון בלומפילד .  על פי המסתמן ,  המשחק ייערך בקופסה בנתניה ,  שם כבר אירחה בעבר הפועל תל אביב העונה משחק במסגרת גביע הטוטו .
 קשר הפועל תל אביב ביברס נאתכו נמצא על סף סיכום באלופת רוסיה רובין קאזאן ,  והוא יעבור כנראה לקבוצה בעוד כחודש עם פתיחתה של הליגה הרוסית .  נאתכו ,  שמסיים את חוזהו בהפועל בתום העונה הנוכחית  ( 2010 )  ,  אמור לחתום בקאזאן לתקופה של שלוש שנים בשכר הנאמד בכחצי מיליון יורו לעונה .  נאתכו עשוי להיות משוחרר כבר במרץ כדי שהפועל תוכל להרוויח ממעברו ,  מעבר לדמי ההשבחה של המועדון .
 כזכור ,  קאזאן תפגוש את הפועל תל אביב במסגרת שלב הנוקאאוט הראשון  ( 1/16 )  של הליגה האירופית .  המשחק הראשון ייערך ברוסיה ,  ב-18 לחודש ,  כשנכון לעכשיו המשחק אמור להיערך באצטדיונה של הקבוצה הרוסית ,  אלא אם כן נציגי אופ"א שיסיירו במקום יחליטו להעתיקו למקום אחר עקב הקור העז השורר באזור .  משחק הגומלין ייערך שבוע לאחר מכן ,  ב-25 לפברואר באצטדיון בלומפילד .  בעקבות שינוי היעד הוזלו מחירי הטיסה לרוסיה .  

בית הדין קבע פגישה נוספת עם אמיר לובין
יו"ר הפועל ת"א יועמד לדין לאור השתלחויותיו בעקבות העונש שספגה הקבוצה .  ביברס נאתכו עשוי לעזוב לקאזאן כבר במרץ

