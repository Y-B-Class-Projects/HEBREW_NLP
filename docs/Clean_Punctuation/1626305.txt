מנכ"ל ג'יי פי מורגן לשר האוצר הבריטי :  המס על הבונוסים מעניש בצורה בלתי הוגנת את הבנק
דימון אמר את הדברים לאחר כניסתו לתוקף של מס בגובה 50% על בונוסים מעל ל-25 אלף ליש"ט
מנכ"ל ג'יי פי מורגן צ'ייס ג'יימי דימון אמר לשר האוצר הבריטי אליסטר דרלינג שמס של 50% על הבונוסים לבכירי הבנקים מעניש בצורה בלתי הוגנת את הבנק האמריקאי ,  כך אמר מקורב לפרשה לבלומברג.דימון בן ה-53 ציין בשיחת טלפון בין השניים כי הוא מתכנן להקים את מטה הבנק האירופי במתחם העסקים קנארי וורף בלונדון ,  בעלות של 1.5 מיליארד ליש"ט  ( 2.4 מיליארד דולר )  כסמל למחוייבות הבנק לעיר ,  לפי המקור .  דימון חזר ואמר כי הבנק ,  השני בגודלו בארה"ב לפי נכסים ופיקדונות ,  שילם את כל המסים אותם הוא חייב לפי חוקי בריטניה ,  ולא השתמש בכספי משלמי המסים בבריטניה בזמן המשבר.שיחת הטלפון התקיימה בין השניים לאחר שדרלינג אכף ב-9 בדצמבר חוק להטלת 50% מס על הבונוסים אותם מקבלים עובדי מגזר הפיננסים .  המס יוטל על העובדים המקבלים בונוס של למעלה מ-25 אלף ליש"ט בכל הבנקים הפועלים בבריטניה .  המס צפוי לגייס למעלה מ-550 מיליון ליש"ט לקופת המדינה.העיתון  " פייננשל טיימס "  ציין היום כי ג'יי פי מורגן שוקל לבטל את התוכנית לבנות את המטה האירופי בקנארי וורף בגלל מס הבונוסים .  המס צפוי להיות שיקול בהחלטה הסופית ,  כך אמרו בכירים בבנק לעיתון .  ג'יי פי מורגן שילם 237 מיליון ליש"ט בנובמבר 2008 לרכישת שטח בקנארי וורף כדי לבנות את המטה האירופי - בניין בשטח של 176,500 מטר רבוע .
 
מנכ"ל ג'יי פי מורגן לשר האוצר הבריטי :  המס על הבונוסים מעניש בצורה בלתי הוגנת את הבנק
דימון אמר את הדברים לאחר כניסתו לתוקף של מס בגובה 50% על בונוסים מעל ל-25 אלף ליש"ט

