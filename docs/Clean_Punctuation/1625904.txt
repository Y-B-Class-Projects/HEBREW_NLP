אופנהיימר :  ארה"ב תספק תשואה עודפת 
 >  >  התחזית של אביבית מנה-קליל ,  מנכ"לית משותף באופנהיימר ישראל : " 2010 ,  להבדיל מהשנה שחלפה ,  תהיה שנת ה-stock picking .  לא עוד מיתאם גבוה בין מוצרי ההשקעה השונים כפי שחווינו ב-2009 ,  אלא דגש חזק יינתן בבחירת השקעות תוך בדיקה מדוקדקת של פוטנציאל צמיחה ,  רווחיות ,  מדידת ערכים אמיתית ,  תזרים מזומנים וכל ההיבטים המודדים איכותיות ריאליות . " המגזרים המומלצים שלנו הם טכנולוגיה ותעשייה .  בנוסף ,  לעומת כל התחזיות האחרות אנו מעריכים שגם מגזר הבריאות אטרקטיבי ,  וכי התרחיש הקיצוני ביותר ,  הנגזר מרפורמת הבריאות הקרבה ,  כבר כלול בתמחור הענף . " אנחנו צופים התאוששות בכלכלת ארה"ב ב-2010 בקצב שאולי יהיה נמוך מהמחזורים הקודמים ,  אך צפוי להעלות על קצבי הצמיחה של שאר הכלכלות המפותחות  ( גוש היורו ,  יפן ובריטניה )  .  הבנק הפדרלי צפוי לשמר בשנה הקרובה את מדיניות הריבית הנמוכה ,  אך גם העלאת ריבית מוקדם מהצפוי אינה אמורה לזעזע את השוק האמריקאי מעבר לתיקון קצר וקל . " להערכתנו ,  השוק האמריקאי יספק תשואה עודפת לעומת שאר השווקים המפותחים .  בנוסף ,  קצב הצמיחה ברווחי החברות המובילות בארה"ב ,  הנכללות במדד ה-500 s & p ,  יעלה על שיעורי הצמיחה בכלכלת ארה"ב .  אנו מציבים ל-500 s & p יעד של 1,300 נקודות בסוף 2010 ". 

אופנהיימר :  ארה"ב תספק תשואה עודפת 
nan
