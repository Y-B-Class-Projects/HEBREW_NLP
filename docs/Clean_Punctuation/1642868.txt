Cleantech 
קלינטק .  כינוי לטכנולוגיות חדשות שהשימוש בהן נועד לצמצם את הנזק הסביבתי שנגרם לעתים על ידי השימוש באמצעים טכנולוגיים .  המושג קלינטק קושר בתחילה בעיקר עם מקורות אנרגיה שאמורים להחליף מקורות מזהמי סביבה ,  כמו שריפה של דלקים מאובנים כפחם ונפט .  המקורות הנקיים יותר כוללים ,  למשל ,  הפקת חשמל מטורבינות רוח ,  מאנרגיית השמש ,  משדות גיאותרמיים ומניצול כוח הכבידה של מים בסכרים או במפלים .  במשך הזמן התרחב מושג הקלינטק ,  וכיום הוא כולל סוגים נוספים של טכנולוגיה ,  לרבות כאלה שמסייעים בהקטנת צריכת האנרגיה השוטפת ,  צמצום השימוש בפסולת רעילה ,  טיפול מתוחכם בזבל ושפכים וטיהור מים וטיפול בהם .  הפיתוח של טכנולוגיות נקיות לצרכים מסחריים קיבל בעשור האחרון זריקת מרץ מכיוון המודעות הגוברת להשפעת פליטות פחמניות על התחממות כדור הארץ .  המודעות הזאת גם הובילה לחקיקה המעודדת פיתוח טכנולוגיות נקיות ולזרימה מוגברת של השקעות לתחומים אלה .  בעשור האחרון נרשם בכל שנה גידול משמעותי בהון שזרם לחברות סטארט-אפ המפתחות טכנולוגיות נקיות .  ב-2001 סך ההשקעות בעולם בתחום הקלינטק היה כ-500 מיליון דולר ,  ואילו ב-2008 הסכום שהוקצב להשקעות בתחום הגיע לכ-8.5 מיליארד דולר .  ההשקעות הרבות והעידוד הממשלתי  ( לעתים באמצעות סובסידיות לצרכנים )  מסייעים לצמצם את עלות הטכנולוגיות האלה .  עם הזמן חלק מהן נהפכות לכדאיות מבחינה כלכלית בזכות עצמן .  לישראל יש מקום של כבוד בענף הקלינטק העולמי .  לצד פרויקטים שונים בתחום ייעול השימוש במים ,  האנרגיה הסולארית והטיפול בפסולת ,  בוצעה בינואר האחרון השקעה של 350 מיליון דולר במיזם המכוניות החשמליות של שי אגסי - חברת בטר פלייס .  ההשקעה בבטר פלייס נחשבת להשקעה הגדולה בהיסטוריה במיזם קלינטק יחיד .  עם זאת ,  בהיבט הסביבתי קיים עדיין ויכוח ציבורי בשאלה אם בטר פלייס היא אכן מיזם בעל משמעות אקולוגית ,  או שמא מדובר במיזם שההשפעה שלו לטובה על איכות הסביבה היא לכל היותר שולית .  ginzburg@themarker.com.ami

Cleantech 
nan
