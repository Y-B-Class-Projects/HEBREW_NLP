נמשכים המגעים למכירת דיסקונט
לאחר נתק של למעלה משנה ,  נפגשו הבעלים של הבינלאומי עם ראשי דיסקונט ,  ולא מן הנמנע כי במהלך השבוע יודיעו לבורסה כי הם חוזרים לשולחן המשא ומתן על מכירת המניות
לאחר נתק של למעלה משנה ,  נפגשו הבעלים של הבינלאומי - צדיק בינו ,  יו"ר הבנק ז'אק אלעד ,  מנכ"ל דיסקונט גיורא ויו"ר דיסקונט יוסי בכר .  על הפרק - מכירת אחזקות דיסקונט  ( 26% )  בבינלאומי .  הפגישה הובילה לפגישה שנייה שנערכה ביום חמישי האחרון בין בכר ואלעד ,  ולא מן הנמנע כי במהלך השבוע יודיעו הבנקים לבורסה כי הם חוזרים לנהל משא ומתן רשמי על מכירת המניות .
 הצדדים כבר עמדו בפני הסכם שלא יצא אל הפועל בשל המשבר הכלכלי . " אני יכול להעריך כי אם הצדדים יבחרו לפתוח במשא ומתן ,  הפעם יש סיכוי טוב להגיע להסכם "  מספר ל-TheMarkerמקורב למגעים ומוסיף : " זה לא שפתאום אופי הצדדים השתנה ,  אבל נוצרו תנאים שיכולים לאפשר הצלחה של מגעים .  הכל פתאום נראה מאוד ניתן לגישור ". 
התנאי הראשון שמאפשר התקדמות במגעים הוא השוק :  בנק דיסקונט רושם את השקעתו בבינלאומי על פי חלקו בהון העצמי .  כלומר ,  כל זמן שהבינלאומי נסחר בשווי שוק נמוך מההון העצמי שלו ,  דיסקונט היה צריך לרשום הפסד על המכירה .  כעת הבנק נסחר מעל ההון העצמי שלו .  על פי מתווה ההסכם המתגבש ,  תהיה ירידה הדרגתית באחזקות דיסקונט בבינלאומי ,  שנועדה לווסת את הלחץ על המניה .  המהלך יאפשר לו למכור בנקודות שבהן הבנק ייסחר מעל ההון העצמי שלו .
 מבחינת דיסקונט ,  התנאים בשלים למכירת האחזקות כיוון שההון שיתפנה להם עקב המכירה ,  יכול לשמש לפיתוח עסקי .  בקבוצת בינו מעוניינים במכירה כיוון שמכירה כזו תאפשר לבנק לבצע איחוד מניות - בין מניות הבינלאומי 5 והבינלאומי אחד ,  וירידה בהיקף האחזקות של דיסקונט תאפשר לבנק לעמוד בקריטריונים הנדרשים לשם כניסה למדד המעו"ף .
 על פי המתווה המתגבש ,  שזהה בבסיסו למתווה עליו הסכימו הצדדים ערב המשבר ,  הבנק הבינלאומי יחלק דיווידנד של כ-800 מליון שקל בגין שנים עברו .  הדיווידנד יכול להיות מוכר לצורכי מס לבנק דיסקונט .  למרות האיסור על הבנקים לחלק דיווידנד עד סוף 2010 ,  ההערכות הן שאם יהיה הסכם ,  המפקח על הבנקים יאשר את חלוקת הדיווידנד לצורך זה בלבד .
 בנק דיסקונט יסכים לאיחוד המניות באסיפה הכללית ,  וימכור 6% מאחזקותיו - דבר שיאפשר את כניסת הבנק למעו"ף .  על פי הערכת מקורב למגעים - כל הדברים הללו יקרו במהלך 2010 .  לאחר מכן יבצע דיסקונט ירידה הדרגתית באחזקות עד ל-11% לאורך מספר שנים .  עד אשר דיסקונט לא ירד מתחת ל-11% ,  הוא יוכל להחזיק דירקטורים בבינלאומי ,  ולהציג את האחזקה בבינלאומי כאחזקת אקוויטי ,  ולא השקעה פיננסית .
" יהיה משבר והבנק יחזור להיסחר ברמות של 0.5 על ההון העצמי .  אולי זה ימנע שוב את ביצוע העסקה ,  אבל תקופת הזמן הארוכה בה דיסקונט יוכל לרדת באחזקותיו מבטיחה שהוא ימצא תזמון למכור את המניות ,  ובנוסף הכניסה למעו"ף תעלה את ערכן ",  ציין המקורב .  המקורב גם מאמין שלא יהיו קשיים רבים במהלך המו"מ : " על מה הם יתווכחו ?  אם יגיעו ל-11% תוך ארבע שנים או ארבע שנים וחצי ?  זה כבר לא סוגיות מהותיות ". 

נמשכים המגעים למכירת דיסקונט
לאחר נתק של למעלה משנה ,  נפגשו הבעלים של הבינלאומי עם ראשי דיסקונט ,  ולא מן הנמנע כי במהלך השבוע יודיעו לבורסה כי הם חוזרים לשולחן המשא ומתן על מכירת המניות

