חברת החשמל מבקשת לייקר התעריף ב10%-5%- עבור מימון תוכנית החירום
התעריף המוזל כבר בסכנה :
 בלעדי themarker  >  >  ברקע הוזלת תעריף החשמל - כבר מבקשת חברת החשמל לייקרו ,  ובשיעור משמעותי .  ל-themarker נודע כי החברה פנתה באחרונה אל רשות החשמל בבקשה לממן באמצעות תעריף החשמל את עלויות השלב השני של תוכנית החירום למשק החשמל .  זאת ,  נוסף על ייקור התעריף ב-4.2% ,  שהחל בינואר 2009 כדי לממן את השלב הראשון בתוכנית .  מדובר בצבר פרויקטים בהיקף כולל של כ-5 מיליארד שקל אותם אמורה החברה להשלים עד סוף 2012 .  משמעות גילום עלויות אלה בתעריף החשמל היא ייקור התעריף בשיעור של 5%-10%  ( על פי הפריסה השנתית )  .  זאת ,  בניגוד למדיניות רשות החשמל לממן את הפרויקטים של החברה רק לאחר השלמתם .  בתוך כך סירב דירקטוריון חברת החשמל לאשר לחברה לתקצב פרויקטים אלה מתקציב החברה או באמצעות גיוסי חוב חדשים .  לפיכך ,  עדיין לא אושר תקציב הפיתוח של החברה ל-2010 - והיום יתכנס הדירקטוריון לדון בסוגיה  ( לצד אישור הדו"חות הכספיים לרבעון השלישי )  .  תוכנית החירום למשק החשמל נועדה לתת מענה מיידי למחסור הצפוי בכושר ייצור החשמל באמצעות הקמת חמש תחנות כוח בשנים 2009-2012 .  שתי יחידות הייצור הראשונות הוקמו באתר רמת חובב .  שלוש יחידות ייצור נוספות אמורה חברת החשמל להפעיל באתרים אשכול  ( אשדוד )  ,  רמת חובב וחגית  ( סמוך לאליקים )  עד קיץ 2010 .  עלות שלב זה הסתכמה ב-3.6 מיליארד שקל ,  מהם הסכימה רשות החשמל לממן בתעריף החשמל 2 מיליארד שקל .  בשלב ב' תידרש חברת החשמל להתקין עד סוף 2012 תוספות קיטוריות על גבי הטורבינות הפתוחות שהונחו וכן להקים תחנת כוח רביעית באלון תבור .  עלות שלב זה מוערכת ב-5 מיליארד שקל .  החברה מסרבת לפי שעה להשתתף במימונם ומבקשת מהרשות לגלם את הסכום כולו בתעריף כבר כעת .  ברשות החשמל אישרו כי התקבלה פנייה וזו נבחנת .  מחברת החשמל נמסר בתגובה : " כזרוע מבצעת של המדינה ,  החברה מבצעת את תוכנית החירום עקב המחסור בחשמל ,  הנובע בעיקר בשל אי כניסת יצרנים פרטיים ,  ולכן לא יעלה על הדעת שהחברה תגייס גם לצורך זה סכומי כסף נוספים ".  בחברה הוסיפו כי השינוי המתבקש הוא רק בהקדמת התשלום לו היא זכאית במקום כיסויו לאחר סיום בניית תחנות הכוח ובפריסה ל-30 שנה .
 
חברת החשמל מבקשת לייקר התעריף ב10%-5%- עבור מימון תוכנית החירום
התעריף המוזל כבר בסכנה :
 
