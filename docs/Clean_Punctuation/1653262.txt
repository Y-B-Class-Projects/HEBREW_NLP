הרב עובדיה קורא שלא לעלות להר הבית
בעקבות ההסלמה והמתיחות השוררת בירושלים ,  דיבר השר אלי ישי עם הרב עובדיה יוסף והכריז כי  " חל איסור חמור על העלייה להר הבית "
 מנהיגה הרוחני של ש"ס הרב עובדיה יוסף קרא הבוקר  ( שני )  לציבור להרגיע את הרוחות סביב הר הבית .  בעקבות ההסלמה והמתיחות השוררת בעיר ירושלים בימים האחרונים עידכן השר ישי את הרב עובדיה יוסף על ההתפתחויות בעיר ,  אשר אחריה פנה ישי ואמר כי  " בעקבות שיחתי עם הרב ,  ומתוך חשיבות לפעול להרגעה ועל פי בקשת הרב ,  אני שב ומודיע את פסיקתו ,  כי חל איסור חמור על עליה להר הבית ".  ההצהרה מגיעה בעקבות טקס חנוכת בית הכנסת  " החורבה "  בעיר העתיקה בירושלים המתוכנן להערך היום בערב ,  דבר שעלול להצית מהומות .
 אמש התייחס מפכ"ל המשטרה רנ"צ דודי כהן גם הוא למתיחות בעיר .  בסיום הערכת המצב בנוגע להיערכות משטרת ישראל בירושלים אמר כהן כי הוא  " מצפה מכלל הגורמים השונים לגלות אחריות באמירות שעלולות להביא להסלמה מיותרת בעיר ".  
המפכ"ל אף הוסיף כי  "  אני סומך על המפקדים והשוטרים לגלות סבלנות ,  אורך רוח ובעת הצורך נחישות מול מתפרעים והפרות סדר ולאפשר קיום חופש הפולחן הדתי ושגרת החיים בירושלים ".  בתוך כך ,  חגגו היום מאות מתפללים את הכנסת ספר התורה לבית הכנסת  " החורבה "  בעיר העתיקה בירושלים .  מחר יתקיים טקס חנוכת בית הכנסת בהשתתפות יו"ר הכנסת ראובן ריבלין ,  שר הבינוי והשיכון אריאל אטיאס ,  הרבנים הראשיים ואישים נוספים .
 במהלך השבוע האחרון הכריזה המשטרה מספר פעמים כי היא מגבילה את הכניסה לרחבת הר הבית ומזרח ירושלים ,  מחשש להתלקחות מהומות באזור .  נכון לשעה זו ,  עד יום שלישי לא תורשה הכניסה למתחם ההר עבור מתפללים מתחת לגיל 50 ומבקרים .  בתוך כך הדגישה אתמול המשטרה כי אין כל שחר להצהרות על הכוונה לאפשר תהלוכה של פעילי ימין אל הר הבית להנחת אבן פינה במתחם . " המשטרה תמנע ביד קשה כל ניסיון של קיצונים משני הצדדים להפר את הסדר והביטחון בהר הבית ומזרח העיר "  אמרו במשטרה והוסיפו כי  " כוחות משטרה ומג"ב ערוכים סביב הר הבית ,  בסמטאות העיר העתיקה ,  במזרח ירושלים ובכפרים על מנת למנוע כל ניסיון להפר את הסדר מצד כל גורם שהוא ". 

הרב עובדיה קורא שלא לעלות להר הבית
בעקבות ההסלמה והמתיחות השוררת בירושלים ,  דיבר השר אלי ישי עם הרב עובדיה יוסף והכריז כי  " חל איסור חמור על העלייה להר הבית "
 
