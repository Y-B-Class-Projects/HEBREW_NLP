פוטבול :  נס או בוץ ? 
הג'טס  ( מול סינסינטי )  והרייבנס  ( באוקלנד )  ייכנסו לפלייאוף עם ניצחון ,  קבוצות אחרות ,  בהן האלופה פיטסבורג ,  מחכות למעידה
המחזור האחרון ב-NFL הגיע ,  והבשורה הטובה היא שיש למה לצפות בשתי הגזרות .  ב-NFC ייפגשו פילדלפיה ודאלאס לקרב שיכול להפוך את כל תמונת המיקום בחטיבה ,  וב-AFC יתמקד המחזור בקביעת העולות לפלייאוף .  גורלן של ניו יורק ג'טס ובולטימור בידיהן ,  ניצחון - והן בפנים .  דנבר ,  יוסטון ,  פיטסבורג ומיאמי צריכות לנצח ולקוות לצירופי מקרים ,  חלקם אפשריים ,  אחרים יוגדרו כנס .  
במחזור הקודם עמדנו על 9 מ-15 ,  ועם 142 מ-239 המדור עומד על 59.4 אחוז ,  ויקיים מיני-פלייאוף משלו כדי לעבור את ה-60 אחוז .  לוחות השידורים ברשתות טרם פורסמו במלואם ,  נעדכן ברגע שנדע .
 METV :  
20:00 :  טרם פורסם
23:15 :  דאלאס - פילדלפיה
FOX :
 20:00 :  קרוליינה - ניו אורלינס
ESPN :  
3:20 ,  בין ראשון לשני :  ניו יורק ג'טס - סינסינטי
מינסוטה  ( 4:11 )  - ניו יורק ג'איינטס  ( 7:8 )  
התבוסה הביתית של הג'איינטס לקרוליינה סיימה את העונה שלהם מוקדם ,  וכעת הענקים ישאפו רק לקלקל לווייקינגס ,  שיורים לעצמם ברגל ממילא בשבועות האחרונים .  ברט פארב ומינסוטה דעכו מאוד ואיבדו את המקום השני בחטיבה ,  המבטיח שבוע חופש .  כדי לחזור אליו הם צריכים ניצחון והפסד של פילדלפיה בדאלאס .  ניו יורק ,  כאמור ,  תשחק את הספוילר ,  וכמו שאנחנו מכירים את הג'איינטס ,  צפו לבלתי צפוי .
 התחזית :  מצטרפת לתחזית של זאב אברהמי מתחילת השבוע - ניצחון לג'איינטס .  
קרוליינה  ( 8:7 )  - ניו אורלינס  ( 2:13 )  
מי שנמצאת בעמדה דומה לזו של מינסוטה היא ניו אורלינס .  הסיינטס הבטיחו ,  אמנם ,  את המקום הראשון בחטיבה ,  אבל נראו לא טוב בשני המשחקים האחרונים ,  בהם הפסידו .  האם שון פייטון ינסה להוריד את מפלס הלחץ ,  או שייתן לכוכבים שלו לנוח במשחק חסר חשיבות ומשמעות על הדירוג ?  האפשרות השניה היא הסבירה ,  לא נראה שהסיינטס יסכנו את שחקניהם ,  ולראיה ההחלטה לפתוח עם מארק ברונל בן ה-900 במקום דרו בריס .  בצד השני ,  מאט מור שוב הראה בשבוע שעבר שהוא מוכן להפוך לקוורטרבק הראשון של הפנתרים ,  כשהוביל אותם לניצחון הגדול במדולנדס .  עכשיו יש לו הזדמנות לשים את החותמת הסופית .  ד'אנג'לו וויליאמס בספק גדול למשחק בגלל פציעה .  
התחזית :  ניצחון לפנתרס
בפאלו  ( 10:5 )  - אינדיאנפוליס  ( 1:14 )  
שבוע לא קל עבר על ביל פוליאן ,  נשיא הקולטס ,  שנאלץ לעזוב תוכנית רדיו באינדיאנפוליס לפני סיומה בגלל זעם האוהדים .  הקולטס זרקו את העונה המושלמת לפח ,  ועכשיו ,  כשהכל מאחוריהם ,  סביר להניח שפייטון מאנינג ושאר כוכבי הקבוצה ישחקו לא יותר מסדרה אחת ,  כשאת עמדת הקוורטרבק יאייש שוב ברוב המשחק קרטיס פיינטר הצעיר .  היינו אומרים שזה מבטיח ניצחון ליריבה ,  אבל בכל זאת ,  היריבה היא בפאלו .  באדי ניקס ,  שהיה ראש מחלקת הסקאוטינג של הבילס ,  מונה במהלך השבוע ל-GM ,  וירצה לפתוח את הקדנציה שלו עם ניצחון .  
התחזית :  ואחרי ה"בכל זאת "  נגיד שוב  " בכל זאת "  - בפאלו
יוסטון  ( 7:8 )  - ניו אינגלנד  ( 5:10 )  
הגענו לחלק המעניין - קרבות הוויילד קארד ב-AFC .  כדי לעלות ,  יוסטון צריכה ניצחון והפסדים של הג'טס והרייבנס או הרייבנס והברונקוס - על פניו לא סיכוי מדהים .  ובכל זאת ,  אם ינצחו הטקסאנס הם יעשו היסטוריה קטנה ,  וירשמו עונה ראשונה במאזן חיובי במועדון שנוסד ב-2002 .  ביל בליצ'יק אמר כבר לטום בריידי שהוא ישחק ,  רק לא אמר כמה .  סביר להניח כי למרות שהפאטס נלחמים לשמור על המקום השלישי בחטיבה ,  במחצית השניה הם יאפשרו לשחקני המפתח לנוח .  
התחזית :  ניצחון לטקסאנס
מיאמי  ( 8:7 )  - פיטסבורג  ( 7:8 ) 
לפיטסבורג יש עדיין סיכויים תאורטיים ,  אבל נראה שכל המשחק הזה יהיה לפרוטוקול .  במקרה של ניצחון ,  הסטילרס יקוו להפסדים של יוסטון והג'טס או הרייבנס .  הדולפינס איבדו כל סיכוי בהפסד הביתי ליוסטון ,  ויתרכזו בטיפוחו של צ'אד הני ,  שנתן עונה לא רעה בכלל כפותח .  
התחזית :  ניצחון לפיטסבורג
קליבלנד  ( 11:4 )  - ג'קסונוויל  ( 8:7 )  
עד כמה שזה נשמע מוזר ,  לג'אגוארס יש עדיין סיכוי פצפון לשחק בשבוע הבא - הם צריכים לנצח ולקוות שכל קבוצות ה-7:8 יפסידו .  בקיצור - הבנתם את הנקודה ,  זה לא יקרה והם די בחוץ .  הבראונס ,  מצד שני ,  יכולים לחתום עונה קשה בניצחון רביעי ברציפות ,  כשמול האין-הגנה של ג'קסונוויל יעמוד הלהיט של השבועות האחרונים ,  הרץ ג'רום הריסון .  
התחזית :  ניצחון לג'קסונוויל
אנחנו מתנצלים על כך שלא נרחיב על שאר המשחקים ב-20:00 ,  אבל הם לא במיוחד ראויים להרחבה .  סט .  לואיס  ( 14:1 )  תארח את סן פרנסיסקו  ( 8:7 )  ,  טמפה ביי  ( 12:3 )  תתמודד עם אטלנטה  ( 7:8 )  ודטרויט  ( 13:2 )  תשחק מול שיקגו  ( 9:6 )  .  התחזית שלנו :  סן פרנסיסקו ,  אטלנטה ושיקגו .
 דאלאס  ( 5:10 - נודניקים כולכם )  - פילדלפיה  ( 4:11 ) 
למרות שהקרבות החשובים יותר ייערכו ב-AFC ,  זהו ה-משחק של המחזור .  האיגלס צריכים ניצחון כדי לשמור על המקום השני בחטיבה ועל שבוע החופש ,  כשהפסד יעניק לקאובויס  ( שניצחו בפילדלפיה מוקדם יותר השנה )  את המקום הראשון בבית .  כדי לקבל גם שבוע חופש ,  צריכה דאלאס הפסדים של מינסוטה ואריזונה .  מיילס אוסטין פצוע בבוהן אבל צפוי לשחק ,  בהתמודדות שתהיה חמה-חמה .  בשנה שעברה ,  אגב ,  היו האיגלס צריכים כל מני נסים כדי להיכנס לפלייאוף במחזור האחרון .  לאחר שרמסו את הקאובויס 6:44 ,  הם אכן נכנסו והגיעו עד לגמר החטיבה .  והשנה ?  
התחזית :  ניצחון לאיגלס
דנבר  ( 7:8 )  - קנזס סיטי  ( 12:3 )  
כדי לעלות ,  הברונקוס צריכים ניצחון והפסד של הג'טס או הרייבנס .  לא מצב אנוש ,  אבל כל עוד אתה לא תלוי בעצמך ,  אתה בבעיה .  ואתה בבעיה קשה יותר כשברנדון מרשל ,  השחקן הטוב בקבוצה שלך ,  לא משחק .  מרשל לא יהיה בסגל בעקבות פציעת ירך ,  לפחות זה הטיעון הרשמי ,  אבל נראה שיש פה עניין אישי עם המאמן ג'וש מקדניאלס .  הסוסונים עדיפים על הנייר ,  אבל כולנו זוכרים את סיומי העונה האחרונים שלהם ,  עם הפסדים איומים בדצמבר לקבוצות דמויות הצ'יפס .  
התחזית :  הפעם דנבר תנצח - ותקווה לבשורות מהמדולנדס או מאוקלנד
אוקלנד  ( 10:5 )  - בולטימור  ( 7:8 ) 
וכמה אירונית היא העובדה שהברונקוס יתפללו לניצחון של היריבה השנואה ביותר שלהם .  הריידרס הם אלה שסיבכו את דנבר לפני שבועיים ,  והם אלה שיכולים להוציא אותה מהברוך .  הרייבנס הם הקבוצה הכי פחות אינטליגנטית בליגה ,  טרגדיה מהלכת של טעויות ,  אבל לפחות הגיעו למצב שבו ניצחון יסדר להם כרטיס לוויילד קארד בלי תלות באחרים .  
התחזית :  בולטימור הולכת ליפול פה .  ניצחון לאוקלנד
סיאטל  ( 10:5 )  תארח את טנסי  ( 8:7 )  .  אנחנו הולכים על הטייטאנס .
 אריזונה  ( 5:10 )  - גרין ביי  ( 5:10 ) 
שתי הקבוצות תלויות לא רק במשחק הזה ,  אלא גם בהתמודדות בין דאלאס לפילדלפיה .  במקרה שאריזונה תנצח ,  היא זקוקה לניצחון של הקאובויס ושל הג'איינטס במינסוטה כדי לסיים במקום השני בחטיבה .  הפאקרס בפלייאוף ,  אבל למקרה שלא ינצחו והקאובויס כן ,  הם יצנחו למקום השישי בדירוג ,  המוביל למפגש אפשרי עם ..  .  הווייקינגס בסיבוב הראשון בפלייאוף .  
התחזית :  ניצחון לאריזונה
סן דייגו  ( 3:12 )  - וושינגטון  ( 11:4 )  כשמדברים על קלאץ' בדצמבר ,  מדברים על סן דייגו ,  שפשוט לא מפסידה בחודש הזה .  לצ'ארג'רס עשרה ניצחונות רצופים והם ישחקו מול יריבה נחותה בהרבה ,  אבל סביר להניח שהמשחק הזה יהיה צמוד מכפי שניתן לצפות ,  משום שסן דייגו הבטיחה כבר את המקום השני בחטיבה .  המאמן נורב טרנר זוכר שלכל פלייאוף הוא נכנס עם פציעות של שחקני מפתח ,  וישמור על פיליפ ריברס ולדניאן טומלינסון בצמר גפן ,  כשלפחות ריברס יפתח ,  אבל מחליפו בילי וולק יבלה חלק ניכר מהזמן על המגרש .  
התחזית :  בכל זאת ,  ניצחון לצ'ארג'רס
ניו יורק ג'טס  ( 7:8 )  - סינסינטי  ( 5:10 )  - 3:20 ,  בין ראשון לשני
כשהמשחק הזה יתקיים ,  המחזור כולו כבר יהיה מאחורינו ושתי הקבוצות יידעו בדיוק מה הן צריכות לעשות .  ניו יורק ,  בעצם ,  כבר יודעת - רק ניצחון .  לגבי הבנגאלס ,  הם יפזלו לתוצאה שתגיע מיוסטון ,  שכן ניצחון של הפטריוטס יחסל את הסיכויים שלהם למקום השלישי בחטיבה .  צ'אד אוצ'וסינקו התגרה כבר השבוע בדארל ריוויס ,  והשאלה היא כמה הזדמנויות הוא יקבל כדי להוכיח שהוא יכול להתגבר על אחד ממגני הפינה הטובים בליגה .  אם לא יקרה משהו בלתי צפוי בפלייאוף ,  זה יהיה המשחק האחרון אי פעם במדולנדס .  
התחזית :  ניצחון לג'טס

פוטבול :  נס או בוץ ? 
הג'טס  ( מול סינסינטי )  והרייבנס  ( באוקלנד )  ייכנסו לפלייאוף עם ניצחון ,  קבוצות אחרות ,  בהן האלופה פיטסבורג ,  מחכות למעידה

