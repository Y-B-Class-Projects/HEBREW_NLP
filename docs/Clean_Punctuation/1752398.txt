המנכ"ל החדש של דיסקונט ייכנס לתפקיד בלי המנהלים הוותיקים לצדו
בלעדי זעזועים בהנהלת דיסקונט ערב כניסתו של ראובן שפיגל לכיסא המנכ"ל :  דורית בן סימון ,  ראש החטיבה הפיננסית ,  תעזוב את תפקידה בקרוב ,  ותצטרף לאהוד ארנון ,  ראש החטיבה העסקית ולישראל דוד ,  ראש החטיבה הקמעונית שעברו לתפקידים אחרים בקבוצה
 >  >  דורית בן סימון ,  מי שעמדה בחמש השנים האחרונות בראש החטיבה הפיננסית של בנק דיסקונט ,  צפויה לעזוב את תפקידה בקרוב - כך נודע ל-themarker .  שלא כמו מנהלי חטיבות אחרים בדיסקונט ששינו לאחרונה תפקיד בתוך הקבוצה - בן סימון תעזוב את קבוצת דסקונט .  בן סימון היתה בחמש השנים האחרונות ראש החטיבה הפיננסית ומנהלת הסיכונים הראשית של הבנק ,  ובמסגרת תפקידה היתה אחראית גם על חטיבת נכסי לקוחות .  לפני כמה חודשים ,  בעקבות הוראה של המפקח על הבנקים רוני חזקיהו להפריד את תפקיד מנהל הסיכונים בבנקים ולתת אותו למנהל שאינו נושא בתפקידים ביצועיים ,  הפסיקה בן סימון לכהן כמנהלת הסיכונים של הבנק .  גורם בבנק דיסקונט סיפר אתמול ל-themarker כי בן סימון היתה זו שקיבלה את ההחלטה לעזוב והיא צפויה לסיים את הפרויקטים הגדולים שהיא מובילה בטרם עזיבתה .  בן סימון החלה את דרכה במשרד האוצר ,  ומשם עברה לבנק טפחות כמנהלת תחום השקעות .  לאחר מכן ניהלה את גמולות ,  חברת קופות הגמל וקרנות ההשתלמות שהיתה בבעלות בנק הפועלים לפני רפורמת בכר .  בן סימון צפויה לסיים את תפקידה בפועל חודשים ספורים לאחר שייכנס לתפקידו מנכ"ל הבנק החדש ראובן שפיגל .  אחד הפרויקטים שאותם היא צפויה להשלים טרם עזיבתה - אם לא יהיו דחיות נוספות - הוא הנפקת הזכויות של הבנק בהיקף של 450 מיליון שקל .  ההנפקה המתוכננת כבר כשנה ,  אולם נתקלה בעיכובים רבים .  בפברואר ייכנס לתפקידו ראובן שפיגל ,  מנכ"ל הבנק החדש ,  שיחליף את גיורא עופר העוזב את הנהלת הבנק לאחר עשור .  לשפיגל צפויים חודשים ראשונים לא פשוטים בתפקיד ,  ואחד הדברים שיהפכו את כניסתו לתפקיד למאתגרת עוד יותר הוא העובדה שכל עמודי התווך של הנהלת דיסקונט בישראל בשנים האחרונות מסיימים את תפקידם בימים אלה .  נוסף לבן סימון ,  שתסיים את תפקידה בחודשים הקרובים ,  יעשה זאת גם אהוד ארנון - מי שהיה בארבע השנים האחרונות ראש החטיבה העסקית של הבנק .  ארנון מחליף בתפקידו את שפיגל עצמו ,  ול-themarker נודע כי מי שצפויה להחליף את ארנון היא סגניתו ,  אורית אלסטר .  החלפה נוספת שבוצעה מוקדם יותר השנה היתה של ראש החטיבה הקמעונית ,  ישראל דוד ,  שגם הוא שימש בתפקיד כארבע שנים .  דוד עבר לכהן כמנכ"ל חברת כרטיסי האשראי של דיסקונט ,  חברת כאל ,  לאחר שהמנכ"ל הקודם בועז צ'צ'יק סיים את תפקידו עקב שורת כשלים שבהם הסתבכה החברה .  את דוד החליף בתפקידו נעם הנגבי .  נוסף לשלושה חילופי תפקידים מרכזיים אלה בוצעו בהנהלת דיסקונט שינויים נוספים בתקופה האחרונה .  כך למשל אמור מבקר הבנק שלמה פיטשון לסיים את תפקידו .  פיטשון כבר הודיע על כך אך בינתיים האריך את כהונתו ,  והבנק מחפש לו מחליף .  את הנגבי החליף סגנו שי ורדי ,  שאחראי על מערכות מחשוב - תחום שנמצא כעת לאחר השלמת פרויקט הסבת מחשוב גדול מאוד - ואילו שלמה אבידן מונה לאחראי על תחום התפעול ולוגיסטיקה ,  שבו דרושה התייעלות רבה בבנק .  המהפכה הקמעונית עדיין דורשת עבודה שלושה מחברי ההנהלה המרכזיים ביותר בבנק דיסקונט בישראל היו בן סימון ,  ארנון ודוד .  עם עזיבתם מקבל לידיו שפיגל הנהלה חדשה ובעלת ניסיון מועט יחסית ,  והדבר הראשון שיצטרך שפיגל לעשות הוא לבנות הנהלה יציבה ולגבש אותה .  ההנהלה החדשה עומדת בפני אתגרים רבים בכל אחת מהזרועות של הבנק .  כך למשל ,  מחליפו של ארנון יצטרך להמשיך להוריד את רמת ההפרשה לחובות מסופקים בתיק האשראי של הבנק ,  שאמנם ירדה בשנים האחרונות אך היא עדיין מהגבוהות במערכת ,  וברבעון השני של 2010 היתה הגבוהה ביותר - 0.89% בהשוואה לממוצע של 0.50% בשאר הבנקים .  אתגר גדול עומד גם בפני הנגבי שהחליף את דוד ,  מכיוון שבנק דיסקונט מוביל בשנים האחרונות אסטרטגיה השמה דגש על התחום הקמעוני בבנק .  דיסקונט ומעוניין לגייס משקי בית כדי להגדיל את המקורות הזולים של הבנק  ( פיקדונות הציבור )  ולהשתמש בהם כדי לצמוח באשראי .  ואכן ,  דיסקונט הצליח בשנים האחרונות להגדיל את נתחו באשראי לציבור ,  אולם המהפכה הקמעונית של דיסקונט דורשת עדיין עבודה רבה .  כך למשל ,  על פי התוכנית האסטרטגית לשנים 2011-2015 מתכנן דיסקונט לערוך שינויים נוספים בתחום הקמעוני ,  בעיקר שינויים ארגוניים .  אחד השינויים שיבוצעו בדיסקונט הוא ביטול חמישה מרחבים והקמת עשרה אזורים  " רזים "  באנשי מטה ,  שינהלו את תחום השירות ופיתוח העסקים ב-140 הסניפים הקמעוניים .  להנגבי ולבנק מצפה עבודה רבה כדי להטמיע שינוי זה בשטח .  האתגר :  התייעלות מעבר לגיבוש ההנהלה ,  בפני שפיגל עומדים שני אתגרים גדולים - התייעלות וניהול ההון של הבנק .  מתחילת השנה מציג דסקונט תשואה על ההון נמוכה ביחס למערכת  ( 6.3% ברבעון השני של 2010 - כמחצית ממזרחי ולאומי ,  ותוצאה טובה יותר רק מהבינלאומי )  ,  ונסחר במכפיל הון נמוך בהשוואה לשאר הבנקים .  שתי הסיבות העיקריות לכך הן חוסר היעילות של הבנק והקושי שלו בעמידה בדרישות ההון .  על פי נתונים שמפרסם בנק ישראל ,  עובדי דיסקונט הם הפחות יעילים במערכת הבנקאות .  ואולם ,  ההתמודדות עם העובדים אינה פשוטה באף בנק ,  ובייחוד לא בבנק דיסקונט ,  שבו קיים ועד חזק ומיליטנטי .  דיסקונט הציג ברבעו השני 2010 את יחס היעילות  ( הוצאות תפעוליות מתוך סך הכנסות )  הגרוע ביותר במערכת ,  78% ,  בעוד שהפועלים ,  לאומי ומזרחי טפחות הציגו יחס טוב יותר ,  הנמוך מ-70% .  הסיבה השנייה היא ניהול ההון .  דיסקונט הוא כיום הבנק היחיד שנמצא מתחת ליחסי ההלימות של הון הליבה  ( הון מניות ועודפים שלא חולקו )  שהוגדרו על ידי בנק ישראל  ( 7.5% )  .  הבנק אמנם מתכנן הנפקת זכויות ומניות לחיזוק בסיס ההון ,  אולם גם הנפקת הזכויות לא תיתן לו עודף הון גדול מעבר לדרישות המינימום של בנק ישראל - ומשמעות הדבר יכולה להיות פגיעה בצמיחה של הבנק ואף צמצום האשראי שהוא נותן .
 
המנכ"ל החדש של דיסקונט ייכנס לתפקיד בלי המנהלים הוותיקים לצדו
בלעדי זעזועים בהנהלת דיסקונט ערב כניסתו של ראובן שפיגל לכיסא המנכ"ל :  דורית בן סימון ,  ראש החטיבה הפיננסית ,  תעזוב את תפקידה בקרוב ,  ותצטרף לאהוד ארנון ,  ראש החטיבה העסקית ולישראל דוד ,  ראש החטיבה הקמעונית שעברו לתפקידים אחרים בקבוצה

