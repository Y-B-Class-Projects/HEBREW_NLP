צבי זיו עוזב במחאה 
לא רק בפתיחת חנות גאפ בתל אביב שלשום היה בלגן גדול .  ועידת family office  &  wealth management ,  שערכה חברת די.סי .  פייננס במלון הילטון אתמול ,  ונועדה לתת מענה לסוגיות כגון שמירה על נכסים וירושות ,  בלטה בארגון לוקה בחסר .  אפילו צבי זיו ,  לשעבר מנכ"ל בנק הפועלים ,  נאלץ לחכות שלושת רבעי שעה בתור הארוך שנוצר מבלי שניתן לו להיכנס .  לאחר שחיכה בתור כמה פעמים אצל נציגים שונים ,  שלא הופיע ברשימותיהם אף כי הוזמן אישית ,  עזב את המקום במחאה .  מתי אלון ,  מייסד קהילת  " השקעות ערך "  ב-themarkercafe כתב על כך בבלוג שלו : " זיו עמד שם מול הבחור הנחמד שמוודא רישום ומסנן ללא הרף את אלה שניסו להיכנס .  האנשים לידי אמרו 'מה ,  הוא לא נורמלי ?  לא להכניס את מר זיו ? ' "  צבי זיו אמר : " האירוע היה מבולגן בצורה בלתי נסבלת .  כשהלכתי עוד היו כ-200 איש בחוץ והשעה היתה 09:30 ,  כאשר הכנס היה אמור להיפתח ב-08:50 ". 

צבי זיו עוזב במחאה 
nan
