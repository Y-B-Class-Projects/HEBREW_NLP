בנק אגוד :  השקעה בנדל"ן הניבה תשואה גרועה ממניות ומאג"ח בעשור האחרון
הבנק בדק את התשואות בעשור האחרון ב-12 ערים .  כפר סבא רשמה את עליות המחירים החדות ביותר ,  חיפה רשמה ירידה של 18%
 >  >  חושבים להשקיע בנדל"ן ?  בבנק אגוד ממליצים לכם לחשוב שנית .  בדיקה שערך הבנק באחרונה מעלה כי מבין שלושת מסלולי ההשקעה - מנייתי ,  אג"ח ממשלתי ונדל"ן למגורים - האפיק האחרון הניב את התשואה הנמוכה מכולם .  בסקירת הבנק נכתב כי  " מדידת התשואה על הנדל"ן למגורים נעשתה על סמך עליית מחירי הדיור בהנחה של תוספת תשואה ממוצעת שנתית מדמי שכירות של 5% .  מצאנו כי ההשקעה בנדל"ן למגורים הניבה למשקיע תשואה של 60% על פני עשר שנים - תשואה שנתית של כ-4.8% ".  לדברי הבנק ,  משקיע שבחר בתקופה זו באפיק המנייתי  ( מדד המעו"ף )  נהנה מתשואה שנתית של 7.1% ,  ובאפיק האג"ח הממשלתי התשואה השנתית היתה 5.3% . " למרות המשבר בשוק ההון ,  הנדל"ן למגורים הניב 2.3% פחות מהתשואה הממוצעת על אפיק המניות בעשור האחרון ",  אמרה אורלי אברהם ,  אנליסטית ראשית בבנק אגוד . " תוצאות המחקר ממחישות את חשיבות פיזור ההשקעות ".  בבנק מדדו מחירים ב-12 ערים מרכזיות בישראל לאורך העשור האחרון .  מבין הערים בלטה כפר סבא ,  שרשמה עליית מחירים של 70% .  בתחילת העשור המחיר לדירת ארבעה חדרים בשכונת ההדרים היה 833 אלף שקל ,  וכיום דירה דומה נמכרת ב-1.42 מיליון שקל .  רמת גן הגיעה למקום השני ,  עם עלייה של 58% מ-1.06 מיליון שקל ל-1.68 מיליון שקל .  בהרצליה נרשמה עלייה של 55% .  בחיפה נרשמה ירידה של 18% בעשור האחרון - מ-1.02 מיליון שקל לדירות במרכז הכרמל ל-843 אלף שקל .
 
בנק אגוד :  השקעה בנדל"ן הניבה תשואה גרועה ממניות ומאג"ח בעשור האחרון
הבנק בדק את התשואות בעשור האחרון ב-12 ערים .  כפר סבא רשמה את עליות המחירים החדות ביותר ,  חיפה רשמה ירידה של 18%

