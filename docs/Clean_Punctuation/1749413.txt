37% מהכסף ל-5% מהחולים
פתיחתם של דיוני ועדת סל התרופות השבוע היא הזדמנות לבדוק אילו החלטות קיבלה הוועדה מאז שהוקמה  ?  מתוך תוספת של מיליארד שקל בעשור האחרון ,  יותר משליש הופנה לטיפול בסרטן - מחולל המוות הגדול בישראל - בשל העלות הגבוהה של התרופות והלובינג החזק של היצרניות  ?  מנגד ,  
 >  >  השבוע יצאה לדרך ועדת סל התרופות ה-11 ,  כשלרשותה עוגה של 300 מיליון שקל שעליהם מתחרות 430 תרופות וטכנולוגיות שונות .  קבוצה של 16 חברים ,  בהם רופאים ,  נציגי קופות החולים ,  כלכלנים ,  מומחים באתיקה ונציגי ציבור ,  תכריע בתוך פחות מחודשיים אילו מהתרופות יזכו לנתח מהעוגה המוגבלת וייכנסו החל מהשנה לסל התרופות של ישראל .  מדובר במלאכה לא פשוטה עבור חברי הוועדה :  ההיקף הכספי של התרופות המועמדות לסל הוא כ-1.5 מיליארד שקל ,  כך שניתן לומר באופן גס כי רק אחת מבין חמש תרופות וטכנולוגיות שהציגו מועמדות יעברו את הסף . " הוועדה הציבורית להרחבת סל שירותי הבריאות היא ייחודית במינה בעולם כולו ",  אמר מנכ"ל משרד הבריאות רוני גמזו ,  בפתיחת הדיונים . " זהו תהליך המביא בחשבון לא רק שיקולים רפואיים אלא גם שיקולים אתיים וחברתיים שלא קיימים בעולם ".  כיצד פועלים השיקולים של חברי הוועדה שעליהם מדבר גמזו ?  כיצד מחולקת בפועל עוגת התקציב האדירה העומדת לרשות חברי הוועדה ?  לאחר עשור של פעילות כבר ניתן לנתח ולבחון לאחור על סמך נתוני אמת אילו מחלות מקבלות זרקור גדול יותר ,  אילו חולים מקבלים פחות התייחסות ,  ואיך ,  בפועל ,  מחולק התקציב .  בעשור האחרון נוספו לסל התרופות הישראלי תרופות בסכום של 2.7 מיליארד שקל .  דו"ח שנערך באחרונה בפארמה ישראל ומקבץ את נתוני משרד הבריאות חושף לאן הופנה כל שקל מהתקציב .  1 .  אונוקולוגיה - מלך הסל באופן לא ממש מפתיע - תחום האונקולוגיה  ( תרופות וטיפולים לסרטן )  הוא מלך הסל עם נתח של 37% מהסכום הכולל שהוקצה לסל בעשור האחרון - מיליארד שקל שנוספו לבסיס התקציב .  במלים אחרות ,  יותר משקל אחד מתוך כל 3 שקלים שהוקצבו לסל בשנים האחרונות הופנה לטיפולים בסרטן ,  שכללו בין השאר את התרופות הביולוגיות היקרות אווסטין ,  ארביטוקס והרצפטין .  למרות התקציב האדיר ,  החולים שקיבלו את התרופות האונקולוגיות מהווים רק 5% מסך החולים שקיבלו תרופות חדשות בעשור האחרון .  בחישוב פשוט ,  מדובר בעלות של כ-15.3 אלף שקל לחולה .  מנגד ,  מפתיע למדי לגלות כי תרופות למחלות לב וכלי דם - סיבת המוות השנייה בשכיחותה בישראל - מהוות רק 8% מהעוגה התקציבית  ( 214 מיליון שקל )  ,  אך נהנים מהן 13% מהחולים  ( 173 אלף חולים )  .  10% מהעוגה התקציבית תופסות תרופות מתחום האנדוקרינולוגיה  ( חקר הורמונים ,  עם 252.4 אלף חולים )  ו-7% תרופות נוירולוגיות  ( 33.7 אלף חולים )  .  2 .  הפוליטיקה של המחלות מדוע האונקולוגיה זוכה לתקציבי עתק המופנים למספר מצומצם יחסית של חולים ?  ראשית ,  מדובר במחלה שהיא גם קטלנית וגם נפוצה ,  המהווה סיבת המוות מספר אחת בישראל ,  כך שההתייחסות התקציבית העודפת כלפיה טבעית .  שנית ,  התרופות האונקולוגיות הן המתוחכמות והיקרות ביותר בשוק התרופות ,  והן רק הולכות ומתייקרות עם השנים .  חלקן מגיעות לעשרות אלפי שקלים לחולה בודד - דבר שמעלה אוטומטית את ההוצאה הכללית .  אבל אי אפשר להתעלם גם מהזווית הפוליטית של החלוקה :  במדרג הדימיוני בין המחלות ,  סרטן נחשב לא רק לאחת המחלות שמפחידות את הציבור ,  אלא גם למחלה שזוכה למרב ההתעניינות והאהדה .  כמעט כל אחד מכיר אדם שחלה או נפטר כתוצאה מסרטן ,  ולכן הזרקור הציבורי על התרופות לטיפול במחלה הזאת מאיר באור חזק .  אבל זהו לא כל ההסבר :  מחלת הסרטן ,  שהיא למעשה שם כולל ל-240 מחלות ממאירות שונות ,  גם נהנית משילוב של לובי של חברות תרופות חזקות במיוחד השוכרות לוביסטים ,  יחצ"נים ואנשי מקצוע נוספים ,  שמסייעים בקידום התרופות שלהם .  בנוסף ,  גם הרופאים האונקולוגים עצמם ,  יותר מכל איגוד מקצועי אחר ,  מנהלים שנה אחר שנה מאבק איתנים להכללת תרופות אונקולוגיות חדשות בסל .  3 .  מעט לרבים או הרבה למעטים אחת השאלות המוסריות שמעסיקות באופן קבוע את חברי ועדת הסל היא דילמת  " מעט לרבים או הרבה למעטים ".  כלומר ,  כיצד מוסרי וצודק יותר לנצל את התקציב המוגבל - להכניס לסל מעט תרופות יקרות שלאדם הפרטי קשה לממן ,  למשל תרופות לסרטן ,  או להעדיף תרופות זולות יותר ,  שיתנו מענה למספר גדול של אנשים ,  גם אם מדובר במחלות קלות יותר .  מהניתוח עולה כי הוועדה שמרה על איזון בשאלה זו :  לצד שנים שבהן ניתן מענה לחולים מעטים במחיר גבוה יחסית ,  כמו ב-2007  ( אז קיבל כל חולה 5,599 שקל בממוצע )  וב-2010  ( עם 5,126 שקל לחולה )  ,  היו גם שנים שבהן עוגת התקציב התחלקה על פני טכנולוגיות רבות וזולות יותר ,  כמו ב-2009 שבה העלות הממוצעת לחולה הגיעה ל-1,178 שקל בלבד .  4.כיום :  התרופות לסרטן בצרות כמו בכל שנה ,  גם הפעם מועמדות לסל תרופות וטכנולוגיות לטיפול במחלות סרטן ,  לב ,  ריאות ועיניים ,  מחלות פרקים ,  סכרת ,  טרשת נפוצה ,  פרקינסון ,  הפרעות קשב וריכוז ,  פסוריאזיס ,  איידס ,  הפרעות פסיכיאטריות ועוד .  כבר עתה ניתן להצביע על כמה תרופות שיתפסו את תשומת הלב השנה .  בתחום האונקולוגיה צפויה דרמה לא קטנה :  שתי תרופות שדורגו במקום הראשון בסדר החשיבות על ידי האונקולוגים ,  נקלעו באחרונה לצרות צרורות .  הראשונה היא אווסטין לטיפול בסרטן השד ;  ביולי השנה המליצה הוועדה המייעצת למינהל המזון והתרופות האמריקני  ( fda )  שלא לאשר את התרופה לטיפול בחולות בסרטן שד גרורתי .  החלטת ה-fda צפויה בקרוב ,  במהלך דיוני ועדת הסל .  התרופה השנייה היא ארביטוקס המהווה טיפול קו ראשון לחולי סרטן המעי הגס .  מחקר חדש שהתפרסם באחרונה קבע כי התרופה שניתנת בשילוב עם כימותרפיה אינה יעילה לטיפול בחולים אלה .  שתי התרופות ,  אגב ,  הן תרופות ביולוגיות יקרות ביותר .  נכון להיום ,  איגוד הרופאים האונקולוגים לא חזר בו מהדירוג הגבוה שנתן לשתי התרופות .  יהיה מרתק לראות כיצד חברי ועדת הסל יתמודדו עם הפער בין המלצת אנשי המקצוע לבין החומר המחקרי שמונח בפניהם .  השנה מושכות את תשומת הלב גם תרופות קרדיולוגיות חדשות ,  שמהוות את הדור הבא והמשודרג של הקומדין והפלאוויקס הוותיקות .  גם המתחרה החדשה של קופקסון לטיפול בטרשת נפוצה ,  גילניה ,  תמשוך תשומת לב - בשל יעילותה הגבוהה ,  אך גם בשל מחירה הגבוה .  5 .  סל בהיקף של 5 מיליארד שקל מאז חוקק חוק ביטוח בריאות ממלכתי נוספו לבסיס התקציב של סל התרופות 2.7 מיליארד שקל ובסך הכל היקף הסל כיום הוא כ-5 מיליארד שקל .  השנה נחתם הסכם תלת שנתי המוסיף 300 מיליון שקל בכל אחת משלוש השנים הקרובות - תוספת של 20% נוספים להיקפו עד 2013 .  את התוצאות רואים בשטח :  לאחר שבשנים הראשונות כלל לא עודכן הסל ולאחר מכן עודכן בסכומים נמוכים ולא מספקים ותוך כדי הפגנות נואשות של חולים - בשנים האחרונות העדכון השנתי גבוה ומושג באופן שקול יותר ותוך פחות מאבקים .  הוא גבוה מספיק כדי להעניק אוויר לנשימה לרוב המכריע של החולים .
 
37% מהכסף ל-5% מהחולים
פתיחתם של דיוני ועדת סל התרופות השבוע היא הזדמנות לבדוק אילו החלטות קיבלה הוועדה מאז שהוקמה  ?  מתוך תוספת של מיליארד שקל בעשור האחרון ,  יותר משליש הופנה לטיפול בסרטן - מחולל המוות הגדול בישראל - בשל העלות הגבוהה של התרופות והלובינג החזק של היצרניות  ?  מנגד ,  

