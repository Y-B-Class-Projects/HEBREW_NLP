טוטי : " לאציו תנצח בדרבי 0:1 "
 קפטן רומא ,  שלא ישחק בשל השעיה ,  הפתיע בתחזית פסימית לקראת הדרבי הטעון : " פלוקרי יכבוש את השער בפנדל ". 
קפטן רומא פרנצ'סקו טוטי הפתיע היום  ( חמישי )  כשאמר שהוא מאמין שדווקא לאציו היא שתנצח את הדרבי הרומאי ביום ראשון הקרוב .  טוטי לא ישחק בשל השעיה ,  לאחר שהורחק בניצחון של רומא 0:2 על לצ'ה בשבוע שעבר . " הדרבי ?  אני אצפה בזה מהבית ,  מפני שאסבול אם אצפה בזה מהיציע ",  אמר טוטי .
 לאחר מכן הדהים טוטי כשאמר : " מי ינצח ?  לאציו וסרחיו פלוקארי יכבוש שער מפנדל ".  הג'יאלורוסי ,  שפתחו את העונה רע במיוחד ,  צברו מעט ביטחון אחרי הניצחון על באזל בליגת האלופות .  גם טוטי מקווה שכך יהיה : " אנחנו רוצים לשנות את העונה שלנו ,  כולנו באותו הצד ונישאר ביחד ". 
שחקן נוסף שהתייחס לדרבי הקרב ובא הוא דניאלה דה רוסי ,  שאמר : " אנחנו נצטרך לשחק בצורה מושלמת מול לאציו .  הם קבוצה שנמצאת במומנטום נפלא והכל הולך טוב בשבילם .  זה יהיה משחק קשה מאוד .  אנחנו חייבים להשתפר ולהיות יותר חדים מול השער ". 

טוטי : " לאציו תנצח בדרבי 0:1 "
 קפטן רומא ,  שלא ישחק בשל השעיה ,  הפתיע בתחזית פסימית לקראת הדרבי הטעון : " פלוקרי יכבוש את השער בפנדל ". 

