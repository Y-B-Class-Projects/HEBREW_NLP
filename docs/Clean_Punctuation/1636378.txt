יוכי ברנדס : " סופרים המתנגדים לחוק מפחדים לדבר "
 עולם הספרות ממשיך לסעור בעקבות הצעת חוק הספרים החדשה .  איריס לעאל : " רק שהחוק לא יגיע אנורקטי לקו הגמר ".  מנכ"ל צומת ספרים : " החוק להגן על רשת שמפסידה במאבק התחרותי "
 החוק החדש להגנה על הספרות והסופרים ,  שהציגה הבוקר  ( שלישי )  שרת התרבות לימור לבנת מעורר תכונה רבה בעולם הספרות ,  אולם אם נדמה שרוב הסופרים והמו"לים בעד החוק ,  גם בפורמט המעודכן שלו ,  הסופרת יוכי ברנדס מבהירה שהמצב לא כך . " רובם לא בעד ",  היא אומרת לוואלה !  תרבות . " יש תחושה של עליהום ואף סופר לא רוצה להסתבך עם המו"לים .  מבחינת התרבות הישראלית ,  המבצעים וההנחות טובים לנו מאד והם יודעים את זה ,  הם פשוט לא רוצים לדבר ".  
" המבצעים של רשתות השיווק חשובים מאד לסופרים המתחילים .  כשאני מביאה סופר חדש למו"ל הוא פתוח בהרבה להוציא אותו לאור כי הוא יודע שהוא לא ייתקע עם הספר וככה אנחנו לא מפספסים את העמוס עוז הבא .  באשר לסופרים המצוינים שלא מוכרים הרבה כמו יורם קניוק  גם בעבר הם התקשו להתפרנס .  זה שוק קטן וגם כשהם קיבלו יותר כסף על כל עותק ,  הם לא הרוויחו המון .  החברה הישראלית צריכה לדאוג למלגות ,  לתמיכה ולעודד את היצירה אך לא בחסימת המבצעים ".  
" סופרים מצליחים מאד מכרו לפני המבצעים וימכרו היטב גם אחריהם .  בלי המבצעים אני אמכור 20 אלף עותקים פחות  .  זו לא רק התאזנות ,  פשוט עדיף לי להרוויח פחות על כל ספר ולהגיע ליותר קוראים ". 
ברנדס : " הסופרים מפחדים .  אני מדברת עם סופרים שכל כך אוהבים מבצעים וכשאני שואלת אותם למה הם לא מתראיינים ,  הם אומרים בפירוש  לא רוצים להסתבך .  גם אני מפחדת ,  אבל אני לא יכולה להסתיר את עמדתי ".  יש לציין שברנדס הוציאה את ספריה האחרונים בהוצאת כנרת זמורה-ביתן ,  שהינה בין המתנגדים הבולטים לחוק בהיותה הבעלים של רשת חנויות הספרים צומת ספרים .
" לגבי הסופרים ,  אין לנו שום מחלוקת - לא עם השרה ולא עם חברי הכנסת ",  אומר בתגובה ראשונה לנושא אבי שומר ,  מנכ"ל צומת ספרים . " אנחנו בעד תגמול לסופרים ונעשה הכל כדי שזה ייצא לפועל .  לגבי החלק השני ,  אנחנו חושבים שאם יתערבו ביחסים שבינינו להוצאות הספרים ובהנחות זה יגרום לכך שמחירי הספרים יעלו בצורה ניכרת .  זה יגרום לכך שהרבה פחות ספרים ייצאו ,  בדיוק הפוך ממה ששרת התרבות וחבר הכנסת הורוביץ מבטיחים ".   
" הדבר הכי חמור בעיני הוא שהחוק הזה מגן על השכבה הקטנה של הסופרים שמרוויחים היטב ",  הוסיף שומר . " זה ימנע כניסה למעגל של סופרים חדשים ".  שומר אף שולל אפשרות של שיתוף פעולה עם סטימצקי בנושא המאבק בחוק : " סטימצקי הם ממובילי החוק ,  יש להם אג'נדה להגן על עצמם והם מעדיפים לנהל את המאבק שלהם על גבי הציבור .  סטימצקי מממנים את שכר הלוביסטים לקידום החוק .  כל החוק הזה הוא כאילו באיצטלת הסופרים והספרים אבל האמת היא שהוא נועד להגן על רשת שמפסידה במאבק התחרותי ".  בסטימצקי סירבו להתייחס לחוק החדש בכלל ולגבי טענותיו של שומר נמסר מדוברת סטימצקי : " על סדר היום של רשת סטימצקי עומדת טובת הסופרים והתרבות במדינת ישראל ". 
לעומת ברנדס ושומר ,  בעולם הספרות ממשיכים לברך על קידום הצעת החוק ,  גם ללא התייחסות לבעלות הצולבת של הוצאות לאור ורשתות לשיווק ספרים . " צריך לזכור שזוהי רק ההתחלה ",  אמרה איריס מור ,  העורכת הראשית של הוצאת כתר . " מתנגדי החוק מאד חמים וזועמים ,  אבל אני רוצה להזכיר לאנשים האלו שאי אפשר לעשות דברים לא בסין ולא בהודו  ספר בעברית הוא לא מוצר שאפשר לשווק בעולם .  אני מוסיפה גם שצריך להגן גם על המתרגמים ,  המגיהים והעורכים .  צריך לקוות שזו כן תהיה הצעת חוק עם שיניים ". 
מור : " הסופרים בכלל הם אנשים שברובם לא נכנסים לעניינים הפוליטיים .  כשהסופרים שלחו מכתב לשרת התרבות בעד החוק זה היה מהלך נדיר מאד .  בדרך כלל הם לא עושים את זה ואני חושבת שהסופרים חוששים להגיד את הדבר הלא נכון ,  הם חוששים שיקרה משהו לספר שלהם .  דווקא בגלל זה הם זקוקים להגנת החוק .  הם צריכים ללכת למכולת ואנחנו צריכים לעזור להם .  להם ,  ואני שוב אומרת שגם לכל אלו שעובדים בהוצאות הספרים ואין להם את הזוהר של הסופרים .  הם האנשים שהכי נשחקים  הם משכילים שלא יכולים לנהל סניף בנק ".  
" להגיד דברים בשבחה של לימור לבנת ובשבח של צח גרניט זה דבר שעולה בייסורים רבים ",  אמרה הסופרת איריס לעאל לוואלה !  תרבות . " עם זאת ,  במקרה הזה ,  מסיבות השמורות איתם ובוא נניח שהמניעים מצוינים ,  הם פועלים באופן שמאד יכול להיות שיועיל לסופרים ".  
עם זאת ,  לעאל מזהירה מפגיעה בחוק בשל עיסוקו בתחום שביר כמו התרבות . " כשאני רואה את האופן שבו מפגעים באלימות ביוזמת הבריאות של אובמה ,  אני רואה חוק שכזה כקורבן המושלם להגיע מרוט ואנורקטי לקו הגמר ",  אמרה לעאל . " אני מאד מקווה שימצאו פתרון להגן על האנשים שעושים במלאכת הספרות .  אני בטוחה שהמו"לים ימצאו את הדרך לשרוד ,  כפי שהם מצאו בעבר .  אנחנו לא מצאנו שום מודל כלכלי תחליפי לכך שישלמו לנו אחוזים מסוימים וסבירים מתוך המכירה ".  
" אני חושב שזה צעד בכיוון הנכון ,  אבל זה לא החוק השלם כפי שאנחנו חשבנו עליו ",  סיכם ירון סדן ,  העורך הראשי של הוצאת עם עובד ויושב ראש איגוד המו"לים בישראל ,  שקיווה להתייחסות לנושא הבעלות הצולבת . " זה בהחלט צעד בכיוון הנכון ואני מברך עליו ,  כיוון שאני רואה בזה כרטיס צהוב שהוציא הרגולטור לרשתות הגדולות .  אני מאמין שזה יתרום להרגעת האווירה ואם זו לא תירגע  אני בטוח שהמחוקק יידע לטפל בכשלי השוק שישנם כרגע ". 

יוכי ברנדס : " סופרים המתנגדים לחוק מפחדים לדבר "
 עולם הספרות ממשיך לסעור בעקבות הצעת חוק הספרים החדשה .  איריס לעאל : " רק שהחוק לא יגיע אנורקטי לקו הגמר ".  מנכ"ל צומת ספרים : " החוק להגן על רשת שמפסידה במאבק התחרותי "
 
