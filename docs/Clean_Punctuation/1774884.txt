מחאת ההרג בבילעין :  רימונים על בית שגריר ארה"ב
11 פעילי שמאל נעצרו בהרצליה לאחר שהשליכו רימוני גז ריקים לעבר ביתו של שגריר ארה"ב בישראל במחאה על הרג המפגינה בבילעין . " המטרה הייתה להחזיר את הרימונים לארה"ב "
  ( צילום :  רויטרס .  עריכה :  גדי וינסטוק ) 
11 פעילי שמאל בשנות ה-20 לחייהם נעצרו הלילה  ( ראשון )  בהרצליה בחשד שהשליכו רימוני גז ריקים לעבר בית שגריר ארה"ב בישראל .  החשודים יובאו הבוקר להארכת מעצרם בבית משפט השלום בתל אביב .
 לדברי המשטרה ,  הצעירים ,  בהם גם תיירת מגרמניה ,  הגיעו למקום בשעת לילה מאוחרת ,  הפרו את הסדר הציבורי והשליכו לעבר בית השגריר שרשרת המחוברת לרימוני גז משומשים .  מהמשטרה נמסר עוד ,  כי ברכבם של חלק מהעצורים נמצאו רימוני גז נוספים .  
פעיל השמאל יונתן פולק ,  סיפר לוואלה !  חדשות ,  כי  " רימוני הגז שהצבא משתמש בהם מיוצרים על ידי חברה אמריקאית .  המטרה הייתה להחזיר את הרימונים לארה"ב ולדרוש שהיא תפסיק לספק אותם .  המשטרה חושדת אותם בהחזקת אמל"ח ,  שזה מגוחך ".  
פולק סיפר עוד ,  כי הפעילים מחו על מותה משאיפת גז מדמיע של ג'וואהר אבו רחמה ,  שהפגינה נגד הגדר בבילעין ביום שישי האחרון .  אתמול המשטרה עצרה שמונה מפגינים ,  בינהם ח"כ לשעבר משה  ( מוסי )  רז ,  שהשתתפו בהפגנה מול משרד הביטחון בתל אביב ,  במחאה על הריגתה של אבו רחמה בבילעין  .  מדובר בהפגנה בלתי חוקית שמתקיימת ללא אישור .  המפגינים במקום חסמו לסירוגין את ציר קפלן וקראו קריאות כגון : " לא תוכלו להמית התנגדות עממית "  ו"דמוקרטיה לא בונים על גופות של מפגינים ". 

מחאת ההרג בבילעין :  רימונים על בית שגריר ארה"ב
11 פעילי שמאל נעצרו בהרצליה לאחר שהשליכו רימוני גז ריקים לעבר ביתו של שגריר ארה"ב בישראל במחאה על הרג המפגינה בבילעין . " המטרה הייתה להחזיר את הרימונים לארה"ב "
 
