מיאמי :  פדרר הודח בשמינית הגמר
השוויצרי ספג הפסד כואב לברדיך אחרי כמעט שלוש שעות 6:4 ,  6:7 ,  7:6 .  נדאל ,  לעומת זאת ,  ניצח את פרר ועלה לרבע הגמר
רוג'ר פדרר קיבל איתות למה שהולך לקרות לו בטורניר מיאמי כבר ביום שני .  הוא נזקק לשני שוברי שוויון כדי לנצח את פלורן סרה ,  והיום  ( רביעי )  הוא נאלץ לרדת מנוצח כבר בשמינית הגמר מול תומאס ברדיך ,  שהציג משחק חכם וטוב כדי לגבור על המדורג 1 בעולם 4:6 ,  7:6 ,  6:7 .
 כמעט שלוש שעות נאבקו השוויצרי והטניסאי הצ'כי ,  שמדורג 20 בעולם .  פדרר קיווה להשלים ניצחון תשיעי בעשרת המפגשים בין השניים עד היום ,  אבל לברדיך היו תוכניות שונות לגמרי .  כבר במערכה הראשונה הוא דאג להראות לפדרר איך עושים זאת נכון .  הוא שבר פעמיים את השוויצרי וזה סידר לו ניצחון 4:6 במערכה ראה של פדרר .
 במערכה השנייה היו לפדרר לא פחות משבע אפשרויות שבירה ,  אבל השוויצרי לא ניצל אף אחת מהן .  ברדיך ,  מנגד ,  דאג לשמור על ההגשות שלו והשניים הובלו לשובר שוויון ,  בו פדרר השאיר את ברדיך על שלוש נקודות בלבד ,  וחזר ל-1:1 במערכות .  במערכה השלישית כל אחד השיג שבירה אחת ושוב הולכים לשובר שוויון .  פדרר כבר ראה כיצד הוא מנצח אחרי שהוביל 5:6 כשהצ'לנג' שביקש ברדיך הראה שהכדור שלו היה בחוץ .  ווינר גאוני של הצ'כי כפה 6:6 ושתי הנקודות הבאות היו גם כן שלו בדרך ל-6:8 ולניצחון במשחק כולו .
" זה היה משחק קשה ",  הסביר פדרר בסיום . " זה לא סוד שנאבקתי בערך בחמשת המשחקים האחרונים כאן בארצות הברית .  אני מאוכזב מההופעה שלי אחרי הכל .  אם אני צריך לנתח כרגע אחרי המשחק ,  נלחמתי כמה שיכולתי עם המשחק שלי .  חסר לי התיזמון .  אני לא יודע מאיפה זה בא מכיוון ששיחקתי כל כך יפה באוסטרליה .  אולי המחלה השפיעה עליי יותר ממה שחשבתי ".  ברדיך אמר : " לנצח את המדורג 1 בעולם ,  הטניסאי הטוב ביותר עד עכשיו ,  זו הרגשה נהדרת ,  אבל עדיין זה לא היה הגמר .  יש משחק נוסף שמצפה מחר ,  והוא יהיה נגד יריב קשה ". 
בשלב הבא יפגוש ברדיך את פרננדו ורדאסקו ,  ששלח את המדורג 7 בטורניר ,  מארין סיליץ' הביתה ,  בתום משחק צמוד שנמשך כמעט שעתיים .  שבע אפשרויות שבירה היו לספרדי ,  המדורג 12 בעולם ,  במהלך המערכה הראשונה ,  כשאחת מהן הספיקה לו לנצח 4:6 .  במערכה השנייה השניים השיגו שבירה כל אחד ועברו לשובר שוויון ,  כשאז ורדאסקו ניצח 3:7 וחתם את המשימה .
 משחק מרכזי נוסף היה הדרבי הספרדי בין רפאל נדאל הרביעי בעולם לדויד פרר  ( 17 )  .  השניים הציגו טניס פנטסטי והוכיחו שהציפיות לא היו גבוהות מדי ,  כשבסיומן של קרוב לשעתיים ניצח נדאל 6:7 ,  4:6 . " זה היה משחק של עליות וירידות ",  סיכם נדאל . " פתחתי את המערכה השנייה טוב ואז שיחקתי בהמשך שלושה משחקונים רע ,  אבל קיבלתי את זה ,  המשכתי לעבוד וחיכיתי להזדמנות שלי ".  נדאל יפגוש ברבע הגמר את ג'ו ווילפריד צונגה העשירי בעולם ,  שהתמודד מול חואן פררו  ( 14 )  במשחק שפתח את שמינית הגמר בגברים .  למה שהיה שם קשה לקרוא התמודדות בכלל כשצונגה מחץ 2:6 ,  2:6 את פררו אחרי פחות משעה והופך לטניסאי הראשון שמבטיח את מקומו ברבע הגמר .  
בהמשך הערב ניצח אנדי רודיק  ( 8 )  6:7 ,  3:6 את בנג'מין בקר הגרמני  ( 39 )  תוך שעה ועשרים דקות .  רודיק נקלע לפיגור 4:1 במערכה הראשונה ,  אבל הצליח לחזור ולנצח 6:7 ומשם הוא כבר היה בלתי ניתן לעצירה ,  בדרך ל-3:6 במערכה השנייה ולניצחון שמסדר לו מפגש מול ניקולאס אלמגרו ברבע הגמר .  אלמגרו  ( 38 )  ניצח את תומאס בלושי הברזילאי  ( 32 )  4:6 ,  6:3 ,  6:7 אחרי קרב של לא פחות מ-2:37 שעות .  
פרננדו גונזאלס הצ'יליאני  ( 11 )  הצליח להתאושש מהפסד 6:0 במערכה הראשונה כדי לזכות בשנייה  ( 6:7 )  מול רובין סודרלינג .  אך השבדי ,  שמדורג במקום השביעי בעולם ונמצא בכושר פנטסטי לאחרונה ,  לא נשבר וזכה במערכה השלישית והמכריעה 2:6 ,  בדרך למפגש מול מיכאיל יוז'ני  ( 15 )  ,  שניצח את מארדי פיש  ( 101 )  ,  שפרש בפיגור 6:1 ,  1:0 .
 בנשים נפתח היום כבר שלב רבע הגמר ובמסגרתו פגשה ונוס וויליאמס החמישית בעולם את אגניישקה ראדוונסקה הפולניה ,  שמדורגת במקום התשיעי .  וויליאמס פתחה טוב ,  שברה פעמיים במערכה הראשונה ונשברה פעם אחת בדרך ל-3:6 .  המערכה השנייה הייתה כבר אופרה אחרת לחלוטין כשוונוס שוברת שלוש פעמים ושומרת על חבטות ההגשה שלה בדרך ל-1:6 קליל מהצפוי .
 ונוס תפגוש בחצי הגמר את מריון ברטולי ,  שאחרי ששלחה את סבטלנה קוזנצובה הביתה ,  היא העיפה גם את ינינה וויקמאייר הבלגית עם 4:6 ,  5:7 לאחר שעתיים של מותחן .  הצרפתיה ,  שעדיין לא זכתה השנה בתואר ,  תקווה לעשות זאת בפעם השישית בקריירה ,  אבל עוד לפני כן מצפה לה וויליאמס ,  שתעשה הכל כדי להרוס לה את התענוג .  בשני רבעי הגמר האחרים שייערכו היום ייפגשו ז'סטין הנין עם קרוליין ווז'ניאקי וסמנטה סטוסור תשחק נגד קים קלייסטרס .
 
מיאמי :  פדרר הודח בשמינית הגמר
השוויצרי ספג הפסד כואב לברדיך אחרי כמעט שלוש שעות 6:4 ,  6:7 ,  7:6 .  נדאל ,  לעומת זאת ,  ניצח את פרר ועלה לרבע הגמר

