מחוסרות :  על  " בקרוב אהבה "
 לא רק ש"בקרוב אהבה ",  סדרת הדוקו החדשה שעלתה בערוץ 2 ,  היא גרסה חיוורת של  " מחוברות ",  היא גם מגיעה לפני שהסתפקנו להתאושש מ"מחוברים "
 מכירים את הבדיחה על הזללן שאכל בשר על האש עד שלא יכול היה לזוז יותר ?  הזללן מתלונן על הכרס המלאה שלו ועל בחילה ,  אבל כאשר מציעים לו לתקוע אצבע בגרון ולהקיא ,  הוא עונה   " אם היה לי מקום לדחוף אצבע ,  הייתי כבר אוכל עוד נקניקיה ". 
והבדיחה המעודנת הזו  על מה ולמה ?  בהחלט היה אפשר להיזכר בה אחרי הפרק הראשון של הסדרה התיעודית החדשה  " בקרוב אהבה ",  ששודר אמש  ( שבת )  בערוץ 2 .  הסדרה ,  של הדוקומנטריסט אירי ריקין  ( "רוצחים "  ו-"18 ")  ,  עוקבת אחרי מסען של חמש נשים בחיפוש אחר אהבה .  המשתתפות הן מפורסמות יותר ופחות :  סיגל שחמון  ( שעזבה את התוכנית במהלך הצילומים לאחר שמצאה אהבה בעלת ניחוח שערורייתי והתחברה עם הבעל לשעבר של החברה הטובה שלה לשעבר )  ;  גילי שם טוב  ( שגם רקדה לאחרונה ב"רוקדים עם כוכבים "  והוציאה את הריקוד החד מיני מהארון של המיינסטרים )  ;  גאיה טראוב ,  השחקנית הצעירה ;  אמירה בוזגלו ,  מפיקה ;  ומיכל שפירא ,  זמרת ומשתתפת לשעבר ב-"פרויקט Y ",  גרסת ה"אח הגדול "  המוקדמת .
 את חמש הנשים מרכז ריקין על מסך סקייפ אחד ועליו הן נפגשות לשיחות וידיאו צ'אט זו עם זו ,  בהרכב מלא או חלקי או כל אחת מול ריקין בלבד .  כל אחת מהנשים מתבקשת לשתף בהסטוריית האהבה והזוגיות שלה ,  לצאת לדייטים מצולמים ולהתכנס כדי לצפות ולנתח אותם בצוותא .  משונה מעט ,  אבל לא חסר תקדים אם להסתמך על הסדרה הדוקומנטרית הקודמת של ריקין , " 18 ",  שם שוחח באותו האופן עם בני נוער על חייהם .
 מפורסמים המחפשים אהבה ובוחרים לשתף בכך את כל העולם ואשתו שתחיה הם לא דבר חדש ,  אפילו לא בביצת הצ'כונה הקטנה והישראלית .  חנה לסלאו יצאה לדייטים ב"תעשו מקום לחנה לסלאו ";  ציפי ברנד ,  בסדרה המצוינת שלה  " מישהו לאהוב ",  חשפה בין השאר גם את חיי הנפש והאהבה הסוערים של הגר ינאי ;  ליאת בר און הכניסה את כל צופי  " מחוברות "  לחיפוש המתיש אחר גבר הולם ;  ואפילו גלית גוטמן שיתפה אותנו בקשיי חיי הנישואים ב"בטבעת זו ".  בקיצור ,  דוגמאות שהקדימו את  " בקרוב אהבה "  לא חסר .  אז איפה הייחוד ?  אוה ,  טוב ששאלתם .
 ל"בקרוב אהבה "  יש ניחוח טיפולי .  אם אתם קרועים על  " סופר נני "  ועל אלון גל ,  יכול מאוד להיות שתתחברו מאוד לשיחת בנות קפולסקי שמייעצות זו לזו ,  זועמות האחת על השמוק של השנייה ומתמוגגות בקריאות  " שיואו !  "  מכל שביב רומנטיקה שעולה מן הדייטים המצולמים .  על כל הקונצ'רטו לאסטרוגן הזה מפקח המבוגר האחראי אירי ריקין :  הוא מסדר להן דייטים בסמכותיות משל היו המלאכיות של אירי ,  נוזף בהן באבהיות ,  דוחק בהן להגיע להחלטות חותכות ומשכין סדר בתוך החתוליאדה הייללנית .  
לפעמים ההנחייה הזו מחליקה על מי מנוחות ולפעמים הדבר גורם לזוע באי נעימות .  האם ריקין הוא מטפל זוגי ?  פסיכולוג ?  קואצ'ר ?  גם לא ברור בהכרח אם מדובר בכוונות טובות או בדוקומנטריסט שמנסה לפלפל את חיי המתועדות שלו כדי להקפיץ את מדד הדרמה .  כך או כך ,  אווירת ה-AA שעולה מהמפגשים מטרידה לא פחות מלהתפרץ בטעות למפגש אלכוהוליסטים אנונימיים .
 המשתתפות לא אחידות ברמת העניין שהן מייצרות .  אמירה בוזגלו ,  למשל  ( בעיקר בהמשך הסדרה )  ,  מעוררת חיבה ואמפטיה בנכונות שלה לשתף במינימום פאסון את המשתתפות האחרות ואת הצופים בקשיי הדרך וגילי שם טוב מקרינה כנות ופגיעות .  אבל מיכל שפירא מעלה מופע אימים רגשי ומכור לדרמה שמרחיק את העיניים במבוכה מהמסך ,  סיגל שחמון לא מצליחה לשכוח שיש מצלמה והיא מתוקתקת פרסונה כאילו המשיכה את תוכנית הבוקר ,  וגאיה טראוב לא מצליחה לשכנע שהיא יותר ממילוי רובריקת הצעירונת התמימונת המתוקונת .
 גם אם לא נתווכח בעניין צמצום הדיון למציאת אהבה וזוגיות  לא במיוחד מעניין ,  בטח שלא הכי מעניין  עדיין ,  אין מה לעשות : " מחוברים "  עשתה זאת טוב יותר .  בלי להנדס סיטואציות מלאכותיות באופן שמכריז על עצמו כהתערבות של דוקומנטריסט שאפתן ,  הצליח דורון צברי לייצר ולערוך דרמה שהשאירה את הלסת שמוטה .  וכל זה בסדרה שהסתיימה ממש לא מזמן ועדיין מהדהדת בזיכרון הטלוויזיוני הקולקטיבי .
 לצפות ב"בקרוב אהבה "  אחרי  " מחוברים "  זה קצת כמו להזמין במסעדה חטיף טעמי אחרי קינוח גורמה .  וכמו השמנמן מהפסקה הפותחת  להכניס גם את  " בקרוב אהבה "  ללוע ,  זה כבר לא יותר מהתחזרות חסרת סטייל .
 

מחוסרות :  על  " בקרוב אהבה "
 לא רק ש"בקרוב אהבה ",  סדרת הדוקו החדשה שעלתה בערוץ 2 ,  היא גרסה חיוורת של  " מחוברות ",  היא גם מגיעה לפני שהסתפקנו להתאושש מ"מחוברים "
 
