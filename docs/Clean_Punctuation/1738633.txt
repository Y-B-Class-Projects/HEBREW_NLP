ילד מעולם אחר
זה מתחיל מהתעוררות של דחף פנימי ולא נותר לנו אלא להיענות לקריאה הזאת .  דורית בר יולדת פרויקטים יצירתיים 
" ילדתי בן !  "  ענת מספרת לחברתה ,  עם חיוך של מיליון דולר על פניה ,  כולה זורחת מאושר למרות העייפות שניכרת בעיניה . " זה פשוט אלוהי !  איזה קסם !  ",  היא ממשיכה נרגשת ומשתפת בפרטי הלידה של גבריאל ,  בנה . " מזל טוב ,  איזה אושר !  ",  חברתה עונה . " נו ,  ומה איתך ?  מתי את תביאי איזה צוציק לעולם ?  ".  מחייכת ,  השיבה החברה  " אני ?  אני מביאה ילדים אחרים לעולם ..  ."  .
 התהליך המופלא של הולדה הוא תבנית בסיסית וביולוגית שכל מהלך החיים מבוסס עליו .  בעלי חיים ,  צמחים וכמובן בני אדם נולדים ,  חיים ומתים במחזוריות אינסופית רוויה במסתורין ויופי .  לצד ההולדה הביולוגית ישנו קסם אחר  היכולת להוליד פרויקט יצירתי .  זה מתחיל מההתעוררות של דחף פנימי שקורא לנו ליצור משהו חדש ,  ממשיך בהתרגשות והתלהבות מעצם הרעיון ,  וכאן הדרכים מתפצלות בהתאם למידת ההיענות שלנו לדחף .  ככל שרמת ההיענות גבוהה יותר כך מתאפשרת יותר ויותר הגשמה בפועל של הרעיון שנולד בתוכנו .
 אחד האתגרים הגדולים ביותר שניצבים בפנינו בעידן הזה הוא היכולת להוליד ילדים אחרים ,  להגשים רעיונות שעולים בתוכנו וללכת איתם עד הסוף - לראות אותם גדלים וצומחים מול עינינו ממש כילדים ,  מגיעים לבגרות ,  לבשלות ולהגשמה מלאה .  אפשר לומר שכאשר אנחנו נענים לדחף להגשים רעיון מתחילתו ועד סופו ,  אנחנו מולידים את עצמנו ,  שכן ,  רק הקשבה עקבית ואקטיבית לקול הפנימי שבתוכנו שמבקש מאיתנו ליצור תאפשר לנו להפוך מפוטנציאל למציאות ממשית .  
אותה חכמה פנימית היא זו שמניעה אותנו קדימה להעיז ,  לנסות ,  לפגוש עולמות חדשים ,  להמציא פטנטים ,  לכתוב ,  לספר סיפורים ,  להקים עסקים ,  ללמד ,  לטפל ,  ללמוד ,  לרקוד ולשיר באלפי צורות וגוונים .  עמוק בתוכנו ישנה ידיעה בהירה שיש משהו שעלינו לעשות ,  שיש מתנה שעלינו להביא לעולם ,  שיש לנו תפקיד משמעותי בחיים .
 ליאת דיין ,  מאמנת לפיתוח היצירתיות ,  מספרת שאחד הקשיים הגדולים ביותר שבהם ניתקל בדרכנו להוציא לפועל רעיון כלשהו שעלה במוחנו הוא הספק .  הספק יכול להתבטא באינספור פנים ,  למשל ,  ספק ביכולת ובסיכוי שלנו להצליח ,  וספק לגבי הפרויקט עצמו  האם זה הדבר שאני צריך לעשות עכשיו ?  אולי אני אמור לעשות משהו אחר ?  אולי זה לא מדויק עבורי ?  מניסיונה בליווי אמנים ויוצרים הספק הוא רק עוד מעצור שמונע מאיתנו לקחת אחריות מלאה על רעיון ,  ממש כפי שאם לוקחת אחריות מלאה על תינוקה ,  מגדלת אותו ודואגת לכל צרכיו .  היא מסכמת  " כשאני לא נענית לדחף המפעם בי ,  אני מפסידה .  כשאני נענית לו - אני מרוויחה את עצמי ". 
הסוד הגדול שיאפשר פריחה של רעיון או פרויקט הוא אהבה .  אפשר ללמוד הרבה מאד מאהבת אם לתינוקה ,  היא מחוברת אליו ממש ברמה הפיזית במשך תשעה חודשים ,  וגם לאחר הלידה פסיכולוגים התפתחותיים מתייחסים ליחידת אם-תינוק כשלם אחד שמאפשר הזנה והתפתחות .  אם נקביל את מערכת היחסים הביולוגית הזו לקשר שלנו עם עצמנו ועם רעיון שנולד בתוכנו ,  הרי שהוא זקוק להזנה ,  לטיפול ,  להקשבה ,  הוא צריך שניקח עליו אחריות מלאה ,  ושנצעד איתו בצעדי תינוק עד לפריחתו המלאה .  
רעיון יצירתי שנולד בתוכנו אינו שונה מתינוק  הוא תלוי בנו לחלוטין ,  רק אנחנו יכולים להפיח בו חיים ,  רק אנחנו יכולים לאפשר לו להפוך מקונספט למציאות ממשית ,  רק אנחנו יכולים להתמסר אליו לחלוטין ולהתייחס אליו כיצירה עמוקה שנולדה בתוכנו ,  ממש כעובר ברחם אמו .
 נאמנות פעמים רבות נדונה בהקשרים של מערכות יחסים עם אחרים  אנחנו מבקשים מבני הזוג שלנו שיהיו נאמנים כלפינו ,  מקום העבודה שלנו מצפה לנאמנות מצידנו וכדומה .  אולם כאן אני מבקשת להפנות את תשומת לבנו לנאמנות שלנו לעצמנו .  זוהי הנאמנות הראשונה שלנו והיא לא קיימת ,  עד שאנחנו מסכימים לפעול מתוך הקשבה אמיתית לעצמי הגבוה שלנו .  כל עוד זה לא קורה ,  אנחנו לא נאמנים בעיני עצמנו .  
הקשבה לעצמי הגבוה דורשת מאיתנו להיות במצב של דממה ,  משוחרר ממחשבות ורגשות שעשויים להפריע ובעיקר משוחרר מפחדים כאלה ואחרים .  במצב הזה העצמי הגבוה יאמר מה הוא באמת רוצה מאיתנו .  ברגע שנגשים את מבוקשו ,  אנחנו בעצם מגשימים את מבוקשנו העמוק ביותר ומתחזקים בתור עצמנו ,  בתור אותו  " אני "  שהוא עצמי אמיתי .  הכח העצום שמתגלה בפנינו כשזה קורה הוא כוחה של נוכחות טהורה ,  שלא מתחשבת בזמזום כזה או אחר של פחד או מחשבה ,  ופשוט יודעת שהקול הפנימי שדיבר הוא אמיתי .  
הנוכחות הזו דומה לעוצמה של הר ,  שלא זז ,  קיים ,  עומד ,  יציב ,  שקול  כך גם הנוכחות שעלינו לפתח אל מול קולות פנימיים וחיצוניים בבואנו ללמוד נאמנות לעצמנו .  זה דורש את כל כולנו  את כל הרצון ,  האומץ ,  התעוזה ,  הפעולה ,  חוסר הפחד ,  הכח ,  האינדיבידואליות והאמון העמוק בידיעה שנולדה בתוכנו   " אני הולך להגשים את זה .  אני יודע שאני יכול .  אני יודע שאני חייב .  אני עושה את זה !  ". 
אנחנו בוחרים בחיים כשאנחנו בוחרים ליצור בתוכם .  אין זה משנה מה ניצור - לכל אחד יש תהליך יצירה שאליו הוא נועד ,  וכל דחף יצירתי הוא משמעותי וחשוב ,  כי הוא נולד בתוכנו .  ממש כפי שאם אוהבת את כל ילדיה ורואה בכל אחד מהם את ייחודיותו ואיכויותיו ,  כך גם אנחנו לומדים לגדל את כל הרעיונות שצצים בתוכנו כפטריות אחרי הגשם כי הם מבקשים להתממש דרכנו .  
התעלמות חוזרת ונשנית מהדחפים הטבעיים שבתוכנו בהכרח תגרום למצבי מרירות ,  דיכאון ,  אכזבה מהחיים ,  תחושות חוסר משמעות וחולשה .  הקשיים שאנחנו פוגשים בתהליך ההגשמה הם חלק מהמסע ההתפתחותי שלנו  כל אותם קולות של חוסר יכולת ,  פחדים ומעצורים ,  הם כמו מהמורות שנועדנו להתגבר עליהן .  אמא לא מחזירה את תינוקה לאלוהים כשמתגלים קשיים בתהליך הגדילה ,  היא נותנת לו את כל כולה ,  מוותרת שוב ושוב על צרכיה האישיים  כדי שהוא יהיה שמח ,  בריא ומאוזן .  
ההקרבה העצמית הזו היא מקור השראה להקרבה שהחיים דורשים מאיתנו כאשר הם מעברים אותנו עם רעיון יצירתי  אין ספק שהאתגר של הולדת רעיון יצירתי שונה במרכיב אחד מרכזי מהולדת תינוק ,  שכן אנחנו לא מקודדים ביולוגית לטפח רעיונות ,  זה אומר שעלינו למצוא בתוכנו את הכח והתושיה ללכת איתם עד הסוף ולהתמודד עם כל האתגרים שבדרך .  כשההיענות קורית דרך פעולות ממשיות ואחראיות  בהכרח אנחנו נכנסים למהלך חיובי במהותו שיכלול בתוכו תחושות אקסטטיות ,  שמחה ,  בעירה של המשך היצירה ורעיונות נוספים שיבקשו להיפתח עוד ועוד בתוכנו .  
הרבה מאד אנרגיה משתחררת ומהווה מקור בלתי נדלה לעשייה של כל הפעולות הנדרשות .  כלומר ,  ברגע שאנחנו מתחילים לצעוד בנתיב היצירה  אנחנו כבר לא לבד ,  החיים עצמם פוסעים לצדנו ,  תומכים בנו בדרכם ומעודדים אותנו להמשיך .  ועדיין עלינו לזכור שזה רק באחריותנו ,  שהמבחן המרכזי שלנו כאן הוא היכולת להיות מאוחדים עם העצמי הגבוה שמדבר אלינו ,  שמבקש התייחסות והקשבה מצידנו .  הקשבה אמיתית תתבטא כפעולה אחראית ואמיצה ,  מתוך הכוונה העמוקה ביותר להיוולד בתור העצמי האמיתי שאנחנו .
 שבו במצב נינוח ,  קשוב ורפוי ,  רצוי בעיניים עצומות ושאלו  " מה מבקש להיוולד דרכי ?  ",  תוכלו לכתוב או להקשיב ,  אפשרו לכל התשובות שעולות להישטף ,  עד שתגיע תשובה אחת מרכזית שתחזור על עצמה שוב ושוב ,  שתטריד את מנוחתכם ותעורר בכם את התחושה שהיא התשובה האמיתית .  זכרו שמדובר בתשובה שנכונה רק עבורכם ,  ורק בתקופת הזמן הנראית לעין .  כתבו את הרעיון ,  פתחו אותו ככל יכולתכם - מה משמעותו ומהן הפעולות הנדרשות להגשמתו .  התעלמו מכל הקולות הפנימיים שיזמזמו ויפריעו לכם בתהליך ההקשבה ,  הם לא חשובים .  
לאחר מכן בחרו חונך/ת ,  אדם שאתם סומכים עליו ,  חבר/ה שבאמת איכפת לו מתהליך ההתפתחות שלכם .  בקשו ממנו שילווה אתכם למשך שלושה חודשים בהגשמת הפרויקט .  קיבעו סדרים שנוחים לכם ,  פגישה שבועית או כל צורה אחרת של חונכות ,  שתאפשר לכם מצד אחד לקחת אחריות מלאה על הפרוייקט ולצד זאת להיתמך במרחב אוהב ומכבד ,  שמעודד אתכם להמשיך ליצור .  
דורית בר היא מדריכה להתפתחות אישית ורוחנית של יחידים וקבוצות ,  מאמנת אישית ועסקית ,  בוגרת לימודי פסיכולוגיה ,  עבודה סוציאלית ,  טיפול משפחתי וזוגי ,  מנחה בכירה בשיטת 'האור הלבן' ובטכניקת 'השאלה' ,  זמרת 'בהקטי' ,  מנחה מפגשים של שירה ,  מוסיקה חיה וכתבים מקודשים .
 'חכמת חיים  קבוצת התפתחות לרוחניות מעשית' נפתחת בת"א ב- 26/10/10

ילד מעולם אחר
זה מתחיל מהתעוררות של דחף פנימי ולא נותר לנו אלא להיענות לקריאה הזאת .  דורית בר יולדת פרויקטים יצירתיים

