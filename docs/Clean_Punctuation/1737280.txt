הציבור רץ לגבעות ,  המקצוענים לא 
BenchMarker
 >  >  משקיע תמים הגולש באינטרנט בימים אלו ונכנס לאתר של הבורסה לניירות ערך עשוי להיתקל בתופעה מוזרה .  בהגעה לאתר דרך מנוע החיפוש גוגל ,  תחת כתובת האתר ,  מופיעים קיצורי דרך למניות המקובלות ביותר .  הגולש התמים יגלה כי בצד קישור למניית טבע יש קישור ישיר למניית גבעות עולם .  קישור המעיד את רמת העניין שמרכזת המניה .  מניית גבעות עלתה אתמול ב-2.2% לאחר הקריסה הגדולה שלשום ,  שבה איבדה רבע משוויה .  באופן לא חריג גבעות ריכזה גם אתמול מחזור מסחר גבוה בבורסה ,  35 מיליון שקל .  מחזור זה אינו חריג בה .  מחזורי המסחר בה בתקופה האחרונה הם מהגבוהים בבורסה עם ממוצע יומי של 23 מיליון שקל .  מדובר במחזור מסחר גבוה יותר מזה של חברות עסקיות גדולות כמו שופרסל .  שווי השוק של חברת גבעות עולם זינק מ-86 מיליון שקל בנובמבר 2009 ליותר ממיליארד שקל ביוני השנה .  שווי החברה שלה כיום לאחר הירידה של שלשום הוא מעט פחות ממיליארד שקל .  ההייפ סביב המניה התבטא באסיפה שכינסה החברה ביום שישי .  בדרך כלל אסיפת בעלי מניות מושכת אליה גופים מוסדיים ,  כי הם מחויבים על פי חוק וקומץ קטן של משקיעים .  אבל אסיפת המניות שקיימה גבעות עולם ביום שישי בכפר המכביה משכה אליה כ-400 משקיעים ,  שבאו לשמוע את הגיאולוג הראשי של החברה טוביה לוסקין מבאר את הדו"ח הסתום שהיא פירסמה ביום שלישי שעבר .  מבחינת אחוז אחזקות הציבור בחברה עולה נתון מדהים .  שיעור אחזקות הציבור בחברה הוא 95.4% ,  הרביעי בגובהו בבורסה .  אפילו שיעורי אחזקות הציבור בחברת טבע - מניית העם הפופולרית - נמוכים מגבעות ומסתכמים ב-93.6% .  קרנות הנאמנות לא משקיעות בגבעות מחזורי מסחר גבוהים במניה מצביעים בדרך כלל על השתתפות של משקיעים מוסדיים במסחר ,  ובהם מנהלי קרנות נאמנות .  אלא שבדיקה מעלה כי המוסדיים לא באמת מושקעים בהיקף משמעותי במניית גבעות .  ביום ראשון ,  כשמניית גבעות איבדה כ-25% מערכה ,  היא משכה אחריה את מדד יתר 50  ( שבו היא נסחרת )  לירידה של 1.85% .  זאת בניגוד למגמה הכללית בשוק באותו יום ,  של עליות שערים קלות .  לעומת זאת ,  את אותו יום חתמו קרנות הנאמנות המתמחות בהשקעה במניות היתר בעלייה ממוצעת של 0.3% .  מבדיקת נכסי הקרנות הנאמנות עולה כי נכון לתחילת יולי 2010 ,  סך האחזקות של הקרנות מכל הקטגוריות - יתר ,  ענפיות ומעו"ף - במניית גבעות הסתכם ב-2.56 מיליון שקל .  זאת מתוך שווי חברה של כמיליארד שקל וסך נכסים המנוהלים בידי תעשיית הקרנות המגיע לכ-150 מיליארד שקל .  עם קרנות היתר ,  שהחזיקו באותה תקופה במניה ,  נמנו מיטב יתר ,  שהחזיקה מניות גבעות בשווי של 410 אלף שקל  ( כ-0.9% מהקרן )  ;  תמיר פישמן ,  ששווי אחזקותיה בגבעות היה 460 אלף שקל  ( 0.75% מהקרן )  ;  ואקסלנס מבחר יתר ,  שהחזיקה מניות בסך 408 אלף שקל  ( כ-0.6% מנכסי הקרן )  .  אחד ממנהלי ההשקעות בתחום ציין כי מנהלי קרנות הנאמנות גילו אחריות ואינם מחזיקים בגבעות ,  אף שהנייר מככב במדד יתר ,  והדבר עמד במבחן התוצאה ביום ראשון .  על אחת כמה וכמה ,  לפי אותו גורם מקצועי ,  כשמדובר במנהלי השקעות לטווח ארוך יותר או חסכונות פנסיוניים .  מנהלים אלה אינם מתקרבים למניית גבעות .
 
הציבור רץ לגבעות ,  המקצוענים לא 
BenchMarker

