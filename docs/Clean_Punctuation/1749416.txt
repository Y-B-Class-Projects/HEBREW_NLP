קוד הלבוש לנשות עסקים 
1 .  צבעים :  צבעים קלסיים לחליפות הם שחור ,  אפור ,  כחול וחום .  ניתן לשלב את החליפות עם חולצות בצבעים בהירים כדי לשבור את הנוקשות .  לעולם החולצה הלבנה היא המקצועית ביותר .  קשה למצוא בישראל חליפות איכותיות בצבעים לא שגרתיים כמו ורוד עתיק ,  תכלת ,  סגול ואדום .  צבעים אלה של חליפות מחויטות יכולים לשדרג את המראה ולבלוט בים האפור העסקי שמסביב .  2 .  איפור ושיער :  העדיפי תספורת עדכנית אך מסודרת או שיער אסוף ,  שלא יסתיר את עינייך וישלח מסר לא נכון .  התאפרי בעדינות .  סומק ומעט שפתון מעניקים מראה מטופח .  3 .  חולצות :  העדיפי תמיד חולצות בעלות שרוול קצר או ארוך ,  לעולם לא גופיות חושפות בית שחי ולעולם לא מבד טריקו .  אין לחשוף בטן או גב ויש לדאוג שהמחשוף לא יהיה עמוק .  4 .  חצאיות ושמלות :  בעולם העסקי האורך המינימלי לחצאית הוא חמישה סנטימטרים מעל הברך - לעולם לא קצר מכך  ( אפשר שסע קטן )  .  שמלות באורך 7/8 מתחת לג'קט מומלצות מאוד .  דאגי לגזרה לא צמודה מדי .  5 .  גרביונים :  פריט הכרחי בקיץ ובחורף - ניתן למצוא בחנויות גרביונים מותאמים לעונה .  6 .  נעליים :  העדיפי נעליים עם עקב בינוני ונוח ,  ולעולם לא נעל עם בהונות פתוחות .  דאגי תמיד לנעליים מצוחצחות ושמורות .  7 .  אביזרים :  הימנעי מתכשיטים מצלצלים או גדולים ,  המעניקים מראה המוני .  השקיעי באביזרים איכותיים :  תיק ,  טלפון ,  מחשב ,  משקפיים ,  ארנק וגם כרטיסי ביקור מושקעים .  דאגי לתיק מסמכים איכותי ומאורגן ,  שלא יגרום לחוסר נוחות ולאובדן זמן יקר .  8 .  נוחות :  העיקרון החשוב ביותר הוא להרגיש נוח בבגד .  לכן עדיף בגד לא צמוד מדי ,  לא שקוף מדי ,  לא קצר מדי או מאריג לא נעים למגע .  יועצת תדמית ולבוש עסקי

קוד הלבוש לנשות עסקים 
nan
