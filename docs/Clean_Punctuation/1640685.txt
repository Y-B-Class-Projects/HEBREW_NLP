המתבססות
אם יזמים ומסעדנים שפותחים עוד ועוד סניפים הם סימן שהמיתון מאחורינו ,  אפשר לצאת לחגוג - המסעדות שנפתחות בימים אלה בתל אביב
מסעדת ההמבורגרים וולפנייט'ס ,  שנפתחה לפני כשנה וחצי בלילינבלום 40 בתל אביב תחת השם וולפגנג  ( שהשתנה בהמשך )  ,  פתחה להרצה סניף שני ברחוב יהודה מכבי בעיר .  חבורת וולפנייט'ס הפועלת ביחד עוד מימי הביסטרו סרגוס ,  מסבירה שהתפריט החדש דומה מאוד לזה שבסניף המקור בלילינבלום ,  עם המבורגרים במחיר 38 שקלים ושלוש בייבי קומבו ב-46 שקלים .  תושבי הצפון הישן והחדש יגלו לפתע כי שירות המשלוחים נעשה זריז להפליא ,  היות שהקטנועים יצאו בסערה מרחוב יהודה מכבי .
 וולפנייט'ס .  רחוב יהודה מכבי 53 ,  תל אביב .  שעות פתיחה לתקופת ההרצה א'-ש' 18:00 עד לקוח אחרון .
 אחרי 10 שנים ברחוב ירמיהו בתל אביב ,  מתקרב חומוס אסף לחלק הדרומי של העיר ופותח בחשמונאים-קרליבך עוד סניף לנגב בו .  במקום שנפתח לפני כחודש וחצי קיים התפריט הרגיל שמציע מנות כמו חומוס ,  חומוס פול או מסבחה במחיר 20 שקלים למנה ,  קומפלט עם ביצה ב-23 שקלים ,  וחומוס עם בשר כבש ב-30 שקלים .  סלט טרי שנחתך ברגע ההזמנה יעלה 15 שקלים ,  וכל מנה מלווה בצמד כדורי פלאפל .
 חומוס אסף .  רחוב החשמונאים 88 תל אביב .  טלפון :  03-5621048 .  שעות פתיחה :  א'-ה' 09:00-17:00 ו' 09:00 עד שעה לפני כניסת השבת .  כשר .
 מכורי הקרואסונים של לה גטרי מבן יהודה 184 בתל אביב ,  מקום שבארבע השנים האחרונות קיבע את עצמו כמקום עליה לרגל של מאנץ' איכותי ,  ישמחו לגלות שאת חגיגת הקלוריות המתבססת על המאפה הצרפתי המעולה בתוספת שלל גבינות ונקניקים ,  בטווח מחירים 25-30 שקלים ,  יהיה ניתן להשיג גם בקינג ג'ורג ,  סמוך לכיכר מסריק .  הסניף השני שיפתח בעוד כשבועיים הולך לספק בדיוק את אותו הדבר ,  כך שאין מה לצפות להפתעות ואלו חדשות טובות כמובן .
 לה גטרי .  רחוב קינג ג'ורג' 97 תל אביב .  שעות פתיחה א'-ה' 07:00-04:00 ו' 07:00-16:00 ש' 10:00-04:00
אין פלורנטיני אחד שלא מכיר את ה-city coffee break או בקיצור :  הסיטי ,  ברחוב הרצל פינת פלורנטין 38 .  בית הקפה שנפתח לפני שנה וקצת ,  מציע אספרסו בזול  ( 6 שקלים בלבד )  ,  ואת כריך הסיניה הפופולארי ב-28 שקלים .  הסניף השני יפתח בעוד כשבוע על הפינה הסואנת של יהודה לוי ונחלת בנימין .
 city coffee break .  נחלת בנימין 44 .  פתוח א'-ו' 6:00-24:00 ש' 8:00-24:00 
" רק בשר ",  מסעדת הבשרים מרחוב סלמה שנפתחה לפני כשנה וחצי על ידי דני ברנד ,  פותחת ברמת החיל סניף שני לכל מי שאין לו כח להדרים למתחם בדרום תל אביב-יפו .  שיטת ההאכלה דומה בשני המקומות ,  וכוללת ויטרינת ענק עם בשרים המתומחרים לפי משקל ,  כמו אנטריקוט ישראלי ב-38 שקלים ל-100 גרם ,  נתח קצבים ב-33 שקלים וגם צ'וריסוס ב-18 שקלים ל-100 גרם .  וכמובן דיל האלכוהול השווה ביותר בעיר - יין הבית ללא הגבלה ב-15 שקלים לסועד .
 רק בשר .  רחוב ראול ולנברג רמת החי"ל תל אביב .  טלפון 03-6444822 .  שעות פתיחה :  א'-ש' 12:00-24:00 .
 
המתבססות
אם יזמים ומסעדנים שפותחים עוד ועוד סניפים הם סימן שהמיתון מאחורינו ,  אפשר לצאת לחגוג - המסעדות שנפתחות בימים אלה בתל אביב

