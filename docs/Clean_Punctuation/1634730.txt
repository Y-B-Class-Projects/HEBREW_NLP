1.5 מיליון עגלות גרקו יוחזרו בארה"ב בעקבות קטיעת אצבעות תינוקות
העגלות נמכרו בין השנים 2004 ל-2009 ,  מסרה הנציבות לבטחון מוצרים לצרכנים בארה"ב
כ-1.5 מיליון עגלות תינוק מתוצרת גרקו בארה"ב יוחזרו ליצרן בעקבות שבעה מקרים בהם נפגעו אצבעות של תינוקות שנתקעו בצירים של העגלות ,  בזמן פתיחתן או סגירתן .  בחמישה מתוך המקרים נקטעו אצבעות התינוקות .  כך מסרה היום הנציבות לבטחון מוצרים לצרכנים  ( cpsc )  בארה"ב .  העגלות שבהם מדובר נמכרו בארה"ב בין משלהי שנת 2004 ועד סוף 2009 ,  ונמכרו ברשתות מובילות דוגמת טויס אר אס ,  בייביז אר אס ,  וולמארט ,  טרגט ,  סירס וקיימארט .  הנציבות לבטחון מוצרים לצרכנים קראה לצרכנים בארה"ב להפסיק להשתמש בעגלות באופן מיידי ,  ולפנות לגרקו כדי לקבל ערכה לתיקון הבעיה .
 
1.5 מיליון עגלות גרקו יוחזרו בארה"ב בעקבות קטיעת אצבעות תינוקות
העגלות נמכרו בין השנים 2004 ל-2009 ,  מסרה הנציבות לבטחון מוצרים לצרכנים בארה"ב

