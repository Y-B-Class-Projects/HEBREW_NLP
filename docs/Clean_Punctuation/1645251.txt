מנהל המזון והתרופות האמריקאי :  עיכוב של שנה באישור תרופות גנריות ;  הנפגעים העיקריים :  הצרכנים
ב-2005 אושרה תרופה גנרית תוך 16.3 חודשים ,  ב-2009 נדרשו לכך 26.7 חודשים - עקב מחסור בכ"א ועומס בקשות
תרופות גנריות מחכות כיום לאישור לשיווק במשך שנה יותר לעומת 2005 ,  בשל עומס בקשות המצטבר במנהל המזון והתרופות האמריקאי  ( fda )  ,  רגולטור שוק התרופות בארה"ב .  העיכובים גורמים לכך שתרופות מקוריות ממשיכות להיות היחידות בשוק גם לאחר תום הפטנט עליהן ,  שכן טרם אושרו לשיווק הגירסאות הגנריות שלהן .  הדבר עולה לצרכנים ולממשלה בארה"ב מאות מיליוני דולרים מדי שנה ,  להערכת אנליסטים של המגזר.נציבת המנהל ,  ד"ר מרגרט המבורג ,  אומרת כי בכוונתה להאיץ את התהליך . " זו בעיה אמיתית ,  ואין בכוונתי להעמיד פנים כי הסטטוס קוו הזה מקובל עליי ",  אמרה בפגישה של איגוד יצרניות התרופות הגנריות .  המבורג אמרה כי מחלקת התרופות הגנריות במנהל נאבקת בקשיי תקציב ,  וציינה פתרון אפשרי לבעיה - הטלת עמלות על חברות המבקשות אישור לתרופות גנריות.לפני 5 שנים ,  המנהל היה נוהג לאשר תרופה גנרית חדשה תוך 16.3 חודשים מהגשת בקשת האישור ,  לפי דו"ח שפירסם המנהל .  בשנה שעברה נדרשו לכך 26.7 חודשים ,  לפי הדו"ח ,  בשל מחסור בכוח אדם וגידול במספר הבקשות.תרופות גנריות מהוות כ-70% משוק התרופות במרשם האמריקאי כיום ,  ולהערכת ד"ר המבורג ,  חסכו לצרכנים בארה"ב כמעט 750 מיליארד דולר בעשור האחרון .  אך מספר הבקשות לתרופות חדשות עולה על יכולת המנהל לעבור עליהן ,  לבדוק אותן ולאשר או לפסול אותן ,  לדבריה .  כתוצאה מכך ,  כיום מחכות כ-2,000 בקשות לאישור - כפליים מהצטברות הבקשות ב-2005 ." זה פשוט מדהים ",  אומר פול ביזארו ,  מנכ"ל יצרנית התרופות הגנריות ווטסון פרמסוטיקלס ויו"ר איגוד יצרניות התרופות הגנריות . " מדובר באובדן חיסכון ישיר לצרכנים ".  יצרניות התרופות הגנריות טוענות כי היעדר המימון של המנהל מונע מהצרכנים גישה לתרופות זולות יותר .  לחטיבת התרופות הגנריות במנהל תקציב בסך 51 מיליון דולר בשנת הכספים 2010 - עלייה של 10 מיליון דולר לעומת 2009.ראשי המגזר טוענים כי בתקופה בה הממשל מנסה למצוא דרכים להוזיל את ביטוח הבריאות עבור הצרכנים האמריקאים ,  הוא מזניח את אחד הפתרונות הבולטים ביותר . " זהו חלק של מערכת הבריאות שהדגים את הערך המירבי אך זוכה למיעוט המימון ",  אומר דגלאס בות ,  מנכ"ל הפעילות האמריקאית של אקטביס האיסלנדית.70.4% מתוך 2.9 מיליארד מרשמים שניתנו בארה"ב בשנה שעברה היו של תרופות גנריות .  עם זאת ,  תרופות גנריות זכו ל-15% בלבד מההוצאות על תרופות במרשם בארה"ב בשנה שעברה ,  לפי חברת המחקר ims הלת' .  ההאטה באישורי התרופות הגנריות פוגעת בסופו של דבר בצרכנים ובממשל האמריקאי ,  כיוון שמחירי התרופות נותרים גבוהים זמן ממושך יותר ,  בהיעדר גירסאות גנריות בשוק.בנאומה ,  ציינה ד"ר המבורג כי ההמתנה הארוכה לאישור נובעת לא רק מהיעדר משאבים ,  אלא גם מזינוק בבקשות לאישור תרופות גנריות .  מאז 2003 מקבל המנהל כ-800 בקשות לאישור מדי שנה ,  לעומת 330 בקשות בממוצע לשנה בעשור שקדם לכך ,  לדברי גרי ביולר ,  מנהל חטיבת התרופות הגנריות במנהל .  ביולר מסביר כי כל גירסה גנרית מיוצרת באופן שונה מעט ,  ויש לה נתונים משלה על הרכיבים הפעילים . " זה לא שיש לנו ערימה גדולה ואנחנו רק חותמת גומי .  בכל אישור מושקעת עבודה משמעותית ",  אומר ביולר.ד"ר המבורג אמרה כי היא מקווה שהקונגרס יחוקק חוק שיטיל עמלות על יצרניות תרופות גנריות המעוניינות להגיש תרופה לאישור .  נשיא ארה"ב ,  ברק אובמה ,  כלל הצעה כזו בהצעת התקציב שלו .  לפי הצעת אובמה ,  עמלה שכזו צפויה להניב לממשל הכנסות בסך 38 מיליון דולר .  המבורג הציעה גם מערכת תיעדוף שתאפשר למנהל לזהות את התרופות החיוניות ביותר ,  ולזרז את הטיפול בהן.איגוד יצרניות התרופות הגנריות ובכירים בחברות תרופות אמרו כי הם יקדמו בברכה תכנית עמלות ,  כל עוד זו תהיה דומה לתכנית קיימת עבור תרופות מקור . " אנו תומכים בעמלה ,  רק מבקשים שהצעה שכזו תכלול גם מדדי ביצוע ",  אמר ויליאם מארת ,  מנכ"ל טבע באמריקה הצפונית .  יצרניות תרופות מקור  " משלמות 1.2 מיליון דולר ,  והבקשות שלהן מטופלות .  גם אנחנו זקוקים שהבקשות שלנו יטופלו במהירות ". 

מנהל המזון והתרופות האמריקאי :  עיכוב של שנה באישור תרופות גנריות ;  הנפגעים העיקריים :  הצרכנים
ב-2005 אושרה תרופה גנרית תוך 16.3 חודשים ,  ב-2009 נדרשו לכך 26.7 חודשים - עקב מחסור בכ"א ועומס בקשות

