ראגבי :  זה הזמן של יזרעאל גלבוע ?  
האלופה לשעבר תפגוש בגמר הגביע את הקבוצה לה איבדה את התואר .  בויטלר : " רוצים לסיים את העונה עם טעם מתוק "
 ביום שבת בשעה 13:00 תארח הפועל יזרעאל-גלבוע את האלופה הטריה אס"א תל אביב ,  לשחזור גמר הליגה בגמר גביע המדינה בראגבי לגברים .  לאחר חמש שנים של שליטה מוחלטת של יזרעאל בראגבי הישראלי ,  ניצחה אותה העונה תל אביב בשלושת המפגשים ביניהן עד כה . 
" השתפרנו במהלך השנה וההפרש קטן ממשחק למשחק ",  מסביר הקפטן אמיר בויטלר . " מקוה שהפעם ההפרש כבר יהיה לטובתנו .  הביתיות היא יתרון גדול ואנחנו מקוים שהיא תעזור .  אנחנו רוצים לקחת תואר ,  לסים את העונה עם טעם מתוק ,  ולקבל דחיפה לשנה הבאה ".  
" חס וחלילה שנותר להם על הגביע ",  מגיב המאמן רענן פן . " יהיה משחק קשה ואנחנו מגיעים עם הרכב חסר ,  אבל אנחנו הולכים על דאבל ".  תל אביב תחסר בין היתר את ווילי היימן הפצוע , " אבידה גדולה "  להגדרתו של פן .
 לפני כן ,  החל מהשעה 10:30 ,  יתקים באותו המגרש טורניר גביע המדינה לנוער בראגבי שביעיות .  הפיבוריטית בטורניר היא כמובן יזרעאל ,  אשר זכתה עד עתה בכל טורניר בו השתתפה העונה .  שי הכהן ,  קפטן הקבוצה ונבחרת הנוער ,  מתקשה לשמור על צניעות : " אף קבוצה לא מאימת עלינו במיוחד ",  הוא אומר . " אולי עמק הירדן-גולן איכשהו יכולים לעקוץ אבל אני לא מאמין שזה יקרה .  באילת הפסדנו להם משחק בשלב המוקדם על שטות .  בכל מקרה אנחנו לא מזלזלים ורוצים לסים כמו שצריך ". 
אופיר סלוצקי ,  קפטן עמק הירדן ,  טוען מצדו : " ביום טוב אנחנו יכולים לזכות .  אולי יהיו להם חיסורים בגלל גמר הגברים ,  אבל ניצחנו כבר העונה את ההרכב המלא שלהם ויש לנו סיכוי לעשות את זה שוב ". 

ראגבי :  זה הזמן של יזרעאל גלבוע ?  
האלופה לשעבר תפגוש בגמר הגביע את הקבוצה לה איבדה את התואר .  בויטלר : " רוצים לסיים את העונה עם טעם מתוק "
 
