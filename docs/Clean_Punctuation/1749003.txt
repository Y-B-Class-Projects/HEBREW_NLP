יו"ר AIG סטיב מילר ימלא את מקומו של רוברט בנמשה במקרה הצורך
AIG הודיעה כי מילר יחליף את בנמשה אם הוא לא ירצה או לא יוכל למלא את תפקידו בשל מחלת הסרטן בה לקה
דירקטוריון ענקית הביטוח האמריקאית aig הודיע כי יו"ר החברה סטיב מילר יכהן כממלא מקום המנכ"ל רוברט בנמשה ,  במקרה שיאלץ להיעדר בשל הטיפולים שהוא עובר נגד מחלת הסרטן בה לקה.מוקדם יותר השבוע הודיעה ענקית הביטוח aig כי מנכ"ל החברה רוברט בנמשה חולה בסרטן .  האבחנה לא פורסמה ,  אך נאמר כי בנמשה נמצא בטיפול .  aig לא פרסמה באיזה סוג של סרטן חלה בנמשה בן ה-66 ,  אבל דיווחה כי  " הוא נמצא בטיפולי כימותרפיה אגרסיביים ".  בנמשה אובחן כחולה סרטן לאחרונה ,  אם כי לא ברור בדיוק מתי .  בנמשה אמר בהודעה רשמית כי הוא מרגיש בסדר וכי הוא החל בטיפולי הכימותרפיה בשבוע שעבר.aig הודיעה כי מילר יתפוס את מקומו של בנמשה  " אם הוא לא ירצה או לא יוכל למלא את תפקידו ".  מילר יישאר בתפקיד עד אשר aig תמצא לו מחליף ,  לפי הודעת החברה.לענקית הביטוח האמריקאית היו 4 מנכ"לים מאז שנת 2008 .  השינויים הרבים מעידים על מצבה של חברת הביטוח ,  לאחר שספגה הפסדים רבים ונאלצה לקחת כספי סיוע בשווי 180 מיליארד דולר מממשל ארה"ב.בחודשים האחרונים השתפר מצבה של aig .  בחודש ספטמבר הציגה החברה תוכנית לרכישה בחזרה של מניותיה בשווי 100 מיליארד דולר ,  אשר נמצאות כעת בידי ממשל ארה"ב .  ביום שישי הנפקה aig את מניותיה של החטיבה האסיאתית aia בהנפקה ראשונה לציבור בבורסת הונג קונג ,  וגייסה 17.9 מיליארד דולר.בנמשה ציין בהודעתו כי האבחנה לטווח הארוך עדיין אינה ידועה ,  והיא תתברר רק אחרי מספר חודשים של טיפולים .  במכתב לעובדי aig אמר בנמשה כי בכוונתו להמשיך לעבוד באופן רגיל עד לפרישתו המתוכננת ב-2012 .
 
יו"ר AIG סטיב מילר ימלא את מקומו של רוברט בנמשה במקרה הצורך
AIG הודיעה כי מילר יחליף את בנמשה אם הוא לא ירצה או לא יוכל למלא את תפקידו בשל מחלת הסרטן בה לקה

