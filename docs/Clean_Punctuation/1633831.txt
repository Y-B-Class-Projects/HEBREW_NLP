כספי : " לא שיחקנו את ההגנה שמאפיינת אותנו "
 הישראלי הסביר את הסיבה לפיגור הגדול בהפסד לשארלוט ,  ממנו חזרו הקינגס לעמדת ניצחון .  ווסטפאל : " גאה במה שעשינו "
 מסע החוץ של סקרמנטו לא ממש האיר פנים לקינגס הצעירים ,  והסיפור אמש  ( שני )  לא היה שונה ,  כאשר גם שארלוט הלוהטת הכניעה את סקרמנטו ,  103:105 .  שארלוט הובילה לכל אורך ההתמודדות ,  והיתרון שלה הגיע עד 24 הפרש עמוק בתוך הרבע השלישי .  אלא שאז התעוררו הקינגס ,  יצאו לריצת 0:14 בזכות עמרי כספי וטייריק אוואנס ,  ועלו לרבע האחרון עם לא מעט תקוות .  12 הדקות האחרונות המשיכו ללכת בכיוון של סקרמנטו ,  הפעם כשכספי על הספסל ,  ואוואנס הוביל את הקאמבק עד פיגור שתיים בלבד ,  שניות ספורות לסיום .  אלא שלכל קאמבק גדול יש סוף ,  והקאמבק של הקינגס הסתיים שניה לסיום ,  בגלל כמה טעויות שכבר התרגלנו לראות מהחבורה הצעירה הזאת .
 טייריק אוואנס היה ענק עם 34 נקודות  ( 13 מ-20 מהשדה )  ,  שהיוו עבורו שיא קריירה .  עבור כספי עצמו ,  היה זה משחק לא רע נוסף .  הישראלי פתח בחמישיה 48 שעות אחרי התקרית עם פול ווסטפאל ומספר שעות אחרי שהביע התנצלות על כך ,  שיחק 23 דקות וקלע 13 נקודות  ( 6 מ-12 מהשדה ,  1 מ-5 ל-3 )  . " במחצית השנייה שיחקנו בצורה בה רצינו לשחק בכל 48 הדקות ",  אמר עמרי כספי בסיום , " המאמן ווסטפאל היה מאוכזב וכעס על החצי הראשון שלנו ,  והוא צדק .  שיחקנו בלי אנרגיה ,  ולא שיחקנו את ההגנה שמאפיינת אותנו .  היה קשה מאוד בחצי הראשון ".   
" היו במגרש שתי קבוצות שונות בחצי הראשון והשני ",  סיכם מאמן הקינגס פול ווסטפאל , " אני גאה ביכולת של השחקנים בחצי השני ,  הם עשו מה שצריך כדי לנצח ,  אבל לצערנו לא השגנו את זה .  ההגנה שלנו היתה רעה בחצי הראשון ,  אבל אז התחלנו לשמור חזק וצמוד ,  מנענו מהם להיכנס לצבע ובהתקפה ביצענו את המהלכים קצת ותר טוב .  אני גאה במה שעשינו ".  על יכולתו של אוואנס אמר ווסטפאל : " לא יכולתי לבקש יותר ממה שקיבלתי מטייריק אוואנס ,  בכל דקה שהוא שיחק הוא היה דומיננטי ".  
אוואנס אמר אחרי המשחק : " פיגרנו בהפרש גדול ,  והיינו חייבים להתחיל לשחק חזק ולא כמו ששיחקנו .  אנחנו קבוצה צעירה ואני מנסה להנהיג ,  וזה לא קל .  אני מנסה לעשות כל מה שאני יכול במגרש בכל פעם שנותנים לי לשחק ". 

כספי : " לא שיחקנו את ההגנה שמאפיינת אותנו "
 הישראלי הסביר את הסיבה לפיגור הגדול בהפסד לשארלוט ,  ממנו חזרו הקינגס לעמדת ניצחון .  ווסטפאל : " גאה במה שעשינו "
 
