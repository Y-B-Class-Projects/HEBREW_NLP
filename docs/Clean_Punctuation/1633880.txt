סקירת מט"ח מ-FXCM :  סיכום המסחר באסיה - לקראת המסחר באירופה
הלש"ט מתחזקת לנוכח הסכמתה של קדבורי להצעת רכישה בסכום של 12 מיליארד שטרלינג
היורו דשדש במהלך שעות המסחר הלילה והתכנס ברמות מוכרות סמוך ל-1.44 למול הדולר האמריקני .  הלירה שטרלינג התחזקה למול רוב המטבעות המובילים והוסיפה עד 0.5% לערכה למול השטר הירוק לנוכח הדיווחים כי ענקית הקונדיטוריה קדבורי קיבלה הצעת רכישה בהיקף של 12 מיליארד שטרלינג מענקית המזון האמריקנית קרפט.שער הריבית על אגרות החוב לשנה של הבנק המרכזי של סין עלה בפעם השנייה בשנה הנוכחית .  השער עלה ב-8 נקודות בסיס ל-1.93 אחוזים .  בשבוע שעבר הסכימו קובעי המדיניות בסין לעלייה בתשואה על אגרות החוב לשנה בפעם הראשונה מזה 20 שבועות .  כמו כן הידקו קובעי המדיניות בסין את הדרישות המוניטריות לנוכח החששות הגוברים מהתחממות יתר של הכלכלה בסין.לאחרונה קבעה האקדמיה למדעים סוציאליים בסין כי התוצר המקומי הגולמי של סין עשוי לגדול בשיעור של כ-16 אחוזים בשנה הנוכחית .  גידול מהיר שכזה עשוי לגרום לאינפלציה מואצת ולהתפתחותה של בועת נדל"ן בסין .  לנוכח החדשות ,  עשויות ירידות השערים בשוקי המניות בסין לגרור מטה את שוקי המניות באסיה כולה ,  ההתפתחויות האמורות עשויות להבריח משוקי המניות את ההון הרב שלמעשה סיפק את הדלק לעלייה המרשימה בשערי המניות במהלכה של 2009.חששות אלה צפויים להוביל להתחזקות במעמדם של הנכסים הבטוחים המסורתיים ,  הדולר האמריקני והין היפני .  אמון הצרכנים ביפן צנח זה החודש השני ברציפות בחודש דצמבר .  הירידות ניכרו בכל תתי המדדים .  עם זאת ,  תת המדד הבוחן את ציפיות התעסוקה של הצרכנים ביפן הוביל את הירידות .  תת המדד הבוחן את ציפיות התעסוקה ירד ב-4.2 נקודות מהחודש הקודם.ואכן ,  סקר כלכלנים שנערך על ידי בלומברג צופה כי שיעור האבטלה ביפן יעמוד על 5.6% בשנה הנוכחית ,  השיעור הגבוהה מזה 53 שנים .  האבטלה מכבידה מאוד על הצמיחה המקומית שכן היא מצמצמת את ההכנסה הפנויה שבידי הצרכנים ומכבידה בכך על הצריכה .  יותר מכך ,  האבטלה מערערת את ביטחונם הכלכלי של מובטלים ומועסקים כאחד וסותמת בכך את הגולל על גידול של ממש בצריכה המקומית.הנתונים שהתפרסמו הלילה עולים בקנה אחד עם דבריו של נגיד הבנק המרכזי של יפן מאאסאקי שיראקווה אשר הזהיר כי למרות שהכלכלה ביפן מתאוששת ,  תנופת ההתאוששות איננה מספיקה .  הנגיד התייחס באזהרותיו למגזר הפרטי והערכות הרווחות בדבר חוסר יכולתו של זה לספק תמיכה מספקת בצמיחה בהעדרה של תמיכה ממשלתית נרחבת ורחבת היקף מבית ומחול.אין ספק כי חלק גדול מההתאוששות הכלכלית שנרשמה בחודשים האחרונים ביפן נובע בראש ובראשונה מיישומן של תוכניות תמריצים ברחבי העולם ,  תוכניות שהחיו את הדרישה המתדלדלת למוצרים מתוצרתה של יפן .  השאלה הגדולה היא מה יהיה על הכלכלה היפנית כעת לכשהשפעתן של תוכניות התמריצים חסרות התקדים ברחבי העולם המפותח מתחילה לפוג.לקראת המסחר באירופה :  מה על הפרקנתוני מדד המחירים לצרכן לחודש דצמבר יתפרסמו היום בבריטניה .  הנתונים צפויים להראות כי קצב האינפלציה השנתי זינק ל-2.6% ,  העלייה החודשית הגדולה ביותר מזה יותר מ-18 שנים והתוצאה השנתית הגבוהה ביותר מאז מארס 2009 .  מדד הליבה אשר איננו כולל את המוצרים התנודתיים ביותר ,  קרי ,  מזון ואנרגיה ,  צפוי לעלות ב-2.3%.הנתונים צפויים לספק תמיכה משמעותית בלירה שטרלינג שכן הם מאששים את דבריו של חבר מועצת הבנק של אנגליה אנדרו סנטנס .  סנטנס הזהיר בראיון שהעניק בשבוע שעבר לעיתון הבריטי המוביל  " גרדיאן "  כי הבנק המרכזי עשוי להידרש להעלאת ריבית על הלירה שטרלינג בכדי לצמצם את האינפלציה אשר החלה מרימה ראש יחד מאז שהכלכלה המקומית החלה מתאוששת.דבריו של חבר מועצת הבנק המרכזי הובילו להתחזקות משמעותית בשערה של הלירה שטרלינג .  למעשה ,  השמועות על העלאה אפשרית של הריבית סייעו ללירה שטרלינג להתחזק למול רוב המטבעות המובילים ( היורו והפרנק השוויצרי למשל )  .  השטרלינג סגרה את שבוע המסחר האחרון מעל רמת 1.62 למול הדולר האמריקני והניתוח הטכני מראה כי השטרלינג עשויה אף לעלות ל-1.6750 למול הדולר האמריקני.סקר אמון הצרכנים zew בגרמניה צפוי לרשום תוצאה של 50.0 נקודות בינואר ,  ירידה חודשית 4 ברצף ,  זאת לאחר שנתוני הצמיחה השנתיים שפורסמו בשבוע שעבר הראו כי כלכלת גרמניה התכווצה זה ברבעון הרביעי לאחר שהתרחבה בששת החודשים עד ספטמבר .  הצמיחה עשויה להישאר נמוכה לאור סיומן של רבות מהתוכניות אותן יישמה ממשלת גרמניה במסגרת תוכנית התמריצים רחבת ההיקף.שיעור האבטלה בגרמניה צפוי להאמיר ולחצות את סף 9 האחוזים ברבעון השני של השנה הנוכחית .  העלייה באבטלה איננה מרמזת טובות לצריכה הפרטית בגרמניה שכן כידוע ,  האבטלה היא מכשול מרכזי להתאוששות בצריכה הפרטית .  חוסר היציבות הפוליטית המסתמן בגרמניה עשוי לתרום גם הוא לירידה נוספת במדד אמון הצרכנים .  למעשה ,  היורו נחלש מאוד לנוכח השמועות כי קאנצלרית גרמניה אנגלה מרקל עשויה להתפטר בשל המתחים הגוברים עם השותפות הקואליציוניות וגרוע מכך ,  הביקורת הגוברת בתוך ה-cdu ,  מפלגתה של מרקל.מדד zew לגוש היורו צפוי לקפוא על השמרים ולרשום תוצאה זהה לזאת שנרשמה בחודש שעבר ,  48.0 .  זאת לאחר שצנח ב-3 החודשים הקודמים .  עם זאת ,  ירידה במדד האירופי לא תפתיע איש לנוכח החששות הגוברים מפני השפעותיו של משבר האשראי ביוון .  רבים חוששים כי המשבר החמור ביוון עשוי להתפשט ולהשפיע על יציבותו הכלכלית של גוש היורו כולו.הסקירה נכתבה על ידי צוות המחקר של חברת fxcm ישראל

סקירת מט"ח מ-FXCM :  סיכום המסחר באסיה - לקראת המסחר באירופה
הלש"ט מתחזקת לנוכח הסכמתה של קדבורי להצעת רכישה בסכום של 12 מיליארד שטרלינג

