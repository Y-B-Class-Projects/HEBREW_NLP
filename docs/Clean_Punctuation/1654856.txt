מעצר ראשון בצמרת המגזר הפיננסי של אירלנד בעקבות המשבר :  יו"ר אנגלו אייריש לשעבר
שון פיצפטריק ,  מאנשי העסקים הבולטים במדינה ,  חשוד בהסתרת הלוואות בסך 118 מיליון דולר שנטל מהבנק
היו"ר לשעבר של אנגלו אייריש בנק נעצר היום בחשד להונאה במסגרתה הסתיר מבעלי המניות הלוואות אישיות שנטל מהבנק בהיקף של 87 מיליון יורו  ( 118 מיליון דולר )  .  שון פיצפטריק - אחד מאנשי העסקים הבולטים ביותר באירלנד בתקופת הגאות הכלכלית שהעניקו למדינה את התואר  " הנמר הקלטי "  - נעצר לפנות בוקר בביתו בשכונת היוקרה גרייסטונס דרומית לדבלין ,  ובמסגרת חיפוש שנערך בביתו לקחה המשטרה מסמכים פיננסים.חוקי הפרטיות של אירלנד מנעו מהמשטרה לפרסם את שמו של פיצפטריק אולם דיווחים באמצעי התקשורת המקומית והעולמית ציינו את זהותו .  בהודעה שפירסמה המשטרה נאמר רק כי במסגרת חקירת חשדות לאי-סדרים פיננסים במוסד פיננסי נעצר אדם בשנות השישים המוקדמות של חייו.מעצרו של פיצפטריק ,  בן 61 ,  הוא הראשון בקרב צמרת עולם העסקים של אירלנד - הידועה בכינוי  " מעגל הזהב "  - מאז שהמשבר הפיננסי שהכה במדינה אילץ את הממשלה להלאים את שלושה בנקים הגדולים במדינה ,  בהם אנגלו אייריש.הערכות בדבר מעצרו הצפוי של פיצפטריק - אשר שימש כמנכ"ל אנגלו אייריש בין השנים 1986 ל-2005 ,  וכיו"ר הבנק עד דצמבר 2008 - הלכו וגברו מאז שמשטרת אירלנד פשטה על מטה אנגלו אייריש באפריל 2009 ,  זמן קצר לאחר הלאמת הבנק.פיצפטריק התפטר מתפקידו כיו"ר אנגלו אייריש בדצמבר 2008 לאחר שהרגולטור של אירלנד חשף כי פיצפטריק הסתיר מבעלי המניות הלוואות אישיות בסך 87 מיליון יורו שנטל מהבנק מתחילת העשור ועד שנת 2007 .  ההלוואות נחשפו בסתיו 2008 במסגרת חקירה ממשלתית של המגזר הפיננסי במדינה שנפתחה בעקבות התמוטטות בנק ההשקעות האמריקאי ליהמן ברדרס.פיצפטריק הודה באותה עת בהסתרת ההלוואות מבעלי המניות ,  אולם הכחיש כי הפר בכך את החוק .  עם זאת הודה באותה עת כי במבט לאחור ,  נטילת ההלוואות היתה בלתי מקובלת מבחינת הצורך בשקיפות.בשבוע שעבר ,  הגיש אנגלו אייריש תביעה נגד פיצפטריק בדרישה כי ישיב לבנק את ההלוואות שנטל .  הבטחונות שנתן פיצפטריק לבנק כדי לקבל את ההלוואות היו ברובם מניות של אנגלו ,  שהפכו לחסרות ערך לאחר הלאמת הבנק.עלות חילוץ אנגלו אייריש הסתכמה בארבעה מיליארד יורו  ( 5.5 מיליארד דולר )  .  הממשלה הלאימה גם את אלייד אייריש בנקס ובנק אוף איירלנד .
 
מעצר ראשון בצמרת המגזר הפיננסי של אירלנד בעקבות המשבר :  יו"ר אנגלו אייריש לשעבר
שון פיצפטריק ,  מאנשי העסקים הבולטים במדינה ,  חשוד בהסתרת הלוואות בסך 118 מיליון דולר שנטל מהבנק

