משבר ההתבגרות של מיקרוסופט
למרות מכירות שיא של 62.5 מיליארד דולר בשנה ,  ענקית התוכנה תקועה במקום .  המניה שלא זזה מאז 2002 ,  פרויקטים כושלים שנסגרו והאיום מצד אפל ,  שהמציאה את עצמה מחדש ועקפה אותה בשווי החברה ,  מעלים את השאלה על מקומה של מיקרוסופט בשוק הטכנולוגיה . " הם מנסים להגן על מקורו
רויטרס  >  >  מדי שנה ביולי מזמינה מיקרוסופט לא מעט מאנשי וול סטריט לקמפוס שלה שמחוץ לסיאטל .  המנכ"ל ,  סטיב באלמר ,  וההנהלה הבכירה שלו עוסקים במשך חצי יום בהסברים על חברת התוכנה הגדולה בעולם ,  והקהל בדרך כלל קשוב וידידותי .  ואולם השנה ,  הדברים לא התנהלו כפי שבאלמר היה רוצה .  באלמר ,  מנכ"ל החברה מאז 2000 ,  דיבר בהתלהבות על חלונות 7 ,  מנוע החיפוש החדש בינג ,  גרסת חלונות 7 החדשה לסלולר ומערכת המשחקים הביתית xbox .  אבל דווקא בנוגע לשאלה איך תתמודד מיקרוסופט עם האייפד הפופולרי של אפל ,  שטורדת את מנוחת המשקיעים ,  חסך באלמר בפרטים .  בסוף סדרת המצגות של באלמר נראתה האנליסטית המשפיעה מגולדמן סאקס ותומכת מיקרוסופט ותיקה ,  שרה פריאר ,  בלתי משוכנעת .  היא רצתה שבאלמר ינסה שוב להסביר את מתקפת הנגד לאייפד .  באלמר ,  בעל נוכחות אנרגטית תמידית על הבמה ,  הרים את קולו עוד יותר מהרגיל ,  ובמחיאת כף מהדהדת חזר על הנקודות העיקריות שלו : " הטאבלטים שלנו יגיעו בקרוב .  יהיו להם שבבי אינטל .  הם יריצו חלונות .  אנחנו הולכים למכור כמו משוגעים .  אנחנו הולכים לשווק כמו משוגעים ",  הרעים .  שלושה חודשים לאחר מכן ,  מיקרוסופט ושותפיה בתחום החומרה חשפו רק טאבלט חלונות אחד ,  שלא נראה כמתמודד מול אייפד ,  שלא לומר מנצח .  בין השאר ,  זו הסיבה לכך שהמניה של מיקרוסופט נדדה מטה ,  וירדה כ-16% השנה ,  למרות זינוק במניות הטכנולוגיה שהעלה את הנאסדאק ב-10% באותה תקופה .  מניית מיקרוסופט נותרה תקועה באותה נקודה שבה היתה ב-2002 .  בתחילת אוקטובר ,  פריאר הרימה ידיים והוציאה את מניית מיקרוסופט מרשימת הקנייה של הבנק שלה ,  תוך שהיא מורידה את המלצת הקנייה ל"נייטרלי ".  אחת מהתלונות שלה נגד החברה היתה חוסר ב"אסטרטגיה צרכנית קוהרנטית ",  בדיוק מה שמיקרוסופט ובאלמר ניסו להציג בפגישה ביולי .  הורדת הדירוג על ידי גולדמן סאקס ,  שהובילה את ההנפקה הראשונה של מיקרוסופט ב-1986 ,  היתה מכה בלתי צפויה עבור החברה .  רק ארבעה חודשים לאחר שאפל עברה את מיקרוסופט בשווי החברה - אירוע שהיה בלתי נתפש עד לאחרונה - הורדת המלצת הקנייה מיקדה את תשומת הלב בשאלות לגבי מיקרוסופט שעולות יותר ויותר בקרב לקוחות ,  משקיעים ואפילו כמה עובדים .  למה המניה לא זזה בשמונה שנים ,  למרות רווחים ומכירות שיותר מהוכפלו בתקופה הזו ?  האם מיקרוסופט באמת בחזית הטכנולוגיה ?  למה היא לא יכולה להמציא גאדג'טים פופולריים כמו גוגל או אפל ?  האם באלמר עדיין האדם הנכון להוביל את החברה ?  מהצד השני ,  ייתכן שאנשי וול סטריט פיספסו את התשובה של באלמר :  החברה היא לא אפל ואינה יכולה יותר להבטיח צמיחה מדהימה או מחירי מניות מרקיעי שחקים .  היא לומדת איך להיות חברה בוגרת ואחראית מבחינה כלכלית ,  שתחזיר כמה שהיא יכולה לבעלי המניות בדרכים אחרות .  הצד החיובי על הנייר ,  מיקרוסופט היא חברה חזקה וצומחת .  המכירות שלה שברו שיאים והגיעו לכדי 62.5 מיליארד דולר בשנת הכספים הקודמת ,  עלייה של 7% מהשנה שלפניה ,  והרווח הגולמי היה הגבוה ביותר בהיסטוריה של החברה ,  18.8 מיליארד דולר .  הרווח התפעולי של 70% על חלונות הוא מושא קנאתן של חברות בכל העולם .  מערכת ההפעלה החדשה ,  חלונות 7 ,  היא להיט - 240 מיליון רישיונות שנמכרו ברחבי העולם בשנה הראשונה הצליחו למחוק את צחנת כישלון ויסטה - ונראה שהיא תתרום להמשך האחיזה האיתנה של מיקרוסופט ביותר מ-90% משוק מערכות ההפעלה .  עם יותר מ-36 מיליארד דולר במזומן והשקעות לטווח קצר ,  מיקרוסופט היא אחת מהחברות האמריקאיות המעטות המחזיקות בדירוג אשראי של aaa .  לקוני איגרות חוב יש אמון בהצלחה ארוכת הטווח של החברה ,  והם רכשו לאחרונה את איגרותיה ל-30 שנה בריבית הנמוכה ביותר בהיסטוריה .  אף על פי כן ,  מניית החברה נותרה סביב ה-25 דולר בשמונה השנים האחרונות .  מניית אפל ,  לעומת זאת ,  זינקה פי 25 באותה תקופה .  עבור אחדים ,  זהו סימן לקנות .  מחיר המניה הנוכחי הוא  " זול בצורה מטורפת עבור חברה מקליבר כזה ועמדת שליטה שכזו בשוק ",  אומרת המשקיעה המוכרת וויטני טילסון ,  מנהלת ב-t2 וב-tilson mutual funds ,  שמחזיקה ורוכשת באחרונה מניות מיקרוסופט .  ברבעון השני השנה ,  מנהלים בכירים בקרנות גידור ,  כמו דינקאר סינג ב-apg axon ודייוויד איינהורן ב-greenlight ,  רכשו גם הם מניות של מיקרוסופט .  ספקות דיגיטליים הצד השלילי הוא שיחידת הבידור והמכשירים של מיקרוסופט ,  הכוללת את מערכת המשחקים xbox ואת מערכת ההפעלה הסלולרית הכושלת חלונות 6.5 ,  היא רווחית הרבה פחות .  יחידת השירותים המקווניםשל החברה ,  הכוללת את מנוע החיפוש בינג ואת פורטל הרשת msn היא מקור בלתי פוסק להפסדים ,  שהסתכמו בכ-6 מיליארד דולר בחמש השנים האחרונות .  בנוסף ,  יש חששות שמיקרוסופט לא התכוננה מספיק טוב למעבר למחשוב נייד .  חלק ממחזיקי המניות הגדולים החלו למכור .  קרנות הנאמנות fidelity ו-t.rowe price קיצצו את אחזקותיהם בכמעט רבע ברבעון השני של 2010 . " שוק הטאבלטים ,  האייפד במיוחד ,  ושוק הסמארטפונים הם בעיות גדולות עבור החברה ונראים בבהירות במניה ",  אומר קן אלן ,  מנהל תיק ההשקעות ב-t.rowe price .  מוקדם מכדי לומר אם ההשקה הקרובה בארה"ב של מערכת ההפעלה של מיקרוסופט לסלולר - הניסיון הנואש האחרון שלה לצמצם את הפער מול אפל וגוגל בשוק הסמארטפונים המתפתח - תצליח .  אבל יש חששות ש-9 מיליארד דולר שמיקרוסופט משקיעה מדי שנה במחקר ופיתוח ,  כ-69 מיליארד דולר בעשור האחרון ,  לא הביאו לפריצת דרך . " ההשוואה לאפל בעשור האחרון ",  אומר דון דודג' ,  לשעבר עובד במיקרוסופט שעובד כיום בגוגל , " אינה מחמיאה ".  אחד ההסברים לכך הוא שמיקרוסופט בילתה את העשור האחרון במגננה .  לדברי מנהל לשעבר בחברה , " הם מנסים להגן על מקורות הכנסה במקום לקחת סיכונים .  מקורות הכנסה חדשים מסכנים את הישנים ,  והישנים מפרנסים אלפים .  זו בעיה ".  לפני עשור היו למיקרוסופט טאבלטים .  היא היתה אחת החברות הראשונות שנכנסו לשוק הסמארטפונים והבינו את הפוטנציאל העסקי של חיפוש ברשת .  אבל כישלונה בהקצאת משאבים לפרויקטים הנכונים הותיר אותה מפגרת אחרי אפל וגוגל בשווקים החשובים הללו .  בעיית באלמר יש כאלה שמאשימים את מנהיגה של מיקרוסופט בכשלונותיה .  באלמר ,  54 ,  משמש כמנכ"ל החברה מאז ינואר 2000 .  פאלמר ,  חבר של גייטס מהארווארד ,  היה המנהל העסקי הראשון שמיקרוסופט שכרה ב-1980 חמש שנים לאחר ייסוד החברה .  ההופעות מלאות הלהט ,  ולעתים הזיעה ,  של באלמר בפומבי הפכו אותו לכוכב יוטיוב .  האישיות הקולנית והידידותית שלו היא ההפך הסגנוני של מנכ"ל אפל ,  סטיב ג'ובס .  במשך 10 השנים של באלמר כמנכ"ל ,  הוא נתקל בכאלה שפיקפקו ביכולותיו .  אבל יש שטוענים שעכשיו הגיע הזמן לשינוי .  מקורות אנונימיים אף טענו בקיץ בבלוג the daily beast כי שורה של בכירי מיקרוסופט תכננו הפיכה נגד באלמר .  מקורות בתוך החברה שללו זאת מכל וכל .  באלמר הבהיר בשיחה בשבוע שעבר כי הוא נלהב מעבודתו ואמר שאין לו תוכניות לפרוש בקרוב . " ביום שאחשוב שלחברה יהיה טוב יותר בלעדי - אפרוש ",  הוא אמר .  אבל עובדים ומשקיעים מביעים יותר ויותר חוסר שביעות רצון מתפקודו של באלמר .  חלק מהביקורת נובעת מראייתו העסקית של באלמר לטווח ארוך ,  לאחר 30 שנה בחברה .  האופק שלו רחוק יותר מזה של המשקיעים ",  אמר אלן מ-t .  rowe price . " משקיעים היו מחליטים אחרת ממנו במקרים רבים ".  הקונצנזוס הוא שבאלמר לא הולך לשום מקום עד שחברו הוותיק ושותפו לעסקים גייטס ירצה שהוא ילך . " כל עוד ביל רוצה את סטיב כמנכ"ל ,  סטיב יהיה מנכ"ל ,  זה עד כדי כך פשוט ",  אמר בראד סילברברג ,  לשעבר מנהל במיקרוסופט . " אין סיבה לחשוב שאמונו של גייטס - בעל המניות הגדול בחברה עם 7.2% - בבאלמר פחת מאז מינויו ".  מנהלים אחרים לשעבר אומרים כי באלמר שומר על נכסי החברה ,  ואין טוב ממנו לניהולה .  קשה להיפרד מזה שנים ,  יש הקוראים להפרדה של חלקי מיקרוסופט . " הם צריכים ללכת על מודל כמו של hp או ג'נרל אלקטריק ,  שבו מחלקים את החברה לכמה עסקים עצמאיים למחצה ",  אמר מנהל לשעבר במיקרוסופט . " ככה הם יקבלו הרבה אנשים באיכות של מנכ"ל שינהלו את העסקים .  זה מה שמיקרוסופט צריכה לעשות וכך גם יימצא מחליף לבאלמר ".  זה גם מה ששופט פדרלי החליט שיש לעשות ב-2000 ,  לאחר שפסק כי מיקרוסופט ניצלה לרעה את עמדת המונופול שלה עם חלונות - אך פסק הדין שלו בוטל בערעור .  מייק קוס ,  שעבד במיקרוסופט ב-1983-2002 אומר כי  " אולי זה היה מיטיב עם החברה ,  להיפרד ".  קוס אמר כי החשש לפגוע בחלונות או באופיס מדכא את החדשנות במיקרוסופט .  מיקרוסופט עוד לא מראה עניין בפירוק ליחידות אוטונומיות .  באלמר עצמו כינה את רעיון הפירוק של פריאר  " מטורף "  ו"כמעט משוגע ".  בתוך החברה אומרים כי קו הסלולר החדש - הכולל יישומי אופיס ,  בינג ,  משחקי xbox ,  דפדפן אקספלורר ,  הוטמייל ,  אאוטלוק ,  ונגן המוסיקה zune הם דוגמה מושלמת לחלקיה השונים של החברה המשתפים פעולה במוצר אחר ,  מה שהיה קשה בהרבה אם חלקי החברה היו מופרדים .  הענן שלפניהם אם תשאלו את בכירי מיקרוסופט מה טומן בחובו העתיד ,  הם ידברו על מחשוב ענן ,  מונח המתאר אספקת תוכנות ,  שירותים ואחסון נתונים באינטרנט .  השינוי זה הוא איום פוטנציאלי למיקרוסופט .  למה לשלם עבור אופיס כשאפשר להשתמש בגוגל דוקס בחינם ?  לאחר מעט סקפטיות ראשונית ,  בשנים האחרונות החלה החברה להקדיש עצמה לחלוטין למחשוב ענן ,  עם אסטרטגיה של  " תוכנה פלוס שירותים "  - הנחה שהעתיד יכלול שילוב של תוכנה מקומית המחוברת לרשת .  המעבר לכיוון הענן הובל על ידי ארכיטקט התוכנה הראשי ריי אוזי ,  היורש האינטלקטואלי של ביל גייטס ,  שאמור לפרוש בחודשים הקרובים .  בוב מוגליה ,  ראש חטיבת השרתים והכלים ,  אחראי על יישום חזונו של אוזי .  מוגליה אומר כי המעבר למחשוב ענן הוא מהפכה גדולה כמו המחשב האישי והאינטרנט .  הוא אומר כי המעבר ,  הכולל השקעה בחומרה ואופן מכירה חדש ,  יצמצם כנראה את שולי הרווח של מיקרוסופט ,  אבל הוא מקווה שמקורות הכנסה החדשים יפצו על כך .  השלב הבא בינתיים סוגרת החברה בשקט פרויקטים לא מבטיחים .  השנה היא הרגה את טלפון ה-kin ,  כלי החירום החברתי vine ואת פרויקט המודעות במשחקי מחשב massive .  בשנה שעברה היא סגרה את האנציקלופדיה הדיגיטלית אנקרטה .  עם זאת ,  יש אפשרות שמיקרוסופט תנסה לקנות את דרכה לצמיחה ,  כפי שעשתה בהצלחה היריבה אורקל .  החברה נוטה לעשות תריסרי עסקאות קטנות מדי שנה ,  בדרך כלל בהיקפים נמוכים מ-250 מיליון דולר ,  אבל השנה האטה את רכישותיה באופן משמעותי .  אף כי מיקרוסופט מוזכרת כקונה פוטנציאלית בכמעט כל מיזוג ורכישה ,  סמנכ"ל הכספים פיטר קליין אמר כי בלתי סביר שתבוצע  " מגה-רכישה ".  העסקה הגדולה ביותר של מיקרוסופט עד כה ,  הרכישה של חברת המודעות המקוונות aquantive ב-2007 תמורת 6 מיליארד דולר ,  לא היתה הצלחה גדולה .  בעלי המניות אף מרוצים מכך שהצעת הרכישה ליאהו ב-47.5 מיליארד דולר נדחתה ב-2008 ,  והובילה להסכם שיתוף חיפוש שנותן למיקרוסופט את רוב מה שהיא רצתה בכל מקרה .  העסקה החשובה ביותר שלה עשויה להיות הרכישה של 1.6% מפייסבוק ב-2007 תמורת כ-240 מיליון דולר .  מיקרוסופט מנסה להדק את החגורה ,  ומעדיפה לשים לב למחיר ולא לקנות צמיחה בכל מחיר .  ב-2009 ביצעה החברה קיצוצים ראשונים בתולדותיה כש-5,800 אנשים פוטרו ,  כ-6% מעובדי החברה .  באוקטובר הודיעה החברה כי עובדיה יצטרכו לראשונה להתחיל לשלם חלק מביטוח הבריאות שלהם החל מ-2013 כנהוג בחברות אחרות .  בכל הקשור למתחרי האייפד ,  בתעשייה צופים שחברות כמו acer ,  דל וטושיבה יציגו מכשירים לאחר ששבב ה-oak trail של אינטל ,  בעל צריכת החשמל הנמוכה ,  יושק בשנה הבאה .  אף שייתכן שהם יהיו רק מחשבים ניידים עם מסכי מגע ,  ההערכות הן שהם יתפסו נתח משוק הטאבלטים המתהווה ,  אותו מעריכה חברת המחקר גרטנר ב-55 מיליון יחידות בשנה הבאה .  אם מיקרוסופט תצליח גם היא להיכנס לשוק הטאבלטים ,  תוך שהיא שומרת על מיקוד ועל משמעת עלויות ,  אז אולי לחברה ולמשקיעים שלה תהיה הבנה טובה יותר אחד של השני . " מיקרוסופט גדלה .  היא ספקית טכנולוגיה בוגרת ,  מבוצרת ומובילה ",  אמר דן הנסו מקרן ההשקעות בלקרוק . " היא לא מה שהיתה לפני 15 שנה .  זה לא מה שאפל היום מבחינת עקומת גדילה גבוהה ,  אבל אני לא יודעת אם שוק המניות הגיע כבר לרמה בוגרת כזו של פרספקטיבה ",  לטענת גרטנר .
 
משבר ההתבגרות של מיקרוסופט
למרות מכירות שיא של 62.5 מיליארד דולר בשנה ,  ענקית התוכנה תקועה במקום .  המניה שלא זזה מאז 2002 ,  פרויקטים כושלים שנסגרו והאיום מצד אפל ,  שהמציאה את עצמה מחדש ועקפה אותה בשווי החברה ,  מעלים את השאלה על מקומה של מיקרוסופט בשוק הטכנולוגיה . " הם מנסים להגן על מקורו

