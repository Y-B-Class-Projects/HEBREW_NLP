הצבא עובר לאריה הצרפתי
מסחריות בנזין ,  כפי שבחר הצבא ,  זולות יותר לרכישה ,  אך הן צורכות דלק רב יותר ויקרות יותר לאחזקה 
דוד לובינסקי ,  יבואנית פיז'ו ,  זכתה היום  ( רביעי )  במכרז המסחריות הקלות  ( "טנדרונים ")  של משרד הביטחון .  החברה תספק לצה"ל 200 מכוניות מדגם פיז'ו פרטנר במחיר של 93 אלף שקל לכל יחידה .  היקף המכרז הוא 18,600,000 שקל ,  ולמשרד הביטחון יש אופציה לרכוש עוד 200 מכוניות באותו מחיר .  
 פיז'ו פרטנר מצוידת במנוע בנזין בנפח 1.4 ליטר המספק 75 כ"ס .  המחיר שלה לצרכן הוא 107 אלף שקל ,  כלומר ,  צה"ל קיבל 13% הנחה על המכונית .  המכרז למסחריות קלות פורסם באוקטובר ,  וכלל הגבלת מחיר של 95 אלף שקל .  גורם במשרד הביטחון טען היום כי גם קרסו מוטורס ,  יבואני רנו ,  התמודדה במכרז עם הדגם קנגו ,  אך בקרסו מכחישים .  
יצויין כי מסחריות בנזין ,  כפי שבחר הצבא ,  זולות יותר לרכישה ,  אך הן צורכות דלק רב יותר ויקרות יותר לאחזקה בטווח הארוך .  
במקביל ,  במשרד הביטחון החליטו לבטל את מכרז המכוניות לאלופים ,  שפורסם לפני כחודש .  האלופים יקבלו מכוניות מדגם פולקסווגן פאסאט ,  מאזדה 6 או הונדה אקורד ,  בדומה למנכ"לים במשרד ממשלה .  במשרד הביטחון דחו טענות כי האוצר הביא לביטול המכרז ,  ואמרו כי הסיבה לו היא כדי שהאלופים לא ייסעו במכונית שנפח מנועה גדול מזה של הרמטכ"ל  ( הנוסע בסקודה שנפח מנועה 2000 סמ"ק )  .  

הצבא עובר לאריה הצרפתי
מסחריות בנזין ,  כפי שבחר הצבא ,  זולות יותר לרכישה ,  אך הן צורכות דלק רב יותר ויקרות יותר לאחזקה 

