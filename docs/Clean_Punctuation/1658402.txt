הפועל ת"א תפגוש את בית"ר ברבע גמר הגביע
עוד מפגש לוהט במסגרת הגביע .  דה סילבה : " לא ציפינו להגרלה קלה ".  טל : " זה יכול היה להיות הגמר ".  הפועל ר"ג - בני יהודה
צילום ועריכת וידאו :  נועם אשל
הגרלת משחקי רבע גמר גביע המדינה נערכה הערב  ( רביעי )  במשרדי ההתאחדות לכדורגל ,  וכרגיל סיפקה את הסחורה .  כבר בכדורים הראשונים נשלפו הקבוצות למשחק המרכזי ,  כשסגנית המוליכה ,  הפועל תל אביב ,  תארח למפגש חם מתמיד את מחזיקת הגביע בשנתיים האחרונות ויריבתה הגדולה ,  בית"ר ירושלים .  
כזכור ,  בסיבוב הקודם עברו הירושלמים את מכבי תל אביב רק לאחר בעיטות הכרעה מהנקודה הלבנה ,  והם שואפים להיות הראשונים מאז קום המדינה שזוכים בגביע שלוש פעמים ברציפות .  מלבד היריבות העמוקה ,  שתי הקבוצות חילקו ביניהן את ארבעת הגביעים האחרונים והתעמתו בשלושה גמרים ,  כאשר האדומים ניצחו בשניים מהם .
 הפועל רמת גן ,  שהדהימה את מכבי חיפה בשמינית הגמר בשבוע שעבר ,  תמתין הפעם באצטדיון וינטר לבני יהודה ,  שרוצה גביע ראשון מאז 1980/81 והפסידה לאורדונים בליגה רק לפני כשבועיים .  מ.ס .  אשדוד ,  שאף פעם לא הגיעה למעמד הגמר במפעל ומחכה בקוצר רוח לתואר היסטורי ,  קיבלה הגרלה נוחה לעומת הקבוצות האחרות ,  כאשר תפגוש את הפועל נצרת עילית ,  המדורגת שביעית בליגה הלאומית .  הנציגה הנוספת של הלאומית ,  עירוני רמת השרון ,  זכתה למשחק בית והיא תתעמת עם מכבי פתח תקוה .
 משחקי רבע הגמר ייערכו במגרשן של הקבוצות שהוגרלו ראשונות ,  כאשר השלבים הבאים ,  חצי הגמר והגמר ,  ייערכו ,  כתמיד ,  באצטדיון רמת גן .  משחקי רבע הגמר ייערכו בעוד כשבועיים ב-13/14 לחודש אפריל .
 משחקי רבע הגמר :
 הפועל תל אביב - בית"ר ירושליםהפועל רמת גן - בני יהודהמ.ס .  אשדוד - הפועל נצרת עיליתעירוני רמת השרון - מכבי פתח תקוה
מאמן הירושלים ,  דוד אמסלם ,  אמר לאחר ההגרלה : " זו הגרלה קשה .  הפועל תל אביב קבוצה טובה מאוד ,  אבל מבחינתו היינו צריכים לפגוש אותם בהמשך הדרך אם אנחנו רוצים לזכות בגביע .  גם בשלב הקודם קיבלנו קבוצה קשה מאוד וידענו לעבור אותה ,  בשביל לזכות בגביע נצטרך עכשיו לנצח גם את הפועל תל אביב ".  קשר הקבוצה ,  עידן טל ,  הוסיף : " זה היה יכול להיות הגמר ,  אבל מאמין שנעבור אותו את המשחק .  ביכולת הנוכחית אנחנו יכולים לנצח כל קבוצה ובשביל לשמור על הגביע נצטרך לעבור עוד משוכה לא קלה ". 
מנחם נידם ,  מנהל בית"ר ירושלים ,  קיבל את מה שביקש טרם ההגרלה : " כנראה שהשנה החליט הגורל לעשות שמח לאוהדים ולהקדים את הגמרים ,  כמו שהיה לנו עם מכבי תל אביב במשחק הקודם .  בשביל להגיע לגמר צריך לעבור קבוצות טובות ".  נידם אף התייחס לעובדה שצפה את ההגרלה : " היה לי פספוס - רצינו אותם בטדי .  בית"ר תעשה את הכל ,  ותגיע לבלומפילד כדי לשמור על הגביע ,  שזה אחד הדברים היחידים שנותרו לנו לשמור עליהם ".  
דגלאס דה סילבה ,  בלם הפועל תל אביב ,  אמר לאתר הרשמי של המועדון לאחר ההגרלה : " לא ציפינו להגרלה קלה ,  כנראה שנצטרך לעבוד קשה שבעתיים אם נרצה להגיע לרמת גן השנה .  אני שמח שהמשחק יהיה בבלומפילד ,  שם כבר ניצחנו כמה קבוצות גדולות העונה והקהל שלנו ייתן לנו יתרון גדול ,  חג שמח לכולם ". 
עמוס לוזון ,  נשיא מכבי פתח תקוה ,  לא מקל ראש ביריבה מהלאומית : " בגביע כמו בגביע - אין הגרלה קלה .  באר שבע קיבלו את רמת השרון בשלב הקודם ואז אלונה חייכה ,  היום היא בוכה .  זה משחק לא קל בכלל .  נקווה לנצח ולעבור לשלב הבא .  המכשול הכי קשה היה או בית"ר או הפועל תל אביב .  חייבים לבוא ,  לשחק ולהתאמץ כדי להיות במעמד המרגש של חצי הגמר ". 
בירן רוכברגר ,  מנהל מחלקת הנוער של רמת השרון : " מכבי פתח תקוה לא מביאה הרבה קהל ,  אבל נארח אותם באהבה .  לגביע יש חוקים משלו ונעשה את המקסימום .  הוכחנו כבר מול קבוצה מליגת העל שאנחנו יכולים לעשות הפתעה .  לא נפלנו מול הפועל באר שבע ,  ואפילו היינו טובים יותר .  לעלות ליגה או לזכות בגביע ?  אנחנו רוצים את שניהם .  אנחנו מועדון ששואף להישגים .  אין חזירות בספורט ".  
אבי איבגי ,  שהעלה במו ידיו את הפועל נצרת עילית לרבע הגמר ,  מרוצה מהמפגש עם אשדוד : " הוקל לי כשראיתי שבית"ר והפועל תל אביב יצאו ראשונות .  זה לא שאשדוד היא הגרלה קלה ,  אבל אם נעשה מה שעשינו נגד הפועל פתח תקוה אז אני מאמין שנוכל לעלות .  בתור סינדרלה הנשף האמיתי זה רק באצטדיון רמת גן ,  ויש לנו עוד שלב אחד בשביל להגיע לשם .  אין ספק שזה יהיה קשה .  כל הקבוצות ברבע הגמר זה קבוצות קשות ,  במיוחד כשהמשחק באשדוד .  אני מאמין בקבוצה שלי שנעשה משהו ".  
מנדל דוידוביץ' ,  חבר הנהלת מ.ס .  אשדוד ,  הגיב : " הפועל רמת גן הוכיחו שניתן לנצח כל קבוצה בארץ ,  כך שאי אפשר לזלזל .  יש לנו יתרון ביתיות ,  אין ספק שאנחנו פייבורטים  .  במשחק אחד אפשר לנצח כל קבוצה .  יש לנו מספיק שחקנים טובים לעבור אותם ,  בבית אנחנו צריכים לעשות את זה ונעשה את זה ".  
משה דמאיו ,  מנכ"ל בני יהודה : " בכושר המשחק הטוב שלנו לאחרונה אנחנו יכולים לעבור ,  אבל אסור לשכוח שרק לפני עשרה ימים הפועל רמת גן העיפה את מכבי חיפה ,  כך שזו בטח לא הגרלה קלה .  הם עברו את מכבי חיפה ,  ניצחו אותנו לפני שבועיים ,  משחק לא קל ,  אבל נצטרך לעבור אותם .  אין ספק שאנחנו יכולים ללכת עד הסוף ונשתדל לעשות את זה .  מתאים לי מקום שלישי ואירופה .  בית"ר ירושלים נגד הפועל תל אביב זה משחק גמר לכל דבר ,  אבל זה מה שנפל ורק אחת תהיה בחצי הגמר ". 

הפועל ת"א תפגוש את בית"ר ברבע גמר הגביע
עוד מפגש לוהט במסגרת הגביע .  דה סילבה : " לא ציפינו להגרלה קלה ".  טל : " זה יכול היה להיות הגמר ".  הפועל ר"ג - בני יהודה

