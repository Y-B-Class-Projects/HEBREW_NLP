סופית :  HOT לא תגבה קנסות ממתנתקי הולמרק
בית המשפט דחה את בקשת החברה לצו ביניים שיעכב את חובתה לאפשר ללקוחות להתנתק ללא החזר תשלום בגובה ההטבות שקיבלו את הצטרפותם
בג"צ דחה את בקשת HOT לצו ביניים שיעכב את חובתה לאפשר התנתקות ללא קנס ,  כפי שנדרשה על ידי המועצה לשידורי כבלים ולווין כתנאי להסרת ערוץ הולמרק מחבילת הבסיס .  HOT ו-yes הסירו לפני כחודשיים את הערוץ לאחר שמפעילתו הבין לאומית ביקשה להפסיק את שידוריו בישראל .  מאחר שהערוץ משודר בחבילת הבסיס נדרש אישור המועצה להסרתו והמועצה חייבה את החברות לאפשר ללקוחותיהן התנתקות ללא קנס במשך חודש .  קנס זה הוא למעשה החזר כספי של הלקוחות לחברות על פי שווי ההטבה שהם קיבלו כשהתחברו לשירותי החברה .  
HOT עתרה לבג"צ לפני כשבועיים נגד מועצת הכבלים והלווין ויושב הראש שלה ניצן חן בטענה שהתנאי להסיר את הולמרק ללא גביית שווי ההטבה ניתנה שלא בסמכות ובחוסר סבירות .  החברה טענה בעתירתה כי ערוץ הולמרק היה זה שבחר להפסיק את שידוריו בישראל ועל כן אין להטיל את האחריות בנושא על החברה .  בהחלטת השופט יצחק עמית מהיום נכתב ,  כי מאחר שהמועד האחרון להודעת המנויים על סיום ההתקשרות חלף כבר ב-12 בינואר ,  הוא דוחה את הבקשה לצו ביניים .  בקשה זו איבדה למעשה ממשמעותה בשל הזמן שחלף מאז הוגשה העתירה .  

סופית :  HOT לא תגבה קנסות ממתנתקי הולמרק
בית המשפט דחה את בקשת החברה לצו ביניים שיעכב את חובתה לאפשר ללקוחות להתנתק ללא החזר תשלום בגובה ההטבות שקיבלו את הצטרפותם

