רונן מנחם : " נראה עליות מתונות "
  >  >  רונן מנחם ,  מנהל יחידת השקעות והאסטרטגיה במזרחי טפחות מעריך ש-2010 תהיה שנת מבחן ומענה לכלכלה העולמית . " בתום האופוריה של חצי השנה האחרונה ,  צריך להיות זהירים .  רמת אי הודאות גבוהה מאוד ושווקים פיננסיים שונאים אי ודאות .  זה יהיה אחד הבלמים שלדעתי לא יאפשרו עליות חדות .  לדעתי נראה עליות מתונות תוך רגישות גבוהה מאוד בשווקים לכל נתון כלכלי שיתפרסם . " השוק רשם עליות פנומנליות בין מארס לספטמבר ובכך תיקן את הירידות שנבעו מפאניקה בין אוקטובר 2008 למארס 2009 .  2010 תהיה שנת מבחן שתקבע אם הסימנים הכלכליים מספיק חזקים ויציבים .  ייתכן ונמשיך לראות עליות ,  אך מתונות יותר ,  וייתכן שנראה גם ירידות של ממש . " לטענתי ,  ב-2010 הדולר יפסיק לשמש מטבע מקלט ויתחיל לשמש כמטבע צמיחה .  הוא יתחיל להגיב לציפיות לעליית הריבית האמריקאית וככל שיעלו הציפיות יילך ויתחזק .  העליות שרושם הדולר באחרונה הן תחילתה של מגמה חדשה .  מצד שני ,  עלייה בדולר תקזז ותמתן את העליות במחירי הסחורות שנקובים בדולרים ,  וכך יהיה פחות צורך ליצרנים להעלות מחירים ".  מנחם צופה שגם בשוק הישראלי יהיה תהליך של העלאת ריבית : " המשקיעים שונאי הסיכון ירצו לעגן את רווחיהם מ-2009 וישקיעו במניות ,  שבמקרה של ירידות - יירדו פחות מאחרות .  תהיה עדיפות למניות גדולות ,  המחלקות דיווידנדים ,  בעלות שם ומיתוג .  כך גם לחברות יצוא בעלות פיזור גיאוגרפי .  הסקטורים המומלצים לדעתנו הם סקטור הבנקאות ,  שיהנה מהעלאת הריביות הצפויה ,  והוכח כיציב ,  וסקטור התקשורת ,  המאופיין גם הוא ביציבות וביקושים קבועים בנוסף לחלוקת דיווידנדים ופוטנציאל טוב ".   " העלייה בריבית ב-2010 תהיה בצד הנמוך של הציפיות ,  2%-2.5% בסוף השנה ,  על כן ההשפעה על התשואות לפדיון ,  בדגש על האג"ח הארוכות תהיה מזערית .  אם יהיו העלאת ריבית מדודה ,  רמת אינפלציה נמוכה ועודפי פידיון ניכרים ,  בתוספת גירעון נמוך - עושה רושם שאג"ח הממשלתיות יכולות לתת תוצאות יפות גם ב-2010 ". 

רונן מנחם : " נראה עליות מתונות "
 nan
