בול במטרה
מסעדת בשר מינימליסטית ובר לא טחוב נפתחו השבוע זה לצד זה במתחם רחוב הרצל בתל אביב
על אף שרחוב הרצל מאגד בתוכו ,  ערב רב של מסעדות יום ,  ביסטרו ,  בתי קפה ,  בתי פרי ,  חומוס ,  נקניקיות איכותיות ,  ברים ,  פיצריות ,  המבורגרים ועוד ,  הוא מעולם לא קיבל את התואר  ( המפוקפק יותר או פחות )  מתחם .  יכול להיות בשל הרחובות ההומים בבתי עסק הסמוכים לו ,  כמו שדרות רוטשילד או נחלת בנימין ,  שבולטים בזכות עצמם .
 רחוב הרצל על אף היותו צר מדי ,  רועש מדי ובעל פרגון גדול מדי מצד הרשויות לאפשר בנייה של מגדלים ,  עמוס בתכונה מהסוג הקולינרי .  לפני כשבוע רחוב הרצל התאבזר ,  בשני מקומות חדשים הממוקמים בסמיכות .  האחד  " לה פלנצ'ה "  מסעדת בשר מינימליסטית בהשראה דרום אמריקאית וסוסקין ,  בר צעיר בעיצוב שלא כולל אפלוליות טחובה .
 את לה פלנצ'ה פתח אלי קוניו ,  יליד אורוגוואי ,  אחרי שלושים שנה בעסקי הפיצריות  ( פיצה פינו )  . " כחלק מההכנה לפתיחת לה פלנצ'ה נסעתי לאורוגוואי ללמוד ממגדלי בקר ושפים מקומיים ,  את הטיפול בבקר .  את כל הלימוד הכנסתי לעסק ,  פה אני מיישן את הבשר ומפרק אותו ". 
המנות ישירות ופשוטות  ( כפי שמסביר בעל הבית )  ללא תחכום של שף ,  ועונות על רעב ממוקד חלבון .  בין המנות אפשר לשבוע על אנטריקוט בג'בטה עם חסה עגבנייה ורוטב צ'ימיצ'ורי  ( 44 שקלים )  או בצלחת  ( 200 גרם ב 52 שקלים )  ,  המבורגר טחון במקום  ( 36 שקלים )  ,  ועוד .  משעות הפתיחה ועד שמונה בערב הארוחה העסקית כוללת גם לימונדה ותוספת לבחירה  ( צ'יפס ,  פירה בטטה ,  סלט ירוק ועוד )  .
 בשעות הלילה מתווספת לתפריט נקניקיית מרגז  ( 35 שקלים )  ושאר התפריט מקבל עדכון לילי גם במחיר .  לקינוח סוג של אמפנדס מתוק שעונה לשם טריו לה פסטליטוס במילוי ריבת חלב  ( 16 שקלים )  .
 לה פלנצ'ה .  רחוב הרצל 4 ,  תל אביב .  03-5109305 ,  ראשון- רביעי 11:30- 02:00 ,  חמישי 11:30- 04:00 ,  שישי- שבת 12:00- 04:00 .
 הבר סוסקין על שם אברהם סוסקין ,  הצלם שתיעד את תל אביב בראשיתה ,  הוקם על ידי שישה חברים :  יונתן פרידמן ,  יותם קניג ,  אלינה ברי ,  אלעד דרורי ,  הדר מרקס  ( אשת גלגל"צ )  ותומר מייזנר  ( המתופף של להקת סינרגיה )  .  השישייה בעלת רקע במוסיקה ,  יח"צנות ,  וניהול ברים ומסעדות הקימו בר במראה אורבני ,  שמתפרש על שתי קומות וכולל טריבונות ,  גרפיטי על הקיר ,  בוטים לישיבה על רפסודות ולוח ענקי לטובת תפריט הבר . " הכוונה בעיצוב הוא להכניס את הרחוב פנימה לתוך הבר "  מסביר פרידמן .
 השפית שירה בן שטרית הרכיבה תפריט של מנות קטנות ללוות את ספיגת האלכוהול במחזור הדם כמו שני קרואסון חמאה עם סלמי צרפתי וגבינה כחולה  ( 20 שקלים )  ,  מבחר ברוסקטות משתנה כמו סלסיצ'ה עם איולי חרדל דיז'ון ,  גבינת סנט מור עם אפרסק צלוי ,  ועוד  ( יחידה 7 שקלים ושלוש ב 19 שקלים )  .  שקדים במי קרח מלח גס  ( 8 שקלים )  ,  צלחת אנטי פסטי ועוד .
 סוסקין ,  הרצל 4 ,  תל אביב .  052-6710720 ,  ראשון- שבת החל מ 21:00 ועד אחרון הלקוחות .
 
בול במטרה
מסעדת בשר מינימליסטית ובר לא טחוב נפתחו השבוע זה לצד זה במתחם רחוב הרצל בתל אביב

