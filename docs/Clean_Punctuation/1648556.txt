סנו השלימה רכישת פעילות מותגי  " קרליין "  ב-85 מיליון שקל 
היקף המכירות של קרליין מסתכם בכ-200 מיליון שקל בשנה ,  בהתאם לדו"חות
חברת סנו הודיעה היום  ( שני )  על השלמת רכישת כל פעילות מותגי קרליין מחברת אמיליה .  סנו רכשה בנובמבר 2009 את פעילות קרליין בתמורה ל-85 מיליון שקל .  היקף המכירות של קרליין מסתכם בכ-200 מיליון שקל בשנה ,  בהתאם לדו"חות שפירסמה קרליין בשנה שהסתיימה ב-31 במאי 2009.בעקבות השלמת העסקה נערכת סנו בימים אלה לקליטתם של כ-400 עובדי קרליין - דיילות היופי ,  דיילות השיער ומרבית אנשי השיווק והמכירות ,  המהווים כ-90% מעובדי החברה .  סנו התחייבה בהסכם הרכישה גם להמשיך לרכוש ממפעלי אמיליה בירוחם את מוצרי קרליין ,  לתקופה של 5 שנים ,  במטרה להבטיח את המשך העסקתם של עובדי המפעל בירוחם.ברונו לנדסברג ,  יו"ר קבוצת סנו ,  אמר היום כי השלמת העסקה הוא יום חג לסנו ולתעשייה הישראלית כולה : " סנו כחברה ישראלית השכילה לאורך השנים להתמודד בהצלחה עם חברות רב לאומיות שנכנסו לשוק המקומי .  את ההצלחה הזו אנו חבים בראש ובראשונה לעובדים המסורים של קבוצת סנו שראו בעבודתם שותפות גורל ". "קבענו לעצמנו יעד לקלוט את מרבית עובדי קרליין ,  למרות שלא היינו מחוייבים לכך בתנאי העסקה ,  מתוך הבנה שטובת ההנהלה היא גם טובתו של העובד ",  מסביר לנדסברג . " העסקה הזו נותנת ביטחון תעסוקתי לא רק לעובדי קרליין אלא גם לעובדי המפעלים בירוחם המייצרים את מוצרי קרליין ,  ועל כך אנו גאים ". קבוצת סנו נוסדה על ידי ברונו לנדסברג בשנת 1959 .  הקבוצה עוסקת בייצור ושיווק של מוצרים לניקוי ואחזקת הבית ,  מוצרי נייר ,  טואלטיקה ,  הגיינה אישית ומוצרים נוספים .  הקבוצה מעסיקה כ- 1,400 עובדים הפרוסים באתרי החברה בפתח-תקווה ,  הוד-השרון ,  נתניה ,  בית שמש ,  עמק חפר ובקיבוץ שניר .
 
סנו השלימה רכישת פעילות מותגי  " קרליין "  ב-85 מיליון שקל 
היקף המכירות של קרליין מסתכם בכ-200 מיליון שקל בשנה ,  בהתאם לדו"חות

