טייגר וודס בהופעה פומבית ראשונה :  אני מתנצל ;  אחזור לשחק לגולף
הספורטאי העשיר בעולם : " לא יודע מתי אשוב לגולף ,  מקווה שהשנה ;  בינתיים אני ממשיך בטיפול "
 טייגר וודס ,  הספורטאי העשיר בעולם ,  שבר היום את שתיקתו ,  ודיבר בפומבי לראשונה על שערוריות המין בהן היה מעורב לאחרונה ,  אשר הביאו למשבר ביחסים בינו לבין אשתו ובינו לבין נותני החסות שלו.במסיבת עיתונאים שקיים היום בפלורידה ,  ואשר שודרה בשידור חי בטלוויזיה ,  התנצל וודס בפני משפחתו ,  חבריו ואוהדי משחק הגולף ,  על מה שהגדיר בתור התנהגותו האנוכית וחסר האחריות . " לכל אחד מכם יש סיבה לבקר אותי ",  אמר וודס.וודס התנצל על אין ספור הרומנים שניהל מחוץ לנישואין ,  ואמר כי הוא נמצא בטיפול כבר 45 ימים וכי  " עדיין נותרה בפניו דרך ארוכה ".  וודס ,  אשר פרש באופן זמני מגולף בחודש דצמבר לאחר שהפך למוקד המשיכה הגדול ביותר של הענף בשנים האחרונות ,  אמר היום כי בכוונתו לשוב לשחק גולף בעתיד ,  אולם לא אמר מתי בכוונתו לעשות כן ." אני מתכוון לחזור לגולף יום אחד ,  אבל פשוט לא יודע מתי היום הזה יגיע .  אני לא פוסל אפשרות שזה יהיה השנה ",  אמר וודס ,  בן 34.וודס לא הופיע בפומבי מאז חודש נובמבר האחרון ,  אז התנגש עם רכב השטח שלו אל תוך עמוד כיבוי אש ועץ מחוץ לביתו שבפלורידה .  בימים שלאחר התאונה החלו לצוץ האשמות בנוגע לרומנים שניהל וודס ומריבות בינו לבין אשתו אלין נורדגרן.וודס בנה מאז פרץ לראשונה לתודעה הציבורית לפני 13 שנה אימפריית חסויות שהתבססה באותה מידה על הישגיו האתלטיים וכן על תדמיתו הנקייה מרבב .  וודס הרוויח את מרבית הכנסותיו השנתיות - כ-100 מיליון דולר - מחוזי חסויות נדיבים עם מפרסמים כמו גייטורייד ,  at & t ,  ג'ילט ,  ea ,  טאג הויר ,  אקסנצ'ר ,  אפר דק ונייקי .  ההסכמים שלו עם ג'ילט וגייטורייד - הכוללים גם נתח ממכירות המוצרים הנושאים את שמו - מניבים לו הכנסות משוערות של כ-80 מיליון דולר בשנה.שערוריות המין של וודס הסבו לו נזק כלכלי בתחום זה לאחר שחברות רבות ביטלו את הסכם החסויות שלהן עימו .  בין החברות שביטלו את ההסכמים :  ענקית הטלקום at & t ,  ג'ילט ,  אקסנצ'ר ,  ea ,  גייטורייד וטאג הויר.הסתבכותו של וודס בשערוריית הבגידות ברעייתו עלתה לבעלי המניות של נותנות החסות שלו 12 מיליארד דולר ,  לפי מחקר שנערך באוניברסיטת קליפורניה שממצאיו בסוף דצמבר .  לפי המחקר ,  בימים שלאחר תאונת הדרכים של טייגר וודס ב-27 בנובמבר ועד לחשיפתה של סדרה ארוכה של בגידות ברעייתו ,  ספגו בעלי המניות של החברות אותן פירסם וודס הפסדים של 12 מיליארד דולר.שחקן הגולף הנאבק כיום לשקם את תדמיתו לאחר שפורסמו פרטים רבים ומביכים בנוגע לפרשיות המין בהן היה מעורב ,  ביניהן רומן עם שחקנית הפורנו ג'וסלין ג'יימס שהוביל אותה להפיל פעמיים ,  לטענתה .  פרט מביך נוסף פורסם בסוף השבוע האחרון ,  כאשר המדאם לשעבר ,  מישל בראון ,  סיפרה כי וודס הוציא 250 אלף דולר עבור שירותי מין שסיפקו לו בחורות שעבדו עבורה.ג'יימי גרבס ,  מלצרית בת 24 שהודתה כי ניהלה רומן עמו וחשפה הודעות טקסט ששלח לה ,  סיפרה כי הוא סירב ללבוש קונדום במיטה . " הוא לא השתמש בקונדום .  הוא אפילו לא רצה לנהל דיון בעניין ",  אמרה גרבס ל"אס וויקלי ".  גם מינדי לוטון ,  מנהלת מסעדה בת 33 שניהלה רומן עם וודס ,  סיפרה לשבועון כי וודס סירב להשתמש באמצעי הגנה וכי חששה להידבק במחלת מין ,  מאחר שידעה כי הוא נוהג לשכב עם נשים רבות .
 
טייגר וודס בהופעה פומבית ראשונה :  אני מתנצל ;  אחזור לשחק לגולף
הספורטאי העשיר בעולם : " לא יודע מתי אשוב לגולף ,  מקווה שהשנה ;  בינתיים אני ממשיך בטיפול "
 
