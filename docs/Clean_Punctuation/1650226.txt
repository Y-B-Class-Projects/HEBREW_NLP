אלפסי : " הברק היכה פעם שלישית "
 מאמן נתניה היה מאושר אחרי ניצחון נוסף על ירושלים : " זו עונה חלומית ".  גודס : " אנחנו בועטים בדלי כל פעם מחדש "
 איזה עונה נפלאה עוברת ברק נתניה .  העולה החדשה והצנועה של אריק אלפסי אמנם לא יכולה להעביר שיעורים ביציבות ,  אבל מפעם לפעם היא שבה כדי להזכיר לנו כמה קסם יש בה .  הערב  ( שבת )  שבה הקבוצה של אריק אלפסי לאיזור השרון כשבאמתחתה ניצחון 72:74 נאה על הפועל ירושלים ,  ואם מישהו סופר - זו הפעם השלישית העונה שנתניה מנצחת את הקבוצה של גיא גודס .  כן ,  משלושה משחקים .
" לא להאמין .  הברק היכה פעם שלישית .  זה הישג אדיר למועדון ",  אמר אריק אלפסי המאושר בסיום . " היינו במינוס 10 ,  חשבתי שהם בורחים לנו ,  אבל עשינו עצירות הגנתיות .  שיחקנו די חכם בהתקפה ,  בלי מספיק פרגון ,  אבל הכדור האחרון של פינוק שינה הכל ",  פרגן אלפסי לכוכבו . " הוא היה מדהים היום .  הוא נתן משחק אחד גרוע מול אשקלון במחזור הקודם וידענו שהוא לא מסוגל לתת שניים כאלה ברציפות ,  אבל כולם היו גדולים היום .  שלוש פעמים לנצח מול ירושלים זה גדול ,  ועוד פעמיים במלחה .  זו עונה חלומית בשביל הקבוצה שלנו ,  אבל אנחנו צריכים להמשיך ולנסות לקחת את הביתיות ואולי גם להגיע בסוף לנוקיה ".  
פינוק עצמו ,  שסיים עם 27 נקודות כולל אסיסט של משחק לשמוליק ברנר ,  אמר : " ניסיתי לוודא שתהיה לנו הזריקה האחרונה ,  או שנבזבז את מרבית הזמן .  עמדתי לקחת את הזריקה בעצמי ,  אבל אז ראיתי את שמוליק מתחת לסל .  עשיתי מהלך חכם של שחקן חכם .  במשחק האחרון נגד אשקלון זה היה המשחק הגרוע ביותר שלי ,  אבל החברים שלי עזרו לי להתרומם .  לנצח את ירושלים פעם אחת זה גדול ,  אז שלוש פעמים זה לא ייאמן ". 
ברנר ,  שסיים את האסיסט הנפלא עם סל קלאץ' שהתברר כסל הניצחון ,  הוסיף : " פינוק עשה את המהלך האחרון ,  וזה היה גדול כי הם חשבו שהוא ייקח את המהלך האחרון ויזרוק .  אמרתי לדנילו לתת לי את הכדור בדקות האחרונות כי אמרתי לו שאני חם .  זה גדול ,  אנחנו עושים עונה מדהימה ". 
מנגד ,  בהפועל ירושלים היו מדוכדכים מההפסד הצמוד . " היתה לנו מחצית שניה נוראית ",  הודה גיא גודס בסיום . " הכדורים לא נכנסו ולא הצלחנו לעצור את פינוק .  עשינו טעות בהגנה ,  יובל עזב את ברנר שעשה סל והפסדנו .  נותר לנו רק להצטער ,  כי אנחנו עושים את זה בדרך הקשה ".  לגבי המשך העונה אמר גודס : " הכל עדיין בידיים שלנו והקבוצות שיהיו יותר מרוכזות יסיימו בארבע הראשונות .  אנחנו בועטים בדלי כל פעם מחדש ,  ואין לי מושג מה קורה לנו השנה במלחה .  זה לא מובן לי ".  
טרה סימונס ,  שנתן מחצית ראשונה מצוינת ונעלם בדקות ההכרעה ,  הוסיף : " היו לנו הרבה עליות וירידות .  אני לא יודע מה קרה ,  כשאנחנו משחקים בליגה הישראלית הרמה שלנו יורדת .  אנחנו מקצוענים ונצטרך לשים את המשחק הזה מאחורינו ". 

אלפסי : " הברק היכה פעם שלישית "
 מאמן נתניה היה מאושר אחרי ניצחון נוסף על ירושלים : " זו עונה חלומית ".  גודס : " אנחנו בועטים בדלי כל פעם מחדש "
 
