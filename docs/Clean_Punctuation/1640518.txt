קנבארו : " יובנטוס לא מסוגלת לנצח כרגע "
 הבלם טוען כי ריבוי הפצועים והטמעת הטקטיקה החדשה של זאקרוני מפריעים לביאנקונרי .  זאקרוני : " מודעים היטב למצבנו "  
חמישה מחזורים ללא ניצחון ויחס שערים של 8:3 ,  זה מאזן הליגה של יובנטוס בתקופה האחרונה .  צ'ירו פרארה פוטר ,  אלברטו זאקרוני חתם וגם הוא לא הצליח להביא לגברת הזקנה מעט שמחה ,  כשתחת שרביטו רשמו הביאנקונרי שתי תוצאות תיקו .  אמש  ( שבת )  סיימה יובה ב-1:1 בליבורנו ,  ומהמקום השישי בטבלת הסרייה A המציאות נראית עגומה מתמיד . 
" יובנטוס לא מסוגלת לנצח כרגע ",  אמר בלם הקבוצה פאביו קנבארו ,  שסובל מכאבים בשריר רגלו הימנית ,  אך לא צפוי להיעדר בהמשך .  זאקרוני עלה עם שלושה שחקני בלמים - קנבארו ,  קייליני ולגרוטאליה - והשיטה לא הוכיחה את עצמה באותו משחק . 
" השיטה תלויה בגישה למשחק ",  אמר קנבארו , " ניסינו את הטקטיקה הזאת בפעם הראשונה ,  היו דברים חיוביים והיו שליליים .  כרגע לא הולך לנו וספגנו בכל אחד מעשרת המשחקים האחרונים שלנו .  חבל ,  כי נתנו הכל בהכנות למשחק השבוע .  אני תמיד אמרתי שרק עבודה קשה היא הפתרון .  אנחנו מקווים שמספר שחקנים פצועים יחזרו ,  כי יותר מדי חסרים לנו בסגל ". 
המאמן זאקרוני היה מאוכזב אחרי המפגש עם ליבורנו ,  ואמר : " המשחק לא משאיר אותנו עם סיבות לחייך ,  הקבוצה שלי עשתה יותר מדי טעויות במרכז המגרש ,  במיוחד במעבר מהגנה להתקפה .  קבוצה כמו יובנטוס לא יכולה להרשות לעצמה להשאיר שחקני יריבה חופשיים ברחבה ,  כמו שהשארנו את אנטוניו פיליפיני .  אנחנו מודעים היטב למצב שלנו ,  אחרי שכמה שחקנים חשובים יחזרו לכשירות אני מצפה שנרים את עצמנו ". 

קנבארו : " יובנטוס לא מסוגלת לנצח כרגע "
 הבלם טוען כי ריבוי הפצועים והטמעת הטקטיקה החדשה של זאקרוני מפריעים לביאנקונרי .  זאקרוני : " מודעים היטב למצבנו "  

