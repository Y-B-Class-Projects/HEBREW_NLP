טבע מתכננת גידול של 140% במכירת מוצרי מערכת הנשימה עד 2015 - המניה יורדת ב-1.6%
תשיק 10 מוצרים חדשים שיסייעו להגדיל את מכירותיה בתחום מוצרי הנשימה ממיליארד דולר ל-2.4 מ' ד' ב-2015
חברת מתכננת להשיק 10 מוצרים חדשים ,  6 מהם מקוריים ,  המיועדים לטיפול בבעיות במערכת הנשימה עד 2015 ,  כך עולה מכנס שערכה אחר הצהריים בניו יורק בנושא פוטנציאל השוק בתחום זה .  מניית החברה יורדת ב-1.6% במסחר בוול סטריט.המוצרים שתשיק טבע יסייעו לה להגדיל את מכירותיה בתחום מוצרי הנשימה ממיליארד דולר ב-2010 ל-2.4 מיליארד דולר ב-2015 - כלומר ,  גידול של 140% או 20% לשנה.תוכנית הפיתוח בתחום זה היא חלק מהתוכנית האסטרטגית החמש שנתית שהוצגה בתחילת 2010 ומטרתה מכירות של 31 מיליארד דולר ורווח נקי של 6.8 מיליארד דולר .  מנכ"ל החברה שלמה ינאי ,  אמר בכנס כי המוצרים המקוריים והממותגים של טבע הם אחד מעמודי התווך של צמיחתה ארוכת הטווח ,  וציין כי לתחום מוצרי הנשימה יהיה תפקיד מרכזי בצמיחה זו.השוק העולמי למוצרי מערכת הנשימה נאמד ב-34 מיליארד דולר ב-2010 וטבע היא החברה החמישית בגודלה בעולם בשוק זה לאחר חברות כמו gsk ומרק .  צבר המוצרים בפיתוחה של טבע מיועד לתקוף שוק פוטנציאלי של 25 מיליארד דולר מהיקף כולל של 34 מיליארד דולר.טבע עורכת את הכנס יומיים לאחר שהציגה נסיגה של 15% במכירות מוצרי הנשימה ברבעון השלישי של 2010 בהשוואה לרבעון המקביל ב-2009 לרמה של 207 מיליון דולר .  זאת ,  כתוצאה מהעובדה שברבעון המקביל ב-2009 חלה עלייה חריגה במכירות בשל שפעת החזירים ,  וכתוצאה מתחרות מחירים ששחקה את נתח השוק של המוצר העיקרי של החברה proair - משאף להקלה קצרת טווח של קוצר נשימה .
 
טבע מתכננת גידול של 140% במכירת מוצרי מערכת הנשימה עד 2015 - המניה יורדת ב-1.6%
תשיק 10 מוצרים חדשים שיסייעו להגדיל את מכירותיה בתחום מוצרי הנשימה ממיליארד דולר ל-2.4 מ' ד' ב-2015

