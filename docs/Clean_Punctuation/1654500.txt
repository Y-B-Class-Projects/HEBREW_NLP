גוגל דוחפת את הקוד הפתוח לעולם הסלולר 
מספר האפליקציות לאנדרואיד של גוגל זינק פי שניים מתחילת השנה ועבר את רף ה-30 אלף ;  בכל יום נמכרים 60 אלף מכשירי סלולר מבוססי אנדרואיד ברחבי העולם
 >  >  ענקית האינטרנט גוגל היא אחד הכוחות הגדולים בעולם שדוחפים את תוכנות הקוד הפתוח .  מערכת ההפעלה הפתוחה אנדרואיד ,  מבית גוגל ,  מנסה לשנות את פני עולם הסלולר ולהטמיע בו מנטליות של קוד פתוח .  הבלוג הטכנולוגי הפופולרי טק-קראנץ' דיווח השבוע כי בחנות האפליקציות של מערכת ההפעלה ,  אנדרואיד-מרקט ,  יש כבר 30 אלף אפליקציות ,  כש-39% מהן נמכרות בתשלום והשאר חינמיות .  לפי הדיווח ,  מספר האפליקציות לאנדרואיד של גוגל זינק פי שניים תוך שלושה חודשים .  יש לציין כי חנות היישומים הגדולה בעולם היא עדיין של אפל ,  עם 140 אלף אפליקציות .  גוגל מוכרת בכל יום 60 אלף מכשירי אנדרואיד חדשים של יצרני מכשירים שונים  ( סמסונג ,  מוטורולה ,  htc ועוד )  .  אגב קוד פתוח ,  אינפלציית האפליקציות בעולם הסלולרי בשנתיים האחרונות אפשרית רק הודות לכך שיצרניות המכשירים איפשרו למפתחים חיצונים לגשת לרכיבים ממערכת ההפעלה שלהן ,  ואף להרוויח מכך .  עולם האפליקציות לסלולר לא מתחיל ונגמר רק באפל ובגוגל .  חנות האפליקציות השנייה בגודלה בעולם נקראת getjar ובה ניתן למצוא 70 אפליקציות חינמיות לכל סוגי המכשירים הקיימים ,  כולל נוקיה ,  סוני-אריקסון ועוד .  getjar הציגה אתמול נתונים חדשים במחקר שביצעה עבורה חברה חיצונית .  אסיה מובילה לפי המחקר ,  עד סוף השנה הנוכחית יהיו בעולם 5 מיליארד מנויי סלולר ,  ומה שעוד יותר מפתיע ,  ל-27% מהם תהיה חבילת גלישה .  עוד עולה מהנתונים שהציגה getjar שעולם האפליקציות הסלולריות יגלגל ב-2012 לא פחות מ-17 מיליארד דולר ,  לעומת כ-4 מיליארד דולר ב-2009 .  במונחי אפליקציות ,  ב-2009 הורדו כ-7 מיליארד אפליקציות ,  אך ב-2012 המספר יגיע ל-50 מיליארד - פי שבעה .  אך אם כיום כ-60% מהאפליקציות מורדות ממפעילות הסלולר ,  בעוד שלוש שנים הנתון יירד ל-20% ורוב האפליקציות יגיעו מחנויות עצמאיות  ( off deck )  .  במונחי הורדות ,  אסיה מובילה על שאר העולם ,  עם 37% מכל ההורדות ,  אבל במונחי הכנסות ,  צפון אמריקה מייצרת כ-50% מהכנסות הענף .  ההסבר לכך הוא כמובן המחיר :  מחיר ממוצע לאפליקציה בתשלום בארה"ב הוא 1.09 דולרים ,  וזאת מול 20 סנט בדרום אמריקה ו-10 סנט באסיה .  יש עוד מודלים עסקיים לאפליקציות ,  כשהבולט מביניהם הוא מודל הפרסום .  אנשי getjar מציינים כי קיימים הבדלים גם במה שצורכים המשתמשים .  בעוד בארה"ב האפליקציות הפופולריות הן יותר בידוריות או חברתיות ,  בעולם השלישי משתמשים מחפשים אפליקציות שימושיות יותר ,  היות שלרבים מהם אין חיבור לאינטרנט המסורתי במחשב הביתי - ולכן הם מחפשים את הפתרונות בסלולר .
 
גוגל דוחפת את הקוד הפתוח לעולם הסלולר 
מספר האפליקציות לאנדרואיד של גוגל זינק פי שניים מתחילת השנה ועבר את רף ה-30 אלף ;  בכל יום נמכרים 60 אלף מכשירי סלולר מבוססי אנדרואיד ברחבי העולם

