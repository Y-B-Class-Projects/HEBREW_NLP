תשכחו מנ"מ :  הכירו את  " מערך ההגנה האווירית "
 חיל האוויר החליט לשנות את שמו של מערך הנ"מ הוותיק ל"מערך ההגנה האווירית ".  הסיבה :  רוב פעילותו נעשית נגד טילים ולא נגד מטוסים .  גם לעטלף שבסמל המערך יתווספו שינויים
מערך נגד מטוסים - למה להיות שליליים ?  חיל האוויר החליט לשנות את שמו של מערך הנ"מ הוותיק ,  ובאחרונה הוחלט במטה החיל על השם  " מערך ההגנה האווירית ".  שינוי השם מגיע בעקבות הכנסת יכולות יירוט הטילים ,  שהפכו לעיקר כוחו של המערך כשיירוט כלי טיס כבר כמעט ואינו רלוונטי .  
כמו כן הוחלט לשנות את סמל המערך ,  כאשר לעטלף שבסמל המקורי יתווספו גם סמל חיל האוויר וכן שני חיצים מנוגדים ,  כחול אשר מייצג את חיל האוויר ואדום המייצג את האויב .  ביטאון חיל האוויר מפרסם כי המערך יעבור גם שינויים ארגוניים ,  כאשר  " אגד "  יהפוך ל"כנף "  ואילו הגדודים יקראו מעתה יחידות .  יש לציין כי השינויים דורשים אישור סופי של המטה הכללי .  
בחיל האוויר רואים את מערך יירוט הטילים כאחד מהמערכים המתפתחים והמרכזיים ביותר בחיל .  בחודשים הקרובים תהפוך מערכת כיפת ברזל למבצעית ,  והיא תהווה את השכבה התחתונה בהגנה האקטיבית מפני ירי טילים .  מעליה מעריכים בחיל כי בשנת 2012 תהפוך גם מערכת 'שרביט קסמים' ליירוט טילים בעלי טווח בינוני ,  למבצעית .  כיום כבר פועל מערך טילי ה"חץ "  בחיל ,  ומהווה את השכבה העליונה במערכות ההגנה מפני טילים . " עשינו שינויים מפליגים במערך ההגנה האקטיבית ",  אומר מפקד חיל האוויר עידו נחושתן , " אין ספק שתחום ההגנה האקטיבית הוא אחד התחומים המובילים בחיל הנמצא בהתפתחות ".  
אחד מחיילי מערך הנ"מ לשעבר ,  סמ"ר במיל' מנחם בן ,  דווקא מברך על שינוי השם . " השם מערך נגד מטוסים הוא באמת קצת ילדותי ",  הוא אומר , " השם החדש ,  מערך הגנה אווירית ,  באמת נשמע כמו משהו מדויק יותר כי בשמיים יש עוד דברים חוץ ממטוסים שצריך להוריד ,  סימפטי ועם יותר זוהר .  מי שהיה מפקד מערך ההגנה האווירית יכול להיות רמטכ"ל ,  אני בספק אם אותו דבר יכול לקרות עם מי שפיקד על מערך הנ"מ ". 

תשכחו מנ"מ :  הכירו את  " מערך ההגנה האווירית "
 חיל האוויר החליט לשנות את שמו של מערך הנ"מ הוותיק ל"מערך ההגנה האווירית ".  הסיבה :  רוב פעילותו נעשית נגד טילים ולא נגד מטוסים .  גם לעטלף שבסמל המערך יתווספו שינויים

