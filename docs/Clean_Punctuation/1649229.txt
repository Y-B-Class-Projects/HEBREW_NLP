מישהו מישראל ? 
איך מתלבשים הנורבגים ומה עושים כשיורד גשם באנגליה ?  יונתן חדד עושה שם טוב לישראלים ,  אי שם בגולה
מזג האוויר עדיין לא התייצב .  היום לא היו עננים בכלל והיה חם יחסית ,  אבל לפני כמה ימים ירד שלג .  מזג האוויר לא מספיק רע כדי לעצור את הטיסות שלנו בשבוע הקרוב .  היום מתחיל שבוע פרוייקטים ,  שהוא בעצם עשרה ימים בהם תלמידים יוצאים בעיקר למקומות שונים באירופה כדי לטייל ולגלות תרבויות נוספות .  תלמידים שלומדים ללמוד צרפתית כשפה חדשה יכולים לטוס לצרפת ואותו הדבר עם ספרדית וספרד .  כמו בכל פרויקט בבית הספר ,  אם למישהו אין מספיק כסף כדי לשלם על הפרויקט בית הספר עוזר לו .
 אני החלטתי לא להתרחק יותר מדי ולהשתתף בפרויקט ויילס .  אני חושב שזה רק הגיוני שאני אכיר את הסביבה שלי לפני שאני אטוס למקומות אחרים .  שנה הבאה אני אסע לפרויקט במקום קצת יותר לא מוכר .
 בקיץ אני נוסע לפרויקט קיץ בסין לשלושה שבועות ,  אבל זה פרויקט שנועד להתנדבות יותר מאשר טיולים .  יש קבוצה של אנשים שנוסעים לפרויקט בישראל כחלק משיעור היסטוריה של דרום מערב אסיה .  לפי מה ששמעתי מהם ,  המורים מציגים תמונה די חד צדדית של הקונפליקט וזה חבל ,  אבל זאת סיבה טובה לטוס לישראל בעצמם ולשמוע מהמתנחלים למה הם החליטו לגור בחו"ל .
 היה בשבוע האחרון יום לאומי של קדוש וולשי .  לכבודו הקבוצה הלאומית שרה את ההמנון בארוחת צהריים והייתה תחרות שירה ,  כי מסתבר שווילס מאוד מתגאה בשירה שלה .  הוולשים גם צבעו את עצמם בצבעים הלאומיים- אדום וירוק וציירו על עצמם את הדרקון מהדגל .
 בבחירות השנה נבחרה ראש מועצת תלמידים חדשה מרקע מגוון במיוחד .  היא אמריקאית הודית אירית אבל היא חיה בהונג קונג .  רוב המתחרים השנה היו אמריקאים ,  כמו בשנה שעברה ,  וכמו שנה שעברה נבחר אמריקאי .  אני לא חושב שזה בגלל שאמריקאים הם אוטומטית מנהיגים דגולים .  וועדת המיון הלאומית שלהם פשוט הרבה יותר תחרותית .  גיליתי שכל שנה אלפי תלמידים שולחים טפסים כדי לנסות להתקבל .  בכל שנה מגיעים לקולג' בבריטניה בערך עשרים אמריקאים ועוד כמה שהם אמריקאים חלקית .  אבל באופן מפתיע הקבוצה הלאומית הכי גדולה אחרי הבריטים המקומיים הם הנורבגים ,  שיש מהם כשלושים אנשים .
 התחרות לקבלה כמעט לא קיימת .  הממשלה הנורבגית מאוד תומכת בתלמידים שיוצאים לשליחויות ורוצים ללמוד במדינות אחרות ,  אז היא מספקת את המלגות בשביל התלמידים שמגיעים משם .  כמובן שזה לחלוטין לא נאמן לכמות הנורבגים בעולם .  יש בנורבגיה פחות מחמישה מליון אזרחים .  בישראל לעומת זאת הצבא החליט לא לאפשר לאנשים שלא צריכים אפילו דחיית גיוס את האפשרות להגיש בקשה להתקבל ,  אם הם סיימו כתה יא' למעשה בלי שום סיבה הגיונית .
 לצערי ,  החלום של הרבה אנשים השנה התפוצץ להם בפרצוף ,  כי הצבא עושה דווקא ולא מוכן לתמוך בתוכנית מצויינת שחושפת ישראלים צעירים למה שאנשים מבחוץ באמת חושבים עלינו .
 
מישהו מישראל ? 
איך מתלבשים הנורבגים ומה עושים כשיורד גשם באנגליה ?  יונתן חדד עושה שם טוב לישראלים ,  אי שם בגולה

