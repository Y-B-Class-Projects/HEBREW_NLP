ויקטור דיין הורשע ברצח שני אחים בי-ם
ביהמ"ש הרשיע את ויקטור דרור דיין שרצח לפני שנה את האחים יהושע ודוד בועזיז בשכונת פת בי-ם .  כמו כן נגזרו 5 שנות מאסר על אחיו של דיין ,  שהורשע במסגרת הסדר טיעון בסיוע להריגה
בית המשפט המחוזי בירושלים הרשיע היום  ( רביעי )  את ויקטור דרור דיין ברציחתם של האחים יהושע ודוד בועזיז בשכונת פת בירושלים לפני כשנה ,  בעקבות סכסוך .  כמו כן ,  נגזרו חמש שנות מאסר על אחיו שמעון דרור דיין ,  שהודה והורשע במסגרת הסדר טיעון בסיוע להריגה .  נאשם נוסף בפרשה ,  יעקב חפותה ,  נידון בעבר לתשע שנות מאסר לאחר שהודה במעורבותו ברצח והורשע בהריגה .  
לפי כתב האישום ,  שמעון דיין היה מסוכסך עם האחים בועזיז .  הוא נפגש עמם ,  ובמקום התפתחה קטטה במהלכה הוכה שמעון .  בשל כך החליט ויקטור לרצוח את האחים בועזיז .  הוא דקר אותם באמצעות סכין בעלת להב של 10 סנטימטרים ,  ורדף אחריהם יחד עם חפותה עד צומת פת .  שם ,  כשהם פצועים וחסרי יכולת הגנה ,  דקר ויקטור את דוד ויהושע והרגם .  
ויקטור טען במשפט כי לא דקר את האחים בועזיז ,  אולם אם אכן היתה דקירה ,  היא בוצעה מתוך הגנה עצמית .  השופטים ,  יעקב צבן ,  חנה בן-עמי ורפי כרמל ,  דחו את הטענה ,  וקבעו שגם אם בתחילה היה חשש לשלומו של שמעון במהלך הקטטה ,  הרי שחשש זה הוסר מרגע שהאחים בועזיז נמלטו מהמקום . 
" בשלב זה היה על הנאשם לחדול ממעשיו ,  לא לרדוף ולא להפוך את התוקפים הנסוגים למותקפים ",  כתבו השופטים בגזר הדין . " גם אם האירוע התחיל באלימות של האחים בועזיז ,  אלימותם נוטרלה ,  הנאשם יזם מרדף אחריהם ובמרחק של 85-90 מטר דקר אותם שוב ושוב .  אין בכך ולו קורט של הגנה עצמית ".  
ביחס לשמעון דיין כתבו השופטים ,  כי  " עבירות האלימות הן נגע בחברתנו וענישה מחמירה הינה אחד הכלים להתמודד עם תופעה זו ".  הם הוסיפו כי יש  " צורך חברתי ראשון במעלה להתריע בפני כל שימוש באלימות ובוודאי כאשר באותו אירוע עושים שימוש בסכינים היוצרים סיכונם של פציעה ומוות ".  אולם ,  הם התחשבו בעובדה שחלקו של שמעון ברצח היה פחות משל הנאשמים האחרים .
 
ויקטור דיין הורשע ברצח שני אחים בי-ם
ביהמ"ש הרשיע את ויקטור דרור דיין שרצח לפני שנה את האחים יהושע ודוד בועזיז בשכונת פת בי-ם .  כמו כן נגזרו 5 שנות מאסר על אחיו של דיין ,  שהורשע במסגרת הסדר טיעון בסיוע להריגה

