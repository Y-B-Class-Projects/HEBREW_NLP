הכשרת הישוב הנפיקה אג"ח שקלי משועבד לציבור בהיקף 150 מיליון שקל
ביקושים בהיקף 280 מיליון שקל דחפו את מרווח הריבית לרמת 5.05% מהממשלתי
חברת  ,  בשליטת יעקב ועופר נמרודי ,  סיימה גיוס כולל של 150 מיליון שקל בהנפקת איגרות חוב סדרה 14 החדשה לציבור .  הסכום גבוה ב-50 מיליון שקל מתוכנית הגיוס המקורית ,  שעליה הודיעה החברה לפני כשבוע .  היקף ההזמנות הסתכם בכ-280 מיליון שקל כאשר כרבע מההזמנות התקבלו בשלב הציבורי .  ביקוש ער בהנפקה דחף כלפי מטה את מרווח הריבית ,  אשר נקבע בסופו של דבר בשיעור של 5.05% לעומת 6% מרווח המקסימלי אותו דרשה החברה.איגרות חוב סדרה 14 שהוצעו ,  נושאות ריבית שנתית בשיעור משתנה שייקבע על בסיס הריבית של אג"ח ממשלתי משתנה 520 ,  בתוספת מרווח שנתי שנקבע אמש במכרז .  האיגרות המונפקות מגובות בשעבוד החזקותיה של הכשרת הישוב בחברת הנדל"ן סקיילין  ( 30% )  .  ההנפקה זכתה לפני כשבועיים לדירוג bbb עם תחזית שלילית מאת חברת דירוג האשראי מעלות s & p ." תחזית הדירוג השלילית משקפת בעיקר את חוסר הוודאות הכרוך בהצלחת תוכנית ההתייעלות במעריב .  העיתון טרם עבר לפסי רווחיות תפעולית וממשיך לשרוף מזומנים ",  כתבו במעלות והסבירו כי ההנפקה תשמש בעיקר להחלפת חוב קיים ולהשקעות חדשות .  מנגד ,  עמדו בתוקף מקורבים לחברה על כך שכספי ההנפקה לא מיועדים למעריב ואמרו כי  " החשיפה של הכשרת היישוב מול מעריב לא צפויה לגדול .  תמורת ההנפקה לא תשרת את מעריב בשום צורה שהיא ". לאחר שנתקבלו הזמנות המשקיעים המוסדיים ,  להם קיבלה החברה התחייבויות מוקדמות בכ-119 מיליון שקל ונקבע מרווח נמוך יחסית למקסימלי הנדרש ,  החליטה הנהלת הכשרת הישוב על הרחבת היקף ההנפקה ל-150 מיליון שקלים .  הצעת איגרות החוב לא הובטחה בחיתום.מנכ"ל הכשרת הישוב ,  עופר נמרודי ,  הודה למשקיעים על האמון בחברה ובהנהלתה : " הכשרת הישוב קיבלה בשנים האחרונות את אמון המשקיעים המוסדיים .  אני שמח שגם ציבור המשקיעים הרחב מאמין בחברה ויודע להעריך את המאמצים שמשקיעה הנהלת החברה בבניית חברה סולידית ויציבה המייצרת ערך למשקיעים בה לאורך שנים רבות ". 

הכשרת הישוב הנפיקה אג"ח שקלי משועבד לציבור בהיקף 150 מיליון שקל
ביקושים בהיקף 280 מיליון שקל דחפו את מרווח הריבית לרמת 5.05% מהממשלתי

