השר ליברמן החליט :  מחרים את נשיא ברזיל
יו"ר ישראל ביתנו הודיע כי בכוונתו להחרים מפגש עם נשיא ברזיל .  הסיבה :  סירובו של הנשיא לולה לעלות לקבר הרצל .  גורמים בסביבת ליברמן : " אף מנהיג ישראלי לא היה מתנהג כך בחו"ל "
 שר החוץ אביגדור ליברמן הודיע הערב  ( שני )  כי יחרים את המפגש עם נשיא ברזיל לולה דה סילבה המבקר בישראל .  גורמים בסביבת ליברמן אמרו כי ישנה אי נוחות מהקשר בין ברזיל לאירן אבל הסיבה לרצונו של שר החוץ שלא להשתתף במפגש היא סירובו של דה סילבה לבקר בקבר הרצל ,  בעוד שהוא מתכוון לבקר בקברו של יאסר ערפאת . " הדבר מנוגד לפרוטוקול .  אף מנהיג ישראלי לא היה מעז להתנהג כך בביקורים רשמיים בחו"ל ",  אמרו הגורמים .
 גם סיעת האיחוד הלאומי החרימה את ישיבתה המיוחדת של הכנסת לכבוד דה סילבה .  חברי הסיעה נעדרו גם מטקס קבלת הפנים שנערך לנשיא .  בסיעה אמרו כי הוחלט על החרם  " עקב סירובו להניח זר על קבר הרצל ".  מהאיחוד הלאומי נמסר כי , " כהמשך סידרתי לביזיון העם היהודי על ידי הילרי קלינטון ,  נשיא ברזיל ממשיך לבזות את מדינת ישראל ,  קודשיה וסמליה בלב בית נבחריה .  גם הרבה רוק לא הופך לגשם ". 
אמש אמר דה סילבה כי הוא מסרב לעלות לקברו של חוזה המדינה בנימין זאב הרצל .  לפי לוח הזמנים ,  הביקור אמור להתקיים ביום שלישי לקראת סיום ביקורו בארץ ולפני ביקורו ברשות הפלסטינית .  סמנכ"לית אמריקה הלטינית במשרד החוץ דורית שביט אמרה אתמול כי  " אנחנו עושים את כל המאמצים לשכנע את נשיא ברזיל שאין שום כוונה נסתרת מאחורי הרצון שהוא יבקר בקבר הרצל .  מדובר בחידוש מנהג שהיה נהוג על פי הפרוטוקול עד שנת 94' כאשר עד אז כל נשיא וראש מדינה ביקר בקבר הרצל כחלק מביקורו בישראל .  לאחר רצח רבין מנהיגים רבים העדיפו לעלות אל קברו של רבין .  בשבוע שעבר משרד החוץ החליט לחדש את הנוהג הישן .  האישיות הבכירה הראשונה שביקורה כלל גם את הסיור בקבר הרצל היה סגן נשיא ארה"ב ג'ו ביידן ונשיא ברזיל הוא ראש המדינה הראשון שמבקשים להנהיג את הנוהל בביקורו .  ייתכן שמשום שמדובר בנוהג חדש הדבר עורר את חשדנותו ". 

השר ליברמן החליט :  מחרים את נשיא ברזיל
יו"ר ישראל ביתנו הודיע כי בכוונתו להחרים מפגש עם נשיא ברזיל .  הסיבה :  סירובו של הנשיא לולה לעלות לקבר הרצל .  גורמים בסביבת ליברמן : " אף מנהיג ישראלי לא היה מתנהג כך בחו"ל "
 
