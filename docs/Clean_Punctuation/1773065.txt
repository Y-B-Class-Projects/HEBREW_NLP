על הליפט :  פיג'ו 206
רבת המכר השובבה של פיג'ו פורחת כמכונית משומשת .  מה עשו לה 12 שנים על הכביש והיכן היא מתברגת כיד שנייה ? 
במאי הוכתרה ה-206 למכונית הנמכרת ביותר של פיג'ו בכל הזמנים :  6.8 מיליון עותקים נמסרו בין 1998 ל-2010 - הישג חסר תקדים בשנים האחרונות  ( אפילו הקודמת לה בתפקיד פיג'ו 205 מתייצבת רק במקום השני עם 5.3 מיליון יחידות ב-15 שנות ייצור )  .
 אך למרות גילה המתקדם ,  קונצרן כמו PSA לא יוותר על תרנגולת שמטילה ביצי זהב .  ייצורה של ה-206 ממשיך לפעול במסגרת מצומצמת  ( תוך הצרת קווי ההרכבה )  לתקופת הארכה תחת הכותר 206' פלוס' ,  כשבין היתר היא נמכרת ומיוצרת באיראן לשוק המקומי .  
לישראל הגיעה ה-206 בשלהי 1998 מצוידת במנוע בנזין 1.4 ל' 75 כ"ס משודך אל תיבה ידנית 5 הילוכים ,  או אוטומטית עם 4 יחסי העברה .  לאחר מכן חברו אליה יתר הדגמים ביניהם גם ה-GTI .  ב-10 השנים האחרונות רושמת ה-206 צמיחה גדולה בקרב קהילת המשומשות ,  בפרט בפלח הצעיר ,  ולאט לאט טיפסה למעמד של מכונית מוערכת מאוד בתולדותיו של המותג הצרפתי .  את מקומה ירשה ה-207 .
 קבוצה :  סופר-מינישיתוף פלטפורמה :  סיטרואן C2 ,  סיטרואן C3מרכבים :  3 דלתות ,  5 דלתות ,  סטיישן  ( SW )  ,  סדאן ,  קבריולט  ( CC )  גימור ומפרט :  XR ,  XS ,  XT ,  GTI ,  SW .  XLINE ,  ONE LINE PK .  skylineמנועים :  1.4 ל' בנזין  ( 75 כ"ס )  ,  1.9 ל' דיזל  (  110 כ"ס )  ,  1.6 ל' בנזין  ( 90 ,  110 כ"ס )  ,  2.0 ל' בנזין  ( 138 כ"ס )  .
 אורך 3.83 מ' ;  גובה 1.42 מ' ;  רוחב 1.63 מ' ;  בסיס גלגלים 2.44 מ'.תא מטען :  245 ל'מיכל דלק :  50 ל'ריסוק :  4 כוכבים במסגרת מבחני Euro-ncap בשנת 2000.מתיחות פנים :  2003 ,  2008
טיפולים ובדיקות :  טיפול רגיל מתבצע פעם בשנתיים או כל 30 אלף ק"מ לדגמי 2006 ואילך .  מומלץ :  פעם בשנה או 15 אלף ק"מ .  עלות טיפול קטן 709 שקלים ,  גדול - 1,404 שקלים ,  לא כולל מע"מ .  החלפת רצועת תזמון  ( טיימינג )  מתבצעת פעם ב-10 שנים או 120 אלף ק"מ  ( יצרן )  .  מומלץ :  עד 60 אלף ק"מ וכל 5 שנים או פחות מכך .  עלות הסט כ-1,900 שקלים הכולל טיפול והחלפת הרצועה ,  אין צורך בהחלפת משאבת מים במרבית המקרים .  בדגמים ישנים יותר רצוי פעם ב-3 שנים .  להשתמש בשמן סינטטי מלא בכל הטיפולים ולוודא החלפה של מסנן אוויר .
 פנס קדמי - 424 שקלים ;  מראה ימנית - 658.26 שקלים ;  פגוש קדמי - 952.46 שקלים ;  מכסה מנוע - 1,148 שקלים ;  דלת נהג - 2,483 שקלים ;  דלת תא המטען - 3,087 שקלים ;  תיבה אוטומטית מחודשת  ( 1.4 ל' ,  1.6 ל' )  - 6,545 שקלים ;  מצמד לגיר ידני - 641 שקלים ;  מנוע מחודש יצרן  ( 1.4 ל' )  - 10,771 שקלים ;  מנוע חדש יצרן  ( 1.6 ל' )  - 15,896 שקלים .
 מערכות קירור סובלות מסתימת רדיאטורים ,  מהתבקעות של מחברים ונזילות .  התיבות האוטומטיות  ( AL4 )  מתקשות בהעברות הילוכים  ( נקישות יעידו על הסוף שקרב )  וזקוקות מדי פעם לעדכוני תוכנה .  
בלא מעט מקרים ,  מערכות אלקטרוניות כמו נעילה מרכזית ,  פקדי רדיו ומזגן מפסיקים לפעול בשל תקלות במתגים ובמגעים .  במכוניות עם קילומטראז' נדיב ,  מורגש בלאי מואץ במשולשים המתבטא בנקישות בנסיעה בעת עליה על מהמורות .  
משאבת מים נוטה לסיים את חייה מוקדם מהצפוי ונשברת או דולפת .  סלילי הצתה  ( כויילים )  כושלים והדבר מתבטא בגמגומים בפעולת המנוע ,  דיפוני הפנים רגישים להזנחה ולחום הישראלי וחלקם נושרים ממקומם .  מנוע צעדים תקול אינו תופעה נדירה ויתבטא בקושי על שמירת סל"ד סרק .  מערכת השמע המקורית משתבשת לעתים .  מומלץ לשים לב לשחיקה בתיבות הידניות ב-GTi בשל אופי הנהגים ובעיות מכאניות בקיפול-הגג הקשיח והמורכב של דגם הקבריולה  ( התיקון עלול להיות יקר להחריד )  .
 חיישן סיבובי מנוע עלול להתקלקל ולא להציג את נתון זה בלוח המחוונים ,  והמאוורר הקדמי רגיש לפגיעות פגוש ולו הקלות ביותר - יש לבדוק את שלמות כנפיו .  מומלץ להימנע מרכישת מצברים זולים - אלה עלולים להזיע על צמת הגיר שעוברת בסמוך אל המצבר ולגרום לבעיות בהנעת המכונית .  אטם ראש מנוע רגיש מאוד לשינויי חום והתחממות ,  לכן יש לבדוק סימני פריצה או התחממויות קודמות .  משאבת דלק :  לקוחות רבים מגיעים למוסך עם מושב אחורי ספוג דלק בגלל היסדקות משאבת דלק  ( עשויה פלסטיק )  ,  דבר הגורם לדלק לצאת מפתח הביקורת שמתחת למושב ולהיספג במושב עצמו .  גם מד הדלק מזייף לעתים :  מורה על רבע מכל כשלמעשה המכל ריק .  אלה מצטרפים גם ללא מעט תלונות לקוחות על כיבוי מנוע פתאומי בעת נסיעה - בחלק מהמקרים מדובר במחשב ניהול מנוע שדורש החלפה .
 בעיקר במנועי הדיזל באירופה .  הוספת מנוע קטנטן בנפח 1.1 ל' באמצע מחזור הייצור .  ניהול מחשב המנוע :  מערך 'מולטיפלקס' ב-2002 .  
קריאות תיקון בולטות :  אובדן כושר בלימה  ( פברואר 2001 ,  2002 )  ,  כרית אוויר בצד הנוסע  ( נובמבר 2001 )  .
 עלול לאכזב :  תנוחת נהיגה ,  גיר ידני ב-GTI ,  תאורת בקרות חלשה כנגד השמש ,  המזגן אינו מצטיין בתנאי מזג אוויר חמים במיוחד .
 יתרונות :  לא נטחנה  ( יותר מידי )  בציי-רכב ולכן הסיכוי למצוא רכב תקין ומטופל ביידים פרטיות גבוה .  עיצוב ,  ניהוג ,  מפרטים ,  צריכת דלק ,  בטיחות ואבזור בדגמים בכירים  ( ABS ,  חלונות-גג ,  חישוקי מגנזיום ,  6 כריות אוויר )  .
 נורות אזהרה  ( לשים לב )  :  תיבה אוטומטית לא תקינה ,  ראש מנוע משופץ בתדירות גבוהה .
 סחירות :  בינונית ;  יש מקום להתמקחות בגבול הסביר .  דגמים שמורים במיוחד נמכרים במחיר מחירון או מעליו .  ביקוש עירני .  
מומלץ :  XS ידנית 3 דל'  ( 110 כ"ס )  משנת 2006 ומעלה .  
להימנע :  דגמים וותיקים מתחת ל-2002 שסובלים מחבלי-לידה .  דגמים המונים פחות מ-4 כריות אוויר  ( XR ,  X-LINE )  .  מנוע 1.4 ל' מחובר אל תיבה אוטומטית .  ה-GTI נעדרת מחץ וטמפרמנט ואינה נאמנה למורשת הסדרה .
 מחירים :  17,000 - 82,000 שקלים ,  לפי יד 2 .
 שורה תחתונה :  אחת המכוניות המהנות יותר לנהיגה מפיג'ו בשנים האחרונות .  מתאימה לצעירים ,  עיצוב לא מתיישן .
  * תודה ליוסי זיסו מ'מרכז שירות זיסו' על תרומתו בהכנת הכתבה ולרפי לין על סיועו .  
 * מחירי הטיפולים והחלפים נמסרו על ידי יבואנית פיג'ו לישראל 'דוד לובינסקי' .
 
על הליפט :  פיג'ו 206
רבת המכר השובבה של פיג'ו פורחת כמכונית משומשת .  מה עשו לה 12 שנים על הכביש והיכן היא מתברגת כיד שנייה ? 

