צה"ל חוקר :  חיילים ירו לעבר ישראלים בגדה
חיילים שמוצבים באזור השומרון ירו פעמיים לעבר רכב של ישראלים שהתפללו בקבר יוסף בשכם .  הרכב ניזוק ,  אך נוסעיו לא נפגעו .  המתפללים : " זה פשע חמור ".  צה"ל : " האירוע מתוחקר "
 כוח של צה"ל פתח בלילה שבין שלישי לרביעי באש באזור השומרון לעבר רכב שבו נסעו חמישה ישראלים .  כך נודע לוואלה !  חדשות .  האירוע החל סמוך לשעה 3:00 לפנות בוקר ,  כאשר חמשת הישראלים נכנסו לשכם כדי להתפלל בקבר יוסף בשכם .  בעת יציאתם ממתחם הקבר ,  נתקלו החמישה בקבוצה של חיילים והודיעו להם כי שהו מוקדם יותר בקבר .  
כעבור מספר דקות ,  כשהגיעו חמשת הישראלים לאזור מחסום בית פוריק ,  פתחו חיילים באש לעבר רכבם .  החמישה שנבהלו מהירי המשיכו בנסיעה מהירה ונכנסו לכפר עוורתא ,  אלא שביציאה מהכפר ,  פתחו לעברם חיילים באש בפעם השנייה .  בתקרית השנייה שאירעה סמוך לצומת תפוח נפגע הירי מהרכב ,  אולם חמשת נוסעיו לא נפגעו .  
גורם בצה"ל אמור להגיע הערב לירושלים ,  כדי לבחון את הנזק שנגרם לרכב שנשא לוחית זיהוי צהובה . " זהו פשע חמור ",  אמר בנימין מחלב מאנשי ארגון ועד שוכני שומרון המתאמים כניסות של מתפללים יהודים לקברי צדיקים הנמצאים בשטחים בשליטה פלסטינית , " בזמן שחיילי צה"ל מדברים עם אותם יהודים ,  הם מדווחים לחיילים אחרים בגזרה ואלה פותחים לעברם באש ומסכנים את חייהם .  לא מדובר במחבלים אלא ביהודים תמימים שבסך הכל ביקשו להתפלל בקבר יוסף .  אם הצבא ימשיך לאשר רק לאוטובוסים מסקטורים מסויימים להיכנס למתחמי קברים ,  כניסות מהסוג הזה רק יתגברו ". 
מדובר צה"ל נמסר בתגובה כי  " בצה"ל רואים בחומרה כניסת אזרחים בלא תיאום מוקדם לשטחי A תוך סיכון חייהם האישיים וחיי החיילים המאבטחים את הגזרה .  האירוע המדובר מוכר ומתוחקר ". 
לפניות ליהושע בריינר :  joshjosh@walla.com

צה"ל חוקר :  חיילים ירו לעבר ישראלים בגדה
חיילים שמוצבים באזור השומרון ירו פעמיים לעבר רכב של ישראלים שהתפללו בקבר יוסף בשכם .  הרכב ניזוק ,  אך נוסעיו לא נפגעו .  המתפללים : " זה פשע חמור ".  צה"ל : " האירוע מתוחקר "
 
