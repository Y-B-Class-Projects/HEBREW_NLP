 " ההשוואה בין המסלולים בלתי אפשרית "
 עושים חשבון
 >  >  למשפחת מדרר יש לא פחות משבעה מכשירים סלולריים ושני טלפונים קוויים .  רוני מסביר : " יש לנו שני קווים נייחים - של hot  ( חבילת 2,000 דקות )  ושל בזק  ( קו קל בגן הילדים לצורכי שיחות נכנסות בלבד )  .  הטלפון שלי מהעבודה ,  והבן הבכור משלם את החשבונות שלו על שני הניידים שברשותו ".  לדבריו , " צרכני הטלפון הכי כבדים בבית אצלנו הן הבנות - אשתי ובתי .  באינטרנט אנחנו עם בזק בינלאומי .  חוץ מזה אנחנו מנויים על חבילת ערוצים מורחבת ב-hot .  אני חושב שאנחנו מוציאים הרבה באופן יחסי ".  בכמה אתה מעריך את ההוצאה הכוללת שלכם על תקשורת ?   " בערך 1,200 שקל ,  לא כולל המכשירים הסלולריים של הבכור והסלולרי שלי מהעבודה ".  יש ניסיונות לצמצם בהוצאות על התקשורת ?   " בסלולר זה קשה מאוד .  אולי יש תחרות ,  אבל הדבר הכי מרגיז הוא שקשה לעקוב וצריך ממש לחקור ולחפור כדי לגלות מי יותר טוב ומתי זה מתאים לצרכים שלנו .  ההשוואה היא בלתי אפשרית ואפשר ממש לאבד את הראש .  עברנו רק פעם אחת חברת סלולר .  זה היה לפני הרבה שנים ואני לא יכול להגיד לך שאני יותר מרוצה .  זה פחות או יותר אותו דבר . " אנחנו עוקבים גם אחרי החשבונות ומנסים להגביל את הילדים אבל בפועל ,  אין באמת הגבלה ואפשר להגיד שאנחנו סובלים מזה .  בטלפון הקווי אנחנו דווקא במסלול משתלם ,  אבל לא משתמשים בו הרבה .  ניסינו לשכנע את הילדים להשתמש יותר בטלפון הקווי כשהם בבית ,  ופחות בסלולרי - אבל זה לא עובד ".  עד כמה הילדים משפיעים על ענייני התקשורת בבית ?   " הם לא ,  חוץ מבטלוויזיה .  היה איזה ניסיון הפיכה שלי לעבור ל-yes ,  שלא צלח .  המטרה היתה חיסכון של כמה עשרות שקלים בחודש אבל הילדים וגם אשתי הטילו וטו וטענו שאלה לא אותן תוכניות ".  משפחת מדרר מרעננה איריס  ( 47 )  בעלת גן ילדים ;  רוני  ( 49 )  מנתח מערכות בחברת מחשבים וארבעת ילדיהם  ( 20 ,  18 ,  15 ו-10.5 )  

" ההשוואה בין המסלולים בלתי אפשרית "
 עושים חשבון

