הבית כבר לא תמיד מרוויח
שוק הנדל"ן של בירת ההימורים לאס וגאס לא מצליח להתאושש ,  והמימון לפרויקטים חדשים נעצר .  כתוצאה מכך המגרש שרכשו יצחק תשובה ונוחי דנקנר בעיר תמורת 1.5 מיליארד דולר עדיין עומד שומם
 >  >  בצפון שדרת לאס וגאס ובמרחק זריקת צ'יפ מהמלונות של שלדון אדלסון ,  ונישאן ופלאצו ,  ניצבת חלקת קרקע ענקית ,  140 דונם ,  פנויה לחלוטין .  היא ממש פנויה - אין בה תשתית מכל סוג שהוא ואין בה סימנים להתחלת בנייה .  אין גם שילוט על הגדר המקיפה אותה .  באוקטובר 1942 הוקם עליה אחד המלונות הוותיקים של לאס וגאס ,  ניו פרונטיר .  אבל זה שייך להיסטוריה .  ביוני 2007 הקרקע נרכשה על ידי שני יזמים ישראלים .  היזם האחד הוא נוחי דנקנר ,  שביצע את העסקה באמצעות חברת נכסים ובניין שבשליטתו ,  והשני הוא יצחק תשובה ,  שביצע את העסקה באמצעות חברת אלעד שבבעלותו .  הרעיון היה להקים שם מלון בן 3,500 חדרים יחד עם קזינו ,  מרכז מסחרי ופרויקט מגורים בשם פלאזה - על שם המלון הניו יורקי בעל אותו השם שבבעלות אלעד .  עבור דנקנר ותשובה זה היה פרויקט חסר תקדים בהיקפו :  עלות הקרקע היתה 1.2 מיליארד דולר וההערכות היו שהקמת הפרויקט תעלה 5-7 מיליארד דולר נוספים .  בנובמבר 2007 ,  חמישה חודשים אחרי החתימה על העסקה ,  המלון הישן פוצץ ועבודות פינוי השטח החלו .  לאס וגאס ,  ובמיוחד רצועת המלונות המרכזית שלה ,  הקרויה ה"סטריפ ",  היתה אז בעיצומה של צמיחה מהירה וארוכת שנים .  כל המספרים מעידים על כך .  בשבע השנים שקדמו להשקעה של דנקנר ותשובה מספר חדרי המלון בעיר קפץ מכ-124,000 לכ-133,000 ,  שיעורי התפוסה היו גבוהים - ב-12 החודשים שקדמו להודעה של דנקנר ותשובה שיעור התפוסה הממוצע היה 93.7% ,  וקשה היה למצוא חדרי מלון פנויים בעיר .  בין תחילת 2002 לאמצע 2007 המחיר הממוצע של חדר מלון בעיר זינק כמעט פי שניים - מ-71 דולר ללילה ל-135 דולר ללילה ,  וההכנסות החודשיות מהימורים בסטריפ בלבד קפצו מ-377 מיליון דולר ל-500 מיליון דולר .  הצמיחה הזו יצרה כמובן הזדמנויות עבודה יוצאות דופן והביאה לצמיחה גם במספר התושבים בלאס וגאס :  מ-2000 ועד 2007 אוכלוסיית המטרופולין שלה צמחה מ-1.4 מיליון תושבים לכמעט 1.9 מיליון תושבים ,  כלומר מדי חודש נוספו לה 5,000 תושבים חדשים .  הדבר חייב כמובן את הרחבת העיר הרבה מעבר לסטריפ .  במרחק 20 קילומטר מערבה ממנו ,  ועדיין בהמשך לרצף העירוני ,  הוקמה שכונה חדשה ,  ,summerlin ,  שנראית כמו שכונת פרברים אמריקאית חלומית :  בתים צמודי קרקע ,  חזיתות מעוצבות ,  בריכות פרטיות ,  פארקים ,  מרכזי קניות ומגרשי גולף .  אין שם שום זכר לעיר התיירותית השוקקת ,  להימורים ,  למופעים ולכנסים .  עבור אלה המתגוררים בה ,  בוודאי הילדים ,  היא היתה יכולה להיות באותה מידה באינדיאנה או באוהיו .  אבל מתחת לפני השטח העניינים החלו להשתנות .  לבה הפועם של העיר הוא כמובן המלונות ,  והשגשוג שלה תלוי בשיעורי התפוסה בהם .  במשך תקופה מאוד ארוכה ,  למרות העלייה החדה במספר חדרי המלון ,  הביקוש עלה על ההיצע ושיעורי התפוסה עלו בהתמדה - מ-89% ב-2002 ,  ל-94% ב-2006 .  זה היה המנוע העיקרי שדחף את הצמיחה האדירה בעיר .  סיום עשור הצמיחה בחודשים שלאחר הודעת דנקנר ותשובה על הפרויקט שלהם ,  שיעורי התפוסה המשיכו לעלות .  בינואר 2008 קרה בלאס וגאס דבר לא שגרתי ,  אם כי לא נדיר :  שיעור התפוסה ירד בהשוואה לינואר בשנה הקודמת .  כשזה קרה גם בפברואר זה נראה כמו צירוף מקרים ,  אבל כשגם במארס 2008 שיעור התפוסה ירד זה החל להיראות כמו דפוס חוזר .  בדיעבד ,  אכן התרחש שינוי עמוק - המשבר הכי קשה שהיה בלאס וגאס אי פעם :  בכל אחד מ-24 החודשים שחלפו מאז ינואר 2008 ,  שיעור התפוסה בחדרי המלון בעיר ירד .  בינואר 2009 ,  שלושה חודשים אחרי שהשווקים הפיננסיים קרסו ,  היתה הירידה החדה ביותר - 14.7% .  מתפוסה של 95% ב-2007 ירדה התפוסה במלונות לאס וגאס ל-85% כיום .  כל זה התבטא היטב במחירי המניות של בעלי המלונות הגדולים בלאס וגאס .  רוב חדרי המלון בסטריפ שייכים לארבע קבוצות גדולות :  לאס וגאס סאנדס של שלדון אדלסון - הבעלים של המלונות ונישאן ופלאצו ;  mgm ,  הבעלים ,  בין היתר ,  של mgm גראנד ,  בלג'יו ,  מיראז' ,  ניו יורק ניו יורק ,  aria ואקסקליבר ;  ווין ,  שבבעלות סטיב ווין ,  הכוללת את המלונות ווין ו-encore ;  והארא'ס ,  הבעלים ,  בין היתר ,  של סיזר'ס פאלאס ,  פאריס ופלמינגו .  מינואר 2008 ועד תחילת מארס 2009 ,  חודשיים אחרי הצניחה החדה בתפוסה ,  המניות של לאס וגאס סאנדס ,  ווין ו-mgm צללו כל אחת ביותר מ-80% .  מחכים לחידוש הצמיחה המשבר הקשה בשוק הנדל"ן של העיר הוביל כמובן לסגירה מהירה של ברזי האשראי שהזינו את עשור הצמיחה המטורפת בלאס וגאס .  לעצירת האשראי היו הרבה קורבנות ,  חלקם גדולים .  הפרויקט של דנקנר ותשובה היה אחד מהם .  המגרש הריק הוא עדות לחוסר היכולת שלהם לגייס מימון להקמת הפרויקט או אפילו להתחלת עבודות ,  אבל הוא לא היה היחיד כמובן .  בצדה הצפוני של חטיבת הקרקע של דנקנר ותשובה נמצא רחוב desert inn וממש מעבר לו היה אמור לקום פרויקט ענק נוסף ,  echelon ,  שהיזמית שלו היא boyd gaming שמניותיה נסחרות בוול סטריט .  גם לצורך הפרויקט הזה הרסו מלון ותיק ,  סטארדסט ,  אבל פה הספיקו בכל זאת להקים שלדים בסיסיים של כמה מהמבנים .  עכשיו השלדים האלה עומדים בשיממונם .  מלונות ותיקים נוספים ,  אל רנצ'ו ואלג'ירס ,  נהרסו גם הם כדי לפנות מקום לפרויקט ענק נוסף ,  fontainebleau .  במקרה הזה היזמים הצליחו להשלים את שלד הבניין ,  שהיה אמור להכיל כמעט 4,000 חדרים ,  אבל אז נתקעו איתו גם הם .  קורבן גדול רביעי הוא אדלסון בעצמו :  הוא התכוון להקים פרויקט מגורים גדול ,  saint regis ,  בין שני המלונות שלו - אך גם פרויקט זה הוקפא .  וכמובן ,  המשבר הזה התגלגל גם למחירי הדירות בעיר :  בשנה האחרונה מחירי דירת מגורים ממוצעת בעיר צלל בשליש - מ-215,000 דולר ל-142,500 אלף דולר .  בשנה שעברה החשש מפני קריסה של המערכת הבנקאית התפוגג ,  מחירי המניות זינקו והכלכלה מתחילה להתאושש ,  אבל דבר מכל זה לא מתבטא בכלכלת לאס וגאס ,  בוודאי שלא בצורה שיכולה לחדש את הצמיחה . " עדיין קשה מאוד להשיג אישור למשכנתא ",  אומרת קארן ,  סוכנת נדל"ן מקומית . " פעם יכולת לקבל מימון של 110% לדירה שרצית לקנות ולא היו שואלים אותך יותר מדי שאלות .  כיום ,  כדי לקבל משכנתא ,  אתה חייב לעבור כמה דירוגי אשראי קפדניים מאוד .  הדגש החזק הוא על הכנסות שוטפות - אם יש לך נכסים אבל אין לך הכנסה שוטפת ,  לא ייתנו לך משכנתא ".  התמונה בשוק המימון התאגידי דומה : " הבנקים עדיין לא מוכנים לממן פרויקטים גדולים ,  בוודאי בתעשייה שלנו ",  אומר אדם המכיר היטב את תעשיית המלונאות בעיר . " הפלאזה עדיין תקוע ואני לא רואה שום מומנטום שיכול להניע מחדש את הפרויקט הזה ". 

הבית כבר לא תמיד מרוויח
שוק הנדל"ן של בירת ההימורים לאס וגאס לא מצליח להתאושש ,  והמימון לפרויקטים חדשים נעצר .  כתוצאה מכך המגרש שרכשו יצחק תשובה ונוחי דנקנר בעיר תמורת 1.5 מיליארד דולר עדיין עומד שומם

