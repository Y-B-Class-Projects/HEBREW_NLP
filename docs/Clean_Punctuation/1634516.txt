 " ניו יורק טיימס "  מתחיל לגבות כסף עבור תוכן באינטרנט ;  יעבור למודל בתשלום ב-2011
היו"ר סולצברגר : " קהל הקוראים שלנו נאמן ,  ולכן ישלם ";  מצטרף בכך ל"וול סטריט ג'ורנל "  ול"פייננשל טיימס "
 העיתון  " ניו יורק טיימס "  הודיע היום כי יתחיל לגבות תשלום עבור גישה לתכניו באינטרנט החל מתחילת השנה הבאה ,  בניסיון להגדיל את הכנסותיו על רקע המעבר המוגבר של צרכני חדשות מהעיתונות המודפסת לאינטרנט .  העיתון מצטרף לעיתונים נוספים כמו  " וול סטריט ג'ורנל "  ו"פייננשל טיימס ",  שכבר גובים תשלום עבור גישה לתכנים באתריהם .  בהודעה שפירסמה היום חברת ניו יורק טיימס ,  המוציאה לאור את העיתון באותו שם ,  נאמר כי גולשים יורשו לקרוא ללא תשלום מספר קבוע מראש של מאמרים בחודש ,  כאשר כל קריאה מעבר למספר זה תהיה כרוכה בתשלום .  מנויים על מהדורת הדפוס של העיתון יהיו פטורים מתשלום עבור תכני האתר .  המודל העסקי החדש של ניו יורק טיימס דומה לזה של העיתון  " פייננשל טיימס ",  אשר מאפשר לגולשים לקרוא בחינם 10 מאמרים מדי חודש ,  וגובה עבור תוכן נוסף תשלום שבועי של 3.59 דולר לפחות.החלטת ניו יורק טיימס להתחיל לגבות תשלום עבור תוכן מקוון התקבלה לאחר שנה של דיונים פנימיים בחברה לגבי האופן שבו רצוי להקים מודל עסקי מבוסס מנויים באינטרנט מבלי לפגוע בהשפעתו של העיתון ובהכנסותיו מפרסום מקוון . " המודל העסקי החדש יספק את הגמישות הנדרשת כדי להבטיח את שמירתו של יחס מתאים בין תוכן חינמי לתוכן בתשלום ,  ולהישאר מחוברים לרשת מבוססת החיפוש ",  נאמר בהודעה של חברת ניו יורק טיימס ,  הנמצאת בשליטת משפחת סולצברגר . " המודל העסקי החדש נועד לספק תמיכה נוספת לעיתונות המקצועית והיוצאת מן הכלל של ניו יורק טיימס ",  אמר יו"ר החברה ,  ארתור סולצברגר ,  בראיון לסוכנות הידיעות afp . " קהל הקוראים שלנו מאוד נאמן ,  ואנחנו מאמינים כי הקוראים שלנו ישלמו עבור השירותים והתוכן הדיגיטלי עתיר הפרסים שלנו ",  הוסיף .  העיתון הבריטי  " סאנדיי טלגרף "  דיווח בתחילת השבוע כי הודעתה הצפויה של ניו יורק טיימס על ההחלטה להתחיל לגבות כסף עבור תוכן מקוון תוכננה כך שתהיה סמוכה להשקת מחשב טאבלט של חברת אפל ,  שצפוי בעוד שבוע .  על פי דיווחים בבלוגים בתחום הטכנולוגיה בסוף השבוע ,  נמצאת  " ניו יורק טיימס "  במגעים עם אפל לגבי שיתוף פעולה אפשרי באספקת תכנים למכשיר החדש ,  שעוצב כך שיתאים לקריאת עיתונים .  המעבר של קוראים רבים בשנים האחרונות מעיתונות מודפסת לחדשות באינטרנט הביאה לירידה בתפוצתם של עיתונים מודפסים רבים ופגעה בענף כולו .  בכירים בענף ,  ובראשם איל המדיה רופרט מרדוק ,  הבעלים של ניוז קורפ ,  שברשותה נמצא  " וול סטריט ג'ורנל ",  האשימו את גוגל בפגיעה בהם ואיימו כי ימחקו תכנים ממנוע החיפוש .  ואולם ,  למרות המגמה המסתמנת לכיוון גביית תכנים בתשלום ,  הקוראים אינם מרוצים .  בסקר שערכה חברת האריס בארה"ב בתחילת החודש אמרו 77% מהנשאלים כי הם אינם מוכנים לשלם עבור חדשות באינטרנט .  מבין המשיבים בחיוב ,  19% אמרו כי יהיו מוכנים לשלם סכום סמלי של 1-10 דולר לחודש.בדצמבר העריכה ניו יורק טיימס כי סך הכנסותיה מפרסום צפויות לצנוח ב-25% ברבעון הרביעי לעומת התקופה המקבילה בשנה הקודמת .  מנגד ,  ההכנסות מפרסום מקוון צפויות לגדול ב-10% .

" ניו יורק טיימס "  מתחיל לגבות כסף עבור תוכן באינטרנט ;  יעבור למודל בתשלום ב-2011
היו"ר סולצברגר : " קהל הקוראים שלנו נאמן ,  ולכן ישלם ";  מצטרף בכך ל"וול סטריט ג'ורנל "  ול"פייננשל טיימס "
 
