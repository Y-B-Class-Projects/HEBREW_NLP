נאום הפתיחה של הפרקליטות בפרשת רשות המסים : " אין בתיק הזה מעטפות כסף או העברות בנקאיות "
" גורמים אינטרסנטיים היו מעוניינים להשפיע על הכוח הזה וזהו רצון מסוכן שעובדי מינהל צריכים לעמוד מולו "
" הפרשה שנגלית לעינינו היא אחד הגילויים המדאיגים והעגומים של התנהגות מקולקלת בשירות הציבורי .  החומרה נובעת מכך שהרשות היא רשות אכיפה שחולשת על אינטרסים כלכליים של ציבור רחב .  היא גם רשות שמנהלת חקירות פליליות ואזרחיות .  היא מחזיקה בידה מידע רגיש ורב .  וכך גם גודל האחריות שמוטלת על עובדי הציבור "  - כך אמרה עו"ד מיכל רוזן-עוזר ,  התובעת הראשית בתיק השוחד ברשות המסים בנאום הפתיחה במשפט שנפתח היום .  הנאשם הבכיר הוא מנהל רשות המסים לשעבר ,  ג'קי מצא ,  שמואשם בשוחד והפרת אמונים.לדבריה , " גורמים אינטרסנטיים היו מעוניינים להשפיע על הכוח הזה וזהו רצון מסוכן מאוד שעובדי מינהל צריכים לעמוד מולו .  הסכנה היא בקלקול שמחלחל מתוך המערכת שיכול להגיע לדרגים הנמוכים ביותר .  אין בתיק הזה מעטפות של כסף או העברות בנקאיות .  יש גורמים אינטרסנטיים ,  קובי בן גור ויורם קארשי ,  שמבקשים להשיג דריסת רגל בהחלטות הרשות .  הם מסייעים לעובדי הציבור כדי ליצור מחויבות כלפיהם .  הם עושים זאת כדי שעובדי הציבור שיקבלו את הסיוע ,  יפעלו בהמשך הדרך כדי לקיים את האינטרסים של קארשי ובן גור ".  רוזן הדגישה כי  " עובדי הציבור מקבלים סיוע ומבינים שהם מצופים בתמורה לו לפעול לטובת האינטרסים של אותם גורמים .  אנו רואים שניתנה דריסת רגל לבן גור וקארשי שהפכו לכתובת ברשות המסים עבור מי שרוצה להתקדם .  זה רק ממחיש עד כמה פגעו המעשים שאנו מתארים בטוהר השירות הציבורי ואמון הציבור ". התובעת טענה כי אין חידוש משפטי בכתב האישום . " זה לא נכון משפטית שצריך להינתן מתת חומרי בנוגע לעבירת השוחד .  התכלית של השוחד הוא להגן על ערכים חברתיים כדי שמערכות יתנהגו ללא משוא פנים .  לשמר את יוקרתו של המינהל הציבורי בעיני הציבור .  הסכנה העצומה הגדולה ביותר בפני השירות הציבורי טמונה דווקא באותם מקרים שבהם לוקח ונותן השוחד מבינים שעובד הציבור יטפל למענו במסגרת מילוי תפקידו .  במקרים כאלה קשה יותר לזהות את מערכת היחסים השוחדית .  כאן הסכנה הגדולה בחלחול הסטנדרט המקולקל לתוך המערכת ". חלק הארי של הראיות הן האזנות סתר . " הנאשמים נשמעים כפי שהיו בזמן אמת .  הם כועסים ,  דורשים ומתרפסים .  איש איש בדרכו ",  אמרה רוזן-עוזר . " אלה ראיות אותנטיות .  טענות ההגנה מנסות להדגיש את הפן הדיבורי של הראיות .  שחצנות רברבנות ועל דברים שאין להם כל בסיס עובדתי .  חשוב להזכיר שיש אנשים שמתפארים בכוח שיש להם ויש אנשים שאומרים דברי שחץ שהם אמיתיים במלוא מובן המלה .  יש אמירות שהן כשלעצמן נשמעות מפי אנשים בכירים ונושאות מטען של פגיעה בציבור .  ואולם ,  התיק שלנו אינו מתמצה בדיבורים יש ביטויים בעולם האמיתי .  זה לא תיק שבו הועמדו נאשמים לדין בגין גוזמאות ". 

נאום הפתיחה של הפרקליטות בפרשת רשות המסים : " אין בתיק הזה מעטפות כסף או העברות בנקאיות "
" גורמים אינטרסנטיים היו מעוניינים להשפיע על הכוח הזה וזהו רצון מסוכן שעובדי מינהל צריכים לעמוד מולו "
 
