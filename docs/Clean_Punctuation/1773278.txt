הורשע שהיכה למוות יצאנית : " היא החליקה "
 תושב אשקלון הורשע ברצח יצאנית בעיר לפני כשנתיים .  על פי כתב האישום ,  הוא היכה אותה למוות באמצעות מערוך ,  ואז צלצל לחבריו שיעזרו לו להחביא את הגופה .  לטענתו ,  היה מדובר בתאונה
בית המשפט המחוזי בבאר שבע הרשיע היום  ( שלישי )  את הרצל מסיכה ,  תושב אשקלון ,  ברציחתה של ליזה סמו ,  אף היא תושבת העיר .  בעדותו ,  טען מסיכה ,  כי האישה החליקה לאחר שיצאה מהמקלחת ,  ונפגעה בראשה ממיטת הברזל בחדר .  
המקרה אירע בחודש מרס 2008 .  סמו ,  שעבדה כיצאנית ,  הגיעה לביתו של מסיכה .  על פי כתב האישום ,  בשלב מסוים במהלך ביקורה ,  החל מסיכה להכות אותה .  שכנים ובני משפחתו של מסיכה ששמעו את הצעקות ניסו להיכנס לחדר ,  אך ללא הצלחה .  
מכתב האישום עולה עוד ,  כי מסיכה המשיך להכות את סמו במשך שעות ארוכות בעוד שהיא מנסה להימלט מהדירה .  לבסוף ,  כתוצאה מהמכות שבוצעו בין היתר גם על ידי מערוך ,  איבדה סמו את הכרתה .  בשלב זה ,  הלך מסיכה לחדר השנה וצפה במשך מספר שעות בתכניות טלוויזיה .  לאחר מכן ,  צלצל לחברו על מנת שזה יסייע לו בהחבאת הגופה .  
לדברי דיירי הבניין ,  בהם בני משפחתו של מסיכה ,  הם ניסו להזעיק את המשטרה ,  אך השוטרים לא הגיעו למקום .  אחיו של מסיכה טען כי הוא פחד לצלצל למשטרה מחשש שאחיו ינקום בו .
 
הורשע שהיכה למוות יצאנית : " היא החליקה "
 תושב אשקלון הורשע ברצח יצאנית בעיר לפני כשנתיים .  על פי כתב האישום ,  הוא היכה אותה למוות באמצעות מערוך ,  ואז צלצל לחבריו שיעזרו לו להחביא את הגופה .  לטענתו ,  היה מדובר בתאונה

