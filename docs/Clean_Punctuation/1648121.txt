השבוע בכבישים :  11 הרוגים
עשרה בני אדם נהרגו בשבוע האחרון בשש תאונות דרכים קטלניות ואדם נוסף בפטירה מאוחרת .  56 הרוגים מתחילת השנה
עשרה בני אדם נהרגו בשבוע האחרון  ( 21/02-27/02 )  בשש תאונות דרכים קטלניות שארעו על כבישי ישראל ואדם נוסף בפטירה מאוחרת ,  כך עולה מנתונים שמפרסמת היום  ( ראשון )  הרשות הלאומית לבטיחות בדרכים .  מתחילת השנה נהרגו בתאונות דרכים 55 בני אדם ,  25 מהם בחודש פברואר .
 ביום שני ארעה תאונה בצומת הערבה שעל כביש 25 בה פגעה משאית כבדה ברכב פרטי .  כתוצאה מהתאונה עלה הרכב הפרטי באש וכל חמשת נוסעיו נהרגו  ליאור דהן  ( 31 )  ואישתו טלי  ( 34 )  ,  אמו רות  ( 57 )  ,  אחותו שרית  ( 19 )  וביתם התינוקת בת החמישה חודשים .  עוד ביום ראשון נהרגה בקיבוץ גברעם אישה בשנות החמישים לחייה לאחר שהרכב בו נהגה התנגש בעץ .
 ביום חמישי בתאונת חזית צד שארעה בין רכב פרטי ואופנוע בצומת הרחובות פרישמן וריינס בתל-אביב נהרג רוכב האופנוע ,  אדם אסף כהן בן 27 .  אמש נהרג רוכב אופנוע נוסף בן 21 ,  לאחר שהתנגש ברכב חונה ובמשאית ברחוב ז'בוטינסקי בבני ברק .  שני הרוגים נוספים נרשמו אמש  אחד בתאונה שארעה על כביש 57 ובנוסף אישה כבת 60 שנהרגה בתאונה שארעה על כביש 6 סמוך למחלף ניצני עוז .
 הפטירה המאוחרת שנרשמה בשבוע האחרון היא של אדם אשר נהג ברכב שהיה מעורב בתאונת חזית-צד ב-16 בפברואר על כביש 31 .  מותו נקבע ביום ראשון האחרון .
 מתחילת שנת 2010 נהרגו בתאונות דרכים ברחבי ישראל 56 בני אדם ,  נתון כמעט זהה לזה שנרשם בתקופה המקבילה אשתקד ועמד על 57 הרוגים .  מבין ההרוגים ,  רוכב אופניים אחד  ( 3 בתקופה המקבילה אשתקד )  שמונה רוכבי אופנוע  ( 2 )  ו-14 הולכי רגל  ( 26 )  .  מקום המדינה נהרגו בתאונות דרכים 30,549 בני אדם ,  מהם 4,821 ילדים ובני נוער .
 
השבוע בכבישים :  11 הרוגים
עשרה בני אדם נהרגו בשבוע האחרון בשש תאונות דרכים קטלניות ואדם נוסף בפטירה מאוחרת .  56 הרוגים מתחילת השנה

