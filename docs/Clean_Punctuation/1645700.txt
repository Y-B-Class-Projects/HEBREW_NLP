יניב בורגר מונה למאמנה הקבוע של עירוני ר"ג
המאמן הצעיר השיג ניצחון שני ברצף ,  80:86 על נהריה ,  ומונה .  ג'ינו : " אסור לגילי כהן לשפוט אותנו ,  השיפוט שלו מגמתי "
 אחרי חודשים ארוכים וקשים ,  השיגה הערב  ( ראשון )  עירוני רמת גן את ניצחון הליגה השני שלה ברציפות ,  80:86 על עירוני נהריה במשחק תחתית .  הקבוצה מאולם זיסמן עדיין מסובכת במעמקי הטבלה ,  אבל אין ספק שמצב הרוח השתפר והמאמן הצעיר יניב בורגר ,  שהדריך את הקבוצה בשני הניצחונות ,  קיבל בסיום המשחק הודעה מהיו"ר בני ברנר ,  לפיה הוא ישמש כמאמן הקבוע עד סיום העונה .
 בורגר התייחס בסיום לרבע האחרון ,  בו כמעט שמטה רמת גן יתרון שהתקרב ל-20 נקודות : " אנחנו צריכים ללמוד גם איך להוביל ,  עד כה לא היינו רגילים לזה .  אני שמח שעכשיו נכנסנו לליגה ואני חושב שהביטחון העצמי של חלק גדול מהשחקנים יעלה .  לא צריך לעשות מזה יותר ממה שזה - ההסתברות שנצא מהפלייאוף התחתון עדיין קלושה .  אנחנו מכוונים לסדרה אחת במאי כי זה מה שחשוב .  הניצחונות עד כה חשובים לביטחון ולאמונה ". 
ברנדון יואניג הוסיף : " תמיד היינו קבוצה טובה ,  אבל לא ידענו איך לנצח .  יש לנו שחקנים חדשים ומאמן חדש .  הכל הולך טוב עבורנו .  אנחנו לא הולכים לליגה השנייה ,  לא ניתן לרמת גן לרדת ליגה .  הגיע הזמן שיהיה שינוי .  יניב שינה את המשחק שלנו ודברים החלו לזרום עבורנו ". 
גארי פורבס ,  שהצטיין במשחק הבכורה שלו בקבוצה ,  אמר : " זה היה משחק קשה ,  המאמן רצה שנילחם .  ידענו שזה לא יהיה משחק קל ,  היינו ביתרון גדול ונתנו להם לחזור ,  זה משהו שנצטרך לעבוד עליו .  ההרגשה כרגע טובה ,  אנחנו צריכים להתאמן חזק ,  להשתפר ,  להתחבר ובתקווה שגם בשבוע ננצח .  הכל אפשרי ,  גם לנצח את מכבי תל אביב ".  
" זה משחק של לחץ ,  משחק שהתכוננו אליו שבועיים .  מי שניצחה ניצחה בצדק ",  סיכם המאמן המפסיד יעקב ג'ינו ,  שהתפנה לבקר בצורה קשה גם את השופט גילי כהן : " הניצחון מגיע להם ,  אבל הם צריכים להגיד תודה לגילי כהן .  אסור לו לשפוט אותנו ,  כל הזמן הוא שופט אישי ,  הוא כבר העיף אותי ממשחק אחד .  אני חושב שהשיפוט שלו מאוד מגמתי .  אני עדיין חושב שהקבוצה שניצחה ,  ניצחה בצדק ,  אבל זה מאוד מרגיז שהוא היה מעורב ,  זה פשוט שיטתי איתו ". 
על המשחק עצמו הוסיף ג'ינו : " לשחק מול רמת גן זה לא קל ,  אולי המיקום שלהם בליגה לא מראה את זה ,  אבל יש להם שחקנים ברמה גבוהה .  זו קבוצה שנמצאת במומנטום וניצחה בצדק .  אני מאוד מאמין ביכולת של השחקנים שלי ,  אני מאמין שההנהלה לא תיכנס ללחץ ,  אנחנו נגבש את הקאדר שיש לנו .  לא צריך לפחד מהמקום האחרון ,  שבוע הבא יש לנו משחק חשוב מול עפולה .  כרגע מן הסתם אנחנו מועמדים לפלייאוף התחתון ". 
לעומת נהריה ,  בנתניה דווקא חגגו הערב ניצחון על הפועל עפולה ,  אחרי תקופה לא פשוטה . " אני שמח על הניצחון החשוב אחרי ההפסדים בליגה ובגביע ",  אמר מאמן נתניה ,  אריק אלפסי . " עשינו היום צעד גדול לכיוון הטופ 8 .  באנו למשחק הזה אגרסיביים ושיחקנו טוב מאוד בהגנה .  אני מרוצה מכך שכל מה שתרגלנו באימונים יישמנו גם במגרש .  הספסל שלנו מתחיל להראות עומק וכעת הדברים תלויים רק בנו ". 

יניב בורגר מונה למאמנה הקבוע של עירוני ר"ג
המאמן הצעיר השיג ניצחון שני ברצף ,  80:86 על נהריה ,  ומונה .  ג'ינו : " אסור לגילי כהן לשפוט אותנו ,  השיפוט שלו מגמתי "
 
