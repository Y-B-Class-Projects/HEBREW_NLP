 " מותר למועצה להימורים להשתמש במשחקים באנגליה ללא תמלוגים "
 השופט :  מבחן היצירתיות הדרוש להגנה על זכויות יוצרים אינו מתקיים "
 לוחות המשחקים של ליגות הכדורגל בבריטניה אינן חוסות בישראל תחת הגנת זכויות יוצרים ,  ושימוש בהם ללא אישור מהליגות מותר ואינו מהווה עשיית עושר ולא במשפט .  כך קבע היום  ( ראשון )  הרכב שופטים בבית המשפט העליון בפסק דין שנכתב על ידי השופט סלים ג'ובראן .  בכך אישרו השופטים פסק דין שניתן לפני כשנה וחצי בבית המשפט המחוזי בתל אביב.הפרמייר ליג ,  ליגות המשנה באנגליה והליגה הסקוטית תבעו את המועצה להסדר ההימורים בספורט בטענה כי הן בעלות זכויות היוצרים הבלעדיות בלוחות המשחקים של הליגות לכדורגל בבריטניה ,  וכי המועצה עשתה שימוש בלוחות המשחקים הללו תוך הפרת זכויותיהן .  הליגות טענו כי יצירת לוח המשחקים השנתי של כל ליגה הוא יצירה מוגנת על פי חוק זכויות יוצרים .  לגרסתן ,  השימוש הנרחב והתכוף שעושה המועצה להסדר הימורים בספורט במסגרת משחקי ההימורים המופצים על ידיה ,  ללא הסכמת הליגות האנגליות וללא תשלום ,  מהווה הפרת זכויות יוצרים.המועצה להסדר הימורים ,  שיוצגה על ידי משרד כהן ,  וילצ'יק ,  קמחי ושות' וטוני גרינמן ,  טענה כי נתוני המשחקים אינם מוגנים ,  שכן זכות יוצרים אינה חלה על עובדות ונתונים .  בנוסף נטען כי בלוחות המשחקים אין כל יצירתיות.לפני כשנה וחצי דחתה השופטת ציפורה ברון את התביעה בקובעה כי יצירת לוחות המשחקים חסרה מידת יצירתיות מינימליים ואין כל אינטרס להגביל את השימוש במידע על המשחקים .  בערעור טענו הליגות האנגליות באמצעות עו"ד מאיר קלינגר כי הליך יצירתם וניהולם של לוחות המשחקים עומד ברף הנדרש מבחינה יצירתית כדי שתחול עליו הגנת זכויות יוצרים .  הליגות טענו עוד כי פסקי דין בארה"ב ובאנגליה הגנו על זכויות היוצרים שלהם .  השופט ג'ובראן קובע מבחן היצירתיות הדרוש להגנה על זכויות יוצרים אינו מתקיים ,  וכי עריכת משחקי הכדורגל של הליגות בלוחות אינן מצריכות בחירה יצירתית ואין בהליך מקוריות ,  עיצוב ייחודי או ביטוי אישי .  השופט פסק כי  " לפי הדין הישראלי ניתן לעשות כל שימוש שהוא הן בנתוני כל משחק ומשחק לכשעצמו ,  הן בפרטי כלל המשחקים יחדיו כמקשה אחת והן בצורה שבה מוצגים משחקים אלה בלוחות ,  והכל ללא צורך בקבלת רשות או תשלום כלשהו למערערות ".  השופט הטיל על הליגות הוצאות משפט בסך 30 אלף שקל .  סכום זה מתווסף ל-40 אלף שקל הוצאות משפט שהוטלו על הליגות האנגליות בבית המשפט המחוזי בתל אביב .

" מותר למועצה להימורים להשתמש במשחקים באנגליה ללא תמלוגים "
 השופט :  מבחן היצירתיות הדרוש להגנה על זכויות יוצרים אינו מתקיים "
 
