דו"חות מאכזבים למכתשים אגן
מכתשים אגן ,  שבשליטת כור של נוחי דנקנר ,  מסכמת שנה לא קלה במהלכה נאלצה להתמודד עם רמות מלאים גדולות והאטה בקצב המכירות שהובילה לירידת מחירי מוצריה
מכתשים אגן ,  שבשליטת כור של נוחי דנקנר ,  מסכמת שנה לא קלה במהלכה נאלצה להתמודד עם רמות מלאים גדולות והאטה בקצב המכירות שהובילה לירידת מחירי מוצריה .  בנוסף ,  נפגעה פעילות החברה כתוצאה ממזג האוויר באזורי הפעילות שלה- גשמים חזקים בצפון אמריקה ויובש בצפון אירופה- שהביאו להאטה בביקושים למוצרים להגנת הצומח .  
את הרבעון הרביעי של 2009 מסכמת החברה עם עלייה של 1% בהכנסותיה לרמה של 496 מיליון דולר .  עלייה בהוצאות החברה הובילה אותה לעבור להפסד תפעולי בהיקף של 17.4 מיליון שקל לעומת רווח תפעולי של 34.1 מיליון דולר בתקופה המקבילה .  בשורה התחתונה ,  עברה החברה להפסד בהיקף של כ-30 מיליון דולר ברבעון לעומת רווח נקי של 8.7 מיליון דולר בתקופה המקבילה .  
מכתשים אגן פועלת בתעשיית הכימיה לחקלאות  ( אגרוכימיה )  .  החברה פועלת בפיתוח ושיווק של מוצרים להגנת הצומח :  שיווק מדבירי חרקים וקוטלי פטריות ועשבים .  
במבט שנתי ,  הצטמצמו הכנסותיה של החברה ב-13% והסתכמו ב-2.2 מיליארד דולר .  החברה מציגה צמצום של 67% ברווח התפעולי ,  שהסתכם ב-119 מיליון דולר ב-2009 .  הרווח הנקי של החברה צנח ב-85% והסתכם ב-32.6 מיליון דולר לבעלי מניות החברה .  
עלות העסקתו של אברהם ביגר ,  מנכ"ל ויו"ר החברה ,  הסתכמה ב-10.7 מיליון שקל ,  מתוכם עלות העסקתו הסתכמה ב-1.5 מיליון שקל דמי ניהול  ( כ-124 אלף שקל ברוטו בחודש )  ואופציות בהיקף של 9.2 מיליון שקל .  השנה ,  מכיוון שרווחי החברה לפני מס לא עלו על 100 מיליון דולר ,  לא קיבל ביגר בונוס שנתי .  
בעקבות הדו"חות ,  אמר ביגר : " 2009 היתה שנה מאתגרת ,  הן בתעשיה כולה והן עבור החברה .  ההשפעה האדירה של מזג האוויר על צינורות האספקה החקלאית הורגשה היטב ,  והיא הוחרפה עוד יותר על ידי המשבר הכלכלי העולמי.כתוצאה מכך ,  נצפתה האטה בתוצאות המכירות וברווחיות ,  בעיקר בברזיל ".   
" למרות כל זאת ,  נמשכה ההתרחבות של החברה לשווקים חדשים ונחתמו הסכמים אסטרטגיים ,  החשובים למיצובה הנכון של החברה .  במהלך המחצית השנייה של השנה ולקראת תחילתה של 2010 החלה להסתמן התאוששות ,  הן מבחינה גלובלית והן מבחינת ההשפעה על החברה .  החברה ניצלה את ההתאוששות להשגת יעדים גלובליים בכל החזיתות ובכל הפרמטרים העיקריים ,  החל מניהול נכון של צינורות האספקה ועד לייצור ולשיווק של מוצרי החברה ".  

דו"חות מאכזבים למכתשים אגן
מכתשים אגן ,  שבשליטת כור של נוחי דנקנר ,  מסכמת שנה לא קלה במהלכה נאלצה להתמודד עם רמות מלאים גדולות והאטה בקצב המכירות שהובילה לירידת מחירי מוצריה

