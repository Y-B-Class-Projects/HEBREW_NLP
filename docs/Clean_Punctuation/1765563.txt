קרלוס פניה בשיקגו קאבס
הבסיס הראשון שבא מטמפה ביי חתם לעונה .  קרופורד מתקרב ליאנקיז ,  קונרקו חתם על חוזה חדש בווייט סוקס
טמפה ביי ממשיכה לרדת מנכסיה .  לאחר שהיה ברור שקרל קרופורד לא ימשיך בקבוצה ,  עזב גם שחקן הבסיס הראשון קרלוס פניה ,  שחתם לעונה בשיקגו קאבס .  הוא ירוויח כ-10 מיליון דולר .  ]פניה יעניק לקאבס איכות הגנתית והתקפית בבסיס הראשון ,  בהיותו חובט שמאלי שיודע לעשות הגנה ברמות הגבוהות ביותר .  פניה חבט ל-28 הומרים עם 84 הכנסות רצים ,  אבל עמד מתחת לקו מנדוזה - 19.6 אחוזים בלבד עם 158 סטרייקאאוטים .  
לוס אנג'לס איינג'לס נכנסת למירוץ אחרי קליף לי .  המלאכים ,  שחושבים חזק גם על קרופורד והמגיש רפאל סוריאנו ,  חומדים בפותח שעד כה נאבקו עליו רק היאנקיז וטקסס .  היאנקיז ערוכים להגיש ללי הצעה רשמית ,  ובליגה מעריכים כי לי לא יחתום עד סוף שיחות החורף הנערכות בימים אלה .  
פול קונרקו חתם על חוזה חדש בשיקגו וייט סוקס .  שחקן הבסיס הראשון ישתכר 37.5 מיליון דולר בשלוש השנים הקרובות . " זה לא סוד שהמטרה הראשונה שלנו הייתה להשאיר את פול בקבוצה ",  אמר ה-GM קני וויליאמס .  
בוסטון ,  שנראתה כפורשת מהמירוץ אחרי קרופורד לאחר החתמתו של אדריאן גונזאלס ,  חוזרת אליו .  הרד סוקס נרתעו לאחר העסקה של וושינגטון עם ג'ייסון וורת' - 126 מיליון דולר לשבע שנים - אולם מחכים להתפתחויות בגזרת האאוטפילדר מטמפה ביי .  מצד שני ,  נראה שקרופורד יחתום ביאנקיז ,  לאחר שנפגש עימם באריכות .  

קרלוס פניה בשיקגו קאבס
הבסיס הראשון שבא מטמפה ביי חתם לעונה .  קרופורד מתקרב ליאנקיז ,  קונרקו חתם על חוזה חדש בווייט סוקס

