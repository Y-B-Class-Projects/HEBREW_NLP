החרדים על חוק הגיור : " הימין זה הכי גרוע "
 המאבק על חוק הגיור וברית הזוגיות יוצר זירת קרב חדשה בתוך העולם הדתי ,  בין חברי הכנסת החרדים לעמיתיהם הדתיים הלאומיים בישראל ביתנו .  ח"כ גפני : " רק עם השמאל היינו יכולים לחיות "
 מתלהט הוויכוח בין סיעות הקואליציות סביב סוגיית חוק הגיור :  הבוקר  ( שני )  הועלה הנושא לדיון מיוחד בוועדת החוקה של הכנסת לאחר שבדיון לילי התקבלה פשרה בין הצדדים .  במרכז הוויכוח ניצבת סיעת ישראל ביתנו ,  המקדמת את חוק הגיור וברית הזוגיות ,  אשר מסדיר את סוגיית הגיור על ידי בתי דין מיוחדים שיוקמו מטעם רבני עיר .  גיור בבית הדין המיוחד ישמש ראייה מוחלטת ליהדותו של המתגייר ,  ובנוסף לא יהיה תוקף לביטול גיור שניתן מטעם בית הדין .  על פי ההצעה ,  חברי בית הדין יוכלו לטפל ברישום נישואין ועריכתם של בני זוג שלפחות אחד מהם התגייר בבית דין מיוחד ,  לא חשוב היכן הם מתגוררים .
 למולה של ישראל ביתנו ניצבת סיעת יהדות התורה אשר מאיימת לפרוש מהממשלה אם יאושר החוק וזאת בשל התנגדות הרבנים לסעיפיו .  ח"כ דוד רותם  ( ישראל ביתנו )  ,  יוזם החוק המכהן גם כיו"ר ועדת החוקה ,  הביא הבוקר את הנושא לדיון אך טען כי לא תתקיים הצבעה בסופו כפי שתוכנן בתחילה .  בתגובה להחלטתו הגיב ח"כ משה גפני  ( יהדות התורה )  והטיח בו : " אני לא מבין למה אנחנו  ( החרדים  פ.ו )  שותפים עם הדתיים ועם הימניים  הכי גרועים זה אתם .  תאמין לי ,  אני לא יודע למה אנחנו הולכים אתכם .  רק עם השמאל היינו יכולים לחיות ". 
בתגובה לדברים אמר ח"כ רותם : " אני גם לא יודע למה אני הולך עם הכיפות השחורות והזקנים ".  ביהדות התורה טענו בתגובה כי התנהלותה של ישראל ביתנו היא לא הגונה : " אתה מביא את זה לכאן כדי שנריב .  הימין הם חסרי תרבות  אחרי זה מטיפים לנו מוסר על ארץ ישראל .  הנה ,  זה הימין  ישראל ביתנו ",  אמר גפני .  חברו לסיעה ,  אורי מקלב ,  הוסיף ואמר : "  הצעת החוק בלשונה כיום עוקרת את הסמכות מהרבנות .  אתה עוקר את דת ישראל ,  מה שלא קרה במשך 60 שנה ".  רותם מצידו השיב : "  אולי אני עוקר את הסמכות מהרבנות ,  אבל כשאגיע לעולם האמת ,  אחרי שאעביר את החוק הזה ,  אנפנף בו ואקבל גן עדן .  מי שיעצור אותו ,  אני לא יודע מה יקבל ". 
סוגיית הגיור מלהיטה את הרוחות לא רק בין סיעות הימין בקואליציה אלא גם בתוך הציבור החרדי עצמו .  במהלך הדיון התבטא ח"כ מקלב  ( יהדות התורה )  כנגד החוק ואמר : " אני דואג לרוב העם היהודי שסומכים על גיור כהלכה .  החוק הזה התברר כולו הטעייה וגניבת דעת ". 
בתגובה לדבריו אמר ח"כ חיים אמסלם  ( ש"ס )  : " נראה לך שהרב עובדיה מסכים וזה לא 'כהלכה' ?  אני מוחה על דבריך - על המסמך שעבר את ביקורתם של גדולי הרבנים שלא יטיפו לנו מוסר שזה לא כהלכה .  ייתכן שיש מה לתקן פה ושם אבל זה כהלכה .  יכול להיות שיש בינינו חילוקי דעות ". 
אמסלם אף הוסיף ועקץ את חברי סיעת יהדות התורה בהתייחס לכוחה האלקטורלי לעומת מספר המנדטים של ש"ס ,  ואמר : " מאז שאני בכנסת למדתי מתמטיקה חדשה שלפעמים חמישה הם יותר מאחד-עשר .  אף פעם לא ידעתי את מאזן האימה הזה ".  אמסלם טען כי ייתכן שיהיה צורך להתגמש בפרטים מסויימים אך הצהיר : " איני מוכן לקבל שיירמז כאן שהמסמך שהובא לידיעת הרב עובדיה יש בו תזוזה של מילימטר מההלכה ". 
על רקע העימותים הקשים ,  צפויים הערב הצדדים לשוב ולהיפגש במטרה להגיע לפשרה ,  זאת לאחר שגם סיעת ש"ס חזרה בה מההסכמות אליהן הגיע ,  לכאורה ,  עם ישראל ביתנו כפי שהצהיר בסוף השבוע שר החוץ אביגדור ליברמן .
 
החרדים על חוק הגיור : " הימין זה הכי גרוע "
 המאבק על חוק הגיור וברית הזוגיות יוצר זירת קרב חדשה בתוך העולם הדתי ,  בין חברי הכנסת החרדים לעמיתיהם הדתיים הלאומיים בישראל ביתנו .  ח"כ גפני : " רק עם השמאל היינו יכולים לחיות "
 
