חבריו של אריק בן ה-12 :  בחוץ שרב אבל בלב קר
אריק עופר בן ה-12 שמת אתמול מפצעיו לאחר שנפגע אנושות מפגיעת רכב ,  הובא למנוחות .  חבריו ספדו לו :  אנחנו לא מבינים למה אלוהים בחר מכולנו דווקא אותך
 ( צילום :  שי מכלוף ,  עריכת וידאו :  דורון שטיין ) 
הילד אריק עופר שנהרג השבוע כשנדרס על ידי כלי רכב באופקים נקבר בטקס יהודי מלא בבית העלמין .  הלוויתו של עופר התקיימה אחר הצהרים והוא נקבר בחלקה שהוסבה הבוקר  ( חמישי )  והוכשרה לשמש לקבורת  " מסופקים "   אנשים שעלולה לעלות שאלה לגבי השתייכותם הדתית .
 מנהל מחלקת החינוך של אופקים ,  אבי ביטן ,  קרא דברים שכתבו לאריק חבריו לכיתה : " היום שרב אבל אנחנו מרגישים קור נוראי בלב .  אנחנו לא מבינים למה אלוהים בחר מכולנו דווקא אותך לשבת איתו ".  ידיד משפחה נשא דברים בשם בני המשפחה .  הוא סיפר כי אריק שהיה מגיע אליו ללמוד והיה תלמיד למופת ומאוד אהוב על חבריו .  
לאחר ארבעה ימים בהם נאבקו הרופאים להציל את חייו של אריק עופר בן ה-12 ,  הם נאלצו אמש להודיע להורים את הבשורה הקשה כי הוא מת .  אריק נפצע בתחילת השבוע באורח אנוש מפגיעת מונית בעת שחצה עם חברו רומן וורופייב מעבר חצייה בדרך הטייסים באופקים .
 במשפחה מנסים להתמודד עם הטרגדיה וסיפרו על אופיו המיוחד של אריק הצעיר .  אמו העידה על הדרך בה הוא נהג לחצות את הכביש . " ברור שהוא ידע מה לעשות ,  הוא היה על מעבר החצייה ",  חזרה ואמרה .  אביו החורג ,  שהצהיר כבר יממה אחר התאונה כי תמו הסיכויים וכשלו המאמצים להצילו ,  סיפר כי יותר מכל הוא אהב אנשים .  גם אחותו של אריק נזכרה בתקופה ששמרה עליו בילדותו  " מאז שנולד .  הוא היה תינוק קצת שובב אבל חמוד מאד ". 
עדכון ראשון :  16:15

חבריו של אריק בן ה-12 :  בחוץ שרב אבל בלב קר
אריק עופר בן ה-12 שמת אתמול מפצעיו לאחר שנפגע אנושות מפגיעת רכב ,  הובא למנוחות .  חבריו ספדו לו :  אנחנו לא מבינים למה אלוהים בחר מכולנו דווקא אותך

