מיס מאץ'
אורלנדו ניצחה את בוסטון בפעם השלישית העונה ,  כשהפכה פיגור דו-ספרתי לניצחון 89:96 ,  הרבה בזכות רבע שלישי גדול
אחרי ההפסד המביך לוושינגטון במשחק הקודם ,  ידעו באורלנדו שיש רק דרך אחת להתאושש :  לנצח את היריבה השנואה מבוסטון בגארדן המפואר ,  על מנת לזכות בשובר השוויון ,  במקרה שלשתי הקבוצות יהיה מאזן זהה בתום העונה .  אחרי רבע ראשון צמוד הריצו רייג'ון רונדו וריי אלן את בוסטון לרבע שני מצוין ,  על מנת להוביל 40:51 בהפסקה .  אלא שאז הגיע הרבע השלישי ,  ואיתו אחד הרבעים הגדולים ביותר של המג'יק העונה .  סגנית האלופה הפציצה מכל טווח ,  כשוינס קרטר ,  רשארד לואיס וג'אמיר נלסון מוליכים אותה ל-11:36 מדהים ב-12 הדקות הללו ,  ולפתע היתרון הדו-ספרתי של בוסטון הפך לפיגור 76:62 .  
בפתיחת הרבע הרביעי הפער כבר הגיע ל-17 ,  ועל אף שקווין גארנט נראה לפרקים כמו השחקן שפעם היה והצליח לצמק את הפער ל-94:89 בלבד ,  נקודות גדולות של רשארד לואיס מהעבר השני סגרו ,  למעשה ,  את הסיפור .  אורלנדו מנצחת את הסלטיקס בפעם השלישית העונה ,  מטפסת על חשבונה למקום השני במזרח ,  והמצב של הירוקים ממשיך להיות מפוקפק למדי .  
קרטר ,  שנמצא בכושר טוב לשם שינוי ,  הוביל את המג'יק עם 20 נקודות ,  בעוד דוויט הווארד הוסיף 16 ו-13 ריבאונדים .  ג'אמיר נלסון סיים עם 15 .  מנגד ,  17 נקודות ,  7 ריבאונדים ו-9 אסיסטים של רונדו לא הספיקו לבוסטון ,  שקיבלה גם 14 מריי אלן ,  ו-14 מגארנט ומפירס .
 
מיס מאץ'
אורלנדו ניצחה את בוסטון בפעם השלישית העונה ,  כשהפכה פיגור דו-ספרתי לניצחון 89:96 ,  הרבה בזכות רבע שלישי גדול

