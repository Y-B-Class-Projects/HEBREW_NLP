60% מהחברות שצמחו בחממות הטכנולוגיות של המדינה - נסגרו 
רק 61% מהחברות הצליחו לגייס השקעות ;  רובן אינן מחזירות את הלוואות המדינה ,  שמשקיעה בהן 180 מיליון שקל בשנה
 >  >  האם תוכנית החממות הטכנולוגיות של ישראל היא כישלון ,  או הצלחה ?  שני שלישים מהחברות נסגרות ,  61% בלבד הצליחו לגייס השקעות והן אינן מחזירות הלוואות שהעניקה להן המדינה - כך חשף אתמול בראשונה יוסי סמולר ,  מנהל תוכנית החממות הטכנולוגיות .  סמולר הציג את הנתונים בוועדת המשנה לקידום ולסיוע לתעשיות עתירות ידע מטעם ועדת הכלכלה ,  שהתכנסה לדיון בעניין החממות הטכנולוגיות .  ההשקעה הציבורית בחממות היא 180 מיליון שקל בשנה .  כיום פועלות 26 חממות ברחבי הארץ :  23 חממות טכנולוגיות ,  חממה אחת ייעודית לביו-טכנולוגיה ,  ושתיים תעשייתיות מבוססות טכנולוגיה .  מהנתונים ,  המתייחסים ל-1993 עד 2009 ,  עולה כי 444 חברות מתוך 1,209 שהוקמו  ( 37% )  עדיין פעילות ;  55% המשיכו פעילות לפחות שלוש שנים ורק 26% הצליחו לשרוד לפחות עשר שנים .  סמולר חשף גם נתונים עדכניים לגבי חברות שפעלו בחממות הטכנולוגיות בין יולי 2006 ליוני 2009 :  100 חברות סיימו את תקופת החממות ,  רק מחצית מהן הצליחו לגייס חצי לפחות מיליון דולר ו-2% בלבד מהחברות הבוגרות גייסו 20 מיליון דולר או יותר .  סמולר ציין כי חברות שמסיימות כיום את תקופת החממה מתקשות מאוד לגייס כסף ושיעור גדול מהן נאלץ להפסיק את פעילותו .  קושי נוסף הוא שקרנות הון סיכון מתמקדות כיום בעיקר בהשקעות המשך בחברות הפורטפוליו שלהן .  השקעות בחברות חדשות הן בעיקר בחברות הנמצאות בשלב מתקדם ,  כשרמת סיכון נמוכה יותר .  אחד הפתרונות שהציע סמולר הוא הארכתה של תקופת השהות בחממה עד סוף 2010 .  לדבריו ,  המהלך ניתן למימוש מהיר ודורש תוספת תקציבית של כ-30 מיליון שקל .  פתרונות אחרים הם הקמת קרנות של כסף פרטי עם מינוף ממשלתי ,  תמריצים למשקיעי הון סיכון להשקיע בחברות צעירות ,  וכן הקמת חממות תעשייתיות שמוגדרות  " חממות המשך ".  החברות בוגרות החממות מחזירות את ההלוואות בשני אופנים :  החזר יזום על ידי החממה  ( עם הגיע מועד הפירעון )  והחזר כתוצאה ממכירת מניות החממה בחברה .  עד סוף 2009 החממות היו אמורות להחזיר הלוואות שניתנו ל-31 חברות ,  בהיקף של 81 מיליון שקל .  ואולם בפועל הן החזירו הלוואות עבור שש חברות בלבד בהיקף של 14 מיליון שקל .  למעט חברה אחת ,  כל ההלוואות הוחזרו בעקבות אקזיט .  בדיוני הוועדה ביקש ח"כ רוברט אילטוב  ( ישראל ביתנו )  להעביר לרשותה מידע מפורט לגבי החזר ההלוואות ,  ובפרט מאז הפרטת החממות ב-2002 . " זהו דיון ראשון בעניין חממות טכנולוגיות ,  וראוי שיתקיים כזה ,  מה גם שמדובר בכספי משלם המסים ונאמד במאות מיליונים .  אין ספק שמודל החממות הוא מודל מצוין וייחודי מסוגו בעולם ,  אך יש לבחון אם הקריטוריונים שעל פיהם פעל עד כה עדיין רלוונטיים לאור המשבר הכלכלי ",  אמר .
 
60% מהחברות שצמחו בחממות הטכנולוגיות של המדינה - נסגרו 
רק 61% מהחברות הצליחו לגייס השקעות ;  רובן אינן מחזירות את הלוואות המדינה ,  שמשקיעה בהן 180 מיליון שקל בשנה

