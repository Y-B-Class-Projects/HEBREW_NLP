הרדיוס של הפועל תל אביב בוטל
העונש של בית הדין של ההתאחדות בוטל והקנס שנקבע לקבוצה הוגדל ל-30 אלף שקל .  סופית :  המשחק נגד רובין בקאזאן
רק לפני שבוע פסק בית הדין המשמעתי של ההתאחדות לכדורגל עונש של משחק רדיוס עם קהל וקנס של 20 אלף שקל בפועל ,  אך הערב  ( שלישי )  מתבשרים האדומים כי עונש הרדיוס שלהם בוטל ,  אך במקום זאת הקנס הוגדל ל-30 אלף ש"ח .  בהודעה שהוציאה ההתאחדות נמסר כי  " בית הדין העליון החליט להקל בעונשה של הפועל תל אביב ,  ביטל את משחק הרדיוס והעמיד את הקנס על סך של 30 אלף ש"ח ". 
כזכור ,  במשחק הליגה של הקבוצה בשבת לפני עשרה ימים ,  זרקו אוהדי הקבוצה חפצים שפגעו בקוון במהלך המשחק נגד מכבי נתניה ,  שהסתיים ב-3:3 .  על פי העונש המקורי ,  אמורה הייתה הקבוצה לארח השבוע את מכבי אחי נצרת מחוץ לאיצטדיון בלומפילד .  כעת יוכלו האדומים לארח בביתם ,  אחרי שכבר נראה היה שאוהדיה יצטרכו לנדוד למגרש אחר .
 האדומים הוציאו מאוחר תגובה רשמית : " אנו שמחים שבית הדין העליון הפעיל את שיקול דעתו בנוגע למידתיות שבין העבירה לבין העונש והתחשב במועדון ואלפי מנוייו ואוהדיו .  אנו קוראים שוב לאוהדים להמנע מזריקת חפצים לשטח המגרש ". 
אגב מגרשים ואצטדיונים ,  היום קיבלה הקבוצה הודעה רשמית לפיה היא תפגוש את רובין קאזאן בביתה של האחרונה וזאת לאחר שהיו ספקות לגבי קיום המשחק בעיר הטטארית .  

הרדיוס של הפועל תל אביב בוטל
העונש של בית הדין של ההתאחדות בוטל והקנס שנקבע לקבוצה הוגדל ל-30 אלף שקל .  סופית :  המשחק נגד רובין בקאזאן

