דני זקן ,  יו"ר אגודת העיתונאים בירושלים
זקן יחליף את יושב הראש הפורש של האגודה אחיה גינוסר : " התוצאות של הבחירות מעידות על התמיכה של ציבור העיתונאים ברשות השידור "
 עיתונאי רשת ב' דני זקן נבחר ליושב ראש אגודת העיתונאים בירושלים ויחליף את היושב ראש היוצא ,  אחיה  ( חיקה )  גינוסר .  בבחירות שהתקיימו אתמול  ( שלישי )  נבחרו 15 חברי ועד ,  חמישה נציגים מכל מדיה .  חמשת נציגי הרדיו הם זקן ,  גדי בן יצחק ,  זוהר סדן ,  חיותה דביר ונפתלי מנשה ;  נציגי הטלוויזיה הם יהודה כהן ,  עפרה סתת-מילוא ,  אסף אפרתי ,  מיקי פרטוש וורד ברמן ;  ונציגי העיתונות הכתובה הם חיים שיבי ,  ברוך מאירי ,  צבי זרחיה ,  גריר פיי-קשמן וציפי רומן .  כמחצית מחברי הועד הם נציגים חדשים .  בבחירות השתתפו כ-600 חברי אגודה שהם כ-90% מבעלי זכות ההצבעה .
 דני זקן אמר הבוקר לוואלה !  ברנז'ה : " התוצאות של הבחירות מעידות על התמיכה של ציבור העיתונאים ברשות השידור ובכלל בדרך של הועד הקודם שגם בו הייתי חבר ,  הווה אומר הליכה לרפורמה כמדיניות ודחיפה קדימה שלה במטרה להבריא את הרשות כדי שתהפוך להיות מה שהיא צריכה להיות ,  הבית של השידור הציבורי והאלטרנטיבה בטלוויזיה .  אני מתכוון להמשיך במלוא המרץ ואף ביתר שאת את המשא ומתן שהתחדש כבר אמש ובימים הקרובים נשב עם הצוות החדש מהמקום שבו הצוות הקודם סיים ". 

דני זקן ,  יו"ר אגודת העיתונאים בירושלים
זקן יחליף את יושב הראש הפורש של האגודה אחיה גינוסר : " התוצאות של הבחירות מעידות על התמיכה של ציבור העיתונאים ברשות השידור "
 
