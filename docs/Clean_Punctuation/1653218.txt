סוחר המעו"ף עופר אייזנברג שחשוד בשימוש במידע פנים - ירכוש את השלד שנותר מאופק נדל"ן 
בלעדי TheMarker
 >  >  עופר אייזנברג ,  סוחר המעו"ף שנחשד בשימוש במידע פנים הנוגע לבנק הפועלים ,  ירכוש את השלד הבורסאי שנותר מחברת חברת אופק נדל"ן .  כך הוחלט אתמול באסיפת בעלי אג"ח של אופק נדל"ן .  האסיפה הסמיכה את עורך דין יעקב סבו ,  שמונה למפרק החברה ,  למכור את כל נכסיה לקופת הפירוק כדי להשאיר אותה כשלד בורסאי .  בפני האסיפה הובאו שתי הצעות לרכישת השלד - האחת של עופר אייזנברג ,  באמצעות עורך הדין גבריאל הייק ממשרד עורכי הדין זליגמן והשנייה באמצעות עו"ד גיא גיסין .  בסופו של דבר אייזנברג זכה כאמור במירב הקולות .  אופק נדל"ן אינה שלד רגיל - אלא חברה שמצויה כבר בפירוק .  באופק נדל"ן נותרו שני פרויקטים בארה"ב אך שניהם אינם בעלי ערך - שכן אחד שועבד לבנק ובשני ערך ההלוואה עולה על שווי הקרקע .  עם זאת ,  לחברה נותרו הלוואות לשתי חברות העוסקות באספקת מיניברים לבתי מלון .  חברת הומי וחברת ברטק - שתיהן של אברהם בחרי ,  מבעלי רב בריח .  ההלוואות שמסתכמות כיום בכ-2.5 מיליון שקל משולמות כסדרן .  כנגד ההלוואות העמידו שתי החברות בטוחות בדמות המיניברים שהן מייצרות .  במהלך 2009 עצרה רשות ני"ע את אייזנברג ,  הבעלים של חברת טוארג ,  ואת ניר ברונשטיין ,  שהיה מנכ"ל פועלים שוקי הון ,  בחשד לשימוש במידע פנים הנוגע להשקעות הכושלות של בנק הפועלים .  לפני כמה חודשים החליטה רשות ני"ע להעביר את התיק נגד השניים לפרקליטות .  אם העסקה למכירת אופק נדל"ן לאייזנברג תאושר הוא צפוי לשלם על השלד לפחות 1.4 מיליון שקל .  בעלי האג"ח ייוותרו גם עם אחזקה של 5% בשלד .
 
סוחר המעו"ף עופר אייזנברג שחשוד בשימוש במידע פנים - ירכוש את השלד שנותר מאופק נדל"ן 
בלעדי TheMarker

