יום המסחר בוול סטריט ננעל בירידות שערים
דאו ג'ונס נחלש ב-1.1% לרמה של 10,428 נקודות ,  נאסד"ק ירד ב-1% ל-2,269 נקודות ו-S & P 500 איבד 1% לרמה של 1,115 נקודות
העשור הנוכחי של וול סטריט נחתם בירידות שערים ,  כמו גם יום המסחר האחרון .  זאת ,  למרות נתוני מקרו טובים מהצפוי ,  כשמחזורי המסחר היו דלילים על רקע חגיגות השנה החדשה המתקרבות .
 בסיכום עשור ,  איבד דאו ג'ונס 9.3% ,  נאסד"ק ירד ב-44.2% ו-S & P 500 נחלש ב-24.1% .  מדובר בעשור הגרוע ביותר מאז 1820 ,  אז החלו להיאסף נתונים אמינים ,  על פי מחקר של אוניברסיטת יל .
 עם זאת ,  דווקא שנת 2009 הסתיימה בעליות שערים ,  על רקע ההתאוששות מהמשבר הכלכלי שפקד את השווקים ב-2008 .  בסיכום שנתי ,  עלה דאו ג'ונס ב-18.9% ,  נאסד"ק עלה ב-43.9% ו-S & P 500 התחזק ב-23.5% .  הראלי שהחל במארס האחרון הוא החזק ביותר שהיה מאז 1933 .
 הערב הסתיים המסחר בירידות ,  כאשר דאו ג'ונס נחלש ב-1.1% ל-10,428 נקודות ,  נאסד"ק ירד ב-1% ל-2,269 נקודות ו-S & P 500 איבד 1% ל-1,115 נקודות .
 בשוק הסולידי ,  מחירי איגרות חוב לעשר שנים של ממשלת ארצות הברית ירדו והתשואה עליהן עלתה ב-0.059% ל-3.807% .  

יום המסחר בוול סטריט ננעל בירידות שערים
דאו ג'ונס נחלש ב-1.1% לרמה של 10,428 נקודות ,  נאסד"ק ירד ב-1% ל-2,269 נקודות ו-S & P 500 איבד 1% לרמה של 1,115 נקודות

