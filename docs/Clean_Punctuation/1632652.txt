כיל צפויה לחתום על עסקה למכירת 300 אלף טון אשלג לסין
אמיר אדר ממגדל שוקי הון :  מדובר באיתות שלילי לחברות הדשנים
חברת כיל ,  שבשליטת משפחת עופר ,  סיכמה על עסקה עם יבואנית הדשנים הסינית cnooc לשיווק 300- 350 אלף טון אשלג לסין ,  להערכת השבועון המקצועי fertilizer week.החתימה הסופית צפויה ביום שני הקרוב .  fertilize week דיווח עוד כי apc ,  חברת האשלג הירדנית ,  שבשליטת pcs הקנדית ו-ipc הרוסית עדיין מסרבות לחתום .  השבועון ציין ש-canpotex ו-ipc חותרות להגיע להסכם שיתבסס על מחיר של 385 דולר לטון .  כיל תספק את האשלג עד דצמבר 2010 במחיר של 355-360 דולר לטון ,  כלומר בפרמיה של 5-10 דולר ביחס למחיר שבו נסגרה העסקה בין bpc ,  חברת השיווק המשותפת שבבעלותן השווה של יצרניות האשלג belaruskali ו-uralkali ,  לבין יבואניות הדשנים הסיניות בדצמבר 2009 .  מחיר זה כולל עלויות הובלה וביטוח .  עלות ההובלה של כיל לסין נמוכה ב-30 דולר לטון ממתחרותיה .  המחיר בחוזה הנוכחי נמוך ב-40% עד 42% ממחיר החוזה הקודם לשווק אשלג לסין שנחתם ב-2008 וב-22%-23% מהמחיר שנחתם לאספקת 805 אלף טון אשלג להודו ביולי 2009 .  הכמות שנחתמה בחוזה הנוכחי זהה לכמות ששווקה ב-2008 על ידי כיל לסין הנחשב כשוק קטן יחסית של החברה.אמיר אדר ,  ראש מחלקת האנליזה sell side במגדל שוקי הון מעריך שההסכם הנוכחי הוא אינדיקציה נוספת לעובדה שהחזית השיווקית האחידה שהציגו יצרניות האשלג בעבר התפוררה .  לדבריו ,  כל אחד מיצרני האשלג פועל עצמאית כיום בעוד שבעבר המו"מ עם הסינים וההודים התנהל על ידי חברות השיווק הקנדית canpotex והרוסית bpc ושאר היצרנים הקטנים התיישרו על פי המחירים שנקבעו בחוזים של חברות השווק הגדולות.אדר העריך שמדובר באיתות שלילי לחברות הדשנים בעיקר נוכח המחירים הגבוהים יחסית של המניות בהשוואה למצבו של הענף ולמחירי הדשנים .
 
כיל צפויה לחתום על עסקה למכירת 300 אלף טון אשלג לסין
אמיר אדר ממגדל שוקי הון :  מדובר באיתות שלילי לחברות הדשנים

