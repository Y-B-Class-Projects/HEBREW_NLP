חוק היורדים :  משתגעים עד הסוף
אתם יודעים ,  אין יותר ערבים .  אין גם שום זקנים .  ואין ילדים מופרעים .  לבלרי התקינות הפוליטית החליפו אותם בבני מיעוטים ,  בני הגיל השלישי או לקויי ADHD .  הרשו לי להציג בפניכם את החידוש האחרון ,  היישר מהמכבסה :  אין עוד יהודים .  העם היהודי - אאוט ,  עם ישראל - אין .
 הדבק היחיד שעוד גורם לנו להיות סולידריים ,  סנטימנטליים ונחמדים הוא הצבע הכחול של תעודת הזהות .  יש לנו אחריות ושק דמעות כלפי ישראלי שמסתבך בעיסקת סמים בתאילנד ,  ושום יחס כלפי היהודי ג'ונתן פולארד .  נחצה את האמזונס לחפש ישראלי ,  אבל לא נזיז ציפורן בשביל היהודים שנשארו בתימן .  
באסונות בעולם אנחנו סופרים ישראלים ולא יהודים .  אף אחד לא יודע כמה יהודים נהרגו באסון התאומים .  איש לא התעניין כאן אם היו או לא היו יהודים באסון האיטי .  אף כלי תקשורת לא טרח לדווח אם נפצעו יהודים בפיגוע בהודו .  אנחנו מציינים בהתלהבות כל הישג שולי של ישראלי לשעבר ,  אבל הפסקנו להתרגש כשיהודי מקבל פרס נובל .
 העולם משנה זווית בהתאם :  במקום אנטישמיות עולה כפורחת האנטי ? ישראליות ,  וקריקטורת היהודי מפנה מקום לקריקטורה  ( די דומה )  של ציוני .  גם אנחנו נתנו לזה יד .  ידיעות על התנכלויות אנטשימיות ליהודי התפוצות עברו לידינו .  העדפנו לשכוח את האומה המפוזרת ,  ולחבק רק את מי שיודע לאכול פלאפל בלי שתטפטף לו הטחינה .  כך הוא הדור הזה :  ישראלי בן דת משה .
 אבל הנה ,  הישראלים החדשים חרדים מהשדון הדמוגרפי ,  ופתאום הם סופרים יהודים .  מרוב פחד שלא יהיו כאן מספיק ראשי יהודים ,  התחילו לצרצר לנו בוקר וערב שאין ברירה אלא להקים מדינה פלשתינית .  החזון הציוני החדש מצא לעצמו את אתגר המאה :  ליזום בהתלהבות את ראשית צמיחת אסוננו - רק שיהיה כאן רוב יהודי .
 אתם כל כך מפחדים מהדמוגרפיה ?  במקום להקים מדינה פלסטינית תנו ליהודים להצביע .  הוויכוח על חוק היורדים הוא גם ככה משוגע ,  אז בואו נשתגע עד הסוף .  במקום חוק היורדים - חוק היהודים .  אם ישראל היא מדינת היהודים - תנו לכל יהודי בעולם להיות שותף בעיצובה .  
הזכות לבחור את הנציגים לכנסת נראית לי נחמדה ומספקת כפי שהיא היום .  אין צורך בשום שינוי .  אבל אם עושים - אז כמו שצריך .  מוישה מפלורידה ולורי ממרסיי צריכים להיות קרובים אלינו לא פחות מאשר פאיז מאום אל ? פחם שמניף את דגל פלסטין .  
בנייה של ישראל כמרכז העם היהודי תנטרל את ההשפעה הפוליטית הערבית ככוח מכריע ותבטל את החששות מפני הפיכתה של המדינה לדו ? לאומית .  הכנסתם לקלפי של עוד פתקים יהודים תשרת את האינטרס הישראלי פי כמה מאשר הגשת הראש שלנו לפלסטינים על מגש של כסף .  
אולי אין בזה היגיון ,  אבל אין היגיון בשיגעון :  עצם ההגדרה של ישראל כמדינה דמוקרטית ויהודית היא משונה וחד ? פעמית ,  כך ששום דבר במרחב הזה לא צריך להתנהל לפי כללים של אחרים .
 
חוק היורדים :  משתגעים עד הסוף
nan
