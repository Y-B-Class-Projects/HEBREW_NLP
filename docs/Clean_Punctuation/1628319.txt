פלטפורמת מסחר חדשה תסייע לבורסת טוקיו להתמודד עם בריחת הסוחרים
המערכת פועלת על כ-200 שרתי מחשב ,  שמקום הימצאם בטוקיו נשמר בסודיות
בורסת המניות של טוקיו ,  אשר נחשבת לאחת הבורסות הגדולות והאיטיות בעולם ,  משיקה פלטפורמה ממוחשבת חדשה שתסייע לה להגביר את המהירות ולשפר את התחרותיות מול יריבות ביפן ומחוצה לה.מערכת  " arrowhead "   ( ראש חץ )  ,  המסוגלת לטפל באלפי הזמנות בשבריר שנייה ,  תשמש את הבורסה הגדולה באסיה הידועה לשמצה בשל כשלי המערכות ואיטיות הפעולות ותהווה פלטפורמה חיונית לסוחרים האלקטרוניים ,  מקווים בבורסה.המערכת עשויה לסייע לבורסה המרכזית של יפן להתמודד עם התחזקות פלטפורמות המסחר החלופיות ,  אשר מציעות מהירות מסחר גבוהה יותר ונקודות מחיר מדויקות יותר ,  וזוכות בנתח שוק על חשבון בורסת טוקיו ." במהלך העשור האחרון פיגרנו מאחורי האחרים במהירות ,  אך נדביק את הפער בחזית זאת ",  אמר הירוקאי יוג'י ,  מנהל פרויקט arrowhead בבורסת טוקיו ,  הפועלת על כ-200 שרתים שמקום הימצאם בטוקיו נשמר בסודיות ." היכולת שלנו תעלה פי חמש או שש לעומת היכולת הנוכחית ,  ופירוש הדבר הוא שנוכל להתמודד עם הזמנות רבות יותר ,  ואנו צופים כי נפח המסחר האלגוריתמי יעלה ",  הוסיף יוג'י.בשיאה של בועת הנכסים של יפן ב-1989 ,  בורסת טוקיו היוותה כ-40% מכלל שווי בורסות העולם .  כעת,לפי נתוני פדרציית הבורסות העולמית ,  היא מהווה רק 7% .
 
פלטפורמת מסחר חדשה תסייע לבורסת טוקיו להתמודד עם בריחת הסוחרים
המערכת פועלת על כ-200 שרתי מחשב ,  שמקום הימצאם בטוקיו נשמר בסודיות

