גוגל מסכסכת בין מדינות
כשחיילי ניקרגואה פלשו לשטחה של קוסטה ריקה ,  היה להם תירוץ מעולה :  הם הסתמכו על שירות המפות של גוגל
גוגל סכסכה בין ניקרגואה וקוסטה ריקה .  כשהצבא של ניקרגואה פלש ,  בשבוע שעבר ,  לשטחה של קוסטה ריקה ,  הסיבה אותה נתן מפקד המבצע עדן פסטורה לפלישה הייתה שירות המפות של גוגל .  פסטורה ,  לדבריו ,  השתמש בשירות כשהורה לאנשיו לכרות עצים באי שנמצא במרכזו של נהר סן חואן ,  שעובר בגבול בין שתי המדינות .  רק שבניגוד לטענת Google Maps ,  האי מוכר כשטחה של קוסטה ריקה .
 לאחר שבגוגל עברו על המפות ושוחחו עם הספק שלהן - מחלקת המדינה של ארה"ב ,  הם גילו שהגוף הממשלתי הוא זה שסיפק את המפות הלא נכונות .  בבלוג של שירות המפות נכתב כי הטעות היא בטווח של 2.7 קילומטרים ,  וכי אנשי גוגל כבר עובדים כדי לתקן את המפה .
 כל זה ,  חייבים לציין ,  לא ממש הרגיע את הרוחות במרכז אמריקה .  קוסטה ריקה כבר ביקשה מאיגוד מדינות אמריקה לחקור את הפלישה לשטחה ,  ואילו שר החוץ של ניקרגואה ביקש מגוגל לא לשנות את המפות כיוון שמדובר בגבול  " נכון ".  

גוגל מסכסכת בין מדינות
כשחיילי ניקרגואה פלשו לשטחה של קוסטה ריקה ,  היה להם תירוץ מעולה :  הם הסתמכו על שירות המפות של גוגל

