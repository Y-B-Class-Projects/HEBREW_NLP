ארה"ב :  דמשק מפגינה זלזול בוטה בריבונות לבנון
שגרירת ארה"ב לאו"ם סוזן רייס תקפה את סוריה בגלל תמיכתה המתמשכת בחיזבאללה ,  בניגוד להחלטות מועצת הביטחון . " חיזבאללה הוא המיליציה החזקה ביותר ,  והוא לא היה כזה בלי סוריה "
 שגרירת ארה"ב באו"ם ,  סוזן רייס ,  דיברה היום  ( חמישי )  במושב מיוחד של מועצת הביטחון בנושא לבנון ,  שהתקיים בדלתיים סגורות .  רייס אמרה כי סוריה ממשיכה לזלזל בריבונותה של לבנון ובהחלטות מועצת הביטחון בעניין הפסקת התערבותה של סוריה בנעשה בשכנתה .  כמו כן ,  ציינה כי החימוש והתמיכה שסוריה ממשיכה להעביר לחיזבאללה ,  מחזקים את מעמד הארגון כמיליציה החזקה בלבנון ותורמים לחוסר היציבות במדינה .
  בנאומה אמרה רייס כי סוריה ממשיכה  " להפגין זלזול בוטה כלפי ריבונותה ,  רציפותה הטריטוריאלית ,  אחידותה ועצמאותה הפוליטית של לבנון ".  היא הוסיפה כי סוריה ממשיכה להתעלם מהחלטה 1680 של מועצת הביטחון ,  הקוראת להפסיק את הזרמת הנשק אל תוך לבנון .
" חיזבאללה ממשיך להיות המיליצה המשפיעה והחמושה ביותר בלבנון "   ,  אמרה רייס והבהירה כי הארגון לא יכל היה לעשות זאת ללא סיוע סורי לרכישת הנשק ממנה ומאירן .  
עוד הוסיפה רייס כי החלטתה של סוריה להוציא צווי מעצר כנגד 33 דיפלומטים לבנונים ואזרחים זרים ממשיכה להעיד על אי קיום התחייבותיה כלפי ריבונות שכנתה .
 בשבועות האחרונים קרב מועד החלטת בית המשפט המיוחד של האו"ם הבוחנת את רצח ראש ממשלת לבנון לשעבר רפיק אל-חרירי ב 2007 .  בחיזבאללה כינו את הוועדה  " כלי למדיניות ארה"ב וישראל "  וקראו לראש הממשלה המכהן סעד אל-חרירי ,  בנו של הנרצח ,  להתנער ממסקנותיה .
 
ארה"ב :  דמשק מפגינה זלזול בוטה בריבונות לבנון
שגרירת ארה"ב לאו"ם סוזן רייס תקפה את סוריה בגלל תמיכתה המתמשכת בחיזבאללה ,  בניגוד להחלטות מועצת הביטחון . " חיזבאללה הוא המיליציה החזקה ביותר ,  והוא לא היה כזה בלי סוריה "
 
