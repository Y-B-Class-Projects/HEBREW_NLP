מיליונרים בדרך לגימנסיה
דירת פנטהאוז בפרויקט הגימנסיה תעלה 30 מיליון שקל .  שתי קבוצות רכישה מתמודדות על המגרש בצפון תל אביב ,  ושתיהן מנהלות מגעים למכירת דירות הפנטהאוז לפי 60 אלף שקל למ"ר
מגעים מתקדמים לרכישת דירות הפנטהאוז בפרויקטים המתוכננים על ידי קבוצות הרכישה המתמודדות על מגרש של עיריית תל אביב .  שתי הקבוצות ,  שרק אחת מהן תזכה בפרויקט ,  מנהלות מגעים לפי מחיר של 60 אלף שקל למ"ר ,  ובסך הכל 25-30 מיליון שקל .  
בדצמבר 2009 פרסמה עיריית תל אביב את המכרז למכירת המגרש ,  הממוקם בפינת הרחובות בן שפרוט וגבעת המורה בו קיימת תוכנית מאושרת לבניית מגדל בן 30 קומות ובו 108 דירות .  מדובר במגרש בצפון הוותיק של תל אביב ,  סמוך לגימנסיה הרצליה ,  שתוצאות המכרז שהוצא עליו על ידי העירייה ,  יוודעו ביום רביעי .  
המתחרות על המגרש הן מארגני קבוצות רכישה ,  האחת - קבוצה המשותפת לאקרו נדל"ן ולקנדה ישראל ,  שהחליטו לכנות את הפרויקט שלהן מגדל הגימנסיה .  על פי התוכנית שלהן ,  המגדל שיוקם במקום יתנשא לגובה 29 קומות ,  ודירת הפנטהאוז היחידה בקומה האחרונה של המגדל כבר נמכרה ,  לטענת החברות ,  לזוג ידוענים .  הסכום המוערך הוא 14 אלף דולר למ"ר ,  ולדברי אילן קפון ,  מבעלי אקרו נדל"ן ,  הפרויקט כולו מכור ו-90% מהמצטרפים לקבוצה ,  מעוניינים בדירה למגורים ולא להשקעה .  
הקבוצה השנייה היא חברת סגולה נדל"ן שבה שותפה ,  בין היתר ,  יפית גרינברג  ( ג .  יפית )  ובנה אייל גרינברג ,  החלה גם היא לשווק את הפרויקט שייקרא 2b  ( משחק מילים על  " to be ")  ,  מגדל מגורים בן 27 קומות ,  ומציעה דירות 3-5 חדרים החל מ-2 מיליון שקל .  גם בפרויקט זה מתנהלים מגעים למכירת הפנטהאוז בקומה האחרונה בשטח 500 מ"ר ובנוסף לו מרפסת ,  בסכום של 28 מיליון שקל ,  המשקף סך של כ-60 אלף שקל למ"ר .  לדברי אייל גרינברג ,  כרגע נמכר 40% מהפרויקט .  
על פי הערכה שביצע שמאי המקרקעין ירון ספקטור עבור themarker ביולי 2009 ,  עיריית תל אביב תקבל כ-150 מיליון שקל עבור המגרש .  עסקות שבוצעו מאז מעידות על עלייה במחירי הקרקעות ולהערכת מומחי נדל"ן העירייה תקבל סכום גבוה יותר .
 
מיליונרים בדרך לגימנסיה
דירת פנטהאוז בפרויקט הגימנסיה תעלה 30 מיליון שקל .  שתי קבוצות רכישה מתמודדות על המגרש בצפון תל אביב ,  ושתיהן מנהלות מגעים למכירת דירות הפנטהאוז לפי 60 אלף שקל למ"ר

