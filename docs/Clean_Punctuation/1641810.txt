שומרים על הפרטיות :  לוחות האינטרנט מתחילים לספק מספרי טלפון למפרסמים בהם
מדובר בשירות שמאפשר למפרסם לא לחשוף מספר הטלפון הפרטי אלא לקבל מספר זמני שניתן להסיר לאחר המכירה
אתרי לוחות האינטרנט winwin ו-יד2 השיקו שירות חדש לגולשים המפרסמים מודעות באתרים .  מדובר בשירות מספר וירטואלי אשר מאפשר למפרסם המודעה לא לחשוף את מספר הטלפון הפרטי שלו ,  אלא לקבל מספר  " מסכה "  מוביל וזמני ,  שאותו יכול להסיר הלקוח מיד אחרי סיום המכירה.השירות ניתן חינם על ידי שני האתרים .  בשני המקרים החברה אשר ביצעה את הפתרון הטכנולוגי היא אטריקס ,  ובשני המקרים סלקום היא שתספק את המספרים החלופיים ותזכה בהכנסה של 22 אגורות מכל דקת שיחה .  מדובר בכמות שיחות לא מבוטלת :  באתרים מפורסמות כ-20 אלף מודעות חדשות מדי יום בנושאים מגוונים :  רכב ,  נדל"ן ,  חיות-מחמד ,  מוצרי יד שנייה ועוד.יש הבדלים קטנים בין השירותים של הלוחות .  ביד2 מאפשרים ללקוח לקבוע באילו ימים ושעות לקבל שיחות ובאילו לא .  לפני נתוני האתר ,  כ-10% מהמפרסמים בו מבקשים שלא להתקשר בשבת.winwin מאפשר פיצ'ר אחר של משיבון מדבר ,  כפי שמסבירה החברה : " כאשר קונה פוטנציאלי יתקשר למפרסם מודעה באתר ,  אותו מפרסם יקבל שיחה לסלולרי שלו עם 'משיבון מדבר' שיאפשר לו לבחור אם לענות לשיחה מהקונה ,  או לשלוח אותו לשירות הודעות קוליות ". 

שומרים על הפרטיות :  לוחות האינטרנט מתחילים לספק מספרי טלפון למפרסמים בהם
מדובר בשירות שמאפשר למפרסם לא לחשוף מספר הטלפון הפרטי אלא לקבל מספר זמני שניתן להסיר לאחר המכירה

