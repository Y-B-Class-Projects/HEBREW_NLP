האח הסיני נגד iPad
חברה סינית טוענת כי אפל העתיקה ממנה את הרעיון למחשב הלוח שלה ,  iPad ,  כמו גם את העיצוב ואת מסגרת המסך
לא מתעסקים עם האח הסיני .  חברת Shenzhen Great Loong Brother ,  שמייצרת מחשב טאבלט בשם P88 ,  טוענת בראיון לעיתון הספרדי El Mundo כי אפל העתיקה ממנה את עיצוב המכשיר עבור ה-iPad  מחשב הלוח של אפל עליו הכריז סטיב ג'ובס בשבוע שעבר .
 צ'יאולונג וו ,  נשיא החברה ,  אמר בראיון לעיתון הספרדי כי אם ה-iPad יימכר בסין ,  לא תהיה להם ברירה  " אלא לדווח עליהם ",  כיוון שהמכשיר  " בוודאות יפגע במכירות שלנו ".  וזה לא שאפל גנבה ,  כביכול ,  רק את הרעיון למכשיר מ-Shenzhen Great Loong Brother ,  נשיא החברה אף מאשים אותה בגניבת העיצוב למארז המכשיר ולמסגרת המסך שלו .  
ומה זה ה-P88 ?  ובכן ,  מדובר במחשב לוח עם מסך בגודל 10.2 אינץ'  ( ללא רב מגע )  ,  מעבד אטום ,  כונן קשיח בנפח 250 גיגהבייט ,  חיבור רשת ,  וובקאם ,  סוללה שמחזיקה שעה וחצי ,  מערכת ההפעלה חלונות ותג מחיר של 525 דולרים .  כן ,  לגמרי כמו ה-iPad .
 
האח הסיני נגד iPad
חברה סינית טוענת כי אפל העתיקה ממנה את הרעיון למחשב הלוח שלה ,  iPad ,  כמו גם את העיצוב ואת מסגרת המסך

