בלומברג תובעת מהבנק הפדרלי את פרסום פרטי חילוץ הבנקים
לטענת הבנק הפדרלי ,  הוא הסתיר את פרטי הסיוע מחשש לפגיעה בתדמית הבנקים ומבריחה המונית של לקוחותיהם
אחד המאבקים המרתקים ביותר בזמן האחרון מתנהל בימים אלה בבית משפט פדרלי .  התובעת - חדשות בלומברג ;  הנתבע - הבנק הפדרלי של ארה"ב.הפרשה החלה כאשר אריק פיטמן ,  עיתונאי חוקר מחדשות בלומברג ,  הגיש למועצת הבנק הפדרלי בקשה לחשיפת מידע בהתבסס על חוק חופש המידע .  פיטמן ביקש לחשוף פרטים בנוגע למאמציו חסרי התקדים של הבנק להזרים כסף לבנקים בוול סטריט .  הוא העריך כי הבנק הפדרלי שמר בסודיות את פרטי הסיוע שלו לבנקים ,  ולכן לא הופתע כאשר לאחר ארבעה חודשים בקשתו לא נענתה .  בעקבות חוסר התגובה ,  ולאחר התייעצות עם מערכת חדשות בלומברג ,  ועם העורך בפועל ,  מתיו וינקלר ,  החליט פיטמן לתבוע את הבנק הפדרלי.זה היה בספטמבר 2008 - החודש בו קרס ליהמן ברדרס ,  אשר נחשב לשיאו של המשבר הפיננסי .  קצת יותר משנה לאחר מכן הלך פיטמן לעולמו באופן פתאומי ,  בגיל 52 ,  אולם התהליך שהתחיל נמשך .  התיק  " בלומברג נגד מועצת הבנק הפדרלי ",  היא ניסיון לפתוח את כספת הסודות עליה שמר הבנק הפדרלי בקנאות במשך שנתיים.בתביעה ,  שהוגשה בנובמבר 2008 ,  דרשה בלומברג את פרסומם של דו"חות תקופתיים של הבנק הפדרלי .  הדו"חות מכילים מידע בנוגע למאות מיליארדי דולרים שהבנק הפדרלי הלווה לבנקים בוול סטריט בשיאו של המשבר הפיננסי - בתחילה באמצעות הנחות ואחר כך דרך תוכניות חירום שונות.אף כי הבנק הפדרלי על פי רוב מפרסם מידע בנוגע להלוואות שהוא מעניק ,  ישנן הלוואות למוסדות מסוימים שאת פרטיהן שמר בסוד .  במידה ויפורסמו ,  עשויים המסמכים לספק תשובות לשאלות כגון :  מי היו הבנקים שקיבלו כסף מהבנק הפדרלי ?  כמה כסף קיבל כל אחד מהם ?  מה היו הערבונות ?  תחת אילו תנאים ניתן הסיוע ?  הסכום שהזרים הבנק הפדרלי לבנקים בוול סטריט מוערך בכ-2 טריליון דולר.חשיפת המסמכים ,  במידה ותתרחש ,  תהיה צעד חסר תקדים לכיוון הפתיחות ,  אמר צ'ארלס גייסט ,  פרופסור לכלכלה במנהטן קולג' . " משמעות הדבר היא שהשקיפות שאנו דורשים כעת מהחברות הגדולות ,  למשל ,  תעלה כל הדרך למעלה אל הבנק הפדרלי ",  אמר.במסמכיו הפנימיים ,  טען הבנק הפדרלי כי פרסום פרטי החילוץ ידביק למוסדות הפיננסיים תדמית חלשה ,  לפיה הם היו זקוקים באופן נואש לכספי הממשל ,  מה שיגרום לרבים למשוך מהבנקים את פיקדונותיהם ,  כפי שקרה בשנות ה-30 .  בנוסף ,  חשש הבנק הפדרלי ,  שבמידה ובית המשפט יפסוק לטובת בלומברג ,  יוכלו סוחרים לנצל את המידע לרעה ,  בעוד הממשלה ניסתה לייצב את השווקים .  בקיץ האחרון התגברו חששותיו של הבנק הפדרלי כאשר שופט בית משפט פדרלי במנהטן פסק לטובת בלומברג ,  מה שהביא את התיק בחודש שעבר לדיון בבית משפט לערעורים.כעת ,  בהמתנה לפסיקת בית המשפט ,  נחלקת מנהטן לשני שבטים :  מצד אחד ניצבת המדיה ,  הכוללת את העיתונים  " וול סטריט ג'ורנל "  ו"ניו יורק טיימס "  וסוכנות הידיעות אי-פי ,  מאחורי בלומברג ,  ומצד שני הבנקים הגדולים - ג'יי פי מורגן צ'ייס ,  סיטי ,  בנק אוף אמריקה ואחרים - אשר ,  כצפוי ,  תומכים בבנק הפדרלי .
 
בלומברג תובעת מהבנק הפדרלי את פרסום פרטי חילוץ הבנקים
לטענת הבנק הפדרלי ,  הוא הסתיר את פרטי הסיוע מחשש לפגיעה בתדמית הבנקים ומבריחה המונית של לקוחותיהם

