קרנות מידע זהב נלחמת על הכוכבים
בשנים האחרונות החליפה מעלות פעמיים את שיטת הדירוג של קרנות הנאמנות בניסיון להיכנס לשוק .  לפני שבוע בחרו במעלות לעקוב אחרי הצלחת המתחרה ולדרג את הענף בכוכבים .  בקרנות מידע זהב טוענים :  מדובר בהפרת סימן מסחר
 >  >  מי שעילעל בפרסומות השונות של המוצרים הפיננסיים ,  עשוי היה להיתקל בימים האחרונים בפרסומות החדשות של חברת קרנות הנאמנות של כלל פיננסים ,  שמפרסמת את הקרנות הגמישות שלה .  בפרסומת מופיע מנהל ההשקעות הראשי של כלל פיננסים ,  קובי פלר ,  כשהוא מחזיק כוכב ,  וברקע נמצאים חמישה כוכבים נוספים יחד עם הכיתוב : " כלל פיננסים במקום הראשון בקרנות הגמישות ,  הגענו לשם בזכות ניהול של 5 כוכבים ".  הפרסומת התמימה מסתירה מאחוריה מלחמה בין שני גופים המדרגים קרנות נאמנות בשוק הישראלי .  הדירוג לפי כוכבים מזוהה זה שנים ארוכות עם קרנות מידע זהב בניהולה של מיכל חן לוין .  עד לפני כשבוע רק קרנות מידע זהב דירגה באמצעות כוכבים .  כשגוף זכה בחמש כוכבים ,  היה ברור כי הוא קיבל את הדירוג מקרנות מידע זהב .  לפני שבוע החלה גם s & p מעלות לדרג את הגופים בענף קרנות הנאמנות בשיטת הכוכבים .  כלומר ,  החל מלפני שבוע יש לחפור באותיות הקטנות על מנת לגלות מי נתן לגוף המנהל קרנות נאמנות את הכוכבים .  מעלות משנה פעם בכמה שנים את הסימול של הדירוג שלה ,  ואין שיטת סימול אחת שזוהתה עמה .  במקור ,  דירוג הקרנות בידי מעלות בוצע באמצעות יהלומים .  ואולם ב-2007 הפסיקה מעלות עם דירוג היהלומים ועברה לדירוג לפי אותיות .  הדירוג של מעלות מתפצל מאז לשניים .  הראשון - גופים שמקבלים דירוג אינטראקטיבי ,  כלומר דירוג שהם משלמים בעבורו ,  וחושפים תמורת כך יותר מידע על עצמם .  דירוג זה מסומל באותיות לועזיות גדולות .  הדירוג השני הוא דירוג פומבי ,  שנערך לגופים שאינם משלמים למעלות על הדירוג ,  והוא מתבסס על נתונים פומביים בלבד .  דירוג זה סומל בעבר באמצעות אותיות לועזיות קטנות .  כעת שינו את שיטת הדירוג הזה לשיטת הכוכבים .  הדירוגים לא זהים .  בעוד קרנות מידע זהב מדרגת את מנהל הקרנות באופן כולל ,  מעלות מדרגת אותו בקטגוריה מסוימת .  כך ,  למשל ,  כלל פיננסים קיבל חמישה כוכבים בקטגוריית הקרנות הגמישות ,  אך בקטגוריות אחרות יש גופים אחרים שקיבלו את הדירוג של חמישה כוכבים .  בנוסף ,  כלל פיננסים ,  שקיבלה את הדירוג של חמישה כוכבים בקטגוריית הקרנות הגמישות ממעלות ,  לא קיבלה דירוג של חמישה כוכבים כגוף מנהל מקרנות מידע זהב .  שתי החברות מדרגות הן מנהלי קרנות ,  הן קרנות בודדות .  מעבר לכך שכעת הכוכבים זהים ,  שיטת הדירוג והמודלים של שתי החברות שונים .  לכל אחת מהמדרגות יש מודל משלה ,  שמתבסס על כמה פרמטרים שנבחרו ,  ונותן לכל אחד מהם משקל מסוים בקביעת הציון הסופי .  דירוג מנהלי הקרנות של קרנות מידע זהב משקלל את תוצאות מנהלי הקרנות בכלל הקרנות שלהם לפי מדדים ,  כגון תשואות לטווחים שונים ,  סטיות תקן ומדדי סיכון ,  עמלות שלוקח מנהל הקרן והתמדה בדירוג .  המודל של מעלות לדירוג מנהלי קרנות מדרג מנהל קרן בקטגוריה מסוימת ולא בכלל הקרנות שהוא מנהל .  המודל מתבסס על תשואות לטווחים שונים ,  תשואות עודפות מתוקננות ,  סיכון ,  ותק וניסיון המנהל ועוד .  בקרנות מידע זהב טוענים כי הבחירה בכוכבים מטעה ,  והיא הפרה של סימן מסחר .  בתחילת השבוע שלחו עורכי דינה של קרנות מידע זהב מכתב למעלות ובו דרשו ממנה להפסיק להשתמש בסימון הכוכבים . " קרנות מידע זהב עושה שימוש זה שנים רבות בדירוג הכוכבים והיא צברה בו מוניטין רבים .  הוא מזוהה עמה באופן מלא ובלעדי ,  והוא דוגמה לאיכות ומצוינות שירותיה של קרנות מידע זהב בשוק ההון .  בבעלותה בין היתר סימן מסחר רשום תחת השם הזה .  לקוחותיה של קרנות מידע זהב משתמשים באופן מסחרי בדירוג הכוכבים ",  מציינת קרנות מידע זהב במכתבה .  בהמשך נכתב כי  " השימוש שעושה מעלות בסימן המסחר הוא גזל לאור היום ,  עשיית עושר ולא במשפט וגניבת עין של ממש .  כל זאת תוך שימוש במוניטין שעליו עמלה קרנות מידע זהב במשך שנים ".  קרנות מידע זהב דורשת ממעלות להפסיק לאלתר את דירוג הכוכבים ,  ולהודיע לכל מנהלי הקרנות שמשתמשים בפרסום דירוג הכוכבים שלה  ( כמו כלל פיננסים בפרסומותיו )  שאין הם יכולים לעשות זאת .  קרנות מידע זהב מציינת במכתבה כי היא שומרת לעצמה את הזכות לנקוט הליכים משפטיים בעניין .  במעלות ,  לעומת זאת ,  לא מתכוונים להיענות לדרישת קרנות מידע זהב . " איננו מפרים סימן מסחר ",  ציינה מנכ"לית s & p מעלות ,  דורית סלינגר : " החברה האם שלנו s & p נוהגת להשתמש בכוכבים בארה"ב ובאוסטרליה ,  ואילו באירופה היא מדרגת באותיות ".  למה החלפתם לכוכבים דווקא עכשיו ?  סלינגר : " החלטנו לעבור בדירוג הפומבי שלנו לשיטת הכוכבים ,  כדי לבדל אותו מהדירוג האינטראקטיבי בתשלום ,  כדי שההפרדה ביניהם תהיה ברורה ".  נראה כאילו אינכם מצליחים ליצור מוניטין וזהות עם שיטת דירוג אחת ואתם מחליפים כל הזמן . " איננו נמצאים בשוק סטטי ,  הוא משתנה ,  הוא לא יציב .  אנחנו מצויים חמש שנים אחרי רפורמת בכר ויש עדיין תהפוכות .  אנחנו מתקדמים עם השוק ". 

קרנות מידע זהב נלחמת על הכוכבים
בשנים האחרונות החליפה מעלות פעמיים את שיטת הדירוג של קרנות הנאמנות בניסיון להיכנס לשוק .  לפני שבוע בחרו במעלות לעקוב אחרי הצלחת המתחרה ולדרג את הענף בכוכבים .  בקרנות מידע זהב טוענים :  מדובר בהפרת סימן מסחר

