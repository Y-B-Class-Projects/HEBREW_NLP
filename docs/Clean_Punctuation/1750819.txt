ראש בראש :  הרפובליקנים נגד הדמוקרטים
אזרחי ארה"ב יצביעו היום עבור שליש מחברי הסנאט וכל צירי בית הנבחרים .  מכלכלה מדשדשת ,  דרך הטרור העולמי ועד סין המתחזקת - נציגי המפלגות הדמוקרטית והרפובליקנית בישראל מסבירים מה מטריד את האמריקאים ומה עומד על סדר היום
היום ,  שנתיים לאחר בחירתו של ברק אובמה לנשיא ארה"ב ,  חוזרים האמריקאים לקלפי  והפעם להצביע עבור שליש הסנאט ולכל אחד מצירי בית הנבחרים .  בחירות האמצע משקפות את פאר הדמוקרטיה בארה"ב ,  שבכל שנתיים משנה את הרכב בית הנבחרים ושליש הסנאט .  החוקה העניקה לאזרח הפשוט כוח אדיר להצהיר על שביעות רצונו מהשלטון ,  ובאם ירצה  גם לשנות את הרכבו .
 על פי רוב הסקרים ,  רוב האזרחים האמריקאים אינם מרוצים .  המפלגה הדמוקרטית צפויה להפסיד את הרוב בבית הנבחרים אך ככל הנראה תשמור על רוב קטן בסנאט .  אם תחזיות אלו יתגשמו ,  מה תהיה המשמעות לארה"ב ,  לדמוקרטים ,  לבחירות לנשיאות ב-2012 ,  ולשיחות השלום בין ישראל והפלסטיניים ?  האם צפוי מהפך אמיתי או רק שינויים בצורת ההתמודדות של ארה"ב עם הבעיות והאתגרים העומדים בפניה ? 
בשנתיים האחרונות הממשל בארה"ב החזיק גם ברוב בבית הנבחרים ,  כך היה ביכולתם של הדמוקרטים להעביר חוקים בכוחות עצמם ,  מבלי להיות תלויים בדרישות הרפובליקנים .  אך אם יחסי הכוחות ישתוו ,  הנשיא יהיה חייב לעבוד בשיתוף פעולה עם שתי המפלגות .  האם השנתיים הבאות ייראו כך ?  קשה לנחש ,  לאור ההקצנה חסרת התקדים בין המפלגות ובין עמדותיהם .  בדרך כלל ,  ההבדלים הפוליטיים בין המפלגות מתבטאים בעיקר באופי המועמדים עצמם ,  עם נושאים בודדים ששנויים במחלוקת .  ההבדלים ,  לדוגמא ,  בין ג'ורג' בוש האב לבין ביל קלינטון קטנים הרבה יותר מההבדלים בין ברק אובמה ושרה פיילין .  זו אחת הסיבות שבשנתיים האחרונות ,  הועברו חוקים בבית הנבחרים ללא שיתוף פעולה בין המפלגות .  אותה רוח קיצונית היא שהובילה להקמת מפלגת מסיבות התה  הגרסה השמרנית יותר של המפלגה הרפובליקנית .
 אמריקה עומדת בפני אתגרים קשים .  הכלכלה טרם התאוששה ממשבר 2008 .  בינתיים ,  מתחזקות מדינות אחרות ,  כמו סין ,  יפן והאיחוד האירופי .  כמו כן ,  האיומים הרבים שמטיל הטרור והגרעין האירני על השלום והביטחון צפויים להמשיך להיות חלק ממערך השיקולים של הממשל האמריקאי .  כדי שארה"ב תתאושש ותחזור למקומה הראוי לה ,  רוח הקיצוניות חייבת להיעלם .  תחת מנהיגות הנשיא ,  שתי המפלגות חייבות למצוא את הדרך לעבוד יחד .  אנשי הקונגרס החדש יהיו במבחן ותחת עינם המפקחת של הבוחרים ,  והמפלגה אשר תשים את האידיאולוגיה והאינטרסים הפרטיים לפני דרישות העם תשלם את המחיר בעוד שנתיים .
 השינוי הצפוי בהרכב הקונגרס יציב אתגרים בפני שלושת הצדדים  בפני שתי המפלגות וכן בפני הנשיא .  הגישה שינקוט כל צד לאור השינויים בכללי המשחק תקבע את גורל ארה"ב וכן את עתידו של כל צד בבחירות הבאות .
  * שלדון שורר הוא נציג המפלגה הדמוקרטית בישראל
במערכת הבחירות האחרונה בארה"ב ב-2008 הבטיח המועמד לנשיאות דאז ,  ברק אובמה ,  שינוי גדול למצביעים האמריקאים .  הציפיות בציבור הרחב היו גבוהות ביותר .  הפרשנים דיברו אז על הרס המפלגה הרפובליקנית ועל שליטה צפויה של המפלגה הדמוקרטית בעתיד הקרוב .  היו רבים שחששו ,  כולל אנוכי ,  שעם רוב מוחץ בשני בתי הקונגרס ,  אובמה והדמוקרטים יוכלו להכתיב את סדר היום הפנימי האמריקאי והעולמי לכמה שנים טובות .  אבל בפוליטיקה כמו בפוליטיקה ,  מה שצפוי אינו תמיד מה שקורה והשינויים המתרחשים בפועל עלולים להפתיע את מובילי השינויים .  זה בדיוק מה שצפוי לקרות היום כאשר אזרחי ארה"ב הולכים לקלפי לבחור את בית הנבחרים ויותר משליש מהסנאט .  יהיו שינויים גדולים ,  אולי אפילו מהפכניים .  בטח לא מה שאובמה התכוון עם היבחרו ,  כשגלש על גל של תקווה ,  וגירש את הרפובליקנים מהבית הלבן ומשני בתי הקונגרס .
 האמריקאים מרוגזים ומאוכזבים בשל המצב הכלכלי הירוד במדינתם .  עם שיעור אבטלה שמתקרב ל-10% סבורים רוב המצביעים שארה"ב איננה בדרך הנכונה .  הם כועסים על הדמוקרטים ,  שתחת כנפיו של הנשיא אובמה הוציאו טריליוני דולרים על תוכניות לעידוד הכלכלה ,  שבסופו של דבר עזרו לקרובי המפלגה הדמוקרטית .  הציבור מתוסכל בשל מחסור במקומות עבודה ,  עומס המיסים והתקציב הפדראלי שהגיע לשיאים חסרי תקדים .  
האכזבה בציבור האמריקאי לא נוצרה רק בגלל הכלכלה הפגועה .  הציבור מיואש משום שאובמה הבטיח שינויים בצורת השלטון בוושינגטון ,  אבל בפועל העסקים המשיכו כרגיל .  השחיתות נמשכת והפוליטיקאים הדמוקרטים - כולל הנשיא - מנותקים מן הציבור .  לפני כשבועיים ,  במהלך שהות בארה"ב ,  שאלתי אמריקאים רבים איך הם רואים את המצב הכללי במדינתם ?  כמעט כולם ענו שנראה שהמעצמה הגדולה בתבל נמצאת בירידה חדה .  מעולם לא ראיתי או הרגשתי כזאת תחושת פסימיות בקרב הציבור האמריקאי .  
לפי הסקרים בארה"ב ,  מחר אנו אמורים לראות מעין מהפך .  בניגוד לציפיות לפני שנתיים ,  הרפובליקנים יחזרו לשלוט בבית הנבחרים ויצמצמו את הפער בסנאט למושב אחד או שניים בלבד .  אולם ,  המפלגה הרפובליקנית אינה יכולה לחגוג יותר מדי ,  מפני שהמהפך שצפוי להתרחש אינו מסמל העדפה ציבורית של הרפובליקנים ,  אלא יותר מכל מחאה ציבורית נגד הנשיא אובמה והמפלגה הדמוקרטית .  
מערכת הבחירות הנוכחית היא רק מבוא לבחירות לנשיאות ב-2012 .  כרגע לרפובליקנים אין מועמד או מועמדת שמובילה .  ייתכן שנכיר כמה פנים חדשות אחרי שתתקבלנה תוצאות הבחירות מחר .  אבל מה שבטוח הוא ,  שעבור הנשיא אובמה הכתובת על הקיר .  סקר שנערך אתמול מגלה ש-52% מהציבור האמריקאי אינם חושבים שאובמה ייבחר שוב ב-2012  וזה יהיה השינוי הגדול והאמיתי ,  שאובמה לא רצה ולא ייחל לו .  
 *  מרק צל הוא יו"ר המפלגה הרפובליקנית בישראל

ראש בראש :  הרפובליקנים נגד הדמוקרטים
אזרחי ארה"ב יצביעו היום עבור שליש מחברי הסנאט וכל צירי בית הנבחרים .  מכלכלה מדשדשת ,  דרך הטרור העולמי ועד סין המתחזקת - נציגי המפלגות הדמוקרטית והרפובליקנית בישראל מסבירים מה מטריד את האמריקאים ומה עומד על סדר היום

