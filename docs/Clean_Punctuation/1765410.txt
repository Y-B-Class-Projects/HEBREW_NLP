זכות קאיומי
כרם קאיומי עושה כבוד לתעשיית היין הישראלית ומשיק יינות עשירים ועמוקים .  אבי אפרתי פותח בקבוקים שמתאימים לימים קרים
עכשיו ,  כשסוף סוף מגיע באמת  ( נו טוב ,  לפחות קצת )  חורף ,  הגיע זמן הקאיומי .  כרם קאיומי ,  הממוקם בין מירון לקדיתא ,  עשה כבוד ליקבי כרמל ותעשיית היין הישראלית השנה .  בספטמבר זכה יין השיראז 2006 מכרם קאיומי לפרס ה"יין הטוב ביותר מזני עמק הרון מעל 10 ליש"ט "  של המגזין האנגלי היוקרתי Decanter ,  תוך שהוא מקדים יינות שיראז אוסטרליים ויינות שאטונף דו פאפ מצרפת .
 אין מתאימים מיינות קאיומי 2007 כשמתחיל להיעשות קר ועל הפרק ארוחות דשנות .  אלו שמיהרו לרכוש את היינות כשיצאו ,  בתקופת החגים ,  מוזמנים לפתוח אותם עכשיו .  אלו שטרם רכשו ,  זה הזמן .  קברנה סוביניון כרם קאיומי 2007 הוא יין טוב מאוד .  שיראז כרם קאיומי 2007 נהדר .  לשניהם גוף מלא ,  צבע אדום עמוק ועושר רב .  לקברנה סוביניון אופי ,  ייחוד ואיכויות .  לשיראז ,  כל אלו ועוד .  הוא כאילו צופן בחובו סוד ,  אלמנט חמקמק ,  הדבר הנוסף ההוא ,  שמסמן את הקו המבדיל בין יינות שעשויים היטב ליינות מצוינים באמת .  
שני היינות עולים 120 שקלים .  הקברנה מייצד תמורה ריאלית לכסף .  בהתחשב באיכויות השיראז ,  מדובר בסכום מצוין .  אם בכל זאת רכשתם והצלחתם להתאפק ,  בתנאי אחסון ראויים ,  פוטנציאל ההתיישנות הוא בן שלוש עד חמש שנים .  מבטיחים לנו סוף שבוע גשום וסוער .  אין כמו כרמל שיראז כרם קאיומי 2007 ,  ללוות אותו ,  לצד תבשיל קדרה טוב ,  אוסובוקו ,  צלעות טלה או סתם ראגו משובח .
 

זכות קאיומי
כרם קאיומי עושה כבוד לתעשיית היין הישראלית ומשיק יינות עשירים ועמוקים .  אבי אפרתי פותח בקבוקים שמתאימים לימים קרים

