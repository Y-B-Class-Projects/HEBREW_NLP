תפרון על סף הסדר לפריסת חוב של 31 מיליון דולר לבנקים
החברה התחייבה להציג רווח תפעולי תזרימי חיובי ב-2010 והון עצמי של 35 מיליון דולר בסוף 2010 ,  ולבצע הנפקת זכויות או הנפקה פרטית
 >  >  חברת הטקסטיל תפרון ,  שנקלעה למצוקה תזרימית והודיעה על סכנה להמשך פעילותה ,  עומדת לחתום על מכתב כוונות עם שלושת הבנקים המממנים ,  לאומי  ( 50% )  ,  דיסקונט ובנק הפועלים  ( 25% כל אחד )  ,  להסדר מסגרת אשראי שוטף והלוואות לזמן ארוך .  ההסכם עשוי לסלול את הדרך להסרת האיום הקיומי מהחברה .  לפי ההסדר המתגבש ,  תפרון תקבל משלושת הבנקים אשראי לזמן קצר וארוך בסכום של 30.7 מיליון דולר .  אשראי זה מבוסס על מסגרת האשראי הקיימת של החברה בסכום של 28.9 מיליון דולר ואשראי חדש בסכום של 1.8 מיליון דולר .  נורפת ,  הנמצאת בבעלותם השווה של מבטח שמיר וקרן פימי ,  תערוב לפירעון מלוא הסכום של האשראי הנוסף שתקבל תפרון מהבנקים ,  על אף שנורפת מחזיקה ב-20% בלבד ממניות תפרון .  האשראי שתקבל תפרון מהבנקים יתחלק להלוואה של 15 מיליון דולר לטווח של עשר שנים .  מרבית הפירעון - 11.25 מיליון דולר - יתבצע בשנה העשירית ,  כך שמשך החיים הממוצע של ההלוואה מגיע ל-9.2 שנים .  תפרון תקבל הלוואה לשש שנים בהיקף של 5 מיליון דולר וסכום נוסף של 10 מיליון דולר כאשראי שוטף .  הקלה בהתניות הפיננסיות תפרון ,  המייצרת הלבשה תחתונה ,  ביגוד ספורט ובגדי ים ,  זכתה להקלה משמעותית בהתניות הפיננסיות שלהן תתחייב כלפי הבנקים בהסדר החדש .  תפרון התחייבה להציג רווח תפעולי תזרימי  ( ebitda )  חיובי על בסיס מצטבר ב-2010 ,  וכמו כן הון עצמי של 35 מיליון דולר לפחות בסוף 2010 .  כחלק מהסדר חובותיה לבנקים התחייבה תפרון לבצע הנפקת זכויות או הנפקה פרטית בסכום של 4 מיליון דולר לפחות עד לסוף הרבעון הראשון של 2010 .  תפרון ובעלי השליטה בה מקיימים בימים אלה דיונים עם רשות ניירות ערך על מבנה הנפקת הזכויות שתשולב בהנפקה פרטית .  הדיונים מתמקדים ביצירת מנגנון שיאפשר לתפרון לגייס 4 מיליון דולר בהנפקת זכויות או בהנפקה פרטית לנורפת ,  ובלבד שנורפת לא תחזיק יותר מ-25% ופחות מ-45% באופן שיחייב הליך ממושך יחסית של הצעת רכש מיוחדת .  נורפת תעמיד לגיוס ההון רשת ביטחון .  החברה התחייבה לרכוש מניות ב-4 מיליון דולר לפחות ,  אם הנפקת הזכויות לא תזכה לביקושים כלשהם .  בתרחיש זה נורפת תגדיל את אחזקתה בתפרון ל-45% .  תנאי נוסף לביצוע ההסכם הוא הסכמתה של קרן ריט 1 להפחית את שכר הדירה שהיא גובה מתפרון בעבור השכרת השטח למפעל החברה בגוש שגב ובעבור מטה החברה שיעבור לאתר אחר .  תפרון שילמה עד כה לריט 1 שכר דירה של 2.7 מיליון דולר לשנה .  תפרון הפסידה 12.7 מיליון דולר במחזור של 93 מיליון דולר בינואר-ספטמבר 2009 .  החברה צברה הפסד של 30 מיליון דולר מתחילת 2008 ,  והונה העצמי נשחק ל-51 מיליון דולר .  לאומי ,  דיסקונט והפועלים הודיעו בנובמבר על עצירת האשראי לחברה ,  לאחר שלמדו מהמנכ"ל הפורש ,  עדי ליבנה ,  כי התוכנית ל-2010 מבוססת על הנחה שהחברה תפסיד 12 מיליון דולר .  תפרון הודיעה בעקבות זאת מפעלה ,  המעסיק 1,000 עובדים ,  עלול להיסגר .
 
תפרון על סף הסדר לפריסת חוב של 31 מיליון דולר לבנקים
החברה התחייבה להציג רווח תפעולי תזרימי חיובי ב-2010 והון עצמי של 35 מיליון דולר בסוף 2010 ,  ולבצע הנפקת זכויות או הנפקה פרטית

