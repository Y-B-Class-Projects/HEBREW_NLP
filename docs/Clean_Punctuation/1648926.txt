בוגרי החינוך העיוני עובדים בעבודות יוקרתיות ורווחיות יותר לעומת בוגרי בתי הספר המקצועיים
כך עולה ממחקר בנק ישראל ;  מאידך ,  לחינוך המקצועי תרומה אחרת שכן ייתכן שהוא סייע לצמצום הנשירה מהתיכון 
" הישגי התלמידים בוגרי החינוך המקצועי היו בדרך כלל נמוכים בהרבה מאלו של בוגרי חינוך עיוני הדומים להם במאפייני הרקע המשפחתיים ,  בכישוריהם הקוגניטיביים ובהעדפותיהם הנוגעות ללימודים על-יסודיים .  בוגרי החינוך המקצועי רכשו פחות השכלה על-תיכונית ,  היוקרה של משלחי ידם היתה פחותה ,  ועל פי חלק מהתוצאות ,  שכרם החודשי ושכרם לשעת עבודה היה נמוך יותר אפילו כאשר משווים בין בעלי כישורים קוגניטיביים נמוכים שהיוו אוכלוסיית יעד לחינוך המקצועי .  לעומת זאת ,  לא היתה לחינוך המקצועי השפעה שונה מזו של החינוך העיוני על שיעורי התעסוקה של הבוגרים ,  וחלק מהממצאים מלמדים שהוא סייע בצמצום הנשירה מהתיכון - אחד מיעדיו המרכזיים "  - כך עולה ממחקר שנערך בבנק ישראל שמטרתו לבחון את התרומה של לימודים תיכוניים בחינוך המקצועי לעומת העיוני לרכישת השכלה ולהצלחה בשוק העבודה .  סוגיית היקף החינוך המקצועי בישראל ותכניו מעסיקה זה שנים רבות חוקרים וקובעי מדיניות .  זאת על רקע ירידה מתמשכת של שיעור הלימודים בחינוך המקצועי ,  קיצוץ בתקצוב לתלמיד וטענות בדבר מחסור בבעלי מיומנויות טכנולוגיות .  באחרונה גבר העיסוק בשאלה לאן מועדות פניו של החינוך המקצועי :  גורמים אחדים מצדדים בהגדלת שיעור הפונים אליו ובחיזוק ההכשרה המקצועית ;  לדעתם ,  יש בכך כדי להעלות את כושר ההשתכרות של בעלי מיומנויות נמוכות או שונות ,  המתקשים להתמודד עם לימודים עיוניים ,  ולהקל על המחסור בכוח אדם מקצועי ,  הפוגע בצמיחה הכלכלית.כנגד זאת הועלו טענות כי החינוך המקצועי גורם להסללה  ( tracking )  ,  ועמה תיוג והדרה ,  מוביל להישגים לימודיים פחותים ,  אינו מספק את המיומנויות הבסיסיות הנדרשות לאדם בחברה המודרנית ,  ואינו יעיל - על רקע עלות הלימודים הגבוהה יחסית.המחקר של נעם זוסמן ושי צור התבסס על תוצאות  " מבחני הסקר "  שנערכו לכל התלמידים בכיתה ח'  ( בחינוך העברי )  בישראל בשלהי שנות השישים - מבחנים שבדקו בין השאר את כישוריהם הקוגניטיביים ושימשו למיון התלמידים בין נתיבים בתיכון . " מבחני הסקר "  זווגו עם נתוני ההשכלה ,  התעסוקה והשכר ממפקדי האוכלוסין והדיור של 1983 ו-1995 .  נעשה שימוש במיגוון שיטות סטטיסטיות ,  שהודות להתבססותן על תוצאות  " מבחני הסקר "  מאפשרות לנטרל את הסלקציה בבחירת נתיב הלימודים :  בדרך כלל תלמידים מרקע חלש יותר פנו ללימודים בנתיב המקצועי ,  ולרקע של התלמידים יש גם השפעה ישירה על הישגיהם .  בעיית הסלקציה לא זכתה להתייחסות מספקת בספרות המחקרית בנושא.המחקר מתייחס לבוגרי מערכת החינוך בשלהי שנות השישים ותחילת שנות השבעים .  באותה תקופה הלימודים המקצועיים התמקדו במקצועות מסורתיים ולרוב לא איפשרו לבוגריהם להשיג תעודת בגרות .  מאז ,  נערכו בחינוך המקצועי רפורמות מקיפות ,  שהגדילו את חלקם של הלימודים העיוניים ,  הרחיבו את הלימודים המקצועיים מוטי הטכנולוגיה עילית ,  ואיפשרו לבוגריו להשיג תעודת בגרות שוות ערך לזו של בוגרי החינוך העיוני.לפיכך ,  יש לנקוט משנה זהירות כאשר מסיקים מתוצאות המחקר לגבי התרומה היחסית של החינוך המקצועי לרכישת השכלה ולהצלחה בשוק העבודה כיום .  עם זאת ,  בשל התגברות הקולות הקוראים להרחבת החינוך המקצועי בדגש על הקניית מקצוע ברוח מטרותיו בעבר ,  תוצאות המחקר רלוונטיות גם כיום .
 
בוגרי החינוך העיוני עובדים בעבודות יוקרתיות ורווחיות יותר לעומת בוגרי בתי הספר המקצועיים
כך עולה ממחקר בנק ישראל ;  מאידך ,  לחינוך המקצועי תרומה אחרת שכן ייתכן שהוא סייע לצמצום הנשירה מהתיכון

