חג הקורבן
אל תתנו לאופוריה של החגים לבלבל אתכם- היכונו לחודשיים של יובש נוראי .  אמיר בר שבוז מתמיד
שמחתם ?  נהניתם ?  ביליתם לילות ארוכים בעצירות מהאוכל של ראש השנה ?  כמעט והתעלפתם אל תוך שיח קוצני ביום הכיפורים ?  קיבלתם פייפר-קאט כשהכנתם אוריגמי מטונף לסוכה ?  !   ( אוי ,  זה הכי כואב ) - אם תשובתכם חיובית ,  ודאי נהניתם עד כה מתקופת החגים המבורכת ומסיפורי מעשיות על נשים שבונות סוכה  ( כי לחנות ברוורס היא לא מסוגלת ,  אבל לבנות סוכה קטן עליה ,  נכון ?  !  נשים )  .  אלא ,  שמעתה ,  הנזכרים מעלה עתידים להישאר הרחק בלוח השנה ולפנות את מקומם ל ..  אממ ..  כלום .
 כמה מר הוא חודש חשוון .  כה מר עד שהשנה החליט ,  על דעת עצמו ,  להתפרס על שני חודשים לועזיים .  כך ,  מבלי ששמנו לב ,  אנו נכנסים אל החודשיים הנוראים ,  שעתידים להיגמר בשלושה בדצמבר ,  לריח סופגניות באוויר ולקול קריאת : " אוף ,  אני שונאת סופגניות !  זה עושה לי תחת !  אתה חושב שהשמנתי ?  !  ".  
אלא שעד שנישרף בלהבות החנוכייה ,  נצטרך למצוא עיסוקים אחרים בשישים הימים הקרבים .  אז ללא כל הקדמה מיותרת  ( בהנחה ששכחתם את 139 המילים האחרונות )  קבלו דרכים יצירתיות להעביר את החודשיים הקרבים .
 אצלנו היהודים אולי מדובר בחודשיים שקטים ,  אבל אצל יתר הדתות כל יום טומן בתוכו אורה ושמחה וששון וסקילת נשים .  חג הקורבן ,  ליל כל הקדושים ,  חג ההודיה ,  חג הצ'ונג יאנג  ( נשבע לכם שזה קיים )  ,  חג הג'קי צ'אן  ( לא בטוח בקשר לזה )  ,  מעבר לשעון החורף בקנדה ,  יום ללא ג'סטין ביבר- כל אלו הינם חגים ומועדים של הדתות האחרות ,  שישמחו אם גם אתם ,  לאחר תהליך של גיור קל  ( פחחח ,  מה זה כבר כריתת דגדגן ?  שטויות )  תיקחו בהם חלק .
 תקופת הלימודים האינטנסיבית חלה בחודשיים הללו .  אלא שהרוב המוחלט בקרב תלמידי ישראל ,  מעדיף לשכוח עובדה זו .  אם חשובה לכם תעודת הבגרות ,  הפסיכומטרי ,  ההשכלה הגבוהה והתעסוקה העתידית שלכם- חרשו כאילו אין מחר .  רק קחו בחשבון ,  שבזמן הזה החבר הכי טוב שלכם משגל למוות את חברה שלכם .  איזה כיף זה השכלה ,  הא ? 
כאמור ,  בעקבות תקופת הלימודים הקשה הזו ,  אף בעל עסק נורמלי לא יעסיק אתכם .  לכן ,  האופציה היחידה שנשארה בידיכם היא תרומה לקהילה .  סעו לנגב ,  בלו ימים בעמל כפיים ובזיעת יתר ,  תרמו לחזונו של בן גוריון ועזרו להפריח את השממה .  כך תחושו מה היא רוח תרומה ונתינה אמיתית ,  אך זכרו שאין צורך לממש את חזונם של כל גדולי האומה הישראלית .  בן גוריון זה בסדר ,  אבל משה קצב ?  ! 
כי מה כבר נשאר לכם לעשות ?  לראות  " צחוק מהעבודה "? 

חג הקורבן
אל תתנו לאופוריה של החגים לבלבל אתכם- היכונו לחודשיים של יובש נוראי .  אמיר בר שבוז מתמיד

