הרשות לני"ע בארה"ב תגביל עסקות השורט בעת ירידה במחירי המניות
פקידים בבורסה :  אין נתונים אמפיריים שמצדיקים הגבלה שכזאת
החשש כי עסקות השורט מחריפות את ירידות מחירי המניות גרם לרשות האמריקאית לני"ע לאמץ כלל חדש ,  החל מהחודש הבא ,  שמטרתו לרסן את ההימורים הנגדיים בזמן של ירידה במחירי המניות.הרגולציה תדרוש כי העסקות יבוצעו מעל להצעה הגבוהה ביותר בשוק בזמן שהמניות נופלות ב-10% ביום ,  אמר בראיין הינדמן ,  סגן נשיא בכיר לשירותי עסקות בקבוצת נאסד"ק omx .  בעסקת שורט ,  המשקיע לווה נכס ומוכר אותו ,  בתקווה להרוויח מירידת ערכו על ידי רכישה חוזרת של הנכס מאוחר יותר במחיר נמוך יותר.הדרישה שמוכרי השורט ימתינו עד שהמניה תעלה מעל למחיר הטוב ביותר עשויה למנוע הצפה של הוראות עסקות שורט בשוק ,  שמחמירות את ההפסדים .  חלק מפקידי הבורסות טוענים כי הטלת המגבלות לא תצליח ,  ואף מצטטים מחקרים המוכיחים כי מגבלות דומות אינן יעילות במקרים של פאניקה בשווקים שמניעה את המחירים כלפי מטה ואת התנודתיות כלפי מעלה ." אין נתונים אמפיריים שתומכים בהצגת החוק החדש ",  אמר הינדמן בכנס של התעשייה בשיקגו . " אך לפחות זוהי אחת ההצעות הפחות מפריעות שבחנה הרשות לני"ע ". 

הרשות לני"ע בארה"ב תגביל עסקות השורט בעת ירידה במחירי המניות
פקידים בבורסה :  אין נתונים אמפיריים שמצדיקים הגבלה שכזאת

