מצבו של קבניאס ממשיך להיות קשה
למרות שזיהה קרובי משפחה ,  החליטו הרופאים להעלות את מינון המשככים לפרגוואי שנורה בראשו ,  עקב החמרה שחלה במצבו
מצבו של חלוץ קבוצת אמריקה המקסיקנית ונבחרת פרגוואי ,  סלבדור קבניאס ,  ממשיך להיות קשה ,  אולם הרופאים מדווחים על שיפור מסוים במצבו של השחקן ,  שכזכור נורה בראשו לפני מספר ימים . " למרות שיש שיפור ,  מצבו עדיין קשה ",  אמר אחד הרופאים שמטפלים בו .
 קבניאס סבל לאחר הניתוח המורכב בראשו מדימום ולחץ במוח ,  והרופאים החליטו על פי שעה להעלות את מינון משככי הכאבים שניתנים לפרגוואי .  בתחילה הורידו הרופאים את המינון ,  והפרגוואי הגיב בצורה טובה כשהצליח לזהות מספר קרובי משפחה ,  אולם לאחר מכן הוחלט להחזיר את המינון לרמה ההתחלתית לאחר שחלה הרעה במצבו .
 כזכור ,  ביום ראשון האחרון נורה קבניאס בראשו בשירותים של מועדון יוקרתי במקסיקו סיטי .  קבניאס הועבר לבית החולים במצב קשה מאוד ,  כשהרופאים הצליחו לנתח אותו ולייצבו ,  אולם הם החליטו להשאיר את הקליע בראשו עקב חשש לסיבוכים נוספים .  בבדיקות שנערכו לחלוץ לאחר הניתוח התגלה כי הוא מגיב לגירויים .
 לאחר התקרית קשה נעצרו שני חשודים ,  כאשר במשטרה עדיין לא יודעים בדיוק מה הקשר בין התוקף לקבניאס .  נראה שוויכוח שהתגלע בין הצדדים גרם לירי הקטלני בחלוץ .
 
מצבו של קבניאס ממשיך להיות קשה
למרות שזיהה קרובי משפחה ,  החליטו הרופאים להעלות את מינון המשככים לפרגוואי שנורה בראשו ,  עקב החמרה שחלה במצבו

