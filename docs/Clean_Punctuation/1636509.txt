2009 :  פחות פריצות למכוניות ,  יותר רציחות
מפכ"ל המשטרה הציג בלשכתו את נתוני הפשיעה של השנה החולפת והעשור האחרון .  בשנת 2009 נרשמה עלייה במקרי הרצח ,  אולם חלה ירידה בפריצות לכלי רכב
המפקח הכללי של המשטרה רב ניצב דודי כהן הציג היום  ( שלישי )  בלשכתו את מפת הפשיעה והעשייה המשטרתית בעשור האחרון ובשנת 2009 .  בנוסף הציג המפכ"ל את מדיניותו ותפיסתו הניהולית והמבצעית ויישומה בשטח הלכה למעשה .  מהנתונים עולה כי בשנה החולפת חלה ירידה כללית של שלושה אחוזים בפשיעה ,  אך עם זאת אירעו בה יותר מקרי רצח .  בשנת 2009 נרצחו בסך הכל 135 בני אדם ב-126 אירועים וזאת לעומת 128 נרצחים ב-122 אירועים בשנת 2008 .  
מניין המעצרים השנתי של המשטרה עמד ב-2009 על כ-60 אלף וזאת לעומת 58,500 מעצרים שבוצעו בשנה שלפניה .  עלייה בשיעור דומה נרשמה בשנה החולפת במקרי המעצר עד תום ההליכים בתיקים הפליליים .  עם זאת ,  במשטרה מציינים כי מספר התיקים שבהם הוגשו בסופו של דבר כתבי אישום ירד מכ-50 אלף בשנת 2008 לכ-45 אלף בשנת 2009 .  האזורים הבעייתיים ביותר בשנה החולפת נרשמו בתחנת המשטרה בנתניה ,  כפר סבא ,  מרחב חוף ,  מרחב איילון  ( חולון ובת ים )  ורחובות .  
עוד עלה מהנתונים כי ביחס לארבע השנים הקודמות ,  נרשמה ירידה של 34% בגניבות כלי רכב ושמקרי האלימות פחתו ב-17% .  בנושא התיקים הפליליים שנפתחו בארבע השנים האחרונות בתחום ההברחה והסחר בסמים נרשמה עלייה של 57% .
 המפכ"ל כהן אמר בהתייחסו לנתונים כי  " אנו עוסקים בשקט בהפקת לקחים כמעט מכל האירועים שאנו נתקלים בהם .  ההתייעלות והשיפור מתבצעים באופן סדור ובשקיפות .  שנת 2009 היא שנה רוצפה בהישגים נאים ,  אך יחד עם זאת ,  אני מצפה מעצמי כמי שעומד בראש הארגון מהמפקדים ומהשוטרים ,  ששנת 2010 תהיה אף שנה טובה יותר ,  עם יותר הישגים וצמצום פערים ". 

2009 :  פחות פריצות למכוניות ,  יותר רציחות
מפכ"ל המשטרה הציג בלשכתו את נתוני הפשיעה של השנה החולפת והעשור האחרון .  בשנת 2009 נרשמה עלייה במקרי הרצח ,  אולם חלה ירידה בפריצות לכלי רכב

