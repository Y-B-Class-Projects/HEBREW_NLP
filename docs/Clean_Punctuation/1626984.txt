מאמן פוטבול בארה"ב הוציא את הכוכבים מהמגרש וגרם להפסד- פוליטיקאים תובעים החזר כספי לצופים
בעקבות החלטת מאמן אינדיאפוליס ספגו הקולטס את ההפסד הראשון העונה אשר מנע מהקבוצה עונה מושלמת
פוליטיקאים מקומיים בעיר אינדיאנפוליס בארה"ב מנסים לקדם החלטה חסרת תקדים לפיה קבוצת הפוטבול המקומית ,  קולטס ,  תחזיר לאוהדי הקבוצה את כספם עבור כרטיסים שרכשו למשחק הקבוצה ביום ראשון השבוע.הסיבה ליוזמה היתה החלטתו השנויה במחלוקת של מאמן קולטס ,  ג'ים קאלדוול ,  כאשר בעת שקולטס היו ביתרון 10:15 על ג'טס ברבע השלישי ,  ועם מאזן עונתי מושלם של 14 ניצחונות ללא הפסדים ,  הוציא המאמן קאלדוול את הכוכב פייטון מאנינג ומספר שחקנים נוספים .  בעקבות ההחלטה ,  ספגו קולטס את ההפסד הראשון שלה העונה ,  29:15 ,  אשר מנע מהקבוצה עונה מושלמת.אתר האינטרנט profootballtalk דיווח אתמול כי חבר מועצת העיר לשעבר של אינדיאנפוליס ,  ברט סרוואס - אחד האנשים החזקים בעיר - מבקש לקדם הצעת החלטה במועצת העיר ,  אשר תחייב את קולטס להשיב לאוהדים את כספם על כרטיסי המשחק .  לדבריו ,  לא הוגן שהקבוצה תגבה מחיר מלא עבור כרטיסים למשחק שבו לא ניסתה לנצח .  עם זאת ,  האתר ציין כי ספק רב אם ההחלטה תועלה להחלטה במועצת העיר ,  והוסיף כי הסיכויים שתבוצע הם אפסיים .
 
מאמן פוטבול בארה"ב הוציא את הכוכבים מהמגרש וגרם להפסד- פוליטיקאים תובעים החזר כספי לצופים
בעקבות החלטת מאמן אינדיאפוליס ספגו הקולטס את ההפסד הראשון העונה אשר מנע מהקבוצה עונה מושלמת

