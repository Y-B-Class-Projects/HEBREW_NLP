אל תחששו להשקיע כסף בגיוס תרומות
ארגונים הומניטריים לא צריכים להתבייש בכך שהם משקיעים סכומים גדולים בתהליך גיוס התרומות ,  ואף להגדיל מאוד את היקף ההשקעה
 >  >  תורמים אוהבים לשמוע כמה מעט משקיע ארגון הומניטרי קטן בגיוס כספים ,  וארגונים הומניטריים אוהבים לומר לתורמים בדיוק את מה שאלה רוצים לשמוע .  אך זו טעות גמורה ,  ושתי הפעולות הן לחלוטין אינן אתיות .  ככל שארגון משקיע פחות בגיוס כספים ,  כך הוא יכול לצמוח פחות .  וככל שהוא צומח פחות ,  כך נמשך הסבל האנושי .  להלן הסכומים שמוציאים כמה ארגוני צדקה מובילים בארה"ב על גיוס כספים - לפי הנתונים שהם עצמם פירסמו :  האגודה למחלות לב בארה"ב  ( aha )  :  111 מיליון דולר  ( 2009 )  ,  16.2% מסך ההוצאות ;  האגודה למלחמה בסרטן :  53 מיליון דולר  ( 2008 )  ,  11% מסך ההוצאות ;  האגודה לסוכרת נעורים :  20 מיליון דולר  ( 2009 )  ,  11% מסך ההוצאות .  אז מה הבעיה ?  נראה שארגונים אלה משקיעים בגיוס כספים בצורה דומה לחברת הטכנולוגיה אפל .  אך הדבר נכון רק במונחי אחוזים .  כשמסתכלים על הסכומים הדולריים ,  רואים תמונה אחרת לגמרי .  אפל צפויה לרשום הכנסות בסך 60 מיליארד דולר השנה .  11% מכך הם כמעט 7 מיליארד דולר .  מדובר בסכום הגדול פי 35 מסך תקציבי גיוס הכספים של שלושת הארגונים האלה גם יחד .  אנו זקוקים לנורמות חדשות - היפוך מחשבתי של ממש בסכומים שצריך להשקיע בגיוס כספים .  מי שרציני לגבי ערך חיי אדם ,  צריך להתחיל לחשוב על הקצאות של 50%-100% מהתקציב עבור ארגונים שמטרתם הצלת חיים .  עולם שבו הנורמה היא שיעור השקעה בגיוס בסך 10%-15% מהתקציב ,  הוא עולם שבו ארגוני הצדקה שלנו אינם בעלי הכנה ראויה להתמודדות עם הבעיות החברתיות בקנה מידה משמעותי .  אם איננו רוצים עוד לחיות בסוג זה של עולם ,  עלינו להתרגל לעולם חדש - לא עוד עולם של 15% ,  אלא של 100% .  כיצד ,  אם כך ,  יסבירו ארגוני הצדקה לתורמים את הגידול בהשקעה שלהם בגיוס כספים ?  באמצעות מנהיגות .  ובאמצעות השאלה הפשוטה :  האם הייתם מעדיפים לראות את הבעיות החברתיות נמשכות לעד ,  או שהייתם רוצים לראות את חלקן נפתרות בימי חייכם ?  הכותב הוא מומחה מוביל לחדשנות במגזר החברתי ויזם חברתי פורץ דרך  *  *  *  הסוגיה :  מדוע ארגונים חברתיים מצניעים את הסכומים המושקעים בגיוס תרומות ?  הפתרון :  כי התורמים לא אוהבים לשמוע זאת ,  אך זו טעות הדרך :  להרחיב את ההשקעה בסכומים הנדרשים לתהליך הגיוס כדי להקל על הסבל האנושי בעולם harvard business monday morning מפרסומי בית הספר למינהל עסקים של אוניברסיטת הרווארד

אל תחששו להשקיע כסף בגיוס תרומות
ארגונים הומניטריים לא צריכים להתבייש בכך שהם משקיעים סכומים גדולים בתהליך גיוס התרומות ,  ואף להגדיל מאוד את היקף ההשקעה

