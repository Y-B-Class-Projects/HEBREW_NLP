קרן more
בן דרור ימיני שתוקף את הקרן החדשה ומכנה אותה  " הקרן לחיסול ישראל ",  ביקש מאנשיה בשנת 1990 מענק תמיכה .  ימיני : " מדובר בעניין מגוחך באופן קיצוני "
 עיתונאי מעריב בן-דרור ימיני פנה בעבר לקרן החדשה בבקשה למענק ,  אולם בקשתו נדחתה .  ב-1990 פנה ימיני לקרן ,  אותה הוא כינה השבוע בבלוג שלו  " הקרן לחיסול ישראל "  וביקש מענק בגובה 20 אלף דולר לטובת כתב העת  " הפטיש ",  כתב עת מזרחי-אקטיביסטי ,  שהיה אז עורכו הראשי .  בקשת של ימיני נדחתה לדברי אנשי הקרן משתי סיבות עיקריות :  מערכת העיתון לא הוצגה כגוף ללא כוונת רווח אלא כגוף עם שאיפות עסקיות והקרן נוהגת לתרום רק לעמותות ללא כוונת רווח ,  וכן משום שהקרן לא מעניקה תרומות או מימון לגופי תקשורת .  
ימיני פירסם השבוע מאמרי תמיכה בקמפיין תנועת  " אם תרצו "  נגד הקרן החדשה לישראל ,  בטענה שזו תרמה בין היתר לגופים שהעבירו חומרים מרשיעים על פעילות צה"ל במבצע עופרת יצוקה .  ביום שלישי השבוע פרסם ימיני טור דעה בנושא וכן פוסט נרחב בבלוג שלו באתר nrg-מעריב בו כתב : "  הקרן החדשה ,  והיא רק דוגמה ,  חיברה את עצמה לשוללי הזכויות .  הקרן החדשה היא עוד גוף ,  אחד מני רבים בעולם ,  ששותפים למסע אדיר של הטעיה גלובלית ". 
מנכ"ל הקרן דאז גילה סבירסקי שנפגשה עם ימיני לדיון בבקשתו ,  אמרה לוואלה !  ברנז'ה : " אני חושבת שזאת לא פחות מצביעות שהוא תוקף את הקרן ומצד שני ביקש מאיתנו כספים ,  ויכול להיות שיש קשר היות והוא לא קיבל אותם .  הוא גם כל הזמן מדבר על שקיפות והוא לא בדיוק הראה שקיפות בהתנהלות שלו בכך שהוא לא ציין את זה בשום מקום ". 
בן דרור ימיני מסר בתגובה : " מדובר בעניין מגוחך באופן קיצוני .  לא זכור לי דבר כזה וכיוון שהייתי עורך 'הפטיש' ולא התעסקתי בענייני כספים לא אני הגשתי את הבקשה .  כולם בעיתון עבדו אז בהתנדבות .  יש משהו מאוד מגוחך בניסיון להעלות עניין שאין בו שום טעם לפגם כשלעצמו מלפני 20 שנה שאני מודה שאני לא זוכר שום דבר לגביו .  אם הם יורדים כל כך נמוך וכל כך רחוק ,  כנראה שבאמת אין להם תשובות לטענות הענייניות שעלו על התמיכה שלהם בגופים ששוללים את זכות קיומה של מדינת ישראל ". 

קרן more
בן דרור ימיני שתוקף את הקרן החדשה ומכנה אותה  " הקרן לחיסול ישראל ",  ביקש מאנשיה בשנת 1990 מענק תמיכה .  ימיני : " מדובר בעניין מגוחך באופן קיצוני "
 
