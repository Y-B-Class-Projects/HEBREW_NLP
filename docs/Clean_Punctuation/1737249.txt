המינהל מכר ליזם פרטי קרקע בבת ים - 16 משפחות נדרשו להתפנות ללא פיצוי
מינהל מקרקעי ישראל פירסם מכרז על השטח ללא סעיף לפיצוי הדיירים ,  אף שהם רכשו את הזכויות לחיות במתחם .  כעת דורש הזוכה במכרז שהמשפחות יתפנו ;  השר מיכאל איתן מנסה לגשר בין הצדדים
 >  >  16 משפחות שמתגוררות זה עשרות שנים במתחם השלושה בשכונת עמידר בבת ים נדהמו באחרונה כשקיבלו מכתב מיזם שדרש מהם לפנות לאלתר את בתיהן .  לדברי התושבים ,  היזם - שזכה במכרז של מינהל מקרקעי ישראל למכירת השטח - כינה אותם  " פולשים ",  ואיים לתבוע אותם אם לא יפנו את המתחם .  על השטח אפשר יהיה לבנות 70 דירות בבניינים בני חמש קומות ומבנה מסחרי .  המשפחות מתגוררות ב-16 בתים צמודי קרקע שהוקמו בשנות ה-30 על שטח של שישה דונמים .  הדיירים מחזיקים בחוזי רכישה ,  שלפיהם רכשו את הזכויות בבתיהם מאנשים פרטיים בשנות ה-50 .  מדובר בתושבים מבוגרים ברובם ,  וכמה מהם מוגדרים דיירים מוגנים . " במכתב שהוציא לנו הקבלן נכתב שאם לא נפנה את הבתים בתוך חודש - הוא יהרוס אותם על חשבוננו ",  אמר אחד הדיירים הוותיקים במקום .  במסגרת המכרז התחייב הזוכה לפנות את 16 המשפחות מהמתחם ,  ולצורך כך קיבל מהמינהל ייפוי כוח מטעם היועץ המשפטי לממשלה .  מוקד הבעיה טמון בכך ששאלת הפיצויים לתושבים לא נכללה בהתחייבות זאת ,  והתושבים לא הוכרו על ידי המינהל כבעלי זכויות למרות החוזים שבאמתחתם .  מטענות התושבים עולה כי בעבר התגוררו במקום תושבים ערבים שברחו מבתיהם ,  והבתים הריקים הועברו לחזקת האפוטרופוס הכללי .  המדינה שיכנה במקום תושבים שבחלוף השנים מכרו את זכויותיהם לדיירים אלה .  במהלך השנים הועברה הבעלות בשטח מהאפוטרופוס הכללי למינהל ,  שהחליט לפני שנה להוציאו למכרז .  ביולי האחרון הגיש היזם לבית משפט השלום ברמלה תביעה לפינוי הדיירים ,  ובימים אלה מגישים התושבים כתבי הגנה באמצעות עו"ד יצחק נטוביץ .  הדיירים מתלוננים על כך שהיזם גם חסם את דרכי הגישה לבתים בלוחות בטון ,  מה שמקשה על דיירים מבוגרים להגיע לביתם .  עוד טוענים הדיירים כי לא ידעו כלל על פרסום המכרז .  השר המופקד על שיפור השירות לציבור ,  מיכאל איתן ,  הגיע אתמול למתחם בניסיון לסייע לפתרון המצב .  היזם מפנה - וגוזר קופון למכרז שפירסם המינהל לפני שנה הוגשו שתי הצעות .  את ההצעה הזוכה הגישה חברת השלושה בנייה וייזום בסכום של 2.1 מיליון שקל ,  וההצעה אושרה בנובמבר 2009 .  על פי שמאות שערכה במארס 2009 השמאית אסתר כהן בעבור המינהל ,  שווי הקרקע היה 2.09 מיליון שקל .  זאת לאחר שהמגרשים ללא הבתים הוערכו על ידי כהן ב-14.3 מיליון שקל ,  מתוכם ציינה כי יש לפצות את הדיירים ב-12 מיליון שקל .  עו"ד נטוביץ ,  המייצג את התושבים ,  מסר : " לפני שנה בערך הוערך השטח במרכז בת ים - ללא הבתים עליו - ב-20 מיליון שקל .  כיום השטח מוערך ב-35 מיליון שקל .  המדינה ,  במקום להידבר עם אנשים שגרים פה 60 שנה וחלקם דור שלישי ורביעי במקום ,  לא פנתה בהצעה לדיירים לרכוש את הזכויות בעצמם ,  אלא פעלה במחשכים כדי שחברה יזמית תרוויח כמה שיותר .  למרות שהערכת השמאי של המינהל מדברת על 12 מיליון שקל פיצויים לדיירים ,  מסמכי המכרז לא חייבו את הקבלן הזוכה בתשלום פיצויים כתנאי כלשהו לזכייה בקרקע .  למרבה האבסורד הקבלן גם תובע מהדיירים דמי שכירות ראויים עבור שבע השנים האחרונות ".  בין הדיירים במקום נמצאת משפחתו של חבר מועצת עיריית בת ים ,  ששון אליהו ,  שציין במפגש : " מדובר במשפחות שהקימו את המדינה והמדינה מפסידה פה .  אם מינהל מקרקעי ישראל היה פונה לכל אחת מהמשפחות כשהגיע למסקנה כי ברצונו למכור את השטח ,  כדי שישלמו תמורה כספית עבור הזכויות שלהם בשטח ,  המדינה היתה זוכה ב-10 מיליון שקל יותר .  אך במקום זאת המדינה העדיפה לתת את השטח ליזם שיפנה את האנשים ויגזור את הקופון ".  נטוביץ הוסיף כי התושבים סבורים שתוכנית בניין העיר הקיימת ,  המדברת על 70 דירות חדשות ,  צפויה להשתנות לאחר שהיזם יבקש להגדיל את התוכנית ל-200 יחידות ואף יותר ,  וכי אין לאפשר זאת לפני שיובטח פיצוי הולם לתושבים . " שיקול הדעת בעשיית המכרז היה לקוי .  היו חייבים לפנות קודם לתושבים שגרים שם 60 שנה ולא להפקיר אותם .  הפתרון הוא שהרשויות יראו את הפרויקט כפרויקט אמיתי של פינוי-בינוי קלאסי ,  ולא סילוק-בינוי ".   " אני שואל את עצמי איך סיפור כזה יכול לקרות בכלל .  כיצד ייתכן שמשרד ממשלתי פועל כאילו הוא שלוחה של בעל הון ומוכר שטח בגוש דן שמיועד ל-70 דירות ב-2 מיליון שקל ,  מבלי להתייחס לאנשים שגרים במתחם עשרות שנים ",  אמר השר איתן ל-themarker בתום המפגש . " פניתי לשר השיכון ואמרתי לו שלא נוכל להפנות את הגב לאנשים .  אולי המינהל טעה ,  בין אם כתוצאה של רשלנות או מתום לב .  צריך היה לחייב את הקבלן לפצות את האנשים . " עברתי מאבקים דומים בכפר שלם ובגבעת עמל ,  שהיא כיום פארק צמרת בתל אביב .  עד שהקרקע לא היתה שווה כסף - איש לא התעניין בה .  אם המינהל רוצה לפנות את האנשים ,  זה בסדר .  או שהיה מוכר להם את הזכויות או שהדיירים היו מתקשרים עם קבלן בעסקת קומבינציה . " במדינת ישראל יש אנשים שבאמת פולשים לקרקעות ומקבלים פיצויים של מיליונים .  המדינה מתייחסת אליהם בכפפות של משי ומחלקת להם פרסים .  כאן מדובר באנשים שיושבים 40 ו-50 שנה ,  חלקם דיירים מוגנים ,  לאחר שרכשו את הזכויות - ומגיע להם פיצוי ". 

המינהל מכר ליזם פרטי קרקע בבת ים - 16 משפחות נדרשו להתפנות ללא פיצוי
מינהל מקרקעי ישראל פירסם מכרז על השטח ללא סעיף לפיצוי הדיירים ,  אף שהם רכשו את הזכויות לחיות במתחם .  כעת דורש הזוכה במכרז שהמשפחות יתפנו ;  השר מיכאל איתן מנסה לגשר בין הצדדים

