29 בכירים בטבע מחזיקים מניות ב-2.1 מיליארד דולר
הדו"חות המלאים של טבע חושפים :  העובדים מימשו ב-2009 אופציות למניות ברווח של 160 מיליון דולר .  מספר העובדים ירד ב-8.4% בשנה האחרונה .  התלות של החברה בקופקסון גדלה והוא מספק 18% מההכנסות
 >  >  עובדי טבע מימשו 6.8 מיליון אופציות למניות ב-2009 - כך עולה מהדו"חות השנתיים של טבע שפורסמו אמש .  האופציות מומשו במחיר ממוצע של 24.7 דולר ,  המגלם רווח של 160 מיליון דולר .  טבע חילקה לעובדיה 8.5 מיליון אופציות ב-2009 במחיר מימוש ממוצע של 51.91 דולר .  ההון העצמי גדל ב-169 מיליון דולר כתוצאה ממימוש האופציות .  עובדי טבע מחזיקים ב-30 מיליון אופציות ,  שמתוכם 12.7 מיליון אופציות הבשילו וניתנות למימוש .  השווי הפנימי של האופציות שהבשילו ,  כלומר מחיר המניה בבורסה פחות מחיר המימוש הממוצע ,  הוא 348 מיליון דולר .  השווי הפנימי של כלל האופציות שבידי העובדים מסתכם ב-527 מיליון דולר .  יו"ר טבע ,  אלי הורביץ ,  וסגן היו"ר ,  פיליפ פרוסט ,  החזיקו נכון לסוף 2009 ב-10 מיליון וב-14.8 מיליון מניות בהתאמה ,  שהם 1.1% ו-1.6% בהתאמה ממניות טבע .  פירוש הדבר הוא שהורביץ מכר לפחות 300 אלף מניות ששוויין הממוצע ב-2009 היה 14.5 מיליון דולר .  ואילו פרוסט מכר 1.4 מיליון מניות בשווי ממוצע של 70 מיליון דולר .  שווי אחזקתו של הורביץ במניות החברה מגיע ל-600 מיליון דולר ,  ושווי אחזקתו של פרוסט מגיע ל-885 מיליון דולר .  הדירקטורים והמנהלים הבכירים של טבע החזיקו נכון לסוף 2009 ב-35 מיליון מניות ,  4% מהונה של החברה ,  בהשוואה ל-41.2 מיליון מניות שהחזיקו בסוף 2008 - כך שב-2009 הם מימשו 5.4 מיליון מניות לפחות בשווי ממוצע של 260 מיליון דולר .  טבע שילמה לדירקטורים ולנושאי המשרה שכר בעלות של 16.7 מיליון דולר ב-2009 והקצתה 2.8 מיליון אופציות למניות במחיר מימוש של 52.68 דולר ,  וכן הקצתה להם 308 אלף מניות חסומות .  מספר עובדי טבע הסתכם ב-35 אלף נכון לסוף 2009 - ירידה של 8.4% בהשוואה ל-2008 .  מספר עובדיה של טבע בישראל עלה ב-140 ב-2009 ל-6,301 .  עיקר הקיצוצים במספר המשרות היה באירופה  ( 2,348 )  ובצפון אמריקה  ( 1,092 )  .  כחלק ממאמצי ההתייעלות של טבע נסגרו מפעלים בעיר קונגרס בניו יורק ,  במקסיקו סיטי ובברנו  ( צ'כיה )  ,  במטרה לרכז את פעילות הייצור במפעלים גדולים כמו בהר חוצבים בירושלים ובעיר אופאבה בצ'כיה .  טבע שילמה הוצאות לפיצויים בסכום של 75 מיליון דולר ב-2009 ,  בעיקר בגין פיטוריהם של 315 איש במפעל לייצור טבליות בווטרפורד ,  אירלנד .  18% מההכנסות - מהקופקסון טבע מציינת שהיא מפיקה 18% מהכנסותיה נטו מקופקסון  ( התרופה המקורית לטיפול בטרשת נפוצה )  ב-2009 ,  בהשוואה ל-16% ב-2008 ,  ושיעור גבוה משמעותית יותר מרווחיה .  קופקסון עלול להתמודד עם תחרות עזה מתרופות למחלה שניתנות במתן אורלי ,  כמו gilenia ,  שה-fda הסכימה לבחון בהליך מקוצר את בקשתה לאישור ,  וכן fingolimod של חברת נוברטיס ,  שהשלים את השלב השלישי והמכריע של הניסויים בבני אדם .  גורם סיכון נוסף הוא תהליך המיזוגים והרכישות של לקוחותיה - רשתות הפארם והקמעונות הגדולות בארה"ב .  המשך המגמה מגביר את כוח המיקוח של הלקוחות מול טבע .  הלקוח הגדול ביותר של טבע סיפק לה 16% מהכנסותיה .  הריכוזיות הגוברת בשוק האמריקאי התבטאה בעלייה בחלקן של רשתות הפארם במכירות בארה"ב - מ-40% ב-2008 ל-54% ב-2009 .  גורמי סיכון אחרים כוללים את יתרת המוניטין והנכסים הבלתי מוחשיים במאזן ,  שצמחה ל-16.7 מיליארד דולר - מחצית מכלל נכסיה בסוף 2009 .  טבע חשופה להפרשות מהותיות בגין נכסים אלו ,  אם יתברר שפוטנציאל ההנאה הכלכלית מנכסים כמו זכויות לשיווק מוצרים ירד משמעותית .  טבע נתונה לבחינה של נציבות האיחוד האירופי בנוגע לכמה מההסדרים שאליהם הגיעה עם חברות שפיתחו תרופות מקוריות ושנחשדות בפגיעה בתחרות .  טבע מציינת שבעקבות רכישתה של חברת באר בדצמבר 2008 גדל מספר התרופות הגנריות שהיא משווקת בארה"ב מ-320 ל-400 ,  והנתח שלה בשוק הגנרי עלה מ-19% ל-22% .  המכירות בשוק הבינלאומי ,  שמחוץ לצפון אמריקה ,  האיחוד האירופי ומדינות מערב אירופיות ,  גדלו ב-20% ב-2009 ל-2 מיליארד דולר .  המכירות ברוסיה כמעט הוכפלו ,  כתוצאה מרכישת באר וגידול במכירות של מוצרים גנריים ,  כולל אנטיביוטיקה .  טבע מחזיקה בעקבות רכישת באר והחברה הבת פליבה בנתח של 33% מהשוק הקרואטי והפכה לחברה השלישית בגודלה בפולין .  טבע הגדילה את אחזקותיה בחברה היפנית טיישו  ( taisho )  מ-67% בסוף דצמבר 2009 ל-74% לפני שבועיים .  מכירותיה של טיישו הסתכמו ב-130 מיליון דולר ב-2009 ,  ורכישתה הפכה את טבע לחברה השישית בגודלה בשוק הגנרי היפני .  גודלו של שוק זה הוא 6 מיליארד דולר בשנה ,  7% במונחי מכירות ו-19% במונחי מרשמים משוק התרופות היפני ,  שהוא השני בגודלו בעולם .  טבע נתקלה במערב ובמרכז אירופה בתחרות קשה ובמדיניות ממשלתית של הפחתת ההשתתפות של הממשלה בהוצאות לרכישת תרופות ,  וכן בהפחתת מחירים מינהלית במדינות כמו בריטניה ,  הולנד ,  צרפת ואיטליה .  כתוצאה מכך ומהתחזקות הדולר כלפי היורו והליש"ט ירדו מכירותיה בבריטניה ובאיטליה ,  אף ששמרה על נתח השוק ומעמדה המוביל במדינות אלו .  טבע הגדילה קלות את נתח השוק שלה בצרפת ,  שבה היא החברה השלישית בגודלה ,  וגם בספרד ,  שבה היא החברה השלישית בגודלה עם נתח של 10% מהשוק .  טבע מתכננת להרחיב את נוכחותה בשוק הגנרי באמריקה הלטינית ,  שהיקפו 40 מיליארד דולר בשנה - עלייה של 22% ביחס ל-2008 .  שוק זה צפוי לצמוח בקצב שנתי של 12% עד 2013 .  טבע ביצעה הפרשה של 82 מיליון דולר ב-2009 בגין תרופות גנריות לבעלי חיים ששיווקן נאסר בארה"ב בידי fda ,  וכן בגין הפרשה לירידת ערך נכסים במפעל בעיר פורט דודג' .  טבע מציינת כי בכוונתה לסגור מפעל זה ,  כשדיונים על מתקני הייצור האחרים של החברה נמשכים .  מכירותיה של טבע בתחום הווטרינרי בארה"ב פסקו כליל מאוגוסט 2009 ,  וקרסו מ-85 מיליון דולר ב-2008 ל-24 מיליון דולר ב-2009 .  פוטונציאל המחיקות הקשורות בעסקים הווטרינריים מגיע ל-112 מיליון דולר נכון לסוף 2009 .  הדו"ח השנתי המלא של טבע מגלה שההכנסות ממכירת תרופות גנריות שמקורן ביולוגי  ( ביו-גנריות )  הסתכמו ב-74 מיליון דולר ב-2009 - גידול של 17% בלבד בהשוואה ל-2008 .  מדובר בסכום נמוך ,  בהתחשב בכך שטבע קבעה כיעד מכירות תרופות ביו-גנריות ב-800 מיליון דולר ב-2015 .  עם זאת ,  טבע מציינת ש-60% מהמכירות של מוצרים אלו ב-2009 היו בארה"ב ובאירופה ,  ונבעו ממכירת הורמון הגדילה בארה"ב וגרסה גנרית לניופוג'ן באירופה ,  בעוד ב-2008 היו כל המכירות מחוץ לאזורים אלו .  הכנסותיה של טבע מייצור חומרי גלם פעילים לתרופות בעבור גורמים חיצוניים נסוגו ב-6.3% ב-2009 והסתכמו ב-565 מיליון דולר ,  בעיקר בשל ירידה במכירות באירופה ובארה"ב .  טבע מעריכה שמכירותיה בעתיד ייהנו מהמגמה של מיקור חוץ של ייצור חומרי גלם פעילים בידי חברות ענק .  טבע מנהלת מו"מ עם משרד ההגנה האמריקאי על ייצור והספקה של חיסונים נגד מגיפה של מחלה חמורה בדרכי הנשימה .  טבע השלימה את הניסוי בשלב השני/שלישי של הניסויים בבני אדם בסוף 2007 והגישה ב-2008 בקשה לאישור השיווק של החיסון בקרב חיילים בלבד .  טבע מנהלת את המו"מ עם משרד ההגנה האמריקאי ,  תוך ציפייה לקבל עוד ב-2010 את האישור לשיווק החיסון .  טבע מגלה כי קווי האשראי הלא מנוצלים שלה מסתכמים ב-1.5 מיליארד דולר ,  ויחד עם מזומן ושווה מזומן השוכנים בקופתה בהיקף של 2.2 מיליארד דולר - נראה כי היא לא תידרש להיערכות פיננסית יוצאת דופן אם תזכה במכרז לרכישת חברת רציופארם הגרמנית .  שיעור המס האפקטיבי של טבע בישראל המשיך לרדת ב-2009 .  החברה הפרישה 65 מיליון דולר בלבד לתשלום מס בישראל בגין 2009 ,  כלומר 4.8% מהרווח לפני מס שנוצר בישראל ,  בעוד ב-2008 הגיעה ההפרשה למס ל-155 מיליון דולר ,  שהם 6.6% מהרווח לפני מס .
 
29 בכירים בטבע מחזיקים מניות ב-2.1 מיליארד דולר
הדו"חות המלאים של טבע חושפים :  העובדים מימשו ב-2009 אופציות למניות ברווח של 160 מיליון דולר .  מספר העובדים ירד ב-8.4% בשנה האחרונה .  התלות של החברה בקופקסון גדלה והוא מספק 18% מההכנסות

