רשתות השיווק הקטנות :  החלת הסכם קיבוצי על עובדינו תביא לקריסת עסקים ולפיטורים 
ברשתות טוענים כי עלויות השכר שלהן יגדלו ב-32% אם תיושם החלטת שר התמ"ת להחיל את הסכמי השכר בשופרסל וברבוע כחול על כל הענף
 >  >  שמונה רשתות השיווק הבינוניות והקטנות ביקשו שלשום משר התמ"ת ,  בנימין בן-אליעזר ,  שיבטל את החלטתו לפרסם צו הרחבה להסכם הקיבוצי הקיים בשתי הרשתות הגדולות ביותר - שופרסל ורבוע הכחול .  צו ההרחבה ,  שעליו הודיע בן-אליעזר בשבוע שעבר ,  יביא לכך שהסכמי השכר בשופרסל וברבוע כחול יחולו על כל ענף השיווק הקמעוני ,  המעסיק כ-20 אלף עובדים .  משמעות הדבר היא שתנאי השכר בשופרסל וברבוע הכחול - שבהן השכר גבוה מ-4,000 שקל בחודש ולעובדים ניתנות זכויות סוציאליות מסוימות - יחולו על כל רשתות השיווק האחרות .  לטענת מקורות ברשתות השיווק ,  יישום ההסכם הקיבוצי יגדיל את עלויות השכר שלהן בכ-32% .  כיום רוב העובדים ברשתות אלה מקבלים שכר מינימום ותנאים סוציאליים מופחתים .  הרשתות כמעט חינם ,  מחסני השוק ,  מחסני להב ,  א.ב.א ויקטורי ,  סופר דוש ,  יינות ביתן ,  ח.כהן סוכנות מזון ומשקאות ופרשמרקט טוענות בפנייתן לשר התמ"ת ,  באמצעות משרד עורכי הדין אשר חלד ,  כי צו ההרחבה יגרום ל"פגיעה קשה ובלתי הפיכה בענף ".  לטענתן , " צו ההרחבה יביא לקריסת עסקים ,  לחיסול התחרות בענף וכפועל יוצא לאובדן פרנסה המוני ,  בפרט של עובדים ותיקים ושל עובדים בפריפריה ".  הרשתות מבקשות מבן-אליעזר לאפשר להן שימוע  " נוכח השלכות הצו ".  ברשתות הפרטיות האשימו את הרשתות הגדולות בכך שיזמו את צו ההרחבה כדי להקשות עליהן .  בתגובה לכך אמר יו"ר ועד עובדי רבוע כחול : " הרשתות האלה מיתממות .  הן מושיבות קופאיות בשכר נמוך ומשלמות להן תנאים סוציאליים בקמצנות .  צו ההרחבה חשוב כדי שסוף-סוף יגדלו ההוצאות של הרשתות הפרטיות הבינוניות והקטנות על שכר ,  והתחרות בענף תיהפך להוגנת ".  שתי רשתות שיווק אחרות ,  רשת שיווק השקמה שבבעלות רמי לוי ורשת חצי חינם שבבעלות משפחת קופרלי וזכי שלום ,  מתכוונות לצאת למאבק נגד צו ההרחבה באמצעות עתירה לבג"ץ .
 
רשתות השיווק הקטנות :  החלת הסכם קיבוצי על עובדינו תביא לקריסת עסקים ולפיטורים 
ברשתות טוענים כי עלויות השכר שלהן יגדלו ב-32% אם תיושם החלטת שר התמ"ת להחיל את הסכמי השכר בשופרסל וברבוע כחול על כל הענף

