ח"כ אילטוב : " אנו רואים בדאגה את הירידה בהיקף הגיוסים של ההון סיכון הישראלי "
 אהרון מנקבוסקי ,  יו"ר ה-IVA :  המשבר הטיב עם תעשיית ההיי-טק בכך שהכריח אותה להצטמצם לגודל טבעי
ועדת המשנה לקידום ולסיוע לתעשיות עתירות ידע מטעם ועדת הכלכלה ,  בראשות ח"כ רוברט אילטוב ,  התכנסה היום  ( שלישי )  לדיון בנושא המשבר בהון סיכון הישראלי .  בדיון נכחו נציגי משרד האוצר ואגף התקציבים ,  נציגי משרד התמ"ת והמדען הראשי ,  בכירי ההון סיכון ותעשיית ההיי-טק הישראלית.על פי הנתונים שהוצגו בדיון במסגרת מחקר של מחלקת המחקר והמידע של הכנסת ,  עולה כי היקף ההון שגויס על ידי קרנות הון הסיכון הישראליות ירד ב-75% מ-800 מיליון שקל ב-2008 ל-200 מיליון שקל ב-2009 .  כמו כן היקף ההשקעות של הקרנות הישראליות ירד מ-789 מיליון שקל ב-2008 ל-410 מיליון שקל ב-2009 ,  בד בבד עם עלייה בהיקף ההשקעות של הקרנות הללו בחברות זרות  עלייה מ-57 מיליון שקל ל-80 מיליון שקל.אהרון מנקבוסקי ,  יו"ר ה-iva ,  טען כי המשבר הכלכלי הטיב עם תעשיית ההיי-טק בכך שהכריח אותה להצטמצם לגודל טבעי ונכון .  מנקובסקי הוסיף כי השוק היום מהווה הזדמנות בלתי רגילה להשקעות ,  בדומה למצב ב-1995 ,  וכי על הממשלה להתמקד בהקצאת תקציבים להשקעה בתחומים ובמקומות שיאפשרו יצירת ערך לאורך זמן .  לדבריו ,  רף ההשקעות אכן עלה ויותר קשה לגייס כספי הון סיכון מבעבר ,  אך הדבר נובע מכך שהחברות הישראליות מתקשות להציג תוכניות עסקיות אטרקטיביות דיין.בתשובה לשאלתו של ח"כ אילטוב לגבי היקף ההשקעות הגובר בחברות זרות ,  ענה מנקובסקי כי הדבר אינו מעיד על שחיקה באמון בתעשייה הישראלית ,  אלא מהווה החלטה עסקית שמטרתה ללמוד את השווקים הזרים - החלטה שבסופו של דבר תטיב עם תעשיית ההיי-טק הישראלית.לידיה לזנס ,  סגנית המדען הראשי ,  טענה כי על מנת לשמר את יתרונה התחרותי של ישראל ביחס למדינות אחרות ,  על הממשלה לפעול באופן מיידי להגדלת תקציבי המדען .  לטענתה ,  נטל הוצאות המו"פ המוטל על התעשייה הישראלית הוא בהיקף של 75% לעומת 30%-50% במדינות ה-oecd.אמיר פרוינד ,  מנכ"ל חברת fornova ,  אשר עסק במנטורינג בחברות היי-טק בשלביהן המוקדמים  ( early stage )  ,  ציין כי בשנתיים האחרונות עלה הרף שחברות כאלו צריכות להציג בבואן לגייס כספי הון סיכון .  חיים קופנס  ,  שותף בקרן jvp ,  חיזק את דבריו של פרוינד וטען כי אם בעבר היה על חברות להציג מכירות של מיליון עד 2 מיליון דולר על מנת לסגור סיבוב גיוס ,  כיום עליהן להציג מכירות של 4 עד 5 מיליון דולר לשם כך .  הדבר מחדד את חשיבותם של תקציבי המדען הראשי כמקור מימון אלטרנטיבי לחברות בשלביהן המוקדמים.אסתי פשין ,  שותפה בקרן destino ventures  ( קרן אנג'לים )  ,  טענה בדיון כי במקביל להגדלת תקציב המדען נדרש לפעול לתמרוץ משקיעים פרטיים  ( אנג'לים )  ולמציאת פתרונות מיידים למימון ביניים .  ח"כ אילטוב עידכן כי במסגרת פעילותה של השדולה לקידום ההיי-טק בישראל ,  הוגש תיקון לפקודת מס הכנסה המתמקדת בתימרוץ משקיעים פרטיים.ח"כ אילטוב סיכם כי הקרנות מהוות מנוע חשוב ועיקרי בקידום ההיי-טק הישראלי ,  מאידך ,  הביע דאגה נוכח הירידה הדראסטית בהיקף גיוסי ההון סיכון ,  שלטענתו פוגעת ללא ספק בעתידה ושרידותה לאורך זמן של תעשיית ההיי-טק הישראלית.עוד קרא ח"כ אילטוב למשרדי הממשלה לפעול באופן מידיי למציאת פתרונות מימון ביניים ,  לגיבוש תמריצים למשקיעים פרטיים ולעידוד הגופים המוסדיים להשקעה במשק הישראלי .  לבסוף קרא אילטוב להגדיל לאלתר את תקציב המדען ואת השתתפות המדינה בנטל המו"פ ,  כפי שמדינות ה-oecd עושות כיום ." המגמה בישראל מטרידה .  אנחנו מאבדים את יתרוננו התחרותי והאיכותי בהיי-טק נוכח שיעור ההשקעות הממשלתיות ההולכות ופוחתות ",  אמר אליטוב והוסיף כי העובדה שהקרנות הצליחו לגייס רק רבע מההון אותו גייסו ב-2008 מעיד על משבר בהון סיכון . " הממשלה חייבת להיערך בהתאם - העובדה כי עיקר כספי ההון סיכון בישראל הינם כספים זרים ,  מחדדת את הבעיה משום שבאחת עלול מקור תקציבי זה להיעלם ",  סיים את דבריו .
 
ח"כ אילטוב : " אנו רואים בדאגה את הירידה בהיקף הגיוסים של ההון סיכון הישראלי "
 אהרון מנקבוסקי ,  יו"ר ה-IVA :  המשבר הטיב עם תעשיית ההיי-טק בכך שהכריח אותה להצטמצם לגודל טבעי

