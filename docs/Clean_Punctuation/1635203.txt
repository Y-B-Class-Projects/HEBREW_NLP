ריאל מדריד ממחזרת סקוררים
רוד ואן ניסטלרוי צפוי לעזוב ולחתום בהמבורג ,  בעוד סרחיו קנאלס ,  הכישרון הגדול של ראסינג סנטאנדר ,  קרוב להגיע
זה היה באוויר וכעת זה כנראה נחרץ ,  רוד ואן ניסטלרוי עוזב את ריאל מדריד .  לפי דיווחים בגרמניה ,  חלוצה ההולנדי של הקבוצה מבירת ספרד עורך בדיקות רפואיות בהמבורג ,  והוא צפוי לחתום על חוזה בקבוצה הגרמנית .  לואן ניסטלרוי היו מספר הצעות מהליגה האנגלית ,  מסטוק סיטי ,  טוטנהאם ו-ווסטהאם - כולן הודיעו שהציעו לו לשוב לכושר בשורותיהן ,  אלא שההולנדי בן ה-33 בחר שלא לשוב לממלכה ,  לאחר תקופת שהותו במנצ'סטר יונייטד ולנסות את מזלו דווקא באופציה הגרמנית .  
הסקורר הגדול הגיע לריאל מדריד ממנצ'סטר יונייטד תמורת סכום של כ-24 מיליון יורו ב-2006 ,  לאחר שלא הסתדר עם מנג'ר השדים האדומים אלכס פרגוסון .  בעונתו הראשונה עם ריאל זכה ההולנדי עימה באליפות ספרד ,  תוך שהוא כובש שערים רבים ,  אלא שהפציעות הכריעו אותו ,  כשלראייה העונה הוא שיחק 13 דקות בלבד .
 אלא שריאל ,  כמובן ,  לא מבזבזת רגע בלי לנסות ולקנות שחקנים חדשים .  עיתון מארקה מדווח כי הקבוצה קרובה מאוד לשים ידה על הכישרון העולה בשמי הכדורגל במדינה ,  סרחיו קנאלס ,  שחקנה של ראסינג סנטאנדר .
 הכישרון הענק בן ה-18 מחוזר על ידי קבוצות בכירות רבות ,  כמו צ'לסי ,  מנצ'סטר סיטי ובאיירן מינכן ,  אלא שנראה שהענקית הספרדית מהבירה היא זו שתצליח להנחיתו בסנטיאגו ברנבאו .  קנאלס עצמו כבר הביע את הסכמתו להצטרף לבלאנקוס לתקופה של חמש שנים תמורת סכום של כ-6 מיליון יורו שיועבר לקבוצה ממחוז קנטרבריה ,  כשהוא עצמו ישתכר בסכום של כמיליון יורו בשנה .
 נראה שגם אם קנאלס יירכש על ידי מדריד ,  הרי שהוא יושאל ,  כנראה לפחות עד סוף העונה הנוכחית אם לא מעבר לכך לראסינג ,  ורק אז ילבש את המדים המכובדים של ריאל .
 
ריאל מדריד ממחזרת סקוררים
רוד ואן ניסטלרוי צפוי לעזוב ולחתום בהמבורג ,  בעוד סרחיו קנאלס ,  הכישרון הגדול של ראסינג סנטאנדר ,  קרוב להגיע

