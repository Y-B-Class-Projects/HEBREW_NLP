אוקטובר חלש :  הזכייניות לא מכרו את מלוא זמן הפרסום
בלעדי אובדן ההכנסות עשוי להסתכם בעשרות אלפי שקלים לערב שידור .  סיבות אפשריות להאטה - החגים בספטמבר והחורף שלא מגיע
 >  >  תוכניות הפריים טיים  " רוקדים עם כוכבים "  ו"מאסטר שף "  ששודרו בשבוע החולף רשמו אמנם שיעורי צפיית שיא ,  אך זכייניות הטלוויזיה המסחרית לא גרפו בזכותן רווחים מקסימליים .  הסיבה לכך היא שבכמה ערבים בשבוע החולף ניצלו הזכייניות רק כ-75% ממלאי זמן הפרסום שעמד לרשותן .  ל-themarker נודע כי הזכייניות התקשו למכור את מלאי זמן הפרסום שלהן גם בחודש אוקטובר ,  שהיה חלש בעבור שוק הפרסום כולו .  מתוך מקסימום אפשרי של כ-40 דקות פרסום בפריים טיים ,  ניצלו הזכייניות בשבוע החולף 28-31 דקות בלבד ,  מה שמשקף אובדן הכנסות אפשרי של עשרות אלפי שקלים .  ההפסד עשוי להיות אף גדול יותר במצב שבו חלק מהדקות המנוצלות לא נמכרו במחיר מלא ,  אלא ניתנו כבונוס למפרסמים שאליהם התחייבו הזכייניות .  עם זאת ,  בהערכת היקף ההפסדים יש להתחשב בכך שיעורי הצפייה הגבוהים נרשמו גם בזכות היעדר הפרסומות ,  שמנע פרישת צופים במהלך השידור .  גורמים בשוק הפרסום ציינו כי ישנם כמה הסברים אפשריים להאטה באוקטובר .  בין אלה ציינו את חגי תשרי שאירעו מוקדם בספטמבר והותירו זמן רב מהרגיל בינם לבין סוף השנה ,  מועד מסורתי של גל פעילויות פרסום .  הסבר אפשרי נוסף הוא החורף שמבושש לבוא ועוצר עלייה לאוויר של קמפיינים המיועדים לעונה .  הגורמים חלוקים ביניהם בנוגע להיקף ההאטה .  אחדים טוענים כי הפעילות נחלשה משמעותית באוקטובר בשיעור של 15%-20% לעומת הממוצעים הרגילים לחודש .  אחרים טוענים כי ההאטה היא ירידה תנודתית סבירה שאפשר היה לצפות לה ,  וכי היא מסתכמת בשיעור חד-ספרתי בלבד .  הגורמים מוסיפים כי השנתיים האחרונות בשוק הפרסום לא היו אופייניות והושפעו מהמשבר הכלכלי העולמי .  בעוד שהחציון הראשון של 2009 היה חלש למדי ,  בחציון השני חלה התאוששות משמעותית וב-2010 החציון הראשון היה חזק למדי מבחינת היקף ההשקעות בפרסום ,  אך החציון השני מסתמן כחלש יותר .  שאלה שעולה בנוגע להיקף ניצול דקות הפרסום בטלוויזיה המסחרית היא אם מפרסמים מקבלים הנחות בתקופה של האטה .  גורמים בזכייניות טוענים כי לא ניתנות הנחות ,  וכי החברות עובדות לפי מחירון קבוע .  גורמים בחברות המדיה חושבים אחרת  - " יש הרבה הזדמנויות ,  החברות מציעות דברים ומהבחינה הזאת זו הזדמנות למפרסמים להיכנס ",  אומר בכיר בחברת מדיה .  על הטענות כי מחירי הפרסום קבועים אומר הבכיר כי  " נכון שיש מחירון אבל זה שוק כמו כל שוק ,  וכשאין ביקושים המחיר יורד ". 

אוקטובר חלש :  הזכייניות לא מכרו את מלוא זמן הפרסום
בלעדי אובדן ההכנסות עשוי להסתכם בעשרות אלפי שקלים לערב שידור .  סיבות אפשריות להאטה - החגים בספטמבר והחורף שלא מגיע

