השילוש הקדוש של מירית
במקום לנסות ולחדש ,  חוזרת המעצבת מירית וינשטוק 5 שנים אחורה ,  אל השמלות עם הפפיונים והפליסה .  ואנחנו תוהים אם זה מרענן או מייבש ? 
חוש שישי יש למירית וינשטוק ,  המסוגל לזהות את  " הטרנד הנכון "  רגע לפני שהוא מגיע לשיא ,  והיא משתמשת בו באופן חכם לאו דווקא באופנה ,  ובעיקר בשיווק .  כך היה לפני כשלוש שנים עם מיזם הקהילה הווירטואלית  " miss mi ",  במסגרתו צילמו עצמן נשים ברחבי העולם עם בגדיה ,  הרבה לפני קהילות  " פייסבוק "  ואחרות .  בשנה שעברה היא הכריזה לראשונה על הקמת קו גברים ,  ואף צילמה לו מיני-קטלוג נאה וכך זה קרה שוב בחודש שעבר ,  כשהקימה בנמל תל אביב חנות  " פופ-אפ ",  כדרכם של מעצבי-על ,  שהציעה עיצובים נבחרים בשחור-לבן מעונות קודמות .
 בעוד שכלפי חוץ מוצאת וינשטוק דרכים חדשות שמשאירות אותה בשיח האופנתי ,  בכל הקשור לעיצובים ,  היא מקפידה להישאר בטריטוריה מוכרת .  קולקציית החורף מציינת חמש שנים למותג שהקימה ,  ובדומה לקונספט של החנות הזמנית ,  גם הקולקציה מביטה אל עיצובי העבר . " חזרתי אחורה לקולקציות שעשיתי והסתכלתי על פריטים שהוכיחו את עצמם ומוטיבים שעסקתי בהם .  יש כאן דגמים שהם שחזור מדויק ,  ודגמים אחרים שלקחתי למקומות חדשים ". 
הנגיעה בעבר מאפשרת לווינשטוק לחזור אל השילוש הקדוש שלה :  שמלות ,  סימני קפלים ופפיונים .  ואכן ,  כאן טמון החוזק שלה ,  והקולקציה מכילה מספר לא קטן של שמלות מעודנות ,  שנעות בין הפומפוזי למתוחכם .  בראש ניצבת שמלה א-סימטרית בצבע קוראל עשויה משי ,  שיש בה דוגמא מפתיעה של פליסה הנקטע באמצע .  לצידה ,  אחרת ,  שקטה ומלאת רושם ,  העשויה כולה בטקסטורת קפלים קטנטנים ,  בצבעוניות מדורגת מאפור לשחור .
 כך יצרה וינשטוק רצף יפה של שמלות ,  חלקן מושקעות בסריגה ידנית או בבחירת בדים מחושבת ,  בין אם מדובר בשמלת פליסה המשולבת בחגורה בולטת מן העונה הראשונה ,  אשר נתפרה מבד חדש ,  או במשחק הבלתי נגמר עם פפיונים וסרטים ,  בכל גודל וצורה אפשריים .  כתב היד הידוע שלה ,  מופיע העונה במלוא עוזו והדרו .
 השאלה היא ,  האם הרפטטיביות הזו שולטת במעצבת או ההיפך .  גם כשהיא מנסה להוכיח שיש בה יותר מכך  עם שני דגמי מכנסיים ,  וסט ארוך או חולצה מכופתרת  זה חוזר בדיוק לאותו מקום ,  ולו בגלל הסיבה שהם נופלים ברמתם משאר הדגמים .  אם נרשמת הצלחה בדמות חולצת טי אפורה שצווארונה משלוב בשרשרת רבת רושם ,  הרי בזוג מכנסיים נורמטיבי וצר גזרה ,  אין ערך של ממש ,  במיוחד לאור העובדה שקרסי הסגירה שלו אינם נרכסים באופן מושלם .  בלייזר ששרווליו משוסעים בדוגמת קפלים הנקשרת במרפק וחושפת אותו ,  הוא אמנם ניסיון מעניין ,  אך סובל מטיפול יתר ,  שימנע ממנו להשתלב עם כל פריט אחר .
" אני לא מאמינה בחדשנות לשם החידוש ",  עונה וינשטוק לשאלה האם חמש שנים הן לא תקופה קצרה מידי בשביל רוויזיה של עבודות עבר . " אני מאמינה בכתב יד ,  בחומרים וטכניקות חדשות .  אני רוצה לפרוץ לשוק הבינלאומי וחשוב לי להיות ממוקדת .  הרבה יותר קל להציג אותה כך לקניינים ואחר כך ללקוחות ". 
המעצבת מנצלת את יום הולדתו החמישי של המותג,על מנת לתת תמונה ברורה  ( לעיתים ברורה מידי )  של העבודות שלה ,  לקהל שעדיין לא מכיר אותה .  כך ,  מתפקדת הקולקציה הנוכחית בעיקר כאוסף להיטים .  כמעט כל רצועה בתוצר המוגמר שווה האזנה ,  אך הטעם מסחרי לעתים ורף ההימאסות גבוה ובכך היא מתקשה לחדש .  העקבות האלו מטושטשות תחת הצהרות של חקירה חוזרת של עיצובים מן העבר ,  ולאוזן שמעבר לים ,  או לווג האמריקאי  ( שצילם כמה תכשיטים שלה )  ,  מירית וינשטוק עדיין מנגנת מוזיקה לא מוכרת .  האשליה שיש כאן משהו חדש ,  כפי שזאת כבר יודעת ,  היא שעושה את כל ההבדל .  מחירים :  שמלות :  1,170-2,200 שקלים ;  חולצות :  750 -1,100 שקלים ;  ז'קטים 1,490- 1,789 ;  מכנסיים :  735 שקלים .
 הקולקציה נמכרת ברשת רזילי ובסטודיו המעצבת שניצלר 20 ,  תל אביב .   ( לצד פריטים מעונות קודמות הנמכרים בהנחה ופרטי יד שנייה )  .
 
השילוש הקדוש של מירית
במקום לנסות ולחדש ,  חוזרת המעצבת מירית וינשטוק 5 שנים אחורה ,  אל השמלות עם הפפיונים והפליסה .  ואנחנו תוהים אם זה מרענן או מייבש ? 

