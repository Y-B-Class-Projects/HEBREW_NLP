בבנק אגוד מעלים את מחיר היעד למניית גיוון מ-15 דולר ל-19 דולר ;  המלצה - 'תשואת יתר'
בן אבי : " אנו מעריכים המשך שיפור בשיעור הרווחיות הגולמית של החברה בשנת 2010 בשל מהמשך צמיחה במכירות גלולות המעי הדק בעולם "
 בבק אגוד מעלים את מחיר היעד למניית מ-15 ל-19 דולר המבטא שווי חברה של 570 מיליון דולר וזאת עקב השיפור המתמשך ברווחיות החברה וההערכה כי בשנת 2010 תרשם צמיחה אורגנית בכל אזורי הפעילות העיקריים של החברה .  הערכה זו מבוססת גם על הערכת אגוד כי יינתן אישור fda לגלולות הקולון 2 של החברה בסוף 2011 /תחילת 2012 .  המלצתם היא  " תשואת יתר "  למניה ,  פרמיה של 11% על מחיר השוק.ברבעון הנוכחי הציגה החברה הכנסות שיא של 40.4 מיליון דולר ,  צמיחה של 13% לעומת רבעון מקביל אשתקד ומעט מעל הצפי של בנק אגוד להכנסות של 39.6 מיליון דולר .  החברה רשמה צמיחה חזקה באזור אסיה פאסיפיק עקב צמיחה חזקה ביפן כאשר החברה רשמה צמיחה שנתית של 17% במכירות שם עקב הגברת פעילות השיווק של המפיץ סוזוקן ביפן .  במהלך הרבעון החברה רשמה צמיחה של 45% בכמות הגלולות הנמכרת באסיה פאסיפיק אך נסיגה דו ספרתית בבסיס ההתקנה.באמריקה צמחו הכנסות החברה ברבעון בשיעור של 16% לעומת רבעון מקביל אשתקד .  אך בנטרול מכירות גלולות בראבו ברבעון בארה"ב  (  3.6 מיליון דולר )  רשמה החברה נסיגה בצמיחה של קצת למעלה מאחוז בהשוואה למכירות של רבעון מקביל אשתקד.באזור הפעילות של ה-emea מכירות החברה ברבעון הסתכמו לכ-11.3 מיליון דולר ,  צמיחה של 16.5% במכירות לעומת רבעון מקביל אשתקד .  אך אם ננטרל את ההכנסות ממכירות גלולות בראבו לרבעון בסך 0.8 מיליון דולר ,  סך ההכנסות ברבעון של החברה ב-emea היו עומדות על 10.5 מיליון דולר ,  צמיחה אורגנית של 8% לעומת רבעון מקביל אשתקד .  באסיה פאסיפיק צמחו ההכנסות ברבעון בשיעור של 38% לרמה של 4.7 מיליון דולר עקב הצמיחה החזקה במכירות גלולות ביפן ואוסטרליה ." אנו מעריכים כי ברמה שנתית הכנסות החברה בשנת 2010 יצמחו בשיעור של 10% לרמה של 156 מיליוןדולר ",  אומר גלעד בן אבי ,  אנליסט בנק אגוד , " לדעתנו הצמיחה בהכנסות תונע מצמיחה במכירות גלולות בראבו בשיעור דו ספרתי ,  צמיחה חזקה באזור emea בגלל הגדלת בסיס לקוחות החברה בצרפת וצמיחה חזקה באסיה פאסיפיק שתונע מהמשך מאמצי שיווק ומכירה אינטנסיביים של המפיצות שם :  סוזוקן ופוג'י ". החברה המשיכה להציג רווחיות גולמית גבוהה כאשר ברבעון הנוכחי צמח הרווח הגולמי בשיעור דו ספרתי של 25% לרמה של 30.7 מיליון דולר מעל הצפי שלנו לרווח גולמי של 30 מיליון דולר .  שולי הרווח הגולמי ברבעון היו גבוהים ועמדו על 76.6% לעומת צפי שלנו לשולי רווח נמוכים יותר מתחת לרף ה-76%.עלייה זו ברווחיות נובעת ממהלכים שהחברה נקטה עוד בשנה שעברה להקטנת עלות המכר באמצעות מספר פעולות התייעלות במערך הייצור כולל שיפורים טכנלוגיים .  העלייה ברווחיות נובעת גם מצמיחת המכירות של גלולות עם שיעורי רווחיות גבוהים משאר מוצרי החברה .  שיעור הרווח הגולמיהשנתי של החברה הסתכם ברבעון לשיא של 76.6% ." אנו מעריכים המשך שיפור בשיעור הרווחיות הגולמית של החברה בשנת 2010 בשל מהמשך צמיחה במכירות גלולות המעי הדק בעולם ומהעברת קו הייצור של גלולות בראבו לישראל בסוף שנת 2009 דבר שאנו צופים שישפר את הרווחיות הגולמית של החברה בקו מוצרים זה ",  אומר בן אבי.הרווח התפעולי של החברה ברבעון כמעט והכפיל עצמו לעומת רבעון מקביל אשתקד לרמה של 4.5 מיליון דולר ,  כ-11.2% מסך מחזור המכירות לעומת רווח תפעולי מנוטרל הוצאות חד פעמיות ברמה של .  2.87 מיליון דולר כ-8.5% מסך מחזור המכירות ברבעון רביעי של 2008.בשורה התחתונה רשמה החברה רווח נקי גבוה של 18 סנט למניה לעומת צפי אגוד לרווח של 17 סנט למניה .  שולי הרווח הנקי של החברה ברבעון עלו לרמה של 13.4% מסך מחזור ההכנסות לעומת רווחמנוטרל הפחתות חד פעמיות ברבעון רביעי 2008 בשיעור של 11.5% ממחזור ההכנסות של החברה ." אנו מעודדים מהתזרים החזק מפעילות שוטפת שיצרה החברה בשנת 2009 שהסתכם לכ-24.2 מיליון לעומת 9.5 מיליון דולר ב-2008 ו-6.3 מיליון דולר בשנת 2007 ",  אומר בן אבי , " הגידול החד ברווח הנקי מסביר את מרבית הגידול בתזרים מפעילות שוטפת של החברה בשנת 2009 ". 

בבנק אגוד מעלים את מחיר היעד למניית גיוון מ-15 דולר ל-19 דולר ;  המלצה - 'תשואת יתר'
בן אבי : " אנו מעריכים המשך שיפור בשיעור הרווחיות הגולמית של החברה בשנת 2010 בשל מהמשך צמיחה במכירות גלולות המעי הדק בעולם "
 
