משעל : " תשובה להצעת ישראל - בקרוב "
 לאחר הכרזת נתניהו כי לא ישחרר  " סמלי טרור "  במסגרת עסקת שבויים ,  הודיע ראש הלשכה המדינית של חמאס כי בימים הקרובים ימסור ארגונו את התשובה הסופית שלו להצעת ישראל
ראש הלשכה המדינית של חמאס ,  חאלד משעל ,  אמר אמש  ( ראשון )  כי חמאס ימסור בימים הקרובים למתווך הגרמני את עמדתו הסופית להצעה הנוגעת למתווה עסקת שליט .  משעל אמר את הדברים במהלך ביקור בקטאר עם משלחת של בכירי הלשכה המדינית של הארגון .  אתמול נועד משעל עם נשיא סוריה בשאר אסד .
 משעל האשים בנוסף את ארצות הברית בהכשלת ניסיונות הפיוס בין פתח לחמאס . " האמריקאים לא רוצים פיוס .  הם העבירו מסרים ברורים בנושא ליו"ר הרשות אבו מאזן ולמצרים ,  לפיהם אם פתח יחתום על הסכם פיוס איתנו - הם יפסיקו את העברת הסיוע אליהם ". 
משעל גם אישר כי נשיא סוריה בשאר אסד הציע לו להיפגש עם אבו מאזן במהלך ביקורו הצפוי של האחרון בדמשק בימים הקרובים . " אכן ,  אסד ניסה לארגן פגישה ביני לבין אבו מאזן ,  אלא שאבו מאזן סרב להצעה ",  אמר משעל .
 מוקדם יותר התייחס ראש הממשלה בנימין נתניהו לקיפאון בעסקת שליט .  במהלך פגישה עם חברי כנסת של הליכוד אמר נתניהו בנוגע להמשך המשא ומתן על שחרור החייל החטוף כי  " לא נשחרר סמלי טרור במסגרת עסקת שבויים ".  ראש הממשלה אמר את הדברים בפגישה עם חברי כנסת מסיעת הליכוד .
 
משעל : " תשובה להצעת ישראל - בקרוב "
 לאחר הכרזת נתניהו כי לא ישחרר  " סמלי טרור "  במסגרת עסקת שבויים ,  הודיע ראש הלשכה המדינית של חמאס כי בימים הקרובים ימסור ארגונו את התשובה הסופית שלו להצעת ישראל

