דוד : " התוצאה מאכזבת "
 מאמן מכבי פ"ת התייחס לשערי השוויון שספגה קבוצתו בנתניה .  מחמאות למרינקוביץ' .  מנשה : " לא שיחקנו כמו שאנו רגילים "
 אחרי שבועיים בהם איבדה יתרון ונקודות ,  הצליחה הערב  ( שבת )  מכבי נתניה לחזור פעמיים מפיגור בדרך ל-2:2 ביתי מול מכבי פתח תקוה .  ראובן עטר אף נאלץ להסתדר ללא ארבעה שחקני הרכב ,  אלמוג כהן ,  רביד גזל ,  קלמי סבן וטל מעבי ,  יצא מרוצה מהנקודה וגם מהעובדה שבמשחק נטלו חלק שני שחקני קבוצת הנוער :  עדי נמני וגל גניש שערכו הופעת בכורה בבוגרים . 
" היו חסרים לנו שחקנים מאוד משעמותיים במרכז השדה ובגלל זה היו קטעים של משחק מפוזר ",  אמר עטר והתייחס להרכב הצעיר : " היו הרב שחקני נוער ולמעשה זה היה חצי חצי .  אני שמח על כך ששחקנים צעירים נכנסו והוכיחו את עצמם .  מצד שני ,  לאורך זמן אנחנו צריכים את כל השחקנים .  כבר במשחק הקרב שלושה חוזרים לרוטציה וזה מאוד חשוב .  הוכחנו הרבה אופי בכך שחזרנו פעמיים מפיגור .  כל הכבוד לשחקנים ".  
שלו מנשה ,  שבישל את שער השוויון לביוואן פרנסמן ,  סיכם : " בניגוד למשחק נגד הפועל תל אביב ,  המשחק הזה התבסס על תסריט הפוך .  נאלצנו לחזור פעמיים מפיגור ויכול להיות שזה דבר חיובי .  שותפו היום שישה או שבעה שחקנים מקבוצת הנוער ובמשך הרבה דקות לא שיחקנו כפי שאנחנו רגילים ובמערך שאנחנו רגילים ,  בגלל הפציעות .  מכבי פתח תקוה קבוצה קשה וטובה .  ביום שלישי יהיה סרט אחר בבלומיפלד .  נגד מכבי תל אביב ,  נצטרך לבוא עם יכולות גבוהות .  נעשה ונצליח ". 
במכבי פתח תקוה יצאו מאוכזבים מהתוצאה .  המאמן פרדי דוד סיכם : " אני מחלק את התוצאה של המשחק הזה לשניים :  אחרי תצוגת הנפל נגד מכבי חיפה ,  חזרנו לשחק ונתנו תצוגה טובה במגרש קשה .  הדבר השני שצריך להתייחס אליו הוא העובדה שהבקענו פעמיים ,  הובלנו פעמיים והגענו לארבעה מצבים בהם יכולנו להכריע את המשחק .  נענשנו על ההחמצות ולכן התוצאה מאכזבת ". 
הקשר דן רומן הוסיף :  רומן : " אנחנו קצת מאוכזבים ,  הובלנו פעמיים ובכל זאת לא ניצחנו את המשחק .  המטרה היא להמשיך ולצבור עוד נקודות .  אנחנו משחקים כבר חדש וחצי טוב יותר .  כשמנצחים ,  המצב החברתי טוב והמוראל גבוה ". 
במועדון היו מרוצים מאוד מהופעת הבכורה של הקשר הסרבי נבוישה מרינקוביץ' ,  שנכנס במחצית וכבש את השער השני בדקה ה-64 . " זה שחקן שאני מכיר הרבה זמן .  חיכינו בסבלנות כדי שיגיע .  הוא יודע להעמיד שחקנים מול השוער ,  הוא בעל יכולת אישית גבוהה .  במשחקים הבאים הוא ישחק 60 ו-90 דקות .  הרווחנו קשר ברמה גבוהה ",  אמר דוד .  עוד לפני המשחק ניגש למרינקוביץ' אופיר לוזון ,  מנהל הקבוצה ,  ואמר לו בנוכחות השחקנים : " אתה תעלה כמחליף ותכבוש תוך 20 דקות ".  
גם עומר דמארי סחט מחמאות על משחקו מהצוות המקצועי .  הבלם מוראד מגמאדוב לא נכלל בסגל למשחק בשל פציעה .
 
דוד : " התוצאה מאכזבת "
 מאמן מכבי פ"ת התייחס לשערי השוויון שספגה קבוצתו בנתניה .  מחמאות למרינקוביץ' .  מנשה : " לא שיחקנו כמו שאנו רגילים "
 
