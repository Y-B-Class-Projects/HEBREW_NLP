 " לא יהיה שדה תעופה חדש באילת גם בעוד 5 שנים "
 כך מתריע מנהל נתב"ג לשעבר בפאנל שעסק בתיירות בישרל .  מנכ"ל התאחדות המלונות : " נותרו מספר סנטימטרים פנויים של חוף ;  מה יעשו כאן 5 מיליון תיירים ?  "
" הגענו לשיא של 11 מיליון תנועות בינלאומיות בשנה .  אם לא יחליטו עכשיו על נמל תעופה חלופי לנתב"ג - לא נמל משני ולא משלים - בעוד 15 שנה לא יהיה בישראל נמל תעופה ,  כך אמר זאב שריג ,  לשעבר מנהל נתב"ג ,  במסגרת פאנל בועידת התיירות שארגן המרכז ללימודים אקדמיים שביקש לבדוק את מגבלות התיירות לישראל ולאיזה כמויות או איכויות של תיירים ישראל רוצה להגיע .  
שריג הוסיף שהדבר דומה לאילת שבה מדברים מ-1973 על הזזת השדה . " אם ב-2010 לא עובד טרקטור בשטח  לא יהיה שדה חדש באילת בעוד 5 שנים ",  הדגיש בפאנל התקיים בשבוע שעבר במסגרת יריד התיירות הבינלאומי imtm 2010 .  
המנחה ,  מנכ"ל התאחדות המלונות ,  שמואל צוראל אמר כי  " הגענו לקצה המשאבים שלנו .  נותרו מספר סנטימטרים פנויים של חוף ומתנהל מאבק על כל סנטימטר .  אם כן ,  מה יעשו כאן 7-5 מיליון תיירים ?  "  תהה צוראל .  לטענת צוראל , " במצב הנוכחי זנב האוטובוסים יגיע עד שער הגיא רק כדי להיכנס לירושלים .  לישראל יש מגבלות של גודל ,  יש מגבלה לקיבולת של כנסיית הקבר בירושלים ,  למשל ,  שהיא 700 אלף איש בשנה ,  בעוד שהתיירים היום ממלאים את אתרי התיירות המבוקשים על חשבון אלה שלנים בארץ "  וביקש לבדוק אילו תיירים עדיפים לישראל על פני אחרים .  
הסמנכ"ל למסחר וקשרים תעופתיים של אל על ,  אלי כהן ,  אמר בתגובה : " עם 6 מיליון תיירים תוכל לעסוק בסדרי עדיפויות .  ב-3 מיליון תיירים אתה לא יכול להיות בררן ".  כהן סבר שיש להסיר חסמים ואחר כך לתת לכוחות השוק לעשות את שלהם והתריע שכאשר תתחיל אל על לטוס לאילת בעוד חודשיים ,  לא יוכל השדה הנוכחי להכיל את מאות התיירים הנוספים בשל מגבלת הגודל והמחסור בעמדות בידוק .
 משה לאון ,  יו"ר הרשות לפיתוח ירושלים ,  אמר שכל האחריות על התיירות בירושלים הועברה על ידי ראש העיר ,  ניר ברקת ,  לסמכות הרשות וכי כבר השנה משווקת הרשות אלפי חדרי מלון חדשים שיצטרפו אל כ-12,500 החדרים הקיימים כשהמטרה היא להגיע לכ-20 אלף חדרי מלון . 
" יש לנהל את זמן הביקור של התיירים כמו שצריך ",  אמר לאון , " לא ניתן שירושלים תהיה צוואר בקבוק .  היא צריכה להיות עיר תיירות עולמית ".  לדבריו , " מדינת ישראל נכנסה לתרדמת בשנת 2000 ושכחה להתעורר .  המצב בתיירות בישראל בעקבות המשבר הכלכלי דומה לשאר העולם ,  אבל בישראל לא עשו כלום לעידוד התיירות ".  לאון הדגיש שישראל חייבת לדאוג לכנסים כבר בשנה זו ולשם כך יוענקו מענקים גם למלונות כדי לבנות . " אף יזם לא יבנה מלון בלי תמיכה ",  הדגיש .
 סמנכ"ל השיווק של רשת דן ,  רפי בארי ,  סבר שלא החסמים הם הבעיה אלא השיווק ,  שבו לא נעשה די כדי להפוך את ישראל ליעד שאליו מגיעים לא רק יהודים ,  אוונגלים ואנשי עסקים .  לדבריו ,  יש לעשות את ההעדפה לא בין סוגי התיירים אלא בין התיירים לבין הישראלים ,  כאשר בתקופות שיא של תיירות אפשר לסנן את הישראלים על ידי הגבלות של מינימום לילות ומחירים גבוהים .

" לא יהיה שדה תעופה חדש באילת גם בעוד 5 שנים "
 כך מתריע מנהל נתב"ג לשעבר בפאנל שעסק בתיירות בישרל .  מנכ"ל התאחדות המלונות : " נותרו מספר סנטימטרים פנויים של חוף ;  מה יעשו כאן 5 מיליון תיירים ?  "
 
