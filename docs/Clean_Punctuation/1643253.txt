עיריית תל אביב הוציאה מגרש יוקרתי למכרז - אך הרוכשים יצטרכו לממן בדיקות ארכיאולוגיות לפני הבנייה
קבוצות רכישה כבר התחילו לשווק את הפרויקט ,  הסמוך לגימנסיה הרצליה ומוערך ב-150 מיליון שקל ,  אך רשות העתיקות מחויבת לבצע במקום עבודות שצפויות לעכב את הבנייה
 >  >  רוכשי המגרש שעיריית תל אביב מציעה למכירה סמוך לגימנסיה הרצליה בעיר - ששוויו מוערך ב-150 מיליון שקל - יצטרכו לממן חפירות ארכיאולוגיות במקום .  בדצמבר 2009 פירסמה עיריית תל אביב מכרז למכירת המגרש בפינת הרחובות בן שפרוט וגבעת המורה ,  שעליו קיימת תוכנית מאושרת למגדל מגורים בן 30 קומות ו-108 דירות .  המיקום האטרקטיבי הביא להסתערות מצד קבוצות רכישה שזיהו את הפוטנציאל הגלום בפרויקט .  אלא שהקרקע ,  בשטח של 15 דונם ,  מוכרזת כאתר עתיקות והערה על כך מופיעה בנסח הטאבו של המגרש .  לפי חוק העתיקות ,  רשות העתיקות מחויבת לבצע במקום עבודות שצפויות לעכב את הפרויקט ואת מימונן מחויב לשאת היזם ,  או במקרה זה ,  חברי הקבוצה .  ואולם קבוצות הנדל"ן אקרו נדל"ן וקנדה ישראל ,  הפועלות במשותף ,  כבר הודיעו כי החלו לשווק את הפרויקט שייקרא מגדל הגימנסיה ויתנשא לגובה 29 קומות .  חברת סגולה נדל"ן הודיעה אף היא כי היא מתמודדת במכרז ,  והחלה לשווק פרויקט בשם 2b ,  מגדל מגורים בן 27 קומות ,  ומציעה דירות 3-5 חדרים החל ב-2 מיליון שקל .  לדברי שמאי המקרקעין שאול ויסמן ,  אם יתגלו במתחם עתיקות במהלך החפירות הרי שמלבד עיכוב בפרויקט ,  גם עלויות מימון הפרויקט עלולות להשתנות ולעלות . " אם תתגלה בעיה של עתיקות ,  חברי קבוצות הרכישה עלולים למצוא עצמם נושאים בעלויות גבוהות מאוד - זאת בניגוד ליזם שמגיש הצעה לפרויקט ולוקח מראש תסריט כזה בחשבון ",  מזהיר ויסמן .  ברשות העתיקות מסבירים כי ההערה בדבר העתיקות אינה הערת אזהרה ואינה מונעת קבלת היתר לביצוע פעולות ,  אך משמעותה כי מדובר באתר עתיקות וכי חובה על המתעניין בה לפעול לפי חוק העתיקות . " הרשות מתנה ביצוע פעולות פיתוח בקרקע ,  בביצוע חפירות ארכיאולוגיות שמטרתן להציל את העתיקות ולתעד את הממצא הארכיאולוגי טרם הריסתו על ידי פעולות הפיתוח ",  אומר עו"ד רדואן בדחי ,  היועץ המשפטי של הרשות .  לדבריו , " אם לא מתגלים ממצאים בעלי חשיבות מדעית והיסטורית גדולה ,  רשות העתיקות משחררת את השטח לפיתוח ".   " אם קבוצות הרכישה לא שמו בצד סכום המיועד למימון הנושא הזה ,  הרי שהמחירים שהוצעו לחברי הקבוצה עשויים להשתנות ",  מזהיר ויסמן .
 
עיריית תל אביב הוציאה מגרש יוקרתי למכרז - אך הרוכשים יצטרכו לממן בדיקות ארכיאולוגיות לפני הבנייה
קבוצות רכישה כבר התחילו לשווק את הפרויקט ,  הסמוך לגימנסיה הרצליה ומוערך ב-150 מיליון שקל ,  אך רשות העתיקות מחויבת לבצע במקום עבודות שצפויות לעכב את הבנייה

