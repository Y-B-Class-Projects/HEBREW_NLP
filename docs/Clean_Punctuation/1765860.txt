27 שנות מאסר לתושב אום אל-פחם שהרג נער בן 17
ביהמ"ש המחוזי בחיפה גזר 27 שנות מאסר בפועל על סאלח כליפה מאום אל-פחם ,  שהורשע בהריגת נער בן 17 ,  לאחר שירה בו ובשני אחיו .  כליפה זוכה מחמת הספק מעבירה של ניסיון רצח
בית המשפט המחוזי בחיפה גזר הבוקר  ( חמישי )  27 שנות מאסר בפועל ,  18 חודשי מאסר על תנאי ,  ותשלום פיצויים בסכום כולל של 100 אלף שקלים על סאלח כליפה ,  תושב אום אל-פחם שהורשע בהריגת הנער בן ה-17 איסלאם מוסא ,  ובפציעת שני אחיו מוחמד מוסא ועלאא מוסא .  כליפה זוכה מעבירות של ניסיון רצח מחמת הספק .  
התביעה טענה במשפט כי בין הנאשם לאחים היה סכסוך ,  ובאוגוסט 2008 פגש הנער מוסא בכליפה והאחרון הטריד אותו .  מאוחר יותר באותו יום ,  הגיעו האחים לביתו של כליפה ,  על מנת לברר עם הנאשם את פשר הטרדתו את מוסא .  אותה העת היה כליפה סמוך לביתו ,  כשהוא מצויד באקדח .  בעת שהאחים התקרבו אליו החל הנאשם לירות לעברם באמצעות האקדח .  האחים החלו להימלט מהמקום ,  תוך שהנאשם ממשיך ויורה לעברם .  כתוצאה מהירי נהרג מוסא ונפצעו שני אחיו .  הרכב השופטים בראשות אב בית הדין השופט יוסף אלרון ,  ריבי למלשטריך לטר ומשה גלעד ציין בגזר הדין כי מעשי הנאשם היו בגין סכסוך של מה בכך ,  ו"לא ברור מה חטאו האחים מוסא לנאשם עד כי ראה לפתוח בירי בנשק חם לעברם ".  
השופטים ציינו כי נוכח האלימות חסרת המעצורים הגואה בימים אלה ,  מתחייבת תגובה קשה .  הרכב השופטים הבהיר כי אומנם ,  הנאשם ישב בפתח ביתו בהגיע רכב האחים לבית משפחת מוסא ,  אולם הוא לא ידע דבר וחצי דבר שיש בו כדי ללמד על כוונה לפגוע בו . " הנאשם לא רק שפתח באש לעבר המנוח ואחיו מיד ביציאתם את הרכב ,  אלא אף המשיך בירי לעברם תוך גילוי נחישות לפגוע בהם גם כאשר ניסו למלט עצמם מהיריות הנורות לעברם .  על כך ,  גם ניתן ללמוד מפגיעות הירי בגבם של המנוח ואחד הפצועים ". 

27 שנות מאסר לתושב אום אל-פחם שהרג נער בן 17
ביהמ"ש המחוזי בחיפה גזר 27 שנות מאסר בפועל על סאלח כליפה מאום אל-פחם ,  שהורשע בהריגת נער בן 17 ,  לאחר שירה בו ובשני אחיו .  כליפה זוכה מחמת הספק מעבירה של ניסיון רצח

