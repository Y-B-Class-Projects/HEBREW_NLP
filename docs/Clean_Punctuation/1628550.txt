מוזיאון העיצוב בחולון ייפתח במרץ 2010
המבנה שתכנן מעצב העל רון ארד ייחנך בערב גאלה בנוכחותו בסוף ינואר וייפתח בהמשך לקהל הרחב
מבנה מוזיאון העיצוב חולון יחנך בסוף ינואר וייפתח לקהל הרחב במרץ 2010 .  המוזיאון ,  שעלות בנייתו נאמדת ב-17 מיליון שקלים ,  ייחנך בערב גאלה למוזמנים במעמד שרי התרבות והתמ"ת ,  ראשי ערים ואדריכל הבניין רון ארד ,  ובאירוע מחווה של מעצבים בינלאומיים לרון ארד ,  למחרת .  
בראשית פברואר מתוכנן אירוע מחווה של מעצבים בינלאומיים לארד ,  ואירוע פתיחת התערוכה הראשונה והמוזיאון לקהל הרחב ייערך כאמור במרץ 2010 .
 עוד בטרם הסתיימה בנייתו ,  הפך בניין המוזיאון לאייקון בינלאומי :  הבניין שהוצג השנה בתערוכה רטרוספקטיבית של ארד במרכז פומפידו בפריס ,  ובמוזיאון לאמנות מודרנית בניו יורק עורר התעניינות והתפעלות מצד המבקרים והעתונות הבינלאומית .  המבנה ומתכנניו זכו בפרס החדשנות והעיצוב השנתי של המגזין הבינלאומי Condé Nast Traveller בתחום התרבות .
 זהו המבנה הציבורי הראשון בתכנונו של רון ארד שהושלם .  המבנה עטוף רצועות פלדת קורטן מוחלדת בגוונים מדורגים ובתוכו שתי גלריות מרכזיות :  העליונה בשטח 500 מ"ר והתחתונה בת 250 מ"ר ומספר חללי תצוגה נוספים ביניהן .  שטח המבנה כולו עומד על כ-3,500 מ"ר .
 
מוזיאון העיצוב בחולון ייפתח במרץ 2010
המבנה שתכנן מעצב העל רון ארד ייחנך בערב גאלה בנוכחותו בסוף ינואר וייפתח בהמשך לקהל הרחב

