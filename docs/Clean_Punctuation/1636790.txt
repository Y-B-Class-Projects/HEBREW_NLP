ההשעייה נגמרה ,  זה הזמן לעבוד
דייגו מראדונה הדריך משחק ראשון של ארגנטינה מאז תמה השעייתו והוביל הרכב משני לניצחון 2:3 על קוסטה ריקה
צילום :  רויטרס ,  עריכה :  יאיר דניאל
דייגו מראדונה סיים את עונש ההשעייה בן החודשיים ,  זכר להתפרצות הקללות על העיתונאים לאחר משחק הנבחרת באורוגוואי ,  ושב להדריך את ארגנטינה מהספסל .  האלביסלסטה בהרכב משני מאוד גברו במשחק אימון בסן חואן 2:3 על קוסטה ריקה .  חוזה סוסה ,  שחקנה של אסטודיאנטס ,  כבש ראשון בדקה ה-11 ,  אך מייקל בראנטס איזן כעבור 10 דקות .  גיז'רמו בורדיסו מרוסריו סנטרל החזיר את היתרון למארחים בדקה ה-38 ,  אך קוסטה ריקה איזנה בפעם השניה משערו של דייגו מדריגאל 13 דקות לסיום .  שלוש דקות מאוחר יותר כבש פרנקו חארה את שער הניצחון לאלביסלסטה .  
מראדונה השתמש במשחק הזה בסגל על טהרת שחקני הליגה בארגנטינה וכלל בו שחקנים עם מעט מאוד ניסיון בינלאומי .  בסך הכל ,  מאז מונה לתפקיד בנבומבר 2008 ,  זימן מראדונה לא פחות מ-90 שחקנים שונים לסגל ב-15 משחקים .  גם קוסטה ריקה ,  שלא תהיה בדרום אפריקה ,  הגיעה בסגל צעיר מאחר והיא בונה עצמה מחדש .
 
ההשעייה נגמרה ,  זה הזמן לעבוד
דייגו מראדונה הדריך משחק ראשון של ארגנטינה מאז תמה השעייתו והוביל הרכב משני לניצחון 2:3 על קוסטה ריקה

