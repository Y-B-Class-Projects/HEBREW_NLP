קבוצת ברונפמן פישר מעוניינת למחוק את ישראלום מהמסחר ;  מניית החברה מזנקת ב-16%
מחיר הצעת הרכש :  23.2 שקל למניה ;  מחירה בשוק בשעה זו :  23.5 שקל
מניית מזנקת כעת בכ-16% במחזור מסחר ער מהרגיל ,  בעקבות הודעת בעלי השליטה כי בכוונתם לרכוש את כל מניותיה מהציבור ולמחוק אותה מן המסחר .  קבוצת ברונפמן-פישר ,  המחזיקה ב-83% ממניות ישראלום ,  הגישה הצעת רכש ל-17% ממניות החברה הנותרות במחיר של 23.2 שקל למניה .  בסך הכל מעוניינת הקבוצה להשקיע 23.7 מיליון שקל ברכישת המניות.את יום המסחר פתחה המניה במחיר של 20.19 שקל ,  ובשעה זו היא נסחרת במחיר של 23.5 שקל למניה .  התשובות להצעת הרכש יתקבלו עד ל-1 באפריל.לפי דיווח החברה ,  הצעת הרכש הינה חלק ממהלך מתוכנן ,  במסגרתו תהפוך החברה להיות חברת השקעות ואחזקות ,  אשר תרכז את פעילותה של קבוצת ברונפמן-פישר ,  בין השאר בתחומי נדל"ן ,  קמעונות ותעשייה.לפני כחודש יצאה ישראלום נכסים ,  שבשליטת מתיו ברונפמן ושולם פישר ,  מגרעין השליטה בחברת הנדל"ן אולימפיה .  כבר אז הסביר דירקטוריון החברה כי מהלך זה משתלב עם המדיניות הכללית של ישראלום להנזיל את תיק השקעותיה ולהיערך למימוש אפשרי של השקעות אלו מבלי להיות כבולה להסכמים אשר עשויים להכביד על המהלך.בנוסף ,  מימשה החברה נכסים רבים בחודשים האחרונים בכדי להגדיל את הנזילות שתסייע לחברה לפרוע התחייבויות לבנקים ולבעלי האג"ח .  החברה מכרה ל של נתן חץ ומשפחת ורטהיים את זכויותיה בבית פלאפון שבגבעתיים  ( 67% )  ובמתחם קרגל באזור התעשייה הצפוני של לוד תמורת סכום כולל של 262.5 מיליון שקל .  לאחר מכן מימשה החברה נכס מניב באזור תעשייה קרית מטלון בפתח תקוה לחברת אספן גרופ תמורת 2.15 מיליון שקל .  בנוסף ,  חתמה על מזכר הבנות למכירת מלוא זכויותיה במתחם של נכסים מניבים באזור התעשייה בצומת סגולה בפתח תקוה לחברת וילאר אינטרנשיונל של שלמה טיסר תמורת 63.2 מיליון שקל.בסיכומו של דבר מימשה ישראלום נכסים ב-341 מיליון שקל .
 
קבוצת ברונפמן פישר מעוניינת למחוק את ישראלום מהמסחר ;  מניית החברה מזנקת ב-16%
מחיר הצעת הרכש :  23.2 שקל למניה ;  מחירה בשוק בשעה זו :  23.5 שקל

