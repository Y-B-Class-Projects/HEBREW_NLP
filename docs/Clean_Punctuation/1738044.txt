מסתבר שגם עטלפים מקיימים מין אוראלי
מדענים מרחבי העולם זכו הלילה בפרסי האיג-נובל למחקרים מוזרים ומצחיקים .  בנוסף לתיעוד חיי המין של העטלפים ,  זכו מדענים בפרסים עבור איסוף נזלת לווייתנים וזיהוי קללות המקלות על כאב
כמדי שנה ,  חולקו הלילה  ( שישי )  פרסי האיג-נובל באוניברסיטת הרוורד בארה"ב להמצאות ולמחקרים הכי מצחיקים ,  מוזרים ומיותרים שהיו לקהילה המדעית להציע השנה .  בין הזוכים :  חוקרים שאספו נזלת לוויתנים באמצעות הליקופטר ,  ביולוגים שהצליחו לתעד מין אוראלי בעטלפים ומדען בריטי שהוכיח כי קללות מפיגות כאב .
 הפרס ניתן מדי שנה על ידי  " כתב העת למחקר בלתי סביר "  והוא מנסה להוות משקל נגד לפרסי הנובל היוקרתיים של עולם המדע .  פרסי האיג-נובל מחולקים הן בזכות חשיבה מקורית והן לצורך ההומור שבדבר ,  והם ניתנים בטקס מפואר על ידי מדענים שזכו בעבר בפרס האמיתי .
 האיג-נובל להנדסה ניתן לשלוש חוקרות שהציעו דרך חדשה לחקור מחלות נשימה אצל לווייתנים .  המדעניות בנו מערכת הכוללת מסוק הנשלט על ידי שלט רחוק ,  הטס מעל לווייתן ולוכד דוגמיות נזלת שפולט הלווייתן המצונן .  בפרס נוסף בתחום הביולוגיה זכתה קבוצת מדענים סינים ,  שהצליחו לתעד לראשונה בוידאו עטלפים המבצעים זה בזה מין אוראלי ,  תיעוד ראשון של יצור כלשהו מלבד האדם שמבצע את המעשה .
 אנגליה זכתה השנה בלא פחות מרבעה פרסים .  אחד מהם ניתן לחוקר שהוכיח כי סינון קללות לאחר שחווית פגיעה פיזית ,  מצליחה להפחית את הכאב אותו אתה חש .  האיג-נובל לכלכלה הוענק למנהלי גולדמן-זאקס ,  להמן ברד'רס ,  AIG ומספר חברות נוספות שנתפסו כאחריות למשבר העולמי ,  בזכות  " המצאת דרכים חדשות להשקיע כסף וקידומן ".  המנהלים מצידם ,  לא ששו להגיע ולקבל את הפרס באופן אישי .
 
מסתבר שגם עטלפים מקיימים מין אוראלי
מדענים מרחבי העולם זכו הלילה בפרסי האיג-נובל למחקרים מוזרים ומצחיקים .  בנוסף לתיעוד חיי המין של העטלפים ,  זכו מדענים בפרסים עבור איסוף נזלת לווייתנים וזיהוי קללות המקלות על כאב

