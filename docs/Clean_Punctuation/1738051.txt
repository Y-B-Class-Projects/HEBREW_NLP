האוצר נגד עופר :  לא פוחדים מהטייקונים 
ניר גלעד ,  מנכ"ל החברה לישראל ,  נאבק לבטל שלוש גזירות שמשרד האוצר מתכננן להטיל על כיל בנושאי תמלוגים והטבות מס .  הסמיכות של הדיונים בהחלטה עשויה לגרום למדינה להקל פעם נוספת עם החברה
 >  >  בשבועות האחרונים פוקד ניר גלעד ,  מנכ"ל החברה לישראל ,  את מסדרונות משרד האוצר שוב ושוב - ובעיקר את לשכתו של מנכ"ל המשרד חיים שני .  גלעד ,  החשב הכללי לשעבר שחצה את הקווים לשוק הפרטי והתמקם על כורסת מנכ"ל החברה לישראל ,  פועל בנחישות להצדיק את השכר הגבוה וההטבות הנוספות שקיבל מהחברה שבשליטת עידן עופר .  גלעד מנסה לבטל את השינוי שאימצה הממשלה בחוק עידוד השקעות הון ,  שמונע מהחברה הבת המובילה של הקבוצה ,  כיל ,  לקבל הטבות מס המוערכות ב-400-800 מיליון שקל בשנה ,  בהתאם להכנסותיה .  לצד זה עוסק גלעד ,  המכהן גם כיו"ר כיל ,  במחלוקת המשפטית בין משרד האוצר לכיל על גובה התמלוגים שהיה עליה להעביר זה כעשור ,  ועל התמלוגים העתידיים שתעביר בגין ניצול מחצבי המדינה .  כשהמדינה הפריטה את כיל היא העניקה הטבות מפליגות לשאול אייזנברג ,  שרכש אותה ,  וגם ויתרה על מחצית מהתמלוגים שיכלה לקבל .  היתה לה כנראה סיבה טובה לפרגן לאייזנברג ,  שעליו סופר כי תרם תרומה אסטרטגית ועלומה לקשריה של ישראל עם מדינות במזרח הרחוק ,  דוגמת סין .  אלא שהחברה לישראל נמצאת זה כעשור בידי משפחת עופר ,  וזו ממשיכה ליהנות מההטבות שקיבל אייזנברג .  במשרד האוצר לא מתכחשים לזכותה להטבות ,  אך טוענים כי החברה נקטה פעולות רישום ומכירה שהשאירו בקופתה לפחות 100 מיליון שקל ,  שהיו אמורים להגיע לקופת המדינה .  לאחר כישלון תהליך גישור בסוגיה ,  היא הועברה באחרונה לבוררות .  ביוזמת אגף המשפטים במשרד האוצר נפתחה חזית שלישית מול כיל ,  בגין גובה התמלוגים שתשלם מ-2011 - המועד החוקי לפתיחת הדיון בתמלוגים .  בעורפם נושפת עמותת אדם טבע ודין ,  שדרשה ממשרד האוצר הסברים לגבי מדיניות התמלוגים מול כיל ושוקלת פנייה לבג"ץ בנושא .  העמותה מעוניינת להיות שותפה בדיונים שיקיים שר האוצר יובל שטייניץ בעוד כשבועיים במכלול הנושאים ,  במטרה להבטיח שכיל תעביר כספים גם לטיפול בנזקים שגרמה לסביבה .  לכיל ולבעליה יש מהיכן לשלם לאוצר המדינה ולשיקום הסביבה .  רווחיה איפשרו לה להעניק דיווידנדים נדיבים לבעליה ,  בראשם עופר .  אלה הסתכמו רק בשנים 2008-2009 ב-1.5 מיליארד דולר ,  ומתחילת השנה ב-340 מיליון דולר .  מאז שרכשה את השליטה בחברה לישראל משכה משפחת עופר דיווידנדים מכיל במיליארדי דולרים .  המשבר הכלכלי העולמי שימש הזדמנות לדיון מחדש בתורת השוק החופשי ,  והעלה את המונח  " קפיטליזם חזירי ".  בישראל החלו ,  בין השאר ,  לבחון מחדש את מדיניות התמלוגים בגין ניצול אוצרות טבע על רקע תגליות הגז . " במשרד האוצר לא פוחדים מלחצי טייקונים ",  אמרו השבוע מקורבים לשטייניץ .  במשרד לא מתכוונים לסגת מהשינוי בחוק עידוד השקעות הון שיפגע בהטבות המס של כיל .  אולם ,  סמיכות הדיונים בנושאי המס והתמלוגים מעוררת נטייה לוותר לחברה בתחום התמלוגים .  מכיוון שהמדינה מתכוונת לקבוע מדיניות חדשה לגבי אוצרות הטבע שלה ,  יהיה תמוה אם המדיניות לא תיושם במלואה גם מול כיל .
 
האוצר נגד עופר :  לא פוחדים מהטייקונים 
ניר גלעד ,  מנכ"ל החברה לישראל ,  נאבק לבטל שלוש גזירות שמשרד האוצר מתכננן להטיל על כיל בנושאי תמלוגים והטבות מס .  הסמיכות של הדיונים בהחלטה עשויה לגרום למדינה להקל פעם נוספת עם החברה

