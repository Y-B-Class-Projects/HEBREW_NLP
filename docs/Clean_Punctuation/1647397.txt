האם משחקה של הפועל ירושלים יבוטל ? 
ההנהלה קיבלה הודעה על שביתה בעיריית ירושלים ,  שמעמידה בספק את קיום משחק האדומים נגד ולנסיה בשבוע הבא
הנהלת הפועל ירושלים קיבלה היום בצהריים  ( חמישי )  הודעה מהנהלת היכל הספורט מלחה בעיר על כך שמיום שני לא יוכלו להשתמש באולם ובשירותיו בשל שביתה באחד מאגפי עיריית ירושלים .  הודעה זו מעמידה בספק מסוים את קיום המשחק הקריטי של האדומים נגד ולנסיה הספרדית ביום שלישי הבא  ( 19:00 )  .
 על פי חוקי היורוקאפ ,  מחויבת הקבוצה המארחת לאפשר לקבוצה היריבה לקיים אימון מסכם באולם בו יערך המשחק יום לפני המשחק ,  ולפי שעה נראה כי בירושלים יתקשו לעשות זאת במידה והשביתה אכן תתממש .  בקבוצה החלו לנסות לברר מול עיריית ירושלים האם יתאפשר להם להשתמש באופן חריג באולם למרות השביתה ,  ובשלב זה לא הודיעו לקבוצה הספרדית ולהנהלת המפעל על הבעיה .
" אנחנו מקווים שזה לא יקרה ושיתנו לקבוצות להתאמן ",  אמר מנכ"ל הקבוצה ,  גידי דודי . " שיוציאו את הספורט מהמאבקים האלה .  אני בכלל מקווה שלא תהיה שביתה והכל יבוא על מקומו בשלום ובא לציון גואל ". 

האם משחקה של הפועל ירושלים יבוטל ? 
ההנהלה קיבלה הודעה על שביתה בעיריית ירושלים ,  שמעמידה בספק את קיום משחק האדומים נגד ולנסיה בשבוע הבא

