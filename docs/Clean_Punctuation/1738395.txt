חשד לפגע וברח :  רוכב אופנוע נהרג בקריית ים
לאחר סוף שבוע קטלני בכבישים ,  השבוע נפתח במותו של רוכב אופנוע בן 36 בקריית ים ,  ככל הנראה בתאונת פגע וברח .  הרכב הפוגע נמצא כשהוא בוער באש ,  ובעליו אותר .  זהו ההרוג החמישי בתאונות מיום שישי
חשד לפגע וברח :  רוכב אופנוע בן 36 נהרג הבוקר  ( ראשון )  ,  ככל הנראה לאחר שנפגע בתאונת פגע וברח בצומת סביוני ים בקריית ים .  על פי החשד ,  רכב פרטי חצה את הצומת באור אדום ופגע ברוכב .  נהג הרכב נמלט מזירת התאונה .  צוות מד"א שהוזעק למקום נאלץ לקבוע את מותו של הרוכב .  
המשטרה איתרה רכב פרטי העולה באש סמוך לאזור התאונה ,  אשר עונה לתיאור שהיה בידי השוטרים .  בעל הרכב אותר ונחקר במשטרה .  במקביל הוזעק למקום צוות כיבוי שהשתלט על האש .  חוקר דליקות יבדוק נסיבות השריפה .
 היה זה סוף שבוע קטלני בכבישי ישראל ,  שקודם לתאונה גבה את חייהם של עוד ארבעה בני אדם בתאונות דרכים .  ביום שישי ,  הולכת רגל בת 64 נהרגה מפגיעת אופנוע בספורטק בנהריה .  האישה טיילה באזור הטיילת הדרומית של העיר יחד עם בעלה ונהרגה לנגד עיניו .  רוכב האופנוע ,  נער בן 17 ,  נפצע באורח קל ופונה על ידי מד"א לבית החולים בעיר .  מחקירת נסיבות התאונה עולה שהולכת הרגל נהרגה בעת שצעדה במדרחוב של העיר אליו מותרת כניסה רק להולכי רגל .  לפיכך ,  נסיעתו של רוכב האופנוע במקום הייתה בניגוד למותר .  עם זאת ,  המשטרה ממשיכה בחקירת נסיבות האירוע .
 מוקדם יותר ביום שישי ,  סמוך לניצנה ,  נהרג אדם אחד ושלושה בני אדם נוספים נפצעו באורח קל לאחר שהרכב בו נסעו התהפך בכביש 10 .  צוותים של מגן דוד אדום טיפלו בפצועים ופינו אותם לבית החולים סורוקה בבאר שבע .  קודם לכן ,  צעיר בן 25 נהרג ,  שני בני אדם נוספים נפצעו באורח בינוני ושישה נפצעו באורח קל בהתנגשות חזיתית בין שני כלי רכב בכביש 65 צפונית לצומת גולני .  צוותים של מגן דוד אדום שהגיעו למקום פינו את הפצועים לבית החולים פוריה בטבריה .  
בשעות הצהריים של אותו היום ,  נהרג תושב אחד מקיבוצי הגליל העליון ,  בן 23 ,  בהתנגשות חזיתית בין שני כלי רכב שאירעה בכביש 977 סמוך לקיבוץ כפר בלום שבגליל העליון .  אישה נוספת נפצעה באורח בינוני בתאונה ושלושה בני אדם נוספים נפצעו באורח קל .  צוותים של מגן דוד אדום מאזור ירדן שהגיעו למקום קבעו את מותו של האיש ופינו את הפצועים קל לבית החולים זיו בצפת .  האישה שנפצעה באורח בינוני פונתה במסוק לבית החולים רמב"ם בחיפה .  משטרת מרחב הגליל פתחה בחקירת נסיבות התאונה .
 עדכון ראשון :  6:23

חשד לפגע וברח :  רוכב אופנוע נהרג בקריית ים
לאחר סוף שבוע קטלני בכבישים ,  השבוע נפתח במותו של רוכב אופנוע בן 36 בקריית ים ,  ככל הנראה בתאונת פגע וברח .  הרכב הפוגע נמצא כשהוא בוער באש ,  ובעליו אותר .  זהו ההרוג החמישי בתאונות מיום שישי

