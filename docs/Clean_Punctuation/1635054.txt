עמותת לתת :  קיבלנו תרומות של יותר מחצי מיליון שקל
הסיוע הישראלי בהאיטי
 >  >  אי אפשר היה להישאר אדישים מול תמונות הזוועה שהגיעו מהאיטי בשבוע האחרון .  קברי האחים הענקיים ,  הניצולים הפצועים והילדים הרעבים חדרו גם ללבבות של הציבור הישראלי - שנרתם לעזור .  במשרד החוץ אספו עד כה תרומות של 25 אלף שקל .  עמותת לתת אספה הרבה יותר :  חצי מיליון שקל ,  אך רובם הגיעו כתרומה של קרן אריסון  ( של שרי אריסון )  .  שאר הארגונים ,  כגון זק"א ,  מד"א ואחרות שאוספות כסף ,  גייסו עד כה עשרות אלפי שקלים בלבד .  הסכומים אמנם לא מאוד מרשימים ,  אבל בעמותות השונות מדווחים על היענות רבה . " אנחנו מחפשים מתנדבים שיסייעו לא רק כעת ,  אלא גם בעוד חודש כשהמשבר ילך ויחריף ",  אומר חיים דיבון ,  סמנכ"ל במשרד החוץ וראש אגף משב  ( מרכז שיתוף בינלאומי )  ,  שמרכז את הסיוע של ישראל להאיטי . " אנחנו בודקים אפשרות להקים מרכזי הפעלה לילדים .  עד עתה פנו אלינו עשרות ישראלים בבקשה להתנדב ,  ונחזור אליהם לאחר שקברניטי המדינה יחליטו איך הכי טוב לסייע לטווח ארוך ".  לא רק ארגוני סיוע נרתמו לסייע לניצולים ,  אלא גם חברות מסחריות .  כך למשל ,  חברת הסטארט-אפ הישראלית sense of fashion ,  של העיתונאית לשעבר והיזמת דריה שועלי ,  יצאה במבצע תרומות שבו יוכלו גולשים לרכוש חולצה עם הכיתוב  " united let us march ",  וכל ההכנסות יועברו לנפגעי האיטי  ( לפרטים :  http :/ /2.gp/gpf )  .  ולא חייבים דרך גופים ישראליים .  מי שרוצה יוכל לתרום גם דרך רשתות חברתיות .  בטוויטר אפשר לתרום דרך yele - ארגון צדקה שמבקש מהגולשים לשלוח את המלה yele למספר 501501 .  הארגון הוקם על ידי המוסיקאי וויקליף ז'אן ,  שכבר שנים מנסה לסייע להאיטי .  גם בפייסבוק קיימות כמה קבוצות שפועלות למען סיוע .  אחת המרכזיות שבהן שמאפשרת גם להיות מעורבים ,  להתעדכן ולתרום היא - 2010 haiti earthquake israel humanitarian aid .
 
עמותת לתת :  קיבלנו תרומות של יותר מחצי מיליון שקל
הסיוע הישראלי בהאיטי

