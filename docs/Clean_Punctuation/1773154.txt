השנה יהיה יותר טוב ! 
שנת 2011 עומדת להתחיל ,  ויוליה הולכת לעבור אותה הכי טוב שאפשר ,  באמצעות כמה החלטות פשוטות
זה נכון ,  הדור שלנו נהיה מפונק .  לפני מאה שנה ,  בשנת 1911 ,  האנושות הגיעה להישגים עצומים :  הגיעו אל הקוטב הדרומי  ( 14 בדצמבר )  ,  גילו את  " העיר האבודה של האינקה "   ( 24 ביולי )  ,  ואפילו גנבו את המונה ליזה ממוזיאון הלובר  ( 21 באוגוסט )  .  ומה איתנו ?  אנחנו רק דבוקים למסך כל היום ,  רואים  " האח הגדול ".  
מאוכזבת מעצם עצלנותנו ,  החלטתי שהגיע הזמן לשנות פה כמה דברים  2011 תהיה השנה לעשות מעשה !  בעניין ?  קבלו כמה הבטחות לשנה החדשה .
 סנסציית הערפדים שחגגה מחוזותינו בשנה האחרונה עיוותה לגמרי את מושגי היסוד של הקיום שלנו .  ברצינות !  פתאום אומרים לנו שכל היצורים שהפסקנו לפחד מהם בגיל ארבע בעצם קיימים ,  מכתיבים לנו שאפשר לנוע בין החיים לבין המוות ,  ומצהירים באוזנינו שהחבר שלנו מהתיכון חשוב יותר מכל דבר אחר .  
אז ב-2011 נפסיק לצפות בסדרות בהם דמות כלשהי קמה לתחייה .
 שום חופש לא נראה באופק ואנחנו ,  ממורמרים ומתוסכלים מהחיים ,  מנסים  ללא הצלחה  להתמודד עם משא שיעורי הבית שמטילים עלינו .  ואם זה לא מספיק ,  בגרויות החורף מסתתרות ממש מעבר לפינה !  אנחנו כמובן דוגלים בתיאוריה של למה לעשות בכלל מה שאפשר לעשות מחר ונתקעים עם אותה הצטדקות מעפנה .
 אז ב-2011 נחדש את מאגר התירוצים .
 כולנו שמענו על המספרים המאיימים ,  ראינו את הפרסומות המטרידות ובקיצור ,  הבנו שהכינרת מתייבשת .  צריך לעשות משהו בנידון ,  והשנה המתקרבת היא זמן מצוין לכך .
 אז ב-2011 נתקלח פחות .  אבל האם זה אומר שנסריח ?  חס וחלילה !  פשוט נשתמש ביותר דאודורנט .
 למה לטפל רק בצרות מקומיות ?  בואו נלך על קנה מידה עולמי  כריתת יערות הגשם .  חבל לנו על כל החיות חסרות הבית ועל השעות הנוספות שהמזגנים שלנו עובדים בגלל היעלמות היערות .  
אכפת לנו כל כך ,  שב-2011 נדאג לצמצם את צריכת הנייר שלנו - ונפסיק לקרוא ספרים .
 שמעתם שהיה משבר כלכלי לאחרונה ?  האמריקאים קראו לזה  " קרייסיס ",  הצרפתים  " דיפיסיל ",  אבל הכול אומר בעצם אותו הדבר  כולנו עניים .  אוי ווי !  בדיוק לפני מכירות סוף העונה ?  זה אולי האסון הגדול מכולם .  
אז ב-2011 נציל את המצב על ידי שופינג מטורף ב-H & M .
 בשנה הקרובה נפסיק לראות ערפדים ,  נמציא מלא תירוצים ,  נפסיק לקרוא ספרים ,  נפסיק להתקלח ונעשה שופינג .  אכן ,  השנה נהיה טיפשים ,  עצלנים ומסריחים ! 


השנה יהיה יותר טוב ! 
שנת 2011 עומדת להתחיל ,  ויוליה הולכת לעבור אותה הכי טוב שאפשר ,  באמצעות כמה החלטות פשוטות

