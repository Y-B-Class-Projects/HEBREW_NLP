מדד ביומד החדש יושק בבורסה ביום שלישי :  יכלול 26 מניות בשווי של כ-10 מיליארד שקל
הערכות בשוק כי תעודות הסל הראשונות על המדד יונפקו לקראת יולי
הבורסה לניירות ערך ,  משיקה מדד חדש למניות ענף הביומד ביום שלישי הקרוב .  המדד החדש ,  מורכב מ-26 מניות של חברות שעוסקות במחקר ובפיתוח בתחום מדעי החיים ,  ביוטכנולוגיה ,  תרופות ומכשור רפואי בשווי של כ-10 מיליארד שקל .  מנית אינטק פארמה שנרשמה למסחר לאחר המועד הקובע לקביעת הרכב המדד ,  תצורף למדד התחלתי של 25 ניירות ,  באיחור של שבוע .  השקת מדד החדש ,  צפויה להוביל גם להשקת תעודות סל על מדד אשר יונפקו בשלב מאוחר יותר ,  לאחר שהבורסה תריץ את המדד ותבדוק את התקדמות החשיפה אליו .  הרכב המדדרשימת המניות הנכללות במדד הביומד נקבעה על ידי מינהל המסחר ונכללו בה מניות שמסווגות ענף ביומד בענף התעשייה .  שווי השוק הממוצע שלהן הינו 50 מיליון שקל לפחות ושיעור אחזקות הציבור בהן מהווה 20% לפחות  ( עד ליוני 2010 ולאחר תידרש החזקת ציבור מיניאלית של 25% לפחות )  ,  כאשר שווי השוק הממוצע של החזקות אלו יהיה 25 מיליון שקל לפחות .  המדד החדש מצטרף למדדים הענפיים הקיימים :  תל-טק ,  תל-טק 15 ,  נדל"ן 15 ,  פיננסים 15 ות"א-בנקים ,  ויהיה מבוסס על העקרונות הקיימים בהם.מדד הבסיס של מדד ביומד ביום השקתו יהיה זהה למדד הבסיס של מדד ת"א 100 באותו יום .  המשקל של בכל מניה במדד יחושב מידי יום לפני תחילת המסחר על פי נוסחה ,  כאשר המשקל המרבי לא יעלה על 9.5% מהמדד  ( משקלה של מניה במדד העולה על 9.5% ,  יקבע חלקה במדד כ-9.5% והשיעור הנותר יקרא  " השיעור העודף ")  .  בנוסף ,  המדד החדש יעודכן על ידי מנהל המסחר בבורסה ,  פעמיים בשנה ,  ינואר ויולי.החשיפה להשקעה בביומדבבורסה נסחרות כיום כ-100 חברות מתחומי ההיי-טק ,  כאשר 38 מתוכן הן מניות של חברות ביומד הכלולות ברשימת מניות של תת-ענף ביומד בענף התעשייה .  מניות הביוטכנולוגיה אשר זינקו בשנה שחלפה במאות אחוזים מהוות מוקד העניין בקרב סוחרי יום רבים ומחפשי תשואות עודפות כנגד הגברת מרכיב הסיכון.המניות הנכללת במדד החדש ,  עלו בשנת 2009 ,  בכ-340% בממוצע ,  ללא התחשבות במשקל המניות במדד ,  כאשר העליות נעו בטווח בין 22% ל-1,047% .  סטיית תקן הממוצעת  ( פרמטר המצביע על רמת הסיכון  ( ככל שהסטייה גדולה יותר כך רמת האי הודאות עולה וההשקעה נחשבת למסוכנת יותר )  ,  של חמש המניות הגדולות של המדד ביומד החדש  ( משקלן הכולל הינו כ-50% מהמדד )  ב-2009 ,  מסתכמת בכ-75% .  לשם השוואה ,  סטיית התקן של מדד ת"א 25 ות"א 100 הסתכמו בכ-24% באותה התקופה.בשלב הראשון לא יונפקו תעודות סל ,  נייר ערך העוקב מדד ,  על ביומד מאחר והבורסה רוצה  " להריץ את המדד "  לפני כניסת המוסדיים לתמונה .  צפוי כי רוב השחקנים המובילים יגישו טיוטת תשקיף להנפקת תעודות סל עוקבות ביומד ,  לאחר שיקבלו הזמנה מבורסה לניירות הערך בתל אביב .  ההערכות בשוק הן כי ההנפקות הצפויות יתקיימו בחודש יולי ,  לאחר שהרגולטור ,  הבורסה ,  ימתין עם הענקת היתרים לפחות מספר חודשים ,  עד חצי שנה.השקעה בתעודת סל צפויה למתן את הסטיית התקן הגבוה האופיינית למניות הענף ,  באמצעות פיזור השקעה בין מספר רב של חברות .  עד אז ,  המשקיע המעוניין ,  ייחשף למדד באמצעות השקעה ישירה במניות מובחרות או באמצעות קרנות הנאמנות המעטות העוסקות בתחום .
 
מדד ביומד החדש יושק בבורסה ביום שלישי :  יכלול 26 מניות בשווי של כ-10 מיליארד שקל
הערכות בשוק כי תעודות הסל הראשונות על המדד יונפקו לקראת יולי

