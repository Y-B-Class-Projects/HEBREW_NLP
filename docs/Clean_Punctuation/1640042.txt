סוכנות יבוא אישי חשודה בהונאת מכס 
 >  >  חוקרי מכס פשטו שלשום על סוכנות הייעוץ ליבוא אישי טראנס קאר בגן שמואל .  לפי החשד ,  מתווכים העובדים בסוכנות הונו את המכס ,  ולפחות בשני מקרים הצהירו על מחיר נמוך בהרבה של מכונית מהמחיר ששולם עבורה בפועל .  שני חשודים נעצרו ,  ביניהם בעל הסוכנות יעקב לויתן ,  ושוחררו בערבות .  לפי החוק ,  עבירה זו מוגדרת כהברחה ,  והעונש המקסימלי עליה הוא שלוש שנים .  המכס איתר שתי הונאות ,  לכאורה .  במקרה אחד ,  יובאה לישראל מכונית-על מדגם פורד gt ,  ששוויה כ-190 אלף דולר .  למכס דווח כי מדובר בדגם פורד מוסטנג gt הזול בהרבה ,  שעלה רק 20 אלף דולר .  המכונית שימשה את שמואל אביבי ,  אלוף משנה במילואים ,  ששימש בעבר כנספח צה"ל בשווייץ ,  וגם הוא נעצר בחשד למעורבות בהברחה ושוחרר בערבות .  במקרה נוסף יובאה לישראל לימוזינה מאורכת המבוססת על קרייזלר 300c .  מחירה של המכונית הוא 36 אלף דולר ,  אך למכס דווח כי מדובר ב-300c רגילה ,  שמחירה 12 אלף דולר .  למכונית זו היה קשה לקבל תקינה בישראל ,  וכנראה שאנשי הסוכנות עמדו לשלוח אותה לחו"ל .  לפי החשד ,  שתי המכוניות יובאו לפי זכויות של עולה חדש ותושב חוזר ,  אך בפועל לא שימשו את האנשים אשר להם מגיעות זכויות אלה .  בתקופה שבה יובאו המכוניות לישראל ,  היה המיסוי על מכוניות בגובה 90%  ( לא כולל מע"מ )  .  לפי תחשיב זה ,  המדינה הפסידה מסים בסכום של כ-612 אלף שקל בשל הונאות המכס .
 
סוכנות יבוא אישי חשודה בהונאת מכס 
nan
