נתניהו : " אירן - מקרה מבחן לאנושות "
 בארוחת ערב עם ראש ממשלת איטליה הגדיר נתניהו את המשטר בטהרן  " עריץ וצמא דם ".  ברלוסקוני התקבל היום בהתרגשות בישראל ,  נטע עץ לרגל ט"ו בשבט וביקר במוזיאון  " יד ושם "
  ( צילום :  רויטרס ,  עריכה :  גדי וינסטוק ) 
ראש ממשלת איטליה סילביו ברלוסקוני הגיע היום  ( שני )  לביקור רשמי בן כשלושה ימים בישראל ,  כשאליו מתלווים שמונה משרי ממשלתו .  לאחר קבלת פנים במעמד בכירי ממשלת ישראל ,  נטע ראש הממשלה האיטלקי עץ לציון ט"ו בשבט וכן סייר עם המשלחת האיטלקית במוזיאון  " יד ושם "  בירושלים - סיור אותו הגדיר מאוחר יותר בשיחות עם עיתונאים  " אגרוף בבטן ".  לקראת ערב הגיעה המשלחת לארוחת ערב עם ראש הממשלה נתניהו ועם כמה משרי הממשלה הישראלית בירושלים .
 בפתח האירוע הודה נתניהו לברלוסקוני על תמיכתו המתמדת במדינת ישראל ולאחר מכן חזר על חששותיו ועל עמדת ישראל בסוגיית הגרעין האיראני .  לדבריו , " האנושות עומדת היום בפני אחד מרגעי המבחן שלה מאז מלחמת העולם השנייה .  הניסיון של משטר איסלמי קיצוני ,  משטר עריץ וצמא דם ,  להתחמש בנשק גרעיני מסכן את האנושות כולו ,  בוודאי את מדינתי ,  מדינת ישראל ,  אבל גם את כל האזור ואת כל העולם .  הדורות הבאים יסתכלו עלינו ברגע מבחן זה כשם שאנחנו מסתכלים כיצד התנהגו מנהיגים ברגעי מבחן אחרים ".  נתניהו סיכם את דבריו בקריאה : " מה שחשוב ממנהיגים זה ראייה ברורה של הסכנה ,  נחישות ומעל הכל  אומץ לב לעצור את הרעה בזמן ". 
ברלוסקוני ,  מצדו ,  הודה על קבלת הפנים ושיתף את הנוכחים בהתרגשותו בעקבות ביקורו היום במוזיאון יד ושם בעיר : " אני עושה מה שאני עושה ,  כי אני חושב שכך צריך להיות ביחסים עם ישראל וכלפי הקהילה הבינלאומית התנהגתי כפי שנכון היה להתנהג .  התוודעתי להיסטוריה הנוראית של העם שלכם על ידי ידידים יהודים הרבה לפני שביקרתי ביד ושם היום בפעם השניה ". 
בהתייחסו לפגישות שהתקיימו בין בכירי הממשלה האיטלקית לעמיתיהם הישראלי אמר : " היום זהו אירוע חשוב בהיסטוריה של היחסים בין ישראל ואיטליה - עד היום קיימנו שיחות הדדיות רק עם חמש המדינות האירופאיות הגדולות והחשובות ביותר .  לכן ,  אנחנו מחשיבים בעת קיום הפגישה הזו את ישראל כאחת המדינות האירופיות ". 
ביום רביעי צפוי ברלוסקוני לשאת דברים במליאת הכנסת וישיק במשכן תערוכה מיוחדת מעבודותיו של הצייר ליאורנדו דה וינצ'י .
 
נתניהו : " אירן - מקרה מבחן לאנושות "
 בארוחת ערב עם ראש ממשלת איטליה הגדיר נתניהו את המשטר בטהרן  " עריץ וצמא דם ".  ברלוסקוני התקבל היום בהתרגשות בישראל ,  נטע עץ לרגל ט"ו בשבט וביקר במוזיאון  " יד ושם "
 
