רה"מ לשעבר אולמרט ימונה ליו"ר קבוצת לבנת ,  שותפתו של נוחי דנקנר באי.די.בי 
" בתפקידו ילווה אולמרט את משפחת לבנת במרבית עסקיה בישראל ",  נמסר מהקבוצה .  בעת כהונתו כשר התמ"ת היה אולמרט מעורב בהחלטה להטיל היטל על יבוא מלט מטורקיה ,  לבקשת חברת נשר שבבעלות חברת משאב שמנהלת משפחת לבנת
 >  >  ראש ממשלת ישראל לש עבר ,  אהוד אולמרט ,  ימונה ליו"ר קבוצת אברהם לבנת שבבעלות משפחת לבנת ,  שותפתו של נוחי דנקנר לשליטה בקבוצת אי.די.בי דרך אחזקה בגנדן .  מהקבוצה נמסר כי אולמרט יעסוק במסגרת תפקידו בעיקר בפיתוח עסקי המשפחה ובניסיון להרחיבם לחו"ל .  עוד נמסר : " במסגרת תפקידו ילווה אהוד אולמרט את משפחת לבנת במרבית עסקיה בישראל ,  להוציא נושאים הקשורים לשותפותה בקבוצת אי.די.בי ,  שם מיוצגת המשפחה על ידי שי וצביקה לבנת ".  פעילותה של קבוצת אברהם לבנת כוללת בין השאר לוגיסטיקה ,  תעשייה ,  קמעונות ,  אנרגיה ,  חקלאות ונדל"ן בישראל ובחו"ל .  לפני שלושה חודשים פורסם ב-themarker כי אולמרט נפגש עם אברהם לבנת במסעדת טוטו בתל אביב .  הפגישה נערכה חודשים ספורים לאחר שאולמרט פתח חברה חדשה בשם  " אהוד אולמרט ייעוץ עסקי "  שמקום מושבה במגדל פלטינום ברחוב הארבעה בתל אביב .  אברהם בונדי לבנת ממשפחת לבנת ,  בעלת השליטה בקבוצה ,  טען אתמול בהודעה שפורסמה לרגל המינוי כי היכרותו עם אולמרט החלה לפני עידן ועידנים ואינה קשורה כלל לעובדת היותו של אולמרט ראש הממשלה לשעבר .  למשפחת לבנת יש הסבר ייחודי לגבי אופן בחירתו של אולמרט : " הקשר שבין אהוד אולמרט למשפחתי החל עוד לפני קום המדינה ,  עת שימשתי מדריך בשורות האצ"ל והוצבתי בשוני לידי בנימינה .  בהיותי פליט שואה ,  ללא משפחה גרעינית בישראל ,  הוזמנתי לא מעט פעמים לסעודות שבת בבית משפחת אביו של אהוד אולמרט בנחלת ז'בוטינסקי .  את הקשר שנוצר ביני לבין משפחת אולמרט לא ניתן לשכוח ".  יצוין כי במהלך כהונתו כשר התמ"ת היה אולמרט מעורב בהחלטה להטיל היטל על יבוא מלט מטורקיה ,  לבקשת חברת נשר שבבעלות חברת משאב מקבוצת אי.די.בי .  משפחת לבנת ,  מבעלי השליטה באי.די.בי ,  מנהלת את משאב באמצעות כלל תעשיות .  בנוסף ,  חברת תעבורה שבבעלות משפחת לבנת משנעת את שקי המלט של נשר .  נשר מוגדרת מונופול בשוק המלט בישראל והיא חולשת על כ-90% מצריכת המלט בישראל .  ב-2003 התלוננה נשר על יבוא מלט בהיצף מירדן ,  רומניה וטורקיה .  משרד התמ"ת ,  אז תחת כהונתו של אולמרט ,  הביא להתחייבות של היצואניות מירדן ורומניה שלא למכור במחירי היצף בישראל .  אולמרט קיים דיון בעניין היבוא מטורקיה בהשתתפות נציגי נשר ואנשי משרדו .  כמה חודשים לאחר הדיון החליט משרד התמ"ת להטיל היטל על יבוא מלט מטורקיה .  אולמרט לביהמ"ש :  כופר בהאשמות נגדי שבועיים לאחר שהגיע לבית המשפט המחוזי בירושלים וכפר באישומים נגדו בפרשות 'ראשונטורס' ,  'מעטפות הכסף' ו'מרכז ההשקעות' הגיש אתמול אולמרט תשובה מפורטת לכתב האישום נגדו .  בתשובה שחיברו סנגוריו התייחס ראש הממשלה במפורט לכל סעיפי האישום נגדו .  אולמרט כבר הודה אמנם בחלק מן העובדות בכתב האישום אולם המשיך לכפור בהאשמות החמורות נגדו בגין קבלת דבר במרמה בנסיבות מחמירות ,  העלמת הכנסות במרמה ,  רישום כוזב במסמכי תאגיד ומרמה והפרת אמונים  ( עוד על טענות אולמרט - ב"הארץ ")  .  - השתתפה בהכנת הידיעה :  ליאל קייזר

רה"מ לשעבר אולמרט ימונה ליו"ר קבוצת לבנת ,  שותפתו של נוחי דנקנר באי.די.בי 
" בתפקידו ילווה אולמרט את משפחת לבנת במרבית עסקיה בישראל ",  נמסר מהקבוצה .  בעת כהונתו כשר התמ"ת היה אולמרט מעורב בהחלטה להטיל היטל על יבוא מלט מטורקיה ,  לבקשת חברת נשר שבבעלות חברת משאב שמנהלת משפחת לבנת

