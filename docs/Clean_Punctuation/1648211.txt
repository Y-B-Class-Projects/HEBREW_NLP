נזקים כבדים לחקלאי הערבה :  חממות ,  בתי רשת ושתילים בשווי 3 מיליון שקל נהרסו ונסחפו
גידולי פלפל בשווי 10 מיליון שקל ,  שהיו מיועדים ליצוא ,  ייפסלו לשיווק עקב פגעים מהגשם
הסופות ,  השיטפונות והברד ,  שהתחוללו בימים האחרונים בערבה גרמו נזקים כבדים לחקלאות .  חממות ובתי רשת בשווי 3 מיליון שקל נהרסו ונסחפו בשיטפונות ושתילי ירקות נפגעו קשה .  כמו כן ,  ייבולי פלפל שהיו מיועדים ליצוא בשווי 10 מיליון שקל ייפסלו לשיווק מפני שנפגעו ואינם עומדים עוד בתקני האיכות של האיחוד האירופאי .  פגיעה נוספת נגרמה בשל עליית המליחות בקרקע כתוצאה מהצפת החממות במים מלוחים שהשיטפונות נשאו איתם.יו"ר הוועדה החקלאית של ישובי הערבה התיכונה ,  המייצאים ירקות ב-1.3 מיליארד שקל לשנה ,  אמר כי נזקי מזג האוויר נוספו לנזקים הכבדים שנגרמו לחקלאים בשל המחסור בידיים עובדות לקטיף הירקות ליצוא שחלק גדול מהם מרקיב בחממות : " אני בוש בממשלה שלנו ,  שאינה מתירה לחקלאים להביא עובדים מתאילנד על מנת להציל את הירקות שנותרו ועליהם פרנסתנו ". בעוד שבערבה ממשיכים השמאים בהערכת הנזקים ,  בצפון רמת הגולן מברכים על הגשמים הכבדים בימים האחרונים הנאמדים ב-100 מילימטר .  בניגוד לשנים קודמות הברד לא פגע בחקלאות מפני שעצי הפרי עדיין מצויים בתרדמת .  החקלאים בגולן גם מברכים על השלג הכבד והקור העז שאפיינו את החורף השנה מפני שמטעי הפרי ,  עיקר פרנסתם של ישובי הגולן ,  זקוקים למנות קור גדולות על מנת לתת יבולים .  בעמק החולה ירדו בימים האחרונים עד 90 מ"מ גשם ובאזורים מסוימים נפגעו יבולים מהצפת השדות ,  אך הערכה היא שהפגיעות לא יסתכמו בנזקים כבדים.מנכ"ל החברה לפיתוח הגליל זאב מרקמן ,  אמר כי התחזיות צופות ימי גשם נוספים בצפון הארץ במחצית הראשונה של חודש מארס כך שמאגרי הגולן יהיו מלאים כפי שלא היו מספר שנים ,  מה שיאפשר לחקלאים להישען על אספקת מים עצמית ., 

נזקים כבדים לחקלאי הערבה :  חממות ,  בתי רשת ושתילים בשווי 3 מיליון שקל נהרסו ונסחפו
גידולי פלפל בשווי 10 מיליון שקל ,  שהיו מיועדים ליצוא ,  ייפסלו לשיווק עקב פגעים מהגשם

