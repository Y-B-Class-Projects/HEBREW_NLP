דו"ח :  עלייה חדה בשימוש בסמים בצה"ל
דו"ח של מפקדת הפרקליט הצבאי הראשי מעלה כי בשנת 2009 חלה עלייה של 17% בעבירות של שימוש והחזקת סמים בקרב חיילי צה"ל .  כמו כן נרשמה עלייה בעבירות של נפקדות
מדו"ח פעילות שהוציאה השבוע מפקדת הפרקליט הצבאי הראשי במסגרת חוק חופש המידע עולה כי במהלך שנת 2009 חלה עלייה חדה במספר כתבי האישום שהוגשו בבתי הדין הצבאיים בגין עבירות סמים ובגין עבירות של נפקדות .  לפי הנתונים ,  במהלך 2009 חלה עלייה של 17% בעבירות של שימוש והחזקת סמים בקרב חיילים לעומת השנה שקדמה לה .  ב-2009 הוגשו 745 כתבי אישום בגין עבירות סמים לעומת 633 כתבי אישום בגין עבירות סמים שהוגשו במהלך 2008 .  
עלייה חלה גם בכתבי האישום שהוגשו נגד חיילים גם בגין עבירות של היעדר משירות  ( נפקדות ועריקות )  ובריחה ממשמורת .  במהלך שנת 2009 הוגשו 3,608 כתבי אישום בגין עבירות אלה - עלייה של 12% לעומת השנה שקדמה לה .  בשנת 2009 הוגשו בסך הכל 7,157 כתבי אישום נגד חיילים ,  עלייה של 8% לעומת שנת 2008 . 
" מאז מבצע 'עופרת יצוקה' אפשר לראות שצה"ל העלה את רמת חומרת העבירה של היעדר משירות גם כנגד חיילים בסדיר וגם כנגד חיילים במילואים ",  אמר עורך הדין בני קוזניץ ,  המייצג חיילים בבתי דין צבאיים . " אם בעבר תיקים כאלה היו מסתיימים בדין משמעתי ביחידה ,  מאז המבצע אפשר לראות החמרה של צה"ל בתחום בעיקר למען 'יראו וייראו' .  בעניין עבירות הסמים צה"ל לא שינה את מדיניותו ,  אולם ברור שבאזרחות לא היו מגישים כתבי אישום על חלק ניכר מהתיקים כמו על החזקת סמים לשימוש עצמי .  צה"ל תמיד הקפיד מאוד בנושא הזה ".  
השקט היחסי בגדה המערבית בשנה האחרונה מתבטא בבתי הדין ביהודה ושומרון ,  שם דווקא נרשמה ירידה חדה במספר כתבי האישום שהוגשו כנגד פלסטינים בגין עבירות של טרור ופעילות חבלנית עוינת  ( פח"ע )  .  בסך הכל ב-2009 הוגשו 1,932 כתבי אישום נגד פלסטינים זאת לעומת קרוב ל-3,500 כתבי אישום בשנת 2008 .
 
דו"ח :  עלייה חדה בשימוש בסמים בצה"ל
דו"ח של מפקדת הפרקליט הצבאי הראשי מעלה כי בשנת 2009 חלה עלייה של 17% בעבירות של שימוש והחזקת סמים בקרב חיילי צה"ל .  כמו כן נרשמה עלייה בעבירות של נפקדות

