הסערה באוויר :  8 טיסות בוטלו או הופנו מנתב"ג
מזג האוויר הסוער גרם לשיבושים קשים בטיסות מישראל ואליה .  חמש טיסות הופנו לנחיתה בשדות תעופה חלופיים ושלוש טיסות בוטלו .  מתקבלים דיווחים על מטוסים החגים באוויר ללא אישור לנחיתה
בשל תנאי מזג האוויר הקשים ,  הופעל בצהריים  ( ראשון )  נוהל  " ראות לקוייה "  בנמל התעופה בן גוריון .  הדבר גורם לעיכובים בהמראות ובנחיתות מנמל התעופה ,  ולהפניית טיסות לשדות תעופה חלופיים .  בסך הכל ,  בוטלו שלוש טיסות ,  ארבע טיסות הופנו לנחיתה בנמלים חלופיים וטיסה אחת נדחתה למחר .  מטוסים רבים מחפשים בשעות הערב הזדמנות להמריא או לנחות אך בשל הרוחות העזות הם לא מקבלים אישור לכך .  בערוץ הראשון דווח לפני מספר דקות כי מטוס אל-על מאירופה דיווח שנפגע מברק אך לא נגרם לו נזק .  
מרשות שדות התעופה נמסר כי ארבע טיסות הופנו ליעדים חלופיים :  טיסות של חברות  " אל-איטליה "  ו"בריטיש איירוויז "  הופנו ללרנקה שבקפריסין ,  טיסת אל-על מברצלונה הופנתה לאי רודוס היווני וטיסה של חברת ישראייר מאילת הוחזרה לנמל ממנו המריאה .  כמו כן ,  שלוש טיסות של חברת התעופה  " טורקיש איירליינס "  בוטלו וטיסה של חברת התעופה הגרמנית  " לופטהנזה "  עוכבה וצפויה לנחות מחר אחר הצהריים .  
רק בחודש נובמבר האחרון ערפל כבד ששרר בכל איזור מישור החוף הוביל לשיבושים בהמראות ובנחיתות בנמל התעופה הבינלאומי של ישראל .  לפחות 27 טיסות הופנו אז לנחיתה בקפריסין ,  יוון ,  טורקיה ,  ירדן ,  ומצרים וכן טיסות רבות בוטלו .
 
הסערה באוויר :  8 טיסות בוטלו או הופנו מנתב"ג
מזג האוויר הסוער גרם לשיבושים קשים בטיסות מישראל ואליה .  חמש טיסות הופנו לנחיתה בשדות תעופה חלופיים ושלוש טיסות בוטלו .  מתקבלים דיווחים על מטוסים החגים באוויר ללא אישור לנחיתה

