ביטוח :  הצלת חיים ?  תשלם ! 
אדם הציל קשיש במצב רפואי מסוכן שנלכד ברכבו ,  תוך גרימת נזק לרכב .  חברת הביטוח טענה ל"ניסיון חילוץ לא הכרחי "  וסירבה לשלם על הנזק
נניח שאתם נמצאים בתוך הרכב שלכם כשהוא עומד בחניה .  ונניח שמצד ימין שלכם חונה עוד רכב ומצד שמאל - רווח עד לרכב החונה הבא ,  אך לא ממש מספיק לרכב שלם .  ונניח שאתם לגמרי עוסקים בענייניכם ,  כאשר לפתע מגיח רכב אחר ותוך כדי ניסיון להדחק לתוך הרווח  ( שכזכור אינו מספיק לרכב שלם )  - נתקע גם בכם וגם ברכב החונה מעבר לרווח .  ונניח שאתם מבחינים שנהג הרכב הזה ,  שהינו קשיש ,  אינו יכול לצאת מרכבו כיוון שזה לכוד בין שני רכבים ,  ראשו שמוט על ההגה ,  הוא מתחיל לפרכס וקצף יוצא מפיו ? 
עבור מר עופר התובע בתיק שהבאנו היום - לא הייתה כל שאלה .  הוא סבר כי חובתו האנושית והאזרחית הינה להציל את הנהג שברכב התקוע ,  למרות שהלה זה-עתה גרם לנזק לרכבו-שלו  ( רכב חדש בן חודשיים !  לא הייתם מתרגזים ?  )  .  הוא מיד קרא לאנשים ושכנים שהיו שם ,  ולצורך חילוצו של הנהג הקשיש ,  הם ניסו לדחוף את רכבו של מר עופר או להרים אותו ,  אך ללא הצלחה .  משכך ,  אדם שנכח שם עם ג'ק הביא אותו ורכבו של מר עופר הורם מאחורה ,  נהדף מהג'ק ימינה ואז נפתחה בכוח דלתו של הרכב הפוגע .  ניסיון לחלצו דרך החלון לא צלח ,  כך שהיה צריך להזיז את שתי המכוניות שלצידיו ,  ולפתוח את הדלת לצורך חילוץ הנהג במצוקה .  במצוקה עד כדי כך ,  שמיד הוזמן אמבולנס והנהג הקשיש פונה לקבלת טיפול רפואי .  תוך כדי פעולות החילוץ ,  נהדף רכבו של מר עופר אל עבר הרכב שחנה מימינו ונגרם במהלך פעולה זו נזק נוסף  ( מעבר לנזק שנגרם לרכבו מצד שמאל ,  ע"י הרכב הפוגע )  .
 אז מה הבעיה ,  תגידו ?  מר עופר עשה מעשה אנושי מתבקש ונוגע ללב ,  ובוודאי תמהר חברת הביטוח של הרכב הפוגע גם להגיד לו תודה ולשלוח לו זר פרחים וגם לשלם את מלוא נזקיו - הן אלו שגרם הנהג המבוטח שלה והן אלו שנגרמו תוך כדי פעולת החילוץ .
 הבעיה - שהיא למעשה בעיה של כולנו כחברה - הינה ,  שעבור חברת הביטוח שביטחה את הרכב הפוגע  ( בו ,  כזכור ,  נקלע הנהג למצוקה רפואית קשה )  - חובות אנושיות לא תמיד חזקות מחובות כלכליות .  לא ,  אמרה למר עופר - לא נאמר תודה וגם לא נשלם לך .  את הנזק שנגרם כתוצאה מהחילוץ - יכולת למנוע .  לא היית חייב לבצע את פעולת החילוץ אותה ביצעת לגמרי על דעת עצמך וללא כל צורך .  ומה היה צריך מר עופר לעשות ,  לשיטת חברת הביטוח ?   " יכול היה לקרוא למשטרה או נסיבות אחרות ".  
נסיבות אחרות ?  אה ,  נראה לנו שהבנו - כנראה שלעכב את חילוצו של הנהג המפרכס ולגרום בכך מי-יודע-איזה-נזק - זול יותר מאשר לחלץ אותו מיד - עבור חברת הביטוח ,  כמובן .  את ניסיון החילוץ  ( המרשים ,  לדעתנו )  של מר עופר כינתה חברת הביטוח בבית המשפט : " ניסיון חילוץ לא הכרחי ורשלני ".  איננו יודעים מה עיסוקו של מר עופר ,  אך כפי הנראה ולשיטת חברת הביטוח - היה עליו להשכיל וללמוד חילוץ  " מקצועי "  מבעוד מועד .
 והרי מה היה קל יותר עבור מר עופר מלהתעלם ממצבו של הנהג ולחוס על רכבו-שלו ?  כפי הנראה ,  המצפון עדיין קיים בחלק מאזרחינו ,  ואנו גאים בכך  ( נקווה כי לא ניתקל במקרה דומה בנציגי חברת הביטוח אשר ודאי יעדיפו שלא לחלץ אותנו ?  )  .
 הנהג הפוגע - אשר חולץ  ( ויתכן - חי היום )  בזכותו של מר עופר ,  לא התייצב לדיון ,  ואם נרשה לעצמנו ניחוש פרוע - פשוט מתוך בושה.לטעמנו ,  מצפים היינו שיתייצב לדיון ויצדד במי שהציל אותו .
 מכל מקום ,  למזלנו עדיין יש משפט במקומותינו .  בית המשפט קבע חד משמעית : " טענות הנתבעת  ( חב' הביטוח ,  א.ה .)  לא מקובלות עליי .  התובע פעל כפי שמצופה מאדם סביר ונורמטיבי .  לגרסת התובע אשר לא נסתרה הוא יצא מרכבו וראה שמצבו של הנתבע מעורר דאגה ולכן הוא פעל מיידית לחילוצו .  ניסיונות החילוץ הינם חלק בלתי נפרד מהתאונה וקשורים עימה בקשר סיבתי עובדתי ומשפטי כאחד .  המזיק יכול וצריך לפצות שכאשר מתרחשת תאונה יש לעיתים צורך לנקוט בצעדי חילוץ שעלולים להגדיל את הנזק ".  
אנו ,  כמובן ,  מסכימים לחלוטין עם קביעות בית המשפט שהינן נכונות מוסרית ומשפטית ,  וברצוננו לסיים בציטוט תוך חוק אשר כנסת ישראל מצאה לנכון לחוקק  ( חוק לא תעמוד על דם רעך ,  התשנ"ח - 1998 )  והסעיף הראשון בו הינו : " חובה על אדם להושיט עזרה לאדם הנמצא לנגד עיניו ,  עקב אירוע פתאומי ,  בסכנה חמורה ומיידית לחייו ,  לשלמות גופו או לבריאותו ,  כאשר לאל-ידו להושיט את העזרה ,  מבלי להסתכן או לסכן את זולתו ." 
 * הכותבת הינה היועצת המשפטית של איגוד המוסכים בישראל ופורום התיקון הבטוח

ביטוח :  הצלת חיים ?  תשלם ! 
אדם הציל קשיש במצב רפואי מסוכן שנלכד ברכבו ,  תוך גרימת נזק לרכב .  חברת הביטוח טענה ל"ניסיון חילוץ לא הכרחי "  וסירבה לשלם על הנזק

