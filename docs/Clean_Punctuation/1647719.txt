ראש ממשלת תאילנד לשעבר הורשע בשחיתות ;  מחצית מהונו יחולט - 1.4 מיליארד דולר
בית המשפט העליון של תאילנד : " טקסין שינוואטרה עיצב מדיניות הטלקום שקידמה את עסקיו "
 בית המשפט העליון של תאילנד הורה היום על חילוט יותר ממחצית מהונו של ראש ממשלת תאילנד המודח ,  טקסין שינאווטרה ,  לאחר שהרשיע אותו בניצול לרעה של כספי ציבור לקידום עסקיו הפרטיים .  בית המשפט פסק כי נכסים בסך 1.4 מיליארד דולר שבבעלות טקסין ,  הושגו באופן לא חוקי לאחר שראש הממשלה ניצל לרעה את מעמדו לקידום עסקיו הפרטיים .  הונו של טקסין ,  אשר הודח מראשות הממשלה בהפיכה צבאית בשנת 2006 ,  מוערך ב-2.3 מיליארד דולר .  בית המשפט קבע כי  " להחרים את כל כספו של טקסין יהיה לא הוגן מכיוון שהוא הרוויח חלק מהכסף עוד בטרם נכנס לתפקיד ראש הממשלה ". בית המשפט קבע כי טקסין עיצב את מדיניות תאילנד בתחום הסלולר והתקשורת הלוויינית באופן שקידם את עסקיה של חברת הטלקום שין קורפ שהיתה בבעלותו .  מכירת שין קורפ לחברת ההשקעות הממשלתית של סינגפור בשנת 2006 היתה אחד הגורמים המרכזיים להפגנות הנרחבות שנערכו בתאילנד בדרישה כי טקסין יתפטר.טקסין ,  המתגורר מחוץ לתאילנד ,  כפר באישומים לכל אורך המשפט . " מדובר בהתערבות פוליטית לכל דבר .  הממשלה ידעה את התוצאה מראש ",  אמר טקסין במסיבת עיתונאים בדובאי לאחר פרסום גזר הדין ,  דיווחה סוכנות הידיעות אי.פי .
 
ראש ממשלת תאילנד לשעבר הורשע בשחיתות ;  מחצית מהונו יחולט - 1.4 מיליארד דולר
בית המשפט העליון של תאילנד : " טקסין שינוואטרה עיצב מדיניות הטלקום שקידמה את עסקיו "
 
