האמהות בישראל יוצאות לעבוד - אבל שכרן נמוך 
 >  >  מבט על מצבן של הנשים בכוח העבודה בישראל מראה תמונה מעורבת ,  שבה השתתפות הנשים בכוח העבודה זינקה פלאים משנות ה-50 וכיום היא גדולה משמעותית גם בהשוואה לשנות ה-70 .  מנגד ,  מבט על השכר מעורר קנאה בהשוואה לארה"ב .  נתוני השכר לפי מין מראים פערים גדולים בין נשים לגברים - גם במונחים של שכר לשעה ,  המקזזים את העבודה במשרה חלקית ,  בה בוחרות נשים רבות .  שיעור ההשתתפות של לנשים ללא ילדים ,  רק מעט יותר גדול משל נשים שהן אמהות לילדים .  נשים לילדים גדולים יותר ,  שלכאורה פנויות לעבודה ,  דווקא מועסקות בשיעור נמוך יותר .  מספר הנשים בכוח העבודה האזרחי בישראל מגיע ל-1.33 מיליון - שהן 51.92% מכלל כוח העבודה האזרחי במדינה ,  המונה 2.5 מיליון איש .  כך עולה מנתוני הלשכה המרכזית לסטטיסטיקה  ( למ"ס )  ל-2008 ,  השנה האחרונה לגביה קיימים נתונים על כוח העבודה בישראל לפי חלוקה מגדרית .  מהנתונים עולה כי מספר הנשים העובדות שאין להן ילדים ,  גדול רק במעט ממספר הנשים שיש להם ילדים :  670,700 לעומת 662,700 בהתאמה .  הפער בין שתי הקבוצות גדל כאשר בוחנים את היקף המשרה שבה עבדו הנשים :  407,100 נשים ללא ילדים עבדו בדרך כלל במשרה מלאה ב-2008 לעומת 382,700 נשים עם ילדים .  זאת ועוד :  218,100 נשים ללא ילדים עבדו ב-2008 בדרך כלל במשרה חלקית ,  לעומת 236,700 נשים עם ילדים שעבדו בדרך כלל במשרה חלקית .  ככל שעולה מספר הילדים ,  כך קטן מספר הנשים בכוח העבודה האזרחי :  מספר הנשים בכוח העבודה שיש להן ילד אחד היה 263,700 ;  מספר הנשים עם שני ילדים - 234,700 ;  שלושה ילדים - 105,800 ;  ארבעה ילדים או יותר - 58,500 בלבד .  מבין האמהות העובדות ,  הקבוצה הגדולה ביותר היא של אמהות לילדים בגיל 9-5 ,  176,500 .  הקבוצה השניה בגודלה הן אמהות לילדים בגילאי 4-2  ,  116,400 עובדות .  אחריה - אמהות לילדים בגיל 1-0  ( 165,800 עובדות )  ,  בעוד שהקבוצה הקטנה ביותר היא של אמהות לילדים גדולים יותר ,  בגיל 10-14  ( 154 אלף עובדות )  .  סוגיית השכר בישראל עדיין כאובה .  פערי השכר ממשיכים להיות גבוהים ,  אם כי אין נתונים לגבי יחסי השכר בין בני זוג באותה משפחה .  שכרן החודשי ברוטו של נשים בישראל נמוך ב-37% לעומת שכרם של גברים ,  ובשכר לפי שעה הוא נמוך בכ-18% .  נשים ,  אומרת יו"ר תנועת נעמת ,  עו"ד טליה לבני ,  מופלות גם בתחום התגמול עבור שעות נוספות ובגין אחזקת רכב ,  בגלל דעות קדומות . " אילו בישראל היה שוויון מגדרי מבחינת השכר והייצוג בדרגות הבכירות בארגונים ,  הכלכלה הישראלית היתה צומחת ב-12% ",  היא טוענת . " המפתח לשילוב נשים בכלכלה הישראלית טמון בסבסוד השהות של ילדי עובדות במעונות היום לגיל הרך ",  טוענת לבני .  לדבריה ,  הקצאת 200 מיליון שקלים נוספים לסבסוד השהות במעונות ,  דבר שיביא את סך ההקצאה למטרה זו ל-750 מיליון שקלים ,  די בה כדי לעודד רבבות נשים לצאת לשוק העבודה ולהגביר את תרומתן הכלכלית למשק .
 
האמהות בישראל יוצאות לעבוד - אבל שכרן נמוך 
nan
