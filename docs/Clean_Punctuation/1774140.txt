הודג'סון מאשים את האוהדים במצב של ליברפול
המאמן כעס על שריקות הבוז והקולות למינוי קני דלגליש במשחק נגד וולבס : " אני מתרגל לשליליות ,  היא משפיעה על הביטחון "
 מי אשם במצב של ליברפול ?  אם אתם שואלים את רוי הודג'סון ,  האשמה היא של הקהל שאינו תומך בקבוצה .  גם אחרי שהקבוצה שלו הפסידה לוולבס האחרונה בליגה 1:0 ,  מאמן ליברפול לא מרים ידיים למרות שהאוהדים הביעו את זעמם מהיציע במהלך המשחק ,  כששמו של קני דלגליש נשמע מצידם ,  בעוד קריאות בוז נשמעו לעבר הודג'סון .
" אני מתרגל לשליליות ",  אמר הודג'סון לאחר המשחק . " קני דלגליש היה מועמד לתפקיד שניתן לי .  הוא אגדה מבחינת ליברפול ,  אבל אני לא אוהב את זה .  זו הדרך של הקופ להראות שהם לא מרוצים ממה שהקבוצה עושה .  אנחנו צריכים לחיות עם השליליות מאז שהגעתי לפה .  האוהדים המפורסמים של אנפילד לא היו שם .  היו בעיות עם הבעלים והם שרים לקני .  אני יכול רק לקוות שהאוהדים האלה יהפכו לתומכים במיוחד בזמן שהקבוצה צריכה תמיכה .  השליליות משפיעה על הביטחון ". 
הודג'סון לא יכול היה להתעלם גם מהמשחק עצמו ,  שבו הפגינה ליברפול חולשה רבה ונכנעה לשער ניצחון של סטפן וורד בדקה ה-56 . " הגענו לכאן עם תקווה שנוכל להמריא על הדשא ולשחק טוב אבל עשינו את ההיפך .  נתנו הופעה רעה כאן באנפילד .  במקום לסיים ב-0:0 מאכזב איפשרנו להם להבקיע ולסיים בתוצאה מאכזבת אף יותר .  מגיע קרדיט לוולבס ,  תוכנית המשחק שלה הייתה טובה .  הם זכו באתגרים .  אני לא חושב שהכנסנו קצב למשחק כדי לומר שהגיע לנו יותר ממה שקיבלנו ". 

הודג'סון מאשים את האוהדים במצב של ליברפול
המאמן כעס על שריקות הבוז והקולות למינוי קני דלגליש במשחק נגד וולבס : " אני מתרגל לשליליות ,  היא משפיעה על הביטחון "
 
