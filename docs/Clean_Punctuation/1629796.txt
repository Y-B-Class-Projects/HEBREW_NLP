10 חודשי מאסר לגבר שגרם למות עובר בתאונה
הנאשם ,  נהג מונית ,  פגע ברכב שנסע לפניו וכתוצאה מההתנגשות נפצעה קשה נהגת הרכב שהיתה בחודש השביעי להריונה .  היא הובהלה לבית החולים אך העובר שהיה ברחמה מת
בית משפט השלום בצפת גזר היום  ( חמישי )  עשרה חודשי מאסר על דני חורי ,  נהג מונית לשעבר ,  שהורשע באופן תקדימי בגרימת מוות ברשלנות של עובר ,  לאחר שפגע ברכב שבו נסעה אמו של העובר בעת שהיתה בהריון .  
התאונה הטרגית התרחשה בחודש אוקטובר 2004 .  חורי ,  אז בן 21 ,  נהג במהירות גבוהה כשברכבו שבעה נוסעים .  הוא לא שמר על מרחק מהרכב שלפניו וכתוצאה מכך לא הבחין שהרכב עצר .  הוא פגע ברכב ,  סטה לנתיב הנסיעה הנגדי והתנגש חזיתית במכוניתה של שרית שראל ,  שהיתה אז בחודש השביעי להריונה .  כתוצאה מהתאונה נפצעה שראל באורח קשה ,  בין השאר בבטנה .  היא עברה ניתוח קיסרי דחוף ,  אולם כעבור 14 שעות העובר שהיה ברחמה מת . 
" הנאשם נהג ברשלנות גבוהה ,  כפי שהעידו נסיבות התאונה ותיאור הנוסעים לעניין אופן נהיגתו קודם לתאונה ",  כתב השופט בן פיילס בגזר הדין . " יודגש כי הנאשם בחר שלא להתרכז בנעשה בכביש ולהתאים את מהירותו בהתאם לכך .  חומרתה של התנהגות זו עולה בבירור ונוכח נסיבות נסיעתו בכביש עירוני באזור בתי מגורים .  נהיגתו של הנאשם ,  כמתוארת בהכרעת הדין ,  מהווה סטייה חמורה מנהיגה סבירה תוך יצירת סיכון של ממש לחיי אדם גם כלפי הנוסעים ברכבו .  הענישה חייבת ליתן ביטוי הולם לנסיבה זו ". 
השופט הוסיף ש"תאונות הדרכים שהפכו מכבר לנגע ממאיר ,  גובות לא רק מחיר בחיי אדם אלא גם פגיעות קשות בגוף שאחריהן נותרים הקורבנות מוגבלים בגופם בליווי כאב וסבל למצער ,  אף עד סוף חייהם ".  
בן פיילס הבהיר שמבחינתו , " עובר שטרם יצא מרחם אימו ,  אף הוא חי ,  וקיים בו פוטנציאל לחיי אדם ",  וקבע שעל בית המשפט לגזור עונש שירתיע נהגים אחרים מלנהוג ברשלנות .  בנוסך לעונש המאסר בפועל נגזרו על חורי 12 חודשי מאסר על תנאי ,  פסילת רישיון ל-15 שנה ותשלום פיצויים בגובה 20 אלף שקל לשראל .
 
10 חודשי מאסר לגבר שגרם למות עובר בתאונה
הנאשם ,  נהג מונית ,  פגע ברכב שנסע לפניו וכתוצאה מההתנגשות נפצעה קשה נהגת הרכב שהיתה בחודש השביעי להריונה .  היא הובהלה לבית החולים אך העובר שהיה ברחמה מת

