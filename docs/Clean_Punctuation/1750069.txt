אישום :  שני צעירים מצפת תקפו סטודנטים ערבים
שוטר במג"ב וצעיר נוסף מצפת מואשמים בהשתתפות בהתפרעויות נגד סטודנטים ערבים המתגוררים בעיר .  לפי האישום ,  השניים קיללו את הסטודנטים ,  יידו לעברם אבנים ואף ביצעו ירי לעבר אחד הבתים
לבית משפט השלום בנצרת הוגש היום  ( ראשון )  כתב אישום נגד שני תושבי צפת בגין השתתפות בהתפרעויות נגד סטודנטים ערבים לפני תשעה ימים .  השניים ,  אברהם אלמקייס ורזיאל רובינשטיין נאשמים בהסתה לאלימות ובהתפרעות .  אלמקייס שמשרת כשוטר במג"ב מואשם גם בסיוע להחזקת נשק וסיוע לירי בשטח מגורים ורובינשטיין מואשם גם בירי ,  בהחזקת נשק ובאיומים .
 מכתב האישום ,  שהוגש על ידי עו"ד עדית לוינשטיין מפרקליטות מחוז הצפון ,  עולה כי אלמקייס ,  שוטר מג"ב בן 19 ורובינשטיין ,  בן 20 ,  הסתובבו בעיר בערב שישי כשהנשק האישי מסוג M16 נמצא אצל אלמקייס .  השניים חברו לשלוש צעירות בעיר ובזמן שהלכו ברחוב חשדו כי רכב שעבר ונסע בפראות נהוג בידי ערבי .  בעקבות כך סיפרו הצעירות לשניים על חששן מערבים ,  מאחר ואלו  " השתלטו על העיר ".  החבורה פגשה כ-30 צעירים נוספים וגם בקבוצה זו שוחחו על מגורי הערבים בצפת .  לאחר מכן החבורה החליטה להפגין מול ביתם של סטודנטים ערבים המתגוררים ברחוב מרכזי בעיר .  
עוד עולה מכתב האישום כי כאשר הגיעה החבורה אל מול דירותיהם של הסטודנטים הם החלו להשמיע קריאות , " מוות לערבים ",   " יהודי הוא נשמה ,  ערבי הוא בן זונה ",  תוך שהם מיידים אבנים לעבר הדירות בהן מתגוררים הסטודנטים הערבים .  במהלך ההפגנה מול בית הסטודנטים הערבים ,  אלמקייס העביר את נשקו לחברו רובינשטיין שדרך אותו וירה ירייה אחת לעבר דירת הסטודנטים .  השניים ביחד עם שאר חבריהם נמלטו מהמקום כשהשוטרים הגיעו .
 
אישום :  שני צעירים מצפת תקפו סטודנטים ערבים
שוטר במג"ב וצעיר נוסף מצפת מואשמים בהשתתפות בהתפרעויות נגד סטודנטים ערבים המתגוררים בעיר .  לפי האישום ,  השניים קיללו את הסטודנטים ,  יידו לעברם אבנים ואף ביצעו ירי לעבר אחד הבתים

