זו ארצנו
מהורדוס ועד מלון המלך דוד .  שי אביבי יגיש בערוץ ההיסטוריה סדרת תכניות שיעסקו באתרים היסטוריים ודמויות מפתח בהיסטוריה הישראלית
ערוץ ההיסטוריה מפיק בימים אלו סדרה הבנוייה ממספר תכניות קצרות שיעסקו באתרים היסטוריים ודמויות מפתח בהיסטוריה של עם ישראל .  את הסדרה , " סיפור בדרך "  יגיש שי אביבי והיא צפוייה לעלות בתחילת נובמבר ,  בערוץ במשודר באפיק 37 ב-yes ו-42 ב-HOT .
 בכל פרק יתלווה אביבי אל דגן ברומיל- מדריך טיולים מאגד תיור ונופש ,  ויחד יעברו השניים מסלולים היסטוריים ,  ישוחחו על פרטי העלילה דרך נקודות מרכזיות במסלול ויתמקדו בדמויות אשר הותירו את חותמם על ההיסטוריה הישראלית .  המסלולים יעסקו בין השאר בהורדוס ,  מרד בר כוכבא ,  הפיצוץ במלון המלך דוד ,  משפחת שלוש ,  אולמות האבירים .
 שי אביבי מסר : " אני אוהב סיפורים היסטוריים ואוהב לשוטט בארץ ,  לכן משמח אותי מאד לעשות פרוייקט בערוץ ההיסטוריה המשלב בין השניים ".  יעל מיכאלי ,  מנהלת ערוץ ההיסטוריה מסרה : " אנו משקיעים מאמצים ומשאבים רבים כל השנה כדי לדאוג שערוץ ההיסטוריה ,  שהוא מותג בינלאומי מוביל ויוקרתי ,  יהיה ישראלי במהותו ורלוונטי לקהל בארץ .  'סיפור בדרך' הוא עוד הזדמנות להתחבר למורשת היהודית והישראלית ,  והפעם בדרך חדשה שעוד לא ניסינו בעבר :  טיולים .  אנו כמובן שמחים לעבוד עם שי אביבי ,  דמות מוכרת ואהובה על הקהל הישראלי ,  המזוהה לאורך השנים עם תכנים הנוגעים במהותה של החברה הישראלית ". 

זו ארצנו
מהורדוס ועד מלון המלך דוד .  שי אביבי יגיש בערוץ ההיסטוריה סדרת תכניות שיעסקו באתרים היסטוריים ודמויות מפתח בהיסטוריה הישראלית

