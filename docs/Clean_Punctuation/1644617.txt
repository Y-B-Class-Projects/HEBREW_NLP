שעת המבחן של לדור ואברבנאל
השופטים מוסיה ארד ,  יעקב צבן ומשה סובל הורו אתמול לבכירי פרקליטות המדינה משה לדור ואלי אברבנאל ליטול את מקלם בידם ולצאת לדרך המשפטית הארוכה של ניהול התביעה נגד אהוד אולמרט .  כך צריך .
 מובן לגמרי כי המכה שהנחיתה יד נעלמה על שולחן התביעה בחשיפה הברוטלית נגד עו"ד אורי קורב לא נעלמה מעיני פרקליט המדינה ,  והצעד הנוח מבחינתו היה לבקש דחייה כדי למלא את השורות .  אך כפי שאמר אתמול עורך דין תל ? אביבי נודע ,  מה שאירע לפרקליטות בהדחת קורב דומה למלחמת יום הכיפורים .  היא פרצה באחת וניחתה על ישראל ,  וצה"ל נאלץ לצאת למלחמה עם מה שיש ולגייס כל מי שרק אפשר .
 אילו התקבלה בקשתם של לדור ואברבנאל היתה הסנגוריה משפשפת ידיים בהנאה אף שרשמית התנגדה לדחיית המשפט ,  שכן מה שעשתה היד הנעלמה בעניין עו"ד קורב היה חוזר על עצמו פעם אחר פעם כלפי אחרים הקשורים בניהול המשפט ,  והדיון היה נמתח כאורך הגלות .
 לדור ואברבנאל פרקליטים מעולים .  כאשר יתייצבו בבית המשפט ,  ואם ישקיעו עתה לילות כימים בלימוד כל עדות ,  הם יוכיחו בכך ל"יד הנעלמה "  כי אין תועלת בייצור פרשיות בנוסח קורב .  המשפט יתמיד .
 נכון ,  יהיה קושי ללמוד את הדברים לפרטי פרטיהם אלא אם עו"ד קורב יסייע בעצה לוחשת בלילות ארוכים של הכנה ;  ונכון ,  לדור ואברבנאל ייעדרו שעות ארוכות ממשרדיהם וזו תקלה שתאט הליכים משפטיים חשובים אחרים ,  וחבל .  אך מה היה קורה אילו מחמת מחלה מישהו מהם היה נעדר חלקית ממשרדו למשך כמה שבועות ?  כמעט ולא כלום .
 זו שעת מבחנם של לדור ואברבנאל .  מבחן למנהיגותם המקצועית ולחריצותם ולנחישותם ולדבקותם במשימה וליכולת האלתור והלימוד שלהם ,  ובעשותם כן יתרמו למימוש עשיית הצדק יותר מאשר בדחייה אחרי דחייה עד קץ הסבלנות הציבורית .
 
שעת המבחן של לדור ואברבנאל
nan
