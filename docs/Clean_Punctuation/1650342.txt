אישום :  בן ה-13 אנס בת 30 בחדר המדרגות
פרקליטות מחוז מרכז הגישה כתב אישום נגד נער בן 13 המואשם כי תקף בת 30 ואנס אותה בחדר המדרגות בבניין מגורים בנתניה .  המקרה אירע בעת שהאישה חזרה ממסיבת פורים
לבית המשפט המחוזי בפתח תקווה הוגש הבוקר  ( ראשון )  כתב אישום נגד נער בן 13 הנאשם באונס אלים של אישה בת 30 בפורים האחרון בנתניה ,  בעת שזו חזרה ממסיבה .  על פי כתב האישום ,  שהוגש באמצעות עו"ד איריס פיקר-סגל מפרקליטות מחוז מרכז ,  ביקש הנאשם מהמתלוננת סיגריה ולאחר מכן עקב אחריה עד לבניין בו היא מתגוררת ,  שם תקף אותה בחדר המדרגות .  
הנער מואשם כי לקח מהאישה את מכשיר הטלפון הנייד שלה כשניסתה להזעיק עזרה והיכה אותה .  בין השאר ,  אחז הנער בגרונה של האישה והטיח את ראשה במדרגות .  לאחר מכן אנס אותה וגנב את תיקה .
 לאחר שהשתחררה האישה מידיו של התוקף ,  היא ביקשה עזרה מעובר אורח שהגיע למקום .  עובר האורח הגיע עימה לזירת האירוע ,  לכד את הנער והזעיק את המשטרה .  האישה פונתה במצב קל לקבלת טיפול רפואי בבית החולים והנער נעצר .
 
אישום :  בן ה-13 אנס בת 30 בחדר המדרגות
פרקליטות מחוז מרכז הגישה כתב אישום נגד נער בן 13 המואשם כי תקף בת 30 ואנס אותה בחדר המדרגות בבניין מגורים בנתניה .  המקרה אירע בעת שהאישה חזרה ממסיבת פורים

