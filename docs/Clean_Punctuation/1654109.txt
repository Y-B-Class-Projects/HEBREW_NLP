הקרב הגדול הבא :  אייפד נגד הקינדל 
 >  >  הקינדל של אמזון זכה אמנם לביקורת רבה עם השקתו ב-2007 ,  אך במהלך 2008 ו-2009 הצליח קורא הספרים האלקטרוני של החברה להביא את שוק הקוראים הדיגיטלי לרתיחה .  לפי מחקר של חברת פורסטר ,  בעוד שב-2008 נמכרו בארה"ב כמיליון קוראי ספרים ,  ב-2009 נרכשו בארה"ב ,  לפי הערכות ,  כ-3 מיליון קוראים .  דו"ח המחקר של פורסטר חוזה כי ב-2010 יוכפל מספר זה ויגיע ל-6 מיליון יחידות .  הנהנית העיקרית מהעלייה במכירות היא אמזון ,  האחראית ,  לפי מחקרים ,  לנתח שוק של כ65%- בארה"ב .  יתרת השוק מתחלקת בין סוני ,  יצרנית ה-sony reader ובין יצרניות ודגמים קטנים יותר .  אך הקינדל ,  עד כה שליט ללא עוררין ,  צפוי לתחרות קשה עם פריצתם לשוק של הטאבלטים ,  וביניהם של האייפד ,  הטאבלט הממותג של אפל .  לפי הערכות ,  כ-100 אלף הזמנות לאייפד נרשמו כבר ביום הראשון לפתיחת מוקד ההזמנות המוקדמות למכשיר .  בשונה מן המכשירים של אמזון וסוני ,  האייפד אינו רק קורא ספרים .  למעשה ,  זהו מחשב בעל יכולות רחבות ,  שיכול גם לשמש כקורא ספרים .  בנוסף ליכולות טכנולוגיות אלה ,  כמו גם לכוחו של המותג של אפל ,  מביאה עמה החברה רשימה של חמישה מבתי ההוצאה הבכירים בארה"ב שיציעו את מרכולתם במתכונת דיגיטלית דרך חנות הספרים של האייפד .  גם מחירו של המכשיר - כ-500 דולר - גבוה רק ב-10 דולרים ממחירו של הקינדל dx של אמזון .  יתרונותיו הברורים של האייפד - יכולות עיבוד גבוהות ומסך צבעוני - הם גם האחראים על חסרונותיו המהותיים של המכשיר כקורא ספרים .  בעוד שזמן חיי הסוללה של הקינדל מגיע לשבועיים ,  האייפד יאפשר שימוש רציף במשך כ-10 שעות בלבד .  בנוסף ,  המכשיר אינו מתהדר בטכנולוגיית ה-e-ink הכלולה בקוראים של אמזון וסוני ,  טכנולוגיה האמורה להקל על הקריאה ממסך המחשב .  אך האם חסרונות אלה מטרידים את הרוכשים האפשריים ?  כנראה שלא .  לפי סקר שפירסמה במהלך סוף השבוע האחרון חברת changewave ,  כ-27% מתוך כ-3,000 משתמשי קוראי ספרים אלקטרוניים ,  ציינו כי במידה שהיו קונים כיום את המכשיר ,  היו רוכשים את האייפד .  30% מבין המשיבים בסקר ציינו כי אינם יודעים מה היו עושים .  45% מבין המשיבים ציינו כי גם לאחר השקתו של האייפד ,  היו מעדיפים את קורא הספרים שנמצא ברשותם .
 
הקרב הגדול הבא :  אייפד נגד הקינדל 
nan
