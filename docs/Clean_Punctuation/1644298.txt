האח הגדול
רוצים לוודא שלא פורצים אליכם הביתה או סתם לעקוב אחרי הילדים והעוזרת ?  התקינו מצלמת אבטחה - זה כבר לא סיפור יקר
מצלמות האבטחה והמעקב נחשבו תמיד עניין יקר ומקצועי שמתאים יותר לבעלי עסקים ורשתות קמעוניות מאשר לצרכן הפרטי .  ואולם ,  בשנים האחרונות גם צרכנים פרטיים מוצאים שימושים שונים למצלמות מעקב ,  ולא רק להגנה במקרה של פריצה .  
באמצעות עוד כמה  " זוגות עיניים "  בבית ,  המשתמשים יכולים לוודא שהכל בסדר עם הילדים ,  לדאוג שהמנקה לא עושה שטויות ,  להשגיח על הורים קשישים ואף לוודא שהשכן לא תופס לכם את מקום החניה .  
המכשולים העיקריים בחדירת מצלמות המעקב לשוק הצרכנים הפרטיים היו העלויות הגבוהות יחסית  ( אלפי שקלים לציוד וללא אפשרויות תשלום נוחות בדרך כלל )  ,  אך גם חוסר הידידותיות למשתמש בהתקנת הציוד והאחזקה .  
עם השנים ,  בעקבות הוזלתן של מצלמות אינטרנט  ( מצלמות IP )  וכניסתן של חברות שמספקות פתרון זול יותר וידידותי למשתמש ,  הוסרו רבים מהמכשולים וכיום ,  גם אם אתם סתם רוצים לעקוב אחר חיית המחמד שלכם בזמן שאתם בעבודה ,  אפשר לעשות זאת ללא עלויות גבוהות או סיבוכים מיותרים .  אספנו כמה מהפתרונות הבולטים בשוק ,  העונים על צרכים שונים ובעלויות שונות .
 אחד המאפיינים של רוב מערכות המעקב כיום הוא שהן מקומיות ,  כלומר הציוד שמקליט את מה שהמצלמות רואות נמצא בבית ,  חשוף לתקלות ,  התיישנות טכנולוגית ,  ונדליזם וגם גניבה .  על כן ,  אחד המוצרים המעניינים ביותר בשוק כיום הוא NeoCom של חברת Neo IT .  
במקום למכור את ציוד המצלמות וההקלטה החברה נותנת אותו כשירות ,  ללא צורך במחשב או שרת אחסון . " המטרה שלנו היא לפטור את הצרכן מההתעסקות בהתקנה ובתחזוקת הציוד ",  מסביר אלי סהר ,  מנכ"ל החברה . " עשינו זאת בכך שהפכנו את העסק לשירות בדומה לכל שירותי הטלקום .  כיום אנחנו מציעים את השירות אך בקרוב הוא יוצע בעיקר על ידי ספקיות האינטרנט ".  
המערכת כוללת מצלמות IP שאליהן יש גישה מכל מקום עם חיבור לאינטרנט .  כל החומר המצולם  ( בעת זיהוי תזוזה )  נשמר על שרתי החברה וגם אליו יש גישה מכל מחשב המחובר לאינטרנט .  מצפייה בממשק ההתחברות ,  גילינו כי הוא אינטואיטיבי ונגיש ,  עם אפשרות לצפיה במהירות שונות  ( עד פי 4 )  ,  הנעת המצלמה מרחוק ועוד .  
עלות :  מצלמה אחת :  39 שקל לחודש ;  שתי מצלמות :  79 שקל ;  שלוש מצלמות :  99 שקל ;  4 מצלמות 119 שקל .  המחירים בהתחייבות לשישה חודשים .  
יתרונות :  מעורבות מינימלית מצד הלקוח ;  אין הגבלת מקום בהקלטה ;  גישה מכל מחשב או מכשיר סלולר עם חיבור אינטרנט ;  אפשר לקבל התראות באמצעות מייל ,  SMS ואף MMS עם תצלום בזמן אמת ישירות לסלולר  ( הלקוח משלם על המסרונים )  ;  כמה אנשים יכולים לצפות במקביל ולא תורגש האטה .  
חסרונות :  בחבילת הבסיס ניתנת גישה להקלטות רק שלושה ימים אחורנית או עד שבעה ימים בשירות משודרג ויקר יותר ב-10-30 שקל לחודש  ( תלוי במספר המצלמות )  ;  מגוון המצלמות אינו רחב .  
למי מתאים :  לצרכנים הזקוקים למערכת מצלמות מעקב בבית ,  לתקופת זמן קצובה .  מערכת NeoCom פוטרת אותם מקנייה יקרה של ציוד .
 אחד היתרונות של חברת B Protect ,  הוא האפשרות לשלב בין מערכת אזעקה למצלמות מעקב בלי התעסקות רבה מצד הלקוח .  הלקוח אמנם רוכש את הציוד  ( מצלמות ,  ציוד ההקלטה )  ,  אך שלא כמו ברוב המקרים בענף ,  אפשרות התשלום כאן היא נוחה למדי  ( 36 תשלומים )  .  
החברה מספקת שני סוגים עיקריים של פתרונות מעקב ואבטחה .  הסוג הראשון הוא חבילת צפייה באמצעות מצלמות עם אפשרות הקלטה בלי מערכת אזעקה והתראות .  ערכת ה-DVR  ( Digital Video Recording )  של B Protect אינה קשורה למחשב ולכן אינה חשופה לווירוסים ושאר תקלות .  
האפשרות השנייה כוללת חיבור מצלמות IP למערכת אזעקה אלחוטית מסוג MagicBox .  במערכת זו לא ניתן אמנם להקליט ,  אך אפשר לשלוח התראות SMS וצילומי וידיאו ישירות למייל ,  במקרה של  " פריצת אבטחה ",  כפי שהגדיר אותה הלקוח ויש אפשרות לצפייה מרחוק בזמן אמת .  במקביל ,  חוץ מסירנה חיצונית ופנימית ,  אפשר להוסיף גם שליחת מוקד אבטחה לבית ,  גלאי עשן ,  חום ,  דליפת גז ומים .  
עלות :  מערכת בסיסית של MagicBox הכוללת אזעקה ומצלמת IP לקבלת התראות בעת אירוע תעלה 191 שקל לחודש במשך 36 חודשים 
יתרונות :  התראות יעילות כשקורה משהו בבית 
חסרונות :  אין אפשרות הקלטה במצלמות IP ;  עובד רק עם תשתית אינטרנט של בזק 
למי מתאים :  יחד עם הגלאים השונים ושירותי האזעקה והמוקד ,  מדובר בפיתרון מקיף ביותר לאבטחת הבית
מבחינה טכנולוגית ,  הפיתרון של פרטנר שונה מזה הרווח בשוק .  לא מדובר במצלמה המחוברת ל-DVR ואף לא למצלמת IP המחוברת לרשת .  
המצלמה שפרטנר מוכרת  ( ב-36 תשלומים )  ,  מצוידת בכרטיס SIM וכל פעם שרוצים לצפות במה שהיא מצלמת ,  צריך פשוט להתקשר אליה בשיחת וידיאו מטלפון דור 3 ,  שעלותה כשיחה רגילה .  אחרי הפעם הראשונה שתזינו סיסמה ,  בפעמים הבאות שתתקשרו אליה ,  היא כבר תזהה את המספר שלכם .  
יש בה גם חריץ לכרטיס זיכרון  ( Mini SD )  שבאמצעותו ניתן להקליט  ( מקום האחסון הוא עד 2 ג'יגה )  אך אין אפשרות לצפות בהקלטות מרחוק .  צריך לשלוף את הכרטיס ולצפות בתוכן דרך המחשב .  
עלות :  49 שקל לחודש למשך 36 חודשים .  בקניית טלפון מדור 3 ,  המחיר יורד ל-39 שקל לחודש 
יתרונות :  פשוט ונוח להתקנה ;  ערוץ אודיו דו-צדדי שמאפשר לכם לדבר עם מי שאתם מצלמים וכך גם בכיוון ההפוך ;  יכולת לשליטה מרחוק על זווית הצפייה והזום ;  ראיית לילה 
חסרונות :  אין אפשרות לקבל התראות ;  אין גישה מרחוק להקלטה ;  מקום אחסון מצומצם יחסית ;  אין אפשרות לצפיה מהמחשב  ( צריך לשלם על שיחת וידיאו )  .  
למי מתאים :  בהיעדר התראות והקלטות בעת תזוזה ,  נותר רק לצפות באופן רנדומלי ,  ולאו דווקא כשקורה משהו משמעותי .  בנוסף ,  עם מחיר גבוה יחסית ,  הפיתרון של NeoCam משתלם בהרבה .  אבל למי שרוצה לצפות בילדים ולקיים אתם תקשורת דרך המצלמה ,  סטייל  " האח הגדול ",  המצלמה של פרטנר עשויה להתאים .
 זהו הפתרון הידידותי הזול ביותר שמצאנו לצפייה בבית בזמן אמת .  כל מי שיש לו מצלמת רשת בבית  ( אותה ניתן לקנות בעלות של החל מ-60 עד כמה מאות שקלים )  ,  יכול להתקין בחינם את התוכנה של ג'וליפר  (   ( www.joliper.com על המחשב אליו מחוברת המצלמה ,  להתקשר ממכשיר נייד ולקבל תמונה .  
אם יש לכם גם מיקרופון במחשב ,  תוכלו גם לשמוע  ( אתכם לא יוכלו לשמוע )  .  איתי פרייס ,  מנכ"ל ומייסד החברה ,  מוסיף כי בשבועות הקרובים יהיה ניתן לחבר יותר ממצלמה אחת לאותו מחשב ,  בעלות של 30 שקל לחודש ובהמשך ,  יתוספו שירותים נוספים בתשלום ,  כגון קבלת התראות  ( הטלפון יצלצל ותוכלו לראות מה שהמצלמה רואה )  .  
עלות :  עלות שיחת הווידיאו היא כשיחה רגילה בפרטנר וסלקום ובפלאפון - 59 אגורות לדקה או חבילה בעלות 19.90 שקל ל-50 דקות בחודש .  
יתרונות :  זול ,  זמין ופשוט להפעלה .  
חסרונות :  אין הקלטות או התראות ;  אין אפשרות לשלוט על המצלמה מרחוק ;  אין אפשרות לצפיה מהמחשב  ( צריך לשלם על שיחת וידיאו )  .  
למי מתאים :  גם כאן ,  כמו בפיתרון של פרטנר ,  בהיעדר הקלטות התראות בעת תנועה ,  הצפיה הרנדומלית בנעשה בבית הופכת את המעקב לפחות אפקטיבי .  מתאים למי שרוצה להשקיט את המצפון ולהרגיש שהוא שולט במה שקורה בבית בהיעדרו .  אבל

האח הגדול
רוצים לוודא שלא פורצים אליכם הביתה או סתם לעקוב אחרי הילדים והעוזרת ?  התקינו מצלמת אבטחה - זה כבר לא סיפור יקר

