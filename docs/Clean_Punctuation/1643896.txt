הראל :  מחירי הדירות למגורים יעלו ב-5.4% בתוך 3 חודשים
בעקבות המדד הנמוך ,  מעריכים כלכלנים כי בנק ישראל לא צפוי לשנות את הריבית בשבוע הבא 
בשוק ההון מעריכים כי בנק ישראל לא יעלה את הריבית בשבוע הבא לאור נתוני מדד המחירים לצרכן .  אתמול נודע כי מדד המחירים לצרכן לחודש ינואר ירד ב-0.7% בניגוד להערכות הכלכלנים שצפו ירידה של 0.3% בלבד .  בעקבות המדד הנמוך ,  העריכו כלכלנים כי בנק ישראל לא יעלה את הריבית בשבוע הבא שכן העלאת ריבית נחשבת לצעד שמדכא אינפלציה .  ההפתעה כלפי מטה נבעה בעיקר מסעיפי פירות וירקות ,  אחזקת הדירה ,  והלבשה והנעלה ,  אשר ירדו הרבה יותר מהתחזית .  
■ שנת ההמראה של ענף הנדל"ן :  הדירות בישראל התייקרו ב-21% ב-2009 ;  המחירים בתל אביב זינקו ב-37% 
הכלכלן הראשי של אקסלנס-נשואה ,  שלמה מעוז ,  מעריך הבוקר כי הריבית לא תעלה בחודשים הקרובים על רקע :  מדד כולל של מינוס 1% ברבע הראשון של השנה ;  סיכוי אפסי להעלאת הריבית בעולם ברבע הראשון של השנה ;  חשש מחידוש המיתון בעולם בשל ההידוק המוניטרי בסין וחולשת אירופה ;  ציפיות האינפלציה בתוך תחום היעד של 1%-3% .  
הנתון המעניין במדד היה ירידה של 0.6% בסעיף הדיור .  זוהי הירידה החודשית השנייה ברציפות בסעיף הדיור ,  למרות שמחירי הבתים ,  המתפרסמים בפיגור של חודש ,  רשמו עלייה .  הכלכלן הראשי של בית ההשקעות מיטב ,  רון אייכל ,  מעריך כי מדד המחירים לצרכן לחודש פברואר צפוי לרדת ב-0.5% ובכל בכל 2010 תסתכם האינפלציה ב-1.2% בלבד .  
בעקבות הנתונים ,  מעריך ראש אגף כלכלה ומחקר בקבוצת הראל ביטוח ופיננסים ,  ד"ר מיכאל שראל ,  כי מדד מחירי דירות בבעלות הדיירים צפוי לעלות עד אפריל ב-5.4% .  מחירי הדירות בבעלות הדיירים כולל דירות יד שנייה ודירות מקבלן המיועדות למגורים .  
שראל ערך משוואה שבדקה את המתאם בין מחירי שכר הדירה למחירי הבתים .  מחירי הבתים זינקו במהלך 2009 בשל שורה של סיבות וביניהן :  הריבית הנמוכה במשק ,  ירידה במספר התחלות הבניה ,  ירידה במלאי הדירות ומחסור בהשקעות אלטרנטיביות .  בדרך כלל ,  קיים מתאם בין מחירי השכירות לבין מחירי הבתים כאשר עלייה במחירי הבתים גוררת עלייה קטנה יותר במחירי השכירות .  עם זאת ,  עד לפני חודשיים ,  מחירי השכירות עלו בקצב זהה לקצב עליית מחירי הבתים ובחודשיים האחרונים מחירי השכירות ירדו ומחירי הבתים המשיכו לעלות .  מאחר שלא סביר כי מחירי שכר הדירה יעלו במידה כה רבה  ( אם לאור עליית מחירי הבתים )  ,  מעריך שראל כי מחירי הבתים יעלו .  

הראל :  מחירי הדירות למגורים יעלו ב-5.4% בתוך 3 חודשים
בעקבות המדד הנמוך ,  מעריכים כלכלנים כי בנק ישראל לא צפוי לשנות את הריבית בשבוע הבא 

