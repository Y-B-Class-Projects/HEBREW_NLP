כמה עולה היהלום היקר בעולם ? 
יהלום במשקל 507 קאראט אשר התגלה בשנה שעברה במכרה קולינאן המפורסם בדרום אפריקה ,  נמכר לחברת תכשיטים מהונג קונג במחיר שיא של 35.3 מיליון דולר
יהלום במשקל 507 קאראט  ( מעט יותר מ-100 גרם )  ,  אחד היהלומים הגדולים בעולם ,  אשר התגלה בשנה שעברה במכרה קולינאן המפורסם בדרום אפריקה ,  נמכר היום לחברת תכשיטים מהונג קונג במחיר של 35.3 מיליון דולר - המחיר הגבוה מעולם ששולם עבור יהלום במצבו הגולמי .  המחיר היה גבוה בשיעור ניכר מתחזיות האנליסטים ,  אשר צפו מחיר של כ-25 מיליון דולר .
 חברת הכרייה פטרה דיימונדס מכרה את היהלום במסגרת מכרז שנערך בדרום אפריקה לחברת התכשיטים צ'או טאי פוק מהונג קונג .  לפי ההערכות ,  לאחר ליטוש ,  יהיה משקל היהלום בין 170 ל-180 קאראט ,  ושוויו יהיה גבוה בהרבה מהמחיר ששולם עבורו .  
היהלום שנמכר היום הוא אחד מ-20 היהלומים הגדולים והאיכותיים ביותר שהתגלו מעולם .  הוא התגלה במכרות קולניאן ,  שבהם התגלה בשנת 1905 יהלום קולינאן המפורסם ,  שמשקלו במצבו הגולמי היה 3,106 קאראט ,  ואשר היה במשך כמאה שנים היהלום המלוטש הגדול בעולם .  כעת הוא מעטר את שרביט המלכות של המלך אדוארד ,  במגדל לונדון .
 בשנת 1985 איבד קולינאן את המקום הראשון לטובת גולדן ג'ובילי ,  שהתגלה אף הוא במכרה קולינאן .  גולדן ג'ובילי אמנם היה קטן יותר מיהלום  " קולינאן "  במצבו הגולמי ,  אולם במצבו המעובד היה הגדול בעולם .
 יהלום קרטייה ,  שהתפרסם כמתנת ריצ'רד ברטון לאליזבת טיילור ,  שקל רק כ-240 קאראט במצבו הגולמי ,  וכ-69 קאראט במצבו המעובד .
 
כמה עולה היהלום היקר בעולם ? 
יהלום במשקל 507 קאראט אשר התגלה בשנה שעברה במכרה קולינאן המפורסם בדרום אפריקה ,  נמכר לחברת תכשיטים מהונג קונג במחיר שיא של 35.3 מיליון דולר

