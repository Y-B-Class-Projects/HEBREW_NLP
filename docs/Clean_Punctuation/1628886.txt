פעיל בשוק ההון :  החתמים עולים לרגל לעזריאלי לקראת הנפקת קנית לפי שווי המוערך ב-2 מיליארד דולר
היקף הגיוס עדיין לא ידוע ,  אך אחת הסוגיות שתשפיע על היקף זה היא האם יהיה מעוניין שקנית תכלל במעו"ף 
" עדיין לא נקבעו החתמים בהנפקה המתוכננת של דוד עזריאלי - ובינתיים כל החתמים עולים אליו לרגל ",  סיפרו אתמול פעילים בשוק ההון.על פי הערכות בשוק החיתום ,  עזריאלי מתכנן להנפיק את קנית לפי שווי של כ-2 מיליארד דולר בתוך כשלושה-ארבעה חודשים ,  על בסיס דו"חות חודש דצמבר.היקף הגיוס שיבצע עזריאלי עדיין לא ידוע אך אחת הסוגיות שתשפיע על היקף זה היא האם יהיה מעוניין שקנית תכלל במדד המעו"ף ,  שכן אז יהיה עליו למכור 25% מהחברה לפחות לציבור.בשוק החיתום העריכו אתמול כי מי שיוביל את ההנפקה של עזריאלי יהיו כנראה ארבעת החתמים הגדולים בשוק - כלל חיתום ,  פועלים אי.בי.אי ,  לאומי פרטנס חתמים ולידר שוקי הון . " ברור שכולם יריבו מי יהיה החתם הראשון ",  אמרו עוד בשוק.קנית ,  מקבוצת עזריאלי המנוהלת על ידי מנחם עינן ,  מחזיקה ב-10 קניונים ברחבי המדינה,4.8% ממניות בנק וב-20% ממניות לאומי קארד .  קבוצת עזריאלי מחזיקה מלבד בקנית גם  ,  בעלת השליטה בסונול וסופר גז ,  עוסקת בחיפושי נפט ,  בהשקעות נדל"ן ומחזיקה בשליטה בטמבור .  לאחרונה פורסם ב-themarker כי עזריאלי בוחן גם אפשרות לרכוש את הנסון ,  זאת לאחר שקבוצת של נוחי דנקנר נסוגה מהעסקה בשל התנגדות הממונה על ההגבלים העסקיים .  עדיין לא ידוע באמצעות איזו חברה עזריאלי מתכנן לנסות ולרכוש את הנסון ,  אך לפי תחומי הפעילות העסקה סינרגית לגרנית.אחרי שב-2009 התאושש שוק ההנפקות עם גיוסי אג"ח בהיקף של כ-37 מיליארד שקל על ידי הסקטור העסקי ,  לעומת 22 מיליארד שקל ב-2009 ,  נערכים בשוק החיתום לגל הנפקות ראשונות של מניות.מאז אמצע 2007 ,  אז החל משבר האשראי בשווקים ,  התבצעו בשוק רק שתי הנפקות ראשונות לציבור וגם הן של חברות קטנות יחסית - האחת של סלע קפיטל והשנייה של די פארם .  ב-2010 ,  על פי הערכות יתחילו להגיע לשוק חברות גדולות יותר .
 
פעיל בשוק ההון :  החתמים עולים לרגל לעזריאלי לקראת הנפקת קנית לפי שווי המוערך ב-2 מיליארד דולר
היקף הגיוס עדיין לא ידוע ,  אך אחת הסוגיות שתשפיע על היקף זה היא האם יהיה מעוניין שקנית תכלל במעו"ף

