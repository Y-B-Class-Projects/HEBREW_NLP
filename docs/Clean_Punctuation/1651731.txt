הקטל בדרכים :  חמישה בני אדם נהרגו בתאונות
סמ"ר ברק יפרח נהרג במישור אדומים .  בת"א נהרגה הולכת רגל .  בן 8 נהרג בתאונה בג'סר א-זרקא ,  ונהג טרקטור נמחץ למוות לאחר שהתהפך עם רכבו .  אריק עופר שנפצע בתאונה באופקים ומת היום מפצעיו הוא ההרוג החמישי
יום קטלני בכבישים .  חמישה בני אדם נהרגו במספר תאונות דרכים שארעו היום בכבישי ישראל .  בשעות הבוקר נהרג סמל ראשון ברק יפרח ,  בן 20 ,  בתאונת דרכים קשה שאירעה בין רכב צבאי לאוטובוס ליד צומת מישור אדומים בתאונה נפצע בנוסף באורח קשה חייל נוסף וחייל שלישי נפצע באורח קל .  
כמה שעות לאחר מכן נהרגה הולכת רגל בתאונת דרכים ברחוב משה סנה בתל אביב לאחר שנפגעה על ידי רכב .  הרוג נוסף הוא אריק עופר ,  הילד בן ה-12 שנפצע בתחילת השבוע באורח אנוש מפגיעת רכב באופקים והיום נקבע מותו בבית החולים .  הוא וחברו רומן וורופייב רכבו על אופניהם ונפגעו מפגיעת מונית בעת שחצו מעבר חציה בדרך הטייסים בעיר .  אריק נפצע אנושות וחברו נפצע באורח בינוני .  במהלך הימים האחרונים נאבקו הרופאים על חייו אם כי ביום שני בישרו להוריו שהסיכויים להציל את בנו אפסו והיום הוא מת מפצעיו .
 כמה שעות לאחר ההודעה על מותו של אריק עופר התקבל דיווח על ילד בן 8 מהיישוב ג'סר א-זרקא בצפון שנהרג מפגיעת רכב ,  ובשעות הערב נמחץ למוות נהג טרקטור לאחר שהתהפך במטע זיתים סמוך לכפר ג'דיידה שבצפון .  שלושה צוותי כיבוי חילצו את הנהג וצוות של מגן דוד אדום פינה אותו לבית החולים בנהריה ,  שם הוא מת מפצעיו .
 התאונות הללו מעלות את מניין ההרוגים בתאונות דרכים מתחילת שנת 2010 ל-72 בני אדם . " הבריחה מאחריות והשתיקה של שר התחבורה ,  דווקא בימים אלו היא תמוהה ולא מובנת "  נמסר מעמותת אור ירוק . " כשר האחראי על נושא הבטיחות בדרכים ,  הציפייה ממנו היא לכנס עוד היום ישיבת חרום של כל הגורמים הנוגעים בדבר על מנת לגבש תוכנית חרום ,  וזאת על מנת לעצור את הקטל בכבישים ". 
 ( עדכון ראשון - 12:30 ) 

הקטל בדרכים :  חמישה בני אדם נהרגו בתאונות
סמ"ר ברק יפרח נהרג במישור אדומים .  בת"א נהרגה הולכת רגל .  בן 8 נהרג בתאונה בג'סר א-זרקא ,  ונהג טרקטור נמחץ למוות לאחר שהתהפך עם רכבו .  אריק עופר שנפצע בתאונה באופקים ומת היום מפצעיו הוא ההרוג החמישי

