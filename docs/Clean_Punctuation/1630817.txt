איש העסקים משה סאבא נהרג בתאונה במקסיקו
משה סאבא ,  בן לאחת המשפחות היהודיות העשירות ביותר במקסיקו ,  נהרג בהתרסקות מסוק עם כמה מבני משפחתו .  סאבא ניהל בעבר משא ומתן לרכישת ערוץ 10
המיליונר ואיש העסקים היהודי משה סאבא נהרג הלילה  ( שני )  יחד עם כמה בני משפחתו בתאונת מסוק במקסיקו סיטי ,  כך מסרו גורמים רשמיים לרשתות הטלוויזיה במדינה .  על פי הדיווחים ,  בהתרסקות נהרג גם טייס המסוק .  סיבת התאונה היא ככל הנראה מזג האוויר הקשה ,  כך מסר ראש שירותי החירום במקסיקו סיטי אליאס מורנו .  
משפחת סאבא נחשבת לאחת המשפחות העשירות ביותר במקסיקו .  המשפחה שולטת על מגוון רחב של עסקים ובהם חברת טלקומוניקציה ,  חברת הפצת תרופות ,  מוצרים לבתי מרקחת ,  ועיתונים ,  טקסטיל ונדל"ן .  
מי שהקים את האימפריה הוא יצחק סאבא ,  בן למהגרים סורים ,  שלושת בניו :  מנואל ,  אלברטו ומשה ,  ניהלו את העסקים השונים .
 בשנת 2003 היה משה סאבא במגעים להשקעה בערוץ 10 תמורת 49% ממניותיו .  אהוד אולמרט ,  שהיה באותה תקופה שר התקשורת ,  אף נפגש עמו במקסיקו בנושא .  בסופו של דבר החליט סאבא לא להשקיע בערוץ מכיוון שלדבריו ,  התנאים לעסקה לא הבשילו .  הוא גם האשים את התקשורת שתקפה אותו קשות .  סאבא הביע תקווה כי  " בעזרת השם עוד יבואו ימים טובים ואחרים שאז אולי יבשילו התנאים המתאימים לכניסתי לכלכלה הישראלית ". 

איש העסקים משה סאבא נהרג בתאונה במקסיקו
משה סאבא ,  בן לאחת המשפחות היהודיות העשירות ביותר במקסיקו ,  נהרג בהתרסקות מסוק עם כמה מבני משפחתו .  סאבא ניהל בעבר משא ומתן לרכישת ערוץ 10

