אובמה מארח :  מנכ"לים של חברות גדולות בארה"ב הוזמנו לארוחת ערב בבית הלבן
כחלק מסדרת אירועים שעורך הממשל באחרונה בניסיון לחזק את קשריו למגזר העסקי
נשיא ארה"ב ,  ברק אובמה ,  הזמין למעלה מתריסר מנכ"לים של חברות גדולות בארה"ב ,  ביניהם ג'יימי דימון ,  מנכ"ל ג'יי פי מורגן צ'ייס ,  ומנכ"ל ורייזון ,  איוון זיידנברג ,  לארוחה חגיגית בבית הלבן היום בערב .  המנכ"לים ,  אשר נמצאים בוושינגטון לרגל כנס של  " השולחן העגול "   ( business roundtable )  ,  איגוד של מנהלי כמה מהחברות הגדולות בארה"ב .  אובמה ,  שאנשיו פועלים בימים אלה לשינוי התפיסה לפיה הוא  " אנטי וול סטריט ",  ינאם מחר בפני הקבוצה . " כמו במקרים רבים של יחסים טובים ,  לא תמיד ניתן להסכים על כל דבר ",  אמר דובר הבית הלבן ,  רוברט גיבס ,  בנוגע ליחסיו של הנשיא עם המגזר העסקי.רשימה חלקית של מנכ"לים נוספים אשר מוזמנים לארוחת הערב ,  שתיערך היום ב-18:45  ( לפי שעון החוף המזרחי )  ,  כוללת את מנכ"ל האניוול דיוויד קוט ,  מנכ"לית זירוקס אורסולה ברנס ,  מנכ"לית פפסיקו אינדירה נואי ומייקל דיוק ,  מנכ"ל וול מארט ,  לפי בלומברג.בשבוע שעבר אמר בכיר בממשל האמריקאי לבלומברג ,  כי דיוויד קוט מהאניוול הוא אחד המועמדים של אובמה לנציבות הגירעון התקציבי החדשה שמקים הממשל .  לדברי הבכיר ,  קוט וזיידנברג הם בין המנכ"לים שאובמה ובכירי הממשל מעריכים.ארוחת הערב היום היא האחרונה בסדרת ארוחות ואירועים פרטיים שערך הממשל האמריקאי למנכ"לים ,  מאז אמצע השנה שעברה ,  כחלק מניסיונו לבסס את קשריו לקהילה העסקית .  בתחילת החודש נפגשו יועצתו הבכירה של אובמה ואלרי ג'רט וראש הצוות של הבית הלבן רם עמנואל ,  עם מנכ"לים של חברות ,  ביניהם סטיב באלמר ממיקרוסופט וג'ון צ'יימברס מסיסקו .  במגזר הפיננסי בארה"ב רווחת התפיסה לפיה אובמה אינו מחבב את בכירי עולם העסקים ,  במיוחד לאחר שיצא נגד הבנקים הגדולים בוול סטריט וכינה את בכיריהם  " חתולים שמנים ".  בסקר של בלומברג בינואר אמרו 77% מהמשקיעים בארה"ב כי הנשיא האמריקאי נראה בעיניהם  " אנטי-עסקי ".  בכירים בממשל מעריכים כי בנאומו מחר יתייחס אובמה לתפיסה זו וידגיש את חשיבותם של המנכ"לים והשפעתם על מדיניותו הכלכלית .
 
אובמה מארח :  מנכ"לים של חברות גדולות בארה"ב הוזמנו לארוחת ערב בבית הלבן
כחלק מסדרת אירועים שעורך הממשל באחרונה בניסיון לחזק את קשריו למגזר העסקי

