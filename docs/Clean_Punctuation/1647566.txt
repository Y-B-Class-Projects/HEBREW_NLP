ספורט ביזנס | כוכבי ה-NBA מטביעים את הליגה 
ביצועיו של עומרי כספי וחגיגות האולסטאר לא משקפים את מצבה העגום של ליגת החלומות :  הקבוצות מפסידות מאות מיליוני דולרים ושיעורי הצפייה דועכים .  בהנהלת הליגה מאשימים את השחקנים
אם לשפוט לפי הכותרות בישראל ,  ליגת ה-nba נמצאת בשיא של כל הזמנים .  עומרי כספי ,  הישראלי הראשון שמשחק בליגת הכדורסל האמריקאית ,  מרגש את חובבי הכדורסל בישראל עם ביצועים מרשימים וסטטיסטיות מצוינות .  גם בארה"ב נראה היה לרגע כי הליגה כובשת את האמריקאים :  במשחק האולסטאר האחרון ,  נקבע שיא של כל הזמנים במספר הצופים במשחק כדורסל ,  כש-108 אלף איש הצטופפו באיצטדיון בדאלאס כדי לצפות בהמשחק .  בפועל ,  המצב בליגת ה-nba עגום מאי פעם .  ההתעניינות במשחקים בירידה מתמדת ,  והקבוצות מפסידות כסף ,  והרבה .  מספר האנשים שמגיעים לצפות במשחקים יורד בהתמדה ,  וכך גם מספר הצופים במשחקים בטלוויזיה .  יש סיבות רבות לירידה במספר רוכשי הכרטיסים והצופים .  העלייה בפופולריות של משחקי ומשדרי הפוטבול ;  העובדה ששחקני הכדורסל כיום אינם מתקרבים לכוכבי העבר בתחום ;  והמחזור בשחקנים טובים בעקבות הגדלת מספר הקבוצות בליגה מ-23 ל-30 .  הוסיפו לכך את המשבר הכלכלי ,  שבוודאי לא עזר לבעלי הקבוצות ולליגה ,  ואת המשכורות המנופחות - לא רק לכוכבים אלא גם לשחקנים בינוניים יחסית - והתוצאה היא שליגת החלומות רושמת הפסדים גדולים מדי עונה .  דייויד סטרן ,  הקומישינר  ( מפקח )  האגדי של ה-nba ,  מודע לבעיה .  הוא הכריז כי  " בעונה הנוכחית תגיע הליגה להפסד של 400 מיליון דולר ".  שטרן יודע גם מה גרם להפסדים האלה :  החוזה הקיבוצי של שחקני הליגה .  לפי החוזה הקיבוצי ,  השחקנים מקבלים 57% מסך ההכנסות של קבוצות הליגה .  לא רק שהשיעור הזה גבוה מאוד ,  אלא שגם מדובר בחישוב לפי הכנסות הקבוצות ,  ולא הרווחים שלהן .  אמנם כשההכנסות יורדות ,  יורד גם שכר השחקנים ,  אך עלויות אחזקת האיצטדיונים והניהול השוטף של הקבוצות לא יורדות ,  וכך נוצרים הפסדים .  אם לא די בכך ,  הרי שבפועל השחקנים מקבלים שכר גבוה יותר מ-57% מההכנסות .  תקרת השכר ב-nba היא  " רכה ",  כלומר אפשר לחרוג ממנה .  לפי כללי הליגה ,  חריגה של יותר מ-20% מתקרת השכר גורמת להטלת  " מס מותרות "  על הקבוצה - דולר על כל דולר חריגת שכר .  מס המותרות מחולק בין הקבוצות שלא חרגו מתקרת השכר .  בעונה האחרונה  ( 09/'08' )  עברו 13 קבוצות את תקרת השכר . " הראיתי את המספרים לראשי איגוד השחקנים ",  אמר באחרונה סטרן . " בכל אחת מארבע השנים הראשונות של הסכם השכר  ( שנחתם ב-2005 ויפקע ב-2011 )  נעו ההפסדים סביב 200 מיליון דולר .  בשנה האחרונה קפץ ההפסד ל-400 מיליון דולר בשל המשבר הכלכלי ".  סטרן הוסיף כי הוא רוצה לפתוח בקרוב משא ומתן עם ראשי איגוד השחקנים לגבי הסכם השכר הבא ,  ולכן נפגש עם ראשיו . " אני נחוש לשנות את חלוקת ההכנסות של הליגה ".  סטרן אולי צודק ,  אבל ההיסטוריה מלמדת כי יהיה לו קשה לקחת את מה שכבר נתן .  לפני קצת יותר מעשור ,  לאחר שנחתם הסכם השכר הראשון שהעלה את חלקם של השחקנים בהכנסות מ-48% ל-57% ,  ניסו בעלי הקבוצות לשנות את הגזירה .  בתגובה ,  השחקנים פצחו בשביתה שנמשכה חצי שנה .  בסופו של דבר ,  הניסיון להחזיר את הגלגל לאחור לא צלח .
 
ספורט ביזנס | כוכבי ה-NBA מטביעים את הליגה 
ביצועיו של עומרי כספי וחגיגות האולסטאר לא משקפים את מצבה העגום של ליגת החלומות :  הקבוצות מפסידות מאות מיליוני דולרים ושיעורי הצפייה דועכים .  בהנהלת הליגה מאשימים את השחקנים

