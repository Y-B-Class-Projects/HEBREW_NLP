שגעון  " אווטאר "  מגיע לכדורגל :  משחק ארסנל - מנצ'סטר יונייטד משודר היום לראשונה בתלת מימד
החל מחודש אפריל תפעיל הרשת לוח שידורים מסודר של ארועי ספורט בתלת מימד
אוהדי הכדורגל בבריטניה נרגשים :  היום לראשונה הם יוכלו לצפות בשידור טלוויזיוני של משחק הכדורגל בין ארסנל למנצ'סטר יונייטד בתלת מימד .  רשת הטלוויזיה סקיי תשדר את המפגש בין שתי היריבות הותיקות היום ב-18:00  ( לפי שעון ישראל )  בערוץ התלת מימד המיוחד שהשיקה בחודש אפריל.לקוחות מאושרים בתשעה פאבים בלונדון ,  מנצ'סטר ,  קרדיף ,  אדינבורו ודבלין יזכו להרכיב את המשקפיים המיוחדים ,  ולהיות הקהל הראשון בעולם לצפות בספורט בתלת מימד ,  בשידור חי .  כדי להעביר את המשחק סימולטנית בתלת מימד ובשידור רגיל ,  הוקצו לצורך השידור שני צוותי פרשנות נפרדים ,  שני צוותי צילום ,  ושני צוותי הפקה.בעוד מספר טלוויזיות התלת מימד הנמכרות בבריטניה הולך וגדל ,  הבטיחה סקיי כי תשדר מדי שבוע משחק כדורגל של הפרמייר ליג בתלת מימד למאות פאבים נוספים עד האביב הקרוב .  כמו כן ,  הבטיחה הרשת כי 1.6 מיליון לקוחות hd שלה יוכלו לצפות בשידורים המיוחדים ללא חיוב נוסף .  בחודש הקרוב תתחיל רשת סקיי לשדר גם משחקי רגבי בתלת מימד.רשת סקיי פיתחה את מערכת השידורים בתלת מימד במשך שנתיים .  במהלך ההכנות נסע צוות הפיתוח שלה לארה"ב ונפגש עם חלוץ התלת מימד המודרני בקולנוע ,  במאי  " אווטאר "  ג'יימס קמרון .  באפריל הקרוב תפעיל לוח שידורים מסודר של אירועי ספורט בתלת מימד .
 
שגעון  " אווטאר "  מגיע לכדורגל :  משחק ארסנל - מנצ'סטר יונייטד משודר היום לראשונה בתלת מימד
החל מחודש אפריל תפעיל הרשת לוח שידורים מסודר של ארועי ספורט בתלת מימד

