חיל האוויר תקף מנהרות ברצועת עזה
חיל האוויר פעל בעזה ותקף מנהרות הברחה .  גורם ביטחוני ציין כי התקיפה באה בעקבות ניסיון החדרת חביות הנפץ לישראל דרך הים .  דובר צה"ל : " נמשיך לפעול בנחישות ובעוצמה "
 כלי טייס של חיל האוויר תקפו הלילה  ( רביעי )  שני יעדים בדרום רצועת עזה אשר שימשו את ארגון חמאס ,  בהם מנהרה להברחת אמצעי לחימה .  זוהו פגיעות מדויקות במטרה .  לא היו נפגעים לכוחות צה"ל .  
מקורות פלסטינים דיווחו כי שלושה בני אדם נפצעו מהפצצת מטוסי F-16 של חיל האוויר ,  שתקפו מספר מנהרות לאורך הגבול בין רצועת עזה למצרים בדרום רפיח .  על פי הדיווחים ,  השלושה הם פועלים בתעשיית המנהרות .  לדברי המקורות ,  המטוסים שיגרו חמישה טילים לפחות ולמנהרות נגרם נזק כבד .  אמבולנסים פלסטינים מיהרו למקום ופינו את הפצועים להמשך טיפול בבתי החולים .  מצבם של הפצועים קל עד בינוני .  בנוסף לתקיפות על המנהרות ,  מקורות פלסטינים דיווחו גם שחיל האוויר תקף מבנים בשדה התעופה ההרוס ברצועת עזה .
 מדובר צה"ל נמסר כי התקיפה בוצעה בהמשך לנסיונות הפיגוע האחרונים ועל רקע מספר ניסיונות ירי בשבועות האחרונים . " צה"ל ימשיך לפעול בנחישות ובעוצמה כנגד כל גורם אשר מפעיל טרור נגד מדינת ישראל ורואה בחמאס אחראי בלעדי למתרחש ברצועה ולשימור השקט בה ",  נאמר בהודעת הצבא .  
גורמי ביטחון הוסיפו כי הפעולה בוצעה בתגובה לניסיון להחדיר דרך הים חביות נפץ לשטח ישראל ,  כמו גם לשיגור הרקטות אתמול לעבר ישראל .  במהלך החודש האחרון שוגרו מהרצועה לישראל 19 רקטות .
 עדכון ראשון :  01:53

חיל האוויר תקף מנהרות ברצועת עזה
חיל האוויר פעל בעזה ותקף מנהרות הברחה .  גורם ביטחוני ציין כי התקיפה באה בעקבות ניסיון החדרת חביות הנפץ לישראל דרך הים .  דובר צה"ל : " נמשיך לפעול בנחישות ובעוצמה "
 
