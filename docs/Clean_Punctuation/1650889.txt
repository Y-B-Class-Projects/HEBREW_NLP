סימנס תבצע רכש גומלין בהיקף של 10 מיליון יורו בארץ
החברה התחייבה לרכש גומלין בעקבות זכייתה במכרז לאספקת 31 קרונות רכבת
חברת סימנס הגישה בימים אלה לאישור הרשות לשיתוף פעולה תעשייתי  ( רשפ''ת )  במשרד התמ"ת תוכנית מימוש לרכישת רכיבים ישראלים להתקנה ב- 31 קרונות שהוזמנו לאחרונה ממנה על ידי רכבת ישראל .  במסגרת זו 12 מפעלים וספקים ישראלים זכו בהזמנות בהיקף כולל של כ- 10 מיליון יורו .  המפעלים יספקו לקרונות ,  בין השאר ,  כסאות ,  חלונות ,  מדרגות ,  קופסאות חשמל ומתקנים לאיחסון מזוודות.לדברי מנכ''ל הרשפ"ת ,  בינה בר-און ,  ההזמנות הגיעו כחלק מהתחיבותה של סימנס לבצע בישראל רכש גומלין .  על פי חוקי הסחר הבינלאומיים ,  חברה זרה הזוכה במיכרז ממשלתי מחוייבת לרכוש בארץ המיכרז מוצרים או שירותים בשיעור קבוע מהיקף המכרז ,  בדרך כלל 35% .  ראש תחום רכבות ברשפ''ת ,  צבי לשם ,  מסר כי בנוסף התחייבה סימנס לפעול בכדי להסמיך מפעלים ישראליים נוספים להיות ספקים מאושרים של חברת סימנס העולמית ,  פעולה שמשמעותה פתיחת דלתות ושווקים חדשים לתעשייה הישראלית.חברת סימנס ביצעה בשנת 2009 רכש גומלין בישראל בהיקף של כ-110 מיליון דולר .  סימנס פועלת בישראל גם בתחומי אנרגיה ותשתיות .  פעילות הרשפ''ת בשלוש השנים האחרונות הניבה עסקאות ושיתופי פעולה תעשייתיים בין חברות זרות ומפעלים ישראליים בכ-9 מיליארד דולר .
 
סימנס תבצע רכש גומלין בהיקף של 10 מיליון יורו בארץ
החברה התחייבה לרכש גומלין בעקבות זכייתה במכרז לאספקת 31 קרונות רכבת

