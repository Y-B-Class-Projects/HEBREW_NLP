מקליטים תוכניות על הפלייסטיישן 3
קונסולת ה-PS3 של סוני זוכה לתוסף חדש ביפן ,  אשר מאפשר צפיה בשידורי טלוויזיה דיגיטליים והקלטתם
פלייסטיישן 3 הופכת לממיר מקליט .  סוני הודיעה היום כי תשיק ביפן אביזר חדש ל-PS3 ,  שייקרא torne ,  אשר יאפשר להקליט על הכונן הקשיח של הקונסולה שידורי טלוויזיה דיגיטליים .
 ה-torne מתחבר לפלייסטיישן 3 באמצעות כבל USB ,  וכולל ממשק שמאפשר צפיה והקלטה של שידורי טלוויזיה דיגיטלית .  ניתן להקליט תוכניות גם כשהמכשיר נמצא במצב המתנה ,  וגם בזמן בו אתם משחקים במשחקים .  את ההקלטה אפשר לבצע על הכונן הקשיח של הקונסולה ,  ועל כונן קשיח חיצוני .  לאחר מכן ,  ניתן לחפש תוכניות על פי שמן ולנגן אותן על הקונסולה .
 הקוץ באליה הוא שמדובר במכשיר שמיועד ,  נכון לעכשיו ,  רק לשוק היפני .  הוא צפוי להיות מושק במרץ הקרוב ,  ויעלה כ-110 דולרים .  המוצר היחיד מהסוג הזה לשוק האירופאי הוא PlayTV ,  שמאפשר צפיה והקלטה בשידורי HD ושידורי טלוויזיה דיגיטליים באנגליה ,  ניו זילנד ואוסטרליה .
 

מקליטים תוכניות על הפלייסטיישן 3
קונסולת ה-PS3 של סוני זוכה לתוסף חדש ביפן ,  אשר מאפשר צפיה בשידורי טלוויזיה דיגיטליים והקלטתם

