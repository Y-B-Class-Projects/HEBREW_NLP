טרור בבריטניה : " רבנים וגלגל ענק על הכוונת "
 לפי הפרסומים ,  רשימת היעדים המתוכננים של 9 הטרוריסטים שהואשמו אתמול כללה 2 רבנים ששמם לא נמסר ,  וכן את ה"לונדון איי ",  קתדרלת סנט פול ,  הביג בן ,  שגרירות ארה"ב וראש העיר לונדון
עיתוני בריטניה מרחיבים היום  ( שלישי )  על הפיגועים המתוכננים של התארגנות הטרור האחרונה שנחשפה במדינה ,  שנגד תשעה מחבריה הוגשו אתמול כתבי אישום .  לפי הפרטים שנחשפים ,  לא ברור עד לאיזו רמה של תכנון פרקטי הגיעו החשודים המוסלמים ,  אולם הם החלו כבר לגבש רשימה של יעדים פוטנציאליים .
 ה"דיילי מייל "  מציג היום רשימה של יעדים ,  שהחקירה העלתה כי הנאשמים התעניינו בהם ,  רשמו את כתובתם ,  צילומו אותם או אספו עליהם מידע .  בין היעדים הללו צוינו גם שני רבנים יהודים ,  אולם שמם ופרטיהם לא פורסמו .  
עוד יעדים שהועלו על ידי הנאשמים כוללים את ראש העיר לונדון ,  בוריס ג'ונסון ,  את הכומר של קתדרלת סנט פול בלונדון ,  את הבורסה של לונדון ושניים מאתרי התיירות הבולטים של הבירה הבריטית :  מגדל השעון  " ביג בן "  המתנוסס מעל בתי הפרלמנט ,  ו"גלגל המילניום "  הענק  ( "לונדון איי ")  .  ברשימה נמצאים גם ארמון ווסטמינסטר וכנסיית הכת הסיינטולוגית בלונדון .
 גם שגרירות ארצות הברית בלונדון הייתה אחד היעדים המתוכננים - כך אישרה אתמול גם מחלקת המדינה האמריקאית .  דובר מחלקת המדינה ,  מארק טונר ,  התבקש להתייחס לנושא בתדרוך לעיתונאים ,  והשיב : " אני מודע לכך ,  וכמובן שגם החבר'ה שלנו בלונדון מודעים לכך ".  בתשובה לשאלת עיתונאי לגבי מידת האיום שנשקפת לשגרירות האמריקאית ,  הבהיר : " שאלת אותי אם אנחנו מודעים לכך שאנחנו נמצאים ברשימת היעדים ,  והשבתי בחיוב ". 
במסגרת חשיפת ההתארגנות נעצרו 12 מוסלמים ,  ואתמול הוגשו נגד תשעה מהם כתבי אישום בגין פעילות טרור ותכנון פיגועים .  לפי האישומים ,  התשעה הורידו מהאינטרנט חומרי הדרכה לייצור פצצות ואף ערכו ניסויים בחומרי חבלה .  כמו כן ,  דנו ביניהם ביעדים אפשריים ,  ואף ערכו סיורי איסוף מודיעין בכמה מהם .  התכנונים נעשו במהלך שלושת החודשים האחרונים ,  מראשית אוקטובר .  רשימת היעדים המתוכננים לא פורטה .
 שלושה מהעצורים הם תושבי קרדיף שבוולס  ( בן 24 ,  בן 26 ובן 28 )  ,  שניים מלונדון  ( בן 28 ובן 20 )  ושלושה מהעיר סטוק-און-טרנט  ( בן 19 ,  בן 25 ושניים בני 26 )  .  עוד שלושה עצורים - שניים מקרדיף ואחד מלונדון - שוחררו ללא אישומים .  היום דיווח ה"דיילי מייל "  כי חלק מהנאשמים הם ממוצא בנגלדשי .
" המשפטנים עובדים יחד עם המשטרה על המקרה הזה משלב מוקדם ",  אמרה אתמול ראש מחלקת טרור בתביעה הבריטית ,  סו המינג . " יש סיכוי מספיק להרשעה .  זה האינטרס של הציבור שהאנשים האלו יואשמו בעבירות האלו ". 

טרור בבריטניה : " רבנים וגלגל ענק על הכוונת "
 לפי הפרסומים ,  רשימת היעדים המתוכננים של 9 הטרוריסטים שהואשמו אתמול כללה 2 רבנים ששמם לא נמסר ,  וכן את ה"לונדון איי ",  קתדרלת סנט פול ,  הביג בן ,  שגרירות ארה"ב וראש העיר לונדון

