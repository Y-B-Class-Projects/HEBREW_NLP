סניפי דיסקונט בירושלים ובדרום יושבתו היום
מטרת העיצומים :  להביא לצמצום השימוש בעובדי מיקור-חוץ .  ועד העובדים בבנק : " הנהלת דיסקונט היא אוסף של אנשים העוסקים בצביעת מצנחים בצבע זהוב "
 עובדי בנק דיסקונט ישביתו היום  ( רביעי )  את כל סניפי הבנק במרחב ירושלים וכן במרחב הדרום  זאת לאחר שפגישת המשא ומתן בינם לבין הנהלת הבנק שהתקיימה מוקדם יותר היום לא הניבה הסכמה בין הצדדים .  
העובדים מוחים על העברת חלק מהפעילויות והתפקידים בבנק למתכונת של מיקור חוץ  ( אאוט-סורסינג )  ,  ובשל כך הודיעו כי החל ממחר יפתחו בעיצומים ברחבי הארץ עד ליישוב הסוגיה .  בשלב הראשון ישביתו העובדים את הפעילות בירושלים ובדרום אך מהועד נמסר כי בכל יום תתקבל החלטה באשר לאזור גיאוגרפי אחר בו יסגרו הסניפים .  פגישת משא ומתן נוספת בין העובדים להנהלה נקבעה למחר .
" הנהלת בנק דיסקונט היא אוסף של אנשים העסוקים בעיקר בשלושה דברים :  1 .  צביעת מצנחים ,  בדרך כלל בצבע זהוב .  2 .  יצירת תדמית מהוגנת ,  כשבפועל הסכמים אינם שווים את הנייר עליהם הם חתומים .  3 .  שימוש וניצול ציני של עובדי הבנק שאינם ממקבלים הגנה מהוועד "  - כך נאמר באיגרת ששיגר היום ועד עובדי דיסקונט לעובדי הבנק .
 באיגרת אומר הוועד ,  בראשו עומד ריקי בכר ,  כי הנהלת הבנק מעסיקה עובדי מיקור חוץ  ( out sourcing )  , " שזו הדרך לסדר ג'ובים לחברים ולהשתלט על עמדות מפתח על חשבון העובדים חברי הוועד ,  תוך שימוש פרוע וחסר מעצורים בכספי הבנק ". 
הוועד טוען באיגרת כי הסכם בבנק ,  אם הוא קיים , " אינו שווה את הדיו של העט איתה חתמה הנהלת הבנק ,  שכן הסכמים היא אינה מכבדת ".  עוד טוען הוועד כי הנהלת הבנק איבדה את השליטה בכל הקשור למשאב האנושי ומתייחסת למרבית העובדים כאל משאבים מתכלים .  ההנחיות לגיוס או שחרור העובדים הן לא מקצועיות ולעתים נדמה שהבנק מתנהל כרפובליקת בננות ". 

סניפי דיסקונט בירושלים ובדרום יושבתו היום
מטרת העיצומים :  להביא לצמצום השימוש בעובדי מיקור-חוץ .  ועד העובדים בבנק : " הנהלת דיסקונט היא אוסף של אנשים העוסקים בצביעת מצנחים בצבע זהוב "
 
