צה"ל יחכור לקצינים 5,500 מכוניות קטנות לחמש שנים
המכוניות הקטנות ייחכרו לקצינים בדרגת רב-סרן וסגן-אלוף .  בשונה משנים קודמות ,  גם יבואני הרכב יוכלו להשתתף במכרז ,  ועד שלוש חברות ייבחרו לספק את כלי הרכב
 >  >  משרד הביטחון יפרסם מחר את מכרז הליסינג החדש שלו .  מדובר במכרז ל-5,500 מכוניות קטנות שישמשו קצינים בדרגות רב-סרן וסגן-אלוף .  המכרז כולל שני מפרטים נדרשים .  הראשון עוסק במכוניות לקצינים בדרגת רב-סרן ,  ויכלול 1,000 מכוניות קטנות  ( כמו דייהטסו סיריון )  שבו יכולה לזכות חברה יחידה .  המתאר השני ,  לקצינים בדרגת סגן-אלוף ,  מיועד למכוניות סדאן קטנות  ( כמו יונדאי אקסנט )  ,  בנפח מנוע של עד 1,600 סמ"ק .  במתאר יכולות לזכות עד שלוש חברות ,  שיספקו 1,500 מכוניות כל אחת .  החברות יכולת להגיש הצעות לתקופות החכרה שונות ,  הנעות בין שלוש לחמש שנים .  הצעות המחיר של החברות יהיו תקפים למשך שנה וחצי .  המכרז פתוח הפעם גם ליבואני רכב ,  בנוסף לחברות הליסינג ,  אולם נראה שיבואני רכב לא יגישו הצעות משום שהדבר יכול ליצור בעיה משפטית .  יבואניות לא יכלו להשתתף בעבר משום שאינן מציעות שירותי ליסינג ,  ובתי המשפט אף פסלו בעבר הצעות שבהן נרכשו מכוניות ושירותים מהיבואנים ,  ומינהל הרכב הממשלתי נדרש לפצל את המכרז לרכישה ולתחזוקה .  לעומת המכרז הקודם ,  שכלל 6,000 מכוניות ובו זכו החברות הגדולות שלמה סיקסט ואלבר ,  במכרז החדש שיפורסם מחר תהיה אפשרות לזכייה של שלוש חברות .  משרד הביטחון הקל את תנאי הזכייה כדי לעודד חברות קטנות להשתתף במכרז ולהציע מחירים נמוכים יחסית .  עם זאת ,  נראה שהמחירים יעלו .  צה"ל משלם כיום כ-2,500 שקל בחודש על מכוניות כיונדאי אקסנט ,  והצעות המחיר במכרז החדש יהיו לתשלום של כ-2,800-2,900 שקל בחודש .  אחת הסיבות לכך היא העלייה במחירי הביטוח .  בעניין זה ,  במשרד הביטחון מבקשים לוותר על ההשתתפות העצמית במקרה תאונה ועל הוצאות חד-פעמיות אחרות ,  ולכלול הכל בחשבונית אחת .  גורם נוסף להתייקרות הם תנאי השימוש הקשים בצה"ל ,  הפוגעים בערכה של מכונית כמשומשת .  קציני צה"ל נוסעים קילומטרים רבים בשנה - הנסועה הממוצעת היא 40 אלף ק"מ  ( לעומת 30 אלף ק"מ בצי ליסינג של חברה פרטית )  וכמה מכוניות אף מגיעות ל-80 אלף ק"מ בשנה .  במכוניות משתמשים נהגים רבים ,  והן מעורבות ביותר תאונות  ( פי שלוש לעומת צי מקביל )  ונגנבות יותר .  עם זאת ,  בענף הליסינג מציינים כי אופן השימוש ברכבי שירות בחברות כמו בזק או hot אינו שונה .  בסופו של דבר ,  העלייה במחירי הליסינג של צה"ל משקפת את העלייה הכללית במחירי הליסינג .  בעוד כחודש צפוי להתפרסם מכרז נפרד למכוניות שישמשו קצינים בדרגות אלוף משנה ותת- אלוף .  מדובר במכרז קטן יותר ,  שהיקפו כמה מאות מכוניות .  המכרז החדש מתפרסם לאחר עיכוב של שנתיים .  מכרז הליסינג הראשון של צה"ל יצא ב-2005 והמכוניות הראשונות הגיעו לצבא בראשית 2006 .  אחרי שלוש שנים תיכננו בצה"ל לפרסם מכרז גדול יותר ל-10,000 מכוניות ,  אך המשבר הגלובלי ומחנק האשראי הביאו לכך שחברות הליסינג לא גילו נכונות להשתתף במכרז רחב ההיקף ,  ועל כן הוא נדחה .  צה"ל פיצה על המכוניות החסרות על ידי השכרת רכב ,  רכישה של מסחריות קלות והארכה של חוזי ליסינג קיימים .
 
צה"ל יחכור לקצינים 5,500 מכוניות קטנות לחמש שנים
המכוניות הקטנות ייחכרו לקצינים בדרגת רב-סרן וסגן-אלוף .  בשונה משנים קודמות ,  גם יבואני הרכב יוכלו להשתתף במכרז ,  ועד שלוש חברות ייבחרו לספק את כלי הרכב

