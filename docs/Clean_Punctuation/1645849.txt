נבחרו השירים לקדם אירוויזיון
רשות השידור והזכיינית  " רשת "  הודיעו על 4 השירים אותם יבצע הראל סקעת בקדם אירוויזיון שייערך ב-14 במרץ .  סקעת : " אני מייחל שזו תהיה הופעה מכובדת "
 ההכנות של הראל סקעת לאירוויזיון עולות הילוך .  הזכיינית  " רשת "  הודיעה היום  ( שני )  מהם ארבעת השירים מהם יבחר הקהל את השיר אותו יבצע סקעת באירוויזיון 2010 .  השירים הם  " לאן "  שכתבו סהר חגי ואייל שחר ללחן של שחר , " מילים "  שכתב נועם חורב והלחין תומר הדדי , " אלייך "  שכתב נועם חורב והלחין אוהד חיטמן ו"להתקרב "  שכתב סהר חגי והלחין ניצן קייקוב .  
הבחירה נעשתה לאחר שוועדה לנושא בחירת שירי הקדם האזינה לשירים שנשלחו אליה ללא ציון שמות היוצרים ,  כך על פי  " רשת ".  בוועד ישבו נועם גילאור ,  מנהל רשת ג' ,  חבר הוועד המנהל ונציג איגוד האמנים יעקב נווה ,  מנהל FM88 יובל גנור ,  דורית גבירצמן מחברת גיל הפקות שתפיק את הקדם ,  יובל כהן ,  עורך בקשת ,  המוזיקאי אלי אברמוב  ( הקליק )  וגלי עטרי ,  זוכת אירוויזיון 1979 .  סקעת שימש כמשקיף בוועדה .  
חשיפת השירים תיערך בערוץ הראשון ביום שבת ,  ה-6 במרץ והחל מיום א' שלמחרת ,  ישודרו השירים בכל שעה ברשת ג' במשך שבוע .  תחרות הקדם תיערך ב-14 במרץ ותשודר ב"רשת "  ומתוכה יבחר הקהל את השיר הזוכה ,  אותו יבצע סקעת בתחרות האירוויזיון שתיערך באוסלו בחודש מאי . " אני מאד מתרגש לקראת הקדם הקרב והאירוויזיון שיבוא אחריו ",  מסר סקעת . " אני מאד מאמין בשירים שנבחרו ומייחל שזו תהייה הופעה מכובדת וחוויה בלתי נשכחת ?  .
 
נבחרו השירים לקדם אירוויזיון
רשות השידור והזכיינית  " רשת "  הודיעו על 4 השירים אותם יבצע הראל סקעת בקדם אירוויזיון שייערך ב-14 במרץ .  סקעת : " אני מייחל שזו תהיה הופעה מכובדת "
 
