אופל בונה על עתיד ירוק
חושפת את ה-GT/E קונספט במרכב ספורטיבי המונע על ידי מערכת כלאיים שמקורה באמפרה .  פני העתיד של היצרנית הגרמנית ? 
רכיב חשוף בצבע זהוב וסימול הלוגו הגרמני או הבריטי  ( ווקסהול )  .  זה כל מה שחשפה אופל לפני כשבוע כטיזר למכונית הקונספט שלה לתערוכת ז'נבה .  האיורים המוצגים כעת ממחישים את הפורמט המלא שיעלה לדוכנה בעוד פחות משבועיים ,  כשלראשונה היא מגלה את הכינוי הנבחר  פלקסטרים GT/E .  המעצב הראשי של אופל מארק אדאמס ,  מכנה אותה  " גרעין חדש של דגמי GT ".  
אורכה של מכונית הקונספט הוא כ-4.76 מ' ,  רוחבה 1.87 מ' והתקרה מאוד נמוכה כצפוי ממרכב ספורטיבי - 1.31 מ' .  בסיס הגלגלים כראוי למכונית טורינג ,  כ-2.90 מ' מרווחים מאוד .  בהחלט מדובר מכונית גדולה ביחס למתחרות התיאורטיות שלה ,  אך קומפקטית דיה כדי להכנס אולי לייצור סדרתי בעתיד ,  כפי שמספרת חטיבת העיצוב .  המכונית אמורה בתכליתה לשדר ולסמן את קווי המתאר העתידיים של אופל ,  לרבות מכוניות סלון ומשפחתיות גדולות ,  אולי אף מחליפה לאינסינייה ולאסטרה שהושקה לא מכבר ומי יודע ,  החזרת האומגה לשירות .  על פניו היא מציגה חזות עממית והמקור להשראה היא האמפרה החשמלית ,  התאומה לשברולט וולט האמריקנית .  
אבל לא רק הופעתה מזכירה את האמפרה ,  אלא גם מערכת האנרגיה המושאלת מהמשפחתית למקרה ושאלתם מה פשר האות E בשמה .  השילוב אמנם מפולפל ומושך יותר בגין העיצוב ,  אולם המתכון זהה לחלוטין בהרכבתו .  היא מאכלסת מנוע בנזין בנפח 1.4 ל' בעל 71 כ"ס ומערך חשמלי המזרים 161 כ"ס ו-37.7 קג"מ בעזרת סוללות ליתיום-יון הניתנות להטענה בתוך שלוש וחצי שעות משקע ביתי .  גם ביצועים יש בתפריט וכאן מציינת אופל כי 100 קמ"ש מושגים בתוך כ-9 שניות ומהירותה המקסימלית כ-200 קמ"ש .  
הפלקסטרים GT/E קונספט תעמוד במרכז העניינים במשכן אופל בתערוכה ,  מאחר והשנה אין במחסן חידושים גדולים זולת המיניוואן מריבה שחשיפתו התעכבה כמעט שלוש שנים .  על כל פנים ,  באופל מקווים שהקהל יצליח לקבל מושג כלשהו כיצד תראנה מכוניות העתיד שלה ,  בהנחה שבחמש השנים הקרובות GM תשמור עליה מכל פגע .
  .
 
אופל בונה על עתיד ירוק
חושפת את ה-GT/E קונספט במרכב ספורטיבי המונע על ידי מערכת כלאיים שמקורה באמפרה .  פני העתיד של היצרנית הגרמנית ? 

