שישה חמושים איימו על ג'נסון באטון בברזיל
אלוף העולם לשעבר שב ממסלול המירוצים ,  כשאלמונים התנפלו על רכבו : " זה היה מאוד מפחיד ,  למזלי הנהג שלי התחמק מצוין "
 אלוף העולם לשעבר ג'נסון באטון יזנק היום  ( ראשון )  למירוץ פורמולה 1 בברזיל ,  אבל את מה שקרה לו אחרי שהוא חזר ממסלול המירוצים לבית המלון לאחר מקצה הדירוג הוא לבטח לא ישכח עוד זמן רב .  בעודו עושה את דרכו חזרה ,  התנפלו שישה אלמונים חמושים בתתי מקלע על מכוניתו מחוץ לסאו פאולו ואיימו על אלוף העולם לשעבר ,  מנהלו ומאמנו .  
הנה תיאור האירוע לפי באטון עצמו : " חזרנו מהמסלול מחוץ לעיר ונסענו לאט על דרך עמוסה .  ראיתי כלב על הכביש ,  ולפתע הדבר הבא שראיתי היה אדם חמוש ברובה .  הם כיוון אותו אלינו ,  ואז ראינו שישה אנשים ,  כולם עם תתי מקלע .  למזלי הנהג שלי היה מצוין ,  הוא התחמק בין חמש מכוניות ,  נהגנו ממש עליהן .  זה היה מאוד מפחיד ".  
קבוצת מקלארן מיהרה לשחרר הצהרה לאחר המאורע המסוכן ,  והבהירה : " סיפקנו לג'נסון ולואיס המילטון מכוניות משוריינות נהוגות על ידי שוטרים חמושים .  השוטר של ג'נסון הגיב במהירות ,  והסיע את יושבי הרכב מחוץ לאיזור הסכנה ואל בית המלון ".  כעת לא נותר אלא לראות כיצד באטון יתפקד במירוץ עצמו .
 
שישה חמושים איימו על ג'נסון באטון בברזיל
אלוף העולם לשעבר שב ממסלול המירוצים ,  כשאלמונים התנפלו על רכבו : " זה היה מאוד מפחיד ,  למזלי הנהג שלי התחמק מצוין "
 
