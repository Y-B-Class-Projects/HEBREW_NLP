יפניות נלחמות בקטן
הונדה וטויוטה מציגות מכוניות מיני חדשות בתערוכת הרכב של הודו ,  כל אחת נאמנה לאמונתה .  בינתיים לא מיועדות לאירופה
לתערוכת הרכב 'אוטו אקספו 2010' שנפתחה בהודו עד כמה שאולי תתפלאו לשמוע ,  השפעה גדולה על מרביתו של העולם .  לא מעט מכוניות מיני מגיעות מהמדינה האסייתית אל המערב וניתן להזכיר את יונדאי i10 וסוזוקי אלטו שבשנה האחרונה הגיעו גם אלינו לישראל .  לא פלא אם כן למצוא יצרניות רכב יפניות מציגות שם קונספטים הרומזים כי גם להן תהיה בקרוב נציגה ראויה לסגמנט קטן זה .
 המכונית היותר מפתיעה מגיעה מהונדה ,  שבוחרת עבורה את השם הפשוט 'ניו סמול קונספט'  קטנה חדשה רעיונית בתרגום פשוט .  על עיצובה תחליטו אתם ,  רק נדגיש כי בחברה לא שכחו להשתמש במוטיבים ספורטיביים מעניינים למניעת המראה המשמים השכיח בסגמנט ושמירה על הקו שהציגה עם הקונספט CR-Z .  כמו כן ,  הסתרת הדלתות מאחור רק מוסיפות לכך .
 מעט מאוד פרטים חושפת הונדה על המכונית ,  שבעוד שנה בדיוק תושק באותו המקום בגרסתה הסדרתית .  ביצרנית מצהירים כי היא תתאים לחמישה אנשים ,  אך לא מציינים אם אלה אסייתים קטני מידות או אירופים קצת יותר מדושנים .  כמו כן ,  לא נמסרו אפילו רמזים לגבי יחידות הכוח שמאוד יתכן ותהינה סביב ה-1.0 ל' בנזין .
 סביר מאוד להניח כי הגרסה הסדרתית לניו סמול קונספט תגיע גם לאירופה בשלב מאוחר יותר לאחר השקתה ,  בעיקר לאור מדיניות המתחרות .  מי שתשפיע עליה ככל הנראה תהיה מכונית המיני של טויוטה שהוצגה ממש לידה .
 המאבק המסחרי בין טויוטה להונדה עובר מהזירה ההיברידית לזירת המכוניות הקטנות .  את התערוכה ההודית מנצלת היפנית שעדיין מחזיקה במקום הראשון בין יצרניות הרכב בעולם להצגת האטיוס ,  מכונית מיני שתוצע גם במרכב האצ'בק חמש דלתות וגם במרכב סדאן על פלטפורמה חדשה לגמרי .  
משמעות השם אטיוס בניב המקומי הוא שורש ,  דבר שטויוטה בהחלט רוצה לחזק בשוק ההודי הצומח במהירות .  אולי זו הסיבה לכך שהיא בוחרת בעיצוב פשוט יותר למראה משל הניו סמול קונספט ,  מה שמלמד כי היא בשלה יותר לשיווק מיידי שאכן יחל עוד השנה כשהמתחרה העיקרית היא דווקא הסוזוקי סוויפט ולא האלטו .  תהליך הפיתוח על פי היצרנית ארך כארבע שנים ובו השתתפו 2,000 מהנדסים .
 שני מנועים תציע טויוטה עם המכונית מתוך המלאי הקיים .  1.2 ל' עבור ההאצ'בק ו-1.5 ל' עבור הסדאן .  מנוע דיזל אינו בתכנון בשלב זה וכך גם מנוע היברידי שלבטח יגיע בעתיד בתצורה קונספטואלית וכך הוא ישאר .  בשנתה הראשונה של האטיוס מתכננת טויוטה למכור כ-70 אלף יחידות במחיר הנמוך מ-10,000 דולר ,  כאשר בהמשך היא תגיע גם לשווקים אחרים כמו סין ,  רוסיה ודרום אמריקה .  אירופה ?  בינתיים לא .
 
יפניות נלחמות בקטן
הונדה וטויוטה מציגות מכוניות מיני חדשות בתערוכת הרכב של הודו ,  כל אחת נאמנה לאמונתה .  בינתיים לא מיועדות לאירופה

