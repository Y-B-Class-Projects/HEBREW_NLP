רונן מנחם :  בניגוד למצב בתעשייה ,  ענפי השירותים בארה"ב ,  שהם חלק הארי ,  ממשיכים לדשדש
לא זו בלבד ,  שהמדד לא מאותת על התאוששות של ממש ,  אלא גם לא ניתן להצביע על ענפים בודדים ,  בהם מורגש שיפור אמיתי
דו"ח מנהלי הרכש ,  הבוחן את הפעילות בענפי השירותים בארה"ב ,  מצביע על כך שחלק הארי של הכלכלה האמריקאית ,  כ-5/6 ,  עדיין לא החל להתאושש .  הנקודה הבעייתית ביותר בדו"ח החדש הינה ,  שבעקבות עדכונים בדיעבד של המדד ,  מתברר כעת כי ב-20 החודשים האחרונים רשמו הענפים הללו התכווצות ,  או קיפאון ,  אך לא התרחבו . " מרכיבי המשקפים הוורודות בינינו יצביעו מן הסתם על כך שהמדד טיפס 17% בששת החודשים האחרונים ,  בהשוואה לשמונת חודשי המשבר שקדמו להם ,  אך הדבר מצביע ,  להערכתנו ,  על חומרת המצב אז ,  לאו דווקא על תקינותו כעת .  כך או כך ,  גם לנוכח הערכות הכלכלנים ,  נתון ינואר 2010 היה בהחלט מאכזב ",  אומר היום רונן מנחם ,  מנהל יחידת ההשקעות והאסטרטגיה במזרחי טפחות.לא זו בלבד ,  שהמדד לא מאותת על התאוששות של ממש ,  אלא גם לא ניתן להצביע על ענפים בודדים ,  בהם מורגש שיפור אמיתי .  לדוגמא ,  בתחום המסחר הקמעוני ,  אחד הענפים שבלט לטובה ,  נמסר שלא היה די בכך שתפוקתו בחודש שעבר הייתה הגבוהה ביותר במחצית השנה האחרונה ,  כדי לשפר את המצב בהשוואה לסוף שנת 2008 .  במספר ענפים מדווח על השתפרות ,  אך לא ברור שם אם היא בת קיימא בשלב זה.בעיה נוספת ,  עליה מצביעים ענפים רבים ,  התגלתה כחריפה גם במגזר היצרני ,  שדוח מנהלי הרכש שלו פורסם יומיים קודם לכן .  מדובר בעלייה בתעריפי חומרי הגלם ותשומות הייצור ,  שהקצב שלה גדל והולך .  התעריפים הללו עולים ,  לפי הנתון המעודכן ,  זה שישה חודשים ,  כולל קפיצה בת 8.5% בסעיף זה בחודש האחרון.חוץ מעוצמת העלייה ,  ניתן לציין את ההפתעה שבה .  כך ,  בתחום שירותי המינהל הציבורי הלינו על קפיצה פתאומית בתעריפי הדלקים ,  מסיבה שלא מובנת להם ,  המדאיגה אותם .  בתחום שירותי המזון ,  דווח על סימני עלייה בתעריפי הסחורות החקלאיות ,  הגורמת להם לנסות לחתום על חוזים ארוכים יותר ,  על מנת למזער את לחצי המחירים .  בשלב מסוים ,  אם לא תיבלמנה ,  תחלחלנה העליות הללו למדדי המחירים ליצרן ולצרכן ויקשו על ה-fed להמשיך לנקוט הרחבה מוניטרית.נקודה נוספת נוגעת לתחום התעסוקה .  בעוד במגזר היצרני מדווח על שכירת עובדים בחודשיים האחרונים ,  בענפי השירותים ,  המהווים ,  כאמור ,  את חלק הארי של שוק העבודה ,  יורד מספר המשרות זה 25 חודשים .  נחמה פורתא ניתן אולי למצוא בכך שבחודש שחלף נגרעו פחות משרות בהשוואה לקודמיו ,  אך עדיין רחוקה הדרך עד שהחברות בענפים הללו תתחלנה לשכור עובדים חדשים .  התמונה התעסוקתית הכוללת אינה מרשימה ,  בלשון המעטה .  רצוי לזכור זאת ,  לבטח אם מחר  ( ו' )  יתפרסם דו"ח תעסוקה שיצביע ,  לפי ההערכות הרווחות כעת ,  על תמונה משופרת.לבסוף ,  חודשים ארוכים מציינות חברות השירותים האמריקאיות ,  שהמצאי בידי לקוחותיהם גבוה ,  כך שמבחינתן לא מסתמן מצב בו הלקוחות יחפצו לחדש הון וציוד .  נקודה זו מפחיתה את הסיכוי לכך שההזמנות שתופנינה לחברות תקפוצנה מדרגה בתקופה הקרובה ,  גם אם מדי פעם תירשמנה בהן עליות מזדמנות .  זו תופעה מתמשכת ,  שאינה קשורה דווקא למשבר האחרון ,  אך לבטח לא תקל על היציאה ממנו.אגב ,  בהקשר זה ,  דווקא בקרב החברות במגזר היצרני דווח על כך שהמצאי בידי לקוחותיהם נתפס נמוך מדי .  חברות אלה פונות ללקוחות זרים בעצימות גבוהה יותר בהשוואה לחברות בתחום השירותים ,  דבר שעשוי לרמז על כך שההתאוששות בארה"ב תישען בחלקה הגדול על הזמנות מחו"ל ,  לפחות בשלביה הראשונים .  במקרה כזה ,  ההתחזקות בדולר ,  לה אנו עדים בשבועות האחרונים ,  תהווה מכשול שקברניטי המשק האמריקאי יצטרכו להידרש לו ,  ככל שיימשך.על מנת לסיים בנימה אופטימית ,  נציין שסעיף ההזמנות החדשות במדד מנהלי הרכש ,  אחד הסעיפים עם הזיקה החזקה ביותר לפעילות העתידית ,  עולה זה 5 חודשים ,  בקצב מהיר יותר .  עדיין לא מדובר בקפיצה של ממש ,  אך הכיוון חיובי ויש לקוות כי מגמה זו תימשך .
 
רונן מנחם :  בניגוד למצב בתעשייה ,  ענפי השירותים בארה"ב ,  שהם חלק הארי ,  ממשיכים לדשדש
לא זו בלבד ,  שהמדד לא מאותת על התאוששות של ממש ,  אלא גם לא ניתן להצביע על ענפים בודדים ,  בהם מורגש שיפור אמיתי

