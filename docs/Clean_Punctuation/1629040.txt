האוצר לפיס : " בטלו את הגרלת הלוטו החדשה "
 האוצר הודיע למפעל הפיס כי הוא מתנגד לכל פשרה בנושא הגרלת הלוטו החדשה .  משמעות ההחלטה ,  לדעת האוצר - הפיס יצטרך להחזיר את הגרלת הלוטו למעמדה הקודם 
משרד האוצר הודיע אתמול למפעל הפיס כי הוא מתנגד לכל פשרה בנושא הגרלת הלוטו החדשה .  משמעות ההחלטה ,  לדעת האוצר ,  הפיס יצטרך להחזיר את הגרלת הלוטו למעמדה הקודם מלפני כ-15 חודש .  
הפיס הנהיג לפני כ-15 חודש הגרלה חדשה של הלוטו ,  מבלי לקבל את אישור האוצר כנדרש בחוק .  לטענת האוצר סך כל הפרסים בהגרלה החדשה קטן מסך כל הפרסים בהגרלה הקודמת .  
למרות שהפרסים הראשונים גדולים מהפרסים בההגרלה הקודמת ,  הסיכוי לזכות בהם קטן יותר .  כך למשל ,  לטענת האוצר ,  הסיכוי לזכות בפרס הראשון ירד מאחד לשלוש עשרה וחצי מיליון לאחד לשמונה עשרה וחצי מיליון .  
לאחר שהאוצר אסר על הפיס להפעיל את ההגרלה החדשה ,  הפיס עתר לבג"צ .  בעקבות הדיון בבג"צ ,  הציע הפיס הצעת פשרה לאוצר .  האוצר דחה אתמול את ההצעה .  כתוצאה מכך יצטרך הפיס ,  לטענת האוצר ,  לחזור להגרלת הלוטו הישנה .  
בתשובת מנכ"ל האוצר ,  חיים שני ,  אתמול לפיס נאמר כי  " היצע ההגרלות בשוק ההימורים משפיע על התנהגות הציבור ויש בו בכדי לשנות את העדפותיו .  השפעה זו יכולה להיות קיצונית אצל אוכלוסיות חלשות ומעוטות יכולת .  הגדלת הפרס הראשון ,  לצד הקטנת הסיכוי לזכות בו ,  מגדילה את החשש להתמכרות להימורים ,  וליצירת היסטריית הימורים בהגרלות שבהן הפרס הראשון גדול במיוחד . 
" זאת ועוד ,  השילוב של הגדלת גובה הפרס הראשון ביחד עם הקטנת סיכויי הזכייה ,  כאשר הפרסום להגרלה מתמקד אך ורק בהגדלת גובה הפרס ומתעלם מהקטנת סיכויי הזכייה ,  מגדיל את אפקט האשליה ,  דבר העלול להטעות את הציבור ולעודד אנשים להוצאות גבוהות ולא מבוקרות בתקווה להתעשרות מהירה ,  שסיכוייה בפועל מאוד נמוכים ".  

האוצר לפיס : " בטלו את הגרלת הלוטו החדשה "
 האוצר הודיע למפעל הפיס כי הוא מתנגד לכל פשרה בנושא הגרלת הלוטו החדשה .  משמעות ההחלטה ,  לדעת האוצר - הפיס יצטרך להחזיר את הגרלת הלוטו למעמדה הקודם 

