מכבי ת"א חתמה על הסכם שיתוף פעולה עם ורשאץ' 
המועדונים חתמו על הסכם לשלוש שנים .  מזרחי : " יתרום לשני הצדדים ".  מצ'באן החל ללמוד עברית .  פניני : " הוא בחור נהדר "
 מכבי תל אביב הודיעה היום  ( שלישי )  על חתימת הסכם שיתוף פעולה עם המופארם ורשאץ' הסרבית ,  ממנה הגיעה לישראל הפורוורד מילאן מצ'באן .  מדובר בהסכם שיתוף פעולה בין שני המועדונים לשלוש השנים הקרובות .  מכבי תל אביב והמפוארם יהיו כ"מועדונים אחים "  וישתפו פעולה בנושאי כדורסל מגוונים .  כידוע ,  בסרביה נחשבת ורשאץ' לחממה איכותית לגידול שחקנים צעירים .  סגני הנשיא של ורשאץ' ,  מרקו מיולוייביץ' ודרגומיר צ'ורצ'יץ' ביקרו בימים האחרונים בישראל כאורחי מכבי תל אביב .
" זהו שיתוף פעולה שיכול לתרום שלשני הצדדים ",  אמר היו"ר שמעון מזרחי לוואלה !  ספורט והוסיף פרטים : " תהיה החלפת ידע גם בעניין פיתוח מחלקות נוער .  מדובר בשיתוף פעולה בין שני המועדונים ,  גם כל מה שקשור בשחקנים .  כמו שבזמנו שחררנו את יותם הלפרין ללובליאנה ". 
אחרי הניצחון 66:88 על עירוני אשקלון קיבלו שחקני הקבוצה יומיים חופש וישובו להתאמן ביום חמישי לקראת משחק החוץ במלחה מול הפועל ירושלים בראשון .  המאמן דייויד בלאט יתארח ביום חמישי לצ'אט מיוחד עם גולשים בעמוד הפייסבוק הרשמי של מכבי תל אביב .
" היינו בסדר גמור מול אשקלון ",  אמר גיא פניני בהתייחסו למשחק . " אני שמח שהצגנו רצינות ומוכנות .  בלאט אמר לנו ,  ואני נוטה להסכים איתו ,  כי 'כל מה שעשינו לא ייתן לנו כלום אם לא נמשיך את זה' .  כל הכבוד לכולם על מה שעשינו והשגנו .  אבל לאחר שנשוב מהחופשה צריך להמשיך לעבוד קשה כדי שההמשך יהיה לא פחות טוב ,  אם לא יותר ". 
מבחינה חברתית לפחות ,  נראה כי מילאן מצ'באן משתלב היטב בקבוצה :  בעת שפניני התראיין ,  יצא הרכש החדש מחדר ההלבשה וכינה את פניני בטון מתלוצץ וחברי 'שמן' . " מצ'באן אחלה שחקן ",  החמיא לו פניני . " בחור נהדר שמוסיף לנו המון .  זה לא פשוט להשתלב ,  אבל אני מאמין שהוא יוסיף לנו ,  והרבה ". 
אגב ,  כדי לעזור לו ולהקל על עצמו בהתאקלמות בישראל יחל בקרוב מאוד מצ'באן להתחיל בשיעורי עברית .
 
מכבי ת"א חתמה על הסכם שיתוף פעולה עם ורשאץ' 
המועדונים חתמו על הסכם לשלוש שנים .  מזרחי : " יתרום לשני הצדדים ".  מצ'באן החל ללמוד עברית .  פניני : " הוא בחור נהדר "
 
