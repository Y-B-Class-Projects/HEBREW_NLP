חמאס מכחיש : " עוד אין החלטה בנוגע להצעה "
 רשת הטלוויזיה אל-ערביה דיווחה מפי מקורות  " מהימנים "  כי חמאס החליט ,  לאחר ישיבה ארוכה ,  לדחות את הצעת ישראל בעסקת שליט .  בחמאס מיהרו להכחיש והבהירו : " אנחנו עדיין מתייעצים "
  ( באדיבות הערוץ הראשון ) 
חבר הלשכה המדינית של חמאס ,  מוחמד נאסר ,  הכחיש הערב  ( שלישי )  את הדיווח ברשת הטלוויזיה אל-ערביה לפיו הארגון החליט לדחות את ההצעה הישראלית לעסקת שליט .  נאסר אמר לאתר  " א-ריסאלה "  המזוהה עם חמאס כי  " הלשכה המדינית של התנועה לא פירסמה דבר בנוגע לנושא ".  הוא הוסיף כי  " ההתייעצויות בתוך התנועה בנוגע להצעה שהגיעה לידינו עדיין נמשכות ".  נאסר סירב למסור פרטים נוספים בנוגע לכיוון המסתמן בנוגע להחלטת הארגון אודות נוסח העסקה המוצע .
 מוקדם יותר דיווחה רשת אל-ערביה מפי מקורות המוגדרים  " מהימנים "  כי  " הלשכה המדינית של חמאס החליטה לסרב להצעת ישראל שהגיש המתווך הגרמני בנוגע לעסקת שליט ".  על פי הדיווח ,  הלשכה ערכה פגישה ארוכה שנמשכה כ-12 שעות ,  בסיומה החליטה על דחיית ההצעה והחשבתה כנסיגה ממה שהושג בעבר .
 המקורות הבהירו כי ההחלטה באה על רקע סירוב ישראל לשחרר  " סמלים "  פוליטיים וצבאיים באופן מוחלט ,  וכן הוספת מספר האסירים המגורשים לעומת מה שהציעה ישראל קודם לכן .
 בתוך כך ,  נפגשו היום ראש הממשלה בנימין נתניהו ונשיא מצרים חוסני מובארק בקהיר .  מלשכת ראש הממשלה נמסר כי שני המנהיגים שוחחו על הדרכים להתניע את התהליך המדיני עם הפלסטינים .  בנוסף עלתה גם סוגיית שחרורו של גלעד שליט .  מובארק הביע את מחוייבתו לקידום השלום .  אל ראש הממשלה הצטרפו שר התמ"ת בנימין בן אליעזר ,  היועץ לביטחון לאומי עוזי ארד וכן שליח מיוחד מטעם ראש הממשלה ,  עורך הדין יצחק מולכו .
 גם ראש השב"כ ,  יובל דיסקין ,  התייחס הבוקר בישיבת ועדת חוץ וביטחון של הכנסת לעסקת שליט .  דיסקין אמר כי  " אני כראש השב"כ לא הצגתי את עמדתי הסופית לגבי העסקה .  אני משתתף בכל ההתייעצויות ואני מתייחס לנקודות קונקרטיות ,  לנתונים כאלה ואחרים .  אבל את עמדתי הסופית לעסקה ,  כפי שתובא בפני הפורום הסופי ,  עוד לא הצגתי ". 
 ( עדכון ראשון :  16:30 ) 

חמאס מכחיש : " עוד אין החלטה בנוגע להצעה "
 רשת הטלוויזיה אל-ערביה דיווחה מפי מקורות  " מהימנים "  כי חמאס החליט ,  לאחר ישיבה ארוכה ,  לדחות את הצעת ישראל בעסקת שליט .  בחמאס מיהרו להכחיש והבהירו : " אנחנו עדיין מתייעצים "
 
