סוני עקפה את התחזית עם רווח של 861 מיליון דולר ;  צופה הפסד שנתי שני ברציפות
סוני צופה הפסד קטן מהצפוי בשנה המסתיימת במארס ,  הודות לעלייה במכירות בתקופת החגים וקיצוצי עלויות
ענקית האלקטרוניקה דיווחה היום על רווח רבעוני שעלה על התחזיות ,  והעלתה את תחזיתה השנתית ,  הודות למכירות חזקות בעונת החגים וצעדי התייעלות שערכה החברה .  הרווח הנקי של סוני ברבעון שהסתיים בדצמבר עלה ל-79.2 מיליארד ין  ( 861 מיליון דולר )  ,  לעומת רווח של 10.4 מיליארד ין ברבעון המקביל ב-2008 ,  וכמעט כפליים מתחזיות אנליסטים שנסקרו על ידי תומסון רויטרס ,  אשר צפו רווח של 33.73 מיליארד ין .  הכנסות סוני ברבעון הרביעי של 2009 ,  שהיה הרבעון השלישי בשנת הכספים של החברה ,  עלו ב-3.9% ל-2.24 טריליון ין .  הרווח התפעולי הסתכם ב-146.1 מיליארד ין ,  לעומת הפסד תפעולי של 17.96 מיליארד ין בתקופה המקבילה שנה קודם לכן .  סוני ,  המייצרת כמה ממוצרי האלקטרוניקה הנמכרים בעולם ,  החל ממצלמות וכלה בקונסולות משחק ,  העלתה את תחזיתה לשנת הכספים המסתיימת במארס .  החברה צופה כעת הפסד שנתי של 70 מיליארד ין  ( 770 מיליון דולר )  ,  הפסד קטן מההערכה הקודמת ,  להפסד של 95 מיליארד ין .  סוני ,  הצפויה לדווח על ההפסד השנתי השני ברצף ,  בפעם הראשונה מאז החלה להיסחר ב-1958 ,  משכה יותר קונים מהצפוי בעונת החגים ,  לאחר שהורידה את מחיר קונסולת המשחקים שלה ,  פלייסטיישן 3 ,  ב-25% .  בנוסף ,  קיצצה החברה 20 אלף משרות .  מניית סוני ירדה ב-2.2% בבורסת טוקיו לפני ההודעה .  המניה ,  שעלתה ב-39% ב-2009 ,  עלתה עד כה השנה ב-15% .
 
סוני עקפה את התחזית עם רווח של 861 מיליון דולר ;  צופה הפסד שנתי שני ברציפות
סוני צופה הפסד קטן מהצפוי בשנה המסתיימת במארס ,  הודות לעלייה במכירות בתקופת החגים וקיצוצי עלויות

