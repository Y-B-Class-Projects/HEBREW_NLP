רונן מנחם :  תגובה להודעת Standard  &  Poor's לגבי דירוג החוב של יפן
משום שאיננו רואים כרגע דרך מהירה של יפן להשתחרר מהבעיות הללו ,  אם Standard  &  Poor's אכן בוחנת הפחתת דירוג לאשראי ,  היא תיאלץ לעשות זאת בסופו של דבר
הודעתה של סוכנות דירוג האשראי standard  &  poor's ,  לפיה הציבה את דירוג החוב לטווח ארוך של יפן ,  aa ,  ברשימת מעקב שלילית ,  אינה מפתיעה ומהווה למעשה הנצחה של מצב קיים.יפן נמצאת בצרות .  לכל ידוע זמן רב שזרועותיה הפיסיקליות והמוניטריות קצרות מלהושיע.גירעון עתק ,  נטול אח ורע ,  בשיעור כפול מהתמ"ג ,  לא מאפשר לממשלת יפן לנקוט מדיניות פיסיקלית מרחיבה ,  תוך מתן תמריצים כלכליים ,  על מנת לעודד את הפעילות הכלכלית במשק .  לסין ,  לדוגמא ,  יכולת גדולה לסייע למשק ,  כפי שאכן עשתה בשנה שעברה ,  עת הוציאה רבע מהתוצר לתשתיות ,  בגלל שהגירעון התקציבי אצלה מהוה 20% בלבד מהתוצר.רונן מנחם ,  מנהל יחידת ההשקעות והאסטרטגיה במזרחי טפחות אומר היום : " ריבית אפסית חודשים ארוכים ,  שאך הבוקר אושרה פעם נוספת ,  לא מאפשרת לבנק המרכזי של יפן לנקוט מדיניות מוניטרית מרחיבה ,  על מנת לעודד צריכה ולבלום את ירידות המחירים במשק .  ירידות אלו המנציחות בתורן את ההאטה הכלכלית במדינה .  נציין שביפן ירדו המחירים ב-1.9% ב-12 החודשים האחרונים והמדד ללא מוצרי מזון ואנרגיה השיל 1% .  גם היכולת לנקוט צעדים משלימים ,  בתחום ההתערבות בשווקים ,  מוגבלת ". הריבית האפסית גורמת נזק נוסף - יפן לא יכולה לעודד את הייצוא שלה ,  המהווה את מנוע הצמיחה ,  דרך פיחות בין ,  שכן הין מהווה אמצעי מימון מרכזי למשקיעים שרוכשים מטבעות עם ריביות גבוהות ונהנים מהפרשי הריביות הגבוהים בינם לבין הין .  פעילות זו ,  המכונה carry ,  גורמת לין להתחזק כשהתיאבון לסיכון של המשקיעים גדל .  כך ,  דווקא כשמסתמנת צמיחה והסנטימנט משתפר ,  הין מתחזק ויפן נפגעת.אגב ,  פעילות ה-carry תנודתית מאוד ולכן גורמת לתנודות גדולות בשער הין .  הדבר מקשה על יצואנים ומשקיעים לתכנן קדימה את פעולותיהם ויוצר חוסר ודאות ,  המעיב אף הוא על הפעילות הכלכלית ביפן.נוסף לכל אלה ,  יפן ידועה בתלותה בייצוא לארה"ב  ( היכן שלא ברור באיזו מידה הפעילות הכלכלית תתאושש ב-2010 )  ובאופי צרכניה ,  שממעטים לצרוך ומעדיפים לחסוך ,  גם כשהריביות נמוכות ." משום שאיננו רואים כרגע דרך מהירה של יפן להשתחרר מהבעיות הללו ,  אם standard  &  poor's אכן בוחנת הפחתת דירוג לאשראי ,  היא תיאלץ לעשות זאת בסופו של דבר ",  אומר מנחם.יצוין ,  עם זאת ,  כי מדובר בהודעה לגבי החוב לטווח ארוך ,  שעשויה להיחשב מטרידה פחות ,  בהשוואה להפחתת דירוג חוב לטווח קצר .
 
רונן מנחם :  תגובה להודעת Standard  &  Poor's לגבי דירוג החוב של יפן
משום שאיננו רואים כרגע דרך מהירה של יפן להשתחרר מהבעיות הללו ,  אם Standard  &  Poor's אכן בוחנת הפחתת דירוג לאשראי ,  היא תיאלץ לעשות זאת בסופו של דבר

