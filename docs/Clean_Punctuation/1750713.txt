 " החברות הישראלית כבר לא תלויות רק בצרכנים האמריקאים "
 ברנט גלדהיל ,  ראש מחלקת בנקאות ההשקעות בוויליאם בלייר ,  מאמין בחדשנות הישראלית : " יש כאן יזמים מצוינים ויכולות מחקר ופיתוח נדירות .  העסקים שהיזמים האלה מקימים נמצאים באמצע מחזור החיים שלהם - והשלב הזה טוב למשקיעים שלנו "
  >  >   " המאפיין העיקרי של השוק הישראלי הוא הכמות והאיכות של הפיתוחים החדשים "  - כך אומר ברנט גלדהיל ,  ראש מחלקת בנקאות ההשקעות בוויליאם בלייר אנד קומפני בביקור בישראל . " ישראל היא אימפריה של חדשנות ,  ואני מעריך שבאופן כללי קרנות הון סיכון עדיין רוצות להשקיע בחברות ישראליות ,  בין השאר משום שיש בה מערכת חוקים יציבה והגנה טובה על הקניין הרוחני .  עם זאת ,  אסור לשכוח שלקרנות האלה יש עדיין כמה אתגרים . " מאפיין אחר של ישראל הוא היציבות של המגזר העסקי .  נראה שהחברות הישראליות התאימו את עצמן לשוק העולמי המשתנה - הן פועלות כבר בהודו ובסין ולא פונות רק לארה"ב ולצרכנים האמריקאים ".  הראיון עם גלדהיל נערך בתחילת אוקטובר .  גלדהיל הגיע לישראל לביקור של 24 שעות בלבד - כדי לפגוש את רועי דוד ,  סמנכ"ל וראש מחלקת בנקאות ההשקעות בפועלים שוקי הון ,  שאחראי על הקשר עם וויליאם בלייר .  מטרתה העיקרית של הפגישה היתה סגירה על שיתוף פעולה בין הגופים בהנפקת סודה סטרים .  היחסים בין שני פועלים שוקי הון לוויליאם בלייר נמשכים כבר שש שנים .  בין היתר הם שיתפו פעולה בהנפקת שמיר אופטיקה ודלק us בוול סטריט ובמכירתה של סאיטקס ויז'ן ל-hp .  וויליאם בלייר מתמחה במתן שירותים פיננסיים מקיפים - בהם שירותי חיתום ,  מסחר ומחקר .  בית ההשקעות מנהל 45 מיליארד דולר ,  שרובם מושקעים בניירות ערך .  גלדהיל גאה במיוחד במחלקת המיזוגים והרכישות ,  שצפויה לסיים את 2010 עם הנפקה של 85-90 עסקות - בהיקף כספי מוערך של מיליארדי דולרים  ( גלדהיל מסרב להסגיר את הסכום המדויק )  .  אתם פועלים בשווקים גדולים כמו הודו וסין .  מדוע החלטתם לפעול גם בשוק קטן כמו ישראל ?  גלדהיל : " כשאתה מסתכל על הישראלים אתה רואה יזמים מצוינים ויכולות מחקר ופיתוח נדירות .  העסקים שהיזמים האלה מקימים עוברים בדרך כלל את השלב הראשוני ונמצאים כבר באמצע מחזור החיים שלהם .  זהו שלב שבו הם צריכים הון כדי להמשיך ולפתח את העסק ולהתרחב .  השלב הזה הוא אידיאלי למשקיעים שלנו . " בנוסף ,  שוק ההון האמריקאי הוא נזיל מאוד ,  והוא מקום מצוין לביצוע הנפקות .  השילוב בין חברות המחפשות הון לניסיון שלנו בהנפקות מייצר עבורנו הזדמנויות רבות .  התחלנו לפעול בישראל לפני שש שנים ,  ונהנינו מהחזרי השקעה מצוינים תוך כדי כך שעזרנו לחברות ישראליות לממש את תוכניות ההתרחבות שלהן ".  יכול להיות שבטווח הארוך העובדה שמדובר באימפריית חדשנות לא כל כך טובה למשק הישראלי .  ישראל מוכרת את הרעיונות שלה לזרים במקום לפתח את התעשייה המקומית .  גלדהיל : " השאלה היא מה אתה מעוניין למכור .  החדשנות של הישראלים היא חלק מהלך רוח חברתי .  לדעתי התכונות של החברה הישראלית הן שמאפשרות את ההמצאות האלה - בין אם מדובר באינטליגנציה ,  במגוון החברתי בהכשרה שמקבלים הישראלים או בסיבות אחרות שאני לא מודע אליהן . " מה שאני יודע בוודאות זה שהתכונות האלה טובות לכלכלה - ולכן אני רוצה שבארה"ב למשל יתפתחו עוד מרכזים שבהם מפתחים רעיונות חדשים ,  כמו שכבר קורה בבוסטון ובקליפורניה .  ישראל היא מעבדה מצוינת לפיתוח רעיונות ".  לא רק טכנולוגיה מה בנוגע להשקעות בחברות שאינן מתחום הטכנולוגיה ?  דוד :" הדבר המעניין הוא שכשהתחלנו בשיתוף הפעולה עם וויליאם בלייר ,  חשבנו שנשקיע בחברות טכנולוגיה ובריאות אבל נכון לעכשיו התיק שלנו מאוד מגוון .  היו הרבה מיזמים ישראלים שהצליחו מאוד ולא עסקו בטכנולוגיה ".  גלדהיל :  נראה לי שהיינו מעורבים בהנפקת חברות מכל התחומים - אולי פרט לחברות פיננסים ".  במה העצות שלכם שונות כיום מהעצות שנתתם למשקיעים לפני שלוש שנים ?  דוד : " אני לא חושב שאנשים מבינים עד כמה שוק הרכישות והמיזוגים הבריא וחזר לעצמו .  יש איזשהו רושם שמדובר בתהליך איטי מאוד .  זה אמנם נכון שאנחנו עדיין לא במספרים של 2008 - אבל אנחנו מאוד קרובים לשם .  החברות הציבוריות רוכשות חברות ומתמזגות משום שהן צריכות להציע צמיחה למשקיעים ".  איך וויליאם בלייר התמודדה עם המשבר ?  גלדהיל :  אנחנו מלווים חברות במיזוגים ורכישות או בהנפקות בנאסד"ק .  המודל העסקי שלנו הוא שמרני .  אין לנו חוב חיצוני ,  אנחנו לא סוחרים בעבור אף אחד פרט ללקוחות שלנו ,  וכל השותפים אצלנו פעילים בחברה .  אין לנו שותף פסיבי שרק לוקח דיווידנדים . " בנוסף ,  שרדנו את התפוצצות בועת האינטרנט ואת המשבר האחרון ,  ואפילו המשכנו לצמוח .  אני חושב שזו תוצאה של הדינמיות של וויליאם בלייר .  זו גם הסיבה שאנחנו אוהבים עסקים צעירים ומתפתחים - משום שגם הם דינאמיים . " אם תסתכל איך אנחנו פועלים בישראל ,  תראה שבשלוש-ארבע השנים האחרונות עשינו השקעות רבות גם בטכנולוגיה .  בעוד שרוב העולם היה במערה אנחנו היינו בחוץ .  הבאנו יותר אנשי מחקר מתחום הטכנולוגיה והתקשורת ,  יצרנו יכולות מסחר ובנקאים המתמחים בתחום . " למעשה ,  הצלחנו להישאר בשוק ולעשות את העבודה שלנו בזמן שרוב האנשים פשוט נבהלו כהוגן מהמשבר .  אנחנו מקווים שהמשמעות של ההישרדות הזו היא שיצאנו מהשנים הקשות האלה מחוזקים ושאם נצליח לשמור על חלון ההזדמנויות להנפקות פתוח גם עבור חברות ישראליות נגיע לצמיחה משמעותית יותר .  לי נראה שאנשים יפתחו תיאבון להשקיע שוב את כספם מאוד בקרוב ".  מאמין ב-bric גלדהיל צופה המשך המגמות העיקריות בשוק העולם . " תהליך הגלובליזציה לא ידעך ,  כולם צריכים מים ואנרגיה ",  הוא אומר . " בעולם ישנם 2 מיליארד אנשים שחיים בנוחות יחסית וברמת חיים גבוהה ,  ועוד 3 מיליארד איש שאינם חיים בנוחות - ושמעוניינים להשיג את אותה רמת חיים של הקבוצה הראשונה ".  גלדהיל : " לפני שנתיים היתה לממשל בארה"ב הזדמנות נדירה להציל את הכלכלה .  השאלה הראשונה והבסיסית היתה 'איך אתה גורם לאנשים לחזור לעבודה ? ' .  אלא שנראה שממשל אובמה דילג על השאלה הזו . " מה שהממשל עושה כרגע הוא לדאוג לפתרונות לטווח הקצר שימשכנו את החיים של הילדים שלנו כדי לאפשר לנו לשמור על רמת חיים גבוהה כיום .  לדעתי ,  הממשל צריך היה להשקיע בתשתיות ,  לדאוג לפיתוח אנרגיות חלופיות שיפחיתו את התלות בנפט ,  ולעודד המצאות . " עד שארה"ב לא תמצא פתרון לאבטלה - נגיע להזרמות הון נוספות על ידי הממשל .  אנחנו אמנם במצב טוב יותר כיום ,  אבל אסור היה לפספס את ההזדמנות ליזום רפורמה שתשפיע לטווח הארוך ".   " בסופו של התהליך ,  נראה שהאמריקאים יצטרכו להתרגל לרמת חיים נמוכה יותר משום שהדולר עלול להיחלש .  האם הם ירגישו את זה או לא ?  אני לא יודע ".  בנוגע למצב הכלכלה העולמית גלדהיל נשמע אופטימי בהרבה . " אני לא מעריך שהשוק יצמח בצורה דרמטית ,  אבל אני חושב שאנחנו הרבה אחרי נקודת השפל שראינו לפני 18 חודשים .  לדעתי ,  החששות ממיתון עולמי כבר חלפו ,  גם אם סביר להניח שעוד נראה בעיות מקומיות שצריך יהיה לטפל בהן . " קשה לדמיין מצב שבו בעשר השנים הבאות לא נראה את המשך הצמיחה במדינות ה-bric  ( ברזיל ,  רוסיה ,  הודו וסין )  .  ולכן אנו גם מעסיקים אנשים שילמדו את השוק ואת השחקנים שם ".  

" החברות הישראלית כבר לא תלויות רק בצרכנים האמריקאים "
 ברנט גלדהיל ,  ראש מחלקת בנקאות ההשקעות בוויליאם בלייר ,  מאמין בחדשנות הישראלית : " יש כאן יזמים מצוינים ויכולות מחקר ופיתוח נדירות .  העסקים שהיזמים האלה מקימים נמצאים באמצע מחזור החיים שלהם - והשלב הזה טוב למשקיעים שלנו "
 
