ילד בריטי בן חמש נחטף בפקיסטן
משפחתו של ילד בריטי בן חמש שנחטף בפקיסטן מבקשת מחוטפיו לשחררו ,  מכיוון שאין באפשרותם לשלם כופר בסכום של 100,000 ליש"ט אותו הם דורשים
ילד בריטי בן חמש נחטף במהלך חופשה משפחתית בפקיסטן ,  וחוטפיו דורשים עבורו כופר של 100,000 ליש"ט .  חבורה של שודדים מזוינים פרצה אמש  ( רביעי )  לבית סבתו של הילד ,  סאהיל סעיד ,  בו שהה עם משפחתו .  השודדים עינו את אביו במשך חמש שעות ,  לקחו כסף ותכשיטים וחטפו את סאהיל .  לדברי המשפחה ,  שהיתה אמורה לחזור היום לביתה שבאולדהם ,  סמוך למנצ'סטר ,  אין ביכולתה לגייס את סכום הכופר . " הוא ילד קטן וחמוד שמסתדר עם כולם ",  אמרה ל"טיימס "  הלונדוני אמו ,  אקילה נקאש ,  שנשארה בבריטניה . " במה הוא חטא ?  החזירו אותו ".  
אביו של סאהיל אמר כי לא שמע מהחוטפים מאז שדחה את דרישת לשלם את הכופר עד היום בצהרים ,  וכעת הוא חושש לגורל בנו . " הם לקחו אותי לחדר נפרד ועינו אותי ",  סיפר . " הם אמרו ' ניקח את הבן שלך ,  ואתה תצטרך לשלם לנו 100,000 ליש"ט ".  
מקורות משטרה בפקיסטן אמרו לעיתון כי השודדים נכנסו לבית ,  לאחר שהמשפחה פתחה את השערים כדי לאפשר למונית שהזמינו להיכנס .  השודדים נמלטו עם סאהיל במונית ,  שנמצאה לאחר כן נטושה במרחק של כמה קילומטרים .  גורם בכיר במשטרת פקיסטן מסר כי נהג המונית נעצר לחקירה .
 לפי  " הטיימס ",  בשנים האחרונות חלה עלייה בחטיפות לשם כופר באזורים עירוניים בפקיסטן .  במקרים רבים הפושעים מתמקדים בבריטים ממוצא פקיסטנים ,  שנחשבים לאמידים יותר .
 
ילד בריטי בן חמש נחטף בפקיסטן
משפחתו של ילד בריטי בן חמש שנחטף בפקיסטן מבקשת מחוטפיו לשחררו ,  מכיוון שאין באפשרותם לשלם כופר בסכום של 100,000 ליש"ט אותו הם דורשים

