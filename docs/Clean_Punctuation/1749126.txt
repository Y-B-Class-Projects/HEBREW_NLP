הסטודנטים מחו על חוק האברכים ,  8 עוכבו לחקירה
המשטרה עיכבה לחקירה שמונה סטודנטים ,  בהם גם את יו"ר התאחדות הסטודנטים איציק שמולי ,  במהלך הפגנה סמוך להרצליה נגד הצעת החוק ,  לפיה יינתנו  " מלגות קיום "  לאברכים
 ( צילום :  טל אנגלנדר ,  עריכת וידאו :  יאיר דניאל ) 
הפגנה סוערת נגד  " חוק האברכים ":  שמונה סטודנטים עוכבו בצהריים  ( חמישי )  לחקירה על ידי המשטרה במהלך הפגנה במחלף הסירה סמוך להרצליה .  בין הסטודנטים שעוכבו לחקירה ,  לאחר שהפגינו נגד הצעת החוק למתן קצבאות לתלמידי ישיבות :  איציק שמולי - יו"ר אגודת הסטודנטים בישראל ,  יאיר יצהר בלחובסקי - יו"ר אגודת הסטודנטים במרכז הבינתחומי בהרצליה ,  וכן ליאור פרושאור - בנו של שגריר ישראל בבריטניה ,  רון פרושאור .
 ההפגנה החלה בשעה 12:00 בצהריים ונמשכה כשעה .  כ-300 סטודנטים לבושים בחולצות האגודה נשאו שלטים עליהם נכתב בין היתר : " ביבי בישל דייסה ולמי לא נשאר ?  ",   " הבחירות לא רחוקות ",   " יתנו ,  יקבלו ,  לא יתנו ,  לא יקבלו ".  כמו כן ,  פוזרו ברחבי הקמפוס שטרות מזויפים המסמלים את חלוקת הכספים של הממשלה לחרדים .
 לטענת הסטודנטים ,  המעוכבים לחקירה הובלו בניידות לתחנת המעצר ,  כשידיהם של חלק מהם אזוקות .  נשיא המרכז הבינתחומי ,  פרופ' אוריאל רייכמן ,  נחלץ לעזרת העצורים והגיע אל תחנת המשטרה על מנת לסייע בשחרורם .  מהמרכז הבינתחומי נמסר כי רייכמן  " מחזק את ידם של הסטודנטים ומאמין במה שהם עושים ובמאמץ הראוי הזה ". 

הסטודנטים מחו על חוק האברכים ,  8 עוכבו לחקירה
המשטרה עיכבה לחקירה שמונה סטודנטים ,  בהם גם את יו"ר התאחדות הסטודנטים איציק שמולי ,  במהלך הפגנה סמוך להרצליה נגד הצעת החוק ,  לפיה יינתנו  " מלגות קיום "  לאברכים

