דה רידר : " אני רוצה לשחק כדורגל "
 הקשר שיושאל להפועל ת"א נחת ,  התייחס לכך שלא הרבה לשחק לאחרונה והוסיף : " לבוא לכאן לכמה חודשים יהיה טוב מאוד בשבילי "
 צילום ועריכת וידאו :  נועם אשל
הקשר ההולנדי- ישראלי ,  דניאל דה רידר ,  נחת היום אחר הצהריים  ( חמישי )  בישראל אחרי שסיכם את תנאיו בהפועל תל אביב ,  אליה הוא יושאל מוויגאן האנגלית . 
" נחמד להגיע .  באתי לפה לחתום ונראה לי שהכל יסתדר היום ",  אמר דה רידר , " שמעתי על מה שהפועל עשתה באירופה ,  ראיתי כמה משחקים וראיתי קבוצה טובה מאוד .  להגיע לכאן לכמה חודשים יכול להיות טוב מאוד בשבילי .  אני מרגיש פה בבית ובשלב הזה של הקריירה אני רוצה לשחק כדורגל ". 
מאוחר יותר נחת גם המגן הבוליביאני מיגל הויוס ,  שכבר סיכם את תנאיו אבל עדיין צריך לעבור בדיקות רפואיות ולהתאמן עם הקבוצה כדי שהצוות המקצועי יוכל להתרשם ממנו . " אני שמח להגיע למועדון גדול ומרוצה שרוצים אותי .  אני רוצה לסגור הכל ולהתחיל להתאמן ",  אמר הויוס , " אני שחקן שאוהב להילחם ולעזור לקבוצה ואני מקווה שנוכל לקחת אליפות השנה ". 
בתוך כך החלוץ הגנאי בוקרי סאדאת ממשיך להתרחק מהקבוצה וזאת עקב קשיים שמערימה הקבוצה הטוניסאית בה הוא משחק וששינתה בימים האחרונים את הדרישות שלה מספר פעמים .  לפיכך האדומים החלו לבחון אפשרויות אחרות לחיזוק החלק הקדמי ,  אחת מהן הוא החלוץ הארגנטינאי פדריקו נייטו .
 הקבוצה עצמה החלה היום את הכנותיה למשחק המסקרן נגד מכבי חיפה ביום שני .  אלי גוטמן עדיין לא תרגל את ההרכב ולא דיבר עם שחקניו על המשחק עצמו ,  אבל נראה שמכיוון שהשחקנים החדשים הגיעו רק היום ועדיין לא התאמנו ,  המאמן יפתח בהרכב הרגיל מהשבועות האחרונים ,  גם אם השחקנים החדשים יעברו בבקרת התקציבים עד המשחק .
 במשחקון שנערך בסיום האימון בין הקבוצה של יוסי אבוקסיס לזו של וואליד באדיר התחילו השחקנים להגביר את הקצב .  שתי הקבוצות הפגינו הרבה מוטיבציה ונרשמו הרבה תיקולים ,  כשבסופו של דבר ניצחה הקבוצה של הקפטן . " מתחילים להרגיש פה את הטירוף למשחק ",  אמר שחקן בקבוצה אחרי האימון , " אפילו היום השחקנים היו באטרף במשחקון הקבוע שלנו .  אין ברירה ,  אנחנו חייבים לנצח את חיפה ואנחנו מאמינים שנעשה זאת ". 
רובין קאזאן הביעה בימים האחרונים התעניינות בקשר הקבוצה ,  ביברס נאתכו ,  אך בהפועל ציינו שלא מדובר במשהו רשמי .  כזכור ,  נאתכו עדיין לא חתם על חוזה חדש בקבוצה ,  כשחוזהו הנוכחי עתיד להסתיים בקיץ .
 
דה רידר : " אני רוצה לשחק כדורגל "
 הקשר שיושאל להפועל ת"א נחת ,  התייחס לכך שלא הרבה לשחק לאחרונה והוסיף : " לבוא לכאן לכמה חודשים יהיה טוב מאוד בשבילי "
 
