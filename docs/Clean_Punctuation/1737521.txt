יו"ר רשות השידור אמיר גילת : " עד 2014 נשקיע 200 מיליון שקל בדוקומנטרי "
 בפאנל במסגרת פסטיבל חיפה הבטיח גילת גם כי יפעל לזירוז תהליכים בהתקשרויות יוצרים עם הערוץ הראשון
יו"ר רשות השידור אמיר גילת הצהיר היום כי עד שנת 2014 תשקיע הרשות 200 מיליון שקל בז'אנר הדוקומנטרי .  גילת אמר את הדברים בפאנל בנושא תעודה בשידור הציבורי שנערך במסגרת פסטיבל הסרטים בחיפה .  עוד השתתפו בפאנל מנכ"ל הרשות מוטי שקלאר והמפיק יהודה ביטון.גילת ציין כי  " התעודה היא אחד העוגנים החשובים של השידור הציבורי .  עד שנת 2014 ,  תשקיע רשות השידור כ-200 מיליון שקל בז'אנר זה ".  כמו כן הוסיף יו"ר הרשות כי  " מיד אחרי החג ייבחן נוהל ההתקשרויות עם הערוץ הראשון ,  ובתוך כך יוקם מעין 'מסלול ירוק' לזירוז התהליכים ".  גילת הוסיף כי הוא מחויב לרפורמה ,  ועניין זה הוא צעד נוסף בדרך לישומו.מדובר בבשורה טובה מאוד ליוצרים בכלל וליוצרי הדוקו בפרט .  עד כה לא עמדה הרשות בכללי החוק הקובעים כי עליה להשקיע 36% מהכנסותיה בתוכן מקורי .  ב-2009 ,  למשל ,  השקיעה הרשות כ-10 מיליון שקל בתוכן מקורי ,  לעומת מחויבות של כ-150 מיליון שקל .  אם ייעשה שיפור בעניין זה ,  הדבר יפנה סכומי כסף גדולים לשוק היצירה ,  ואולי יפחית מעט מהתלות של השוק בערוצים 2 ו-10 ובחברות הכבלים והלוויין ,  שכבר לא מעט שנים משמשים כמקורות ההכנסה העיקריים של היוצרים הישראלים .
 
יו"ר רשות השידור אמיר גילת : " עד 2014 נשקיע 200 מיליון שקל בדוקומנטרי "
 בפאנל במסגרת פסטיבל חיפה הבטיח גילת גם כי יפעל לזירוז תהליכים בהתקשרויות יוצרים עם הערוץ הראשון

