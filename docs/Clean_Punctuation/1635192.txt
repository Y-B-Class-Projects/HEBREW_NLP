בית משפט בשווייץ אסר על הממשלה להעביר מידע על תיקי מס לרשויות בארה"ב 
קיבל עתירה של לקוח לשעבר של UBS שטען כי הסכם כפל מס בין שווייץ לארה"ב לא מצדיק העברת מידע לגביו
בית משפט מנהלי בשווייץ פסק היום כי הסכם כפל המס הקיים בין שווייץ לארה"ב מצדיק העברת מידע על תיקי מס שהוגשו בשווייץ לרשויות החוק בארה"ב רק במקרים של חשדות הונאה .  התביעה הוגשה בעקבות הסכם בין ארה"ב לשווייץ מחודש אוגוסט ,  במסגרתו הסכימה האחרונה להעביר מידע לרשויות בארה"ב לגבי 4,450 חשבונות בבנק השווייצי ubs כדי ליישב תביעה שהגישו הרשויות האמריקאיות במסגרתה ביקשו מידע על 52 אלף חשבונות .  הפסיקה של בית המשפט השווייצי היום עשויה למנוע מממשלת שווייץ להעביר מידע על מלוא 4,450 החשבונות שהתחייבה .  במקרה שבו דן בית המשפט היום ,  פסק בית המשפט כי למרות שלקוח ubs לא מילא טופס הנדרש על ידי רשויות המס של ארה"ב ,  התנהלותו אינה בבחינת עבירת הונאה ,  גם אם מדובר בסכומי כסף גדולים .  פסיקת בית המשפט היום גם חייבה את רשויות המס של שווייץ לבחון מחדש 25 מקרים דומים .  זו העתירה הראשונה שהגיש לקוח לשעבר של בנק ubs נגד העברת מידע לרשויות בארה"ב .
 
בית משפט בשווייץ אסר על הממשלה להעביר מידע על תיקי מס לרשויות בארה"ב 
קיבל עתירה של לקוח לשעבר של UBS שטען כי הסכם כפל מס בין שווייץ לארה"ב לא מצדיק העברת מידע לגביו

