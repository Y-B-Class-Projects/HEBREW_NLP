בתום שנה לא קלה ,  פרטנר מכה התחזיות
שיעור ה-EBITDA ברבעון הרביעי של 2009 טיפס ל-38.5% - מעל לתחזיות האנליסטים .  הרווח התפעולי בכל 2009 ירד ב-6.8%
 >  >  לאחר שנה לא קלה דיווחה אתמול פרטנר ,  שבשליטת אילן בן דב ,  על תוצאות מעודדות ברבעון הרביעי של 2009 ,  ולשנה כולה .  אומנם במרבית המדדים פרטנר מציגה קיפאון או ירידה קלה ,  אך השורות התחתונות גבוהות מעט מתחזיות האנליסטים .  לראשונה חושפת החברה נתונים על פעילות הטלפוניה והאינטרנט החדשה שלה .  אומנם הפעילות צימצמה לחברה עד כה את שורת ה-ebitda  ( רווח תפעולי בניכוי פחת ,  מסים והפחתות )  בכ-119 מיליון שקל בשנה החולפת ,  אך היא ייצרה לה כבר הכנסות של 115 מיליון שקל .  במסתכם הפסידה החברה על פעילות זו מאז השקתה ברבעון הרביעי של 2008 ,  כ-145 מיליון שקל .  נכון לתום הרבעון ,  לפרטנר יש 63 אלף לקוחות אינטרנט וטלפוניה קווית .  יש לציין כי החברה סופרת לקוח שרוכש ממנה אינטרנט וטלפון כשני לקוחות .  מנכ"ל החברה ,  דוד אבנר ,  אמר כי  " זו השקעה שאנחנו משוכנעים מרגע לרגע שהיא בעלת ערך עצום לחברה .  אנחנו יוצאים משלב האינקובציה ורק עכשיו רואים את עצמנו כמי שמבינים את השוק הזה היטב .  נמשיך להשקיע בטלפוניה ובאינטרנט הן ברמת המכירות והן ברמת המוצר ".  מהדו"חות עולה כי החברה עדיין לא הצליחה לעצור את השחיקה בהכנסות משירותים ,  שאיפיינו את תוצאותיה מסוף 2008 .  הכנסות אלה הסתכמו ב-1.4 מיליארד שקל - ירידה של 0.2% מתוצאות הרבעון המקביל אשתקד .  הרווח התפעולי של פרטנר ברבעון ירד ב-0.8% ל-432 מיליון שקל ואילו הרווח הנקי עלה ב-1.4% ל-294 מיליון שקל .  פרטנר מדווחת על ebitda של 608 מיליון שקל - עלייה של 9.2% ,  ושיעור ebitda גבוה יחסית של 38.5% - מעל לתחזיות האנליסטים .  הנתונים השנתיים מצביעים על ירידה בהכנסות החברה משירותים בשיעור של 2.2% וסך כולל של 5.4 מיליארד שקל הכנסות .  הרווח התפעולי של פרטנר בשנה כולה ירד ב-6.8% ל-1.7 מיליארד שקל ,  והרווח הנקי של החברה הסתכם ב-1.1 מיליארד שקל - ירידה שנתית של 4.8% .  שיעור ebitda השנתי הוא 37.9% מההכנסות .  פרטנר מדווחת על גיוס של 34 אלף מנויי סלולר ברבעון .  לאורך השנה גייסה פרטנר 144 אלף מינויים ,  אך שיעור מינויי הפרי-פייד מתוכם הוא גבוה - כ-46% ,  ואלה הם מינויים המייצרים פחות הכנסות .  לקוח פרטנר ממוצע דיבר בשנה החולפת 364 דקות בחודש וייצר לחברה הכנסה של 151 שקל ,  שחיקה של 6.2% .  פרטנר מייחסת ירידה זו ל"תנאי השוק התחרותיים המתגברים ".  בתחומי התוכן ,  לא כולל sms ,  החברה מציגה עלייה שנתית של 6.8% - להכנסות של 536 מיליון שקל ב-2009 .  כעת ההכנסות מתוכן מהוות 9.9% מהכנסות החברה .  הכנסות פרטנר מהודעות טקסט ב-2009 הסתכמו ב-377 מיליון שקל - עלייה שנתית של 16% .
 
בתום שנה לא קלה ,  פרטנר מכה התחזיות
שיעור ה-EBITDA ברבעון הרביעי של 2009 טיפס ל-38.5% - מעל לתחזיות האנליסטים .  הרווח התפעולי בכל 2009 ירד ב-6.8%

