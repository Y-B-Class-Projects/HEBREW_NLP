מכבי חיפה - הפועל פתח תקוה :  הקץ למשבר ? 
אלישע לוי ערך שיחה עם השחקנים לקראת ההתמודדות הערב  ( 20:00 ,  ערוץ 1 )  .  קולמה אמור לפתוח בהרכב על חשבון בוקולי
מאמן מכבי חיפה ,  אלישע לוי ,  שוחח היום  ( ראשון )  עם שחקני חיפה לקראת המשחק שייערך נגד הפועל פתח תקוה בקרית אליעזר  ( 20:00 ,  שידור ישיר בערוץ 1 )  ,  כשבפעם הראשונה המאמן ויתר על אסיפת הוידאו ואמר לשחקנים : " בשבוע האחרון אנחנו לא נלחמים ובגלל זה אנחנו מפסידים .  אני רוצה לראות שחקנים נותנים כאן את הנשמה במהלך המשחק ". 
כמו כן ,  המאמן החליט בשיתוף עם הצוות הרפואי לעלות ככל הנראה עם ג'ון קולמה לצד בירם כיאל ולא עם גוסטבו בוקולי ,  לאחר שהובהר כי קולמה מסוגל לפתוח במשחק .  שלומי ארבייטמן וודלימיר דבאלישווילי יפתחו כצפוי בחוד ההתקפה .
 עשרות אוהדי חיפה הגיעו אתמול לאימון וארגנו מפגן תמיכה בקבוצה שלהם ,  זאת לאחר שני ההפסדים הרצופים מול בני סכנין ומול הפועל רמת גן בגביע .  הקפטן יניב קטן אמר בתום האימון : " האקט הזה ריגש אותנו ,  אני קורא לאוהדים לצבוע את המגרש בירוק ".  גם המאמן אלשיע לוי דיבר עם השחקנים ואמר להם : " פחות חשובה לי הדרך ,  העיקר שננצח במשחק הזה ". 
שי מימון יפתח במרכז ההגנה במקום ז'ורז'ה טשיירה המורחק ,  לצידו של דקל קינן .  ולדימיר דבאלישווילי מקבל בימים האחרונים חיזוקים מהמאמן אלישע לוי ,  שמעדיף להמשיך לתת לו את הקרדיט למרות התקופה הלא טובה בה הוא נמצא .  החלוץ לא כבש בשבעת המשחקים האחרונים בהם שותף .  השער האחרון שלו נכבש מול הפועל כפר סבא בגביע המדינה ,  אז הוא כבש צמד בניצחון 5:0 ,  בתחילת חודש פברואר .  שער הליגה האחרון שלו היה מול מכבי פתח תקוה שבוע קודם לכן .  לחלוץ 17 שערים בכל המסגרות ובמועדון מאמינים שבקרוב מאוד הוא ייצא מהתקופה הרעה שעוברת עליו .
" הניצחון של הפועל תל אביב על עכו מטעה ,  הוא רק מראה את העוצמה והדריכות של הקבוצה הזאת .  אסור לאפשר להם להתקרב עוד יותר אלינו ,  במיוחד לפני הפלייאוף ",  סיכם שחקן של הירוקים .  בתוך כך ,  בהתאחדות הודיעו שטשיירה יועמד לדין באשמת העלבת שופט בנסיבות מחמירות ופגיעה גופנית בשופט ,  לאחר שעל פי דו"ח השופט ,  בלם חיפה רץ לעברו ,  משך בחולצתו ,  קילל אותו ,  המשיך להשתולל במגרש וגם כשיצא המשיך בקללות .
 הרכב משוער ,  מכבי חיפה :  ניר דוידוביץ' ;  אייל משומר ,  דקל קינן ,  שי מימון ,  פיטר מסיללה ;  ג'ון קולמה ,  בירם כיאל ,  ליאור רפאלוב ,  יניב קטן ;  שלומי ארבייטמן ,  ולדימיר דבאלישווילי .
 בהפועל פתח תקוה מאמינים שההדחה מהגביע לא תשחק תפקיד במחזור הקרוב . " אסור לשכוח שלא הפסדנו חודשיים בליגה .  חיפה בתקופה פחות טובה עכשיו ואפשר לנצח שם ",  אמר מחפוד לשחקנים שלו .  איברהים בסיט יפתח כחלוץ בודד ,  כשראובן עובד מאחוריו .  אלי ביטון וארמון בן נעים ישחקו באגפים ,  ג'ונתן אסוס וגיא צרפתי יתמכו מאחור .  סאלם אבו סיאם הועדף על פני עמירן שקלים בצד שמאל .  רפי דהן הצעיר יפתח על הספסל .
 שחקנים בפתח תקוה אמרו היום : " אם ננצח את חיפה ,  הפער מהפלייאוף האמצעי יקטן לשלוש נקודות .  כל עוד יש סיכוי להבטיח את ההישארות מוקדם מהצפוי ,  נילחם על זה ".  השחקנים הזרים שוחחו ביניהם בעקבות דבריו של המנכ"ל אפי צפריר  ( "אתם מקבלים יותר ממה שצריך בחוזה ,  אל תסתובבו עם פרצוף חמוץ ")  .  במועדון אמרו כי הדברים נועדו לעודד אותם ולא הייתה כוונה למתוח ביקורת על יכולתם .
 הרכב משוער ,  הפועל פתח תקוה :  יוסי שקל ;  שגיב כהן ,  גל כהן ,  דן אדו ,  סאלם אבו סיאם ;  ג'ונתן אסוס ,  גיא צרפתי ,  אלי ביטון ,  ארמון בן נעים ,  ראובן עובד ;  איברהים בסיט .
 עדכון ראשון :  00:10עדכון אחרון :  13:55

מכבי חיפה - הפועל פתח תקוה :  הקץ למשבר ? 
אלישע לוי ערך שיחה עם השחקנים לקראת ההתמודדות הערב  ( 20:00 ,  ערוץ 1 )  .  קולמה אמור לפתוח בהרכב על חשבון בוקולי

