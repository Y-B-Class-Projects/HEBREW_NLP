החשש בהאיטי :  מחלות ,  מגיפות ואלימות גוברת
קצב העברת הסיוע הרפואי ,  המזון והמים לאזורים נפגעי רעידת האדמה גבר ביממה האחרונה .  החיפושים אחר ניצולים ברעידת האדמה יימשכו גם היום ,  מכיוון שצוותי חילוץ עדיין מוצאים ניצולים בחיים
צוות החילוץ הישראלי סייע אמש  ( שני )  בחילוץ אישה בת 25 מהריסות האוניברסיטה בפורט או פראנס .  היא מטופלת בבית החולים הישראלי ומצבה טוב .  החיפושים אחר ניצולים יימשכו גם היום ,  שישה ימים לאחר רעידת האדמה .  מפקד המשלחת הישראלית להאיטי תת אלוף שלום בן אריה אמר לקול ישראל כי הוחלט להמשיך בחיפושים מכיוון שעדיין מצליחים לחלץ ניצולים חיים .  
עד כה טופלו בבית החולים הישראלי יותר מ-300 פצועים ,  בוצעו כמעט 100 ניתוחים מצילי חיים ונולדו בו 5 תינוקות .  אלוף פיקוד העורף ,  קצין רפואי ראשי ומנכ"ל משרד הבריאות יגיעו היום להאיטי כדי לבדוק אם הצוותים הישראלים זקוקים לתגבורת ולציוד נוסף .
 בתוך כך ,  בעוד משלחות סיוע מכל העולם מנסות לחלץ ניצולים נוספים מתוך ההריסות ,  מתגברים בהאיטי האנרכיה ומעשי האלימות .  מאות אלפי ניצולים עדיין ממתינים לעזרה וסיוע ורבים אף מנסים לברוח מהבירה .
 קצב העברת הסיוע הרפואי ,  המזון והמים לאזורים נפגעי רעידת האדמה גבר ביממה האחרונה ועורר תקווה בקרב חלק מהניצולים ,  אולם רופאים שהגיעו למקום העלו חשש כי הבעיה הבאה בפניה יעמדו תהיה התפרצות של מחלות ,  זיהומים ומגיפות בקרב עשרות אלפי השורדים .  עד כה לא קיימות הערכות ברורות לגבי כמות בני האדם שנפגעו ברעידת האדמה ,  אולם גורמים בהאיטי העריכו כי מניין ההרוגים יגיע ל-200 אלף .
 בינתיים החלו להסתובב ברחובות פורט או פראנס כנופיות שבוזזות ציוד ומנהלות קרבות בינן לבין עצמן .  יותר מ-11 אלף חיילים אמריקאים נמצאים בשטח ,  ביניהם 2,200 נחתים שמאבטחים את מוקדי חלוקת המזון ,  וגם האו"ם הודיע כי יתגבר את כוחותיו .  מזכ"ל האו"ם באן קי מון הודיע אתמול כי הוא מעוניין לשלוח לאי תגבורת נוספת של 1,500 שוטרים ו-2,000 חיילים ,  בנוסף ל-7,000 חיילי כוחות שמירת השלום ו-2,100 שוטרי המשטרה הבינלאומית הפועלים כבר בהאיטי .  בשל המצב בו מאות בוזזים חנויות הרוסות במרכז הבירה ומנהלים קטטות סביב סחורות גנובות ,  המשטרה המקומית החלה לנהוג ביד קשה מאוד ותושבים דיווחו על הוצאות להורג ללא משפט של בוזזים ,  ועל אווירת אנרכיה מתפשטת .  
השליח המיוחד של האו"ם להאיטי ,  נשיא ארה"ב לשעבר ביל קלינטון ,  הגיע אתמול למדינה יחד עם אספקה וציוד רפואי בכדי לבחון את ממדי ההרס והסיוע . " כשליח המיוחד של האו"ם ,  אני חש מחויבות עמוקה לעם בהאיטי ",  אמר קלינטון .  עם נחיתתו הוא ביקר בבית חולים מאולתר והביע התפעלות מהנעשה בו : " זה מדהים מה שההאיטים מצליחים לעשות .  הם מבצעים ניתוחים בלילה ,  ללא הרדמה ומשתמשים בוודקה בכדי לחטא את הציוד הרפואי ". 
בימים האחרונים מנסים רבים מתושבי האיטי לברוח למדינה השכנה ,  הרפובליקה הדומיניקנית ,  שנפגעה אף היא קלות ברעידת האדמה .  בציפייה לעשרות אלפי פליטים שיבואו למדינה ,  ביקשו רופאים דומיניקנים סיוע בציוד ,  מזון ומתנדבים .  ארצות הברית הודיעה כי תאפשר ,  באופן זמני ,  את כניסתם של יתומים מהאיטי למדינה ,  על מנת להעניק להם טיפול רפואי .  השרה לביטחון פנים ,  ג'נט נפוליטנו ,  אמרה כי  " ארצות הברית מחויבת לעשות כל שביכולתה כדי לסייע להם להתאחד עם משפחותיהם בתקופה קשה זו ,  אך התרת כניסתם למדינה תאפשר להם לקבל טיפול מציל חיים ". 

החשש בהאיטי :  מחלות ,  מגיפות ואלימות גוברת
קצב העברת הסיוע הרפואי ,  המזון והמים לאזורים נפגעי רעידת האדמה גבר ביממה האחרונה .  החיפושים אחר ניצולים ברעידת האדמה יימשכו גם היום ,  מכיוון שצוותי חילוץ עדיין מוצאים ניצולים בחיים

