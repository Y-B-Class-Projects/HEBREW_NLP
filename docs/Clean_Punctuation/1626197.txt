ההפתעה האחרונה לשנת 2009 :  בנק ישראל העלה את הריבית ב-0.25% ל-1.25%
בינואר 2009 עמדה ריבית ישראל על 1.75% ;  במארס 2009 הוריד בנק ישראל את הריבית לשפל של 0.5%
הפתעה :  ריבית בנק ישראל לחודש ינואר תעלה ב-0.25% לרמה של 1.25% .  כך הכריז הערב  ( שני )  בנק ישראל בהודעת הריבית האחרונה שלו לשנת 2009 .  זהו החודש השני ברציפות בו מעלה בנק ישראל את הריבית ויש בכך משום איתות מצד הבנק המרכזי כי ההאטה במשק הולכת ונעלמת.רק בדצמבר 2008 עמדה ריבית בנק ישראל על 2.5% אך בנסיונו לבלום את השפעות המשבר הכלכלי בישראל ,  הוריד בנק ישראל את הריבית באגרסיביות עד לרמה של 0.5% בחודש מארס 2009 וזאת למשך 5 חודשים .  זוהי הריבית הנמוכה ביותר ששררה בישראל.מסקר שערכה חברת המידע הפיננסי בלומברג בקרב 16 כלכלנים ,  עלה כי 9 מהם סברו כי ריבית בנק ישראל לחודש ינואר תיוותר ללא שינוי .  מתוך 19 כלכלנים ,  10 סברו כי בנק ישראל יותיר את ריבית חודש ינואר ללא שינוי.ריבית נמוכה נחשבת לגורם שממריץ את הכלכלה שכן הציבור מקבל תמריץ לחסוך פחות כסף ,  לצרוך יותר ובכך להניע את הכלכלה והחברות יכולות ללוות כסף בריבית נמוכה יותר .  בשנת 2009 הכריז בנק ישראל על גובה הריבית במשק מדי חודש וזאת בניגוד לשנת 2008 אז הכריז בנק ישראל פעמיים על הריבית במשק באמצע החודש  בשל המשבר הכלכלי העולמי.בנק ישראל אמנם הוריד את הריבית במטרה לסייע למשק להיחלץ מהמשבר במהירות אולם אחת התוצאות הבלתי רצויות היתה גם עליית מחירים :  ב-11 החודשים הראשונים של 2009 הסתכמה האינפלציה ב-3.8% וההערכות הן כי כל 2009 תסתיים באינפלציה של כ-4% - גבוה מיעד יציבות המחירים השנתי שעומד על 1%-3%.העלאת הריבית נחשבת לגורם שמרסן את עליית המחירים.בנק ישראל היה הבנק הראשון מבין השווקים המפותחים שהעלה את הריבית  ( בספטמבר 2009 )  ובכך בעצם הכריז על כך שההאטה בישראל עושה תפנית וכבר אין צורך בריבית נמוכה כל כך .  לפני חודש העלה בנק ישראל את הריבית פעם נוספת .
 
ההפתעה האחרונה לשנת 2009 :  בנק ישראל העלה את הריבית ב-0.25% ל-1.25%
בינואר 2009 עמדה ריבית ישראל על 1.75% ;  במארס 2009 הוריד בנק ישראל את הריבית לשפל של 0.5%

