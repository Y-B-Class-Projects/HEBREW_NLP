ברק בטורקיה :  לשים את המשבר מאחורינו
שר הביטחון נועד עם שרי החוץ וההגנה הטורקים ודן עמם במשבר שפרץ בין שתי המדינות ובסוגיות ביטחוניות .  גם שר ההגנה הטורקי ניסה להרגיע את המשבר : " יש לנו אינטרס משותף לפעול יחד אל מול בעיות משותפות "
  ( צילום :  רויטרס עריכת וידיאו :  יאיר דניאל )  
" אנחנו חיים באותו אזור ואנחנו שכנים ,  למרות שאין לנו גבול משותף .  יש לנו אינטרס משותף ומשום כך אנו פועלים יחד אל מול בעיות משותפות ",  כך אמר היום  ( ראשון )  שר ההגנה הטורקי וג'די גונול במסיבת עיתונאים משותפת עם שר הביטחון אהוד ברק ,  המבקר באנקרה .  גונול אף אמר כי ישראל וטורקיה הן  " בנות ברית אסטרטגיות ,  משום שהאינטרסים מחייבים אותנו לפעול כך ". 
הביקור של ברק בטורקיה נערך בצל המתיחות בין המדינה לבין ישראל .  ברק נועד במשך כשלוש שעות עם שר החוץ הטורקי אחמט דאווט אולו ולאחר מכן נפגש עם שר ההגנה וג'די גונול .  ברק הגדיר את הפגישות כ"שיחות טובות ".  בהתייחס למשבר עם טורקיה אמר ברק כי טורקיה היא מדינה חשובה מאוד ,  הגדיר אותה כ"עמוד תווך מרכזי באזור "  וציין כי  " חשוב שנמשיך לנהל יחסים של שיח ושיתוף פעולה ".  ברק הוסיף כי  " היו עליות ומורדות ביחסים בין המדינות בשבועות האחרונים ,  אך יש לשים אותם מאחורינו ולפעול למען מזרח תיכון יציב ".  ברק אף התייחס לפגישה בין סגן שר החוץ דני אילון לבין שגריר טורקיה בישראל אחמט אוגוז צ'ליקול ואמר ברק כי התנהגותו של אילון  " הייתה טעות וישראל מחויבת לנורמות של יחסים דיפלומטים ".  
במסיבת העיתונאים התייחס ברק גם לסוריה ואמר כי בשיחותיו בטורקיה דנו בהיבטים השונים של התהליך המדיני ,  וציין כי כרגע  " אין דבר שאפשר לספר עוד על התיווך הטורקי ".  ברק אמר עוד כי הטורקים ניסו  " לקרב בין הצדדים בזמן ממשלת אולמרט "  והדגיש כי  " כרגע אין על מה לדבר ". 
בפגישותיו דן ברק עם השרים הטורקים גם בנושאים ביטחוניים ,  כגון עסקת מכירת המל"טים לטורקיה והסוגייה האירנית .  הוא ישוב הלילה בחזרה לישראל ויצטרף מחר לטיסת ראש הממשלה לברלין .  לברק נלווים מנכ"ל משרדו אודי שני וראש האגף המדיני ביטחוני במשרד הביטחון עמוס גלעד .  ברק גם ביקר במוזילאום של כמאל אתטורק ,  מייסד טורקיה המודרנית ,  והניח פרחים על קברו .  
כלי התקשורת בטורקיה עסקו בהרחבה בביקור ובהשלכתו על יחסי ישראל טורקיה .  כותרת אחד העיתונים קבעה כי ביקורו של ברק הוא מבחן ראשון להתנצלות הישראלית של סגן שר החוץ דני אילון בפני השגריר הטורקי על רקע שיחת הנזיפה .
 
ברק בטורקיה :  לשים את המשבר מאחורינו
שר הביטחון נועד עם שרי החוץ וההגנה הטורקים ודן עמם במשבר שפרץ בין שתי המדינות ובסוגיות ביטחוניות .  גם שר ההגנה הטורקי ניסה להרגיע את המשבר : " יש לנו אינטרס משותף לפעול יחד אל מול בעיות משותפות "
 
