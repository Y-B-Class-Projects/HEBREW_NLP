אפילו ל"סופרמן "  יש מחיר - מיליון דולר
בשנת 1938 הגיחה לעולם דמותו של גיבור העל בגלימתו האדומה על גבי חוברת קומיקס .  השבוע נמכר עותק של החוברת המקורית במחיר שיא של מיליון דולר
עותק של חוברת הקומיקס הראשונה של גיבור העל  " סופרמן "  שיצאה לאור בשנת 1938 נמכרה השבוע במחיר שיא של מיליון דולר בניו יורק ,  כך דיווחה סוכנות הידיעות הצרפתית .  המחיר בו נקנתה החוברת במקור לפני 72 שנה עמד על 10 סנט . 
" זהו הגביע הקדוש של חוברות הקומיקס ",  אמר סטפן פישלר ,  מייסד אתר אינטרנט שערך את המכירה הפומבית בה נמכרה החוברת המבוקשת .  נותרו כמאה עותקים של החוברת הראשונה בה מופיע סופרמן ,  אולם רק אחת מהן נשארה במצב טוב כמו זו שנמכרה .
 המחיר עבור חוברת זו שברה את שיא המחיר עבור חוברת אחת ,  שעמד עד יום שני השבוע על 317,200 דולרים ,  שיא שנקבע בשנה שעברה כשהאתר מכר חוברת זהה אלא שבאיכות ירודה בהרבה מזו שנמכרה השבוע .  המוכר ,  שביקש להישאר אנונימי ,  הרוויח על החוברת מאות אלפי דולרים לאחר שקנה אותה במכירה פומבית לפני כ-15 שנה ב-150,000 דולרים .
 הוצאת החוברת היתה הופעתו הראשונה של גיבור העל בציבור .  כשהוא לבוש בגלימתו האדומה נראה סופרמן על שער החוברת משליך מכונית בצבע ירוק מעבר לעוברי אורח משתהים . " לפני ש'חוברות האקשן' יצאו לאור ,  לא נראה גיבור על או אדם שיכול לעוף ",  אמר פישלר .
 
אפילו ל"סופרמן "  יש מחיר - מיליון דולר
בשנת 1938 הגיחה לעולם דמותו של גיבור העל בגלימתו האדומה על גבי חוברת קומיקס .  השבוע נמכר עותק של החוברת המקורית במחיר שיא של מיליון דולר

