הסקורפיונס מתפרקים
אחרי ארבעה עשורים של פעילות ולהיטי ענק ,  הלהקה הגרמנית תיפרד ממעריציה עם אלבום אולפן אחרון וסיבוב הופעות עולמי
להקת הסקורפיונז הודיעה היום  ( ראשון )  על התפרקותה לאחר יותר מ-40 שנות פעילות .  הלהקה פרסמה הודעה באתרה הרשמי בו היא אומרת כי  " אנחנו רוצים לסיים את הקריירה שלנו בכושר שיא .  אנחנו אסירי תודה שעדיין יש לנו את אותה תשוקה למוזיקה כפי שהיתה לנו בהתחלה .  זו בעיקר הסיבה בגללה אנחנו מרגישים שזוהי סוף הדרך ".  
הלהקה הגרמנית הודיעה כי תוציא אלבום אולפן אחרון , " Sting In The Tail "  ובעקבותיו תצא לסיבוב הופעות עולמי לפרידה מהמעריצים . " אנחנו מסיימים עם אלבום שלדעתנו הוא אחד הטובים ביותר שלנו ".  
הסקורפיונז נחשבת לאחת הלהקות הגדולות שיצאו מגרמניה ,  עם להיט שנחשב בעל משמעות היסטורית בכל הקשור לנפילת חומת ברלין , " Wind of Change ".  הלהקה מכרה למעלה מ-70 מיליון אלבומים והופיעה כמעט על כמה במה אפשרית .  בשנת 2005 הופיעה הלהקה בישראל ואף שיתפה פעולה עם הזמרת ליאל קולט .
 
הסקורפיונס מתפרקים
אחרי ארבעה עשורים של פעילות ולהיטי ענק ,  הלהקה הגרמנית תיפרד ממעריציה עם אלבום אולפן אחרון וסיבוב הופעות עולמי

