אלמונים ניסו להצית את בית משפחת סודמי
אלמונים הציתו את הגדר המקיפה את הבית בו התגוררו התאומים החשודים ברצח לאון קלנטרוב בן ה-7 ,  ביישוב בני עי"ש .  בתחילת השבוע עזבה המשפחה את הבית ,  עקב יחס עוין מצד התושבים
 ( צילום :  שי מכלוף ,  עריכת וידאו :  דורון שטיין ) 
אלמונים ניסו להצית הערב  ( רביעי )  את בית משפחת סודמי ביישוב בני עי"ש ,  בו התגוררו התאומים נאור ואדיר סודמי ,  שלפי החשד רצחו את לאון קלנטרוב בן ה-7 .  האלמונים שפכו חומר דליק מסביב לבית והציתו את הגדר המקיפה אותו .  אחד השכנים כיבה את השריפה באמצעות דלי מים ,  ולמקום הוזעקו גם צוותי כיבוי .  לא דווח על נפגעים .  בתחילת השבוע עזבו בני המשפחה את הבית ,  בעקבות היחס העוין שלו זכו מהתושבים .
 התאומים סודמי יובאו מחר לדיון בהארכת מעצרם בבית משפט השלום בקרית גת .  ביום שישי האחרון הוארך מעצרם בשבעה ימים ,  והם נשלחו להסתכלות פסיכיאטרית .  עם זאת ,  לפי דו"ח שחיבר מנהל אגף הרווחה ביישוב בני עי"ש ,  יאיר בן יעיש ,  האחים לא הוגדרו כנזקקים לטיפול רפואי פסיכיאטרי .  הדו"ח הועבר למנהלת משרד הרווחה במחוז המרכז וראש המועצה המקומית בבני עי"ש ,  מרק בסין .
 מנתיחת גופתו של לאון קלנטרוב ,  שנרצח במהלך סוף השבוע שעבר בבני עי"ש ,  עולה כי הוא לא נאנס .  מהנתיחה שנערכה במכון לרפואה משפטית באבו כביר עולה עוד ,  כי רוצחו של קלנטרוב חנק אותו למוות .  לאחר הרצח ,  משטרת קריית מלאכי תגברה והרחיבה את הסיורים ליד בית משפחת התאומים החשודים ,  במטרה למנוע ניסיונות פגיעה בבית .
 
אלמונים ניסו להצית את בית משפחת סודמי
אלמונים הציתו את הגדר המקיפה את הבית בו התגוררו התאומים החשודים ברצח לאון קלנטרוב בן ה-7 ,  ביישוב בני עי"ש .  בתחילת השבוע עזבה המשפחה את הבית ,  עקב יחס עוין מצד התושבים

