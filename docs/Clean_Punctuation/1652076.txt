הפגנות מול סניפי H & M באירופה במחאה על פתיחת הסניפים בישראל
אתר סולידריות פלסטינית : " הלוגו המוכר יראה בירושלים - עיר המנוקה באופן הדרגתי מתושביה הפלסטינים "
 פעילי ארגונים התומכים בסולידריות עם הפלסטינים צפויים להפגין הערב מול סניפי h & m בשוודיה וברחבי אירופה במחאה על פתיחת הסניף הראשון היום מתוך שבעה סניפים מתוכננים של החברה בישראל . " הלוגו האדום המוכר יראה בקניון עזריאלי בתל אביב וכמה ימים מאוחר יותר בקניון מלחה בירושלים - עיר המנוקה באופן הדרגתי מתושביה הפלסטינים ,  אותם מחליפים מתנחלים ישראלים יהודים ",  כך נכתב באתר האינטרנט palsolidarity.com . " בפתיחת החנות ,  רשת הביגוד משקיעה בישראל באותם הימים בהם דו"ח גולדסטון של האו"ם וארגונים בינלאומיים כמו unicef מדווחים על פשעי מלחמה והפרת זכויות אדם אותם ביצעה ישראל ",  לפי האתר .  דרור פיילר ,  יו"ר הארגון  " יהודי אירופה לשלום צודק "  אמר כי החלטתה של h & m לפתוח סניפים בישראל נראית לו חסרת טעם . " h & m תורמת למעבר הפוקוס מפשעי המלחמה של ישראל לאופנה ,  השקעות ומסחר ",  אמר פיילר .  ההפגנות יתקיימו על ידי פעילים במדינות הבאות :  שוודיה ,  אירלנד ,  בלגיה ,  אוסטריה ,  סקוטלנד ,  דנמרק ואפילו קנדה - שאינה אירופית .
 
הפגנות מול סניפי H & M באירופה במחאה על פתיחת הסניפים בישראל
אתר סולידריות פלסטינית : " הלוגו המוכר יראה בירושלים - עיר המנוקה באופן הדרגתי מתושביה הפלסטינים "
 
