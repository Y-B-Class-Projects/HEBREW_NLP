 " אם מנכ"ל מאוחדת לא יפוטר - נעתור "
 התנועה דורשת שגם יו"ר קופת החולים יודח
 >  >  התנועה לאיכות השלטון פנתה ליועץ המשפטי לממשלה ,  לפרקליט המדינה ולמשרד הבריאות בדרישה להשעות מתפקידו את מנכ"ל קופת חולים מאוחדת ,  שמואל מועלם ,  ואת יו"ר הדירקטוריון ,  הרב ירחמיאל בויאר ,  לאור דו"ח מבקר המדינה ,  וכן לפתוח בחקירה פלילית בגין הנושאים שעלו בדו"ח .  התנועה מאיימת כי במידה שלא ייעשה כן ,  היא תפנה לבג"ץ .  ביום שישי הודיע דירקטוריון הקופה למשרד הבריאות כי החליט לפטר ,  בכפוף לשימוע ,  שלושה עובדים בכירים ש"כיכבו "  בדו"ח מבקר המדינה :  הרוקח הראשי ג'ורג' שריקי ,  מנהל מחוז ירושלים יהודה עליאש ומבקר הפנים דוד סומך .  בנוסף ,  הוחלט לפעול להשבת כספים לקופה על ידי 17 בכירים אחרים ,  שפדו ימי חופשה בכסף מבלי שימים אלה נוכו מיתרת ימי החופשה שלהם .  עם זאת ,  הודיע הדירקטוריון כי הוא תומך פה אחד בהשארת מנכ"ל הקופה ,  שמואל מועלם ,  ויו"ר הדירקטוריון ,  הרב ירחמיאל בויאר ,  בתפקידיהם . " הותרת המנכ"ל והיו"ר בתפקידם היא בלתי סבירה באופן קיצוני ,  וזאת בין היתר בשל העובדה שגורמים אלה ממונים על הביקורת הנעשית בקופה לאור ממצאי הדו"ח ",  טוענים בתנועה .  ממשרד הבריאות נמסר בתגובה כי  " בחינת ההחלטות של דירקטוריון מאוחדת למול דו"ח המבקר תתנהל במשך כמה ימים ,  ובהתאם תגובש עמדת משרד הבריאות ".  ממאוחדת לא נמסרה תגובה .

" אם מנכ"ל מאוחדת לא יפוטר - נעתור "
 התנועה דורשת שגם יו"ר קופת החולים יודח

