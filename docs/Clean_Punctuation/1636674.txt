חלל תקשורת חתמה על חוזה של 47 מיליון דולר באפריקה
 >  >  חלל תקשורת ,  שבשליטת שאול אלוביץ' ,  ממשיכה להגדיל במהירות את נוכחותה בשוק התקשורת הלוויינית באפריקה .  החברה חתמה על הסכם לאספקת שירותי תקשורת לוויינית באפריקה על גבי הלוויין עמוס 5 .  ההסכם נחתם לתקופה של שש שנים מתחילת הפעלתו של הלוויין שצפויה במחצית השנייה של 2011 .  היקפו הכספי של הפרויקט הוא 47 מיליון דולר לאורך תקופת חיי ההסכם .  דוד פולק ,  מנכ"ל חלל תקשורת ,  אמר שההסכם נחתם עם חברה שעוסקת במתן שירותי הפצה וניהול שידורים באמצעות לוויין ובהספקת שירותי תקשורת לוויינית ניידת מהסוג של סאטלינק או rr sat .  הוא העריך שההסכם יוארך מעבר לתקופה שנקבעה בו ,  ואף יוקדם - כך שחלל תקשורת תספק את שירותי התקשורת הלווינית ללקוח זה באמצעות זכויות השימוש הבלעדיות שרכשה בספטמבר 2009 מחברה זרה תמורת 45 מיליון דולר .  לדברי פולק ,  החברה נמצאת בשלבים שונים של מגעים עם חברות תקשורת לוויינית לחתימת הסכמים נוספים ,  והעריך שחלקם יבשילו להסכמים בזמן הקרוב .  הוא הוסיף כי הלוויין שנועד לספק שירותים עד לתחילת פעילותו של עמוס 5 כבר הוצב בנקודת השמיים המיועדת והחל בשידורי ניסיון .  פולק ציין כי ההסכם שנחתם לתקופה של שש שנים מהווה 10% בלבד מכושר קיבולתו של עמוס 5 ,  שגדול פי שניים מלוויני התקשורת עמוס 2  ( 22 מקטעי לוויין )  ועמוס 3  ( 24 מקטעי לוויין )  ,  שכבר שוגרו על ידי חלל תקשורת .  חלל תקשורת חתמה ביולי 2008 על הסכם לרכישת לוויין התקשורת עמוס 5 תמורת 146 מיליון דולר מהחברה הרוסית iss ,  שהתחייבה למקמו בנקודת שמיים עד סוף מארס 2011 .  חלל תקשורת הקצתה לפני שבועיים 8.3% מהונה למשקיעים מוסדיים תמורת 75 מיליון שקל ,  כלומר לפי שווי חברה של 900 מיליון שקל ,  ובסוף אוקטובר 2009 קיבלה הלוואה של 140 מיליון דולר מחברת מגדל וקרן הפנסיה עמיתים לצורך מימון ההשקעה ברכישת עמוס 5 .  חלל תקשורת הרוויחה 6.4 מיליון דולר במחזור של 53 מיליון דולר בינואר-ספטמבר 2009 - בהשוואה לרווח של 21 אלף דולר במחזור של 35 מיליון דולר בתקופה המקבילה ב-2008 .  שווי השוק של החברה הוא 1.3 מיליארד שקל  ( 338 מיליון דולר )  בעקבות עלייה של 112% במחיר המניה ב-12 החודשים האחרונים .
 
חלל תקשורת חתמה על חוזה של 47 מיליון דולר באפריקה
nan
