המיתון מגיע לוול מארט :  ענקית הקמעונות תפטר 11.5 אלף עובדים בחטיבת סאמ'ס קלאב
בשבוע שעבר הודיעה וול מארט על כוונתה לסגור 10 חנויות סאמ'ס קלאב ולפטר 1,500 עובדים נוספים
ענקית הקמעונות האמריקאית וול מארט הודיעה היום כי תקצץ 11.5 אלף משרות בחטיבת מחסני ההוזלות סאמ'ס קלאב ,  10% מכוח העבודה של הרשת .  מרבית המפוטרים יהיו עובדים האחראים על הדגמות מוצרי סאמ'ס קלאב ,  לאחר שהרשת בחרה לפנות לחברה חיצונית לצורך ביצוע ההדגמות.מנכ"ל ונשיא סאמ'ס קלאב בריאן קורנל ,  אמר כי כ-10,000 מהעובדים שיפוטרו יהיו מדגימי מוצרים ,  אשר רובם עובדים במשרה חלקית .  זאת ,  לאחר שסאמ'ס קלאב החליטה להעביר את האחריות להדגמות המוצרים לחברת השיווק שופר איוונטס ,  במקום להעסיק עובדים משלה .  קורנל הוסיף כי הפיטורים לא צפויים להשפיע על תוצאותיה של וול מארט ברבעון הרביעי.קורנל נכנס לתפקידו כמנכ"ל סאמ'ס קלאב באפריל 2009 ומאז חיפש דרכים לקצץ עלויות ולהגדיל את מכירותיה של הרשת ,  כמו גם ,  את מספר מנוייה ,  המשלמים דמי מנוי שנתיים כדי לקבל הנחות על חבילות מוצרים ,  כמו ניירות טואלט ומוצרי מזון .  מוקדם יותר החודש הודיעה וול מארט על כוונתה לסגור 10 חנויות סאמ'ס קלאב ברחבי ארה"ב ,  מהלך שיוביל לפיטוריהם של 1,500 עובדים נוספים .
 
המיתון מגיע לוול מארט :  ענקית הקמעונות תפטר 11.5 אלף עובדים בחטיבת סאמ'ס קלאב
בשבוע שעבר הודיעה וול מארט על כוונתה לסגור 10 חנויות סאמ'ס קלאב ולפטר 1,500 עובדים נוספים

