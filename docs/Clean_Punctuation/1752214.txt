בכיר חמאס :  ציונים ,  בקרוב תחלפו מהעולם
מחמוד א-זהאר נאם בחאן יונס ואמר כי  " הנוכחות הישראלית בפלסטין תסתיים בקרוב ,  בזכות ההתנגדות ".  א-זהאר הדגיש כי לציונים אין מקום בין עמי העולם ,  והם יעלמו .  כמו כן קרא להפסקת המו"מ עם ישראל ,  ואמר כי היהודים  " זממו להוליך את העולם שולל מאז שחר ההיסטוריה "
 בכיר חמאס ברצועת עזה ,  ד"ר מחמוד א-זהאר ,  אמר אמש  ( שישי )  כי הנוכחות של ישראל באדמת פלסטין ,  שהקימה את ארצה על חורבות הכפרים הפלסטינים , " תסתיים בקרוב ,  בזכות הנחישות של ארגוני ההתנגדות הפלסטינים ".  בנאום שנשא בחאן יונס פנה א-זהאר לישראל ואמר : " ציונים ,  אין לכם מקום בינינו ואין לכם עתיד בין האומות .  אתם עומדים לחלוף מהעולם ,  ואנו נשוב כמנצחים לארצנו ולאדמותינו שאותם גזלתם מאיתנו ". 
א-זהאר תקף גם את העם היהודי שהיה בתפוצות במדינות ברחבי העולם ,  באמרו כי  " מאז שחר ההיסטוריה ,  אומות העולם הערבי והאירופי הוקיעו מתוכן את היהודים ונאבקו בתכניותיהם שנועדו לזמום מזימות ,  להוליך שולל ולהטעות את כולם ".  א-זהאר תקף את הרשות הפלסטינית שמנהלת משא ומתן  " אבסורדי "  עם ישראל וקרא לה להפסיק אותו .
 לפני כשבוע השמיע א-זהאר קול מעט שונה :  בראיון לעיתון הלונדוני  " אל-חיאת "  אמר בכיר חמאס החמושים שממשיכים לירות רקטות לעבר ישראל הם  " מורדים ".  א-זהאר אמר אז כי  " יש הסכם להפסקת אש שגובש לאחר המלחמה  ( מבצע עופרת יצוקה  נ.י )  .  האם קיבלנו את ההסכם כדי למלא אחריו או כדי להפר אותו ?  האם הם מצפים שנמחא כפיים לאדם שמורד בארגון שלו ?  המרד הזה עלול להוביל לאנרכיה ". 
בהתייחסו לדיווחים על כך שאירן וסוריה מפעילות על ארגונו לחצים שלא לחתום על הסכם פיוס עם פתח ,  תהה א-זהאר : " מה הקשר של אירן לעניין הסכם הפיוס ?  מה התועלת שסוריה ואירן יכולות להפיק מהכשלת הפיוס ?  הפיוס לא פוגע בסוריה .  סוריה הרי לא מנהלת תחרות עם מצרים מי תיזום פיוס .  מצרים היא זו שתיווכה במגעים לגיבוש עסקת שליט ,  במגעים לגיבוש הפסקת אש ובשיחות השלום ". 
עדכון ראשון :  23:30

בכיר חמאס :  ציונים ,  בקרוב תחלפו מהעולם
מחמוד א-זהאר נאם בחאן יונס ואמר כי  " הנוכחות הישראלית בפלסטין תסתיים בקרוב ,  בזכות ההתנגדות ".  א-זהאר הדגיש כי לציונים אין מקום בין עמי העולם ,  והם יעלמו .  כמו כן קרא להפסקת המו"מ עם ישראל ,  ואמר כי היהודים  " זממו להוליך את העולם שולל מאז שחר ההיסטוריה "
 
