אהרונוביץ' מקווה :  אישום מהיר ברצח הילד
שבוע לאחר היוודע הרצח המזעזע של הילד לאון קלנטרוב ,  ערך השר לביטחון פנים סיור בבני עי"ש .  אהרונוביץ' ציין כי החוקרים אוספים ראיות כדי לגבש במהרה כתב אישום
 ( צילום :  שי מכלוף ,  עריכת וידאו :  דורון שטיין ) 
השר לביטחון פנים יצחק אהרונוביץ' ערך הבוקר  ( שישי )  סיור ביישוב בני עי"ש בעקבות הירצחו של הילד לאון קלנטרוב בסוף השבוע שעבר .  אהרונוביץ' אמר בסיור כי הצוות שחוקר את רצח הילד מתרכז באיסוף ראיות על מנת להגיש במהרה כתב אישום נגד החשודים בביצוע הרצח .  
לדברי אהרונוביץ' , " הציבור בישראל לא משלים עם מצב של חוסר עשייה או תגובה וצריך לחבר את כל המשרדים הרלוונטיים יחדיו ולפעול במהירות ".  השר הצביע על רשימה של צעדים בהם מתכוון משרדו לנקוט כדי להתמודד עם האלימות .  מפקד המחוז הדרומי במשטרה ,  ניצב יוחנן דנינו ,  שמתלווה לשר אהרונוביץ' אמר כי יש להתמקד בחקירת האירוע והביע גם הוא תקווה שבמהרה יוגש כתב אישום נגד החשודים בביצוע הרצח .
 ניצב דנינו אמר במהלך הסיור כי יש מקום לשקול את הרחבת פרויקט  " דרום ללא אלימות "  גם ליישוב בני עי"ש באמצעות תחנת המשטרה בקרית מלאכי ,  כדי להגביר את תחושת הביטחון של התושבים .  לדבריו , " מדובר אמנם בתחנה קטנה יחסית ,  אולם היקף הפעילות שלה הוא גדול בשל מספר היישובים והתושבים שנמצא בתחומה .  מפקד מרחב לכיש ,  ניצב משנה אלון לבבי ,  אמר במהלך הסיור כי פעילותה של משטרת קרית מלאכי בסיוע תושבי העיר לחיפוש הילד הנעדר ,  היתה יעילה והביאה למציאת גופתו של הילד .
 אתמול האריך בית משפט השלום בירושלים את מעצרם של האחים התאומים נאור ואדיר סודמי החשודים בביצוע הרצח בשמונה ימים .  השופט יצחק אקסלרד ציין בהחלטתו להאריך את המעצר כי  " אין לי ספק שיש ראיות שמחזקות באופן משמעותי את גרסת המשטרה כי השניים ביצעו את עבירת הרצח .  יש עבירות שמקיימות חשד סביר ,  ודי בכך כדי להורות על המשך המעצר ,  ומדובר בראיות של ממש ".  עם זאת ,  השופט הורה לשלוח את האחים סודמי להתסכלות פסיכיאטרית .  זאת בניגוד לעמדת המשטרה .  
עורך הדין ירון פורר ,  פרקליטם של האחים התאומים נאור ואדיר סודמי החשודים ברצח הילד לאון קלנטרוב ביישוב בני עי"ש ,  אמר בדיון בהארכת מעצרם של מרשיו בבית משפט השלום בקרית גת ,  כי השניים הוכו והושפלו על ידי שוטרים וסוהרים במהלך המעצר .  פורר אף ציין כי פנה במכתב תלונה למחלקה לחקירות שוטרים במשרד המשפטים ,  שבו נאמר כי על גופם של שני האחים נמצאו סימני חבלה .
 עדכון ראשון :  10:16

אהרונוביץ' מקווה :  אישום מהיר ברצח הילד
שבוע לאחר היוודע הרצח המזעזע של הילד לאון קלנטרוב ,  ערך השר לביטחון פנים סיור בבני עי"ש .  אהרונוביץ' ציין כי החוקרים אוספים ראיות כדי לגבש במהרה כתב אישום

