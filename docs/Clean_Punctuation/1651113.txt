שר השיכון אטיאס : " התוכנית לחיזוק מבנים כשלה ";  מציע להגדיל את התמריצים באמצעות תוספת קומות
משרד השיכון יאפשר לחזק כמחצית מתוך 800 אלף יחידות הדיור הזקוקות לחיזוק .  האדריכל שמאי אסיף :  התוכנית מפלה את הפריפריה
 >  >   " עד היום תמ"א 38 כשלה במבחן התוצאה ומחובתנו לבצע תוכנית מהפכנית ",  אמר שר הבינוי והשיכון ,  אריאל אטיאס ,  בדיון בנושא תמ"א 38 - תוכנית המתאר הארצית לחיזוק מבנים בפני רעידות אדמה .  בדיון ,  שהתקיים בוועדת הפנים והגנת הסביבה של הכנסת ,  הוסיף אטיאס : " אם חלילה יקרה משהו לא נוכל לרחוץ בניקיון כפינו .  מדובר בפיקוח נפש .  תמ"א 38 היא תוכנית שבקושי מתאימה למרכז ,  אולם האזור המסוכן ביותר הוא הפריפריה ,  שכלל לא נלקחה בחשבון ".  בישראל קיימות כיום 810 אלף יחידות דיור הזקוקות לחיזוק .  תמ"א 38 מאפשרת לקבלנים לבצע חיזוק בבניין ,  בתמורה לבניית קומה אחת נוספת על גגו .  לפי ממצאי המחקר ,  תמ"א 38 רלוונטית ל-100 אלף יחידות דיור בלבד ,  באזורים החזקים ביותר מבחינה סוציו-אקונומית בישראל :  צפון ומרכז תל אביב ,  והשכונות העשירות בירושלים .  נציגת משרד הבינוי והשיכון ומנהלת אגף תכנון ערים ,  סופיה אלדור ,  הסבירה כי משרד הבינוי והשיכון תומך בהצעה להגדיל את זכויות הבנייה לקומה וחצי בכל בניין ביישובים חזקים ,  ולשתי קומות וחצי ביישובים החלשים . " הכללת חדרי יציאה לגג  ( בנייה של קומה וחצי על הבניין הקיים ,  רנ"ה )  כמעט ותשלש את מספר יחידות הדיור שניתן לחזק באמצעות התוכנית - מכ-100 אלף לכ-285 אלף יחידות דיור מחוזקות ",  הסבירה אלדור .  לדבריה , " כך יתווספו 95 אלף יחידות דיור חדשות להיצע הדירות בישראל .  תוספת של שתי קומות וחצי תאפשר חיזוק על בסיס כלכלי לעוד 130 אלף יחידות ,  ובסה"כ כ-425 אלף יחידות מחוזקות ,  ועוד כ-140 אלף דירות חדשות ".  מחקר שערך משרד הבינוי מציע פתרון אפשרי לחיזוק של כ-70 אלף דירות ביישובים חלשים ,  שבהם לא תצמח לקבלנים תועלת כלכלית מבניית קומות נוספות בתמורה לחיזוק .  זאת באמצעות יצירת  " קופה סגורה "  מהכנסות המדינה שיתקבלו מביצוע פרויקטים שיבוצעו באזורי ביקוש ,  ויועברו לסבסוד חיזוק דירות ביישובים חלשים .  ואולם ההצעה להעביר את הכנסות המדינה מאזור המרכז לצורך חיזוק בפריפריה לא מקובלת על משרד האוצר .  מאז אושרה תמ"א 38 ב-2005 ,  הוגשו במסגרתה בסך הכל 190 בקשות לחיזוק בניינים באזור המרכז ,  מתוכן אושר חיזוקם של 93 מבנים בלבד .  האדריכל שמאי אסיף ,  ראש מינהל התכנון במשרד הפנים ,  הודה בוועדה כי  " ביום שבו אושרה תמ"א 38 היה ברור למועצה הארצית שהפוטנציאל שלה הוא מוגבל מאוד .  בכל זאת ,  אמרנו שאם הגענו לנקודה הזו נאשר כבר את התוכנית ,  גם אם מדובר בחיזוק מוגבל של בניינים ",  סיפר .  אסיף הוסיף כי  " אחת הבעיות הגדולות שלנו היא שבכל האזורים שרגישים מבחינה סייסמית - שם הסיכון גבוה מאוד - התמ"א לא משתלמת ,  לא בבניית קומה וחצי ,  לא בשתי קומות וחצי ולא בעשר קומות .  ערכי הקרקע נמוכים מאוד ולכן זה לא יצליח .  מראש ידענו שאנו עושים כאן תוכנית שהיא במידה רבה מפלה בין אזורים חזקים לחלשים ". 

שר השיכון אטיאס : " התוכנית לחיזוק מבנים כשלה ";  מציע להגדיל את התמריצים באמצעות תוספת קומות
משרד השיכון יאפשר לחזק כמחצית מתוך 800 אלף יחידות הדיור הזקוקות לחיזוק .  האדריכל שמאי אסיף :  התוכנית מפלה את הפריפריה

