האחים והאחיות
יותר רגישה מאלין !  יותר גברית מסער !  שני צור מבינה שמה שלא עושה האח ,  עושה פיל כחול .  עצוב
ריגשי הוא שם המשחק .  תשכחו את כל מה שהכרתם עד עכשיו- אין עצבי ברזל ,  אין כוחות ,  אין מלחמות עם הנפש שלנו .  כי שנייה לפני הסוף ,  אחרי שלושה חודשים בבית הכי מטורף במדינה ,  דיירי האח הגדול לא זוכרים מה זו שפיות .
 
השבוע הייתה משימה שעד כה היא אחת המשימות הכי מצחיקות שהיו העונה .  גואל ואקסטרים ?  מצחיק .  פותנה נפצעת ?  נו ,  קצת מצחיק .  סער לא מצטיין במשימת ספורט ?  מאוד מצחיק ,  הבעייה היא שהוא ממש לא חושב ככה .  והוא דואג להוציא את זה החוצה .  ואז איילה נכנסת למוד ה"סער ,  אני לא הבולבולון שלך "  הקבוע ,  שבו היא מתמנגלת עם אחרים ,  יורדת עליו ,  והולכת בפרצוף חמוץ כל היום .
 ואיכשהו ,  כל הדיירים הגיעו לנקודת רתיחה מסויימת באותו הזמן שבו אלין ביקשה את השיר .  אותו השיר שזמזמו הצופים מיום רביעי ואילך ,  אותו השיר שביום חמישי התנוסס על עשרות שורות סטאטוס בפייסבוק- הפיל הכחול עשו את זה ובגדול .
 בדיוק בזמן הנכון האח הגדול החליט להיענות להפצרותיה של אלין ולהשמיע את  " יסמין "  של להקת הפיל הכחול .  בדיוק כשאלין הכי רוצה הביתה .  בדיוק כשפותנה הכי מתגעגעת למשפחה .  בדיוק כשאיילה פגועה וסער כועס .  בדיוק כשראשו של אלירז מונח ליד התמונה של בר .  בנקודה הכי מתאימה האח הגדול שיחק אותה .  היה בכי ,  היה עצב ,  הייתה בדידות .  אפילו סער ,  שזוכה ממני מאז תחילת העונה לכינויי הלל לגבריותו הזיל דמעה קטנה .  השיר הזה הגיע בזמן הכי מתאים וסיפק לכולם הזדמנות להתפרק ,  לצחוק ,  לבכות ,  להיזכר באהובים ולהתגעגע .  נשאלת השאלה- מדוע הם נשארים ?  ובכן ,  מאותה הסיבה שאנחנו צופים- זה מעניין .  משנה .  חוויתי .  סתם ,  זה לא .  הם רוצים להיות מפורסמים .
 כישרון בשירה ,  למרות הרצון הזה ,  אין להם .  אחרת איך תסבירו את הביזיון של משימת ההיפ-הופ ?  הרגשתי מבוכה יוצאת-דופן כשראיתי אותם מפזזים בחוסר-מודעות-עצמית נוראי ומפגינים חוסר כישרון וחוסר קצב  ( מלבד ארז ,  ששיחק אותה יחסית לבחור שלא יכול לדעת מה זה קצב )  .  זה היה מזעזע ,  אבל הם יצאו די מאושרים מכל העסק וקיבלו במתנה מסיבת פיג'מות מייד לאחר ההכרזה על המועמדים להדחה .
 לא כולם השתתפו במסיבה  ( וזאת למרות שהם  " חגגו "  את איחוד החדרים .  וכן ,  חגגו זה שקר )  .  ארז היה די מדוכא מכל הסיפור של ההעמדה להדחה ,  הוא נכנס לחדר האח הגדול ושפך את שעל ליבו .  במקום לשלם 300 שקל על פסיכולוג אתה פשוט נכנס לדבר עם האח .  גאוני .
 בכל מקרה ,  לאחר מכן הוא הלך ושאל את הדיירים מה לעזאזל לא בסדר בו .  ואז ,  לראשונה מאז תחילת התוכנית ,  ראיתי מחזה שגרם לי באמת לפעור עיניים  ( ואני חוזרת- לראשונה !  בכל התוכנית !  ) - גואל וארז ישבו בשיחה מלב אל לב .  שני האנשים ששנאו האחד את השני ברמות שטרם זכינו להכיר ,  שסלדו זה מזה בגלוי- דיברו ,  האחד אל נפשו של השני .  אם מישהו פקפק ביכולותיו של האח- הוא העומד על טעותו ,  לדעתי ,  בדיו בדקה הזו .
 לפני שבוע כשאמרו שלא תהיה הדחה אמרתי לעצמי  " היי ,  הנה ההזדמנות של הילה להישאר עוד שבוע בבית ".  טוב ,  אין ספק שצדקתי .  הרי לא משנה כמה פעמים ארז ואסי יגידו ש"התוצאות מפתיעות ",  כולנו יודעות פחות-או-יותר מה יהיה הסוף .  הילה לא בדיוק תרמה לבית ולא תרמה לעניין הצופים .  ולא היה לה סיכוי מול 3 האחרים ,  שחקנים חזקים במשחק .  אבל אתם יודעים ,  יש עוד שלושה מועמדים שיודחו עד הגמר .  החלטה קשה עומדת בידי הצופים .  על מי אתם מהמרים ? 

האחים והאחיות
יותר רגישה מאלין !  יותר גברית מסער !  שני צור מבינה שמה שלא עושה האח ,  עושה פיל כחול .  עצוב

