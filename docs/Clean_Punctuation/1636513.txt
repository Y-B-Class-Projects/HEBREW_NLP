קרן המטבע הבינלאומית :  ההתאוששות העולמית חזקה מהצפוי - כלכלת העולם תצמח השנה ב-3.9%
כלכלת ארה"ב צפויה לצמוח ב-2.7% ב-2010 ,  עלייה חדה של 1.2% לעומת התחזית הקודמת שפרסמה ה-IMF
כלכלת העולם מתאוששת מהמשבר הכלכלי בקצב מהיר מהצפוי ,  אך היציבות הפיננסית עדיין מעורערת והכלכלה הגלובלית עדיין זקוקה לתמריצים ממשלתיים - כך הודיעה היום קרן המטבע הבינלאומית  ( imf )  ,  שהעלתה את תחזית הצמיחה העולמית שלה ל-2010.קרן המטבע צופה כעת כי כלכלת העולם תרשום צמיחה של 3.9% ב-2010 ,  עלייה של 0.8% לעומת התחזית הקודמת שצפתה צמיחה של 3.1% ופורסמה לפני ארבעה חודשים .  על ההתאוששות האיטית בכלכלות המפותחות ,  אמרה הקרן ,  פיצתה צמיחה מואצת בכלכלות המתעוררות והמתפתחות .  ב-2011 צפויה הצמיחה העולמית לעמוד על 4.3%.כלכלת ארה"ב ,  לפי התחזית המעודכנת ,  צפויה לצמוח ב-2.7% ב-2010 ,  עלייה חדה של 1.2% לעומת התחזית הקודמת שפרסמה קרן המטבע . " תחילתה של ההתאוששות הכלכלית העולמית הייתה חזקה יותר מכפי שציפינו ,  אך ההתאוששות מתרחשת בקצב שונה בחלק מהמקומות ",  אמרה התחזית .  הכלכלות המפותחות צפויות לרשום צמיחה איטית ,  מאחר שהביקוש עדיין תלוי במידה רבה בתמריצים הממשלתיים ,  בעוד שבכלכלות המתעוררות צפויה הצמיחה להיות חזקה .  לאור טבעה הלא יציב של ההתאוששות ,  הזהירה קרן המטבע כי  " על מדיניות התקציב של הממשלות להמשיך לתמוך בפעילות הכלכלית בטווח הקצר ".  כמו כן ,  הזהירה קרן המטבע כי הצורך לשקם את המגזר הפיננסי עודנו חזק ,  וכי קצב הנפקות האג"ח הממשלתיות המואץ עשוי לפגוע בצמיחת האשראי במגזר הפרטי .
 
קרן המטבע הבינלאומית :  ההתאוששות העולמית חזקה מהצפוי - כלכלת העולם תצמח השנה ב-3.9%
כלכלת ארה"ב צפויה לצמוח ב-2.7% ב-2010 ,  עלייה חדה של 1.2% לעומת התחזית הקודמת שפרסמה ה-IMF

