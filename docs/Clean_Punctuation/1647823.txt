משרד החוץ :  ישראל ניצבת לצד תושבי צ'ילה 
משרד החוץ פרסם הערב  ( שבת )  הודעה רשמית בעקבות רעש האדמה העז שפקד את צ'ילה וגבה את חייהם של לפחות 122 בני אדם .  בהודעת המשרד נאמר כי  " ישראל ניצבת לצידם של ממשלת צ'ילה ועמה ,  ומביעה רגשי סולידריות איתם לנוכח רעידת האדמה הקשה שפקדה את ארצם .  ישראל מבקשת לשלוח את תנחומיה למשפחות הנפגעים ומחזקת את ידיהם של כל תושבי צ'ילה בשעת מבחן זו ".  עוד מסר המשרד ,  כי  " בין ישראל לצ'ילה שוררים יחסי ידידות עמוקה והערכה הדדית .  שגריר ישראל בסנטיאגו עומד בקשר עם הרשויות על מנת לקבל תמונת מצב עדכנית ולבחון את הצרכים האפשריים העולים ממנה ". 

משרד החוץ :  ישראל ניצבת לצד תושבי צ'ילה 
nan
