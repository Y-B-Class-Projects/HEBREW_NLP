היועץ המשפטי :  אין מקום לפתוח בחקירה כנגד שלום שמחון בגין מעורבות ברפורמה בענף הלול 
" עוצמת האינטרס האישי של השר ברפורמה אינה מצדיקה חקירה "
 היועץ המשפטי לממשלה ,  יהודה וינשטיין ,  קבע כי אין מקום לפתוח בחקירה כנגד שר החקלאות שלום שמחון בגין מעורבותו בקידום הרפורמה בענף הלול בשל חשד לניגוד עניינים.עם זאת ,  קבע וינשטיין כי מאחר ששמחון עתיד להיות בעל מכסות ייצור ביצים במושב אבן מנחם בגליל ,  כיורש המשק החקלאי של אמו  ( "בן ממשיך ")  ,  היה עליו להצהיר על עניינו האישי בענף הלול מיד עם תחילת עיסוקו בתכנון הרפורמה בענף ,  ולבקש חוות דעת מהיועץ המשפטי בנוגע להסדר מתאים למניעת ניגוד עניינים.מעורבותו של שמחון ברפורמה בענף הלול ,  נבחנה בדו"ח מבקר המדינה לשנת 2009 .  המבקר ביקר את השהוי בהודעת שמחון על חשש לניגוד עניינים .  בעקבות הדו"ח פנו גורמים שונים ליועץ המשפטי בדרישה לפתוח בחקירה פלילית כנגד שר החקלאות.כאמור ,  קבע היועץ וינשטיין כאין כל מקום לחקירה כזו ,  בין היתר משום שעוצמת האינטרס האישי של שמחון ברפורמה נמוכה ואינה מצדיקה חקירה .  הרפורמה בענף הלול ,  קובע וינשטיין בהחלטתו ,  נוגעת לקבוצה רחבה מציבור הלולנים ובבסיסה מטרות חיוביות וענייניות של ייעול ,  הבראה הענף ,  מניעת מחלות ,  שמירה על הסביבה ועוד .  הרפורמה ,  כותב היועץ המשפטי בתשובתו לארגונים שתבעו חקירה ,  גובשה על דעת הדרג המקצועי במשרד החקלאות ובמשרדי הממשלה האחרים הקשורים לנושא ובהשוואה לכלל ההטבות הכלולות בה ,  לא ניתן לומר כי ההטבה ממנה עתיד היה השר שמחון ליהנות היא שולית ואינה מרכיב דומיננטי בה.הרפורמה בענף הלול מיועדת לסלק את הלולים ממרכזי המושבים ,  על מנת לאפשר פיתוח פרויקטים של תיירות ,  הארחה ,  הסעדה ,  בתי קפה ,  גלריות ועסקים לא מזהמים אחרים.לפי מתווה הרפורמה יועתקו הלולים למרכזי גידול משותפים לכמה וכמה יצרנים ,  בהם מספר המטילות יסתכם בעשרות אלפים לעומת 2,000-1,500 מטילות בלולים שהוקמו במושבים בשנות החמישים ומהווים מקור לזיהום הסביבה והאוויר .  כמו כן ,  יוגדל מרווח המחייה למטילות מ-350 סמ"ר כיום ל-550 סמ"ר בשלב ראשון ול-750 סמ"ר בשלב שני .  חלק מלולני הגליל מתנגדים לרפורמה ,  בטענה שאין להם כל עניין ביצירת שותפויות עם מגדלים אחרים .  גורמים בענף הלול אמרו כי הסיבה האמיתית להתנגדות היא העדפת הלולנים הללו להמשיך לקיום את הלול הישן והמזהם ,  בו כלואות המטילות בכלובים צרים וקטנים מלהשקיע את המתחייב מהם ברפורמה .  ההשקעה ברפורמה תסתכם בכ-750 מיליון שקל מזה 300 מיליון שקל מענקי מדינה .  המדינה גם התחייבה להעמיד הלוואות נוחות למגדלים שיבקשו להיצרף לרפורמה .  כמו כן ,  מגדלי הביצים במושבי הגליל נהנים כיום מסבסוד של 6.3 אגורות לכל ביצה .  עלות הסבסוד למשק מסתכמת בכ-70 מיליון שקל.עוד כותב היועץ וינשטיין במכתבו ,  כי על פי פסיקת בתי המשפט ,  כשמדובר בנושא המצוי בלב ליבו של עיסוקו של משרד ממשלתי ,  בחינת ניגוד העניינים של נושא משרה בכיר ,  תיקבע תוך איזון ראוי בין עוצמת האינטרס האישי של נושא המשרה לאינטרס הציבורי ובמקרה הנידון קיים האיזון הזה .  עם זאת קבע היועץ המשפטי ,  כי שר החקלאות היה צריך לפנות מוקדם יותר ולהגיש לוועדת ההיתרים בקשה לעסוק בקידום הרפורמה .
 
היועץ המשפטי :  אין מקום לפתוח בחקירה כנגד שלום שמחון בגין מעורבות ברפורמה בענף הלול 
" עוצמת האינטרס האישי של השר ברפורמה אינה מצדיקה חקירה "
 
