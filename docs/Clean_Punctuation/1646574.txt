בית המשפט הוציא צו הקפאת הליכים לחברת נפקון טכנולוגיות ;  חובות החברה נאמדים ב- 62 מיליון שקל
החברה מייצרת בין היתר מכונות וציוד היקפי לענף הדפוס הדיגיטאלי והקדם דפוס
השופטת ורדה אלשיך מבית המשפט המחוזי בתל אביב הוציאה צו הקפאת הליכים למשך חודש לחברת נפקון טכנולוגיות ייצור ,  העוסקת בייצור חומרה של חברות היי טק ומספקת ציוד למפעלים בטחוניים בישראל .  בחברה ,  שמפעליה נמצאים ביבנה ובשדרות ,  מועסקים כ - 145 עובדים באופן ישיר ו-80 עובדים מועסקים בחברות בנות של החברה .  עם לקוחות החברה חברות hp ,  קודאק ,  אפלייד מטריאלס ,  אורבוטק ,  טלרד ,  רפא"ל ,  מוטורולה ,  סימנס ,  נוקיה ועוד .  לחברה חובות בסכום כולל של כ-62 מיליון שקל .  כ-36 מיליון שקל חוב לבנקים ,  כ- 9 מיליון שקל לנושים בדין קדימה ובהם עובדים ,  מס הכנסה ומע"מ ,  דמי שכירות וארנונה .  החוב לנושים בלתי מובטחים ,  ובהם ספקים ,  עומד על כ- 17 מיליון שקל .  החברה מציינת באמצעות באי כוחה עמית לדרמן ואביתר קרמר ממשרד שלמה נס ושות' ,  כי לקוחותיה חייבים לה כשמונה מיליון שקל .  שווי המלאי בו היא מחזיקה מוערך ב- 15 מיליון שקל והיא זכאית להחזר ממס רכוש בסך של כ- 750 אלף שקל.בקשת הקפאת ההליכים הוגשה על ידי החברה בהסכמת בנק לאומי ובנק הפועלים ,  הנושים המובטחים של החברה .  עובדי החברה אף הם נתנו הסכמתם למהלך והודיעו שישתפו פעולה בתקווה שיימצא משקיע להבראת החברה.החברה מסבירה כי היתה רווחית בשנת 2008 אך בעקבות המשבר העולמי בשנת 2009 ,  נפגעה פעילותה באופן משמעותי ,  כך שמחזור הכנסותיה בשנת 2009 צנח בכ- 48% אך הוא שב ועלה מסוף שנת 2009 .  החברה טוענת שקיטון משמעותי בהיקף ההזמנות מלקוחות החברה בשל המשבר העולמי הביא לצניחה בהכנסותיה .  החברה מסבירה כי היתה במו"מ להכנסת משקיעים אך המגעים טרם הבשילו וכי קיים סיכוי סביר להשיבה לפסי פעילות תקינים בחלוף המשבר התזרימי אליו נקלעה.החברה נוסדה ב- 1988 על ידי שמעון כהן ויהודה שמח .  בין המוצרים שהחברה מייצרת עבור לקוחותיה ,  ניתן למנות :  מכונות וציוד היקפי לענף הדפוס הדיגיטאלי והקדם דפוס ,  מכונות וציוד לתחום הרפואי ,  מכונות וציוד היקפי למכונות לבדיקת רכיבים בתחום האלקטרוניקה והמיקרו אלקטרוניקה מארזים לציוד תקשורת ,  מערכות לאולפנים וירטואליים וכן מערכות וציוד לשוק הביטחוני.השופטת אלשיך מינתה את רו"ח מנחם רהב ועו"ד אמיר פלמר כנאמנים לחברה בתקופת הקפאת ההליכים .  הם הוסמכו לחתום על צ'קים בתקופה זו ,  לגבש לחברה תוכנית הבראה והסדר נושים ולהפעיל את החברה תוך הסתייעות בהנהלתה .
 
בית המשפט הוציא צו הקפאת הליכים לחברת נפקון טכנולוגיות ;  חובות החברה נאמדים ב- 62 מיליון שקל
החברה מייצרת בין היתר מכונות וציוד היקפי לענף הדפוס הדיגיטאלי והקדם דפוס

