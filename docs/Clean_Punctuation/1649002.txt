פסטיבל חיפה להצגות ילדים חוגג עשרים
שש הצגות מתחרות בניהן על תואר ההצגה הטובה ביותר בפסטיבל שיתקיים השנה בחוה"מ פסח ,  בניהם  " כשהכריש והדג נפגשו לראשונה ",  מחזה על פי ספרו של גלעד שליט
פסטיבל חיפה הבינלאומי להצגות ילדים חוגג עשרים .  בפסטיבל  ,  שיתקיים השנה בין ה 31/3 ל- 2/4 חוה"מ פסח ,  מתחרות בניהן שש הצגות על תואר ההצגה הטובה ביותר .  השם הבולט בהצגות המתחרות השנה בתחרות הוא  " כשהכריש והדג נפגשו לראשונה ",  מחזה על פי ספרו של גלעד שליט שנכתב בעת ששליט היה בן 11 ויצא לאור בשנה שעברה .  את המחזה כתבו במשותף אורי אמנותי  ( "טלנובלה בע"מ ",   " בעל בעל לב ")  ,  רונן יפרח ואיריס פן ,  שגם יביימו את ההצגה במשותף וישחקו בה .  
ההצגות המתחרות האחרות הן  " יום הולדת לזזה "  של שירלי דשא ,  שחקנית ובתו של המפיק האגדי פשנל ,  המבוסס על הספר  " מילות קסמים "  שכתבה רונית חכם ;   " אגדת השמש הנעלמת ",  הצגתה הראשונה של כוכבת הילדים דנה דבורין כבמאית ;   " העולם על פי אלון "  של אורלי ישועה ;   " הכוכב דניאל וגנבי הזמן "  של רותי רוזן ;  ויצירת מחול נטולת שם של גליה פרידקין . 
" השנה בחרנו בקשת רחבה של סגנונות תיאטרון ,  מתיאטרון מחול ועד תיאטרון ריאליסטי ",  מספרת המנהלת האמנותית צביה הוברמן על הבחירה .  צוות השופטים בתחרות משתנה משנה לשנה ושמות חבריו נותרים אנונימיים עד לטקס הכרזת הזוכים .
 
פסטיבל חיפה להצגות ילדים חוגג עשרים
שש הצגות מתחרות בניהן על תואר ההצגה הטובה ביותר בפסטיבל שיתקיים השנה בחוה"מ פסח ,  בניהם  " כשהכריש והדג נפגשו לראשונה ",  מחזה על פי ספרו של גלעד שליט

