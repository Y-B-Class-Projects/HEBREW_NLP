נילסן תנסה לענות :  האם מבצעים יעילים ? 
המיתון והתחרות הקשה גרמו למרבית השחקניות בענף השיווק להסתער על זירת המבצעים .  אך להנחות יש מחירים - כמו שחיקה ברווחיות ופגיעה במותג - שמציבים סימן שאלה לגבי הכדאיות שלהן .  חברת המחקר נילסן מפתחת כלי חדש שיסייע לזהות איזה מבצע יעיל - ואיזה פשוט לא שווה את המ
 >  >  בשנה וחצי האחרונות עוף בשקל כבר מזמן אינו נחלתו הבלעדית של רמי לוי שיווק השיקמה .  מאז פרוץ המשבר הכלכלי יצאו הספקים ורשתות המזון בישראל במבצעים רבים ואגרסיביים יותר מבעבר בניסיון להתמודד עם השמרנות הכלכלית הגוברת של הצרכנים .  לא רק המותגים הבינוניים והמותג הפרטי של הרשתות משחקים במרץ בזירת התחרות על המחיר - במשחק הזה משתתפים גם מותגי המזון המובילים .  בעבור הספקים ,  החלטה על מבצע חדש אינה עניין של מה בכך .  מבצעים רבים גוררים שחיקה ברווחיות ,  פוגעים במעמד של המותג ועלולים לגרום להתקבעות המחיר הנמוך במקרים שבהם הצרכנים מניחים כי אם המוצר כבר נמכר במחיר נמוך - אותו מחיר הוא תמורה סבירה והגיונית בעבורו .  למרות הסכנות ,  המבצעים נעשו בשנה החולפת עניין של הכרח .  לאור התחרות הגוברת בין הרשתות ובין הספקים לרשתות ,  שנהפכו לספקיות באמצעות המותג הפרטי ,  אי אפשר לחמוק כעת מלהציע שניים פלוס אחד ,  30% הנחה ושלל מבצעים אחרים שמציפים את הענף .  כמה מהשחקנים הגדולים בשוק ,  שהבינו את חשיבותם של המבצעים לצרכן ואת ערך המידע שאפשר להפיק מניתוח יעילותם ,  החלו להקים מחלקות ייעודיות לנושא .  עם זאת ,  גם כיום ועל-אף המודעות ,  שחקנים רבים עדיין מתקשים לכמת את ההשפעה שהיתה למבצעים שונים ,  את מידת יעילותם ואת התרומה שייצרו בסופו של דבר למותג . " החברות למדו כי ניהול מדיניות המבצעים הוא חשוב - הן בשל הכספים הרבים שמושקעים בהם והן בשל היכולת של מבצע מוצלח להשפיע באופן משמעותי על מכירות ",  מסבירה שגית עטר ,  סמנכ"ל לקוחות בחברת המחקר נילסן . " לכן רובם מקדישים יותר משאבים לניתוח ,  למדידה ולניהול של המבצעים .  אבל ניתוח האפקטיביות של מבצעים הוא אתגר מורכב וכמעט בלתי אפשרי בשל ריבוי המבצעים בשוק ,  ריבוי הסוגים שלהם ,  ההבדלים בין הרשתות השונות והשפעות נוספות שקיימות בשוק ".   " להציע לצרכנים מבצעים מתאימים יותר"נילסן צפויה להשיק באוגוסט מערכת למדידת האפקטיביות של מבצעים ,  שתנתח בעבור השחקנים בשוק את נתוני הקופות של רשתות המזון .  המערכת מבוססת על מודל ייחודי של נילסן העולמית ממדינות שבהן היא מודדת את שוק מוצרי הצריכה באמצעות נתונים מהקופות . " המודל של נילסן יאפשר לכל אחד מהשחקנים בשוק ,  בין אם הוא רשת מזון ובין אם הוא יצרן או משווק ,  ללמוד על היקף המבצעים בשוק עד לרמת המוצר הבודד ",  מסבירה עטר . " חשוב מכך ,  המודל יאפשר לזהות את המבצעים שהצליחו - כלומר הביאו לתוספת אמיתית ומשמעותית למכירות הבסיסיות - ואת המבצעים שנכשלו והיו השקעה שלא לצורך ".  נילסן העולמית מספקת שירותים ביותר מ-100 מדינות ומציעה ללקוחותיה מדידה וניתוח של דינמיקות השוק והתנהגות הצרכן .  בישראל מודדת החברה את שוק מוצרי הצריכה הפרטי והמאורגן .  השירותים כוללים נתונים על מגמות שוק ,  מכירות ,  נתחי שוק ,  מחקרים שמנתחים את התנהגות הצרכן ,  תוכנות ושירותים לניהול שטחי מדף ושטחי חנות ומחקרים כמותיים ייעודיים .  פאנל הצרכנים של נילסן בישראל כולל 3,000 משפחות שהן מדגם מייצג של האוכלוסייה היהודית .  בנוסף ,  נילסן מספקת מידע על בסיס נתוני האמת של הקופות ברשתות השיווק .  כיצד פועל המודל ?  בשלב הראשון ממיינת נילסן את נתוני מכירות המוצרים שהיא מקבלת מהקופות ברשתות המזון לפי קטגוריות של מוצרים שהיו במבצע ומוצרים שלא היו במבצע .  בדרך זו אפשר גם לקבוע בדיעבד מיהם הספקים והרשתות שערכו מבצעים רבים יותר מאחרים .  בהמשך בודקת החברה את נתוני המכירות של מוצר שהיה במבצע וקובעת מהו החלק מהמכירות שהיה מתבצע בכל מקרה ,  ואיזה חלק נרכש כתוצאה מהמבצע .  אבחנה זו מתאפשרת באמצעות בדיקת ההיסטוריה של מכירות המוצר לאורך זמן - באילו תקופות בעבר היה במבצע דומה ואיזה תוצאות השיג ומה היו תוצאות המכירות שלו בתקופות דומות שבהן לא התקיימו מבצעים .  המודל של נילסן פועל במדינות שונות זה עשור .  לישראל הוא מגיע רק עתה משום שנילסן ישראל החלה לקבל את נתוני הקופות מהרשתות רק לפני כארבע שנים .  כמו כן ,  באחרונה עסקה החברה רבות בניסיונות מיזוג עם חברת המחקר סטורנקסט ,  אך הרשות להגבלים עסקיים הבהירה לחברות כי בקשת המיזוג שהגישו לא תזכה ,  ככל הנראה ,  לאישור . " יש לנו כלים רבים שעדיין לא קיימים בישראל ואנחנו משקיעים הרבה כדי להביא לשוק הישראלי את הדברים הטובים והמתאימים ביותר ",  אומר רן דותן ,  מנכ"ל נילסן ישראל . " כעת ,  אני שמח שיש לנו הזדמנות להשיק בישראל את המודלים המתקדמים ביותר לניטור ולניתוח של נתוני הקופות בדיוק כפי שמשתמשים בהם במדינות אירופה וארה"ב .  מערכת ניתוח אפקטיביות המבצעים תהיה טובה גם ליצרנים וגם לרשתות בכך שתאפשר להם להציע לצרכנים מבצעים מתאימים יותר .  מכך ,  כמובן ,  נהנה הצרכן לא פחות ".  עוד באירופה המערכת של נילסן הופעלה בבדיקת ההשפעה של מבצעים בכמה מדינות אירופיות .  הנה כמה מהממצאים שהעלו הבדיקות :  1 .  מכירות חיתולים במבצע בדומה לישראל ,  גם בצרפת נערכים מבצעים רבים בקטגוריית החיתולים .  מבדיקת המכירות של מותגי חיתולים במבצע במדינה עלה כי שיעור המכירות בתקופות של מבצע היה גבוה יחסית לקטגוריות אחרות אצל שני השחקנים המובילים בתחום ,  האגיס ופמפרס .  שיעור המכירות במבצע הסתכם ב-81% מסך המכר .  המערכת מאפשרת לחלק את המכירות תחת המבצע למכירות שהיו מתבצעות גם אם לא היה מבצע ולמכירות שנוספו כתוצאה מהמבצע .  במקרה של האגיס ופמפרס בצרפת ניתן לראות כי המבצעים של האגיס הביאו לתוספת נמוכה ביחס לתוספת שהביאו המבצעים לפמפרס ,  וכי רוב המכירות שהיו תחת המבצע  ( כ-66% )  ,  היו מתרחשות גם בלעדיו .  2 .  מכירות קפה נמס במבצע בחינה של אפקטיביות המבצעים של המותג נסקפה באיטליה מצביעה על שיעור מבצעים נמוך ועל כך שרוב מכר המותג מתבסס על מכירות שלא תחת מבצעים .  מעניין לראות שגם בשבועות מבצע שבהם נמכר הקפה במחיר נמוך מהרגיל ,  הוספת המכר לא היתה דרמטית - מה שמעיד על מותג שאינו מושפע ממבצעים ,  עם גרעין יציב וקבוע של מכירות שמתבצעות בכל מקרה גם אם אין מבצע .  3 .  מכירות דגני בוקר במבצע תחום דגני הבוקר בבלגיה מספק דוגמה נוספת לפעילות המערכת של נילסן .  נמצא כי המותג פרוסטיס של חברת קלוגס היה במבצע ברוב התקופות שבהן נערכה הבדיקה .  עם זאת ,  ניתן לראות כי האפקטיביות של המבצעים אינה גבוהה במיוחד ,  מכיוון שרוב המכר שנמצא תחת מבצע היה מתבצע בכל מקרה והתוספות למכירות במבצע היו נמוכות יחסית .
 
נילסן תנסה לענות :  האם מבצעים יעילים ? 
המיתון והתחרות הקשה גרמו למרבית השחקניות בענף השיווק להסתער על זירת המבצעים .  אך להנחות יש מחירים - כמו שחיקה ברווחיות ופגיעה במותג - שמציבים סימן שאלה לגבי הכדאיות שלהן .  חברת המחקר נילסן מפתחת כלי חדש שיסייע לזהות איזה מבצע יעיל - ואיזה פשוט לא שווה את המ

