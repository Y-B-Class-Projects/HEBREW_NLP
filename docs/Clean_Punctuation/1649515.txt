טק-קראנץ' קובע :  מהפכת הגיימינג של מיקרוסופט - הגדולה מאז אטארי
הבלוג המוביל טק-קראנץ' מתלהב מההתנסות הראשונה בדור הבא של מכשירי ה- Xbox - מערכת המבוססת על טכנולוגיה ישראלית ,  ואמורה להיות התשובה של מיקרוסופט ל-wii של נינטנדו
 >  >   " אי שם ב-1976 לערך ,  כשהייתי בחור צעיר ,  מישהו שכנע את הורי לקנות את משחק הווידיאו החדשני ביותר שהיה קיים באותה עת - פונג  ( pong )  .  אני זוכר בבירור איך ישבתי בסלון ושיחקתי בפונג במשך עשרות שעות .  גם הוריחשבו שזה כיף לשחק בפונג .  גם השכנים ,  למעשה ,  שקפצו לבקר וניסו בעצמם את המשחק .  פונג היה מעין דבר חברתי חדש לחלוטין על טהרת הכיף - טוב בהרבה ממשחק מונופול ",  כך פתח אתמול בבוקר הבלוגר הטכנולוגי מייקל ארינגטון את אחת מהידיעות שהועלו בבלוג המצליח השייך לו ,  טק-קראנץ' . " מאז המצאת הפונג התפתחו משחקי הווידיאו בצורה ניכרת ,  אך מאז לא חוויתי שוב חוויה כגון זו שהיתה לי עם הפונג .  עד אתמול ",  הוא ממשיך .  המערכת שהצליחה להשיב את ארינגטון לימי ילדותו היא מערכת השליטה נטולת הבקרים של מיקרוסופט ,  מערכת natal ,  שהוצגה אתמול במשרדי מיקרוסופט ברדמונד לקבוצת עיתונאים . " חשבתי ש-natal תהיה דומה ל-wii של נינטנדו שמשתמשת בחיישנים בבקרים המוחזקים ביד כדי לשלוט במשחק המחשב ,  אך החוויה היתה שונה לחלוטין ",  כתב ארינגטון על המערכת המבוססת על פיתוחיהן של החברות הישראליות 3dv שנרכשה על ידי מיקרוסופט ,  ושל חברת פריים-סנס המשתפת פעולה עם מיקרוסופט בפיתוח המערכת .  ההשקה של natal חשובה מאוד עבור מיקרוסופט .  מאז הושקה ב-2006 ,  קונסולת ה-wii של נינטנדו הצליחה לעקוף את מכירותיה של xbox של מיקרוסופט .  לפי נתוני חברת המחקר npd מכרה נינטנדו בארה"ב בלבד כ-679 אלף יחידות בחודש בראשית 2009 ,  זאת לעומת כ-309 אלף יחידות xbox אותן מכרה מיקרוסופט ,  וכ-203 אלף יחידות פלייסטיישן אותן מכרה סוני .  פלח השוק הנוכחי של מיקרוסופט בתחום הקונסולות בארה"ב מגיע לפי נתוני חברת המחקר לכ-20% ,  בעוד שזה של נינטנדו מסתכם בכ-57% .  מיקרוסופט מקווה לכבוש את השוק עם המערכת החדשה . " יחד עם כמה אורחים נוספים ניסיתי משחק בשם 'ריקושט' - על המסך מולך אתה רואה את הגב של הדמות שלך במשחק .  בעזרת תנועות גוף אתה חובט בכדורים אדומים במטרה לפגוע במטרות על המסך .  אתה יכול לחבוט בכדורים בכל תנועה אפשרית - נגיחות ,  בעיטות ,  מכות ברך - כל דבר .  למעשה ,  ריקושט דומה מאד לפונג .  הוא אינו משחק מורכב מאוד .  אבל הוא כל כך כיפי ",  כותב ארינגטון . " אחרי שסיימנו לשחק הסתכלתי מסביבי .  כולם היו מחוייכים ,  די כמו השכנים שלנו מ-1976 .  עובדי מיקרוסופט בחנו אותנו כמי שכבר ראו את התגובה הזו בעבר .  אני לא יכול לחכות לרגע שבו המערכת תהיה שלי ",  מסיים ארינגטון ,  שאינו היחיד שיצא מהביקור ברדמונד עם רשמים דומים . " למיקרוסופט אין את ההיסטוריה הטובה ביותר בכל הקשור לעמידה בציפיות ",  כתב אשלי ואנס מה"ניו-יורק טיימס ",   " לפיכך הגעתי עם רמה גבוהה של ספקנות כשבאתי לבחון את מערכת המשחקים החדשה של החברה - natal .  עם זאת ,  אחרי התנסות במשחק המחניים הממוחשב שהחברה הציגה לכתבים ,  כל שאני יכול להגיד הוא שהחוויה מהממת ".  ואנס ממשיך ומשבח את יכולותיה של המערכת המצליחה להתעלם מהפרעות בחדר . " מהרגע שהמערכת ננעלה על גופך ,  היא מתעלמת מכל שאר הפעולות הנעשות בחדר .  אפילו אם מישהו יחבק אותך המערכת תדע להתעלם מכך ",  הוא מוסיף .  ההתלהבות הגדולה מהמוצר החדש המבוסס על פיתוחים ישראליים היא חדשות מצויינות עבור מיקרוסופט ,  המקווה להשתמש במערכת natal על מנת להשיב לחיקה את קהל הגיימרים שנדדו לפלטפורמת ה-wii של נינטנדו .  עם זאת ,  עבור הלקוחות האפשריים ייתכן כי עדיף היה כי ארינגטון ועמיתיו היו ממתנים את התלהבותם .  עד כה לא חשפה מיקרוסופט את מחירה של המערכת ,  וכעת מתקבלים רמזים לכך שהמשוב החיובי צפוי להשפיע על מחיר המערכת . " המשובים שאנו מקבלים מהקהל על המערכת החדש הם מחוץ לסקאלות המוכרות ",  אמר במהלך המפגש דון מטריק ,  סגן נשיא בכיר בחטיבת הבידור וההתקנים האלקטרוניים של מיקרוסופט . " אני לא חושב שנתאים את מחיר המערכת באופן מדויק למשוב שקיבלנו ,  אך בהחלט ננסה לקדם את העסקים ולהפוך את המוצר לרווחי ". 

טק-קראנץ' קובע :  מהפכת הגיימינג של מיקרוסופט - הגדולה מאז אטארי
הבלוג המוביל טק-קראנץ' מתלהב מההתנסות הראשונה בדור הבא של מכשירי ה- Xbox - מערכת המבוססת על טכנולוגיה ישראלית ,  ואמורה להיות התשובה של מיקרוסופט ל-wii של נינטנדו

