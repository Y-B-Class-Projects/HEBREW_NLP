ליגה א' :  ג'ת כבשה מחדש את הפסגה
ניצחה 0:1 את קרית אתא משער של סלים בתוספת הזמן ,  ומוליכה בצפון .  דרום :  הרצליה הביסה את כפ"ס ,  חדרה ניצחה את כפר שלם
המחזור ה-14 בליגה א' יצא לדרך ביום שישי ונמשך ביום שבת .  במחוז דרום ,  הפועל הרצליה ,  שכבשה את המקום הראשון בשבוע שעבר ,  ממשיכה להוליך את הליגה ,  כשהפעם היא הביסה את בית"ר כפר סבא בחוץ 0:3 .  יריבתה לצמרת ,  השקמה/רמת חן ,  ניצחה גם  ( 0:1 בחוץ על מכבי כפר יונה )  ,  והיא במרחק של שלוש נקודות ממנה .  הפועל נחלת יהודה הביסה  ( 1:5 )  את מכבי קרית גת בחוץ .
 ביום שני הושלם המחזור כאשר הפועל חדרה ניצחה 0:2 את הפועל כפר שלם ועלתה למקום השני במרחק של שתי נקודות מהרצליה .
 בית"ר כפר סבא - הפועל הרצליה 3:0
האורחים מהשרון התקשו ולא הצליחו לכבוש במחצית הראשונה ,  אבל פתחו את השנייה עם כיבוש כבר אחרי חמש דקות ,  משער של עוז אחדות .  בן שטיינברג הרשית את השני  ( 77 )  ,  ויניב לביא  ( 90 )  סגר את הסיפור .  הרצליה עם 30 נקודות ומתבססת בראש .
 מכבי כפר יונה - השקמה/רמת חן 1:0
האורחים הסתפקו בשער אחד ,  שלוש דקות מפתיחתה של המחצית השנייה כדי להשיג עוד שלוש נקודות חשובות במאבק הצמרת שלהם .  שחר משה כבש את שער הניצחון .  השקמה/רמת חן במקום השני ,  לפחות באופן זמני ,  עם 27 נקודות ,  שלוש פחות מהרצליה .
 מכבי יבנה - מבשרת ציון 0:3
יבנה ,  שחיפשה לשמור על המומנטום החיובי ,  פגשה יריבה עם רצון דומה ,  אך בדקה ה-25 היו אלה המקומיים שעלו ליתרון משער של אורי קרגולה .  חמש דקות מאוחר יותר הוחלף קרגולה שנפצע .  בדקה ב-37 הגביה שי מור יוסף כדור מעל שוער מבשרת עלא עווד ,  שניצב על קו השער הדף את הכדור בידו והורחק .  את הפנדל בעט מור יוסף עצמו פנימה .  שי מור יוסף הוסיף את השלישי ליבנה בדקה ה-83 .
 מכבי קרית גת - הפועל נחלת יהודה 5:1
הצגת כדורגל של האורחים עם חמישייה עשתה להם יופי של סיפתח לשבת .  כבר אחרי שבע דקות הרשית קובי אבדייב את הראשון .  היתרון החזיק מעמד רק שתי דקות ,  כשבדקה התשיעית איזן קובי ועקנין .  אבי דבאח החזיר את היתרון לנחלת יהודה  ( 57 )  ,  הובגן פלקה  ( 62 )  ציון עזרא  ( 89 ,  פנדל )  ושוב אבדייב  ( 92 )  קבעו 1:5 ענק לנחלת שהגיעה לנחלה ,  לפחות בסוף השבוע הנוכחי .
 מכבי נתיבות - מכבי קריית מלאכי 1:3
לאחר ההפתעה הגדולה בגביע שניפקה הקבוצה של אהוד כחילה ,  המשיכה נתיבות את המומנטום והשיגה שלוש נקודות קלות בבית .  אורן פחימה נתן משחק ענק עם שלושער .  הראשון הגיע בדקה ה-18 ,  כאשר הכדור שבעט ושפגע במשקוף ,  נחת ספק על קו השער .  אלי גבאי רק צימק ל-3:1 בדקה ה-60 .
 בני טייבה - מכבי עמישב פתח תקוה 1:1
גיא בוגנים הוא איש המשחק ,  כאשר הוא היה זה שהעלה את טייבה ליתרון בדקה ה-36 ,  אלא שכעבור שתי דקות בלבד הוא  " כיפר "  על כך עם שער עצמי וקבע את תוצאת המשחק .
 הפועל ערד - צפרירים חולון 0:0
הפועל חדרה - הפועל כפר שלם 0:2
עם המאמן החדש שייע פייגנבוים ,  שהחליף את צחי תייר על הקווים ,  ושחקני הרכש החדשים - יובל בלאיש ,  אילן צרפתי ושלומי טולדו ,  השיגה חדרה ניצחון ראשון לאחר שלושה הפסדים רצופים בליגה והדחה מן הגביע ,  0:2 על כפר שלם .  שי אבוקסיס  ( 23 )  ועידן דוד  ( 76 )  כבשו וחדרה במקום השני ,  שתי נקודות מהרצליה .
 שבוע לאחר שמ.ס .  כרמיאל צפת ניצחה את המוליכה ערב המחזור הקודם ,  עירוני ג'ת ,   ( 0:1 )  והורידה אותה מפסגת הליגה ,  סיימה הקבוצה את משחקה נגד המוליכה החדשה ,  עירוני אום אל פאחם ,  בתיקו ללא שערים .  עירוני ג'ת ניצלה זאת טיפסה חזרה למקום הראשון ,  אחרי ניצחון 0:1 בבית על קרית אתא .
 מכבי עירוני ג'ת - עירוני קרית אתא 0:1
לאחר מחצית ראשונה מאופסת ומחצית שנייה ללא שערים ,  היה נדמה כי שתי הקבוצות תחלקנה את הנקודות ביניהן ,  אך שער נגיחה דרמטי של עלי סלים בדקה ה-93 העניק לג'ת את שלוש הנקודות ,  והחזיר אותה לראשות טבלת הצפון .  
אסי גלבוע - צור שלום 0:1
שער בדקה ה-43 של אחמד אבו סיאם השאיר את שלוש הנקודות בבית .  ג'ון גרגורי ,  מאמן מכבי אחי נצרת ,  הגיע לצפות במשחק .
 הפועל בני טמרה - עירוני טבריה 5:2
עירוני טבריה הביסה את הפועל בני טמרה בחוץ בתוצאה 2:5 .  טבריה פתחה מצוין וכבר בדקה ה-3 עלתה ל-0:1 משער של אבי עמר ,  והיתרון החזיק עד להפסקה .  במחצית השנייה טבריה שטפה את המגרש .  בדקה ה-48 הכפיל מאהרן ג'ברין את יתרון האורחים ,  לירון אלימלך כבש את השלישי של טבריה בדקה ה-71 ,  וכעבור שלוש דקות השלים צמד וקבע 0:4 .  לקראת הסיום חזרה טמרה למשחק כשעבד מורג'אן צימק ל-4:1 בדקה ה-88 .  כעבור דקה נפסק פנדל לזכות טמרה ,  ורפעת דיאב צימק ל-4:2 .  בתוספת הזמן נראה היה כאילו טמרה חוזרת למשחק כששוער טבריה ,  דודי גיל הכשיל את עלי עראקי ברחבה אולם גיל תיקן את טעותו כשעצר את הפנדל של שאדי חמודה .  טבריה יצאה למתפרצת בסיומה נגע שחקן של טמרה בכדור בידו ברחבה ואת הפנדל מהצד השני ניצל מוטי בן חמו כדי לסגור עניין .  
תוצאות נוספות :
 עירוני טירת הכרמל - מכבי טמרה 0:3 
הפועל עפולה - מכבי אום אל פאחם 1:4
הפועל כפר קנא - בני ג'דידה 0:2נאסים ארמלי  ( 85 )  ,  נאסים טאהר  ( 90 )  .
 מכבי כפר קרע - מכבי כפר קנא 1:0עימאד וואדני  ( 89 )  .
 
ליגה א' :  ג'ת כבשה מחדש את הפסגה
ניצחה 0:1 את קרית אתא משער של סלים בתוספת הזמן ,  ומוליכה בצפון .  דרום :  הרצליה הביסה את כפ"ס ,  חדרה ניצחה את כפר שלם

