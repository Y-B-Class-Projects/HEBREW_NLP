אווטאר שולט ? 
אתם רוצים לראות את הסרט אבל ה"פרסונה ",  זו שאחראית על מחויבויות חברתיות - לא מאשרת .  שפת הסימבולים - חלק רביעי 
" כשאנשים שומעים את המילה פסיכולוגיה ,  לרוב הם חושבים על טיפול נפשי :  למישהו יש בעיה רגשית והוא צריך עזרה כדי להתגבר על משבר .  עבור ג'וזף קמפבל ערכה הגדול של הפסיכולוגיה נמצא ביכולת שלה להאיר ולהדריך את כולנו כיצד לחיות את חיינו .  קמפבל מאמין שככל שנלמד ונדע יותר על המאפיינים המשותפים שלנו ,  כך נהיה יותר מחוברים לא רק לשאר האנושות ,  אלא למסתורין הגדול של החיים ".    ( סוזן סרנדון  - " על ג'וזף קמפבל ") "מה השכנים יגידו ?  "  אין ספק שזה אחד המשפטים המרכזיים איתו מתמודד הילד המתבגר .  לא פעם נשמע את האם אומרת משפטים בסגנון : " אסור לשחק בכדור עכשיו ,  זה מפריעלשכנים ",   " הילד שלי לא יוצא עם חולצה כזאת מהבית ",   " כשנגיע לדוד יעקב ,  אני מבקשת להתנהג בנימוס ".  משפטים אלו ועוד רבים מנגנים את אותה המנגינה ומעבירים את המסר הפשוט : " היי ,  אנחנו לא לבד ".  כך ,  לאט לאט ,  אנו מתחילים להפנים את אחד המרכיבים המרכזיים במערכת הנפש שלנו ,  מרכיב לו קורא יונג  " הפרסונה ",  שעוסק במערכת היחסים שלנו עם הסביבה והשפעתה עלינו - וזהו נושא המאמר היום .
 בשבוע שעבר הסברתי כיצד מחלק יונג את הנפש לשניים :  לחלק המודע והלא מודע .  כתבתי על מערכת הנקראת ה"צל "  שהיא המערכת  " הסודית "  המכילה את הטראומות והקשיים אותם עברנו .  הסברתי שה"אני "  אותו אנו מכירים ,  אותו  " אני "  שכולם רואים ,  פעמים רבות שונה מה"אני "  האמיתי אותו אנו בעצם לא באמת מכירים .
 למדנו שיש בנו הרבה מאד חלקים והשאלה בעצם היא מיהו אותו  " אני "  המלווה אותנו ?  מי ה"אני "  ש"משמיע "  את עצמו בראש ,  ואיתו אנו מדברים ?  זהו ה"אגו ",  הבוס שמנהל את העניינים ,  והוא זה שיש לו את הכלים ואף מחליט בסופו של דבר מה להציג ,  מי נהיה ומה נכון לנו להיות .  ה"אגו "  היא המערכת שצריכה לתאם בין כל החלקים השונים הקיימים בנו ולהביא את כולם לידי ביטוי בצורה הטובה ביותר .  
לתאם למשל בין החלק הרוצה לעזוב הכל וללכת לראות את הסרט אווטאר שוב ,  ובין החלק שצריך בכל זאת להישאר עוד 4 שעות בעבודה עד סיום המשמרת .  מי ינצח ?  תלוי איזה  " בוס "  יש לנו .  לא הבוס במשרד ,  אלא ה"אגו "  שיקבע מה בפועל יקרה .  
מכל המערכות שה"אגו "  צריך לתאם ,  ישנן שתי מערכות שהן החשובות והמרכזיות ביותר ,  שתי מערכות בעלות אינטרסים שונים העומדות אחת מול השנייה :  מצד אחד עומד ה"אני "  עליו כתבתי במאמר הקודם ,  זה הרוצה ללכת לסרט אווטאר ,  אך מצד שני עומדת ה"פרסונה ",  שזו המערכת המאגדת את אוסף המחויבויות החברתיות הקיימות בנו .  הפרסונה לרוב מנצחת .  מדוע ?  ובכן ,  בואו נצא לדרך ונבין מה קורה שם בעצם .
 מקור המילה פרסונה הוא מלטינית ,  ומשמעותה : " המסכה אותה לובש השחקן ".  השחקנים הם כמובן אנחנו ,  והמשחק הוא מערכת היחסים בינינו לבין החברה .  לכל חברה יש מגוון רחב של מסכות אותן האדם מתבקש ללבוש .  מתי מתחתנים ?  מה לובשים ?  מה נחשב למקצוע מכובד ?  מה מצפים ממני לעשות ?  כל אלו ועוד רבים הם חלק מהמסכות שאנו צריכים ללבוש ולהכיר כשותפים בחברה בה נמצאת החיה האנושית .  
אך המסכות שאנו צריכים ללבוש אינן אוניברסאליות ,  והן יהיו שונות מאד בין תרבות לתרבות .  כך ,  גם בארצנו הקטנטונת ,  אדם המתגורר בתל-אביב ,  בבני ברק ,  או באום אל-פחם ,  יצטרך ללבוש מסכות אחרות לגמרי .  כל תרבות דורשת מאתנו להכיר וללבוש מערכת מסכות שונה ,  מטלות ודרכי חשיבה אחרות ואלו יהיו ה-"folk ideas ",  עליהם דיבר אדולף בסטיאן  ( ראו מאמר ראשון בסדרה )  ,  הבסיס ממנו פיתח יונג את תורת הארכיטיפים .
 דרך הפרסונה ה"אגו "  מקיים מערכת יחסים ,  מערכת של התמרות .  דרכה הוא לומד תחילה מי אנו ,  מיהו האני הפנימי ולבסוף מעצב את מי שאנו ואת מה שאנו נראה כלפי חוץ .  הפרסונה היא מערכת שאנו צריכים ללמוד לחיות איתה ,  ודרך הפרסונה של החברה אנו מתחילים את מערכת היחסים שלנו עם אחרים ,  עם עולם הטבע ועולמנו הפנימי .  דרך עולמנו החיצוני ,  דרך הפרסונה ,  משתקף העולם הפנימי וכך ,  בסופו של דבר ,  דרך מערכת זו אנו לומדים לתקשר עם ה"אני "  האמיתי .
 במערכות המסורתיות ,  כמו בהודו למשל ,  או במדינות ערב ,  האינדיווידואל צריך להזדהות עם הפרסונה .  האדם צריך ללמוד לחיות במערכת חוקים ותפקידים שהחברה מכתיבה ולהיות בדיוק מה שהיא מכתיבה .  אם הוא צריך להיות נגר ,  כי אבא שלו היה נגר לדוגמה ,  אז הוא יהיה נגר .  אם הוא צריך להיות מנהל או סוחר הוא יהיה כזה .  הוא לא ישחק את התפקיד ,  אלא באמת יהיה כזה .  אם הוא מנהל אז גם כשהוא בא הביתה הוא יהיה מנהל ,  ויקבל כבוד של מנהל .  כשהוא יוצא לבלות הוא יישב במקומות השמורים למנהלים ,  יקבל כבוד של מנהלים ויעשה את הדברים שמצפים ממנהלים לעשות ואך ורק את הדברים שמצפים ממנו לעשות .
 בעולם המודרני לעומת זאת ,  עולם בו יש הרבה יותר כבוד ומקום לאינדיווידואל ,  למחשבות ולשאיפות האישיות שלו ,  המצב שונה לגמרי .  לזה שמזדהה יותר מדי עם התפקיד שלו או חי במערכת אמונות נוקשה כל כך ,  אנו נקרא  " מרובע ".  בעולם המערבי אנו צריכים להיות מסוגלים להסיר את התפקידים השונים מאתנו ולשים אותם לפי הצורך .  איש העסקים שלא יודע לבלות ,  כי זה לא  " בהגדרת התפקיד שלו "  יהיה מרובע ,  ובחברה המודרנית עלינו ללמוד להיות מגוונים יותר .
 לא רק שהאדם המערבי צריך לדעת מתי ואיזה תפקיד ללבוש ולפשוט ,  אלא שאנו צריכים לדעת גם לפתח חשיבה עצמאית ,  ללמוד לפתח ביקורת כלפי הסביבה החיצונית לנו ולא לקבל אוטומטית את כל מה שאומרים לנו .  זו פונקציה של ה"אגו "  שבמזרח כמעט ולא מפותחת .  כל האישיות בחשיבה האוריינטלית מתבססת על העלמת האגו ,  ביטול האינדיווידיאל .  כשאנו נצליח להעלים את האגו ולנטרל את החשיבה העצמאית ,  האדם יצליח להזדהות עם התפקיד אותו הפרסונה מכתיבה לו .
 לאדם האוריינטלי הממוצע יש אגו מאוד עדין ביחס למערבי :  מגיל ינקות שואלים את האדם המערבי מה הוא רוצה  - " דני ,  אתה רוצה שוקו או פטל ?  "  והוא עונה : " אני רוצה גלידה ".  אז ההורים רצים לקנות לילד גלידה ,  כי הרי זה מה שהוא מבקש .  לאדם המערבי יש בחירות ורצונות והוא יכול להגשים אותם .  אנו ,  המערביים ,  יכולים אפילו לבחור את האדם איתו נתחתן .  כל זה לא קורה במזרח ,  החיים שם פשוט קורים ,  הם לא בוחרים בהם ,  וכל מה שקשור ביכולת החשיבה העצמאית ,  בלקחת אחריות על החיים ,  לא מפותח .
 המילה סאטי בהודית באה מהפועל  " להיות ".  האשה שזורקת את עצמה על המדורה של בעלה אחרי שהוא הולך לעולמו ונשרפת יחד אתו למעשה מקיימת את תפקידה כרעיה .  זהו רעיון שמאחוריו יש ארכיטיפ מאוד חשוב :  שני בני הזוג הם אחד :  הבעל מת ,  והאישה צריכה לרדת למעמקי השאול יחד אתו ,  להקריב את חייה ,  וכך שניהם ישיגו חיי נצח .  כשזה קורה אפשר לכנות את זה :  become sati ,  שזה אומר שהיא משהו ,  שהיא עכשיו שלמה .  האישה שלא תזרוק את עצמה על המדורה ולא תרד למצולות השאול עם בעלה תהיה a-sati ,  שזה אומר שהיא כלום .  
זוהי תרבות המאופיינת על ידי חשיבה ותפיסת  " אני "  שונים לגמרי משלנו ,  עם מערכות אמונות שונות ,  תפקידים ומסכות אחרות ממה שאנו חווים בעולמנו .  לכן גם המיתוסים בתרבות זו יהיו שונים לגמרי .  כולם מכירים את האגדה של הנסיך שהפך לצפרדע בתרבות המערבית :  הנסיך פוגש מכשפה רעה ,  הופך לצפרדע ,  מחפש ישועה בדמות של נסיכה ,  ולבסוף לאחר תחנונים הנסיכה מתרצה ,  מנשקת את הצפרדע והנסיך חוזר להיות נסיך יפה תואר.הסיפור ההודי יהיה שונה לגמרי :  הנסיך לא יהפוך להיות שוב נסיך .  הוא יעבור תלאות ,  יהיה לו קשה ,  אך לבסוף הוא יבין שלהיות צפרדע זה לגמרי לא רע ולומד ליהנות מחייו החדשים .
 כמובן שגם כל תרבות תביא עמה מוסר שונה ויחד עם המוסר השונה יבואו תפקידים ותחומי אחריות שונים .  גם את המוסריות אנו שמים ומורידים בהתאם לתפקיד ולתרבות בה אנו נמצאים .  כך למשל יש תרבויות בהן יש לגיטימציה לסוגי ענישה ,  סיגופים שונים או תנאי מחייה ,  שתרבויות אחרות רואות בהן פסולות ואף בזויות .  מה שמוסרי ברוב התרבויות לא נקבע על-ידי האידיווידואל ,  אלא על-ידי מה שהחברה מכירה כראוי ,  נכון ומשרת את החברה .  
מהשבוע הבא אציג שישה סוגים של פרסונות ,  שישה צמדים של ניגודים ,  של מסכות ,  שאיתן אנו צריכים ללמוד להתמודד ולהכיר בחיינו .  ללמוד מתי צריך ללבוש אותן ומתי לפשוט אותן מעלינו .
 שגיא מנדלבוים עוסק בהומיאופתיה קלאסית ,  מנהל פורום טארוט בוואלה !  ובעל ניסיון של 16 שנים בלימוד והוראה של קורסים וסדנאות בנושא טארוט וחלומות ,  אותם הוא מלמד בתל-אביב ובמרכזים שונים ברחבי הארץ .
 
אווטאר שולט ? 
אתם רוצים לראות את הסרט אבל ה"פרסונה ",  זו שאחראית על מחויבויות חברתיות - לא מאשרת .  שפת הסימבולים - חלק רביעי

