השב"כ :  מספר הפיגועים ב-2010 - הנמוך בעשור
לפי דו"ח של שירות הביטחון הכללי ,  השנה החולפת הייתה השקטה ביותר בעשר השנים האחרונות בהיקף הפיגועים נגד ישראל .  עם זאת ,  בשב"כ מזהירים מפני המשך ההתחמשות של חמאס
מדבר סיני הולך ומתעצב כ"חצר האחורית "  של רצועת עזה בכל הנוגע לכמויות אמצעי הלחימה המרוכזים בו לשם הברחה לרצועה .  כך קובע שירות הביטחון הכללי בדו"ח הסיכום השנתי שפרסם היום  ( חמישי )  הארגון לקראת תום 2010 .  למרות זאת ,  מנתוני השב"כ עולה כי השנה האחרונה הייתה השקטה ביותר בעשר השנים האחרונות בהיקף הפיגועים נגד ישראל .  
כך ,  למשל ,  השנה חלה ירידה במספר שיגורי הרקטות מרצועת עזה :  150 רקטות שוגרו לעבר ישראל לעומת 569 שיגורים במהלך 2009 .  נתוני 2009 כוללים אמנם את אירועי מבצע  " עופרת יצוקה ",  אך גם עם הפחחת מספר הרקטות שנורו במהלך המבצע ,  עדיין חלה ירידה בשנה החולפת במספר הרקטות שנורו מעזה .
 לפי נתוני שירות הביטחון הכללי ,  במהלך שנת 2010 נהרגו תשעה ישראלים באירועי טרור - לעומת 15 הרוגים בשנת 2009 .  לשם השוואה ,  בשנת 2002 - בעיצומה של האינתיפאדה השנייה - נהרגו 453 ישראלים .  גם במספר הפצועים הישראלים חלה השנה ירידה :  במהלך 2010 נפצעו 28 בני אדם ,  לעומת 234 במהלך 2009 .  לדברי שירות הביטחון הכללי ,  חמאס ממשיך במגמת ההתעצמות וההתחמשות .  לפי הדו"ח ,  בשנה האחרונה הוברחו לרצועה מאות רבות של רקטות תקניות .  כך ,  למשל ,  הוברחו רקטות לטווחים של 20 ו-40 ק"מ ,  כאלף פצצות מרגמה ,  עשרות טילי נ"ט וכן טונות של חומרי נפץ .  ציר ההברחה עובר דרך סודן וסיני ,  ומקורו באירן .
 
השב"כ :  מספר הפיגועים ב-2010 - הנמוך בעשור
לפי דו"ח של שירות הביטחון הכללי ,  השנה החולפת הייתה השקטה ביותר בעשר השנים האחרונות בהיקף הפיגועים נגד ישראל .  עם זאת ,  בשב"כ מזהירים מפני המשך ההתחמשות של חמאס

