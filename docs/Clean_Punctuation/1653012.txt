 " תג מחיר "  בקהיר :  בוטל טקס חנוכת בית כנסת
מזכ"ל רשות העתיקות המצרי ביטל את הטקס לאור הפגיעה בערכי האיסלם . " אי אפשר לקיים אירועים מסוג זה בזמן שאתרים קדושים לאיסלם בפלסטין נמצאים תחת מתקפה "
 מצרים ביטלה את הטקס לציון סיום השיפוץ של בית הכנסת  " בן מימון "  על שם הרמב"ם בקהיר ,  שהיה אמור להיערך היום  ( ראשון )  .  מזכ"ל רשות העתיקות המצרי ,  זאהי חוואס ,  הודיע כי ההחלטה לבטל את הטקס התקבלה בעקבות  " המתקפות "  הישראליות נגד האתרים הקדושים למוסלמים .  
חוואס טען כי  " אי אפשר לקיים אירועים מסוג זה בזמן שאתרים קדושים לאיסלם בפלסטין נמצאים תחת מתקפה של כוחות הכיבוש הישראלים ושל מתנחלים ,  המונעים ממתפללים להגיע למסגד אל-אקצא ".  הוא תקף גם את החלטת ישראל לכלול את קבר רחל ומערת המכפלה ברשימת אתרי המורשת וכינה אותה  " פרובוקטיבית ". 
בנוסף אמר חוואס כי הוחלט לבטל את הטקס לאור  " ההתנהגות הפרובוקטיבית של היהודים במצרים ,  שכללה שתיית אלכוהול ,  שפגעה ברגשות המוסלמים "  במהלך טקס שנערך לפני שבוע בבית הכנסת .  
לפני כשבוע נחנך בית הכנסת  " בן מימון "  בקהיר ,  בהשתתפות משלחת רבנים של חב"ד בראשות רבה של העיר אילת  הרב יוסף הכט ,  ראשי הקהילה היהודית במצרים וכן שגריר ישראל בקהיר ,  יצחק לבנון .  הטקס נערך תחת אבטחה כבדה מאד .  
בית הכנסת העתיק שופץ בהשקעה של כ-2 מיליון דולר ,  וכך הצטרף לשורה של בתי כנסת במצרים הנמצאים תחת שיפוץ .  מתוך 11 בתי כנסת במצרים ,  שישה נמצאים בשיפוץ .

" תג מחיר "  בקהיר :  בוטל טקס חנוכת בית כנסת
מזכ"ל רשות העתיקות המצרי ביטל את הטקס לאור הפגיעה בערכי האיסלם . " אי אפשר לקיים אירועים מסוג זה בזמן שאתרים קדושים לאיסלם בפלסטין נמצאים תחת מתקפה "
 
