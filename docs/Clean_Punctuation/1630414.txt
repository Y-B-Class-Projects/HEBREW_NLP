סידני :  דמנטייבה פתחה ללא תקלות
אלופת 2009 ניצחה בסיבוב הראשון את סקיאבונה 2:6 ,  5:7 ,  הנין הפצועה פרשה .  רודיק זכה בבריסביין ,  סיליץ' בשנאי
אכזבה גדולה נרשמה בסידני ,  כשז'סטין הנין המתקמבקת הודיעה כי לא תשתתף בטורניר ,  וזאת עקב פציעה ברגלה .  הבלגית ,  שנוצחה על ידי קים קלייסטרס בגמר טורניר בריסביין ,  תתכונן עתה לאליפות אוסטרליה הפתוחה ,  שתיפתח ב-18 בינואר .  טורניר סידני  ( משטח קשה ,  600 אלף דולר )  יצא ,  אם כך ,  לדרך ,  ללא הנין ,  ושלושת המשחקים הראשונים לא בישרו על הפתעות מיוחדות .  אלופת 2009 אלנה דמנטייבה ניצחה 2:6 ,  5:7 את האיטלקיה פרנצ'סקה סקיאבונה והמשיכה לשלב הבא .  סבטלנה קוזנצובה הרוסיה גברה על בת ארצה אליזה קלייבנובה 2:6 ,  7:6 ,  5:7 .  דניאלה האנטוחובה ניצחה את הצרפתיה ורג'ין רזאנו 3:6 ,  0:6 .  
טורניר הובארט  ( משטח קשה ,  סך פרסים 220 אלף דולר )  שבאוסטרליה נפתח הלילה  ( בין שבת לראשון )  והטניסאית הבכירה של ישראל ,  שחר פאר ,  תתמודד בסיבוב הראשון נגד אוליביה רוגוסקה המקומית .  ההתמודדות תערך ביום שני ,  ואם פאר תנצח ,  היא תפגוש בסיבוב השני את המנצחת במשחק בין האוסטרלית ילידת סרביה ,  ילנה דוקיץ' ,  לבריטית אלנה בלטצ'ה .  האוקראינית אלונה בונדרנקו עלתה לשלב הבא אחרי שניצחה את האוסטרית סיביל באמר 4:6 ,  1:6 .  הצרפתיה אליז קורנה המשיכה אף היא הלאה ,  אחרי שהביסה 1:6 ,  0:6 את הרומניה אלכסנדרה דולגרו .  הספרדיה הנמרצת אנבל מדינה גריגואס הדיחה את הצ'כית איבטה בנסובה בעזרת ניצחון 5:7 ,  3:6 .  פנג שוואי הסינית צלחה את המפגש עם סורנה סירסטאה הרומניה עם 1:6 ,  4:6 .
 הטניסאי אנדי רודיק  (  6 בעולם )  זכה בתואר הראשון שלו לעונת 2010 על אדמה אוסטרלית כשניצח בגמר טורניר בריסביין .  האמריקאי המדורג ראשון בטורניר גבר בשתי מערכות על הצ'כי ראדק סטפאנק  ( 12 בעולם )  ,  המדורג שני בטורניר ,  6:7  ( 2 )  ,  7:6  ( 7 )  .
 המערכה הראשונה הייתה צמודה ,  כאשר כל אחד מהשחקנים שמר על חבטות ההגשה שלו .  המערכה השנייה נראתה כקלילה עבור רודיק ,  שהוביל בה כבר 1:4 ,  אלא התאוששות מצוינת של הצ'כי החזירה אותו למשחק ,  אלא שהוא שוב נוצח בשובר השוויון .
 מרין סיליץ' הקרואטי זכה בטורניר שנאי לאחר שגבר 6:7 ,  6:7 על סטניסלב ואווינקה השוויצרי  ( שהדיח בחצי הגמר את דודי סלע )  בתום שעתיים ו-40 דקות ,  תוך שהוא מציג את משחק הפורהנד האימתני שלו .  ואווינקה הוביל 3:5 במערכה הראשונה ,  אבל נשבר חזרה והפסיד בשובר השוויון .  השוויצרי הציל שתי נקודות שבירה במשחקון השמיני של המערכה השניה ,  אבל שוב נכנע בשובר השוויון והפסיד משחק גמר מרתק .  אגב ,  היה זה הניצחון הראשון של סיליץ' על יריבו ,  המדורג 21 בעולם .
 
סידני :  דמנטייבה פתחה ללא תקלות
אלופת 2009 ניצחה בסיבוב הראשון את סקיאבונה 2:6 ,  5:7 ,  הנין הפצועה פרשה .  רודיק זכה בבריסביין ,  סיליץ' בשנאי

