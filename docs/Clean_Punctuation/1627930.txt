שוב התקשורת אשמה
מאמן אינטר ז'וזה מוריניו זעם על התקשורת האירופית שעיוותה את דבריו ,  ותקף חזרה : " אנשים אוהבים להמציא סיפורים "
 עריכת וידאו :  יאיר דניאל
אינטר ניצלה את פגרת חג המולד וערכה ביקור בסוף השבוע החולף בערב הסעודית .  מי שניצל את הבמה ואת מסיבת העיתונאים בעיקר היה המאמן ז'וזה מוריניו ,  שהטיח האשמות בתקשורת האירופית והאיטלקית .
 המאמן הפורטוגלי זעם על כך שאמירותיו החוזרות ונשנות על כך שהוא רוצה לשוב לאמן באנגליה הוצאו מהקשרן ,  ועל העובדה שבארץ המגף התרגזו שהוא מצד אחד מאמן במדינה ,  ומצד שני חושב על האי .  מוריניו הסביר שזה שהוא אמר שהוא רוצה לחזור לאנגליה זה לא דבר שיקרה מחר וכנראה גם לא מחרתיים .
" הסיפור שלי באנגליה הוא סיפור שאנשים לא רוצים להבין ",  אמר מוריניו . " כשאני אומר שאני רוצה לחזור לאמן באנגליה ,  אני חושב שזה נורמלי להגיד את זה .  הייתי מאוד שמח שם .  אין הרבה מדינות שאני רוצה לאמן בהם ואני רוצה לחזור לאנגליה יום אחד .  כשאני אומר יום אחד ,  זה יכול להיות ב-2010 ,  2012 ,  2020 ,  אף אחד לא יודע .  יום אחד אחזור לשם ,  אבל אני חושב שאנשים בתקשורת האירופית אוהבים להמציא סיפורים ". 

שוב התקשורת אשמה
מאמן אינטר ז'וזה מוריניו זעם על התקשורת האירופית שעיוותה את דבריו ,  ותקף חזרה : " אנשים אוהבים להמציא סיפורים "
 
