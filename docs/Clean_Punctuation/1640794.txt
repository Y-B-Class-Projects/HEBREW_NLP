חלון ראווה למכונית חשמלית
בטר פלייס משיקה את מרכז המבקרים החדש שלה בגלילות ,  על בסיס מחסני הדלקים הישנים שם ניתן גם לנהוג במכונית החשמלית
חברת בטר פלייס המשווקת את רעיון המכונית החשמלית ,  עוברת משכנוע מדינות לשכנוע הציבור .  אמש  ( ראשון )  חנכה החברה את מרכז המבקרים החדש אשר הוקם בגלילות ,  במקום בו הוצבו עד לא מזמן חביות הדלק הגדולות של המדינה .  במקום יוכלו המבקרים  ( בתיאום מראש )  לצפות במצגות פעילות המדברות על הצורך בגמילה מההתמכרות לנפט ,  מסבירות את רעיון התחבורה החשמלית בישראל ואף תעמוד לרשותם האפשרות לנהוג במכוניות חשמליות  לא הפלואנס שימכרו בסוף 2011 בישראל ,  אלא מכוניות מסוג רנו לגונה שעברו הסבה להנעה חשמלית .
 מרכז המבקרים אמור להיות אבן דרך נוספת לקראת התחלת המיזם בישראל .  במסיבת עיתונאים שנערכה במקום נמסר כי לאחר שהושלמו ההכנות ,  תחל בטר פלייס בסוף השנה בניסוי מערכתי כולל ובמהלכו ,  יעלו על הכביש עשרות מכוניות חשמליות ,  אלפי נקודות טעינה יפרשו בשלב ראשון ואף יוקמו בין חמישה לעשרה מוקדי החלפת סוללות .  17 עריות נרתמו למהלך ובשטחן יותקנו עשרות עמדות טעינה ותשתית למכוניות החשמליות וגם חברת 'דור אלון' הצטרפה למיזם כשבשטחה יוקמו תחנות החלפת הסוללות .  בקרוב ,  כך מצהירים בטר פלייס ,  גם חברות דלק אחרות יכנסו לשותפות דומה .
 במקביל ,  תערוך בטר פליס ניסוי מיוחצן נוסף למכונית החשמלית בטוקיו ובו ינועו 4 מוניות חשמליות במשך 100 ימים ,  7 ימים בשבוע למרחק של כ-30,000 ק"מ מבלי לעצור כדי להוכיח את היתכנות הדבר ובייחוד את טווח הנסיעה המוצהר של 160 ק"מ בין טעינות .
 על פי המודל העסקי של בטר פלייס ,  בשנת 2011 תחל מכירת כלי הרכב החשמליים בישראל ללקוחות ,  בקצב של 1,000 מכוניות בחודש ,  כאשר כ-90 חברות כבר חתמו על הסכמי עבודה עם החברה .  לפי שיטת בטר פלייס ,  השימוש במכונית החשמלית היה על בסיס מנויים אשר יחויבו על פי כמות השימוש שלהם ברכב  ככל שנוסעים יותר ,  משלמים יותר ,  כאשר המכונית נמצאת בבעלות הלקוח הסוללה  ( היקרה ,  כ-250 ק"ג )  נמצאת בבעלות בטר פלייס .
 במסיבת העיתונאים שנערכה במקום ,  נכחו גם עיתונאים זרים רבים ,  בעקבות העניין שהצליחה ליצור בטר פלייס מסביב לגלובוס .  אלה ,  יחד עם העיתונות המקומית הציבו שאלות קשות בפני אנשי בטר פלייס ואלה לא פעם נענו באופן פוליטי :
 ש :  המכונית החשמלית זקוקה כמובן לטעינה רשת החשמל המקומית ,  אולם כבר עכשיו רשת החשמל בישראל נמצאת קרוב מאוד לקצה גבול היכולת שלה מבחינת תפוקה .  כיצד תעמוד הרשת בתוספת של 1,000 מכוניות חשמליות בחודש כמוצהר ? 
ת :  לדברי שי אגסי ,  מצבה של מערכת החשמל בישראל טוב מכפי שניתן לשער .  קשיי אספקת החשמל נמשכים רק לרגעים ספורים בכל השנה ורק במוקדים מסוימים ,  כך שבאמצעות תוכנת ניהול הטעינה ,  המכוניות יטענו שלא בשעות השיא וגם אם יוחלפו היום כל כלי הרכב בישראל לחשמליים ,  לא תהיה שום השפעה על מערכת החשמל בישראל .
 ש:כדי שנוכל ליהנות מנקיונן של המכוניות החשמליות ,  גם מקורות האנרגיה ליצירת חשמל בישראל חייבים להיות נקיים כמו על ידי שימוש ברוח ,  שמש וכדומה .  אולם בישראל ,  האנרגיה מגיעה מתחנות כוח פחמיות או הפועלות על גז טבעי .
 ת :  לכך ענה אגסי כי הקמת תשתיות ליצירת אנרגיה ירוקה אינה מחובתה של בטר פלייס וכי זה תפקידה של המדינה .  אולם בכל מקרה ,  פליטת המזהמים של כלי הרכב גדולה יותר מאלה של תחנות הכוח בשיעור של 50 אחוזים ,  אז גם כאשר האנרגיה מגיעה מתחנות הכוח המקומיות ,  שיעור זיהום האוויר ירד .
 ש :  מחזור הסוללות הוא נושא אשר חייבים לתת אליו תשומת לב ראויה ,  שכן כיום כמעט שלא ניתן למחזר מצברים ואלה נטמנים באדמה ומזהמים אותה מאוד .
 ת :  לשאלת מחזור המצברים ,  השיב אגסי כי מצברי הליטיום של מכוניות רנו נחשבים למתקדמים יותר ואת אלה ניתן למחזר כמעט במאה האחוזים ,  כאשר ב-90 אחוזים ניתן לעשות שימוש לייצור המצרים החדשים .  מצאי הליטיום בעולם כיום אמורים להספיק ליצירת כ-3 מיליארד מצברים ,  כך שלא צפוי חוסר מכיוון זה .  אולם בתשובתו ,  לא נתן אגסי את דעתו לנושא מחזור המצברים בישראל  בעוד שפעולה זו מקובלת בעולם ,  בישראל אין מחזור מסודר למצברים ובוודאי שלא למצברי הליטיום החדשים .
 ש :  המכונית החשמלית הראשונה שתשיק בטר פלייס בישראל היא הרנו פלואנס .  האם רנו מתכננת כלי רכב חשמליים נוספים ?  האם יצרני רכב נוספים ישתלבו בפרויקט ?  כיצד תתנהל בטר פלייס כאשר בשנים הקרובות יקומו חברות נוספות המציעות מכירת חשמל בנקודות טעינה לכלי רכב חשמליים ? 
ת :  רנו הייתה היצאנית הראשונה להרים את הכפפה בייצור מכוניות חשמליות ובעתיד יגדל ליין המכוניות לכדי 9 דגמים שונים הכוללים מיניוואן ,  מכונית קטנה ,  מכונית מפוארת וכדומה .  בטר פלייס נמצאת כעת במגעים עם ג'ילי הסינית לייצור כלי רכב חשמליים נוספים .  שי אגסי הפגין אגו כאשר ענה כי יצרנית רכב אשר לא תייצר כלי רכב חשמליים הנעזרים בסוללות מתחלפות  ( בדומה לשיטה של בטר פלייס )  פשוט לא תשרוד ולא תהיה תהן ברירה אלה ליישר קו עם הכיוון החדש .
 ולגבי התחרות ,  אגסי מצהיר כי הוא מברך כל תחרות ,  אך מודיע כי על המתחרה לעמוד בסטנדרטים שקבעה בטר פלייס לרבות התאמה לשקעי הטעינה ויתכן שגם לשיטת החלפת הסוללות .  הרעיון הכלכלי המרכזי ויש האומרים מונופוליסטי בשיטת בטר פלייס ,  למרות ההכחשות מצדם ,  נוגע ליצירת סטנדרט בין לאומי לכלי רכב חשמליים נטענים ,  סטנדרט שבו יחויבו לפעול כל יצרניות המכוניות החשמליות אם ברצונן להשתמש בנקודות הטעינה של בטר פלייס .
 
חלון ראווה למכונית חשמלית
בטר פלייס משיקה את מרכז המבקרים החדש שלה בגלילות ,  על בסיס מחסני הדלקים הישנים שם ניתן גם לנהוג במכונית החשמלית

