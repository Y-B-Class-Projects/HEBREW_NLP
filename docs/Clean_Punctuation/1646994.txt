סער : " סל התרבות לא יופרט "
 שר החינוך אמר את הדברים בכנס לתמיכה במפעל הוותיק והוסיף כי הפרטתו של הסל אינה על הפרק .  ח"כ תמיר :  לא ייתכן שכל שנה מעלה האוצר יוזמה להפריט את הסל "
" סל התרבות אינו מועמד להפרטה ".  כך אמר היום  ( רביעי )  שר החינוך גדעון סער בכנס תמיכה בסל תרבות שנערך בכנסת .  עוד אמר סער כי הוא יעשה מאמץ להרחיב את היקף הנהנים מפעילות הסל .  הכנס ,  שאורגן על ידי חברי הכנסת יולי תמיר  ( עבודה )  ,  זאב בילסקי  ( קדימה )  וזבולון אורלב  ( הבית היהודי )  ,  התקיים בעקבות הדיונים המתקיימים בימים אלו במשרד החינוך בנוגע לעתידו של הסל .  לטענת מארגניו ,  מטרת הכנס המוצהרת היא  " שמירה על מעמדו הציבורי ועצמאותו הרפרטוארית של סל תרבות ארצי ומניעת הפרטתו ".   
" אני קוראת לשימור עצמאותו הרפרטוארית של סל תרבות "  אמרה ח"כ תמיר בכנס . " כחברי כנסת עלינו לפעול להסדרת מעמדו של הסל ,  לא יתכן שבכל שנה מועלות יוזמות הפרטה ע"י האוצר אשר מעמידות בסימן שאלה את המשך קיומו .  על הממשלה להרחיב את הסל לכלל ילדי ישראל ".  
ח"כ אורלב סיפר בכנס על התנגדותו של החשב הכללי להצעת חוק לפיה לא תהיה אפשרות להפריט את סל התרבות . " הצעת חוק שכל חברי וועדת החינוך יהיו חתומים עליה ומטרתה למנוע את הפרטת סל התרבות ,  כבר הונחה והוצגה בפני החשב הכללי שהודיע שהוא מתנגד לכך עקרונית .  לכן צפוי לנו מאבק קשה ".  אמר אורלב המשמש כיושב ראש ועדת החינוך התרבות והספורט .  בכנס נכחו גם חברי הכנסת דב חנין  ( חד"ש )  ,  חיים אורון וניצן הורוביץ  ( מרצ )  ודניאל בן סימון  ( עבודה )  ,  וכן אישים מתחום התרבות כמו ערן צור ,  אורנה פורת ,  דורון תבורי ,  ציפי פינס ועוד .
 
סער : " סל התרבות לא יופרט "
 שר החינוך אמר את הדברים בכנס לתמיכה במפעל הוותיק והוסיף כי הפרטתו של הסל אינה על הפרק .  ח"כ תמיר :  לא ייתכן שכל שנה מעלה האוצר יוזמה להפריט את הסל "
 
