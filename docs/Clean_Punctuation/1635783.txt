 " אתה לומד כל החיים ,  ובסוף מת טיפש :  גם אחרי המשבר מגייסים בלי בטוחות "
 מנהלי קרן הריט סלע קפיטל נדל"ן ,  שמואל סלבין ואלי בן חמו ,  מעדיפים לגייס מהבנקים מאשר להנפיק אג"ח ,  לא חושבים שמחירי הנדל"ן למגורים מנופחים ומקווים שעתיד קרנות הריט יהיה טוב יותר
 >  >  שנת 2006 היתה אמורה להיות שנת מפנה בתחום ההשקעות בנדל"ן בישראל .  לאחר חבלי לידה לא פשוטים - שכללו את תיקון פקדות מס הכנסה - נסללה הדרך לקרנות הריט  ( reit )  .  הקרנות ,  שנסחרות בבורסה ,  הן מכשיר פופולרי בעיקר בארה"ב .  הן מאפשרות למשקיעים קטנים להיחשף להשקעות נדל"ן גדולות ,  שנחשבו בעבר לנחלתם הבלעדית של טייקונים ,  ולקבל מהן הכנסה קבועה .  מי שעמד מאחורי הרפורמה ההיא תלה בה תקוות גדולות בעיקר על סמך העובדה שהיקפה של תעשיית הריט בעולם מגיע ל-600 מיליארד דולר .  ואולם ארבע שנים מאוחר יותר ,  שוק קרנות הריט בישראל תקוע .  נכון להיום פועלות בישראל שתי קרנות ריט בלבד :  ריט 1 וסלע קפיטל נדל"ן .  סלע קפיטל - שמנוהלת על ידי שמואל סלבין  ( לשעבר מנכ"ל האוצר )  ואלי בן חמו - מחזיקה בשישה נכסים בשווי של כ-310 מיליון שקל .  הקרן נסחרת לפי שווי של כ-150 מיליון שקל . " חשבנו שקרנות הריט בישראל יהיו כמו בארה"ב - אפיק השקעה יציב וחיוני עבור קרנות הפנסיה ,  המניב תשואה של 8%-9% בשנה ",  אומר סלבין . " אבל הקרנות האלה החלו לפעול בארה"ב בשנות ה-50 וה-60 של המאה הקודמת ,  ולוקח זמן להפנים וללמוד תחום חדש .  בישראל עדיין לומדים את המכשיר ומתקנים את מה שלא תקין ,  בתקווה שיקומו עוד כמה קרנות בשנים הקרובות ".  מהן התוכניות שלכם לתקופה הקרובה ?   " לאחר הגיוס האחרון ,  אנחנו יכולים לקנות נכסים בהיקף של כ-200 מיליון שקל .  בימים אלה אנחנו מנהלים משא ומתן מתקדם לרכישת נכסים ביותר מ-100 מיליון שקל .  בנוסף לכך ,  אנחנו רוצים לגייס כ-80 מיליון שקל לפחות בכל שנה ושוקלים לחלק דיווידנד אפילו פעמיים בשנה ".  נראה שלא ניצלתם היטב את המשבר בכדי לרכוש נכסים טובים במחירים נמוכים . " הבעיה היא שהנכסים במרכז ובאזור ירושלים עדיין יקרים .  גם חברות המצויות במצב מאתגר - כמו דלק נדל"ן - לא מוכנות למכור נכסים מניבים בישראל במחירים נמוכים יותר . " אנחנו מוכנים לקנות נכסים מניבים מהחברות שנמצאות בדרך לשופטת ורדה אלשיך ,  אבל בעלי אותן חברות אומרים :  'אנחנו נעשה הסדר ,  נפרוס תשלומים ,  נעשה תספורות - העיקר שנשמור את הנכסים אצלנו' . " בתקופת הגאות כולם גייסו אג"ח בלי ביטחונות ,  וכמו שאבא שלי היה אומר : " אתה לומד כל החיים - ובסוף מת טיפש ".  חשבנו שבעקבות המשבר למדנו משהו ,  אבל עובדה שעדיין מגייסים אג"ח בלי ביטחונות . " בשוק ההון אנחנו חיים בין תאוות בצע לפחד .  משבר נוסף יבוא ,  אין ספק בכך ,  השאלה היא איפה ומתי .  עם זאת ,  יש גם אנשים הגונים - כמו בני משפחת שניידמן - שכשהיו צריכים את הכסף כדי לפרוע התחייבויות ,  חברת הנדל"ן שלהם ,  אדגר ,  מכרה לנו את אחזקתם בבית קיא בתל אביב תמורת מחיר הוגן של כ-40 מיליון שקל ".  מדוע בניגוד לחברות נדל"ן אחרות אתם לא מגייסים מימון באמצעות הנפקת אג"ח ?  בן חמו : " בכל פעם שאנחנו זקוקים לכסף חדש ,  אנחנו מחפשים לעשות זאת בדרך הכי זולה - בכדי שתשואת הדיווידנד לבעלי המניות תהיה כמה שיותר גבוהה .  מחיר הגיוס באג"ח גבוה יותר ב-1%-1.5% מהריבית הבנקאית ,  וגם אם לא אצטרך לשים ביטחונות ,  באג"ח לא אוכל למנף מעבר ל-60% . " אין כיום כמעט הנפקות של סדרות אג"ח עם מח"מ  ( משך חיים ממוצע )  של 10 שנים .  באג"ח יש גם עלויות של הכנת דירוג .  מהבנקים ,  לעומת זאת ,  אנחנו מקבלים הלוואות בלון  ( שהחזרי הריבית והקרן בהן הם בסוף תקופת ההלוואה )  ,  וכל הבנקים מתייצבים כדי לתת לנו מימון ,  מכיוון שאין הרבה מקרים של חברות נדל"ן שמשקיעות 40% הון עצמי ומחזיקות בנכסים עם תפוסה של 100% ".  האם יש בועה במחירי הדירות בישראל ?  סלבין : " אני לא חושב .  בין 1998 ל-2008 המחירים עלו ב42% ,  בעוד האינפלציה היתה בשיעור של 35% - כך שמדובר בעלייה ריאלית של 7% בממוצע - פחות מ-1% בשנה ".  מה לגבי מחירי הנדל"ן המניב ?  סלבין : " אנחנו מקווים שב-2010 תהיה במשק צמיחה של 2%-2.5% ,  שתאפשר לקבל מחירים טובים וליהנות מתפוסה גבוהה .  ואולם להפתענו גם בשנה שעברה הצלחנו לחדש חוזים במחירים גבוהים יותר ".   " לבייב למד את הלקח"סלבין מקדיש כיום את מרבית זמנו לסלע קפיטל נדל"ן ,  אך במקביל הוא משמש גם כיו"ר קרן הפנסיה מבטחים החדשה ודירקטור בחברות hot ,  אינספייר ואוצר התיישבות היהודים  ( המחזיקה בנתח ממניות בנק לאומי )  .  עד לאחרונה הוא שימש גם כסגן יו"ר ומנכ"ל חברת הנדל"ן אזורים שבשליטת שעיה בוימלגרין - שקבוצת החברות שלו נקלעה בשנה האחרונה למשבר נזילות .  מה דעתך על הסדר החוב שהושג בבוימלגרין קפיטל ?   " מדובר בהסדר טוב בהתחשב ובאלטרנטיבות האחרות שעמדו על הפרק ".  האם במזרחי טפחות יכולים לישון בשקט בידיעה שהם יקבלו בחזרה את הכסף בגין ההלוואה שנתנו לבוימלגרין לרכישת אזורים ?   " הם יכולים לישון כעת טוב יותר בלילה ,  אך לבנקאי אף פעם אסור לישון יותר מדי ,  במיוחד כשמדובר בחברות כמו בוימלגרין .  אם אתה לא חד ,  ואפילו פרנואידי ,  לגבי כל פרט קטן ,  אתה עלול להסתבך ".  מהו השווי הריאלי של אזורים ?   " אזורים היא חברה טובה עם נכסים איכותיים ,  הבעיה היא שהיא נכנסה לעסקות קשות כמו לגנא .  יש לי את החישובים והמספרים - אבל בינתיים אני מעדיף לשמור אותם לעצמי ".  מה אתה חושב על כל מה שקרה בשנים האחרונות עם בוימלגרין ?   " הוא כיום פחות מעורב ,  והוא שוהה במשך מרבית הזמן בארה"ב .  בוימלגרין בא מארה"ב ,  שם המנופים הם אדירים ,  זה חלק מהתרבות העסקית האמריקאית . " אף אחד לא היה יכול לראות את גודל הצונאמי שהתפשט במזרח אירופה .  בוימלגרין הוא איש טוב שבא לישראל כאיש עשיר וצדיק ועכשיו יוצא מכאן עני ומסכן ,  וזה חבל מאוד ,  כי היו לו כוונות טובות ".  לאחר ששהיית קרוב למתרחש בהסדר החוב של בוימלגרין ,  מה דעתך על הסדר החוב שאליו הגיעה אפריקה ?   " למדתי את ההסדר הזה .  באפריקה הגיעו איכשהו לאיזון יפה - המשקיעים ויתרו על חלק קטן מהחוב ,  ובעלי הבית ויתרו על מניות . " חשוב שהמשקיעים הקטנים יקבלו לפחות חלק מהחוב בחזרה באופן מיידי .  המתווה של אמיר ברנע היה נכון ולטובת השוק - והעובדה שהמשק לא איבד מקומות עבודה היא חשובה מאוד .  לבייב הוא לא רמאי ולא גנב ,  אלא למד את הלקח באמצעות העונש שקיבל על נטילת מינוף גבוה וביצוע השקעות אגרסיביות רגע לפני שהשווקים קרסו .  צימצמו את האחזקות שלו אבל נתנו לו צ'אנס נוסף - ואני מקווה לטובת כולם שהוא לא יפשל ".   " צרכני התקשורת נדפקים"סלבין ,  היית אחד המועמדים לתפקיד מנכ"ל משרד ראש הממשלה .  מה דעתך על תפקודו של נתניהו ?   " הוא השתנה .  הוא קשוב יותר לציבור - אך זוהי רק התחלת הקדנציה .  תקציב דו-שנתי הוא עניין חיובי ומבורך .  מבחינת יחס חוב-תוצר ,  הגירעון ביחס לתוצר ושיעור האבטלה המצב בישראל טוב מבהרבה מקומות בעולם - וממשלת נתניהו תרמה לכך ".   " בתור דירקטור ב-hot ,  מה אתה חושב על ההשקעה של פטריק דרהי וההשתלטות על השוק בידי כמה שחקנים חזקים ?   " העובדה שמשקיע צרפתי מוכן לשלם יותר ממיליארד שקל עבור hot היא הבעת אמון גדולה בכלכלה הישראלית ".  אפשר עוד להרוויח בעסקי התקשורת ?   " בהחלט .  הסלולר ייהפך לכרטיס אשראי ותעודת זהות - והפוטנציאל עדיין לא מומש .  ואולם בגדול ,  הצרכן נפגע .  בניגוד לאמירה שלפיה תחרות מוזילה את המוצר ,  בסוף הצרכן נדפק כי המחיר עלה גם ב-yes וגם ב-hot ,  וגופים גדולים וחזקים שלטו וממשיכים לשלוט ".  

" אתה לומד כל החיים ,  ובסוף מת טיפש :  גם אחרי המשבר מגייסים בלי בטוחות "
 מנהלי קרן הריט סלע קפיטל נדל"ן ,  שמואל סלבין ואלי בן חמו ,  מעדיפים לגייס מהבנקים מאשר להנפיק אג"ח ,  לא חושבים שמחירי הנדל"ן למגורים מנופחים ומקווים שעתיד קרנות הריט יהיה טוב יותר

