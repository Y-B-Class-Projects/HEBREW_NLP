ההבדל בין גרשון הקפיטליסט לבלאט הסוציאליסט
מכבי ת"א עושה העונה צעד אחד קדימה :  היא הפסיקה לשחק כמו קבוצת צמרת .  ברוב המקומות האחרים היא עדיין תקועה .  הבלוג של גרינוולד חוזר
יותר מכל ,  המצרך שחסר למכבי תל אביב בשנים האחרונות היה מודעות עצמית .  בשנים הללו נהגה מכבי לבנות קבוצות כדורסל בינוניות ,  אך נטתה לעלות לפרקט בסטייט אוף מיינד של קבוצת צמרת ;  באופן גורף ניתן לומר כי באותן עונות דורגה מכבי במרכז טבלת מועדוני היורוליג בכל הקטגוריות הסטטיסטיות שמשקפות נחישות ופיזיות  שהן בעיקר חטיפות כדור ,  ריבאונדים וביצוע עבירות .
 בשני המשחקים בהם חזינו עד כה העונה ניתן לראות שינוי מסוים בגישה  להוציא את המחצית הראשונה האיומה בוויטוריה ,  מכבי חטפה המון כדורים  ( 12 בממוצע )  ,  לא פחדה לבצע עבירות ונאבקה בכל הכוח על הריבאונד .  כל זה פועל יוצא של אופי הסגל ושל סגנון המשחק שמתגבש בהיכל :  הרבה שחקנים אתלטיים ,  כמעט כולם שווים ברמתם ,  ופיזור הדקות בצורה מדעית ביניהם .
 עד כה משחקים עשרת שחקני הרוטציה הבכירים בין 15 דקות  ( יניב גרין )  ל-28 דקות  ( צ'אק אידסון )  .  למעשה ,  רק אידסון ופרקינס משחקים יותר מ-25 דקות בממוצע לערב .  שמונת האחרים נעים סביב ה-20 .
 זה המקום שצמרת הכדורסל האירופאי הלכה אליו מזמן ,  ומכבי מצטרפת אליו כעת :  חסל סדר הרוטציה הקצרה .  תמו ימי הכוכבים הבודדים ואסופת נושאי הכלים סביבם .  קבוצות-העל המודרניות הן עמוקות ,  רחבות ,  בלתי-נגמרות כמעט .  פציעות של שחקנים ,  רבות ככל שיהיו ,  כבר לא יכולות לחרב לאותן קבוצות את העונה ,  שכן תמיד יימצא תחליף מצוין על הספסל .
 הבעיה ,  כמו תמיד ,  נוגעת לכסף :  תקציבן של פנאתינייקוס ,  אולימפיאקוס ,  ברצלונה ,  ריאל מדריד ויתר חברותיהן לאלפיון העליון של המפעל מאפשר להן להחתים 12 שחקנים בכירים .  ראו מי פתח על ספסלה של ברצלונה במשחק האחרון  ריקי רוביו ,  קוסטה פרוביץ' ,  יאקה לאקוביץ' ,  פראן ואסקז ,  טרנס מוריס ורוג'ר גרימאו .  ובפנאתינייקוס ?  אלכס מאריץ' ,  רומיין סאטו ,  אנתוניס פוטסיס ,  ניק קלייטס .  באולימפיאקוס היו אלו תיאו פפאלוקאס ,  יואניס בורוסיס ,  זוראן ארצג ,  יותם הלפרין וג'אמון לוקאס .
 עם כל הכבוד לבורשטיין ,  בלו ,  אידסון וגרין ,  שהרכיבו את הספסל של מכבי מול ז'לגיריס  מדובר בספסלים טובים בהרבה .
 תקציבה המוגבל של מכבי מאפשר לה לבחור בין כישרון לבין עומק .  הכל ,  למעשה ,  מסתכם בשאלה אחת  כיצד מחלקים את העוגה .  פיני גרשון העדיף את הכישרון ;  כמו בנאום ההוא ,  גם על המגרש דגל גרשון בחלוקה למעמדות .  לעומת גרשון הקפיטליסט ,  בלאט מאמן כדורסל סוציאליסט באופיו ;  הוא לעולם ייבחר באופציית העומק .
 אלא שכאן בדיוק טמונה הסכנה :  מסגל שעמוס בשחקנים משלימים ,  המוגבלים בכישרונם ביחס לרמות היורוליג גבוהות ,  יידרשו תיאום והקרבה מושלמים כדי לאיים על אותן קבוצות-על .  תידרש מהם משמעת מקצועית של יחידת קומנדו .  יידרש מאמן כריזמטי ,  שייסחט משחקניו יותר מסך הכישרון שיש להם להציע .
 המאמן האחרון שעשה זאת במכבי היה צביקה שרף .  הוא לקח קבוצה מוגבלת יחסית עד לגמר היורוליג 2008 .  דושקו וויושביץ' עשה זאת עם פרטיזן בלגרד בעונה שעברה .  הם הוכיחו כי המשימה אינה בלתי-אפשרית ;  ואולם היא בהחלט קשה מאוד להשגה .
 הצעד הראשון לבניית קבוצה שגדולה מסכום חלקיה מתחיל באותה מודעות עצמית ,  בהפנמת החולשות ובהדגשת נקודות החוזק על פניהן  אם כי נדמה שיש נקודות חולשה שלא ניתן להתגבר עליהן .
 בחינת פילוח הזריקות שלקחה מכבי מהשדה בשני משחקי היורוליג הראשונים והשוואתו ליתר הקבוצות במפעל כמעט מדהימה :  היחס בין כמות הזריקות שלקחה מכבי מ-2 לעומת כמות השלשות הוא הנמוך ביותר ,  אף בפער עצום לעומת הקבוצות הבאות אחריה .  במשחקים מול ויטוריה וז'לגיריס לקחה מכבי לא פחות מ-112 זריקות מ-2 ,  לעומת 25 שלשות בלבד .  לכך צריך להוסיף 46 זריקות מהקו ,  ששקולות ,  בחישוב גס ,  ל-23 זריקות נוספות מהשדה .
 בסך הכל מדובר ב-160 זריקות מהשדה ,  ש-15.6% בלבד מתוכן נלקחו מחוץ לקשת .  אין ולא תהיה קבוצת יורוליג שתתקרב למספר הנמוך הזה במהלך העונה .  גם מכבי לא תוכל לשרוד איתו .
 לא לחינם מוותרת מכבי כמעט לחלוטין על הנשק ההתקפי המשמעותי ביותר שיש לכדורסל המודרני להציע .  הרחקת קשת השלוש אינה הסיבה לכך .
 עד כה עומדת מכבי על 8 שלשות מ-25 ניסיונות ;  להוציא את הידית של בלו ,  עומדים יתר השחקנים על 4 מ-19 בלבד .
 מהן הסיבות למספרים הנמוכים הללו ? 
ניתן לומר כי מבחינת איכות הקליעה ,  הקו האחורי הנוכחי של מכבי הוא אחד המוגבלים ביותר שהציגה בעשור האחרון .  ג'רמי פארגו ,  הסנקד-גארד המוביל של מכבי ,  מחרב את ההתקפה עם ממוצע של 4 נקודות ו-0.5  (  !  )  נקודות מדד ב-21 דקות בממוצע ;  אידסון ובורשטיין לא מסוגלים להשחיל שלשה ;  פרקינס תמיד העדיף חדירה על זריקה .  בהתחשב בכך ששארפ הוא יותר מנטור מאשר כדורסלן פעיל ,  נותרה מכבי ללא יד טובה ויציבה .
 אגב ,  הקליעה של אידסון היא סיפור מעניין :  מספריו מהעונה שעברה ממחישים עד כמה משפיע עליו הלחץ  את השלב הראשון של היורוליג סיים עם 40% מ-3 ;  בטופ-16 צנח ל-28.6% בלבד ;  ובסדרת רבע הגמר הידרדר עד ל-23.5% .  מכאן שלמרות הניסיון וקור-הרוח שהוא משדר ,  לא בטוח שכדאי לבנות על התאוששות שלו במאני-טיים .
 ולכן אולי יותר משהיא זקוקה לסנטר ,  חייבת מכבי להתחמש בשוטינג-גארד שיוכל לספק לה קליעה יציבה .  אחרת ,  כפי שקרה לה בויטוריה ולאורך הרבע השלישי אמש ,  ברגעים שבהם ייתקלו שחורציאניטיס ,  הנדריקס ואליהו בבעיות בצבע ,  תיוותר מכבי ללא תשובות .
 לטעמי ,  יניב גרין הוא אחד הפספוסים הגדולים ביותר של מכבי בעשור האחרון .  עם מעט יותר הכוונה ,  דקות משחק וביטחון ,  גרין יכול היה להפוך לשחקן רוטציה לגיטימי ברמת היורוליג .  פיני גרשון מחק אותו ,  בקדנציה הראשונה והשנייה ;  הקושי של גרין לסיים מהלכים ,  לצד המספרים החלשים מהקו ,  הפכו אותו לשחקן הפוסטר היקר ביותר מאז נואל פיליקס  אשתקד הרוויח 11,900 דולר ברוטו לדקת משחק ביורוליג .
 הקיץ החליט בלאט להמשיך עם גרין ,  למרות הכל .  והנה ,  רק שלושה שבועות בתוך העונה ,  ושוב הוא נדחק למעמקי הספסל .  בסיום העונה  אם בכלל יגיע אליה ,  לאור השמועות האחרונות  יגיע לקיצו אחד הפרקים העגומים של שחקן מקומי בתולדות הקבוצה .  מעתה והלאה ,  סיפורו העצוב של גרין חייב לשמש תמרור אזהרה עצום לכל שחקן ישראלי מסוגו .
 כפי הנראה כעת ,  אלישי כדיר  ( לאור המשחק אמש ,  מועמד בכיר לתואר מר נחסם לדקה )  יצטרך לבחור בקרוב  כסף או נבחרת .  עמוק פנימה ,  גם גרין יודע מה חייבת להיות התשובה .
 ohad@walla.net.il

ההבדל בין גרשון הקפיטליסט לבלאט הסוציאליסט
מכבי ת"א עושה העונה צעד אחד קדימה :  היא הפסיקה לשחק כמו קבוצת צמרת .  ברוב המקומות האחרים היא עדיין תקועה .  הבלוג של גרינוולד חוזר

