פרגוסון : " איך לא הרחיקו את טבז ?  "
 נמשכת המלחמה במנצ'סטר ,  פרגוסון טוען : " טבז אמור להיות מורחק מהגומלין בגביע הליגה ".  ורון חושף :  גם אני הכיתי את נוויל
לא מעט מחמאות הלכו אמש  ( שבת )  במנצ'סטר יונייטד ,  איך לא ,  לווין רוני .  החלוץ ,  שכבש ארבעה שערים ב-0:4 הענק של האלופה על האל סיטי סידר ליונייטד את המקום הראשון ,  למרות שלקבוצה יש משחק עודף על פני ארסנל ושניים יותר מצ'לסי ,  שנמצאת במקום השלישי עם שתי נקודות מתחתיה .
" ארבעת השערים של רוני הם מבחינתי שיא המשחק ",  אמר אלכס פרגוסון ,  והחמיא לחלוץ שלו . " הוא נמצא בפורמה מצוינת של כיבוש שערים ".  למרות זאת ,  מצא פרגי גם סיבה לפאסימיות ,  כשאמר : " שיחקנו כדורגל טוב בפרקים מסוימים ,  עשינו שטויות בפרקים אחרים ולקחנו סיכונים ולמעשה היינו צריכים להיענש על זה על ידי האל .  ב-20 הדקות הראשונות שיחקנו טוב ,  אבל הורדנו את הרגל מהגז ובמחצית השנייה היו להאל הזדמנות או שתיים טובות ". 
בצ'לסי גם כן נהנו מניצחון השבת ,  ודילגו לשמינית הגמר בגביע אחרי 0:2 על פרסטון ,  אחרי שניקולא אנלקה ודניאל סטארידג' עשו את העבודה . " הם גרמו לנו לעבוד קשה ",  אמר ג'ון טרי בסיום , " במיוחד במחצית הראשונה .  זה גביע ,  וזה כל מה שזה .  האוהדים ". 
לשאלה כיצד מגיעים לגמר שלישי בארבע השנים האחרונות ,  הוסיף הבלם : " כן ,  אני מחכה לזה .  ראיתי את התמונות של השנה שעברה .  זה יום מדהים .  חשוב שכשאתה מגיע למגרשים כמו אלה והקבוצות הקטנות נותנות פייט ,  שנבוא ונעשה את העבודה הנכונה מבחינתנו ". 
בינתיים במנצ'סטר כבר מתכוננים לדרבי במסגרת חצי גמר גביע הליגה שייערך ביום רביעי ,  ואלכס פרגוסון טוען כי קרלוס טבז חייב להיות מושעה מהמשחק .  כזכור ,  טבז הלהיט את האווירה במנצ'סטר אחרי שטען בראיון כי גארי נוויל הוא  " אידיוט וחנפן "  והרתיח את פרגוסון ,  שטוען כי הארגנטינאי אמור היה להיות מורחק מהמשחק הקודם ,  שהסתיים בניצחון 1:2 לסיטי מצמד של הארגנטינאי . " ראיתם את התיקול הזה ?  ",  שאל פרגוסון אתמול את הכתבים , " הוא היה רחוק מהכדור ,  אבל אפילו לא קיבל צהוב ". 
האמירות של פרגוסון מגיעות זמן קצר אחרי שההתאחדות ביקשה מהקבוצות לגלות איפוק לקראת המשחק . " מה הם מתערבים ,  זה בכלל עניין של הליגה ",  זעם פרגוסון , " לעזאזל ,  מה הצעד הבא ?  טבז היה צריך להיות מורחק ,  אבל חוץ מזה ,  לא קרה הרבה במשחק ". 
אפרופו הסכסוך של נוויל מול טבז ,  מתברר כי אין זו הפעם הראשונה שבה נוויל מתעמת מול נציג מהמדינה הדרום אמריקאית .  שחקן היונייטד לשעבר חואן סבסטיאן ורון מספר כי התקוטט עם המגן כשהשנניים שיחקו יחד : " באחת מהפעמים בחג המולד יצאנו כל חברי הקבוצה לחגוג ,  ואני הזמנתי את חברי נבחרת הראגבי הארגנטינאית אגוסטין פיצ'וט ופליפה קונפומי להצטרף אלינו ,  כי באותו הזמן הם שיחקו באותו הזמן באנגליה .
" לקחתי את המיקרופון בבר והתחלתי לשיר 'ואמוס ארגנטינה' ,  נוויל בתגובה התחיל לשיר למען אנגליה ,  אז הכיתי אותו עם המיקרופון בראש ,  והיה שם קרב גדול ביני ,  פיצ'וט וקונטפומי לבין האנגלים .  היה דם בכל מקום ". 
עדכון ראשון :  23.1 ,  23:33עדכון אחרון :  24.1 ,  10:09

פרגוסון : " איך לא הרחיקו את טבז ?  "
 נמשכת המלחמה במנצ'סטר ,  פרגוסון טוען : " טבז אמור להיות מורחק מהגומלין בגביע הליגה ".  ורון חושף :  גם אני הכיתי את נוויל

