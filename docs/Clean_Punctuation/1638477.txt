41 הרוגים בפיצוץ מחבלת מתאבדת בבגדד
המחבלת פוצצה את עצמה בתוך קבוצת עולי רגל שיעים ,  שעמדו לבצע מסע רגלי לעיר קרבלה לציון אירוע דתי .  הפיגוע מתרחש על רקע המתיחות הגוברת בין הסונים לשיעים לקראת הבחירות
 ( צילום :  רויטרס ,  עריכה:גדי וינסטוק ,  קריינות:אילן שניג ) 
לפחות 41 בני אדם נהרגו ו-106 נפצעו הבוקר  ( שני )  בצפון מזרח בגדד ,  לאחר שמחבלת מתאבדת חגורה בחומר נפץ פוצצה את עצמה הבוקר בעיר .  
גורמים במשטרת בגדד מסרו כי המחבלת התפוצצה בתוך אוהל לחלוקת מזון ומים לעולי רגל שיעים ,  שעמדו לפני תחילת מסע רגלי של 80 קילומטרים לעיר קרבלה ,  לציון תום 40 ימי האבל על מותו של האימאם חוסיין ,  נכדו של הנביא מוחמד .
 כוחות הביטחון העירקים הגבירו את האבטחה בעיר קרבלה ,  בעיקר סביב המסגד בו קבור האימאם חוסיין ,  לקראת סיום הארועים השנתיים הנערכים שם ,  הצפויים להימשך עד יום שישי .  בשנים האחרונות היו עולי הרגל השיעים מטרה למתקפות טרור דומות ,  עליהן אחראים ככל הנראה קיצונים סונים .  בשנה שעברה נהרגו 32 עולי רגל שיעים כאשר מחבלת מתאבדת פוצצה את עצמה סמוך לבגדד .
 הפיגוע היום מגיע על רקע המתיחות הגוברת בעירק בין הסונים לשיעים לקראת הבחירות לפרלמנט הצפויות להיערך בחודש מרץ .  מספר שעות לפני הפיגוע הודיעו שלטונות עירק על ירידה משמעותית במספר האזרחים שנהרגו בפעולות אלימות במדינה בינואר 2010 ,  לעומת החודש המקביל בשנה שעברה .  לפי הנתונים שפורסמו הבוקר ,  בינואר האחרון נהרגו 135 אזרחים ,  כחצי ממספר ההרוגים בחודש דצמבר .
 
41 הרוגים בפיצוץ מחבלת מתאבדת בבגדד
המחבלת פוצצה את עצמה בתוך קבוצת עולי רגל שיעים ,  שעמדו לבצע מסע רגלי לעיר קרבלה לציון אירוע דתי .  הפיגוע מתרחש על רקע המתיחות הגוברת בין הסונים לשיעים לקראת הבחירות

