שבוע פ33ה
דנה ורן לא מפסיקים לשחק אותה בר וליאו ופמלה אנדרסון מראה לנו שהיא בקטע של ריקוד  (  ?  !  )  .  סיכומשבוע
השבוע ,  דרמה :  עופר עייני ,  זה שאתמול  ( ו' )  קרא ליו"ר מפלגתו אהבל קבל עם ,  עדה ואולפן שישי - הכריז בדרמטיות על שביתה כמה ימים לפני כן .  הוא לא באמת אוהב לשבות ,  ככה לפחות סיפרו לנו ,  אז הוא מנסה ממש בשניות אלה להגיע לפשרה עם שר האוצר שלו .  גם הפעם החזיקו שניהם את כל עובדי הרשויות ונהגי האוטובוסים ערים על קצה הכיסא עד ל5 לפנות בוקר כדי להגיע להסכם שכר ,  ובמסיבת עיתונאים מלאת חיוכים עייפים הכריזו על מה שכולם ידעו עוד לפני שה"מו"מ המרתוני החל ". ובכל זאת ,  נראה שבתוך הטלנובלה היחידה שהסוף שלה נשאר לאורך כל העונות ידוע מראש ,  כדאי להעמיד למבחן אנקדוטה מעניינת בצורת שתי שאלות :  א .  האם ראוי שהרשויות המקומיות יבקשו ממורי ישראל  " להצטרף אליהם בשביתה לאות סולידאריות ",  חודשיים תמימים אחרי שאותן רשויות שמו על אותם המורים אזיקים בדמות צווי מניעה ומנעו מהם לשבות במו ידיהם ?  ב .  יכול להיות שבעברית קוראים לזה  " מוסר כפול "? 
בשבוע שבו רן שריג ודנה ספקטור הופכים מאנשי תקשורת לאנשים שהתקשורת מסקרת אותם באינטנסיביות כאילו היו הגרסה המקומית של בר וליאו ,  יכול להיות שהם צריכים לשאול את עצמם- איך לעזאזל זה קרה לנו ?  איך הפכנו להיות מברנז'אים בלבד לחיקוי זוגי בארץ נהדרת ?  מנסיעה לאמסטרדם לזיוני מוח בלתי פוסקים בטוויטר .  טוב ,  שיהיה בהצלחה .
 הפועל ת"א נורא ניסתה השבוע לא להיכנס למסלול שהיה יכול להוביל אותה אל תוך דפי היסטוריה מושחרים ,  עליהם היה נכתב כי סיימה את ההשתתפות שלה בליגת האלופות עם המספר 0 בטור הנקודות שלה .  בשלישי האחרון היא כנראה סטתה ממנו בזמן אחרי שגרמה למועדון פאר גרמני בשם שאלקה 04 עם שחקן ספרדי בשם ראול להעניק לה נקודה בתיקו ,  שכמה אירוני ,  היה מאופס .  הפרדוקס הוא שמכל בדיחת העדות הזאת היא דווקא יצאה די מבואסת .
 עכשיו מתחילים את מנת הריאליטי שלנו .  כן ,  כי לא יכולתם אחרת ,  ובטח הייתם מתאבדים ומפרכסים ,  אם לא .  רוקדים עם כוכבים עלתה השבוע לאוויר העולם אחרי הרבה מאד טקסים מקדימים ,  ספירות מעצבנות לאחור ובעיקר ליהוקים מופרעים ,  שללא ספק שמים לה על הראש את כתר אחת העונות ההזויות בתולדותיה .  כי איך עוד אפשר לקרוא לה אם היא מציעה בתפריטה את דליה מזור בשמלת תחרה כמנה ראשונה + איציק זוהר עם פייטים ,  לעיקרית רקדנית שרוקדת עם רקדנית ולקינוח פמלה אנדרסון שמתמרנת בין כולם ?  ובטלוויזיה שמקדשת משוואה סטייל הזיות=רייטינג ,  יש מצב שהיא דווקא אוהבת את השם החדש שיצא לה בשכונה .
 השבוע נפלה עלינו ידיעה מרעישה לפחות כמו הפבלובה האחרונה של אביב  רפי אדר נופה מקאסט השופטים הטועם של  " מאסטר שף ".  הדיבור מסביב הוא  " נסיבות חמורות ".  אנחנו לא אוהבים נסיבות חמורות ,  אז נשקר לעצמנו שזה בגלל הרעלת קיבה מתבשיל הכורכום המעושן באחד האודישנים .  מה שכן ,  איך אנחנו בדיוק אמורים להתמודד עם ההשלכות ?  כנראה שזה יהיה בזרועותיה המנחמות של מיכל אנסקי .
 
שבוע פ33ה
דנה ורן לא מפסיקים לשחק אותה בר וליאו ופמלה אנדרסון מראה לנו שהיא בקטע של ריקוד  (  ?  !  )  .  סיכומשבוע

