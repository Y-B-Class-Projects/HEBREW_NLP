ג'טר : " אלבה עלתה בצדק לפיינל פור "
 רכז ירושלים ידע שלקבוצתו לא הגיע להעפיל לחצי גמר היורוקאפ אחרי ההפסד בברלין .  גודס : " עשינו עונה מוצלחת ומפתיעה "
 פספוס .  כך ,  בוודאי ,  מרגישים שחקני ,  אנשי ואוהדי הפועל ירושלים אחרי ההדחה ברבע גמר היורוקאפ הערב  ( רביעי )  .  האדומים הגיעו לברלין עם יתרון 6 מהמשחק הראשון ,  אך הציגו משחק התקפי רע מאוד ,  הפסידו 72:59 וסיימו את דרכם האירופית העונה .
 מאמן הפועל ירושלים ,  גיא גודס ,  ידע מה לא עבד הערב . " לא הצלחנו לפתח את המשחק הרגיל שלנו ולא יצרנו מומנטומים כפי שעשינו במפגש הראשון .  אלבה ברלין ניצלה את זה עד תום ,  עשתה פחות טעויות גם בהגנה וגם בהתקפה  ,  נלחמה על כל כדור מהרגע הראשון ועשתה את הדברים טוב יותר ברוב שלבי המשחק ",  אמר גודס . " מאכזב לסיים כך את העונה האירופאית המוצלחת שלנו ביורוקאפ .  הגענו מרחק נגיעה מהפיינל פור ומאכזב שלא נהיה שם ,  אבל יחד עם זאת בהחלט עשינו עונה מוצלחת ומפתיעה באירופה ". 
פו ג'טר ,  שהיה היחיד שתפקד בשורות האדומים הערב ,  הוסיף : " אלבה הציגה משחק הגנה מושלם והקשתה עלינו לאורך כל המשחק .  הם היו חדים יותר והרוויחו ביושר את הכרטיס לפיינל פור .  מאכזב להגיע כל כך קרוב לפיינל פור ובסופו של דבר לא להעפיל לארבע הגדולות .  במשחקים מסוג זה אתה חייב להיות מרוכז לאורך 40 דקות ואלבה בהחלט עשתה את זה הערב .  לקראת הסיום היו לנו מספר הזדמנויות לחזור למשחק אבל הקליעות לא נכנסו ,  וחבל .  עשינו עונה אירופאית מצוינת והצלחנו להגיע רחוק יותר מהרבה קבוצת גדולות מאיתנו - הן מבחינה מקצועית והן מבחינת תקציב ".  

ג'טר : " אלבה עלתה בצדק לפיינל פור "
 רכז ירושלים ידע שלקבוצתו לא הגיע להעפיל לחצי גמר היורוקאפ אחרי ההפסד בברלין .  גודס : " עשינו עונה מוצלחת ומפתיעה "
 
