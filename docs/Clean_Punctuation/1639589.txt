לקוח בזק גילה שיש בבעלותו קו עם חוב בדירה ששכר לפני שנים .  בזק :  מדובר בטעות בהקלדה
חתול בשק
 >  >  בכל מעבר דירה אנו נדרשים להסיר את שמנו מהחשבונות השונים ,  ולהעבירם על שם הדיירים הבאים .  ואולם לרוב לא נדע אם שמנו באמת הוסר מהחשבונות של דירה שגרנו בה עד שחוב על שמנו יתנפח למאות שקלים .  כך קרה לע' .  הוא ביקש להתחבר לשירותי ה-adsl של בזק .  החיוב החודשי שלו בבזק אמור היה להיות 25 שקל ,  אך להפתעתו החשבונית הראשונה כללה חיובים בגין חובות עבר בסך 100 שקל .  הוא התקשר לשירות הלקוחות של בזק ,  והופתע לגלות שיש לו עוד קו .  רק אחרי בירור התגלה שמדובר בקו טלפון בדירה ששכר ועזב לפני חמש שנים .  עוד התברר שהקו הנוסף נמצא בבעלותו כבר מ-1967 - 12 שנה לפני שנולד .  בבזק אמרו לע' שהוא יכול להעביר את החשבון לשם בעלי הדירה ,  אך לע' לא היתה דרך ליצור עמם קשר ,  והוא גם לא רצה להפסיק פורמלית את בעלותו על מה שמעולם לא היה בבעלותו .  הנציגה הבטיחה לברר ולחזור אליו ,  אבל זה לא קרה .  כעבור חודשיים ,  לא הצליח ע' להתחבר לאינטרנט .  בשיחה עם החברה התברר כי קיים חוב בקו הנשכח ,  ובעטיו נותק הקו שבאמת נמצא בבעלותו של ע' .  הנציגה טענה כי כשוכר הדירה ששילם על הקו בזמנו - ע' הוא בעל הקו ,  וכי עליו להעביר את הקו לשם של מישהו אחר כדי להיפטר ממנו .  ע' סירב ודרש לדבר עם מנהל .  למחרת התקשרה אליו מנהלת מטעם בזק ,  שאמרה שתטפל בעניין ,  וכל שיידרש ממנו הוא לאשר את העברת הקו לבעליו החדשים .  אף שהסביר לה כמה פעמים שהוא לא מעוניין לקחת אחריות על הקו שמעולם לא היה בבעלותו ,  היא טענה שאין אפשרות אחרת .  בלית ברירה ,  ומתוך רצון לחבר שוב את הקו שלו בהקדם ,  הוא הסכים .  לאחר כחודש שוב נותק ע' .  לאחר המתנה ארוכה למענה מהמנהלת דרש ע' את ביטול החוב ,  מחיקת שמו מהחשבון החייב ופיצוי כספי על הנזקים הכספיים שנגרמו לו .  בסופו של דבר המנהלת חיברה את הקו המנותק ,  אמרה בפעם השנייה שתדאג לפיצול הקווים על שמו של ע' והסכימה לפצותו ב-25 שקל .  הקו המנותק הופעל שוב ,  אך ע' לא שמע יותר מבזק ולא ידע מה מצב הקו החייב .  לפי בזק ,  הובהר לע' בשיחתו האחרונה עם המנהלת כי החוב טופל וכי הקו הנוסף כבר לא רשום על שמו .  בשל פניית themarker פנתה בזק שוב לע' כדי להבהיר את הדברים .  מבזק נמסר בתגובה : " בזק התנצלה בפני הלקוח על התקלה ,  שנבעה מטעות הקלדה .  כמובן שהלקוח זוכה ואף קיבל פיצוי נוסף ".  aviv.d@themarker.com

לקוח בזק גילה שיש בבעלותו קו עם חוב בדירה ששכר לפני שנים .  בזק :  מדובר בטעות בהקלדה
חתול בשק

