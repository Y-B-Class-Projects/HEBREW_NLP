ב.ס.ר חתמה על אופציה לרכישת מגרש בפארק צמרת בתל אביב ב-137 מיליון שקל 
 >  >  קבוצת ב.ס.ר חתמה על אופציה לרכישת מגרש של קבוצת חבס בפארק צמרת שבתל אביב תמורת 137 מיליון שקל .  המגרש מיועד לבניית 129 דירות ,  והאופציה תהיה תקפה לשלושה חודשים .   מדובר במגרש האחרון שנותר לקבוצת חבס בפארק צמרת ,  לאחר שזו ניצלה שני מגרשים להקמת שני מגדלי yoo תל אביב ,  ומגרש שלישי מכרה לבסר לפני כחודשיים תמורת 127 מיליון שקל .  המגרש הוא מספר 5 בפארק צמרת ,  והוא נמצא בצד המערבי של המתחם ,  הגובל בדרך נמיר .  הוא סמוך למגרש הקודם שנרכש על ידי ב.ס.ר מחבס ,  ועל פי התכנון ,  ייבנה בו במגדל תאום למגדל הראשון .  שניהם יתוכננו על ידי האדריכל משה צור .  בעל השליטה בקבוצת ב.ס.ר ,  נחשון קיוויתי ,  מסר כי מחיר הקרקע ליחידת דיור יגיע בממוצע ל-1.06 מיליון שקל ,  וכי מחיר הדירות יהיה 3,600-4,000 דולר למ"ר בממוצע .
 
ב.ס.ר חתמה על אופציה לרכישת מגרש בפארק צמרת בתל אביב ב-137 מיליון שקל 
nan
