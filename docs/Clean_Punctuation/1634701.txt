רשות השידור נעקצה בהיקף של 4 מיליון שקל
רשות השידור שילמה 40 אלף שקל עודפים מדי חודש על מוניות לעובדים ,  ורק לאחר שהטמיעה הליכי בדיקה קפדניים של החשבוניות המשולמות הצליחה למנוע את המשך התשלום המיותר
רשות השידור שילמה 40 אלף שקל עודפים מדי חודש על מוניות לעובדים ,  ורק לאחר שהטמיעה הליכי בדיקה קפדניים של החשבוניות המשולמות הצליחה למנוע את המשך התשלום המיותר - כך עולה ממסמך עיקרים שכתבה המבקרת הפנימית של רשות השידור ,  איתנה גרגור ,  והגיע לידי TheMarker .  
המסמך מביא את עיקריו של דו"ח ביקורת פנימית שערכה גרגור ברשות ,  המשתרע על כ-500 עמודים .  הדו"ח הועבר בדצמבר לוועד המנהל ולוועדת הביקורת של רשות השידור .  גרגור כותבת כי בדקה כמה נושאים שהופיעו בדו"חות מבקר המדינה וערכה בדיקות מעקב אחר דו"חות ביקורת קודמים ברשות ,  בין היתר בנושא העסקת יועצים ,  דיווחי נוכחות עובדים וניהול חשבונות הרשות .  
בנושא התשלום העודף כותבת גרגור כי עלה חשד כי  " בוצעו עבירות פליליות של אחת מהחברת הנבדקות נגד הרשות בהיקף של כ-4 מיליון שקל .  הרשות נקטה בצעדים במישור הפלילי והאזרחי והוטמע הליך בדיקה קפדני של חשבוניות המוניות ,  שחוסך לרשות כ-40 אלף שקל בחודש ".  תחנת המוניות הירושלמית סיפקה שירותי הסעות לעובדי הרדיו של רשות השידור .  שמה לא נמסר מכיוון שמתנהל מולה הליך משפטי .  
לדברי גרגור ,  אף כי כמה ליקויים שזוהו בעבר ברשות זכו לטיפול וברשות נערכו פעולות התייעלות וחיסכון , " יודגש כי בהליך עבודת הביקורת השוטפת מתברר יישום חלקי של נהלים והחלטות ".  בנושא אחר היא מציינת כי  " בדיקות בנושאי רכישה ושכירת ציוד טכני מעלה לעתים שימוש חלקי בציוד ,  רכישה שלא בהתאם לצרכים ,  ואי-כדאיות כלכלית בשכירתו ".  
מרשות השידור נמסר בתגובה : " בדו"ח שהוכן על ידי מבקרת הפנים ברשות השידור ,  הועלה חשש לכאורה כי אחת מהחברות שסיפקה שירותי הסעות לעובדי הרדיו בין 2001-2008 ,  גבתה מהרשות תשלומי יתר בסכומים ניכרים .  הנהלת הרשות מינתה רואה חשבון חיצוני ,  שערך בדיקה מקיפה של כל החשבונות שהוגשו על ידי החברה .  הבדיקה העלתה כי קיים חשש לכאורה שלפיו החברה הונתה את הרשות וגבתה ממנה כספים בניגוד לתנאי המכרז .  בעקבות כך ,  העבודה עם תחנת המוניות הופסקה לאלתר והוגשה תלונה במשטרה .  במקביל ,  נקטה הרשות בהליכים משפטיים שתלויים ועומדים בבית המשפט ".  

רשות השידור נעקצה בהיקף של 4 מיליון שקל
רשות השידור שילמה 40 אלף שקל עודפים מדי חודש על מוניות לעובדים ,  ורק לאחר שהטמיעה הליכי בדיקה קפדניים של החשבוניות המשולמות הצליחה למנוע את המשך התשלום המיותר

