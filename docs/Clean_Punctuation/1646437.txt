צניחה במלאי הדירות החדשות 
מלאי הדירות החדשות למכירה ממשיך להצטמצם :  הצטמק ל-8,050 - ירידה של 26% לעומת ינואר 2009 .  התופעה נגרמת כתוצאה מהפרש שהולך וגדל בין ביקושים לדירות לבין שיווקי דירות על ידי הקבלנים והמדינה
מלאי הדירות החדשות למכירה ממשיך להצטמצם וכיום הוא מגיע ל-8,050 ,  ירידה של 26% לעומת ינואר 2009 - כך עולה מסקר הלשכה המרכזית לסטטיסטיקה לגבי הביקושים לדירות חדשות .  בכך נמשכת המגמה שהחלה במאי 2006 ,  אז עמד המלאי על כ-13,500 דירות בלתי מכורות .  התופעה נגרמת כתוצאה מהפרש שהולך וגדל בין ביקושים לדירות לבין שיווקי דירות על ידי הקבלנים והמדינה .
 מספר הדירות החדשות שנמכרו בחודש ינואר הגיע ל-1,392 ,  כמות דומה לכמות שנמכרה בדצמבר 2009  ( 1,395 )  .  1,071 מהדירות הללו נמכרו במסגרת פרויקטים ביוזמה פרטית ו-321 דירות במסגרת פרויקטים שמוקמים ביוזמה ציבורית של משרד השיכון .
 על פי הסקר ,  נרשם בינואר גידול משמעותי במספר התחלות הבנייה של דירות חדשות שמוקמות ביוזמה פרטית שלא למטרות מכירה ,  כולל פרויקטים של בנה ביתך וקבוצות רכישה .  על פי הנתונים ,  הוחל בבניית 1,377 דירות לעומת 1,013 בדצמבר 2009 .
 בסך הכל ,  במסגרת הסקר של כמות מבוקשת של דירות חדשות ,  נרשמה עלייה של כ-15% ,  שעה שסך הדירות החדשות שנמכרו והתחלות הבנייה שלא למטרות מכירה הגיע ל-2,769 לעומת 2,408 דירות בדצמבר 2009 .  עם זאת ,  בינואר 2009 הכמות הגיעה ל-2,806 ,  כך שיחסית לינואר 2009 מדובר בירידה של כ-1.5% .
 
צניחה במלאי הדירות החדשות 
מלאי הדירות החדשות למכירה ממשיך להצטמצם :  הצטמק ל-8,050 - ירידה של 26% לעומת ינואר 2009 .  התופעה נגרמת כתוצאה מהפרש שהולך וגדל בין ביקושים לדירות לבין שיווקי דירות על ידי הקבלנים והמדינה

