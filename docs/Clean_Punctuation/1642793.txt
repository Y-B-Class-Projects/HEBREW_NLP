עזורי : " זה אחד הניצחונות החשובים העונה "
 מאמן הפועל ב"ש התלהב מהניצחון על נתניה : " זו הקבוצה שרציתי לראות ".  עטר : " צריך להיזהר לא ליפול לפלייאוף התחתון "
 הפועל באר שבע מקווה לצאת הערב  ( שבת )  לדרך חדשה .  אחרי ארבעת המשחקים הרצופים שבהם הקבוצה לא ניצחה ,  שחקניו של גיא עזורי ניצחו 0:2 את מכבי נתניה ועצרו את הסחף עם שלוש נקודות חשובות במאבק על הגעה לפלייאוף העליון .
" ידענו שהמשחק יהיה קשה כי מכבי נתניה קבוצה מסודרת ",  סיכם גיא עזורי את המשחק . " שיחקנו חכם ועם הרבה סבלנות ,  בעיקר במחצית השנייה .  עשינו חילופים חכמים ,  השחקנים שיחקו עם הרבה משמעת טקטית ,  הקבוצה נלחמה לאורך כל 90 הדקות ואני מאוד מרוצה .  זה ניצחון מאוד משמעותי מפני שלפני המשחק הסתכלנו למטה וראינו שחלק מקבוצות התחתית מתקרבות אלינו ונושפות בעורפנו ". 
על המשחק עצמו ,  אמר עזורי : " זה אחד הניצחונות הכי חשובים שלנו העונה .  זו הקבוצה שרציתי לראות .  הספסול של דוד רביבו היה מקצועי .  צריך לציין את דוידזדה שלקח החלטות נכונות .  גם אסולין ונאסר מתקדמים יפה ". 
מנגד ,  בנתניה לא מצליחים להבין איך קורה שהקבוצה רושמת משחק חמישי ברציפות ללא ניצחון . " איך שאנחנו נראים כרגע ,  אנחנו צריכים להיזהר שלא ליפול לפלייאוף התחתון ",  הודה בצער ראובן עטר . " עד החודש בקושי ספגנו ,  אבל עכשיו ספגנו אולי הכי הרבה בליגה .  דווקא בדקות הטובות שלנו במחצית השניה ,  ספגנו שער מטעות שלא מתאימה לנו ".  
" בחודש האחרון לא מעט שחקנים חסרו לנו בחלק ההגנתי וזה יצר אילתורים בהגנה ששילמנו עליהם ביוקר ",  התייחס המאמן להרחקות והפציעות הרבות שנאלץ להתמודד איתם ,  על אף שדווקא היום עלה עם הרכב הגנתי כמעט מלא כשרק טל מעבי היה חסר לו . " היה משחק אגרסיבי שלא התעלה לרמה גבוהה ",  סיכם עטר את המשחק .
 
עזורי : " זה אחד הניצחונות החשובים העונה "
 מאמן הפועל ב"ש התלהב מהניצחון על נתניה : " זו הקבוצה שרציתי לראות ".  עטר : " צריך להיזהר לא ליפול לפלייאוף התחתון "
 
