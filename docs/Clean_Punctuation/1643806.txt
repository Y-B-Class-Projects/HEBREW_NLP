רונן מנחם :  בעקבות מדד ינואר - ריבית מארס  ( לפחות )  תישאר 1.25%
כלל פיננסים :  להערכתנו ,  המדד ימשיך לרדת גם בחודש פברואר ב-0.2% נוספים
מדד המחירים לצרכן ירד בחודש ינואר 2010 ב-0.7 אחוז ,  בהשוואה לחודש דצמבר 2009 והגיע ל-104.5 נקודות ,  לעומת 105.2 נקודות בחודש הקודם  ( הבסיס :  ממוצע 2008=100.0 נקודות ) .ירידות נרשמו במיוחד בסעיפי :  הלבשה והנעלה  ( ב-9.0% )  ,  ירקות טריים  ( ב-5.9% )  ,  אחזקת הדירה  ( ב-2.0% )  ושירותי דיור בבעלות הדיירים  ( באחוז אחד ) .עליות נרשמו במיוחד בסעיפי :  פירות טריים  ( ב-3.0% )  ,  ריהוט  ( ב-1.4% )  ותחבורה ותקשורת  ( ב-0.2% ) .בכלל פיננסים מעריכים כי המדד ימשיך לרדת גם בחודש פברואר ב-0.2% נוספים ,  מה שיאפשר לבנק ישראל להמתין עוד עם העלאת הריבית.השפעות ייחודיות צפויות על מדד פברואר : 	המשך ירידת סעיף הדיור . 	הפחתת מחירי החשמל - מחירי החשמל הופחתו לצרכן הביתי ב-10% ,  מה שיכנס לתוקף החל מאמצע חודש פברואר  ( 15/2 )  ולכן ישפיע גם על מדד מארס . 	ירידת מחיר קלה בבנזין - בחודש פברואר הופחת מחיר אוקטן 95 ב-0.16% . 	עליית מחירי מזון - שטראוס מעלה את מחירי מעדני החלב ,  קבוצת קוקה-קולה מעלה את מחירי המשקאות השונים בשיעורים של כ-4% . 	עליית מחירי שירותי התקשורת - hot תעלה את מחירי חבילת הבסיס ל-10% מלקוחותיה בכ-2% ,  וכן את שירות ה-vod בשני שקלים . 	המשך השפעת הפחתת המע"מ - הפחתת המע"מ שהוכרזה בינואר עדיין לא באה כולה לידי ביטוי ועשויה להשפיע במקצת גם בחודש פברואר . 	חלחול העלאת מחירי המים גם למחירי הירקות והפירות - להעלאת מחירי המים עשויה להיות השפעת לוואי של עלייה במחירי הפירות והירקות ובטווח היותר רחוק של עליית מחירים גם בענפים אחרים . 	מחירי הסחורות חזרו לעלות בפברואר - סך מחירי הסחורות  ( מדדה- crb )  אומנם עלה מתחילת החודש ועד היום ב-2.7% במונחים שקליים ,  אך זאת לאחר ירידה של 7.7% בחודש ינואר .  השלכות התמתנות המחירים עשויות להתגלגל לישראל במדדים הקרובים וללחוץ אותם למטה.מדיניות מוניטרית  ( ריבית ) "להערכתנו ,  לאחר שבנק ישראל נמנע מהעלאת הריבית לחודש פברואר ,  הוא ימנע גם מהעלאתה לחודש מארס וימשיך בקצב העלאת ריבית מתון גם בחודשים הבאים  ( העלאה של רבע אחוז בתכיפות של פעם בשלושה חודשים )  ",  אומר אמיר כהנוביץ ,  כלכלן המקרו של כלל פיננסים.עם זאת ,  חשוב לציין שבהודעת בנק ישראל לא היו סימנים שהצביעו על כך .  נזכיר כי רק העלאה בקצב שונה מהמגולם תשפיע על האפיק הממשלתי ותגרום להפסדי או רווחי הון בשל גורם זה.נטייתו הטבעית של בנק ישראל היא לעודד את המשק ליציאה מהמשבר ולהוריד את שיעור האבטלה ,  בעזרת שמירה על רמת ריבית נמוכה ככל האפשר ,  כל עוד זו לא מעוררת לחצים אינפלציוניים .  הציפיות האינפלציוניות הנמוכות ומגמת ירידתם תומכת גם היא בהותרת הריבית על כנה במארס.גורמים נוספים שתומכים במדיניות כזו הם השקל החזק ,  ירידת מחירי הסחורות ,  דחיית העלאות הריבית בעולם ,  וחשש להתדרדרות כלכלית מכיוון אירופה.רונן מנחם :  לא מן הנמנע שהריבית לא תעלה חודשים ארוכים קדימה"המדדים הנמוכים הקרובים וצורך לחזק את הפעילות במשק ,  בפרט לנוכח ההאטה המסוימת בחו"ל ,  ימנעו העלאות ריבית גם בחודשים הבאים .  לא מן הנמנע שהריבית לא תעלה חודשים ארוכים קדימה ",  אומר רונן מנחם ,  מנהל יחידת ההשקעות והאסטרטגיה בבנק מזרחי טפחות.לגבי החלטות הריבית הבאות:העלאת ריבית נוספת נתמכת על ידי שני גורמים:בעקיפין - בלימת תמסורת עתידית חזקה מהעליות המצטברות בניירות הערך ובנדל"ן .  סעיף הדיור ,  המהווה 20 מהמדד ,  עדיין דומיננטי :  בלעדיו עלה המדד בכ-2.7% בקצב שנתי בשלושת החודשים האחרונים - נמוך מהעלייה במדד הכללי ,  שהסתכמה ב 3.2%.מנגד ,  רוב הגורמים תומכים בהותרת הריבית על כנה:לפי נתוני סחר חוץ נבלמת העלייה בייצוא הטכנולוגיה העילית ויש האטה בשאר הטכנולוגיות .  השכר למשרת שכיר ירד 2.4% בחודשים ספטמבר - נובמבר 2009 .  מדד המחירים לצרכן היה שוב נמוך בהרבה מהמשוער.התאוששות המשק לא גוררת לחץ מחירים :  המדד ללא מזון ואנרגיה  ( שמחירם תלוי בסחורות בחו"ל )  עלה ב-1.1 אחוזים פחות מהמדד הכללי בשנה החולפת.גם בצד ההיצע לא מסתמן לחץ :  מדד המחירים ליצרן ללא דלקים ירד 0.2% ובשנה החולפת הוסיף 0.7% בלבד.הריביות במדינות אחרות לא תשתנינה בקרוב  ( אמנם ברובן קצב האינפלציה נמוך מאשר בארץ )  .  משני המודלים שמפרסם בנק ישראל נגזרת כעת אינפלציה בת 1.5% - 2.1% ב-12 החודשים הבאים ,  הנמצאת במחצית הנמוכה של תחום יציבות המחירים .
 
רונן מנחם :  בעקבות מדד ינואר - ריבית מארס  ( לפחות )  תישאר 1.25%
כלל פיננסים :  להערכתנו ,  המדד ימשיך לרדת גם בחודש פברואר ב-0.2% נוספים

