יחימוביץ' : " למה עובד ניקיון צריך סרסור ?  אי אפשר להעסיקו בחברה ?  "
 חברת הכנסת תקפה חברות כוח אדם ותאגידים בעקבות דו"ח האחריות התאגידית של המרכז האקדמי רמת גן . " בפרטנר אילן בן דב חשב שאם הוא תורם למרפאות שיניים ,  הוא יכול לעשות דברים נוראיים אחרים "
  >  >   " עד היום התאגידים עשו לעצמם חיים קלים בתחום האחריות התאגידית .  שמת כמה גרושים למטרה ציבורית אז זהו ?  הכל בסדר ?  לא .  ממש לא ",  כך אמרה אתמול חברת הכנסת שלי יחימוביץ' בכנס שערך המרכז האקדמי למשפט ועסקים ברמת גן בנושא האחריות התאגידית ,  שבו הוצג המחקר של סטודנטים במרכז ,  שנחשף אתמול ב-themarker .  המחקר בחן את האחריות התאגידית ב-11 חברות ומצא בעיות רבות בתחום - החל מחוסר שקיפות מספקת ועד התעלמות משוויון זכויות לאוכלוסיות חלשות ,  כמו נכים ,  נשים וערבים .  יחימוביץ' תקפה את חברות כוח האדם ואמרה בהקשר זה : " למה עובד ניקיון צריך סרסור ?  בשביל מה ?  בשביל שיספק לו דלי וסחבה ?  מה ,  אי אפשר להעסיקו בחברה עצמה ?  ".  יחימוביץ' התייחסה לשני נושאים נוספים בכנס :  לגבי השכר בחברות הציבוריות היא אמרה כי  " אם מדברים על כך שמטרת הארגון היא להגדיל את הרווח ,  איך מסבירים שכר של שני מיליון שקל למנכ"ל ".  לגבי הדיווידנד שצפויה פרטנר לחלק - מהלך שיחימוביץ' תקפה שוב ושוב בחודש האחרון - היא אמרה : " בפרטנר אילן בן דב חשב שאם הוא תורם למרפאות שיניים ,  הוא יכול לעשות דברים נוראיים אחרים ".  שר הרווחה והשירותים החברתיים ,  יצחק הרצוג ,  אמר בכנס : " הייתי רוצה לראות כחלק ממסקנות הדו"ח כיצד ייתנו התאגידים דין וחשבון על השתלבות מגזרים בתאגיד .  הרושם שעושים היחצ"נים הוא כזה שאם אשאל אתכם על אחריות חברתית ,  תחשבו שהרוב נעשה מהמגזר העסקי .  אך יחצ"נות לחוד ומציאות לחוד - הרוב נעשה באמצעות הממשלה ".  הדו"ח גרר תגובות מהחברות המסוקרות בו .  מאגד נמסר כי  " הניסיון לטעון שאגד מבצעת הטעיה אינו מדויק ובבחינת גרימת עוול .  מזה שנים רבות משקיעה אגד בתחום האחריות התאגידית והיתה מהראשונים בישראל שכבר ב-2002 פירסמו דו"ח אחריות תאגידית .  בימים אלה יוצא הדו"ח ל-2008 ובו חזון והתחייבות עתידית ליעדים ברורים ושקופים לשנים הקרובות ".  מרשות שדות התעופה  ( רש"ת )  נמסר בתגובה כי הדו"ח ברובו מתייחס לתקופה של לפני כמה שנים ,  וכי בשנתיים האחרונות בוצעו שינויים רבים ובהם החלטת רש"ת להציב את סוגיית הבטיחות בראש סדר העדיפות של מועצת הרשות והנהלתה .
 
יחימוביץ' : " למה עובד ניקיון צריך סרסור ?  אי אפשר להעסיקו בחברה ?  "
 חברת הכנסת תקפה חברות כוח אדם ותאגידים בעקבות דו"ח האחריות התאגידית של המרכז האקדמי רמת גן . " בפרטנר אילן בן דב חשב שאם הוא תורם למרפאות שיניים ,  הוא יכול לעשות דברים נוראיים אחרים "
 
