היועמ"ש :  גנות יוכל לכהן כמנכ"ל המשרד לביטחון פנים
היועמ"ש הודיע לשר לביטחון הפנים כי אין מניעה משפטית למנות את יעקב גנות למנכ"ל המשרד .  זאת לאחר שהתנועה לאיכות השלטון ביקשה לשקול מחדש את המינוי בשל ביקורת שנמתחה עליו בעליון
היועץ המשפטי לממשלה ,  יהודה וינשטיין הודיע אמש  ( שלישי )  לשר לביטחון פנים יצחק אהרונוביץ' כי אין מניעה משפטית למינויו של רב-גונדר בדימוס יעקב גנות לתפקיד מנכ"ל המשרד לביטחון פנים .  זאת לאחר שהתנועה לאיכות השלטון ביקשה לשקול מחדש את המינוי ,  בהסתמך על ביקורת שנמתחה בעבר על גנות בבית המשפט העליון לאחר שאהרונוביץ' הודיע על המינוי בשבוע שעבר .
 יש לציין ,  כי קודם להבאת המינוי בפני הממשלה יש לקבל את אישורה של ועדת המינויים בראשות נציב שירות המדינה .  
גנות ,  ששימש כמנכ"ל משרד התחבורה ,  צפוי להחליף בתפקיד את חגי פלג ,  שהתפטר מתפקידו .  פלג הגיש את מכתב ההתפטרות לשר אהרונוביץ' ,  לאחר שנודע לו כי מתנהלת נגדו חקירה בשל טענה כי הטריד מינית את ד"ר אורלי אינס שגם ניצב אורי בר לב חשוד בהטרדתה .  
יעקב גנות ,  הנחשב לידיד קרוב של אהרונוביץ' ,  הסיר בשנת 2007 את מועמדותו לתפקיד המפכ"ל ,  על רקע עבירות רבות מהן זוכה מחמת הספק .  הוא העריך אז כי ככל הנראה לא יעבור את ועדת טירקל למינוי בכירים .  מי שביקש למנותו לתפקיד היה השר לביטחון פנים דאז ,  אבי דיכטר .  
כשהיה מפקד המחוז הצפוני במשטרה ,  הוגש נגדו כתב אישום שייחס לו מעורבות בשלוש פרשיות שוחד לכאורה .  שופטי העליון שזיכו אותו ב-1996 מארבע עבירות שוחד ,  מרמה והפרת אמונים ושימוש לרעה בכוח ,  קבעו כי לא השתכנעו שהמעשים עברו מתחום העבירה המשמעתית לעבירה הפלילית .
  ( עדכון ראשון :  28.12.2010 ,  21:01 ) 

היועמ"ש :  גנות יוכל לכהן כמנכ"ל המשרד לביטחון פנים
היועמ"ש הודיע לשר לביטחון הפנים כי אין מניעה משפטית למנות את יעקב גנות למנכ"ל המשרד .  זאת לאחר שהתנועה לאיכות השלטון ביקשה לשקול מחדש את המינוי בשל ביקורת שנמתחה עליו בעליון

