מה אסור לעשות בפרטים האישיים שלכם
התקשרתם עם חברה לקבלת שירות וכעבור זמן מה התקשר אליכם נציג החברה והציע לכם שירות נוסף .  זה לא חוקי - ויש עוד שימושים שאסור לחברות לעשות בפרטים שלכם
 >  >  נסעתם באחרונה באוטובוס ושילמתם באמצעות כרטיס רב קו ?  מזל טוב ,  גם אתם הצטרפתם למאגר מידע חדש של חברות תחבורה שונות ,  אף שבסך הכל רציתם כרטיס נסיעה לאוטובוס .  בהליך הנפקת כרטיס הרב קו התבקשתם למסור שם פרטי ,  מספר טלפון ותעודת זהות ואפילו להצטלם .  הפרטים תויקו במאגר מידע שיודע לזהות מתי עליתם על האוטובוס ,  איפה הייתם ,  איזה אוטובוס המשך לקחתם ולאיזה כיוון .  והוא גם יודע אם אתם נוהגים כך מדי יום - ויכול להשליך מכך על התנהלותכם .  חברות תקשורת ,  בנקים ולמעשה כמעט כל חברה מחזיקה מאגר מידע על לקוחותיה ,  שיכול לאפיין את הלקוח לפי קטגוריות כמו גיל ,  מקום מגורים ותחומי עניין ,  ובהתאם לכך לשמש אמצעי שיווק לדיוור ישיר המציע שירותים מטעם החברה .  הרשות למשפט ,  טכנולוגיה ומידע  ( רמו"ט )  היא הגוף האחראי בישראל לבירור תלונות הציבור באשר להפרות חוק הגנת הפרטיות במאגרי מידע .  מסקר שבוצע עבורה על ידי מכון שילוב-millwardbrown בספטמבר 2009 ,  עולה כי 70% מהציבור סבורים כי המידע האישי בישראל אינו מוגן כראוי ו-58% סבורים כי החקיקה בישראל אינה מסוגלת להתמודד עם הגידול בהעברת המידע האישי בין הגופים .  למרות החששות העולים מהסקר ,  רק כמחצית מהנסקרים טענו כי כשהם מוסרים פרטים לגוף כלשהו הם תמיד שואלים לשם מה הם נדרשים .  כדי שתוכלו למנוע שימוש לא ראוי בפרטים שלכם ,  ביררנו אילו הפרות חוק שכיחות בשוק והבאנו דוגמאות לקנסות שהטילה הרשות .  אמנם במקרים המוזכרים ניהלה רמו"ט את ההליך ,  אך גם אזרח מהשורה רשאי לתבוע חברה ,  ואם יוכח כי אכן פרטיותו נפגעה בית המשפט יכול להורות לחברה הפוגעת לשלם לו פיצוי של עד 50 אלף שקל ,  ללא הוכחת נזק .  הליכים משפטיים מעין אלה פחות נפוצים בשל הסרבול המשפטי והחשש להפסד כספי עקב הפסד בתיק .  אסור לחברה להעביר פרטים אישיים לגוף אחרדוגמה להפרת החוק :  קבוצת קידום פנתה בדיוור ישיר לתלמידי תיכון ברמת גן תוך שימוש שלא כדין במאגר מידע בבעלות העירייה ,  שמטרתו  " רישום ושיבוץ ילדים תושבי רמת גן הלומדים במוסדות חינוך ".  העירייה פגעה בפרטיות הילדים ,  שכן לא התקבלה הסכמתם להעברת המידע לגוף אחר ,  ועל כך נקנסה ב-5,000 שקל .  קנס בסך 1,000 שקל הוטל על קידום לאחר שהחברה שלחה מכתב לתלמידים מבלי לציין כי הפנייה היא בדיוור ישיר ,  ללא צירוף מספר הרישום של המאגר ;  ללא מתן הודעה על זכות מקבל הפנייה להימחק מהמאגר בצירוף המען אליו יש לפנות לשם כך ;  וללא ציון זהותו ומענו של בעל המאגר והמקורות שמהם קיבל אותו .  דבר החוק :  סעיף 2 ( 9 )  לחוק הגנת הפרטיות קובע כי אין להשתמש במידע על אדם או מסירתם לאחר שלא למטרה שלשמה נמסרו .  החוק מחולק לשני סעיפים :  הראשון קובע כי גם אם הסכים הלקוח שהחברה תשמור מידע אודותיו למטרה מסוימת ,  אין היא רשאית להעבירה לצד ג' ללא הסכמתו .  אסור להעביר פרטים של לקוח ממטרה אחת לאחרתדוגמאות להפרת החוק :  חברת הביטוח aig הכניסה מידע אישי של לקוח למאגר מידע המשמש למתן הצעות שיווקיות מהחברה ,  מבלי שביקשה את הסכמתו .  הלקוח התקשר עם aig כדי להפעיל את ביטוח הנסיעות שלו .  במהלך השיחה מסר לנציג החברה מידע אישי שכלל בין היתר מספר טלפון ,  תעודת זהות ,  כרטיס אשראי ומצב בריאותי .  במועד מאוחר יותר פנתה aig ללקוח בניסיון לשווק לו ביטוח משכנתא .  על החברה הוטל קנס של 2,000 שקל .  חברת דיילקום ,  העוסקת בשירותי תקשורת וטלמרקטינג ,  עשתה שימוש חוזר בפנקס הבוחרים הארצי והמקומי של אזרחי ישראל שקיבלה במהלך מתן שירותים למפלגות ומועמדים לרשויות המקומיות ,  ללקוחות אחרים שלה .  רשם מאגרי המידע הורה לדיילקום להשמיד את מאגר המידע שברשותה והטיל עליה קנס בסך 4,000 שקל בגין הפרותיה .  דבר החוק :  החלק השני של חוק הגנת הפרטיות קובע כי גם אם העביר הלקוח את פרטיו לחברה ,  אין היא רשאית להשתמש בהם אלא למטרה בגינה קיבלה אותם .  אסור למנוע מלקוח לעיין בפרטיו שבמאגר המידע דוגמה להפרת החוק :  על בנק הפועלים נגזרו בימים האחרונים שני קנסות מינהליים על ידי רמו"ט ,  כל אחד מהם בסך 2,000 שקל .  זאת לאחר שלקוח הבנק ביקש כמה פעמים לעיין במאגר מידע שנצבר בבנק במהלך מתן שירות ,  אך לא קיבל מענה כחוק .  דבר החוק :  לכל אזרח יש זכות לעיין ברשומות הנוגעות לו במאגר המידע .  אדם שעיין במידע ומצא כי אינו נכון רשאי לפנות לבעל המאגר בבקשה לתקנו או למחוק אותו .  אם בעל המאגר מסרב עליו להסביר מדוע . " החברה לא תמיד מחויבת למחוק את הרשומה .  אם היתה התקשרות עסקית עם האדם ,  יש לחברה זכות וחובה לשמור את המידע עליו שבע שנים ",  מסבירה לימור שמרלינג-מגזניק ,  סגנית מנהלת מחלקת רישום ופיקוח ברמו"ט . " אפשר לבקש למחוק מידע כשאינו מדויק ,  כשמדובר במאגר שלא לצורך התקשרות עסקית כמו מאגר אקדמי או מאגר רפואי ,  ובכל אופן צריך לבדוק כל מקרה לגופו ".  אם סירב בעל המאגר מלכתחילה לאפשר ללקוח לעיין ברשומה ,  רשאי מבקש המידע להגיש תובענה לבית המשפט באופן ובדרך שנקבעו בתקנות .  אסור לבצע דיוור ישיר בעזרת מאגרי מידע לא רישמייםדוגמה להפרת החוק :  חברת נקודת שיווק וסחר ,  העוסקת בשיווק מוצרים באמצעות נציגים טלפוניים ,  נעזרה בקובץ אגרון - מרשם האוכלוסין הלא חוקי שמופץ באינטרנט .  במאגר זה מצויים פרטים על אזרחים שדלפו מתוך מרשם האוכלוסין .  לפי רמו"ט ,  החברה נהגה לטלפן לאנשים ביום הולדתם או בסמיכות לו ולהציע להם הטבה לרגל יום חגם ברכישת לוטו דיל ,  מוצר שהיא משווקת .  הרשות הטילה קנסות מנהליים בסך 167 אלף שקל על החברה .  דבר החוק :  מאגר מידע ,  המשמש לדיוור ישיר ,  מחויב ברישום מסודר אצל רשם מאגרי המידע .  בנוסף ,  יש לרשום מאגר מידע במידה שמספר האנשים בו הוא יותר מ-10,000 איש ,  או כאשר מדובר במידע רגיש .  פניית הדיוור הישיר יכולה להיות בדפוס ,  בטלפון בפקס או בכל אמצעי ממוחשב .  בעת רישום המאגר בפנקס רשם מאגרי המידע יש לציין את זהות בעל המאגר ,  מטרות המאגר ,  סוגי המידע שמופיעים בו ועוד .  שימוש במקורות מידע שאינם מאגרי מידע למטרת דיוור ישיר הוא עבירה על חוק הגנת הפרטיות .
 
מה אסור לעשות בפרטים האישיים שלכם
התקשרתם עם חברה לקבלת שירות וכעבור זמן מה התקשר אליכם נציג החברה והציע לכם שירות נוסף .  זה לא חוקי - ויש עוד שימושים שאסור לחברות לעשות בפרטים שלכם

