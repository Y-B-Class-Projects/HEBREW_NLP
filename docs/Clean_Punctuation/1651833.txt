האם התלת ממד יגיע גם לארץ עוץ ? 
אתר הלוס אנג'לס טיימס מפרסם כי לאור ההצלחה המסחררת של  " אליס בארץ הפלאות ",  מקדמים באולפני וורנר את היוזמה לעבד מחדש את  " הקוסם מארץ עוץ ".  בגרסת תלת מימד ,  כמובן
השיאים הקופתיים הטריים של  " אליס בארץ הפלאות "  עוררו בהוליווד תיאבון להעניק טיפול תלת ממדי ועתיר אפקטים לקלאסיקות ספרותיות נוספות .  האתר של לוס אנג'לס טיימס מפרסם היום  ( רביעי )  כי אולפני וורנר עובדים כעת במרץ על גרסה מחודשת של  " הקוסם מארץ עוץ ".  
ספרו של פרנק ל.באום היה בסיס ב-1939 לאחד הסרטים הגדולים בתולדות הקולנוע ,  ולאחר מכן זכה בשלל עיבודים שונים ומשונים ,  כולל גרסה על טהרת השחקנים האפרו-אמריקאים בכיכובו של מייקל ג'קסון הצעיר .
 לפי הפרסומים ,  וורנר בודקים כעת שני כיוונים אפשריים לגרסה החדשה  עיבוד נאמן למקור ,  שהוצע בידי האחראים להפקת סדרת  " דמדומים ",  ועיבוד אפל ובוגר יותר ,  שנכתב בידי ג'ון אולסן ,  התסריטאי של  " היסטוריה של אלימות ".  כך או כך ,  בוורנר מתכוונים להפקיד את התסריט שייבחר בידי במאי בעל שם ולהעמיד לרשותו תקציב גבוה .
 מעבר הרצון לחקות את ההצלחה של  " אליס בארץ הפלאות ",  עומד נימוק נוסף מאחורי המהלך של וורנר :  סדרת  " הארי פוטר ",  הנכס המרכזי של האולפן ,  מגיעה לסיומה בקרוב ,  ו"הקוסם מארץ עוץ ",  על שלל ספרי ההמשך שלו ,  עשוי למלא את החלל שהותירה .
 לאחר פרסום הידיעה התמלא הטוויטר בציוצים זועמים שקראו להוליווד להניח לקלאסיקה הזו בשקט ,  אולם סביר להניח שאם פרויקט  " הקוסם מארץ עוץ "  אכן ירקום עור וגידים ,  הקהל ינהר לאולמות בדיוק כפי שעשה במקרה של  " אליס בארץ הפלאות ". 

האם התלת ממד יגיע גם לארץ עוץ ? 
אתר הלוס אנג'לס טיימס מפרסם כי לאור ההצלחה המסחררת של  " אליס בארץ הפלאות ",  מקדמים באולפני וורנר את היוזמה לעבד מחדש את  " הקוסם מארץ עוץ ".  בגרסת תלת מימד ,  כמובן

