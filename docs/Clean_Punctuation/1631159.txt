מלבישה עליכם גומי
עטרה דה לנגה מנסה לעצב בגדים אקזוטיים לפחות כמו שמה ,  ומשלבת בהם חומרים משונים - עוד מעצבת חדשה בארוע מעצבי העיר שיתקיים בסופ"ש
המעצבת עטרה דה לנגה  ( 30 )  נולדה בירושלים ,  מוקפת בבנייני אבן ומהלכת בסמטאות אפופות בטחב ואבק בן אלפי שנים .  היא בילתה זמן רב בחוות ובקיבוצים באזור ירושלים עם אביה הווטרינר ועבדה בגן החיות בירושלים ,  שם נהגה להלך עם תוכי על כתפה ונחש ענק סביב צווארה . " אני תופשת את צירופי וחיבורי החיים באופן שונה מאנשים אחרים .  כילדה ,  יכולת זו נהגה להטריד אותי ,  אך כשגדלתי למדתי ליהנות ממתנת התפישה הייחודית ,  בה חוננתי ",  מסבירה עטרה .  בהמשך היא נרשמה ללימודי תואר ראשון באקדמיה לאמנות ועיצוב בבצלאל ,  שם התמקדה בניסיונות לחבר ולהבין את היחסים של טקסטורות וחומרים .  
את הלימודים סיימה ב-2007 ולפני כשנה התחילה לעצב ולשווק לחנויות פריטי לבוש בעיצובה ,  הכוללים חולצות ,  שמלות ואקססוריז ,  בחלקם משולבים חומרים שונים ,  כמו גומי ופוליאורתניים .  לדבריה היא מעצבת אביזרים שנעים על הגבול שבין אמנות לאופנה מסחרית ,  כשמהות החומרים בהם היא משתמשת חייבת להיחשף והתהליך האמנותי צריך להיות גלוי .  דה לנגה תציג מקבץ מצומצם של עבודתה בארוע  " מעצבי העיר "  שיתקיים בסוף השבוע הקרוב בגני התערוכה בתל אביב .  טווח מחירים ב"מעצבי העיר ":  חולצות :  190-240 שקלים ;  שמלות :  250-380 שקלים ;  אקססוריז :  170-350 שקלים .  
ארוע מעצבי העיר:יום חמישי ,  14 בינואר 16:00-23:00יום שישי ,  15 בינואר 10:00-18:00יום שבת ,  16 בינואר 11:00-23:00גני התערוכה ,  מרכז הירידים ,  ביתן 10  ,  תל אביבמחיר כניסה :  15 שקלים
להשיג גם בסטודיו המעצבת ,  לבונטין 2 ,  קומה 2 ,  מתחם גן החשמל ,  תל אביב ;  D & A ,  בעלי מלאכה 12 ודיזנגוף 252 ,  תל אביב ;  חנות מוזיאון תל אביב ;  סיפור מסגרת ,  הבילויים 23 גדרה ;  קו נקודה ,  בר אילן 3 ,  פינת אחוזה 128 ,  רעננה .
 
מלבישה עליכם גומי
עטרה דה לנגה מנסה לעצב בגדים אקזוטיים לפחות כמו שמה ,  ומשלבת בהם חומרים משונים - עוד מעצבת חדשה בארוע מעצבי העיר שיתקיים בסופ"ש

