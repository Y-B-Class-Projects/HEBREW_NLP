הסכמי סידור המדפים בין שופרסל לספקים :  4% עמלה
הרשת תיכננה לגבות 5%-7% ממחזור הספקים ,  ששילמו עד כה 1.5%-3% .  ספק : " עכשיו רמת השירות תרד והמדפים ייראו פחות טוב "
  >  >  אחרי ההצהרות הקשות וחילופי האשמות ,  שופרסל והספקים מגיעים לעמק השווה ומתפשרים .  רשת המזון הגדולה בישראל ,  שופרסל ,  בראשות המנכ"ל אפי רוזנהויז ,  כבר חתמה על הסכמי סידור מדפים עם כמות גדולה של ספקים .  ההודעה של שופרסל בסוף אוקטובר 2009 כי תעבור לסדרנות עצמאית של המדפים בסניפיה זכתה להתנגדויות עזות מצד הספקים .  אלה טענו כי שופרסל תנצל את סידור המדפים כדי לקדם את מוצרי המותג הפרטי שהיא משווקת וכי בעקבות המהלך יאבדו את מקום עבודתם אלפי סדרנים .  לפני כחודש הודיעה שופרסל כי תעשה צעד של חסד ותאפשר לספקים להתחיל את המהלך בתוך חצי שנה ,  זאת לאור הסכמה בין נוחי דנקנר ,  יו"ר אי.די.בי ,  לעופר עיני ,  יו"ר ההסתדרות ,  כדי לתת לחברות זמן למצוא סידור עבודה לסדרנים .  על אף שבשופרסל נאמר לספקים כי יאפשרו להם לסדר את המדפים בעצמם בחצי השנה הקרובה ,  הרשת עדיין דרשה מהם לשלם בעבור הסידור בתקופה זו ,  אך חזרה בה בעקבות חשיפת themarker בנושא .  הספקים התרעמו וטענו ששופרסל מנסה לגבות מהם עמלת סידור בגובה 5%-7% מהמחזור של הספק ברשת .  זאת לעומת 1.5%-3% שעולה להם הסידור כיום ,  כשהם עושים זאת בעצמם או באמצעות חברת כוח אדם .  כעת נודע כי הספקים שחתמו על הסכם עם שופרסל ישלמו לה עמלת סידור של כ-4% .  כלומר ,  שופרסל הורידה את דרישתה הראשונית והספקים הביעו הסכמה למהלך .  ספק בסדר גודל בינוני אומר : " זה בכל מקרה לא יעיל כמו 2.5% ששילמתי קודם לכן ,  אבל אמרתי להם שלפחות ילא ייקחו ממני יותר מהמתחרים שלי ,  כי אז זה פוגע בי תחרותית .  סגרנו על 4%-5% כשלשופרסל שלי ,  המפעילה סניפים קטנים יותר ,  הם לוקחים פחות מ-4% ולשאר סניפי שופרסל קצת יותר מ-4% ".  עוד מוסיף אותו ספק : " איזו ברירה יש לי ?  זו זכותם ,  מה ,  אני יכול להכריח אותם לקחת אנשים שלי לחנות ?  אני מקווה שהם יהיו הוגנים יותר וזה לפחות ישפר את מצבי מול המתחרה הגדול בקטגוריה שיש לו סדרנים בסניף כל היום .  הסדרנים שלי יודעים איפה צריך לסדר ואיך ,  ועכשיו רמת השירות תרד והמדפים ייראו פחות טוב .  זה שהם יכניסו לכיסם עוד עשרות מיליוני שקלים כי הם מחייבים אותנו למעשה ,  זה ברור .  אבל אם הסדרנות תהיה 'על הפנים' ,  לפחות שהיא תהיה 'על הפנים' לכולם ".  ספק אחר הביע שביעות רצון גדולה יותר מהמהלך . " סגרתי אתם מחיר שהוא סביר ,  פחות מ-4% ,  ואנחנו מרוצים .  זה יותר ממה ששילמנו קודם אבל גם נקבל יותר .  לנו לא היתה סדרנות כל היום בסניפים ועכשיו נקבל שירות יותר טוב מבחינת היחס והשעות .  יש תוכנית שקובעת כמה מקום מגיע לכל ספק לפי נתח השוק שלו אבל השחקן הגדול בקטגוריה דאג ששלהם יגדל והאחרים יקטנו ועכשיו הסניף ידאג לזה ".  ישנם ספקים גדולים שעדיין לא חתמו על הסכם מול שופרסל .  לדברי ספק גדול ,  ההסכם טרם נחתם ,  הן משום שהוא לא מעוניין בכך עדיין והן משום ששופרסל לא ערוכה עדיין לסדר את מוצרי הספקים הגדולים .  ספק גדול אחר דווקא סיפר כי חתם על הסכם סדרנות עם שופרסל והיא תתחיל לסדר את מוצריו בחודש הבא . " סדרנות על ידי הרשתות קיימת בעולם מזה כעשור ולשופרסל יש זכות לסדר את מוצריה ולמכור מותג פרטי כרצונה .  החטא הקדמון האמיתי הוא אישור רכישת קלאבמרקט על ידי שופרסל ,  שיצר את הסיטואציה בשוק ",  אמר .  איגוד המזון שבהתאחדות התעשיינים מסר כי הוא מגבש בקשה לרשות ההגבלים העסקיים להכריז על שופרסל כמונופול .  בשופרסל סירבו להגיב לידיעה .
 
הסכמי סידור המדפים בין שופרסל לספקים :  4% עמלה
הרשת תיכננה לגבות 5%-7% ממחזור הספקים ,  ששילמו עד כה 1.5%-3% .  ספק : " עכשיו רמת השירות תרד והמדפים ייראו פחות טוב "
 
