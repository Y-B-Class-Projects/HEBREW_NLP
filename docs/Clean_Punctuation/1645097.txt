סלאם פיאד : " המאבק העממי ינצח את הכיבוש "
 חמש שנים לאחר תחילת המאבק ושנתיים אחרי שבג"ץ קבע כי יש לשנות את התוואי של גדר ההפרדה בפר בילעין ,  התאספו יותר מאלף פלסטינים ואנשי שמאל להפגנת ענק
ראש הממשלה הפלסטיני סלאם פיאד שהשתתף היום  ( שישי )  בהפגנה לצין חמש שנות מאבק נגד גדר ההפרדה בבילעין אמר כי  " בכוחו של מאבק עממי דוגמת זה של הכפר בילעין להשפיע על דעת הקהל העולמית נגד הכיבוש ".  שני מפגינים נפצעו באורח קל במהלך ההפגנה  אחד מפגיעת רימון גז בירכו והשני מפגיעת כדור מצופה גומי בבטנו .
 כ-1,200 פלסטינים ופעילי שמאל הפגינו סמוך לגדר ההפרדה בכפר בילעין בהפגנה המציינת חמש שנים למאבק נגד הגדר .  בהפגנה השתתפו השבוע גם גורמים בכירים ברשות הפלסטינית ,  ביניהם גם ראש הממשלה הפלסטיני ,  סלאם פיאד .  חבר הפרלמנט הפלסטיני ,  מוסטפה ברגותי ובכיר פתח ,  נביל שעת .  משתתף נוסף בהפגנה הוא ראש עיריית ז'נבה .
 המפגינים סיפרו לוואלה !  חדשות כי הם החלו במלאכת פירוק חלקים מן הגדר .  לטענת המפגינים הם אף הצליחו להשתלט על עמדה צבאית באיזור .  במקביל נערכות הפגנות קטנות יותר בדיר ניזאם הסמוכה לרמאללה וסמוך לגדר הההפרדה בכפר אום סלמונה .  עשרות פלסטנים נאספו בכל אחד מהכפרים ובמקום נרשמו מספר עימותים בין המפגינים לכוחות הביטחון .
 מדובר צה"ל נמסר כי כוחות צה"ל נערכו מראש על מנת לאפשר את קיום ההפגנה במסגרת החוק .  עם זאת ,  הדגיש הדובר כי  " החיילים יימנעו מהמפגינים לפגוע ברכוש ציבורי ולהפוך את ההפגנה לאלימה ". 
לפני כשבועיים הודיע צה"ל כי הוא החל במלאכת פירוק הגדר והעתקת התוואי שלה בהתאם להוראת בג"צ .  המפגינים אומרים כי עד פירוק הגדר בפועל צפוי לעבור עוד זמן רב ,  והמחאה תימשך כל עוד נרמסות זכויותיהם של הפלסטינים באזור .  כבר לפני כשנתיים הורה בג"ץ למערכת הביטחון להזיז את תוואי הגדר וקבע שמסלולה הנוכחי פוגע ללא הצדקה בזכויות תושבי הכפר .
 ח"כ דב חנין  ( חד"ש )  שהשתתף בהפגנה אמר כי המאבק בבילעין הפך לסמל המאבק נגד ההתנחלויות וחומת ההתנחלויות . "  היום מציינים חמש שנים לתחילת ההפגנות השבועיות בבילעין ביחד עם פעילים פלסטינים ,  ישראלים ובינלאומיים אשר מנהלים את המאבק בצורה מאוד מרשימה .  המאבק מקבל תמיכה רחבה בכל רחבי העולם וההכרה בו מעמיקה משבוע לשבוע בחברה הישראלית ".  חנין הוסיף כי  " יש סמליות מאוד גדולה בהשתתפות ראש עיריית ז'נבה בהפגנה נגד חומת ההתנחלויות וההתנחלויות שמנוגדות לאמנת ז'נבה הרביעית ". 
לאחר ההפגנה אמר מוחמד חטיב ,  ממארגני ההפגנות בבלעין ,  כי  " בית המשפט הישראלי החליט כבר לפני שנתיים וחצי כי יש לפרק את הגדר ,  אך המאבק שלנו הוא שכופה עליהם לעשות זאת כעת .  בית המשפט הבינלאומי פסק כי יש לפרק את הגדר כולה ,  ולא רק חלקים ממנה כפי שהחליט בג"ץ .  היום עשו המפגינים צעד לקראת יישום החלטה זו .
 עדכון ראשון :  14:24

סלאם פיאד : " המאבק העממי ינצח את הכיבוש "
 חמש שנים לאחר תחילת המאבק ושנתיים אחרי שבג"ץ קבע כי יש לשנות את התוואי של גדר ההפרדה בפר בילעין ,  התאספו יותר מאלף פלסטינים ואנשי שמאל להפגנת ענק

