אקרו נדל"ן וקבוצת חג'ג' ישקיעו 107 מיליון שקל בקרקע להקמת מגדל בן 32 קומות בנחלת יצחק בת"א
מחיר דירת 4 חדרים בשטח של כ-100 מ"ר - החל מ-1.5 מיליון שקל
חודשיים בלבד לאחר מימוש האופציה ומכירת כל דירות היוקרה במגדל השלישי בפרויקט מגדלי תל אביב על ידי חברות אקרו נדל"ן וקבוצת חג'ג' ,  חתמו הקבוצות בסוף השבוע על הסכם אופציה חדש לרכישת קרקע נוספת במתחם.הסכם האופציה נחתם עם חברת מבני תעשייה בבעלות אליעזר פישמן תמורת 107.5 מיליון שקל כולל מע"מ .  רכישת הקרקע המיועדת להקמת מגדל המגורים היוקרתי ,  הרביעי והאחרון ,  שישלים את פרויקט מגדלי תל אביב במתחם נחלת יצחק שיכלול ארבעה מגדלי מגורים .  עלות הקרקע מגלמת גם את מרכיב החניות והמחסנים שכבר נבנו על ידי מבני תעשייה.לפני מספר ימים מימשו קבוצת אקרו נדל"ן בבעלות היזמים צחי ארבוב ואילן קפון וקבוצת חג'ג' בבעלות יצחק ועידו חג'ג' את הסכם האופציה לרכישת קרקע במתחם תמורת 95 מיליון שקל על-ידי קבוצת רכישה .  על הקרקע יבנה המגדל השלישי בצידו המזרחי של המתחם שיכלול 112 דירות הקרקע.המגדל הרביעי יבנה בצידו המערבי של הפרויקט ולכן חלק ניכר מהדירות ייהנו מנוף פתוח לים התיכון .  בבניין יבנו 32 קומות והוא יכלול 112 דירות ,  בהן דירות 4 חדרים בשטח של כ-100 מ"ר שיימכרו החל מ-1.5 מיליון שקל ,  דירות 5 חדרים בשטח של כ-120 מ"ר עם מרפסת ומחסן שיימכרו החל מ-1.85 מיליון שקל ודירות 5 חדרים שיימכרו החל מ-2 מיליון שקל מהקומה ה-20 .  כמו-כן יוצעו במגדל דירות פנטהאוז ,  בעלות של כ-5.5-6 מיליון שקל בשטח של 250 מ"ר ומרפסות גג רחבות היקף.תוכנית הבנייה של שני המגדלים נמצאת בהליכי רישוי ובחודשים הקרובים יוצאו היתרי בנייה .  חברת הביצוע א .  דורי תבנה את המגדלים לאחר קבלת היתרי בנייה ועשויה להשלימם תוך כשנתיים וחצי .  את חברת אקרו נדל"ן וקבוצת חג'ג' ייצגו עורכי הדין יצחק חג'ג' ,  נדב אברמוביץ וליעד אלמוג ממשרד עורכי דין חג'ג' ,  בוכניק ויינשטיין .
 
אקרו נדל"ן וקבוצת חג'ג' ישקיעו 107 מיליון שקל בקרקע להקמת מגדל בן 32 קומות בנחלת יצחק בת"א
מחיר דירת 4 חדרים בשטח של כ-100 מ"ר - החל מ-1.5 מיליון שקל

