טומאסיץ' ייעדר לפחות חודשיים
בלם מכבי ת"א סובל מקרע בגיד שמחבר בין השריר לעצם הירך .  קפילוטו ייעדר 2-3 שבועות .  הצהובים שוקלים להביא בלם נוסף
ניסו קפילוטו ,  בלמה הצעיר של הקבוצה ,  נבדק הבוקר  ( רביעי )  בבית החולים בעקבות הפציעה ממנה הוא סובל מאז המשחק נגד בני סכנין בשבת .  בבדיקה התברר שהשחקן סובל ממתיחה בשריר הירך האחורי ,  מה שגרום לו להחמיץ שבועיים עד שלושה משחקים .
 בשורות לא טובות מגיעות גם מכיוונו של איגור טומאסיץ' ,  שהתאמן היום ונטש לקראת סוף האימון עקב מכה שקיבל .  בבדיקה שנערכה לו התברר כי הוא לפחות חודשיים בעקבות קרע בגיד שמחבר בין השריר לעצם הירך .  הפציעות של קפילוטו וטומאסיץ' גורמות כאב ראש לא קטן לצוות המקצועי ,  גם בכל הקשור לנושא החיזוק בחלון ההעברות הנוכחי .  נכון לעכשיו ממתינים בקבוצה לחוות דעת רפואית נוספת בנוגע לפציעתו של טומאסיץ' ,  שכן אם יתברר כי הבלם צפוי להיעדרות ארוכה ,  ישקלו בקבוצה להביא בלם בנוסף לחלוץ אותו מחפשים מזה זמן רב .  
גורם בכיר במכבי תל אביב אמר היום לוואלה !  ספורט : " שתי הפציעות האלה נחתו עלינו באופן בלתי צפוי .  זה יוצר לנו בעיה לא קלה .  לגבי ניסו - חבל ,  כי מדובר בשחקן צעיר שהתחיל לעשות את הפריצה שלו בתקופה האחרונה ,  ואנחנו מאוד מקווים שזה לא ייעצר .  בנוגע לטומאסיץ' ,  אנחנו מקווים שלא יתקיים התסריט הפסימי יותר ,  שאומר שהוא יחזור לשחק רק לקראת סיום העונה .  נצטרך להיערך בהתאם .  כרגע ,  קשה להעריך או לדעת מה יקרה בנושא הרכש ".  
בינתיים המשיכה הקבוצה בהכנות לקראת משחק הבית הקרוב מול הפועל פתח תקוה בשבת  ( 17:15 )  בבלומפילד .  הקבוצה התאמנה בסגל מלא ,  מלבד קפילוטו וטומאסיץ' כמובן ,  ועמנואל מאיוקה ,  שנמצא עם נבחרתו לקראת אליפות אפריקה .  כרטיסים למשחק ,  כמו גם למשחק נגד בית"ר ירושלים בחצי גמר גביע הטוטו ביום רביעי הבא ,  ניתן להשיג בקופות בקרית שלום .
 
טומאסיץ' ייעדר לפחות חודשיים
בלם מכבי ת"א סובל מקרע בגיד שמחבר בין השריר לעצם הירך .  קפילוטו ייעדר 2-3 שבועות .  הצהובים שוקלים להביא בלם נוסף

