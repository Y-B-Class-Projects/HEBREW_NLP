אמנים יערכו ערב הצדעה ליהודה קיסר
דיקלה ,  דודי לוי ,  אהובה עוזרי ואפילו שיתוף פעולה ראשון בין צלילי העוד לצליל הכרם - זה חלק מהליין אפ מצפה לכם בערב המחווה לגיטריסט המיתולוגי . " ההירתמות מרגשת ",  אומר קיסר
אמנים ישראלים יערכו ערב הצדעה ליהודה קיסר ,  מנגני הגיטרה החשובים בתולדות המוזיקה הישראלית .  בין האמנים שישתתפו בערב ,  שנערך ביוזמת רשת ג' ויתקיים ב-9 במרץ במועדון הבארבי בתל אביב ,  ניתן למצוא את דיקלה ,  דודי לוי ,  דין דין אביב וגלעד שגב ,  אהובה עוזרי ,  צלילי העוד  ( להקתו של קיסר )  ,  שאף תשתף פעולה עם צלילי הכרם ,  לאחר שהשתיים נחשבו יריבות .  אמנים נוספים צפויים להצטרף לליין-אפ בהמשך .
 הערב נערך לאחר שנודע כי קיסר נקלע לקשיים כלכליים ובריאותיים .  קיסר עבר ניתוח בעקבותיו לא יכול היה להופיע זמן רב ,  אולם כעת הוא הבריא ויוכל לנגן . " אני חושב שאם יבואו 800 אנשים זה יעזור ",  אמר קיסר לוואלה !  תרבות . " אני גם שמח שצלילי הכרם וצלילי העוד ישתפו פעולה .  בסך הכל ,  את היריבות בין השתיים המציא הקהל של הלהקות ,  אנחנו היינו חברים טובים ".  
קיסר בין ה-56 גדל אמנם בהשפעת הרוקנרול אולם התפרסם כאחד המוזיקאים החלוצים בז'אנר הים תיכוני בשל חברותו בצלילי העוד וכן היותו הגיטריסט הקבוע של זוהר ארגוב .  בנוסף ,  ניגן קיסר עם אמנים כמו חיים משה ,  מרגלית צנעני ,  אתניקס ,  ג'קי מקייטן ,  זהבה בן ואייל גולן .  כל רווחי המופע ייתרמו לעמותה המטפלת בנזקקים .
 
אמנים יערכו ערב הצדעה ליהודה קיסר
דיקלה ,  דודי לוי ,  אהובה עוזרי ואפילו שיתוף פעולה ראשון בין צלילי העוד לצליל הכרם - זה חלק מהליין אפ מצפה לכם בערב המחווה לגיטריסט המיתולוגי . " ההירתמות מרגשת ",  אומר קיסר

