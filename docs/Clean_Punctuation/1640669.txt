שוברי קופות : " אווטאר "  מודח , " Dear John "  בראש
הדרמה הקומית של לסה האלסטרום הדיחה כצפוי את הסרט המכניס בכל הזמנים לאחר שבעה שבועות של שליטה מוחלטת בטבלה . " Crazy Heart "  מנצל את באז האוסקר להתרחבות וכניסה לעשירייה הפותחת
המהפך הושלם :  אחרי שבעה שבועות נטולי איומים ממשיים בפסגה ,  הודח  " אווטאר "  מהמקום הראשון בטבלת שוברי הקופות בארצות הברית לטובת  " Dear John ",  דרמה קומית בבימויו של לסה האלסטרום .  סרטו של האחרון גרף 32.4 מיליון דולר בקופות בסוף השבוע הראשון להקרנתו ,  לעומת 23.6 מיליון דולר של  " אווטאר ",  שמצדו עומד כרגע על הכנסות של 630 מיליון דולר בסך הכל מארצות הברית בלבד .  
הקיצוץ ברווחים של  " אווטאר "  הוא מזערי יחסית לסרט המוקרן שמונה שבועות  ( 24.6% )  ,  אולם זוהי נפילתו החדה ביותר מאזז עלה לאקרנים וכעת נותר שיא אחד לפחות שהסרט לא ישבור  הזמן הארוך ביותר לסרט בראש טבלת שוברי הקופות .  יחד עם זאת ,  ג'יימס קמרון ,  במאי  " אווטאר ",  יוכל להתנחם שהשיא נותר בידיים נאמנות   " טיטאניק ",  שגם אותו ביים ,  שהה בפסגה 15 שבועות .  
במקום השלישי בטבלה נמצא  " מפריז באהבה "  בכיכובו של ג'ון טרבולטה ,  שפתח עם הכנסות בגובה 8.12 מיליון דולר בסוף השבוע הראשון להקרנתו .  הסרט עקף את  " על סף תהום "  המאכזב בכיכובו של מל גיבסון ,  שגרף 7 מיליון דולר בלבד בסוף השבוע השני להקרנתו . " The Tooth Fairy "  סוגר את החמישייה הפותחת עם רווחים של 6.5 מיליון דולר בסוף השבוע השלישי להקרנתו ו-34.33 מיליון דולר בסך הכל .  
הקומדיה הרומנטית  " להתאהב ברומא "  נופלת למקום ה-6 בשבוע השני בלבד להקרנתה ,  עם 5.5 מיליון דולר בקופות בסוף השבוע האחרון . " הנבחר "  בכיכובו של דנזל וושינגטון גרפה 4.83 מיליון דולר בסוף השבוע ,  שמצטרפים לכדי הכנסות של 82.16 מיליון דולר מארבעת השבועות בהם מוקרן הסרט .
 עונת הפרסים מזמנת התרחבות בהפצת הסרטים המדוברים כמועמדים לאוסקר והפעם מגיע תורו של  " Crazy Heart "  בכיכובו של המועמד המוביל לזכייה בפרס השחקן הטוב ביותר ,  ג'ף ברידג'ס .  הסרט הרחיב את הפצתו ל-819 בתי קולנוע בהן הוקרן בסוף השבוע האחרון ובהם גרף הסרט 3.65 מיליון דולר . 
" Legion ",  פנטזיית המלאכים בכיכובו של דניס קוויד נמצאת במקום התשיעי בטבלה עם 3.4 מיליון דולר ,  המצטרפים לכדי 34.67 מיליוני הדולרים שגרף הסרט בשלושת השבועות בהן הוא מוקרן .  הסרט הסוגר את הטבלה הוא  " שרלוק הולמס ",  שהצליח לחצות בסוף השבוע את קו ה-200 מיליון היוקרתי ,  כשגרף 2.63 מיליון דולר בסוף השבוע .
 
שוברי קופות : " אווטאר "  מודח , " Dear John "  בראש
הדרמה הקומית של לסה האלסטרום הדיחה כצפוי את הסרט המכניס בכל הזמנים לאחר שבעה שבועות של שליטה מוחלטת בטבלה . " Crazy Heart "  מנצל את באז האוסקר להתרחבות וכניסה לעשירייה הפותחת

