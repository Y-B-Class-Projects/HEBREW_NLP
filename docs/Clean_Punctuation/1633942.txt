שרגא ברוש יעביר סדנת הגנה על שער הדולר
לאחר שהבינה כי קטן הסיכוי לחלץ מהממשלה סיוע נוסף בגין התחזקות השקל מול הדולר ,  החליטה התאחדות התעשיינים להעביר סדנה לחבריה בנושא גידור חשיפה לסיכוני מט"ח
לאחר שהבינה כי קטנים הסיכויים לחלץ מהממשלה סיוע נוסף או פיצוי חדש בגין התחזקות השקל מול הדולר ,  החליטה התאחדות התעשיינים להעביר סדנה לחבריה בנושא גידור חשיפה לסיכוני מטבע חוץ  ( מט"ח )  .
 בניגוד לעבר ,  אז טענו בהתאחדות התעשיינים כי גידור סיכוני מטבע אינו פתרון ממשי ליצואנים ,  מודים היום בהתאחדות כי  " כ-80% מחשיפות המטבע לטווח הקצר ניתנות לגידור באמצעות שימוש נכון בכלים פיננסיים ".  עוד ציינו ,  כי  " 81% מהמפעלים מבצעים הגנות מטבע חוץ ". 
שיעור החברות הקטנות שמבצעות הגנות מט"ח נותר נמוך ביחס לגדולות :  בעוד ש-93% מהיצואניות הגדולות  ( אלו המייצאות מעל 25 מיליון דולר )  מבצעות הגנות ,  הרי שרק כשני שליש  ( 68% )  מהיצואניות הקטנות מבצעות הגנות .
" כ-80% מחשיפות המטבע לטווח הקצר ניתנות לגידור באמצעות שימוש נבון בכלים פיננסיים ",  אמר פנחס קימלמן ,  יו"ר פורום מנהלי כספים בהתאחדות התעשיינים והמשנה למנכ"ל אסם השקעות . " רק כ-20% מהגורמים העסקיים המגדרים חשיפה פיננסית בוחרים להשתמש במערך הגנות מתוחכם .  שימוש נבון במערך אסטרטגיות ,  התואם את הצורך העסקי ומותאם למגבלות השוק ,  מקטין משמעותית את הסיכון לפירמה העסקית ",  הוסיף .
 משרד האוצר התנגד בשנתיים האחרונות להעניק לתעשיינים פיצוי פיסקלי בגין שחיקת שער הדולר מול השקל ,  בדמות הקלות בתשלומי ארנונה ,  מים ,  חשמל ותעריפי נמלים .  גם יכולת ההגנה של בנק ישראל מיצתה עצמה ,  פחות או יותר .  על רקע זה נראה ,  כי התעשיינים הבינו ,  שעליהם לעזור לעצמם .  היום הודיעו ,  כי המכללה לניהול בתעשייה בהתאחדות התעשיינים תקיים סדנת אסטרטגיות פיננסיות מתקדמות לגידור חשיפה .
 בסדנה תועמק ההיכרות עם הכלים הפיננסיים המתוחכמים לגידור חשיפות ,  יוצגו אסטרטגיות הגנה פשוטות ומורכבות וייסקרו אופציות וחוזים עתידיים ככלי גידור .  בנוסף ,  תיערך היכרות עם עולם האופציות האקזוטיות וחשיבות שילובן במערך ההגנות ,  כמו גם הצגת מערכי גידור מורכבים וייחודיים לגידור חשיפה .
 על פי סקר ,  שנערך על ידי אגף הכלכלה בהתאחדות התעשיינים בסוף אוקטובר ותחילת נובמבר 2009 ,  בקרב 106 חברות מענפי תעשייה שונים ,  עולה כי 81% מהן מבצעות הגנות מטבע חוץ .  שיעור זה מצביע על גידול ניכר לעומת 52% מהחברות שביצעו הגנות מטבע חוץ בסקר הקודם שנערך ביולי 2008 .
 
שרגא ברוש יעביר סדנת הגנה על שער הדולר
לאחר שהבינה כי קטן הסיכוי לחלץ מהממשלה סיוע נוסף בגין התחזקות השקל מול הדולר ,  החליטה התאחדות התעשיינים להעביר סדנה לחבריה בנושא גידור חשיפה לסיכוני מט"ח

