חשד :  שני שוטרי מג"ב היכו ושדדו עצורים
המחלקה לחקירות שוטרים עצרה שני שוטרים ממשמר הגבול באילת ,  בתום חקירה סמויה שהתנהלה נגדם בחשד לשוד ותקיפה של עצורים .  גורמים במשטרה : " מעשיהם קשים ובעייתיים "
 המחלקה לחקירות שוטרים עצרה במהלך הלילה  ( חמישי )  שני שוטרים ממשמר הגבול באילת .  השניים חשודים בכך שבמהלך טיפול בעצורים ,  הם שדדו אותם וכן השתמשו בכוח שלא לצורך .  גורמים במשטרה מגדירים את מעשיהם כ"קשים "  ו"בעייתיים ".  הם יובאו היום לדיון בהארכת מעצרם בבית משפט השלום בראשון לציון .
 הראיות נגד השניים נאספו במהלך חקירה סמויה ואתמול הוחלט לעצור אותם לאחר שלדברי המשטרה ,  התגבשה נגדם תשתית ראייתית מספקת .  
לפני כחודש הוגשו כתבי אישום נגד שני שוטרי מג"ב ,  אדיר משה ואלדן מימוני ,  בני 20 מאשדוד ,  באשמת חטיפה ,  שוד ותקיפה בנסיבות מחמירות של אזרח סודני השוהה בישראל .
 לפי החשד ,  במהלך בדיקת שגרתית ,  הורו השניים לנתין הסודני לעלות לרכבם ,  הסיעו אותו למבנה נטוש במקום מבודד בהרי אילת ,  ושם שדדו ממנו 700 שקל .  כשביקש לקבל את כספו בחזרה אמר לו משה ש"הם החוק "  וכי  " ישלחו אותו בחזרה לסודן ".  הם לקחו את ארנקו ומימוני דחף אותו והפילו לקרקע .
 
חשד :  שני שוטרי מג"ב היכו ושדדו עצורים
המחלקה לחקירות שוטרים עצרה שני שוטרים ממשמר הגבול באילת ,  בתום חקירה סמויה שהתנהלה נגדם בחשד לשוד ותקיפה של עצורים .  גורמים במשטרה : " מעשיהם קשים ובעייתיים "
 
