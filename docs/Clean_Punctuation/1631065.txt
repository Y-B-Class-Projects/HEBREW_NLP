אם הצעיר שחוסל : " לקחתם לי את הילד "
 חיסול לאור יום בבת ים .  מור אלגרבלי ,  צעיר בן 21 ,  נהרג ואדם נוסף נפצע באורח קשה ברחוב הרב מיימון בבת ים מאש שנורתה לתוך המכונית .  היורה נמלט כשהוא רכוב על אופנוע .  עד ראייה : " הוא ירה בהם בקור רוח ונמלט מהמקום "
  ( צילום :  אבי כהן ,  עריכה :  רן צימט ,  קריינות :  אילן שניג ) 
חיסול בבת ים לאור יום .  בפינת הרחובות הרב מיימון ואנה פרנק בעיר נהרג אתמול  ( שני )  אדם אחד ואדם נוסף נפצע באורח קשה ,  מירי שנפתח לעבר מכונית מסוג הונדה בה ישבו .  היורה נמלט מהמקום כשהוא רכוב על אופנוע .  ההרוג הוא מור אלגרבלי בן 21 .  אלגרבלי הוא שחקן בקבוצת לזרוס חולון .  קרובי משפחתו מתגוררים בבניין סמוך לזירת הירי .  הרקע למעשה אינו ברור ,  אולם השניים מוכרים למשטרה מתחום עבירות הרכוש ,  האלימות והסמים וההערכה היא שמדובר בסכסוך בין עבריינים מקומיים .  טרם ברור אם על האופנוע היה יורה אחד או שניים .  
זכי הלר ,  הדובר המבצעי של מד"א ,  אמר לוואלה !  חדשות כי ההרוג נפצע באירוע הירי באורח אנוש וצוות מד"א שהגיע למקום העניק לו טיפול רפואי אולם נאלץ לקבוע את מותו לאחר מכן .  הפצוע ,  תושב בת ים ,  נפגע באורח קשה בחזהו ופונה לבית החולים תל השומר .  מבדיקה ראשונית עולה כי ככל הנראה מדובר באדם שירה בשניים ואחר כך נמלט על אופנוע מהמקום .
 אימו של אלגרבלי אשר שמעה על הירי והגיעה למקום גילתה כי בנה הוא שנורה .  היא החלה לצעוק  " שכל חולון תישרף ,  לקחתם לי את הילד !  ".  עד ראיה לתקרית סיפר לוואלה !  חדשות כי  " ירדתי מהבניין לכיוון הרכב שלי וראיתי אדם חבוש בכובע גרב ,  עוצר ליד רכב שהמתין ברמזור אדום .  הוא פשוט נעמד מול הרכב וירה ,  לפחות שלוש יריות .  ואז בקור רוח עלה על האופנוע ונמלט .  בחור אחד שנפצע יצא מהרכב והתמוטט ממש לידי ",  סיפר .
 הוריו של אלגרבלי פרודים ואמו מתגוררת בחולון לשם הגיעו הערב בני המשפחה וחבריו .  חבריו של אלגרבלי ציינו כי האם מתקשה לעכל את הידיעה שבנה נרצח , " רק לפני שבוע מתה סבתו של מור ממחלה קשה .  ואמו יצאה מהשבעה לאחרונה וכעת היא שוב נאלצת לשבת שבעה גם על בנה .  אמו הגיעה למקום תוך דקות ספורות והתעלפה כשהיא ראתה את בנה מוטל על הרצפה ".  אביו של אלגרבלי הוא אחד משחקניה הוותיקים של קבוצת הכדורגל לזרוס חולון האהודה על שכונת ג'סי כהן בחולון בה הוא מתגורר .  כמו כן ,  הן האב והן דודו של מור ממלאים תפקידים בהנהלת הקבוצה .
 האירוע הזה מצטרף לשורה של אירועים אלימים בסוף השבוע .  ביום שישי נורה למוות אדם בן 50 סמוך למועדון קשישים בכפר ג'ת שבשרון .  צוות מד"א שרון שהוזעק למקום קבע את מותו ופינה פצוע נוסף כבן 60 במצב קשה לבית החולים הלל יפה .  המשטרה פתחה בחקירת האירוע .  במקרה נוסף צעיר בן 27 תושב תל אביב נורה למוות במרכז שטיפת הרכב  " לאס וגאס "  שברחוב הלוחמים ביפו .  מהמשטרה נמסר כי הצעיר נורה על ידי אלמוני שנמלט מהמקום .  הצעיר פונה בתחילה לבית החולים וולפסון ושם מת מפצעיו .
 עדכון ראשון :  15:50

אם הצעיר שחוסל : " לקחתם לי את הילד "
 חיסול לאור יום בבת ים .  מור אלגרבלי ,  צעיר בן 21 ,  נהרג ואדם נוסף נפצע באורח קשה ברחוב הרב מיימון בבת ים מאש שנורתה לתוך המכונית .  היורה נמלט כשהוא רכוב על אופנוע .  עד ראייה : " הוא ירה בהם בקור רוח ונמלט מהמקום "
 
