הפלסטינים : " לא למו"מ בלי הקפאת הבנייה "
 ברשות דחו את בקשת ארה"ב לחדש את המו"מ ללא תנאים מוקדמים .  סעיב עריקאת : " נפעל עד שהאמריקאים יחייבו את ישראל להפסיק הבנייה בהתנחלויות ,  כולל מזרח ירושלים "
 ראש צוות המשא ומתן ברשות הפלסטינית ,  סעיב עריקאת אמר הבוקר  ( שבת )  כי חידוש המו"מ בין ישראל לפלסטינים מחייב הפסקה מוחלטת של הבנייה בהתנחלויות .  בשיחה עם סוכנות הידיעות הצרפתית התייחס עריקאת לדברי מזכירת המדינה האמריקאית הילרי קלינטון ,  לפיהם על ישראל והפלסטינים לחדש את המו"מ ללא תנאים מוקדמים .
" נמשיך במאמצינו עד שהממשל האמריקאי יחייב את ישראל לחדש את המו"מ על בסיס מחוייבותיה במפת הדרכים ובעיקר בכל הנוגע להפסקת הבנייה בהתנחלויות ,  כולל מזרח ירושלים ",  אמר עריקאת .  לדבריו ,  הפלסטינים מקווים שהמו"מ עם ישראל יחודש מהנקודה שבה הופסק בדצמבר 2008 ,  בעת שהרשות ניהלה אותו עם ממשלת אולמרט . " אנחנו רוצים הכרה ברורה בפתרון שתי המדינות ובגבולות 67 ",  סיכם .
 אתמול ,  בתום פגישתה עם שר החוץ הירדני נאסר ג'ודה ,  אמרה קלינטון כי  " אנו עובדים עם הישראלים והרשות הפלסטינית על חידוש המשא ומתן בהקדם האפשרי וללא תנאים מוקדמים ".  במסיבת עיתונאים שקיימה אמרה קלינטוון כי ארה"ב שותפה למחוייבות לשלום על בסיס פתרון שתי המדינות .
 
הפלסטינים : " לא למו"מ בלי הקפאת הבנייה "
 ברשות דחו את בקשת ארה"ב לחדש את המו"מ ללא תנאים מוקדמים .  סעיב עריקאת : " נפעל עד שהאמריקאים יחייבו את ישראל להפסיק הבנייה בהתנחלויות ,  כולל מזרח ירושלים "
 
