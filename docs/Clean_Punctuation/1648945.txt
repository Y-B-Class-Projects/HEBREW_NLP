מרצי מכללת ספיר הכריזו על סכסוך עבודה
המרצים במכללת ספיר חשים לא בטוחים במקום עבודתם ובעקבות כך החליטו להכריז על סכסוך עבודה . " אנחנו לא מדברים על הטבות שכר אלא על הבטחת תעסוקה למרצים "
 ארגון הסגל האקדמי של מכללת ספיר ,  הכריז היום  ( שלישי )  על סכסוך עבודה במכללה .  מקור הסכסוך נובע מצמצום כוח אדם וביצוע פיטורים על ידי הנהלת המכללה ללא מעורבות הארגון ושיתופו בכל הפעולות להקטנת מספר העובדים .  
בארגון הסגל האקדמי אומרים כי על המרצים הוטל עומס הוראה ומספר התלמידים בכיתות גדל ללא התייעצות איתם .  כמו כן טוענים המרצים ,  שטרם קיבלו את הפעימה השלישית של שכרם במסגרת ההסדר שגובש עם המוסדות האקדמאים בישראל .  כמו כן נטען כי הנהלת המכללה אינה מקבלת את המלצות המועצה להשכלה גבוהה בכל הקשור להגדלת תקנים .
" אנחנו לא מדברים על הטבות שכר אלא על הצורך בהבטחת תעסוקה למרצים ",  הבהירה דוקטור אורלי סוקר ,  חברת הארגון . " רבים מאיתנו ויתרו על האפשרות לעבוד עם מכללות פרטיות ובחרו לעבוד במכללת ספיר ,  בגלל האווירה החברתית והלימודית המיוחדת במקום ומחויבות שלנו לאזור ",  אמרה .
 מהמכללה נמסר בתגובה כי היא מנהלת משא ומתן עם ועד הארגון באופן סדיר ,  תוך שיתוף פעולה ובאווירה חיובית ,  המאפיינים את מכללת ספיר .  לטענת המכללה ,  אין סיבה אמיתית להכרזה על הסכסוך עקב העובדה כי  " מתקיים מו"מ מתמשך בין ועד המרצים הארצי לבין ועד ראשי המכללות בהשתתפות הממונה על השכר באוצר ונציגי ות"ת  ( ועדה לתיאום ותכנון של המועצה להשכלה גבוהה )  על הסדרת מעמדם של המרצים מהחוץ ",  כך אמר דובר המכללה ,  שמעון תמיר והוסיף כי  " המכללה ממתינה עתה לתוצאות המשא ומתן הארצי ותפעל בהתאם ".  
לדברי תמיר ,  המכללה היא גוף ציבורי הפועל בהתאם להנחיות המועצה להשכלה גבוהה ומשרד האוצר . " כל שינוי בתנאי העסקה של מרצים ,  דורש את אישור הממונה על השכר .  תנאי ההעסקה של המרצים מהחוץ ,  הם טובים ומשופרים מהמקובל במוסדות אקדמים ",  אמר .
 
מרצי מכללת ספיר הכריזו על סכסוך עבודה
המרצים במכללת ספיר חשים לא בטוחים במקום עבודתם ובעקבות כך החליטו להכריז על סכסוך עבודה . " אנחנו לא מדברים על הטבות שכר אלא על הבטחת תעסוקה למרצים "
 
