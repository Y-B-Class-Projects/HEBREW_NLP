עורך יומן :  מנכ"ל רשות השידור העביר קו"ח לא נכונים - אין לו אפילו תעודת בגרות ;  שקלאר :  קשקוש
משה נסטלבאום הגיש לבית הדין לעבודה בירושלים בקשה לצו מניעה נגד העברתו מתפקידו
עורך מהדורת  " יומן "  בערוץ הראשון משה נסטלבאום ,  מאשים את מנכ"ל רשות השידור מוטי שקלאר כי הגיש קורות חיים לא נכונים לוועדת לבדיקת מינויים בשירות הציבורי ,  וכן כי שקלאר ניסה להתערב בתכני התוכנית יומן .  נסטלבאום הגיש היום בצהריים בקשה לבית הדין האזורי לעבודה בירושלים ,  ובה ביקש למנוע את הדחתו מתפקידו עד לקיום דיון בנושא .  לבקשה אף לווה תצהיר מטעמו.שקלאר מכחיש באופן נחרץ כי קורות החיים שלו אינם מדויקים וטוען כי מדובר בהשמצות .  בנוגע להתערבות בתכנים ,  אמר שקלאר כי זהו חלק מתפקידו כעורך ראשי של הערוץ .  תגובתו המלאה של שקלאר מובאת בהמשך .  כפי שנחשף ב-themarker ,  שקלאר החליט להחליף עורכי שלוש תוכניות אקטואליה ברשות   " מבט ",   " יומן "  ו"פוליטיקה ",  רגע לפני כניסת היו"ר החדש לתפקידו.בבקשה ,  אשר הגיש נסטלבאום על ידי עורך דינו בני כהן ,  נכתב כי ההחלטה להדיח אותו מתפקידו נעשתה משיקולים לא ענייניים .  הוא מסביר תחת הכותרת  " עימות על רקע בדיקת חשדות ",  כי לידיו הגיע מידע  " המטיל חשש כבד בדבר אמינות קורות החיים שהעביר מר שקלאר לוועדה לבדיקת מינויים בשירות הציבורי ,  שעה שהתמודד לתפקיד מנכ"ל הרשות השנייה ולתפקיד מנכ"ל רשות השידור ",  וכי בין השאר על רקע זה מנסה המנכל להדיחו.נסטלבאום כותב בבקשתו כי שקלאר ציין בקורות חייו כי הוא בוגר מכללת מרחבים וכי קיבל תעודת הוראה בכירה במוסד זה ,  אך נסטלבאום טוען כי לשקלאר כלל אין תעודת בגרות או תעודה המסמיכה אותו כרב ,  ולכן לא יכל היה להתקבל כסטודנט ובוודאי שלא להשיג תעודת הרואה בכירה .  טענה דומה מעלה נסטלבאום בנוגע ללימודיו של שקלאר במכללת ירושלים.בנוסף הוא כותב כי שקלאר ציין שלמד בבית הספר למנהיגות באוניברסיטה העברית ,  בעוד שבפועל למד בבית הספר למנהיגות בירושלים השייך לעמותה ציבורית מיסודו של מורט מנדל ,  וכי אין למוסד שום קשר לאוניברסיטת ירושלים .  בנוסף נכתב כי על מנת להתקבל לבי"ס זה יש צורך בתעודת ma ,  אשר שקלאר עצמו כותב בקורות החיים שהגיש כי השיג אותה שנה לאחר שסייןם את לימודיו בבי"ס למנהיגות.נסטלבאום טוען עוד כי בעבר  " ועדת המכרזים פסלה את מר שקלאר מלהתמנות כמנהל מחלקת הדת בקול ישראל ". בנוגע לטענות להתערבות פוליטית מציין נסטלבאום שני מקרים שבהם לטענתו  " בחר המנכ"ל הנוכחי לנצל את סמכותו ומרותו בניסיון להשליט לכאורה את רצונותיו ואת דעותיו הפוליטיות על תכני תוכניות חטיבת החדשות ובכללן ה"יומן ".  מקרה אחד התרחש ב28/11/09 ובו לפי הבקשה  " נכנס מנכ"ל הרשות לחדר העריכה והורה להשמיט מכתבה שעסקה בפריימריס במפלגת העבודה ובליכוד ,  קטעים עיתונאים בהם הופיעו השר משה כחלון וח"כ דניאל בן סימון ,  כאשר לטענתו אין לשדר תמונות מועמדים בתקופת פריימריס ".  נסטלבאום טוען כי אין הנחייה כזו כלל .  בנוסף סיפר כי שקלאר ביקש ממנו להכין כתבה על  " הקשר בין עולות חדשות יוצאות אתיופיה ליהודים ".  לפי הבקשה  " המבקש הבהיר מיד למנכ"ל ,  כי לא יבצע את הוראתו והגדיר את דרישתו כגזענית ". ממוטי שקלאר נמסר בתגובה כי  " מדובר בהשמצות חסרות שחר וקשקוש ,  בנאדם שמנסה להיאחז בקרנות המזבח .  עוד לא ראיתי את הנייר המדובר .  אני עומד על כך שכל מה שכתוב בקורות חיים שלי מדויק להפליא וקשה לי להגיב למסמך שלא ראיתי אם הדברים אכן נכתבו זה גובל בלשון הרע והוצאת דיבה .  לא ידעתי שמר נסטלבאום נהפך לחוקר ושיש לו את הכלים לבדוק יותר מאשרכ 3-4 ועדות שבדקו את הקורות חיים והתעודות .  זה נשמע לי הזוי מאז שאני עוסק בתחום השידורים נדמה לי שעברתי 4 ועדות שונות ,  אם מר נסטלבאום יודע יותר מהן זה נשמע מוזר זה מסננת קפדנית כפי הידוע .  יש פה לשון הרע פר אקסלנס והצגת נתונים לא נכונים .  התקבלתי ולמדתי בכל המוסדות האלה אחרי מאמצים רבים הגעתי להישגים שהגעתי ." בכל מה שנוגע להתערבות בתוכן כעורך ראשי מעת לעת כאשר יש נושאים שאני חושב לנכון שיש מקום להביא אותם לידי ביטוי אני פונה לעורכים זה תפקידי וזו חובתי .  באשר לכתבה הספציפית זה נעשה בעמה אחת עם מנהלו של נסטלבאום אורי לוי בפנייה שנעשתה .  זו היתה כתבה ערב הפריימריס שהיתה על גבול העבירה על החוק ועבירה אתית של מתן הזדמנות לא שווה למועמדים לפריימריס אז התערבתי .  זה תפקידי .  העובדה שמדובר פה בשני מועמדים משתי מפלגות כשהכתבה התכוונה לתת חוסר הזדמנות שווה למועמדים האחרים .  צר לי שמר נסטלבאום לא מבין שאחרי 7 שנים בתפקיד נותר למנהליו להודיע על החלפתו על מנת לרענן את התוכנית ולייצר התחדשות ". 

עורך יומן :  מנכ"ל רשות השידור העביר קו"ח לא נכונים - אין לו אפילו תעודת בגרות ;  שקלאר :  קשקוש
משה נסטלבאום הגיש לבית הדין לעבודה בירושלים בקשה לצו מניעה נגד העברתו מתפקידו

