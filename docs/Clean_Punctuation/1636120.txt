בקשה לייצוגית בסך 90 מיליון שקל נגד אתר המכירות 1BUY1 : " סיכויי הזכייה אפסיים "
 התובע הגיש בעבר תביעה קטנה בנושא והחליט להגישה כייצוגית במקום לטובת צרכנים אחרים
לבית המשפט המחוזי בתל אביב הוגשה בקשה לאישור תביעה ייצוגית נגד מפעילת אתר המכירות באינטרנט 1buy1 ,  חברת קונקטיב גרופ ,  בסך 90 מיליון שקל .  לטענת התובע הייצוגי ,  שיטת המכירה באתר מוצגת כמכרז ,  אף שבפועל מדובר במשחק הימורים או הגרלה האסורים לפי חוק.התובע מתאר את שיטת מכירת המוצרים באתר כך :  ניתן למצוא רכבים ומוצרי חשמל יוקרתיים הנמכרים במחירים מקסימליים הנקבעים על ידי האתר ונעים בין 30-200 שקל בלבד .  לאחר הרשמה לאתר ומתן פרטי כרטיס אשראי המשתתף יכול להציע הצעות במכרז במחיר של שקלים ואגורות בודדים ,  כאשר עבור כל הצעת מחיר שהמשתתף מגיש הוא מחויב בתשלום ,  הנע בין 10 ל-90 שקל .  לאחר שהצעת המשתתף נקלטה ,  סכום הצעתו גלוי לעיניו בלבד ,  ושאר ההצעות סמויות .  הזוכה הוא המשתתף ,  שהציע את ההצעה הקרובה ביותר למחיר המרבי הנקוב לאותו מוצר ,  ובלבד שהצעתו תהא ההצעה היחידה המציעה אותו מחיר .  במידה והוצעה הצעה זהה על ידי משתתף אחר שתי ההצעות נפסלות.התובע הייצוגי טוען באמצעות עו"ד יאיר שפרן כי  " העובדה שהמשתתף ב'מכרז' אינו רואה את הצעות המשתתפים האחרים ואינו יודע אם הצעתו הוצעה כבר ,  ואז היא תיפסל ,  גורמת לכך שהמרכיב הדומיננטי ,  אם לא היחיד ,  ב'מכרזים' הללו הינו המזל ".  התובע קובל כי סיכויי הזכייה בשיטה זו אפסיים וכי אתר האינטרנט מקצר ומאריך את המכרזים לפי שיקול דעתו ,  ומפרט פרטים שגויים לגבי משך המכרז בניגוד לתקנון.התובע הגיש בעבר תביעה קטנה בנושא ולדבריו הוא החליט למחוק את אותה ולהגישה כתביעה ייצוגית לטובת משתתפי מכרזים נוספים שנפגעו ממעשי החברה.עו"ד שי צוקרמן המייצג את קונקטיב גרופ מסר בתגובה : " מדובר בתביעה מתחכמת וחסרת שחר ,  שכל יסודה בחוסר הבנת הנקרא מצד התובע ברמה הבסיסית ביותר ,  הנלווית לחוסר הבנה מוחלט של הוראות תקנון האתר ושל הדין .  המדובר בתביעה שעוד בעת שהוגשה כתביעה קטנה נמחקה בבושת פנים ,  וזה יהיה גם גורל התביעה דנן .  אלא שהפעם ,  יש לקוות ,  יתלוו לכך הוצאות הולמות ." 

בקשה לייצוגית בסך 90 מיליון שקל נגד אתר המכירות 1BUY1 : " סיכויי הזכייה אפסיים "
 התובע הגיש בעבר תביעה קטנה בנושא והחליט להגישה כייצוגית במקום לטובת צרכנים אחרים

