 " הרפורמה ברשות השידור תביא לה עודף תקציבי כבר ב-2014 "
 יישום הרפורמה שגיבשו אילן שחורי ואמיר חלדי מחברת הייעוץ TASC ,  יעלה 900 מיליון שקל ,  אך השניים מאמינים כי זה מה שיזניק סוף-סוף את רשות השידור המדשדשת  ?   " אם לא נבנה רשות חדשה עם חזון חדש ",  הם מזהירים , " נישאר באותה סיטואציה ,  עם ציבור שקצה נפשו מלשלם את האגרה 
 >  >   " כשאומרים רפורמה יש נטייה להתמקד בנושא התייעלות כוח האדם ופיטורי עובדים ,  אבל זה רק רובד אחד של התוכנית ,  שמטרתה המרכזית היא להחזיר את הרלוונטיות לשידור הציבורי בישראל ",  מגן אילן שחורי על תוכנית הרפורמה ברשות השידור שבנתה החברה שהוא עומד בראשה ,  חברת הייעוץ tasc .  לשחורי ולאמיר חלדי ,  שמנהל את צוות tasc האחראי על הרפורמה ,  חשוב להדגיש כי מדובר בתוכנית מפורטת ומעמיקה ,  שלדעתם תאפשר לשידור הציבורי בישראל למלא את מטרותיו . " אנחנו רוצים שיבינו עד כמה הרפורמה נוגעת בהרבה רבדים וכמה הכל שזור אחד בשני ",  הם מסבירים . " זה לא שמשרד האוצר מביא כסף ,  נותנים אותו לעובדים ואז הכל נפתר .  אם לא נמנף את הרפורמה כדי לבנות רשות חדשה עם חזון חדש ,  נישאר באותה סיטואציה ,  עם ציבור שקצה נפשו מלשלם את האגרה ועם רשות שלא ממלאת את חובותיה ".  באחרונה נמצאת הרפורמה במצב מעט שביר :  היו"ר הקודם ,  משה גביש ,  עזב לאחר התחלפות הממשל .  בפסטיבל ראש פינה בנובמבר הוא הסביר כי הסיבה לעזיבתו היתה מסרים שקיבל כי הממשלה החדשה מעוניינת ביו"ר אחר .  יחד עם גביש ,  התפטרו סגניתו דורית ענבר וחבר הוועד המנהל דורון צברי ,  ומאז לא מונו להם מחליפים .  השר הממונה שטיפל ברשות היה יולי אדלשטיין ,  אך גם הוא עזב באחרונה את תפקידו ,  ככל הנראה מכיוון שלא איפשרו לו למנות לתפקיד יו"ר הרשות את המועמד המועדף עליו ,  איש העסקים אמנון דיק .  מאז התפטרות גביש באמצע 2009 נמצאת הרפורמה במצב סטטי ,  אך מתחילת השנה מורגש שינוי ;  האוצר מפעיל לחץ גדול יותר על הנהלת הרשות ,  שמביא לצעדי קיצוץ של ההנהלה ובעקבותיהם לעיצומים של ועדי העובדים ,  המאמינים שזו דרכם של האוצר וההנהלה ללחוץ עליהם להגיע להסכמים .  ביום חמישי הקרוב צפויה להתקיים פגישה מכרעת בין כל הצדדים בהשתתפות יו"ר ההסתדרות ,  עופר עיני .  תקציב יורד ,  שכר עולה התוכנית שבנתה tasc לרפורמה כוללת שישה רבדים עיקריים .  הראשון הוא החזרת האמון והרלוונטיות של הרשות .  לדברי שחורי וחלדי , " יש תפקיד חשוב לרשות השידור בישראל ,  אבל היא חייבת לייצר רלוונטיות מול הצופים והמאזינים .  ברדיו זה עובד טוב מאוד ,  אך בטלוויזיה לא מספיק טוב ולדעתנו זה המבחן הציבורי של רשות השידור - אם יש תמורה הולמת לאגרה ".  הרובד השני הוא השקעה ביצירה המקומית . " 55% מהכסף הולך כיום לשכר ו-10% לתוכן .  אחרי השינויים המטרה היא להוציא 25%-30% על תוכן ו-40% על שכר ",  מסביר שחורי .  לדברי חלדי , " אנחנו רוצים להביא את הרשות לעמוד בחוק .  היא מחויבת ל-36% הוצאה על תוכן חיצוני מתוך כלל התקציב ,  אך כיום היא מוציאה 2% ".  שחורי מוסיף כי  " הכל כיום הולך לשכר .  כשבאים בביקורת לערוצים המסחריים ומדברים גם על נושא רישיונות נוצר חלל משמעותי ,  שחשוב שהרשות תמלא .  זהו תפקידה ,  זו חובתה ויש לה היכולת לעשות את זה ".  לדברי השניים ,  אם הרפורמה תצא לפועל היא תביא את הרשות לעודף תקציבי כבר ב-2014 והיא גם תעמוד במלוא חובותיה .  רובד נוסף הוא שדרוג המערכות הטכנולוגיות הקיימות . " במקרה הזה צריכים להוריד את הכובע בפני העובדים .  למצב הטכנולוגי ברשות אין אח ורע בעולם .  אני בטוח שאם הגופים המסחריים היו עובדים ככה זה גם מה שהם היו משיגים ",  אומר חלדי . " גם בנושא הפצת הרדיו - אין קליטה ;  המשדרים לא מתוחזקים .  זה פוגע גם בהכנסות מפרסום ",  מוסיף שחורי .  השדרוג הטכנולוגי צריך להגיע גם למערכות ניהול כוח האדם שכיום לקויות . " שמנהלי משאבי אנוש יידעו כמה עובדים יש להם ",  אומר חלדי . " הם לא ידעו לספור אותם .  עד לפני כמה חודשים לא קיבלנו תשובה ברורה כמה עובדים ברשות ".  ממד נוסף ברפורמה הוא השינוי הארגוני ,  אולי הנושא הרגיש ביותר מהרגע שבו הוסכם בין ההנהלה לעובדים על מספר המפוטרים . " זה עכשיו לב המחלוקת ",  אומר שחורי . " זה נוגע בהעברת המיקוד והשליטה למנהלים ולמנהלי התוכן שאחראים על התוצר ,  ומצד שני לאפשר למינהלה לעשות את תפקידה כגורם מסייע ותומך ".  רובד חמישי וחשוב הוא מעבר של הרשות לאיזון תפעולי . " לרשות השידור אין כיום יכולת להחזיק את עצמה כלכלית ",  אומר שחורי . " בחמש השנים האחרונות היה תהליך של צמצום האגרה ב-5% בשנה ,  תהליך שהושהה בשנתיים האחרונות .  לצד הירידה באגרה נרשמה גם ירידה בהכנסות מפרסום ברדיו ,  השכר ממשיך לעלות כי הוא צמוד להסכמים ולמדד ונוצר מצב אבסורדי שהתקציב יורד ,  השכר עולה ואין כסף לכלום .  אז או שמעלים את האגרה לציבור או שמשאירים אותה כפי שהיא ומפנים משאבים מתוך הסל ליצירה - ובסופו של דבר זו הרפורמה ".  הרובד השישי והאחרון הוא המיקוד הגיאוגרפי ,  שקובע כי הרשות תעבור למתחמים מועטים ומרוכזים יותר ,  תוך חיסכון כלכלי ומכירת נכסים יקרים שיפונו .  הכל מתחיל מהאיכות ואיך מתרגמים את ששת הרבדים לרפורמה בפועל ?  לפי התוכנית של tasc ,  יהיה צורך לבצע כמה צעדים רחבי היקף במקביל .  מבחינת כוח אדם ,  700 מתוך כ-1,900 עובדי הרשות יפוטרו ,  כש-150 עובדים חדשים יישכרו כדי לרענן את השורות .  צעד זה יהיה גם היקר ביותר ברפורמה - עלותו מוערכת על ידי tasc בעלויות פרישה של 610 מיליון שקל ,  שיתפרשו על פני שלוש שנים .  בנוסף ,  יוקצו 330 מיליון שקל לשיפור המערכות הקיימות כשבין השדרוגים שייעשו מערך ההפצה הארצי של הרדיו יעובה ,  אמצעי ההפקה ברדיו ובטלוויזיה ישופרו ,  הארכיון יעבור לפורמט דיגיטלי וכן יושקעו מיליונים בשיפור אתר האינטרנט של הרשות .  העלות הכוללת של הרפורמה היא יותר מ-900 מיליון שקל ,  שכמחצית מהסכום צפוי להיות ממומן על ידי הלוואות שהרשות תיקח בערבות המדינה ,  וכמחצית במימון האוצר  ( כספי מסים )  .  מבחינה גיאוגרפית מתכננת tasc כי הרשות תרוכז בכמה מתחמים עיקריים ותפנה אחרים - מהלך שאמור להביא לה הכנסות .  המבנה הארגוני ברשות הוא כיום נקודת המחלוקת הגדולה ביותר ולא ברור כיצד תיפתר .  ב-tasc מסבירים כי  " הלוגיקה של המבנה הארגוני היה יחידות מדיה שמובילות את הרשות ויחידות שירותיות .  אפשר לומר בזהירות שיש פה עלייה יחסית בקרנם של העיתונאים .  כיום גוף ההפקה וגוף התוכן הם באותה רמה .  מי שמשלח את הניידות ונותן להן משימות עיתונאיות ומי שמתחזק אותן הוא ברמת סמנכ"ל ,  כשלפי המבנה החדש נתנו את השליטה לגוף שמייצר את התוכן ויצרנו כפיפויות ששינו את המבנה הנוכחי . " באנו ויצרנו חוד חנית שדומה למערך לחימה ומערך תמיכה ,  והרצון היה לייצר את הגמישות המרבית למערך הלחימה בהקשר הזה כי הוא יוצר את המוצר .  דברים כמו תחזוקה ,  משאבי אנוש אמורים לשרת את מנהלי המדיה ,  שמבחינתנו זה החדשות .  הם מובילי הדרך והכל צריך להתחיל מהאיכות של מה שאנו מספקים לצופים ולמאזינים ".  חלדי מסביר כי  " יש מתח של הכפיפות הניהולית .  זה ירידה ברמה מבחינתם ,  גם אם הם לא נפגעים ברמת השכר .  טכנאי לא יקבל הוראות מעיתונאי ".  ב-tasc רוצים שחטיבות החדשות של הרדיו והטלוויזיה יאוחדו ויהיו כפופות לאותו מנהל . " אנחנו מסתכלים על חדר חדשות אחד כשהפלטפורמה שבה המידע ישודר תיהפך לפחות רלוונטית .  צריכים להיות דסקים ייעודיים ולא לפי פלטפורמות .  אם יש דסק ספורט אז אותו גורם יאסוף את המידע בעבור הרדיו והטלוויזיה - לא צריך לשכפל .  רשת ב' ,  למשל ,  לא תהיה כפופה למנהל הרדיו אלא למנהל חטיבת החדשות ".  חלדי מוסיף כי  " גם ערוץ 1 יחולק לחטיבת תוכניות שרוכשת תוכניות מבחוץ .  היא יכולה לעשות תוכנית בוקר ולהחליט אם לרכוש אותה מחטיבת החדשות או מגורם חיצוני ,  אבל אין לה גורמי הפקה או צלמים .  יש לה תקציב ,  אנשי תוכן ומנהלים - ואת החופש לבחור מאיפה היא רוכשת תוכניות ".  לדברי שחורי , " אנחנו רוצים להעניק עצמאות תקציבית לכל מנהל .  שמנהל החדשות יוכל לשלוח כתב לחו"ל .  כיום הכל מגיע למנכ"ל וזה לא צריך לעבוד ככה ".  חטא כלפי הציבור הערבי נדבכים נוספים של השינוי הארגוני כוללים הפניית משאבים לערוץ 33 ,  שאמור ליהפך לערוץ לציבור הערבי .  שחורי וחלדי מסבירים כי לדעתם הרשות חטאה במחויבותה לציבור הערבי וכי יש להשקיע משאבים בנושא זה . " ברדיו רשת ד' נהנית משיעורי האזנה גבוהים ,  בעוד שבטלוויזיה אין אופציה ",  אומר חלדי .  הרצון הוא לשנות את החוק כך שיותר לשדר בערוץ פרסומות .  שינוי חקיקה נוסף שרוצים לבצע חלדי ושחורי הוא בנושא גביית האגרה .  לדבריהם , " שיעור גביית האגרה הוא מהנמוכים בעולם - כ-65% מהאוכלוסייה המחויבת מחזיקת מכשירי הטלוויזיה .  סביב האגרה יש הרבה שינויים שהמלצנו לעשות .  כיום מקלט הטלוויזיה הוא בטח לא האמצעי למדוד צפייה .  מי שצורך בסלולר ובאינטרנט לא שונה ממי שצופה בטלווזיה .  צריך גם לאפשר גישה למנויים של hot ו-yes כחלק מאמצעי הרשות לגבות את האגרה ".  

" הרפורמה ברשות השידור תביא לה עודף תקציבי כבר ב-2014 "
 יישום הרפורמה שגיבשו אילן שחורי ואמיר חלדי מחברת הייעוץ TASC ,  יעלה 900 מיליון שקל ,  אך השניים מאמינים כי זה מה שיזניק סוף-סוף את רשות השידור המדשדשת  ?   " אם לא נבנה רשות חדשה עם חזון חדש ",  הם מזהירים , " נישאר באותה סיטואציה ,  עם ציבור שקצה נפשו מלשלם את האגרה 

