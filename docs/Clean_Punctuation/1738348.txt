מיקרוסופט תובעת את מוטורלה בשל הפרת פטנטים בסמארטפונים
טוענת כי בטלפונים של מוטורלה שמבוססים על אנדרואיד נעשה שימוש בטכנולוגיית סינכרון של מיקרוסופט
מיקרוסופט תובעת את מוטורלה בגין הפרות פטנטים בתחום הסמארטפונים .  ענקית התוכנה מסרה ביום שישי כי במכשירים של מוטורלה שפועלים עם תוכנת אנדרואיד של גוגל נעשה שימוש בטכנולוגיה של מיקרוסופט .  הפונקציות הנידונות כוללות סינכרון אימייל ,  לוחות שנה ורשימות אנשי קשר.מיקרוסופט הגישה את התביעה בבית הדין המחוזי בוושינגטון .  בנוסף הגישה החברה תלונה לנציבות הסחר הבינלאומית.מיקרוסופט מסרה כי מוטורלה פעלה תחת רישיון ממנה בין השנים 2003 עד 2007 ,  אך לא חידשה את הרישיון למרות שהמשיכה לעשות שימוש בטכנולוגיה של מיקרוסופט.זה אינו הצעד הראשון שעושה מיקרוסופט כדי להגן על הפטנטים שלה בתחום הסלולר .  באפריל ,  הודיעה החברה על הסכם רשיונות עם htc הטייוואנית ,  העושה שימוש גם היא באנדרואיד.דוברת מטעם מוטורלה אמרה כי החברה עדיין לא קיבלה את כתב התביעה ולכן אינה יכולה להגיב על תוכנו . " למוטורולה יש תיק קניין רוחני מוביל ,  אחד החזקים בתעשייה ,  ונגן על עצמנו בעניין זה ",  אמרה ג'ניפר אריקסון.אריקסון סרבה להתייחס לטענת מיקרוסופט כי מוטורלה פעלה תחת רישיון ממיקרוסופט אך לא חידשה אותו .
 
מיקרוסופט תובעת את מוטורלה בשל הפרת פטנטים בסמארטפונים
טוענת כי בטלפונים של מוטורלה שמבוססים על אנדרואיד נעשה שימוש בטכנולוגיית סינכרון של מיקרוסופט

