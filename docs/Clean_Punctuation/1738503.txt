סיאט ממחזרת ,  מכוניות קונספט
המותג הספרדי הציג בפריס דור 2 ל-IBE הרעיונית מצויידת במערכת הנעה חשמלית .  מעבר לווילון מסתתרים גם רמזים ללאון החדשה
סיאט היא המציגה הכי מוצנעת של פולקסוווגן בפריס .  המותג הספרדי עדיין שרוי במצב כלכלי לא מזהיר ,  לוקה באמצעים לשיפור דרמטי בעו"ש ,  ועל כן החשיפות מוגבלות לטיזרים ולכלי-רכב שאין בהם חידושים פורצי-דרך .  על רקע דברים אלה ,  חובבי סיאט שפוקדים את התערוכה נושאים את תקוותיהם אל החטיבות הספורטיביות הפופולאריות שאינן מאכזבות ,  אך כפי שפרסמנו השנה ,  סיאט נוקטת בשורה של אמצעים לשמור על הסביבה ואף רתמה את ממשלת ספרד לניסויים האקולוגיים שלה .  אין פלא שה-IBE לה הנעה חשמלית אינה אלא קדימון ללאון הבאה ,  שככל הנראה תתחמש בסוג של הנעה היברידית או חשמלית בייצור סדרתי .  
ה-IBE מזכירה לכם משהו ?  ברור .  זו למעשה אותה מכונית קונספט שהוצגה בתערוכת ז'נבה במרץ האחרון ,  עם מספר שינויים .  המנוע הסמלי שלה מפיק 102 כ"ס ו-18.5 קג"מ על ידי כוח חשמלי שהותקן מלפנים .  האנרגיה מוזרמת מסוללות ליתיום-יון השוכנות תחת תא המטען וטווח הנסיעה עומד על 130 ק"מ בין טעינות .  ל-100 קמ"ש משוגרת בחרישיות ה-IBE ב-10 שניות .
 הנוכחות של ה-IBE משדרת רוחב ואגרסיביות ספורטיבית .  אין עוררין בכלל שמדובר בדמות חיצונית נאה מאוד ,  אך יש לזכור שרק טפחים מכך יגיעו לייצור בשנים הקרובות ,  ובעיקר כפי שהתמונות מלמדות נראה שהחלק האחורי וקווי המותניים השבורים במרכז הצדודית נשלחים לפס ההרכבה .  
לוק דוקרוולט ,  ראש מחלקת המעצבים של סיאט מציין שהעתיד טמון ברעיון : " חלקים רבים מהאלמנטים ב-IBE מראים כי השפה העיצובית שלנו צועדת קדימה .  זו הדוגמה הטובה ביותר כיצד אקולוגיה ונהיגה שלובים אחד בשני .  יהיה כיף גדול עם חשמל - בעיקר בסיאט ".  דברים חיוביים מאנשי מפתח זה טוב וחשוב ,  אך השאלה שעומדת על הפרק תהיה עם אילו גזירות כלכליות תהיה החברה הספרדית מוכנה להתמודד בשנים הבאות .
  .
 
סיאט ממחזרת ,  מכוניות קונספט
המותג הספרדי הציג בפריס דור 2 ל-IBE הרעיונית מצויידת במערכת הנעה חשמלית .  מעבר לווילון מסתתרים גם רמזים ללאון החדשה

