חשד :  נהג מונית ניסה לדרוס שוטר ,  ונורה למוות
עופר גיל ,  נהג מונית תושב עתלית ,  נורה למוות בידי שוטר שהגיע לטפל בתלונה על אלימות במשפחה .  מפקד מרחב חוף של המשטרה : " הנהג ניסה לדרוס את השוטרים .  השוטר חש שהוא בסכנת חיים וירה בנהג ".  פרקליטו של השוטר : " נשקפה לו סכנת חיים "
  ( צילום :  שלומי גבאי ,  עריכה :  גדי וינסטוק ) 
עופר גיל ,  נהג מונית תושב עתלית בן 47 ,  נהרג אמש  ( רביעי )  מירי שוטר ,  לאחר שעל פי החשד תקף שוטרים שהגיעו לטפל בתלונה כנגדו .  מפרטי המקרה עולה כי שוטרי תחנת טירת הכרמל הגיעו לרחוב נחל דליה בעתלית לטפל בתלונה על אלימות במשפחה כנגד גיל .  על פי החשד ,  תקף גיל את השוטרים וניסה לדרוס אחד מהם אשר בתגובה ירה לעברו מספר יריות .
 צוותי מד"א שהגיעו למקום החלו לטפל בנהג .  ממד"א נמסר כי  " הצוותים ביצעו בפצוע החייאה ממושכת ,  אך בסופה נאלצו לקבוע את מותו ". 
שוטר הסיור בן ה-29 שירה בגיל ,  מסר הלילה גרסה ראשונית לחוקרי המחלקה לחקירות שוטרים באשר לנסיבות האירוע .  עו"ד טומי נדשי ,  פרקליטו של השוטר אמר הבוקר לוואלה !  חדשות כי השוטר הצליח להיאחז בחזית הרכב כדי לא להיזרק במהלך הנסיעה .  עוד מסר הפרקליט כי הנהג החל לנסוע ,  בעוד השוטר ביקש ממנו שיעצור . " הנהג לא נענה לפנייתו ",  סיפר עו"ד נדשי , " השוטר הצליח לשלוף את אקדחו ,  ניסה לנפץ את השמשה הקדמית ללא הצלחה ואז הוא הצליח לנפץ את השמשה הצדדית שבדלת הנהג .  הוא צעק לו פעם נוספת לעצור והזהירו שיירה באקדחו .  כשלשוטר נשקפה סכנת חיים ,  הוא ירה מספר יריות לכיוון רגליו .  השוטר נותר המום והמזל שהוא אדם חזק פיזית .  מישהו אחר היה נופל ונדרס ". 
מפקד מרחב חוף של המשטרה ,  תנ"צ רוני עטיה אמר בתדרוך עיתונאים כי  " מדובר באירוע של אלימות במשפחה .  שוטרים מתחנת טירת הכרמל הוזעקו לאירוע וכשהגיעו למקום התוקף יצא מהבית והשוטרים ניסו לעצור אותו .  בשלב זה הוא נכנס למוניתו וניסה לדרוס את השוטרים ואחד מהם נתלה על המונית לאורך מאות מטרים .  השוטר חש שהוא נתון בסכנת חיים וירה בנהג .  כרגע חוקרי המחלקה לחקירות שוטרים נמצאים בשטח ואוספים ממצאים ". 
תנ"צ עטיה הוסיף כי השוטר היורה הוא שוטר וותיק וכי הוא נפצע באורח קל .  בנוסף משפחתו של נהג המונית מוכרת למשטרה ולבעל הוצא צו הרחקה מהבית עקב מקרים של אלימות במשפחה .  עוד אמר כי  " כפי שלמדתי מפרטים ראשונים ,  השוטר פעל כהלכה .  הוא נאלץ לצערי לבצע את הירי מאחר והיה בסכנת חיים ואני מקווה מאוד שמצבו ישתפר ". 
 ( עדכון ראשון :  23:58 ) 

חשד :  נהג מונית ניסה לדרוס שוטר ,  ונורה למוות
עופר גיל ,  נהג מונית תושב עתלית ,  נורה למוות בידי שוטר שהגיע לטפל בתלונה על אלימות במשפחה .  מפקד מרחב חוף של המשטרה : " הנהג ניסה לדרוס את השוטרים .  השוטר חש שהוא בסכנת חיים וירה בנהג ".  פרקליטו של השוטר : " נשקפה לו סכנת חיים "
 
