שגרירים :  ערב קשה ללויטה
ר.ק.ס ואלוויק והשוער הישראלי הובסו 6:2 מול האלופה אלקמאר .  קפריסין :  סלאמינה גברה על פאפוס 0:1 .  90 דקות לברוך דגו
אוהד לויטה וקבוצתו ההולנדית ר.ק.ס ואלוויק חוו ערב קשה במיוחד עם תבוסה 6:2 במגרשה של האלופה אלקמאר .  ואלוויק אחרונה בטבלה עם 12 נקודות בלבד ורחוקה שמונה נקודות ומשחק עודף ממקום במבחנים והיא נמצאת בדרך הבטוחה לירידה .  
עוד לפני שחלפה דקה אחת של משחק ,  הוציא השוער הישראלי כדור ראשון מהרשת מרגלו של מוניר אל חמדאווי .  בנג'מין דה קוולאר הבלגי עוד הספיק להשוות בדקה השמינית ,  אך לאלקמאר לקח דקה אחת לחזור ולהוביל כשבלגי נוסף ,  מוסא דמבלה הנהדר ,  קבע 1:2 .  
משם ,  נראתה רק קבוצה אחת על המגרש .  הקטור מורנו כבש את השלישי בדקה ה-20 ואל חמדאווי השלים צמד רבע שעה מאוחר יותר .  במחצית השניה ,  אקלמאר הורידה את הרגל מהגז ,  אבל התעוררה לשלוש דקות קסומות .  בדקה ה-71 היה זה ג'רמיין לנס שהכניע את לויטה עם החמישי של קבוצתו ואל חמדאווי המרוקאי השלים שלושער כדי לנעול את הערב הנורא של לויטה וחבריו שלא הומתק גם לא בזכות שער מצמק של דרק בואריחטר בתוספת הזמן .  
 *  *  *  נאה סלאמינה השיגה הערב  ( שבת )  ניצחון ליגה שני העונה כשגברה 0:1 במשחק החוץ מול פאפוס .  קבוצתו של ניר קלינגר הגיע משוחררת מלחצים אחרי שהירידה הפכה סופית בשבוע שעבר ונהנתה משער אחד של רודריגו סילבה בדקה ה-36 .  ברוך דגו שיחק 90 דקות .  משה מישאלוב הפצוע לא שיחק במדי פאפוס ובכך נמנע דרבי ישראלי בקפריסין .
 
שגרירים :  ערב קשה ללויטה
ר.ק.ס ואלוויק והשוער הישראלי הובסו 6:2 מול האלופה אלקמאר .  קפריסין :  סלאמינה גברה על פאפוס 0:1 .  90 דקות לברוך דגו

