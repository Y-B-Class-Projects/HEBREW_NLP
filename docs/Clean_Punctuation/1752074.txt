 " שתיקת הארכיון "  מועמד ל-2 פרסי ה-Cinema Eye
סרטה של יעל חרסונסקי ,  הנחשב גם למועמד סביר לפרס האוסקר השנה ,  מועמד בקטגוריות העריכה וסרט הביכורים בטקס הפרסים המרכזי לסרטי תעודה בארה"ב 
" שתיקת הארכיון ",  סרטה התיעודי של יעל חרסונסקי ,  מועמד לשני פרסים בטקס פרסי ה-Cinema Eye ,  הנחשב לטקס המרכזי בתחום הקולנוע הדוקומנטרי בארה"ב .  סרטה של חרסונסקי מועמד בקטגורית העריכה  ( ז'ואל אלכסיס ,  עורכת הסרט ,  כבר זכתה בפרס בפסטיבל סנדנס )  ובקטגוריה המוקדשת לסרט הביכורים הטוב ביותר .  
עם זאת ,  הסרט לא נכלל ברשימת המועמדים לפרס הסרט הדוקומנטרי הטוב ביותר ,  הנחשב אינדיקציה טובה לאוסקר :  בשנתיים האחרונות זכו הסרטים שזכו בפרס בסופו של דבר  ( "הלגונה הסודית "  ו-"Man On Wire ")  .  בשנת 2008 זכה ארי פולמן בפרס הבמאי הטוב ביותר בטקס ,  על  " ואלס עם באשיר ".   
" שתיקת הארכיון "  הוא סרטה המדובר של חרסונסקי אודות הניסיון להשיג את חומרי התעודה הנדירים שצולמו בגטו ורשה ותיעדו את החיים במקום .  הסרט השתתף בכמה מהפסטיבלים החשובים בעולם והוא אף עמד במרכזו של ויכוח בארה"ב ,  שכן הוא הומלץ לצפייה מעל גיל 17 ,  דבר שמנע ממנו הקרנות בקרב תלמידי תיכון וחטיבות הביניים שם .  זאת לעומת תיכונים בגרמניה למשל וגם בישראל ,  שם אין בעיה להקרינו בפני קהל צעיר .  בישראל ,  מוקרן הסרט בסינמטק תל אביב וירושלים ובקרוב יוקרן גם בטלוויזיה ,  בחברת yes .

" שתיקת הארכיון "  מועמד ל-2 פרסי ה-Cinema Eye
סרטה של יעל חרסונסקי ,  הנחשב גם למועמד סביר לפרס האוסקר השנה ,  מועמד בקטגוריות העריכה וסרט הביכורים בטקס הפרסים המרכזי לסרטי תעודה בארה"ב

