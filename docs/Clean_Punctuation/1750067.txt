צרפת :  מונפלייה ופ.ס.ז' סיימו ב-1:1
שתי הקבוצות התחלקו בנקודות .  המשחקים בין מונאקו לבורדו ומארסיי לראן שוב נדחו בגלל מזג האוויר הסוער בדרום צרפת
הגשם הכבד בדרום צרפת ממשיך לשנות את התוכניות עבור קברניטי הליגה הצרפתית .  מפגש הצמרת בין מארסיי לראן שאמור היה להיערך במוצאי שבת ונדחה להיום  ( ראשון )  קיבל דחייה נוספת בעקבות מזג האוויר הקשה שלא מאפשר לשחק כדורגל .
" העדיפות היא לבריאות השחקנים ",  אמר המנהל המקצועי של מארסיי ,  ז'וסה אניגו ,  שגיבה את החלטת השופט פרדי פוטרל . " בחלק מהאזורים במגרש יש כל כך הרבה מים עד שהכדור פשוט לא זז .  היינו שמחים לקיים את המשחק ,  אבל זה יהיה טפשי לעשות זאת כרגע ולהסתכן בפציעות של שחקנים ". 
בינתיים ,  החליט שופט המשחק בין מונאקו לבורדו לדחות אותו כשעה וחצי לפני שריקת הפתיחה .  זו הפעם השנייה העונה שמשחק בנסיכות נדחה ,  כשהפעם הקודמת הייתה מול מונפלייה באוגוסט .  טרם הוחלט מתי יתקיימו שני המשחקים .
 במשחק בין שתי קבוצות שרוצות להידבק למוליכות ,  נפרדו מונפלייה ופריס סן ז'רמן ב-1:1 .  לודוביק ז'ולי ,  שהבקיע את שער הניצחון של הקבוצה מהבירה בגביע הליגה מול ליון ,  העלה את האורחים ליתרון בדקה ה-37 .  אלא שזה החזיק חמש דקות בלבד ,  עד שמרקו אסטרדה השווה עבור מונפלייה בבעיטה מחוץ לרחבה .  פ.ס.ז' הייתה קרובה לניצחון ,  אבל גיום הוארו נגח רק לקורה בדקה ה-67 .
 במשחק מוקדם יותר היום נפגשו ולנסיין וליל .  הקבוצה של רודי גרסיה שלטה לאורך המשחק כולו ,  נעצרה פעמיים בקורה ובסופו של דבר נאלצה להסתפק ב-1:1 דרמטי .  עד הדקה ה-86 לא נפלו שערים ,  אלא שאז בעיטה לקורה של מוסא סו פגעה בגופו של ניקולא פנטו ,  שוערה של ולנסיין ,  וחדרה פנימה .  ולנסיין לא נבהלה ואחרי פחות מדקה היה זה גרגורי פוז'ול שקבע שוויון מהיר וחלוקת נקודות .
 
צרפת :  מונפלייה ופ.ס.ז' סיימו ב-1:1
שתי הקבוצות התחלקו בנקודות .  המשחקים בין מונאקו לבורדו ומארסיי לראן שוב נדחו בגלל מזג האוויר הסוער בדרום צרפת

