דיווח :  המוסד מתקשה לגייס מרגלים בלבנון
עיתון היוצא לאור בכווית מדווח כי המוסד הישראלי מתקשה לגייס בשנה האחרונה רשתות ריגול חדשות בלבנון .  מקור טוען בפני העיתון כי  " לבנון הפכה למדינה שקשה לגוף מודיעיני לפעול בתוכה "
" בשנה האחרונה ,  מאז שנחשפו רשתות הריגול הרבות בלבנון שפעלו למען ישראל ,  מנסה המוסד לגייס רשתות ריגול חדשות אך ללא הצלחה "   כך דיווח הבוקר  ( שישי )  עיתון כוויתי מפי מקור המוגדר 'מהימן' .  לדברי המקור , " למרות הדיבורים בתקופה האחרונה על הצלחות למוסד ,  הרי שבלבנון המוסד מתחיל מאפס בכל מה שנוגע לגיוס משתפי פעולה .  לבנון הפכה למדינה שקשה לגוף מודיעיני לפעול בתוכה ". 
המקור הוסיף כי המטוסים ללא טייס שנהגו לחוג מעל שמי לבנון לא טסים יותר למטרות ריגול ,  משום שאין משתפי פעולה בשטח לבנון שמסייעים להם ,  מכוונים אותם ונמצאים עמם בקשר . " המרגלים נחשפו באמצעות האזנה לטלפונים ניידים של חברי רשתות הריגול .  בדיוק כשהם קיבלו שיחות ,  חגו בשמיים מטוסים ללא טייס ,  דבר שסייע במעצרם ",  ציין המקור .
 המקור סיפר כי יכולות ההאזנה של כוחות הביטחון הלבנונים הן בזכות טכנולוגיות חדשות ,  אותן הם קיבלו בתקופה האחרונה מצרפת .  בנוסף גילה המקור ,  כי בכיר ישראל דן בנושא זה עם ההנהגה הצרפתית  " וסוכם לטפל בעניין ". 
ביום שלישי דיווח העיתון  " א-שרק אל-אווסט "  היוצא לאור בלונדון כי הקצין הלבנוני הבכיר ,  שנעצר לפני כמה ימים בחשד שריגל לטובת ישראל ,  מואשם בהעברת מידע חשאי וחשוב לישראל אשר סייע לה בתקיפות במהלך מלחמת לבנון השנייה .  הקצין בדרגת קולונל ,  רזוואן שאהין ,  נעצר ב-20 בינואר על ידי כוחות הביטחון בלבנון .  מקורות בכירים מסרו לעיתון כי סביב תנועותיו והתקשרויותיו התבצע מעקב ארוך ומדוקדק .
 בכתב האישום שהוגש ביום שני נכתב כי שאהין שיתף פעולה עם המוסד בכך שהעביר לו מידע חיוני אודות אתרים צבאיים ואזרחיים .  בנוסף הוא מואשם כי העביר לישראל תמונות של אותם אתרים ,  ובכך סייע לה לתקוף אותם במהלך מלחמת לבנון השנייה .  על פי העיתון ,  הקצין מואשם גם שהחזיק ללא אישור תחמושת ושהפר את הוראות הצבא .
 
דיווח :  המוסד מתקשה לגייס מרגלים בלבנון
עיתון היוצא לאור בכווית מדווח כי המוסד הישראלי מתקשה לגייס בשנה האחרונה רשתות ריגול חדשות בלבנון .  מקור טוען בפני העיתון כי  " לבנון הפכה למדינה שקשה לגוף מודיעיני לפעול בתוכה "
 
