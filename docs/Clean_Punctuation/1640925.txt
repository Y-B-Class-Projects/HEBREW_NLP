אילן שילוח יו"ר מקאן אריקסון : " השוק הישראלי חסר את המעוף שהיה לו בשנים האחרונות "
" האינטרנט הוא כמו טרור אתה צריך לעבוד בשיטות חדשות אבל המטרה אותה מטרה - להכריע את המתחרה שלך בשוק "
" מקצוע השיווק כרוך בהמון סיכונים ,  אך היום מעט מאוד אנשי שיווק יזמיים ומעט מידי מהמהלכים השיווקים פורצי דרך ,  לרוב זה קורה מעבר לים .  השוק הישראלי חסר את המעוף שהיה לו בשנים האחרונות ",  כך אמר הבוקר אילן שילוח יו"ר מקאן אריקסון בכנס לסיכום תחרות case study - המשותפת ל-themarker ולקרן דן דוד בשיתוף tasc.במסגרת אירוע הגמר של התחרות שוחח גיא רולניק סגן מו"ל הארץ ומייסד themarker ,  עם מנהלים בכירים במשק ,  בהם יאיר המבורגר יו"ר קבוצת הראל ואילן שילוח יו"ר מקאן אריקסון.אפשר לנהל עסקים בלי לקחת סיכונים ? יאיר : " בגדול ,  לא לקחנו בכל ההתפתחות שלנו מיום הקמתנו ,  סיכונים בלתי מחושבים .  לרוב עשינו עסקים במטרייה שלנו ,  במה שאנחנו מבינים ויודעים ,  לכן גם אם זה נראה מבחוץ כסיכון אנחנו חשבנו שהוא מחושב וגם אם הוא לא היה צולח היינו יכולים לעמוד בזה .  אנחנו חברה שחושבת לטווח ארוך ועובדת בהתאם ,  לכן רמת הסיכון חייבת להיות מבוקרת .  בסך הכל אנחנו מובילים צורת התנהלות צנועה .  זה עוזר לנו מאוד בחשיבה בלקיחת סיכונים ,  מכיוון שגם אם לא ילך כפי שהתכוונו הנפילה רכה יותר .  כשאין ציפיות גבוהות מידי ,  גם כשזה לא הולך ,  הכל נעשה ברכות רבה יותר .  אין עסק שאין בו כשלונות לאורך זמן - כל אחד עובר את זה ,  אבל יש גובה מסויים שאם אתה נופל ממנו עדיין אפשר להתמודד עם הנפילה ". אילן : " הרבה מנהלים מוכשרים לוקחים סיכונים .  מצב בו בעלי עסקים ממנפים את העסקים שלהם בצורה מסוכנת הוא לא רצוי ,  לעומת זאת בתחום השיווק רמת הסיכון מאוד גבוהה .  90% מהמותגים שמושקים מידי שנה בשוק נכשלים - זו רמת סיכון היסטרית .  לעומת זאת ,  ההצלחה השיווקית גדולה ולכן אסור לפחד לעשות .  אנחנו מנהלים הרבה סיכונים של חברות .  סטיב ג'ובס לקח הרבה סיכונים וסבל מכשלונות ,  אך הוא עדיין בנה שווקים חדשים מספר פעמים .  לצערי אנחנו רואים הרבה חברות בישראל שהפסיקו לקחת סיכונים שיווקים .  המקצוע שלנו הוא מקצוע של לקחת סיכונים .  מקצוע השיווק כרוך בהמון סיכונים .  היום יש מעט מאוד אנשי שיווק יזמיים ,  מעט מהלכים שיווקים פורצי דרך ולרוב זה קורה מעבר לים .  השוק הישראלי חסר את המעוף שהיה לו בשנים אחרות ". שניכם החלפתם לא מזמן מנכ"לים שהלכו איתכם הרבה מאוד זמן ,  איך מתמודדים ? יאיר :  אכן לפני 8 חודשים התחלף אצלנו המנכ"ל מוטי רוזן לאחר 13 שנה .  מסיבות השמורות עימו הוא ביקש לעזוב .  בהכירי את האיש כיבדתי את החלטתו וכן פעלתי מהר למינוי מנכ"ל חדש .  המנכ"ל החדש היה האיש מס' 2 אחרי מוטי ,  הוא שונה ממנו - אם עושים הבחנה בין מנכ"ל ששואף לאופטימום ובין הסטיספייזר שיודע להסתפק גם ב-80% מוטי הכין למישל חברה נהדרת .  המעבר החלק אינו רק בגלל שמישל מוכשר אלא כי החברה בריאה וטובה .  אמרתי פעם שהגאווה הכי גדולה שלי בהנהלה היא שיש מתוך 15 המנהלים ,  לפחות 3-2 שיכולים להחליף מנכ"ל ". כשמוטי הודיע לך שבכוונתו לעזוב - כמה זמן חשבת על מחליף ? יאיר : " כאחד שכל הזמן חושב על העסק ,  אני כל הזמן חושב על הסיטואציה הזאת .  הפאזל אצלי די מסודר .  הוא הופך להיות בעייתי אם אין לך אלטרנטיבה מבפנים .  אם גיבשת חבורת אנשים נהדרת ,  הפאזל הוא זריז ומהיר .  כמובן שהיינו צריכים לעבור שלב של אישור של המפקח על הביטוח ,  אבל גם זה נעשה בשיחת טלפון אחת ביום שישי ". היה ברור שתביא משיהו מבפנים ? יאיר : " אם לא היה ,  אולי הייתי חושב ,  אבל הייתי בטוח שיש לי בפנים את האיש הנכון .  להביא מישהו מבחוץ זה סיפור ,  קשה לדעת אם אותו אדם יתאים לתרבות האירגונית שלך .  המעבר היה חלק כי הקבוצה שלי היא קבוצה מנצחת .  iq אפשר לקנות בכסף ,  אינטיליגנציה רגשית לא בהכרח .  אני חסיד של קידומים מבפנים ". אילן : " תפקיד של מנכ"ל משרד פרסום הוא אחד הקשים בניהול כי זה דורש שליטה בכל התחומים .  אנחנו אירגון גדול בתעשייה שלנו ,  300 איש ו-800 מיליון שקל .  מצד שני מצפים ממנהל משרד הפרסום שיהיה איש השיווק הכי טוב ,  הקריאטיב הכי טוב ואיש ניהול ברמה גבוה .  עליו לדעת לעבוד בתחום של הרבה טאלנטים ואגואים ,  כשכל תנועה שלך חשופה לתקשורת .  החלפה של מנהל היא מאוד קשה .  אני מאמין שמנהלים צריכים לגדול מבפנים וכך רוב המינויים שלנו.המנכ"לים הקודמים היו 12 שנה בחברה ושלוש שנים כמנכ"לים .  ההחלפה שלהם לא היתה מתוכננת והייתה טראומטית במידה מסויימת .  חיפשתי הרבה זמן ,  לא התפשרתי ,  ניהלתי את האירגון למעלה משנה לבד ואני חושב שבסופו של דבר המינוי של איריס בק היה מוצלח ". המושג של תוכנית ירושה כמעט לא קיימת בישראל .  בעולם כל מנהל יודע את מי הוא יכול להחליף ויש לו תוכנית מסודרת עם האיש אותו הוא עתיד להחליף - שם לא יהיה מצב שנתקעים בלי מחליף - למה זה לא קורה בארץ ? אילן : " זה קורה .  יש אנשים שברור להם לאן הם יכולים להתקדם ומי מחליף את מי .  רוב האירגונים מסודרים בעניין הזה בארץ וברובם האנשים צומחים מבפנים .  לתפקיד מנכ"ל קשה למצוא אדם אחד שיוביל את זה .  למצוא מס' 1 מאוד שונה מלמצוא מס' 2 - אלו תכונות אחרות שנדרשות .  עד כמה ניהול משברים הוא דבר קריטי ומשמעותי באתגר הניהולי ? יאיר : " ניהול משברים בסופו של יום הוא תולדה של גנטיקה של חברה .  אני מאוד מאמין שבמשבר שלנו  ( מעילה של איש מפתח בחברה )  הגנטיקה של החברה ניהלה את המשבר בצורה הטובה ביותר .  נקטנו בצעד של שקיפות שלא היה מקובל בענף ,  פנינו ללקוחות לרגולציה ולתקשורת ,  סיפרנו מה קרה ולדעתי ניהלנו את המשבר בצורה נבונה .  מעז יצא מתוק .  המשבר חיזק אותנו .  ניהול המשבר נתן לנו קרדיט אצל המבוטחים שלנו ,  קיבלנו מהם תשבוחות על הניהול ובסך הכל ,  אין לי ספק שניהול משברים הוא חלק אינטגרלי מכל מערכת .  במידה מסויימת טוב שזה קרה לנו .  לא נשאר אף אחד מהקדנציה הקודמת .  לדעתי תוך שנתיים נהיה חברה מובילה בתחומה ". אילן : " התנהלות במשבר היא תולדה של איך אתה מנהל את האירגון לאורך זמן .  במשבר שלנו  ( פיטורי המנכ"לים )  ,  יש לנו חזון ברור ומערכת ערכים ברורה שעובדת ביומיום .  אנו מאמצים שני ערכים ,  יושר מקצועי ואישי ואומץ לקבל החלטות שלא נעים לקבל בזמן לא נוח  כי תחום השיווק דורש אומץ ונועזות .  הכי קל להיות שמרן ,  כך לא תכשל .  שני הערכים הללו הגדירו את ההתנהלות בזמן המשבר .  הודנו שטעינו בגדול ,  קיבלנו החלטה כואבת מאוד .  זה היה קשה ,  לא נעים וטראומטי ,  אבל זה מה שנדרש היה לעשות באותו זמן .  בזמן המשבר כשמנכ"ל של חברה מתקשר לעיתונאי ולפני כן הוא התנהל בחוסר שקיפות אתה לא תאמין לו .  אבל אם במערכת היחסים שלכם הוא תמיד היה שקוף איתך גם ברגע האמת תשמע אותו ואולי לא תשחט אותו לחלוטין ".   " היום היכולת של התקשורת להרוס עסקים היא רצחנית .  כמות העיתונים והאתרים שיש להם כישרון יוצא מן הכלל להרוס עסקים במהירות מדהימה ,  לעיתים בצדק ולעיתים שלא בצדק .  לכן ניהול משברים הוא תולדה של ניהול בזמן שיגרה .  כל תפקידו של ניהול בשגרה הוא להתכונן ליום של המשבר .  לכל אירגון יהיה משבר זו שאלה של מתי לא האם - ואותם צריך לצלוח .  לכן כל תפקיד מערכות היח"צ מנוהל בעיני בצורה לא עניינית וירודה ,  המקצוע הזה צריך לעבור שינוי דרמטי ולהפסיק את התהליך הנרקסיסטי של רדיפה אחרי צילומים במדורי רכילות ". יאיר ,  בעולם הפיננסי להתנהלות בתקשורת חשיבות רבה ,  עד כמה מהותית התפיסה של החברה בתקשורת ובציבור ואיך זה משפיע על קבלת ההחלטות ? יאיר : " אני לא חסיד של חשיפה בתקשורת .  אני ירא מהתחרותיות בין אמצעי התקשורת .  מצד שני אין ספק שגוף כמו שלנו צריך חשיפה .  יש לנו 2 מיליון מבוטחים והם רוצים לשמוע עלינו ,  אך עדיין אני חושב שצריך לשמור על צניעות .  לפני 10 שנים אמרתי שאנחנו 'אש להבה' :  אמינות ,  שירות לקוחות ,  הון אנושי ,  בית חם והובלה .  אנחנו מאוד מאמנים שאנחנו יכולים להתנהל בשוק הזה גם עם פחות חשיפה תקשורתית ,  שלא עוזרת לנו .  הסדרי חוב אפשר לנהל בשקט .  אני חושב שהאיש שלנו עשה עבודה שהביאה לנו יותר מאשר גופים מתלהמים .  אני מאמין שכשמדברים בשקט מקשיבים לך ,  כשאתה צועק שומעים אותך .  הצניעות חשובה לי כי משברים יהיו וכשאתה צנוע הנפילה יותר רכה ". האם אפשר היום לקיים יתרונות יחסיים לאורך זמן או שצריך לשנות אותם כל הזמן ? יאיר : " לדעתי אפשר .  ההובלה שלנו בביטוחי הבריאות עדיין קיימת .  רק לפני יומיים עשינו כנס בו הצגנו תוכנית חדשה שאין לי ספק שאנחנו מחדשים בה ,  ולשוק יקח זמן לחקות אותנו .  פעם יכולת לשכב על זרי הדפנה שנה או שנה וחצי - היום פרק הזמן הזה מתקצר .  יהיה קשה מאוד להשיג אותנו בתחום הבריאות ,  אנחנו מראים גידול מידי שנה וזה לא פשוט ,  כך שאני מאוד מאמין בזה .  אין ספק שהשוק היום יותר קשה ,  מצד שני השוק גדול יותר ". אילן : " הצורך לעשות פריצת דרך הוא בסיסי ולא השתנה - הדרכים השתנו .  פעם היו מנצחים מלחמות עם טנקים ומטוסים ,  היום מנצחים עם 5 טרוריסטים .  האינטרנט הוא כמו טרור אתה צריך לעבוד בשיטות חדשות אבל המטרה אותה מטרה - להכריע את המתחרה שלך בשוק .  הדרך השתנתה המטרה לא ". יש לכם טיפ לסטודנטים ? יאיר : " בסופו של יום עבודה קשה והרבה ידע שנרכש במהלך השנים ,  אנשים מוכשרים מזוהים בארגון ומקבלים דחיפה .  המנהל הצעיר אצלנו לא יודע לאן הוא יגיע ,  אבל יודע את מי הוא רוצה להחליף .  האמביציה הזאת דוחפת אותו למעלה ". 

אילן שילוח יו"ר מקאן אריקסון : " השוק הישראלי חסר את המעוף שהיה לו בשנים האחרונות "
" האינטרנט הוא כמו טרור אתה צריך לעבוד בשיטות חדשות אבל המטרה אותה מטרה - להכריע את המתחרה שלך בשוק "
 
