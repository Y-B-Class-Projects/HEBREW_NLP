ישראל על סף יציאה מקבוצת השווקים המתעוררים 
 >  >  ישראל על סף יציאה מקבוצת השווקים המתעוררים וצפויה להפוך לאחת משמונה מדינות שקודמו ממעמד של שוק מתעורר לשוק מפותח ב-110 השנים האחרונות - כך עולה מהשנתון המשותף לבנק קרדיט סוויס ולונדון ביזנס סקול .  לפי השנתון ,  בשלושה העשורים שחלפו מאז נולד המונח  " שווקים מתעוררים ",  מעמדן של קומץ מדינות בלבד הועלה משוק מתעורר לשוק מפותח ,  ולמעט ישראל ודרום- קוריאה - הנמצאות בעיצומו של תהליך מעבר משוק מתעורר לשוק מפותח - רק פורטוגל ויוון קודמו למעמד של שוק מפותח .  לפי ניתוח של נתוני תוצר מקומי גולמי  ( gdp )  לנפש של יותר מ-100 מדינות בעולם החל בשנת 1900 ,  קודמו רק שש מדינות ממעמד של שוק מתעורר לשוק מפותח - פינלנד ,  יפן ,  הונג-קונג ,  סינגפור ,  ובהמשך - פורטוגל ויוון .  לפי השנתון ,  דירוג לפי תמ"ג לנפש - המבוסס על התחזיות העדכניות ביותר של קרן המטבע הבינ"ל  ( imf )  לסוף שנת 2009 - מראה כי הקו המפריד בין שווקים מתעוררים למפותחים הוא תמ"ג לנפש של 25 אלף דולר .  עם זאת ,  ישראל היא השוק המתעורר היחיד שבו התמ"ג לנפש גבוה מרף זה - 29,700 דולר לנפש .  התמ"ג לנפש של דרום-קוריאה הוא 16,500 דולר .  פורטוגל היא השוק המפותח היחיד שבו התמ"ג לנפש נמוך מרף של 25 אלף דולר ,  ומסתכם ב-20,600 דולר לנפש .
 
ישראל על סף יציאה מקבוצת השווקים המתעוררים 
nan
