הפועלים :  בשוק המניות צפוי דשדוש תנודתי בטווח הקצר ;  לאומי :  המגמה החיובית צפויה להימשך
בבנק הפועלים ממליצים על חלוקה שווה בין צמוד ושקלי
כלכלני בנק הפועלים מסכמים את השבוע החולף בבורסת תל אביב ומציינים כי המסחר באפיק מנייתי אופיין במגמה שלילית ,  שנרשמה בעקבות מגמה דומה שהוביל שוק המניות האמריקאי .  מדדי המניות איבדו במהלך השבוע כ-2.5% מערכם ,  וזאת בעיקר בשל חששות מפני הגברת הרגולציה על ענף הפיננסים בארה"ב ,  ש"העירו את הדובים משנתם "  בכל העולם.בבנק לאומי מציינים כי השבוע המסחר האחרון התאפיין במגמה מעורבת עם נטייה לירידות שערים ,  בדומה למגמת המסחר מעבר לים .  עוד מוסיפים ,  כי גם השבוע הפגין השוק המקומי חסינות יחסית וירד בשיעור מתון יותר בהשוואה למתרחש בחו"ל .  את ירידות השערים הובילו מניות המשתייכות לסקטורים דפנסיביים יותר .  בדומה לשבוע שעבר ,  מחזורי המסחר היו נמוכים יחסית והסתכמו בממוצע יומי של כ-1.7 מיליארד שקל ,  לעומת כ-1.6 מיליארד שקל בשבוע שעבר וכ-2 מיליארד שקל בממוצע מתחילת השנה.בבנק הפועלים סבורים כי אופי המסחר בשבועות האחרונים ימשיך לאפיין את שוק המניות המקומי בטווח הקצר וצופים לדשדוש תנודתי ללא מגמה ברורה לכאן או לכאן .  עם זאת ,  מציינים האנליסטים כי במבט להמשך השנה ,  ישנה סבירות גבוהה כי שיאם ההיסטורי של מדדי המניות הכבדות ,  שנרשם ב-2007 ,  עשוי להיפרץ עוד במהלך 2010 ,  וזאת בעיקר בתמיכתם של נתוני הכלכלה המקומית ,  שממשיכה להשתפר בקצב מרשים בהשוואה לכלכלה המערבית.כמו כן ,  סבורים כלכלני בנק כי המשך השיפור המאקרו כלכלי יקרין על תוצאות החברות ,  וישפיע לחיוב על המסחר בבורסה  אם כי באופן מתון ביחס לעליות החדות שנרשמו בשוק המקומי אשתקד .  הראייה האופטימית לטווח הבינוני והארוך נתמכת בעיקר בסימני ההתאוששות ,  שהופיעו הן בכלכלה המקומית והן בכלכלה הגלובלית ,  ובראשם העלאת תחזיות הצמיחה למשק המקומי על ידי בנק ישראל ומדדי מאקרו כלכלה שונים ,  שמצביעים על המשך ההתאוששות.האנליסטים מהפועלים ממליצים להתמקד במניות ספציפיות ,  ופחות במדדים .  בנוסף ,  על מנת לפזר את הסיכון בתיק הנכסים ,  ממשיכים להמליץ בבנק על פיזור גיאוגרפי של הרכיב מנייתי.להערכת כלכלני בנק לאומי המגמה החיובית צפויה להימשך ,  לנוכח השיפור בתמונה המקרו-כלכלית והתשואות הנמוכות הצפויות באפיקים הסולידיים .  עם זאת ,  מציינים הכלכלנים כי רמת המחירים הנוכחית בשוק המניות ,  המשתקפת ממכפיל הרווח החזוי ,  אינה נמוכה בהסתכלות היסטורית ,  ועל כן נראה כי גם אם יימשכו עליות השערים ,  קצבן צפוי להיות מדוד ורמת התנודתיות צפויה להיות גבוהה.השוק הסולידיבבנק לאומי סבורים כי אטרקטיביות ההשקעה באפיק הקונצרני עודנה נמוכה .  להערכתם ,  במידה והאינדיקאטורים הכלכליים ימשיכו להציג שיפור בכלכלה המקומית והעולמית גם בחודשים הקרובים ,  צפויים פערי התשואות הקיימים בין האפיק הקונצרני לבין האפיק הממשלתי להצטמצם לאורך השנה הקרובה .  בנוגע לאפיק ממשלתי ,  ולנוכח הצפי להעלאת הריבית במשק בשנה הקרובה ,  צופים בלאומי את זחילת תשואות איטית כלפי מעלה .  עם זאת ,  הריבית השוטפת המתקבלת על אגרות החוב לטווח הבינוני-ארוך ,  הצפי להיקף נמוך של גיוסי חוב ממשלתיים בשנה הקרובה ופער התשואות הגבוה יחסית בין אגרות החוב הממשלתיות הארוכות לבין אלו הקצרות ,  עשויים לפצות על עליית תשואות זו ואף מקנים ,  להערכת הבנק ,  עדיפות השקעה באגרות החוב לטווח הבינוני-ארוך .  משקיעים אשר אינם מעוניינים להגדיל את חשיפתם לסיכון יאלצו כיום להסתפק בהשקעות קצרות טווח ברמת תשואות נמוכה ביותר .  כמו כן ,  הן באפיק השקלי והן באפיק הצמוד ,  ממליצים האנליסטים של בנק לאומי ,  לשמור על מח"מ בעל טווח בינוני בתיק.בבנק הפועלים ממליצים לגוון את הרכיב הצמוד בהשקעה באג"ח קונצרניות מדורגות גבוה ,  המעניקות תוספות תשואה של 2% מעל אג"ח ממשלתיות .  ציפיות האינפלציה הנגזרות מהשוק של כ-2.2% הגבוהות מתחזית הבנק ,  והצפי למדדים שליליים בחודשיים הקרובים אינם תומכים בהשקעה בצמודים הקצרים בעת זו .  במהלך השבוע שחלף ,  נסחרו צמודי המדד בירידות שערים וציפיות האינפלציה בטווחים הבינוניים והארוכים הצטמצמו לכדי 2.45% .  לאור זאת ,  ממליצים בבנק על חלוקה שווה בין האפיק הצמוד והשקלי .  באשר לאגרות החוב הקונצרניות ,  מומלץ להתמקד באגרות חוב מדורגות גבוהה הנסחרות בתוספות תשואה סבירות שבין 1.1%-1.7%.כלכלני הפועלים מציינים כי תשואת המק"מ הנוכחית ,  מגלמת ציפיות המשקיעים להעלאת הריבית לרמה של 2.8% בעוד שנה .  המחלקה הכלכלית של הבנק מעריכה כי ריבית בנק ישראל בסוף 2010 תעמוד על 2.5% .  לפיכך ,  המק"מ לשנה ,  מהווה אלטרנטיבה סבירה למשקיע המחפש השקעה בסיכון נמוך .
 
הפועלים :  בשוק המניות צפוי דשדוש תנודתי בטווח הקצר ;  לאומי :  המגמה החיובית צפויה להימשך
בבנק הפועלים ממליצים על חלוקה שווה בין צמוד ושקלי

