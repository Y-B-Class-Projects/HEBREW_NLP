שרים ועיתונאים ישירו נגד גירוש ילדי העובדים הזרים
גיא מרוז ועברי לידר יזמו הקלטת שיר בו ישתתפו בין השאר השר ברוורמן מחד וגדעון לוי מאידך ,  נגד הגירוש המתוכנן של ילדי העובדים .  מרוז : " עננת הגירוש טרם חלפה "
 שרים ,  חברי כנסת ועיתונאים ישתפו פעולה בשיר למען ילדי העובדים הזרים .  השיר הוא פרויקט של העיתונאי גיא מרוז והזמר עברי לידר ,  למילים שכתב הסופר והפעיל החברתי עו"ד יובל אלבשן ,  שהוא גם סמנכ"ל עמותת  " ידיד ".  מרוז כתב את הלחן ואילו לידר יפיק את השיר ,  אליו יתלווה קליפ .  
בהקלטת השיר ,  שתיערך ב-15 בפברואר ישתתפו השר לענייני מיעוטים אבישי ברוורמן  ( עבודה )  ,  ח"כ ניצן הורוביץ ,  ח"כ כרמל שאמה ,  יולי תמיר ,  ח"כ איתן כבל ,  ח"כ אילן גילאון ,  ח"כ דב חנין ,  ח"כ שלמה מולה ,  ח"כ זבולון אורלב ,  מוטי קירשנבאום ,  רן כהן ,  יוסי שריד ,  אופיר פינס ,  אורנה בן דור ,  דרור פויר ,  אלון גל ,  בילי מוסקונה לרמן ,  גדעון לוי ,  מיה בנגל ,  איילה חסון ,  עמנואל רוזן ,  אורלי וילנאי ורותם אילן ,  יו"ר ארגון Israeli Children .  אליהם יצטרפו 30 ילדים ממקהלת בית הספר ביאליק רוגוזין בתל אביב ,  בו לומדים עשרות ילדי עובדים זרים .  
שר החינוך גדעון סער  ( ליכוד )  אמנם לא ישתתף בשיר ,  אך הוא הביע את תמיכתו המלאה בפרויקט והצהיר כי ימשיך להיאבק בנושא במישור הציבורי ובממשלה . 
" השיר נכתב מתוך הרצון לקחת חלק במאבק הפעיל כנגד גירוש הילדים שעומד להתרחש ככל הנראה בסוף שנת הלימודים הנכחית ",  אמר מרוז . " בסוף החופש הגדול עסקה התקשורת באינטנסיביות בגירוש ילדי העובדים הזרים ,  אך שנת הלימודים החלה ,  המחברות והספרים נפתחו ,  הסערה שכחה אך עננת החשש מהגירוש מעל ראשם של הילדים בדרום תל אביב טרם חלפה .  בדרך כלל ,  פרויקטים מסוג זה נעשים בעולם על ידי זמרים ,  אולם עקב הנסיבות ,  חשבתי לנכון שפעם אחת עיתונאים ופוליטיקאים צריכים לנקוט עמדה ולשתף פעולה ". 
הפרויקט נוסד בעקבות הדיון הציבורי הרחב בנושא ילדי העובדים הזרים ,  שעמדו בפני גירוש על פי החלטת שר הפנים .  ב-1 בנובמבר דחה ראש הממשלה בנימין נתניהו את מועד ביצוע ההחלטה ובתקופה זו אמורה ועדה בראשות שר הפנים אלי ישי ושר האוצר יובל שטייניץ אמורה לגבש החלטה בנושא .
 
שרים ועיתונאים ישירו נגד גירוש ילדי העובדים הזרים
גיא מרוז ועברי לידר יזמו הקלטת שיר בו ישתתפו בין השאר השר ברוורמן מחד וגדעון לוי מאידך ,  נגד הגירוש המתוכנן של ילדי העובדים .  מרוז : " עננת הגירוש טרם חלפה "
 
