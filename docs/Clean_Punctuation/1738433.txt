התפוח הגדול :  סיפור ההצלחה הטכנולוגי והפיננסי של אפל
מניה ב-200 מילה
 >  >  אפל ,  חברת הטכנולוגיה הגדולה בעולם ,  מייצרת מחשבים אישיים ,  מערכות הפעלה למחשבים כאלה ,  נגני מוסיקה  ( אייפוד )  ,  מכשירי טלפון חכמים  ( אייפון )  ומחשבי לוח  ( אייפד )  .  החברה גם מפעילה את חנות המוסיקה המקוונת itunes .  אפל הוקמה ב-1976 על ידי סטיב ג'ובס ,  סטיב ווזניק ורונלד ווין .  את השם אפל  ( תפוח )  טבע ג'ובס - טבעוני שדוגל באכילת פירות .  המחשב הראשון של החברה נמכר באותה שנה תמורת 666.66 דולר .  כשאפל יצאה להנפקה בתחילת שנות ה-80 היא גייסה הון אדיר והניבה לקרנות ההון סיכון שהשקיעו בה רווחים גבוהים .  בתחילת שנות ה-80 פיתחה החברה את מחשבי מקינטוש ,  שהכילו יותר זיכרון פנימי מרוב המחשבים האישיים אז ושבשונה מהמחשבים האחרים בשוק ,  מערכת ההפעלה שלהם כללה ממשק גרפי .  המקינטוש הושק ב-1984 במחיר של 2,495 דולר .  באותה תקופה התעוררו חילוקי דעות בין המנכ"ל ג'ון סקאלי ,  שאותו הביא ג'ובס מפפסי ,  לג'ובס עצמו .  המחלוקת הובילה להדחת ג'ובס על ידי הדירקטוריון .  ג'ובס שב אל החברה רק לאחר 12 שנה .  ברבות השנים התמודדה אפל עם תחרות גוברת מצד מערכת ההפעלה windows של מיקרוסופט ומצד מעבדי הפנטיום שהגבירו את ביצועי מחשבי ה-ibm .  ב-1998 השיקה החברה את מחשבי imac ,  שהחזירו אותה לפסים של רווחיות לאחר שלוש שנות הפסדים .  בעשור האחרון עלה היקף מכירות המחשבים של החברה לצד הצלחת המוצרים האחרים .  אפל ,  שנסחרת לפי שווי של 267 מיליארד דולר ,  הניבה למשקיעים ב-30 השנים האחרונות תשואה ממוצעת של 17.5% בשנה .  את שנת הכספים שהסתיימה בספטמבר 2009 סיימה החברה עם הכנסות של 42.5 מיליארד דולר ורווח של 8.3 מיליארד דולר .
 
התפוח הגדול :  סיפור ההצלחה הטכנולוגי והפיננסי של אפל
מניה ב-200 מילה

