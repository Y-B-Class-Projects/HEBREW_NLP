מגלה את אמריקה
טל מוסקוביץ' היה צריך לנסוע עד לארצות הברית הרחוקה כדי לבקר בבית כנסת עם רב הומו ולהבין שאין על הבחורות הישראליות
למחרת בצהריים ,  הגענו לבית הכנסת האורתודוכסי בעיר  ( בסינסינטי יש הכל ,  רפורמים ,  קונסרבטיבים ,  אורתודוכסים ואפילו קהילה של חב"ד ,  כמו שכבר גיליתי )  והשתתפנו בפרויקט התרמת אוכל .  המשבר הכלכלי מורגש מאוד באמריקה וכנראה שהיהודים החרדים נפגעו בו קשות ונזקקים לתרומה מאסיבית .  משהו כמו  " לתת ",  רק באנגלית .  תוך שעתיים הקמנו חדר עמוס אוכל ושלל מוצרים כשרים .  מה רע במצווה קטנה מעבר לים ? 
המחצית השנייה של הטיול החלה ביום עמוס .  הוא התחיל בבית הכנסת הרפורמי הראשון בארצות הברית ,  שנמצא בעיר .  במבט ראשון ,  היה נראה שאנחנו בספק כנסייה ספק מסגד ,  רק עם כתוביות בעברית ומגן דויד אחד ,  גם זה בספק .  לא התחברתי לבית כנסת ,  עם עיצוב כה שונה ,  גברים ונשים שיושבים יחד ,  ארון קודש פתוח ורב הומו .  עם כל הכבוד לזרמים השונים ביהדות ,  קצת הרגשתי שם שעיקרי היהדות אבדו בדרך ,  וחבל .  משם המשכנו אל ה-Freedom Center ,  מוזיאון החירות .  סינסינטי ,  שעומדת על נהר אוהיו ,  שהפריד בין הצפון לדרום ,  בין עבדות לחירות במלחמת האזרחים האמריקאית ,  בעלת היסטוריה מעניינת .  דרך הנהר היו בורחים עבדים שחורים אל החופש שלהם .  המוזיאון מגולל את סיפורם .  המדריכים במוזיאון מתאמצים מאוד להשוות לשואה ,  אני מתחלחל .  הרי שני האירועים כואבים ונוראיים אבל כל כך שונים במהות ,  בזמן ובסיבה .  
ביום למחרת ,  כמה ימים לפני שהחבר'ה האמריקאים יוצאים אל חופשת החורף  ( בינינו  חופשת כריסמס אבל בשביל לכבד את עקרון הדת והמדינה ,  חופשת חורף )  ,  הצטרפנו אליהם אל בתי הספר השונים בהם הם לומדים .  Sycamore ,  בו ביקרתי ,  לא דומה בכלל לבית ספר ישראלי .  הוא עצום בגודל ובכמות התלמידים אבל איכשהו ,  שקט ביותר .  הפרט המפתיע שגיליתי שם שסטיגמות הסרטים ,  על המגניבים ,  המגניבים פחות והיחסים ביניהם ,  הם לא פנטזיה אלא חלק מהמציאות .  לגדול בנתניה פתאום נראה דבר נפלא .
 הפרידה כבר בפתח ,  הטיול מתקרב לסופו .  את סוף השבוע בילינו יחד כולם ,  פלוס ביקור בבית כנסת קונסרבטיבי  ( קצת יותר קל לעיכול מרפורמי )  .  שנייה לפני הנסיעה ,  במסיבת הפרידה ,  התבשרנו שתפילותינו לעוד יום יחד כנראה התממשו והשלג שנערם לו בניו יורק השיג לנו עוד יומיים יחד .  מי מתלונן על עוד יומיים באמריקה ?  בטח שלא אנחנו .
 את היומיים האלה בילינו ,  בלי שום לוח זמנים מסודר ,  בלי מוזיאונים ,  פשוט יחד .  בדיבורים ,  בצחוקים ,  ברגעים קטנים וכנראה שאלו היו היומיים האפקטיביים ביותר של הטיול הזה ,  אם מטרתו העיקרית הייתה ליצור קשר בין נוער יהודי בישראל ובארצות הברית .  וכתוצאה ,  הפרידה הייתה קשה עוד יותר .  כשיצאנו מסינסינטי אל מסע מפרך של טיסות  ( ויום שלם של המתנה !  )  היינו כבר מלוכדים ונפרדנו בחיבוקים חזקים ודמעות .  עכשיו ,  ככל שראיתי את ישראל מתקרבת ,  הייתי קצת יותר למוד ניסיון ,  קצת יותר מבין כמה קשה זה ,  מכל בחינה ,  לחיות כמיעוט בגולה ובעיקר  שמחתי שאני חוזר למדינה משלי ,  עם כל הקשיים בה .  וכמו האמרה הקלישאתית ,  כמה שטוב לנסוע ,  ככה טוב לחזור .
 אין על אוכל ישראליאין על הבחורות הישראליות"משאלה אחת ימינה "  של אשכול נבו הוא אחלה ספרלהתעורר אל תוך שלג זה אחד ה-דבריםלפעמים צריך לנסוע הכי רחוק כדי להיות שלם עם הדרך שלך .  ואין טוב מכך


מגלה את אמריקה
טל מוסקוביץ' היה צריך לנסוע עד לארצות הברית הרחוקה כדי לבקר בבית כנסת עם רב הומו ולהבין שאין על הבחורות הישראליות

