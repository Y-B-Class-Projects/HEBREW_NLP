בנק ישראל :  תושבי חוץ השקיעו בבורסה 60 מיליון דולר בדצמבר ;  בחברות פרטיות השקיעו 530 מיליון דולר
בנובמבר ,  השקיעו הזרים בבורסה כ-560 מיליון דולר ;  תושבי ישראלי השקיעו בחו"ל 1.2 מיליארד דולר
חודש סוער למדי עבר על שוק הפיננסים בדצמבר .  מחד ,  המשקיעים הזרים השקיעו בחודש דצמבר כ-60 מיליון דולר  ( נטו )  במניות ישראליות הנסחרות בבורסה בת"א ,  לעומת השקעות של כ-560 מיליון דולר בחודש נובמבר .  מהחטיבה למידע ולסטטיסטיקה בבנק ישראל נמסר כי ,  עיקר ההשקעות התרכזו בענף הכימיה והפרמצבטיקה .  מאידך ,  ההשקעות הישירות של תושבי חוץ בישראל הסתכמו בחודש דצמבר בכ-530 מיליון דולר .  עיקר ההשקעות התרכזו בענף הביוטכנולוגיה .  בחודשיים האחרונים ניכרת עלייה בקצב הגידול בהשקעות הישירות בהשוואה לחודשים קודמים.נזכיר כי בחודש דצמבר נחתמה עסקת ענק בהיי-טק הישראלי :  חברת אופטונול  ( optonol )  ,  הפעילה מ-1996 ומפתחת שתל לטיפול במחלת הגלאוקומה ,  נמכרת לאלקון האמריקאית בתג מחיר גבוה שעשוי להגיע ללמעלה מ-180 מיליון דולר.בשוק איגרות החוב נרשמו מימושים נטו של כ-50 מיליון דולר באיגרות חוב ממשלתיות הנסחרות בבורסה בת"א ,  זאת לעומת השקעות של כ-430 מיליון דולר בחודש נובמבר .  המימושים נרשמו באיגרות החוב הממשלתיות הלא צמודות מסוג שחר ,  שהתקזזו חלקית בהשקעות נטו כ-210 מיליון דולר במק"מ .  באיגרות החוב הממשלתיות הנסחרות בחו"ל נרשמו השקעות נטו של כ-95 מיליון דולר ,  לעומת מימושים בסך של כ-250 מיליון דולר בחודש נובמבר.תושבי ישראל השקיעו 1.2 מיליארד דולר בניירות ערך בחו"לבחודש דצמבר הסתכמו ההשקעות נטו של תושבי ישראל במניות זרות הנסחרות בחו"ל בכ-1.2 מיליארד דולר ,  זאת לעומת ממוצע חודשי של כ-570 מיליון דולר בשנת 2009 .  עיקר ההשקעות ,  כ-900 מיליון דולר ,  היו של המשקיעים המוסדיים והיתר - השקעות של משקי הבית והמגזר העסקי .  בשנת 2009 נרשם גידול משמעותי בהשקעות המשקיעים המוסדיים במניות זרות בחו"ל ,  בעיקר של קופות גמל וחברות ביטוח ,  והן הסתכמו בכ-5.3 מיליארד דולר בהשוואה לכ-2 מיליארד דולר בשנת 2008 ולכמיליארד דולר ב-2007 .  בחודש דצמבר תושבי ישראל השקיעו נטו כ-210 מיליון דולר באיגרות חוב זרות ,  בעיקר השקעות של המגזר העסקי .
 
בנק ישראל :  תושבי חוץ השקיעו בבורסה 60 מיליון דולר בדצמבר ;  בחברות פרטיות השקיעו 530 מיליון דולר
בנובמבר ,  השקיעו הזרים בבורסה כ-560 מיליון דולר ;  תושבי ישראלי השקיעו בחו"ל 1.2 מיליארד דולר

