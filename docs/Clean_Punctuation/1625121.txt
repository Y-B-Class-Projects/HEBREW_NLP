דיווח :  חמאס מעכב את תשובתו להצעת ישראל
בכירים בארגון מסרו לרשת ה-BBC כי בוטלה יציאתה של משלחת מטעם חמאס להתייעצויות בדמשק .  הם ציינו כי הארגון צפוי להסכים לגרש מספר אסירים במסגרת עסקת שליט
בחמאס לא ממהרים להשיב להצעה הישראלית למתווה עסקת שליט .  בכירים בארגון מסרו היום  ( חמישי )  לרשת BBC בערבית כי משלחת מטעם חמאס ,  שהייתה אמורה לצאת להתייעצויות על עסקת שליט בדמשק ,  לא תצא בסופו של דבר היום .  הרשת דיווחה עוד כי ישנן מספר נקודות בתשובת ישראל שבכוונת הנהגת חמאס ברצועת עזה לדון בהן .
 בכירים בחמאס מסרו לרשת BBC כי הארגון מסכים לגרש מספר אסירים פלסטינים במסגרת עסקת שליט ,  אולם הוא דורש שלאסירים תהיה האפשרות לבחור להיכן יגורשו .  כפי שדווח בימים האחרונים ,  ישראל מסרבת לשחרר שבעה אסירים  " כבדים "  ודורשת לגרש כ-120 אסירים לרצועת עזה וחו"ל .
 העיתון 'אל-קודס אל-ערבי' הרואה אור בלונדון ,  דיווח הבוקר מפי מקורות המקורבים לארגון כי חמאס מעוניין להשלים את עסקת שליט ביום השנה למבצע 'עופרת יצוקה' החל ביום ראשון הקרוב ,  אולם כי ממשלת ישראל רוצה לדחות את מועד החתימה למועד מאוחר יותר כדי לא להציג את חמאס כמנצח .  על פי המקורות ,  פורום השביעייה הישראלי הסכים ל"מרבית התנאים של חמאס "  בעניין עסקת שליט , " אולם ממשלת ישראל לא רוצה שחמאס יהיה זה שירוויח מכך ביום השנה למבצע ". 

דיווח :  חמאס מעכב את תשובתו להצעת ישראל
בכירים בארגון מסרו לרשת ה-BBC כי בוטלה יציאתה של משלחת מטעם חמאס להתייעצויות בדמשק .  הם ציינו כי הארגון צפוי להסכים לגרש מספר אסירים במסגרת עסקת שליט

