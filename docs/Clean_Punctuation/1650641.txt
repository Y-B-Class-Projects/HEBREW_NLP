מפיק  " עג'מי ":   " אני לא צריך להוכיח את הנאמנות שלי לאיש "
 המפיק מוש דנון אמר לוואלה !  תרבות בשיחה מלוס אנג'לס כי כואב לו לשמוע את התגובות לדבריו של סכנדר קובטי בישראל . " עג'מי הוא לא סרט אנטי ישראלי ,  הוא מציף בעיה חברתית שצריך לטפל בה ולא להיות עסוקים בלהיפגע "
 אחרי יום שלם של דיווחים על המהומה שנוצרה בישראל ,  מפיק  " עג'מי "  מוש דנון מגיב להאשמות הקשות שהוטחו בבמאי סכנדר קובטי ובסרט ,  בין השאר על ידי שרת התרבות והספורט לימור לבנת . " אני פונה גם לפוליטיקאים ולתקשורת שבמקום להיות פגועים ונפגעים ולהיתקע שם ,  נסו להבין ולחשוב מאיפה באה האמירה של סכנדר ונסו להבין למה הוא מרגיש ככה ",  אמר דנון בשיחה עם וואלה !  תרבות מלוס אנג'לס ,  שעות ספורות לפני שהוא צועד על השטיח האדום . 
" קל להיות נפגעים ,  יותר קשה להבין מאיפה זה בא ",  הוסיף המפיק ,  שנשמע נרגש נוכח התגובות הקשות בישראל . " מה שמייצג פה את ישראל זה הסרט ו'עג'מי' הוא סרט ישראלי שנבחר על ידי האקדמיה הישראלית ומייצג את ישראל ואני באופן אישי מייצג את ישראל .  כואב לי לשמוע את התגובות בארץ ,  כואב לי שמתחמקים מהבעיה שהסרט מציף ועסוקים בכותרות ובלהיות פגועים .  כואב לי שיש אמירות כמו 'לחתום על כתב נאמנות' .  אני לא צריך להוכיח לאף אחד את הנאמנות שלי בשביל לעשות סרטים ".   
" כואב לי שזה הולך לפגוע ביצירה הקולנועית בהמשך ",  מוסיף דנון .  אני מודאג שמה שיקרה עכשיו ,  הוא שיוצרים יפעילו על עצמם משמעת עצמית גדולה ,  יעשו סרטים רדודים על קונצנזוס בלבד וזה קיצם של הסרטים החברתיים וזו קיצה של אמנות הקולנוע .  מחר אם אני אעשה סרט על שכונה בבאר שבע וזה לא ימצא חן בעיני ראש העיר ,  גם אז יחרימו אותי ?  .  קולנוענים צריכים להתעורר לא בשביל 'עג'מי' ,  אלא כדי להמשיך ליצור ולייצר סרטים .  אני פונה אליהם כאן ואומר שזה לא מאבק על סרט ,  אלא על דרך ".   
" 'עג'מי' הוא לא סרט פוליטי והוא לא סרט אנטי ישראלי ",  מבקש דנון להדגיש בסיום דבריו . " כל אותם 200 אלף איש שראו אותו יודעים את זה .  זהו סרט חברתי שמציף בעיה חברתית וכולם  חילונים ,  מתנחלים ודתיים אהבו אותו ,  כולם גם מבינים מה הסרט הזה אומר .  שאף אחד לא יתחיל להיות צדיק תמים עכשיו ולהתחסד .  הסרט הזה מעלה בעיה שחשוב שתהיה על סדר היום ,  חשוב להתמודד עם הבעיה ,  צריך לטפל בה ולא להיות עסוקים על איזה טופס יחתימו אותי או לא .  אני לא צריך להוכיח לאף אחד את הנאמנות שלי ,  בוודאי לא בחתימה ". 
דבריו של דנון מגיעים לאחר הסערה שפרצה הבוקר ,  בעקבות אמירתו של קובטי כי אינו מייצג את ישראל .  הבמאי והסרט הותקפו חזיתית על ידי שרת התרבות לימור לבנת וחברי כנסת מהימין ,  ביניהם ח"כ מיכאל בן ארי שאמר כי יציע תיקון לחוק הקולנוע ,  שיורה לתקצב פרויקטים בתנאי שיוצריהם יצהירו על נאמנות למדינה .  
קודם לדבריו של דנון אמר כתרי שחורי ,  מנכ"ל קרן הקולנוע הישראלי שתמכה בסרט כי באופן אישי ,  אינו אוהב את דבריו של של קובטי .  עם זאת ,  שחורי אמר כי הוא  " מכבד את הזכות הבסיסית של כל אדם לחשוב מה שהוא חושב ולהרגיש את מה שהוא מרגיש .  יש וחפש ביטוי וחופש יצירתי וגם אם אני לא אוהב את זה ,  זכותו לחשוב אותם .  השקענו בסרט ולא נתנו כסף לבמאי ואני שמח שעשינו זאת ".   
" קיבלנו פריוקט שהוגש על ידי שני במאים קראנו על פי נהלי הקרן ,  מצאנו בו פוטנציאל חזק ביותר ",  הוסיף שחורי . " השקענו בסרט ,  אנחנו עומדים לגמרי מאחוריו ואנחנו שמחים עם הסרט .  אם 200 אלף איש באו לארץ לראות את הסרט כולל עשרות אלפי ערביי ישראל שלא חלמו להגיע לקולנוע ,  כנראה שבחרנו נכון ".  
גם רני בלייר ,  יושב ראש איגוד הבמאים ,  נחלץ להגנתו של קובטי לאור המתקפה : " סכנדר קובטי הוא חבר איגוד הבמאים ,  סכנדר הוא אדם פרטי ואוטונומי וזכותו להביע את כאבו כאזרח סוג ב' במדינה המתעקשת להתכחש לשיוויון הזכויות בין יהודיה וערביה ",  אמר בלייר לוואלה !  תרבות . 
" דעותיו של קובטי מבוססות על הדרך הקשה שעשה עד היום כערבי ישראלי יפואי שחווה את חווית ההשפלה כאזרח שאינו שווה זכויות ",  הוסיף בלייר . " את הסרט 'עג'מי' יצרו שני במאים ,  ירון היהודי וסכנדר הערבי ,  הסרט מבטא כאב של אזרחים במדינה שעוינת את דעתם ,  דתם ומוצאם ולסכנדר יש את הזכות לומר שהוא אינו מייצג את ישראל כאדם וכיוצר ,  אלא את כאבם של ערביי ישראל .  לא יעלה על הדעת שאמן בעל זכות חופש ביטוי מלאה במדינה דמוקרטית ייאלץ לחתום על כל נייר נאמנות כלשהו ,  יהא השלטון אשר יהא ". 

מפיק  " עג'מי ":   " אני לא צריך להוכיח את הנאמנות שלי לאיש "
 המפיק מוש דנון אמר לוואלה !  תרבות בשיחה מלוס אנג'לס כי כואב לו לשמוע את התגובות לדבריו של סכנדר קובטי בישראל . " עג'מי הוא לא סרט אנטי ישראלי ,  הוא מציף בעיה חברתית שצריך לטפל בה ולא להיות עסוקים בלהיפגע "
 
