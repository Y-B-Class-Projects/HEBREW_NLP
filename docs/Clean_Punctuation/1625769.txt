למה השרים מגנים על מצנחי הזהב של הבכירים ? 
לפעמים ,  החגיגה נמשכת :  הממשלה דחתה הצעת חוק להגבלת פיצויי הפרישה  ( "מצנחי זהב ")  בחברות הציבוריות .  ח"כ פינס : " התופעה היא 'פגע רע' בכלכלה - יש להפסיק לאלתר את ההשתוללות חסרת הרגישות "
 ועדת השרים לענייני חקיקה החליטה בצהריים להתנגד להצעת החוק להגבלת פיצויי הפרישה בחברות הציבוריות - הצעת חוק  " הגבלת מצנחי הזהב ". 
לפי הצעת החוק שהגיש ח"כ אופיר פינס  ( עבודה )  ,  שר האוצר יקבע בתקנות סכומי מקסימום למענק פרישה ולפיצויי פרישה בחברה ציבורית ,  וכן את אופן קביעתם וחישובם .  ההצעה באה למנוע מצב בו פיצויי פרישה של מנהלים בחברות ציבוריות השייכות לציבור הרחב מגיעים למיליונים רבים של שקלים .
 לדבריו , " גם בעידן המשבר הכלכלי והרחבת הפערים הממשלה מאפשרת המשך ההשתוללות וגזירת הקופונים על חשבון הציבור .  תופעת מצנחי הזהב היא 'פגע רע' בכלכלה הישראלית .  במדינות מפותחות וחופשיות רבות ,  לרבות ארה"ב ,  שמו לנושא הזה סוף לנוכח המשבר הכלכלי ,  ואילו בישראל הממשלה מסכלת כל אפשרות להצבת גבולות לפיצויי הפרישה ". 
פינס התייחס לפערים החברתיים המתרחבים ,  כפי שנחשף אתמול בדו"ח מרכז אדוה : " התנגדות להצעת החוק היא בדיוק המדיניות עליה מצביע הדו"ח .  הרי מדובר כאן באנשים המתעשרים בין לילה על חשבון הציבור .  זוהי עוד החלטה המעמיקה את הפערים במדינה ,  וצעד נוסף בדרך להפיכת ישראל למדינה עם הפערים הגדולים בעולם המערבי ". 
פינס הוסיף ואמר : " תמוה שרק לפני כחצי שנה ניסה אודי ניסן ,  ראש אגף תקציבים באוצר  ( אז ראש רשות החברות )  ,  להחיל הגבלות כאלה על החברות הממשלתיות ,  ואילו היום האוצר והממשלה מתנגדים להגבלה .  את ההשתוללות חסרת הפרופורציות וחסרת הרגישות של גובה פיצויי המנהלים יש להפסיק לאלתר ". 

למה השרים מגנים על מצנחי הזהב של הבכירים ? 
לפעמים ,  החגיגה נמשכת :  הממשלה דחתה הצעת חוק להגבלת פיצויי הפרישה  ( "מצנחי זהב ")  בחברות הציבוריות .  ח"כ פינס : " התופעה היא 'פגע רע' בכלכלה - יש להפסיק לאלתר את ההשתוללות חסרת הרגישות "
 
