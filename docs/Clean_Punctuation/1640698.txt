ונגר : " קשה לעכל הפסד כזה ,  התחושה קשה "
 מאמן ארסנל נשמע שבור אחרי ההפסד 2:0 לצ'לסי .  דרוגבה התייחס לפרשת טרי : " אנחנו עומדים מאחוריו ונתמוך בו "
 צ'לסי הצליחה להתאושש מהשבוע הלא פשוט שעבר עליה עם פרשת ג'ון טרי ,  כשניצחה הערב  ( ראשון )  0:2 את ארסנל וחזרה למקום הראשון באנגליה .  בניגוד להפסד הביתי למנצ'סטר יונייטד בשבוע שעבר ,  הפעם ארסנל דווקא שיחקה טוב ואפילו שלטה ברוב שלבי המשחק ,  אבל את המנ'גר שלה ,  ארסן ונגר ,  זה ממש לא מעודד : " קשה לעכל הפסד כזה ",  הוא אמר בתום המשחק , " הרגשנו טוב והיינו עדיפים על פני צ'לסי ברוב שלבי המשחק .  התחושה קשה מאוד ,  מפני שבסך הכול אני גאה ביכולת של השחקנים ".  
למרות שההפסד לצ'לסי מרחיק את התותחנים מרחק של תשע נקודות מהפסגה ,  ונגר מסרב להרים ידיים : " אנחנו לא בתמונה כרגע ,  אבל נילחם עד הסוף .  אני מאמין שכל הקבוצות עוד ייאבדו נקודות .  כל מה שחשוב לנו עכשיו הוא המשחק הבא ". 
בצד השני ,  בחר דידייה דרוגבה להחמיא לתותחנים : " ארסנל שיחקה נפלא ואנחנו מאוד מאושרים מהניצחון ".  החלוץ מחוף השנהב ,  שכבש צמד והעלה את מאזנו ל-12 שערים ב-12 משחקים מול ארסנל ,  התייחס גם לפרשת ג'ון טרי והדחתו מתפקיד קפטן הנבחרת . " זה שבוע קשה בשבילנו בצ'לסי .  אנחנו מנסים להישאר ביחד ולבוא ממוקדים ,  למרות הכול ".  
אם תהיתם לגבי הצד בו נקט דרוגבה ושאר חבריו בצ'לסי ,  החלוץ סיפק תשובה די ברורה : " אנחנו עומדים מאחורי טרי .  הצענו לו את כל התמיכה שאנחנו יכולים לתת ",  וניסה לתת לו גם טיפ כיצד לצאת מהתקופה הקשה : " הדבר הטוב ביותר שיכול לקרות לטרי הוא לשחק כדורגל .  אנחנו ניתן הכול בשבילו ". 

ונגר : " קשה לעכל הפסד כזה ,  התחושה קשה "
 מאמן ארסנל נשמע שבור אחרי ההפסד 2:0 לצ'לסי .  דרוגבה התייחס לפרשת טרי : " אנחנו עומדים מאחוריו ונתמוך בו "
 
