ייתכנו שיבושים בקליטה באמצעות אנטנה אנלוגית או ממיר דיגיטלי בשל עבודות תשתית
כך פורסם באתר הרשות השנייה ;  מדובר בהפרעות בשידור שעלולות להופיע היום ומחר באזור חיפה והצפון
תושבי הצפון ,  מחדרה דרך חיפה ועד ליישובים צפוניים יותר ,  עלולים להיתקל היום ומחר בקשיי קליטה של שידורי טלוויזיה דרך אנטנה בשיטה האנלוגית וכן בקשיים בקליטת שידורי הממיר הדיגיטלי עידן פלוס  ( dtt )  .  כך הודיעה הרשות השנייה באתר האינטרנט שלה הבוקר .  העבודות לא ישפיעו על מנויי הכבלים והלוויין ,  שלא צפויים להיתקל בקשיי קליטה.לפי ההודעה שפירסמה הרשות , " לצורך שיפור הפצת שידורי הטלוויזיה של הרשות השנייה ,  יבוצעו עבודות בתחנת השידור בחיפה .  עקב כך ייתכנו שיבושים בקליטת השידורים בתאריכים 7-6 בינואר 2010 בחלק מהאזורים בסביבת חיפה והצפון ובסביבת חדרה .  השיבושים ייתכנו בשידורים הנקלטים באמצעות אנטנה בשיטה האנלוגית באפיק 36 וכן לקולטים את שידורי הטלוויזיה הדיגיטלית  " עידן+ .  אנו מצטערים על אי הנוחות הזמנית ומודים לצופים על סבלנותם ".  הרשות אף פירסמה מודעות על הבעיות הצפויות בעיתונות הארצית והמקומית ,  וכן ברדיו האזורי באזורים הרלוונטיים .
 
ייתכנו שיבושים בקליטה באמצעות אנטנה אנלוגית או ממיר דיגיטלי בשל עבודות תשתית
כך פורסם באתר הרשות השנייה ;  מדובר בהפרעות בשידור שעלולות להופיע היום ומחר באזור חיפה והצפון

