איך נהפכה נכות צה"ל לתעשייה 
שנה אחר שנה גדל תקציב השיקום של משרד הביטחון ,  עד שהגיע ל-4 מיליארד שקל בשנה .  הסיבה :  לא רק לוחמים שנפגעו מקבלים פיצויים ,  אלא גם כאלה שלא ירו כדור מימיהם וחלו במהלך שירותם .  שרי הביטחון העדיפו עד עתה לשתוק ,  אבל כעת המחיר נעשה גבוה מדי
 >  >  יוסף לוטנברג הוא נכה צה"ל ,  שבמשך 14 שנה היה יו"ר ארגון נכי צה"ל .  לוטנברג הוא גם אב שכול - בנו איתן נהרג במלחמת יום הכיפורים בקרבות ברמת הגולן .  כיום לוטנברג הוא יו"ר סניף יד לבנים בתל אביב .  לפני חודש הופיע לוטנברג בפני ועדת גורן - הוועדה שמינו ראש הממשלה ,  שר האוצר ושר הביטחון לבחינת הזכאות לסיוע מאגף השיקום במשרד הביטחון .  בתור מי שמכיר מקרוב גם את הסיוע לנכות וגם את הסיוע לשכול מטעם המשרד ,  ללוטנברג היו כמה מלים קשות מאוד לומר בעניין . " חבר שלי ",  הוא סיפר לוועדה , " שירת כחשב במוסד וכעת הוא פרש לגמלאות .  קראו לו ממשאבי האנוש במוסד ואמרו לו :  'אדון נכבד ,  מצאנו בתיק שלך שלפני 15 שנה היה לך התקף לב' .  הוא לא הבין מה רוצים ממנו ,  ושאל :  'נו ,  אז מה ? ' ;  אמרו לו :  'תמלא טופס ,  תגיש תביעה' ".  במוסד ,  סיפר לוטנברג לוועדה ,  יש עזרה ממוסדת - כדי למלא תביעות מסוג אלה לאגף השיקום של משרד הביטחון . " ואז יהודי כזה ,  שפרש לגמלאות עם כל עם ישראל ,  שלא ירה כדור מימיו ,  מסתובב כיום בבית הלוחם .  זה זילות ",  המשיך לוטנברג להעיד במלים נרגשות בפני הוועדה . " אני לא מדבר פה על כסף ולא על עוד הטבות ,  אני מדבר על העניין הערכי .  יש לכך השלכות עתידיות לגבי הנושא של הקרבה למען המדינה ,  אדם שנפגע בעת שירותו ועקב שירותו ,  ולא אנשים כמו החבר שלי ".  ובכל זאת ,  גם על כסף צריך לדבר .  תקציב אגף השיקום של משרד הביטחון הוא כ-4 מיליארד שקל בשנה .  התקציב הזה טופח באופן מהיר כתוצאה מגידול מהיר במספר המטופלים - מספר הזכאים המוכרים כנכי צה"ל וכחללי צה"ל .  ועדת ברודט ,  שדנה ב-2007 במבנה תקציב משרד הביטחון ,  בדקה ומצאה כי רק 12% ממספר החללים שמשפחותיהם מטופלות בידי האגף נהרגו עקב פעילות מבצעית ;  ורק 27% מהנכים שמטופלים על ידי אגף השיקום נפגעו בעת פעילות מבצעית .  לפי המספרים הללו ,  כ-75% מהתקציב של אגף השיקום - קרוב ל-3 מיליארד שקל בשנה - משולמים למי שכלל אינם נתפשים בתודעה הלאומית כ"נפגעי צה"ל ".  רובם הגדול הם סוהרים ,  אנשי קבע ,  אנשי משרד החוץ ואחרים ,  שבמהלך שנות עבודתם הארוכות במערכת הממשלתית חלו במחלות שונות ,  או נפגעו בתאונות שונות .  לא המחלות ולא התאונות קשורות בדרך כלשהי לפעילות ביטחונית ,  ועל אף זאת - הם מוכרים כנפגעי מערכת הביטחון .  אחוזי נכות בגין קרחת מדינת ישראל מסייעת לנכים .  לשם כך יש את המוסד לביטוח לאומי ,  שמאשר את אחוזי הנכות ומשלם קצבאות והטבות למי שזכאים לכך .  רק שהיכולת לקבל אחוזי נכות בביטוח הלאומי ,  מתברר ,  היא קשה הרבה יותר מאשר היכולת לקבל אחוזי נכות ממשרד הביטחון - מסיבות ערכיות ,  של חובתה של המדינה כלפי מי שנפגעו בעת הגנתה ,  נוטה המשרד לנהוג ביד רכה עם האוכלוסייה המטופלת על ידו .  יתרה מכך ,  גם עבור אותם אחוזי נכות משלם משרד הביטחון פי כמה .  בדו"ח ברודט מפורט כי נכה בדרגת הנכות המרבית  ( 100% )  מקבל ממשרד הביטחון קצבה הגדולה פי ארבעה מזו שמקבל אותו נכה מהביטוח הלאומי .  האפשרות להיות מוכר כנכה משרד הביטחון ,  ולא כנכה רגיל ,  משמעה הטבה כספית ניכרת - ואין תמה שרבים חושקים בהטבה הזו . " אני מחזיק בידי את ביטאון 'הלוחם' של ארגון נכי צה"ל ",  העיד על כך העיתונאי אמנון אברמוביץ' ,  בעצמו נכה צה"ל בדרגה גבוהה ,  בפני ועדת גורן . " הביטאון מלא במודעות פרסומת של עורכי דין המפתים את נכי צה"ל ,  כדי שהם ,  עורכי הדין ,  יעלו אחוזי נכות ויביאו הישגים ללקוחותיהם .  המודעות הללו מספרות את הסיפור כולו :  הכרה בנכות צה"ל בגין פסוריאזיס ,  גירודים בעור ,  טחורים ,  צלצולי אוזניים ,  אפילו בגין התקרחות . " הבה נודה באמת :  נכות צה"ל נהפכה לתעשייה .  לא לכך התכוון המחוקק .  לא לכך קיימת אהדה ציבורית וגיבוי ציבורי .  התקציב הכולל של אגף השיקום מתקרב ל-4 מיליארד שקל .  בקצב הזה ,  גם בלא מלחמות עתידיות קרוב היום שבו יהווה התקציב הזה נטל בלתי נסבל ",  אמר אברמוביץ' .  אברמוביץ' הצביע בעדותו על הפרצה בחוק - האפשרות לקבל הכרה כנכה צה"ל למי שחלה  ( לא נפצע )  בזמן  ( לא בגין )  השירות - אשר דרכה מקבלים כיום רבים את ההכרה כנכי צה"ל .  כתוצאה מכך חל ניתוק מוחלט בין תקציב אגף השיקום לבין מלחמות ישראל :  תקציב אגף השיקום גדל ללא קשר למלחמות ,  ולא בעקבות מלחמות ,  אלא הוא פשוט משקף את הססטיסטיקה של תחלואה ותאונות בקרב מי שעובדים במערכת הביטחון הרחבה .  התוצאה של הגידול הבלתי מבוקר של תקציב אגף השיקום היא גם הוצאה כספית אדירה ,  גם זילות של הערך ששמו הקרבה למען מדינת ישראל  - " קוברים כיום בבתי הקברות הצבאיים את מי שנפטר בשיבה טובה ",  הלין על כך לוטנברג , " זו זילות של השכול "  - וגם הבדלה בין דם לדם .  לצורך העניין ,  הבדלה בין נכה שזכה להיות מוכר בידי מערכת הביטחון לבין נכה 'סתם' . " כאשר נפל טיל קסאם בתחנת אוטובוס אזרחית בעוטף עזה שבה עמדו חייל ואזרח ושניהם נפצעו באורח זהה ,  אחד ישתייך לאגף השיקום והשני לביטוח הלאומי ",  העיד על כך אברמוביץ' . " כאשר שני חיילים נסעו לחגוג ביום שישי את חופשת השחרור שלהם ,  האחד השתחרר ביום חמישי האחרון וחברו ישתחרר ביום חמישי הקרוב ,  והם נפצעים יחד בתאונת דרכים - אחד ישתייך לאגף השיקום והשני לביטוח הלאומי .  בשני המקרים ,  האחד יקבל הטבות וקצבאות בסכום הגבוה פי ארבעה מחברו - אפליה ברורה של מדינת ישראל בין שני אזרחיה ,  וללא כל סיבה ".  משרד הביטחון היה ער לנזק הערכי הקשה ,  הנובע מכך שאין יותר הבדלה בין מי שנפצעו או נהרגו על הגנתה של ישראל לבין מי שנפצעו סתם ,  אבל לא עשה עד היום דבר כדי להילחם בכך .  שרי הביטחון לדורותיהם חשבו שזהו נושא רגיש מדי ציבורית .  בעימות בין שר הביטחון לבין נכה על כיסא גלגלים ששר הביטחון שולח אותו לטיפול בידי הביטוח הלאומי ,  ברור למדי מי יזכה באהדה הציבורית - ולכן העדיפו לשלם ולשתוק .  רק שהתשלום גאה לסכום של 4 מיליארד שקל בשנה ,  וזהו כבר מחיר יקר לשלם בעבור שתיקה ציבורית .  על רקע זה הוקמה ועדת גורן ,  ולפחות לפי אברמוביץ' ולוטנברג ,  הכיוון שאליו היא צריכה ללכת הוא ברור :  הבדלה בין מי שנפצע עקב שירותו לבין מי שנפצע או חלה במהלך השירות ,  כדי ליצור מחדש הבדלה בין מי שנפגע או הקריב את חייו על הגנתה של מדינת ישראל - לבין כל האחרים .  לראשונים חבה ישראל חבות מוסרית ,  ולכן רק הראשונים זכאים להיות מופלים לטובה בתקציבי השיקום שלהם .  כל השאר שיתכבדו ויקבלו אותו פיצוי כמו שאר אזרחי ישראל .
 
איך נהפכה נכות צה"ל לתעשייה 
שנה אחר שנה גדל תקציב השיקום של משרד הביטחון ,  עד שהגיע ל-4 מיליארד שקל בשנה .  הסיבה :  לא רק לוחמים שנפגעו מקבלים פיצויים ,  אלא גם כאלה שלא ירו כדור מימיהם וחלו במהלך שירותם .  שרי הביטחון העדיפו עד עתה לשתוק ,  אבל כעת המחיר נעשה גבוה מדי

