כדוריד :  מכבי ראשון לציון הפסידה בהולנד
האלופה נוצחה 30:26 בידי וולנדאם בגביע האיגוד האירופי .  תעפיל לסיבוב השלישי אם תנצח בחמישה שערים ומעלה בגומלין
אלופת ישראל בכדוריד ,  מכבי ראשון לציון ,  פתחה הערב  ( שבת )  את העונה האירופית שלה עם הפסד בהולנד לקראס וולנדאם 30:26 במסגרת הסיבוב השני בגביע האיגוד האירופי .  לצהובים תהיה הזדמנות למחוק את הפיגור כשיארחו את האלופה והמוליכה ההולנדית למשחק גומלין בשבוע הבא .
 מכבי ראשון לציון בסך הכל רשמה הופעות מכובדות יותר במפעל בשנתיים האחרונות ,  כשהשיא היה הופעת הקבוצה בשמינית גמר המפעל מול אסטרחן הרוסית ,  אז הייתה קרובה הקבוצה להעפלה היסטורית לרבע הגמר .  בעונה שעברה הגיעה הקבוצה לסיבוב השלישי ,  וזו המטרה המינימלית גם הפעם .  פתיחת המשחק הייתה של האלופה הישראלית ,  שעלתה ליתרון מוקדם 1:4 אחרי שש דקות .  בהמשך נכנסו המארחים למשחק ,  כשמנגד הורחקו גל אברהם ונדב רובין ,  והיתרון במחצית היה 13:14 בלבד לראשון לציון .
 המשחק הצמוד והקצבי נמשך גם במחצית השנייה ,  אבל שבע דקות לסיום ברחה וולנדאם ליתרון של שלושה שערים ,  24:27 וגם פסק הזמן שלקח המאמן גלעד מאור לא הועיל .  מכבי ראשון לציון התקשתה ליצור מצבי הבקעה עם משחק בינוני של אריאל רוזנטל ויוהן רושקה  ( ארבעה שערים כל אחד )  והסתמכו בעיקר על פיליפ מריאן ,  שכבש שישה שערים וצימק בסיום ל-30:26 .  כעת צריכה האלופה לנצח בחמישה שערים בשבת הבאה על מנת להעפיל לשלב הבא .
 פרט פיקנטי שנמצא מעבר לפינה מתגלה אם מביטים לעבר הסיבוב השלישי בגביע האיגוד האירופי כשייתכנו למעשה שלושה מפגשים מסקרנים :  הראשון מפגש פיקנטי מול למגו הגרמנית ,  בה מככב אבישי סמולר .  מפגש מסקרן יכול להיות גם לעידן מימון מהפועל ראשון לציון ,  כאשר בסיבוב השלישי הוא יוכל לפגוש את קבוצתו לשעבר בגרמניה ,  גופינגן ,  וכמובן ייתכן גם דרבי ראשוני בין מכבי להפועל ,  שמתכוננת לצמד המשחקים בשבוע הבא מול פורטוביק יוז'ני האוקראינית .
 
כדוריד :  מכבי ראשון לציון הפסידה בהולנד
האלופה נוצחה 30:26 בידי וולנדאם בגביע האיגוד האירופי .  תעפיל לסיבוב השלישי אם תנצח בחמישה שערים ומעלה בגומלין

