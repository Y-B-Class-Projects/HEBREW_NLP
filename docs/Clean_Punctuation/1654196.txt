נמני כבר מסתכל על העונה הבאה
מנג'ר מכבי תל אביב והמנכ"ל שעיה יצאו לחו"ל ,  ככל הנראה כדי לצפות בשחקן זר .  מוקדם יותר באימון : " ניאבק על המקום באירופה "
 צילום :  ברני ארדוב ,  עריכת וידאו :  יאיר דניאל
המנג'ר אבי נמני יצא היום  ( רביעי )  לחו"ל יחד עם המנכ"ל עוזי שעיה .  ככל הנראה בכדי לצפות בשחקן חיזוק זר לקראת העונה הבאה .  במכבי תל אביב מסרבים בשלב זה לפרט אודות פרטי הנסיעה .  מהודעה רשמית שהוציא המועדון רק נכתב : " אבי נמני ייעדר מאימון הקבוצה מחר עקב נסיעתו לחו"ל במסגרת הכנות הקבוצה לקראת העונה הבאה ".  על פי המתוכנן ,  צפויים נמני ושעיה לחזור לישראל לקראת סוף השבוע בכדי להיות עם הקבוצה במשחק הבית מול מכבי נתניה .
 מוקדם יותר ,  ערכה מכבי תל אביב אימון בוקר לקראת משחק הליגה מול מכבי נתניה בשבת בבלומפילד .  הקשר גיז'רמו ישראלביץ' ,  שנעדר מהמשחק נגד מכבי חיפה ביום שני האחרון בשל כאבי גב ,  חזר להתאמן .  הבלם רונאלד ראלדס ערך אימון חלקי לצורך הורדת עומסים .  על פי האימון נראה שאיליה יברויאן יחזור להרכב הפותח בעקבות הרחקתו של מאיוקה .
 המאמן אבי נמני התייחס לתקופה הלא טובה שעוברת על הצהובים ,  שלא ניצחו כבר ארבעה משחקים ברציפות : " המטרה שלנו לנצח בכל משחק ולא משנה נגד מי ואיפה .  ברור שהמטרה שלנו היא לחזור למסלול הניצחונות ,  שחקנים פה עושים מקסימום מאמץ ואני מאמין שהמקסימום הזה יספיק מעכשיו עד סוף העונה ". 
המאמן דיבר גם על הביקורות שהופנו נגדו אחרי ההפסד למכבי חיפה . " המשחק בחיפה הוא היסטוריה ,  אנחנו מתכוננים לכל משחק בנפרד .  במשחק בחיפה אני חושב שהחבר'ה עשו מאמץ יוצא מן הכלל ,  עמדנו טוב מאוד במיוחד כשהיינו בעשרה שחקנים .  כל מי שהעביר ביקורת זו זכותו ,  יכול להיות שהם מבינים בכדורגל יותר טוב מאיתנו "
 נמני הסתכל קדימה לעבר השבוע הקרוב ,  בו תארח את קבוצתו את מכבי נתניה בליגה ותסע למשחק חוץ בטדי בגביע המדינה . " אנחנו רוצים להתחיל את השבוע עם חיוך ולסיים עם חיוך .  חושבים רק בכיוונים חיוביים ,  מאוד אופטימיים ורוצים שיהיה טוב ".  נמני שלח מסר לשחקניו : " אני בטוח שהשחקנים כבר עושים את החשבונות של העונה הבאה ,  אבל תוך כדי הם צריכים גם להתרכז במה שצריך לקרות על הדשא במשחקים הקרובים שמאוד מאוד חשובים עבורנו ,  עבדנו כל כך קשה כל השנה ובמשחקים האלה נצטרך להביא את התוצאות ואני מעריך שזה מה שיקרה ". 
על נתניה ,  שהייתה בשנים האחרונות הכבשה השחורה של מכבי ,  אמר נמני : " צפוי לנו משחק קשה נגדם ,  אנחנו זוכרים שהם ניצחו את מכבי חיפה לפני חודש .  אנחנו מתייחסים לכל משחק כאל גמר גביע .  המקום השלישי ממש לא בטוח עבורנו ,  אנחנו יודעים שעד המחזור האחרון נצטרך להיאבק על המקום לאירופה .  אנחנו מוכנים לזה וניאבק על כך בכל הכוח "
 קשר הקבוצה שרן ייני התייחס למשחקים האחרונים . " אנחנו זוכרים איך זה מרגיש לנצח .  אנחנו באים בכל משחק בשביל לנצח ",  ייני הגיב לביקורות על סגנון המשחק ההגנתי שהפגינה הקבוצה מול מכבי חיפה בהפסד 1:0 . " זה לא שבאנו לחיפה כדי להפסיד או לעשות תיקו .  אם הייתה ביקורת על כך שבאנו לחיפה לעשות תיקו ,  זו ביקורת שטותית מאוד . 
" המשחק התפקשש לנו איפה שהוא בדרך וזה משהו שהיינו צריכים לדעת להתמודד איתו והתמודדנו איתו יחסית בצורה טובה .  חבל שבסופו של דבר היה הפנדל .  כשאתה עם עשרה שחקנים ,  יש לך פחות אופציות התקפיות ואתה צריך להסתמך על פעולות אישיות יותר .  רצנו יותר בהגנה ,  אז לא נשאר כמעט כוח להתקפה .
" אין הסבר מיוחד לתקופה הפחות טובה שלנו ,  אנחנו עובדים קשה ובאותה צורה שעבדנו עד עכשיו ",  אמר ייני . " כולנו ביחד ,  אנחנו עדיין טובים אחד אל השני ואחד עם השני ולפעמים קבוצה לא יכולה לשמור על יציבות לאורך כל העונה .  עכשיו הייתה לנו ירידה ואנחנו מצפים לעלייה ". 

נמני כבר מסתכל על העונה הבאה
מנג'ר מכבי תל אביב והמנכ"ל שעיה יצאו לחו"ל ,  ככל הנראה כדי לצפות בשחקן זר .  מוקדם יותר באימון : " ניאבק על המקום באירופה "
 
