ירידות קלות באירופה לקראת הודעת ממשלת יוון ;  לונדון ופרנקפורט יורדות ב-0.2%
היום צפוי ראש ממשלת יוון להודיע על תוכנית לקיצוצים בסך 6.5 מיליארד דולר ;  אדידס יורדת ב-5%
בורסות אירופה נסחרות בירידות שערים קלות ,  לאחר שלושה ימי עליות ,  בציפיה להודעתו של ראש ממשלת יוון על תוכנית הקיצוצים החדשה .  לונדון ופרנקפורט יורדות ב-0.2% ;  פאריס נסחרת בשינויים קלים ;  בורסת אתונה יורדת ב-0.1% .  היום צפוי ראש ממשלת יוון ,  יורגוס פפאנדריאו ,  לפרסם את פרטיה של תוכנית לקיצוצים בסך 4.8 מיליארד יורו  ( 6.5 מיליארד דולר )  בתקציב הממשלתי .  בין הצעדים עליהם צפוי להכריז ראש הממשלה היווני :  העלאת המסים על הטבק והאלכוהול וקיצוץ בבונוסים של עובדי הציבור ,  כך אמר מקורב לממשלה לבלומברג.יצרנית מוצרי הספורט אדידס יורדת ב-5% ,  לאחר שדיווחה על ירידה של 64% ברווחיה ברבעון הרביעי ,  ל-19 מיליון יורו  ( 25.9 מיליון דולר )  .  הרווח היה נמוך מתחזיות אנליסטים ,  שצפו כי יסתכם ב-27.6 מיליון יורו .  מכירות אדידס ירדו ב-4.5% ל-2.46 מיליארד יורו .  המגזר הפיננסי נסחר במגמה מעורבת .  מניית בנק סטנדרד צ'רטרד יורדת ב-0.5% לאחר שדיווח על רווח של 3.38 מיליארד דולר ב-2009 .  הרווח היה נמוך מתחזיות אנליסטים ,  שצפו כי יעמוד על 3.5 מיליארד דולר ;  מניית לוידס עולה ב-1% ;  דויטשה בנק עולה ב-0.3% ;  מניית קרדיט סוויס מוסיפה גם היא 0.3% .
 
ירידות קלות באירופה לקראת הודעת ממשלת יוון ;  לונדון ופרנקפורט יורדות ב-0.2%
היום צפוי ראש ממשלת יוון להודיע על תוכנית לקיצוצים בסך 6.5 מיליארד דולר ;  אדידס יורדת ב-5%

