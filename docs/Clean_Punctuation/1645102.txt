בפיפ"א ידונו בשימוש בצילומי טלוויזיה
בעקבות השער בנבדל שאושר לבאיירן השבוע ,  החליט הנשיא ספ בלאטר לקיים דיון ב-6 במרץ להכנסת הטכנולוגיה למגרשים
אחרי עוד שבוע שבו טעויות שיפוט מכריעות משחקים עם יום רביעי הנורא שעבר על פיורנטינה ,  בפיפ"א רמזו כי האפשרות שיעשה שימוש בעתיד בצילומי וידאו של משחקים בהחלט סבירה .  נשיא פיפ"א ,  ספ בלאטר ,  הבטיח לבחון מחדש את התוכניות לקידום שימוש בטכנולוגיה הזו בעקבות השבוע מעורר המחלוקת .
 ההודעה הזו כאמור מגיעה מספר ימים אחרי שפיורנטינה קופחה בהפסד 2:1 לבאיירן מינכן ,  משחק שבו היו מספר טעויות שיפוט של טום הנינג אורברו וקווניו ,  כשבין השאר הם אישרו שער בנבדל של מירוסלב קלוזה .  בעוד בלאטר נהג להתנגד לקולות שקראו לשימוש בצילומי הטלוויזיה ,  כעת הוא נשמע קצת אחרת .
" התעוררתי אחרי לילה שקט אחרי שלא צפיתי בכלל בטלוויזיה ,  אבל כשקראתי את עיתוני הבוקר ,  הזדעזעתי פעם נוספת שהשופטים היו בכותרות בגלל החלטות שגויות ",  הוא אומר לטוטוספורט . " לכן אני מודיע שב-6 במרץ במפגש הבינלאומי בציריך נדבר על הצגת הטכנולוגיה שתסייע לשופטים במשחקים ". 

בפיפ"א ידונו בשימוש בצילומי טלוויזיה
בעקבות השער בנבדל שאושר לבאיירן השבוע ,  החליט הנשיא ספ בלאטר לקיים דיון ב-6 במרץ להכנסת הטכנולוגיה למגרשים

