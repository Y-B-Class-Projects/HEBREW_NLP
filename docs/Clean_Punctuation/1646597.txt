מכבי חיפה קנסה את ג'רמי טיילר ב-20 אלף שקלים
סגנית האלופה החליטה להעניש את הסנטר הצעיר ,  שנטש את ספסל הקבוצה במחצית המשחק מול גלבוע/גליל ,  אך לא לשחררו 
ג'רמי טיילר נקנס הערב  ( שלישי )  בסכום של 20 אלף שקלים על ידי וועדת המשמעת של מכבי חיפה ,  אך לא ישוחרר מהקבוצה ,  כפי שנטען בתקשורת בימים האחרונים .  כזכור ,  במהלך המחצית של משחק הניצחון של חיפה על גלבוע/גליל שלשום ,  עלה טיילר ליציע ללא אישור ההנהלה או הצוות המקצועי ,  וזאת מאחר שלא היה מרוצה מכך ששחקן הספסל רוני שטרק עלה לפניו ברוטציה .  
בחיפה שקלו בימים האחרונים כיצד לנהוג עם טיילר הצעיר ,  לו זו אינה עבירת המשמעת הראשונה ,  והיום בתום אימון הערב נערכה לו וועדת משמעת בראשות היועץ המשפטי של הקבוצה והדובר ,  עורך דין טל אבריאל ,  מנהל הקבוצה אבי סיגלר ,  והקפטן עידו קוז'יקרו ,  כפי שמתחייב על פי תקנון ארגון השחקנים .  בתום וועדת המשמעת הוחלט כי טיילר ייקנס אך ,  כאמור ,  לא ישוחרר מסגנית האלופה .  
בתוך כך ,  הסנטר הסנגלי ממאדו נדיאייה ,  שנחת שלשום בישראל ,  ערך אמש את הבדיקות הרפואיות והחל להתאמן עם הקבוצה .  

מכבי חיפה קנסה את ג'רמי טיילר ב-20 אלף שקלים
סגנית האלופה החליטה להעניש את הסנטר הצעיר ,  שנטש את ספסל הקבוצה במחצית המשחק מול גלבוע/גליל ,  אך לא לשחררו 

