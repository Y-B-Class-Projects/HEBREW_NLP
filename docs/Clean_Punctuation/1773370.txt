מלמיליאן : " חוסר פרגון הפסיד לנו את המשחק "
 מאמן בית"ר ירושלים ביקר את שחקניו אחרי ההדחה ברבע גמר גביע הטוטו .  טרטיאק יוחתם .  פרדי דוד : " מבחינתי זה הישג "
 צילום ועריכת וידאו :  נועם אשל
בבית"ר ירושלים למדו הערב  ( שלישי )  שיעור חשוב ,  וזאת למרות היכולת המעודדת שמפגינה הקבוצה בתקופה האחרונה .  אחרי הכל ,  בית"ר כבר ראתה את חצי גמר גביע הטוטו באופק ,  אבל שאננות שהובילה לשער שוויון מפתיע של אלירן דנין בתוספת הזמן של 90 הדקות יצרה כדור שלג שהלך וגדל ככל שהזמן חלף .  מאמן בית"ר ירושלים ,  אורי מלמיליאן ,  הסביר בסיום : " גם ב-0:1 לפני שקיבלנו את השער ,  היינו צריכים לנצח 0:3 או 0:4 .  אני חושב שחוסר פרגון הפסיד לנו את המשחק .  הרבה שחקנים הגיעו למצב שהיו צריכים למסור ,  אך ניסו לכבוש את השער השני .  זה כלום לעומת מה ששמענו על אבי כהן לפני המשחק וזה הרבה יותר חשוב היום .  לי חשוב להגיע לאימון ולהשקיע את המקסימום .  שיחקנו טוב והיינו צריכים לנצח .  השחקנים היו במשחק וזה מה שחשוב ".  
אורי מלמיליאן התייחס לאבי כהן ,  איתו הוא חלק לא מעט רגעים בקריירה ואמר : " "כואב לי על אבי כהן .  שיחקתי איתו מגיל 16 בנבחרות ואחר כך שנה גם במכבי תל אביב .  הוא אדם מיוחד וכואב הלב ".  
בבית"ר ירושלים החליטו להחתים את החלוץ הנבחן סרגיי טרטיאק ,  שפתח הערב בהרכב והוחלף בדקה ה-69 .  טרטיאק בעל השם המחייב הרשים בדקות הראשונות של המשחק ,  וכנראה שכמה פעולות חיוביות שלו הרשימו את אורי מלמיליאן ,  שמחפש פתרונות התקפיים .  
אוהדים המתינו ליושב ראש בית"ר ירושלים ,  איציק קורנפיין ,  ביציאה מאיצטדיון רמת גן ,  חסמו את רכבו ,  קיללו אותו ואחד האוהדים אף התפרץ לעברו .  קורנפיין לא נשאר אדיש ,  יצא מרכבו והחל להתעמת עם האוהד ,  כשרק האנשים שהיו מסביב הרגיעו את הרוחות .
 במכבי פתח תקוה היו מרוצים מהלחימה של השחקנים ,  שלא ויתרו עד לרגע האחרון והוכיחו שזה היה שווה ,  גם מקום בחצי גמר גביע הטוטו וגם מענק כספי של יותר מ-300 אלף שקלים למועדון שבאמת צריך את זה .  המאמן פרדי דוד סיכם : " אם בית"ר היו מנצחים הם היו צריכים להתנצל .  לא השכלנו לכבוש למרות הרבה מצבים ,  אבל הראינו אופי וחזרנו למשחק בדקה האחרונה .  מבחינתי זה הישג .  הייתי פעמיים בחיים בפנדלים והפסדתי ואני מקווה ששברתי פה איזה מנחוס .  
דוד הוסיף : " שיחקנו היום עם חמישה חלוצים בסוף .  נקלענו לפיגור הזה שלא היה לנו בתיכנון .  מה שחשוב הוא שביום רביעי הבא אנחנו בחצי הגמר .  מכבי פתח תקוה זקוקה ל-300 אלף שקל .  הכדורגל שהצגנו היום לא דומה למה ששיחקנו ,  וזה מה שקצת מפריע לי ".  
שוער מכבי פתח תקוה רובי לבקוביץ' : " היו 11 כוכבים בפתח תקוה ואני חלק מהקבוצה ועשיתי את שלי .  אני מבסוט שעלינו שלב כי זה חשוב למועדון .  אנחנו עובדים חזק באימונים ומנסים לקחת את הכדורים הקשים .  פרדי דוד נותן למי שטוב לשחק ,  ואם אני לא אהיה טוב ,  אני לא אשחק .  יש תחרות קשה על המקום בהרכב .  אני מוכיח באימונים שאני מתאים לשחק ". 

מלמיליאן : " חוסר פרגון הפסיד לנו את המשחק "
 מאמן בית"ר ירושלים ביקר את שחקניו אחרי ההדחה ברבע גמר גביע הטוטו .  טרטיאק יוחתם .  פרדי דוד : " מבחינתי זה הישג "
 
