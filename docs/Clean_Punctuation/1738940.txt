כיצד שינתה חברה טייוואנית את שוק הסלולר במזרח 
מדיה-טק ,  שהמציאה מחדש את שוק הטלפונים הסלולריים ,  עשתה זאת על ידי הפחתת עלויות ,  ביזור השוק והשקת מוצר שווה לכל נפש
 >  >  מדי פעם עולה לכותרות חברה המייצרת מוצר שמשנה את כללי תעשיית הטלפונים הסלולריים .  אפל עשתה זאת עם האייפון .  גוגל עשתה זאת כשהשיקה את אנדרואיד ,  מערכת הפעלה בקוד פתוח .  מדיה-טק ,  חברת מוליכים למחצה טייוואנית ,  עשתה זאת גם כן .  בחמש השנים האחרונות ,  זיעזעה מדיה-טק את התעשייה על ידי התמקדות בצרכנים בשווקים המתעוררים .  עד לאחרונה השתמשו שם בסלולריים במידה פחותה בהרבה לעומת הצרכנים המערביים ,  משום שהמודלים העסקיים הקיימים לא סיפקו להם שירותי טלפון במחירים סבירים .  האסטרטגים והמהנדסים של מדיה-טק הבינו כיצד לייצר מערכת טלפון בעלות נמוכה בהרבה .  ראשית ,  הם תיכננו מערכת שבבים זולה .  לאחר מכן הם תיכננו ממשק טלפון שבנוי על אותה מערכת שבבים ועל מרכיבים אחרים ,  והוסיפו חבילת תוכנה למכשירים .  הם גם הפרידו בין הטלפונים לבין ספקיות הסלולר הגדולות .  לבסוף ,  מדיה-טק העניקה רישיונות שימוש בתוכנה ובחומרה ליצרניות טלפונים קטנות כערכות מוכנות .  התוצאה ?  שוק הטלפונים הסלולריים ,  שנשלט בעבר על ידי קשרים קרובים בין ספקיות הסלולר והיצרניות הגדולות ,  נפתח לתחרות מצד יצרניות קטנות יותר ,  שחלקן פועלות ממש מהמוסך הביתי .  מדיה-טק עשתה ארבעה דברים בצורה נכונה :  1 .  שליטה בעלויות :  היא הבינה שמרבית האוכלוסייה בסין ובהודו רעבה לשלם עבור חדשנות טכנולוגית ,  כל עוד רמת המחיר מתאימה לכל כיס .  2 .  יצירת מערכת גמישה :  החברה בנתה רשת של שותפים בכך שאיפשרה ליצרניות חדשות ובלתי מנוסות למכור טלפונים ישירות לצרכנים .  3 .  הפחתת זמן פיתוח המוצר :  אספקת ערכות כלים מוכנות הפחיתה את הזמן הדרוש לייצור טלפונים חדשים משישה חודשים לחודש-חודשיים .  4 .  הגדלת אפשרויות הבחירה :  זמן הפיתוח המהיר איפשר ליצרניות להשיק מגוון טלפונים ,  ולפיכך להגדיל את אפשרויות הבחירה בפני הצרכנים .  מדיה-טק הוכחה כהצלחה מסחררת ;  יצרניות מובילות רבות וכמה ספקיות ערכות שבבים מתחרות  ( ביניהן רבות במערב )  מנסות כעת לשחזר את המודל העסקי של מדיה-טק .  הכותב הוא סטודנט לתואר שני למינהל עסקים בבית הספר לעסקים טאק במכללת דרתמות  *  *  *  הסוגיה :  מה ניתן ללמוד מפעילותה של יצרנית השבבים מדיה-טק ?  הפתרון :  חשיבה חדשנית על שווקים שעוד לא מוצו תביא לביצועים עסקיים טובים במיוחד הדרך :  בעזרת שליטה בעלויות ,  יצירת מערכת גמישה והרחבת אפשרויות הבחירה נהפכה מדיה-טק לסיפור הצלחה אדיר בתחום הסלולר בשווקים המתעוררים harvard business monday morning מפרסומי בית הספר למינהל עסקים של אוניברסיטת הרווארד

כיצד שינתה חברה טייוואנית את שוק הסלולר במזרח 
מדיה-טק ,  שהמציאה מחדש את שוק הטלפונים הסלולריים ,  עשתה זאת על ידי הפחתת עלויות ,  ביזור השוק והשקת מוצר שווה לכל נפש

