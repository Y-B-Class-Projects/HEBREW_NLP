צבא אירן נערך לקראת תקיפה ישראלית
בכיר בצבא אירן אמר כי בחודש הבא ייערך תרגיל צבאי רחב היקף ,  שיכין את כוחותיה להדוף מתקפה מצד אויבי המדינה : " ארה"ב וישראל מסרבות לשלול אפשרות של מתקפה "
 אירן צפויה לערוך  " תרגיל צבאי רחב היקף "  בחודש הבא בכדי להכין את כוחותיה להדוף מתקפה מצד אויבי המדינה ,  כך דיווחה היום  ( ראשון )  רשת טלוויזיה מקומית הפועלת במימון ממשלתי .  בדיווח צוטט אחמד ראזה פורדוסטאן מפקד כוחות הקרקע האירנים ,  שאמר כי התרגיל המשולב ייערך בשיתוף כוחות צבאיים עם יחידות של משמרות המהפכה ומטרתו תהייה  " שיפור יכולות ההגנה של אירן ",  יחד עם  " תגבור האבטחה באזור ".   
" ארצות הברית ובת בריתה הקרובה ישראל סירבו לשלול את האפשרות של מתקפה צבאית באירן ",  נאמר בדיווח האירני שצוטט ברשת CNN , " בזמן שטהרן לא יזמה מלחמה עם אף מדינה בעולם כבר יותר ממאה שנים ".  הדיווח לא סיפק פרטים לגבי כמות הכוחות שישתתפו בתרגיל ומתי הוא צפוי להיערך .  במהלך חודש נובמבר ערך צבא אירן תרגיל צבאי בו דומתה מתקפת טילים על מתקני הגרעין במדינה .
 במקביל ,  בארצות הברית ממשיכים בהערכות לקראת הטלת סנקציות חדשות על הממשל בטהרן .  בכירים בממשל האמריקאי העריכו כי בעיות טכניות בלתי צפויות בתכנית הגרעין האירנית ,  בשילוב עם חוסר השקט השורר בזירה הפוליטית במדינה ,  מהווים קרקע פוריה לסנקציות חדשות ואפקטיביות של העולם המערבי נגד אירן .
 שגריר ישראל בארצות הברית ,  מייקל אורן ,  אמר בשבוע שעבר כי השיחות בין ישראל וארצות הברית לגבי תכנית הגרעין האירנית עדיין לא הגיעו לשלב הדיונים על פעולה צבאית .  גורם בממשל האמריקאי הוסיף כי גורמים ישראלים רשמיים אמנם ממשיכים לרמוז שייאלצו לנקוט בפעולה צבאית נגד אירן ,  אבל למעשה גם הם  " מרגישים עכשיו שמה שקורה באירן גורם לאירנים להיות פגיעים ביותר לסנקציות ",  ולכן סביר כי ישראל תתן לנשיא אובמה ארכת זמן נוספת לנסות לשכנע את רוסיה וסין לשתף פעולה עם הלחץ הבינלאומי .  
מקור ישראלי בכיר בוושינגטון אמר לעיתון ה"ניו יורק טיימס "  כי  " אובמה הצליח לשכנע אותנו ששווה לנסות את דרך הסנקציות ,  לפחות לכמה חודשים ". 

צבא אירן נערך לקראת תקיפה ישראלית
בכיר בצבא אירן אמר כי בחודש הבא ייערך תרגיל צבאי רחב היקף ,  שיכין את כוחותיה להדוף מתקפה מצד אויבי המדינה : " ארה"ב וישראל מסרבות לשלול אפשרות של מתקפה "
 
