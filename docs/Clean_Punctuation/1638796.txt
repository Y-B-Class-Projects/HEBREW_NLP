הסיבה להפסקת החשמל בדרום - כדור פורח
הפסקות החשמל הן דבר שבשגרה בחורף והבוקר היה זה תורם של חברי קיבוץ רוחמה להתעורר ללא אור .  פגיעה של כדור פורח בקווי מתח גבוה גרמה למכת החושך הזמנית
בדרום רגילים בחודש האחרון להפסקות חשמל כתוצאה מהצפות ,  מנזקי מזג האוויר ואפילו כתוצאה מסיבות בטחוניות - אבל הבוקר  ( שלישי )  התעוררו באחד הקיבוצים לחושך בגלל סיבות שונות לחלוטין :  הפסקת חשמל נגרמה בקיבוץ רוחמה בדרום כתוצאה מפגיעה של כדור פורח בכבל חשמל .  מבדיקה ראשונית של נסיבות האירוע עולה כי 2 כדורים פורחים יצאו לטיסת בוקר בשמי הנגב כחלק מההכנות לפסטיבל  " דרום אדום "  שיתקיים באזור במהלך החודש הקרוב .
 במהלך טיסתם ,  נתקלו הטייסים ברוחות חזקות אשר בעת ביצוע הנחיתה גרמו לאחד מהם להיסחף ולפגוע בקווי המתח הסמוכים לקיבוץ .  כתוצאה מהפגיעה הוצמדו כמה מחוטי החשמל ונוצר קצר שהביא לניתוק הזרם לקיבוץ למשך מספר דקות ,  עד למעבר לשימוש במקור אנרגיה חלופי .  טייס הכדור ,  המחזיק ברשיון ממשרד התחבורה ,  לא נפגע אך נזק רב נגרם לכדור עצמו לאחר שמעטפת הבלון עלתה באש .  
צוותים של חברת החשמל שהוזעקו למקום הצליחו להוריד מהכבל חתיכות ממעטפת הכדור שנדבקו אליו ולתקן את הבעיה שנרשמה בכבלי המתח .
 
הסיבה להפסקת החשמל בדרום - כדור פורח
הפסקות החשמל הן דבר שבשגרה בחורף והבוקר היה זה תורם של חברי קיבוץ רוחמה להתעורר ללא אור .  פגיעה של כדור פורח בקווי מתח גבוה גרמה למכת החושך הזמנית

