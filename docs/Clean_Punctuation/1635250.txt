נתניהו : " לא שואפים לעימות עם לבנון "
 בעקבות דבריו של השר יוסי פלד באירוע שבתרבות בבאר שבע כי גם ישראל וגם החיזבאללה הולכים בכיוון של עימות ,  הוציאה לשכת רה"מ הבהרה כי אין כל כוונה להיכנס לעימות עם לבנון
לשכת ראש הממשלה בנימין נתניהו הבהירה הערב  ( שבת )  כי ישראל לא שואפת לכל עימות עם לבנון וכי פניה לשלום .  ההודעה נמסרה בעקבות דבריו של השר יוסי פלד היום כי  " עימות בין ישראל ללבנון הוא בלתי נמנע ". 
השר פלד אמר באירוע שבתרבות בבאר שבע ,  כי  " ישראל לא הציבה את השלום כמטרה להגיע אליו .  המטרה הראשונית של ישראל ,  היא להבטיח את קיום מדינת היהודים לתמיד .  זה היעד הראשוני .  קיבלנו מההיסטוריה מתנה חד פעמית - בית יהודי .  אם נאבד אותו ,  לא תהיה לנו הזדמנות שנייה .  לכן הקיום שלנו חשוב מכל דבר אחר ".  
לדברי פלד ,  העימות בצפון עם לבנון הוא בלתי נמנע . " אנחנו הולכים לעוד עימות בצפון .  אני לא יודע להגיד מתי כפי שלא ידענו מתי תפרוץ מלחמת לבנון השניה .  דרך ההתנהלות שלנו ושל החיזבאללה היום ,  היא דרך של כניסה לעימות נוסף ".  פלד טען כי  " המדינה היחידה בעולם ,  שיש לה ארגון צבאי עצמאי שהפך להיות פוליטי היא לבנון .  הארגון הזה הוא חלק מהשלטון ונתמך על ידי סוריה ואירן .  הארגון לא כפוף לשלטון החוקי שנבחר לא מזמן אבל הוא חלק מהממשלה שם .  בתמיכת אירן ,  הם הופכים את לבנון למדינה שדומה באופיה לשלטון שהיום מתקיים באירן ".  
פלד טען כי העולם נכשל בהתנהלות שלו כלפי ארגון החזבאללה בלבנון והארגון צבר יכולות גבוהות ממה שהיה לו ערב היציאה למלחמת לבנון השנייה . " למרות החלטות האו"ם ,  אף אחד לא העיז לגעת בחיזבאללה .  הטרגדיה היא שאין בלבנון ארגון מספיק חזק ,  כדי להוביל תהליך שבסופו השלטון יהיה הכי חזק ,  מבחינת הביטחון ,  הכסף וכדומה .  אנחנו יכולים להסביר לעולם שאם יהיה עימות ,  נראה את ממשלת לבנון אחראית .  אבל ממשלת לבנון אינה מקבלת החלטות שמשפיעות על החיזבאללה ".  
פלד הביע תמיהה על דבריו של השר לנושאים אסטרטגיים משה יעלון ,  לפיהם ישראל עדיין אוספת מידע מודיעיני בדרום לבנון .  הוא הצביע על כך ,  שניסיון להבין מדינה זו בדרך חשיבה ישראלית ,  היא בעייתית . " אם היו שואלים אותי ,  הייתי אומר 'לא יודע' .  אני חושב שיש לנו אחריות וכתוצאה ממנה אין לנו זכות לדבר בפומבי על הדברים ,  בין אם זה נכון ובין אם זה לא נכון ",  אמר פלד . " צריך לסתום את הפה .  לפעמים הניסתר ,  מביא לתוצאות הרבה יותר טובות מאשר קישקושים .  מספיק שקם מנהיג אחראי שאומר ,  שלמדינת היהודים יש זכות וחובה להגן על עצמה .  די בזה ". 
בהתייחסו לשאלה בדבר הכישלון הישראלי במלחמת לבנון השניה ,  הסכים פלד שאכן היה כישלון ,  אבל אי אפשר להטיל אותו על כתפים של אדם אחד .  לדבריו , " תפיסה בצה"ל היתה שיש להקטין את צבא היבשה . " לדן חלוץ יש הרבה אחריות על מה שקרה במלחמה ,  אבל הדבר הכי קל ,  בגלל הכישלון ,  להגיד שבגלל התנהלות הצבא ,  דן חלוץ הרס את הצבא ".  פלד אמר כי  " היתה מחשבה כמה שנים אחורה ,  שלא צריך צבא יבשה .  חשבנו שניתן היה לבצע את המלחמה בטילים ובחיל האוויר .  זאת היתה שגיאה משמעותית מדרגה ראשונה ".  פלד סיפר כי לא רק שחלק מצבא היבשה בוטל .  אלמלא מלחמת לבנון ,  היה חלק מצבא היבשה נזרק לים .  זה נעשה על פי החלטה .  אלו שנשארו בצבא הזה ,  לא התאמנו .  חיילים לא התאמנו שנים ,  שלחו אותם להלחם מבלי שהיו מוכנים לכך .  הרבה מאוד אנשים הלכו הביתה אחרי המלחמה ,  כי אנחנו מחפשים מהר מאוד ראשים תלויים .  לחלוץ יש הרבה אחריות .  אבל מה שפירק את הצבא זאת התפיסה שלא צריך כוחות יבשה או שטחים ".  
פלד הבהיר כי  " אי אפשר לנצח מלחמה עם טילים .  ראינו את זה במלחמת העולם ,  במלחמת המפרץ בעירק ובעוד מקומות ".  לדברי פלד , " אם במלחמת לבנון השניה היינו מצליחים להגיע קרקעית למקומות השיגור ,  היינו עוצרים חלק מהירי .  התפיסה המעוותת לפיה בנו את צה"ל ,  היתה רעה .  דבר נוסף ,  אם ישאלו אותי אם אפשר לישון בשקט בלילה ,  אני חושב שלא .  אבל המוכנות הרבה יותר גבוהה מאז שגבי אשכנזי החל להיות רמטכ"ל ". 
פלד סרב להתייחס לפרשת העוזרת של משפחת נתניהו .  הוא אמר עם זאת ,  שהשאלה בדבר השפעתו על ראש הממשלה  " אינה מצחיקה ":   " אני לא חי עם המשפחה .  לא יודע מה הולך שם .  הייתי בגרמניה עם ראש הממשלה ואישתו לפני כמה חודשים .  היו פגישות ,  היו סיורים ,  היו תדריכים .  בקושי הרגשתי שהיא קיימת .  היה מצב ,  שבו קיבלנו את התכניות המקוריות של אושוויץ ,  אמרתי לשרה שתעמוד ליד בעלה .  בסך הכך ,  לא הרגשתי שהיא קיימת ". 
עדכון ראשון :  13:16

נתניהו : " לא שואפים לעימות עם לבנון "
 בעקבות דבריו של השר יוסי פלד באירוע שבתרבות בבאר שבע כי גם ישראל וגם החיזבאללה הולכים בכיוון של עימות ,  הוציאה לשכת רה"מ הבהרה כי אין כל כוונה להיכנס לעימות עם לבנון

