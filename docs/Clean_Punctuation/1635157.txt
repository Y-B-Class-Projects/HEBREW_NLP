חשש בהאיטי :  סוחרי ילדים מנצלים המשבר
סוכנות הילדים של האו"ם פרסמה הודעה לפיה קיים חשש כי לפחות 15 יתומים נחטפו על ידי סוחרי ילדים מבתי החולים האי .  הוקמו צוותים מיוחדים שיפקחו אחר יתומים בפורט או פרינס
סוכנות הילדים של האו"ם ,  יוניצ"ף ,  פרסמה היום  ( שישי )  הודעה לפיה קיים חשש שילדים שהפכו יתומים בעקבות רעש האדמה שפקד את האיטי ב-12 בינואר נחטפים על ידי סוחרי ילדים ומועברים למדינות אחרות לאימוץ .  הארגון מסר כי בימים האחרונים נעשים מאמצים  " לאתר ולרשום ילדים שמתהלכים חופשי ברחובות בכדי לשמור עליהם מפני ניצול ".  
" יש בידינו תיעוד של כ-15 מקרים של ילדים שנעלמו מבתי חולים שלא בליווי משפחותיהם ",  מסר יועץ לארגון ג'ין לוק להגראנד . " יוניצ"ף פועלת בהאיטי במשך שנים רבות ,  ואנחנו מודעים לתופעת הסחר בילדים שהיתה קיימת גם לפני רעידת האדמה ,  ולצערנו לרבות מרשתות ההברחה יש קשרים עם 'שוק' האימוץ הבינלאומי ",  הוסיף . 
" בכוונתנו להביא לכך שכל הילדים מתחת לגיל חמש ישהו במקום בטוח ויקבלו תזונה ראויה ",  אמר דובר יוניצ"ף ,  מייקל ניוסאם . " הקמנו צוותים מיוחדים שיפקחו על יתומים בפורט או פרינס וינהלו מעקב אחר ילדים ללא השגחה .  המשטרה פועלת ברחבי העיר ,  בשדה התעופה ובאזור הגבול עם הרפובליקה הדומיניקאנית בכדי למנוע מעבר לא חוקי של ילדים ",  הוסיף ניוסאם .
 ראש הממשלה בנימין נתניהו התקשר היום לתת אלוף במיל .  שלום בן אריה ,  ראש משלחת החילוץ הישראלית בהאיטי כדי לברך את המשלחת טרם כניסת השבת .  בן אריה אמר לראש הממשלה שבית החולים הישראלי שהוקם בהאיטי הוא היחיד באי ,  והוא מסוגל לטפל במקרים קשים מאד .  נתניהו ביקש מבן אריה למסור את תודתו ותודת העם לחברי המשלחת .  לדבריו , " אתם עושים מלאכת קודש ,  מצילים לחיים ומביאים כבוד למדינת ישראל .  כולנו כאן בארץ גאים בכם .  שבת שלום ותמשיכו לעשות עבודה נפלאה ".  נתניהו אמר לבן אריה כי הוא יוכל לפנות אליו בכל בקשת סיוע שתעלה מצד המשלחת כדי לאפשר את המשך פעולתה בהאיטי .  
בתוך כך ,  ממשיכים בהאיטי לנסות לחזור לשגרה בעקבות רעש האדמה שזרע בשבוע שעבר הרס רב במדינה .  גם הבוקר הורגש באזור עיר הבירה פורט או פראנס רעש משנה נוסף ,  שגרם לבהלה רבה בקרב התושבים .  עם זאת ,  לא דווח על נפגעים או נזק .  בכירים בהאיטי הודיעו הלילה כי הממשלה תעביר בתוך מספר ימים כ-400 אלף בני אדם שנותרו מחוסרי בית למחנות פליטים זמניים מחוץ לעיר הבירה .
 בכירים באו"ם דיווחו הלילה כי מניין עובדי הארגון שנהרגו ברעידת האדמה עלה ל-61 .  בין ההרוגים :  25 אזרחים עובדי האו"ם ,  24 אנשי צבא ו-12 אנשי כוחות השיטור של הארגון .  המשימה העיקרית כעת של עובדי הסיוע היא למצוא מקלט ומזון למאות אלפי הניצולים .  ההרס ברחובות עדיין ניכר והכוחות המקומיים והזרים מתמודדים עם טינופת רבה שהצטברה בסמוך לערי האוהלים .
 
חשש בהאיטי :  סוחרי ילדים מנצלים המשבר
סוכנות הילדים של האו"ם פרסמה הודעה לפיה קיים חשש כי לפחות 15 יתומים נחטפו על ידי סוחרי ילדים מבתי החולים האי .  הוקמו צוותים מיוחדים שיפקחו אחר יתומים בפורט או פרינס

