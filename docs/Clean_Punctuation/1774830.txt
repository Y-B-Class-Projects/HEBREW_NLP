המצב המדיני :  שובה של החזית המזרחית ?  
" אף ישראלי לא ישהה בשטחה של המדינה הפלשתינית ",  הצהיר בשבוע שעבר הנשיא אבו מאזן .  לא מזמן עוד אמר : " אף לא יהודי "  - אך שינה את ניסוחו ,  כנראה אחרי שהסבירו לו שזה לא פוליטיקלי קורקט .  בנקל נוכל לתאר לעצמנו כיצד היו אנשי הרוח ואבירי המוסר המקצועיים אצלנו מגיבים לו היה הנשיא שלנו מכריז כי אף ערבי או פלשתיני לא יישאר בשטחה של מדינת ישראל .  
אך למען האמת ,  יש לראות את הצהרתו של אבו מאזן לא בתחום המוסר אלא בתחום הפוליטי ,  כלומר בהקשר לאפשרות המועלית באחרונה ,  בין היתר בחוגים מסוימים בוושינגטון ,  שאם תיכון מדינה פלשתינית יוצב כוח בינלאומי בבקעת הירדן כדי להגן על ישראל ממזרח - ובכוח הזה ישולבו גם יחידות של צה"ל .  זאת כתחליף לתביעה הישראלית לריבונות או לפחות לשליטה ביטחונית בבקעה .  לכך מתנגד אבו מאזן והדבר מרמז באופן ברור שהרשות הפלשתינית תתנגד גם לדרישות אחרות של ישראל בסוגיות ביטחוניות שונות .  אחרי ניצחונה של ארה"ב על סדאם חוסיין היו אצלנו פרשנים שסברו שנסתם הגולל על החזית המזרחית ולכן הצורך בשליטה ישראלית בקו הירדן שוב אינו רלוונטי .  אחרים טענו שבמלחמה המודרנית ובעידן הטילים ממילא אין ערך למחסומים קרקעיים .  
שתי הטענות האלה הוכחו בינתיים כמופרכות מיסודן ;  במלחמתם באפגניסטן נוכחו האמריקנים לדעת שבכל פיסת שטח שלא נתפסת פיזית בידי חייליהם טליבאן עושה כבתוך שלו .  חמור עוד יותר הוא חזיון התעתועים בדבר היעלמותה ,  כביכול ,  של החזית המזרחית .  בעיראק הוקמה ,  כידוע ,  ממשלה חדשה שהשולטים בה הם גורמים שיעיים למיניהם ,  ובהם כאלה שהקשר ההדוק בינם לבין איראן אינו נופל מזה שבין טהרן לחיזבאללה הלבנוני .  
לא כולם פרו ? איראניים ,  אך כולם אנטי ? אמריקניים .  וכפי שמציינים משקיפים אמריקנים ,  המציאות הפוליטית המתגבשת בעיראק קרוב לוודאי תזרז את פינוי שארית הכוחות האמריקניים שעוד מוצבים שם .  והם ממילא כבר אינם רבים .  הפרשן המדיני של  " הניו יורק טיימס ",  רוג'ר כהן ,  התייחס לכך באירוניה בטורו השבועי : " בנקודה זו ברור לגמרי מי פלש לעיראק ..  .  זו איראן .  אחרי ככלות הכל ,  אין כל ספק שאיראן היא המרוויחה הראשית מסילוקו של סדאם ומעליית כוחם של השיעים בבגדד ".  כאמור ,  לא כל הגורמים השיעיים בעיראק הם פרו ? איראניים ,  והמיעוט הסוני בוודאי אינו נמנה עם תומכי טהרן .  אך עם התאדות הנוכחות האמריקנית בעיראק ,  אין ספק מי יהיה הגורם הדומיננטי במדינה השסועה :  איראן .
 התהליך הזה עוד יכול היה להיעצר לו וושינגטון פעלה בנחרצות רבה יותר כלפי משטר האייתוללות ,  אך לפי שעה אין סימנים לכך .  
החזית המזרחית מתה או שאולי דווקא קמה לתחייה בהיקף ובפוטנציאל איומי שלא ידענו קודם .  ההצעה להפקיד את אבטחת הגבול הקריטי ביותר של מדינת ישראל בידי כוח בינלאומי ,  שאינו סר למרותה של ממשלה ישראלית  ( ונתון לשיקולים המדיניים והכלכליים של גורמים בינלאומיים כמו האו"ם )  ,  היא רעיון עוועים .  האם עלינו להזכיר למישהו את ההתחמשות של חיזבאללה תחת עיניו הסגורות למחצה של כוח האו"ם ?  אך הרי בסיני ,  אחרי הסכם השלום עם מצרים ,  הוצב כוח רב ? לאומי לשביעות רצונה המלא של ישראל .  מדוע שזה לא יפעל גם בגבולנו המזרחי ,  יהיו מי שיטענו .  
אכן כך ,  אך זה בדיוק ההבדל הקטן :  עם מצרים יש לנו הסכם שלום - עם איראן אין .  אדרבה ,  איראן מאיימת להשמידנו ושליחיה אינם מכירים בזכות קיומנו .  וגם הרקע הוא לגמרי שונה :  אחד מסעיפי השלום עם מצרים קבע את פירוזו של חצי האי סיני ולישראל היה אינטרס מובהק בהצבת כוח רב ? לאומי  ( לא בינלאומי הכפוף למועצת הביטחון של האו"ם )  ,  המורכב ברובו מאמריקנים ומגורמים ידידותיים אחרים .  זאת כדי להוות מחסום פוליטי להבטחת קיומו של הפירוז הלכה למעשה .  כשיש בארה"ב ובאירופה מי שמציעים שבמו"מ עם הפלשתינים  ( שממילא אינו מתקיים כרגע בגלל סרבנות הפלשתינים )  יסוכם תחילה נושא הגבולות ,  ישראל טוענת בצדק כי גבולות הם בראש ובראשונה פונקציה של ביטחון .  והפקרת הביטחון בגבולנו המזרחי אינה מתיישבת עם העיקרון הזה .
 
המצב המדיני :  שובה של החזית המזרחית ? 
nan
