שאמה :  שטייניץ מוכן לתת ערבויות לקידוח תמר
יו"ר ועדת הכלכלה ח"כ כרמל שאמה הודיע כי שר האוצר הבטיח שהמדינה תהיה מוכנה לתת ערבויות לקידוח תמר .  עוד אמר כי ייערך דיון בהמלצות ועדת ששינסקי בתחילת השבוע הבא
יו"ר ועדת הכלכלה ,  ח"כ כרמל שאמה-הכהן  ( ליכוד )  ,  הודיע שוועדת הכלכלה תכונס ביום ב' הקרוב לדיון בהמלצות ועדת ששינסקי ,  בהשתתפות פרופ' יהודה ששינסקי ושר האוצר יובל שטייניץ .  כמו כן הודיע שאמה כי הוועדה תקיים דיון נפרד בנושא המשקיעים הקטנים .  שאמה הודיע ששר האוצר הבהיר לו שהמדינה תהיה מוכנה לתת ערבויות לפיתוח קידוח תמר ,  אולם לא הוגשה לאוצר כל בקשה בנושא .  
גדעון תדמור ,  מנכ"ל דלק אנרגיה ,  הוסיף כי  " ערבות מדינה לא פותרת את הבעיה ,  כי הבנק שואל את עצמו אם העסק הוא כדאי מבחינה כלכלית .  אנחנו לא רוצים סיוע - אנו רק רוצים שלא יפריעו לנו .  צריך להחריג את תמר ולקיים הבטחות ".  ח"כ אלדד שאל את תדמור מדוע החברה לא תהיה מוכנה להחזיר את הזיכיון למדינה תמורת הכסף שהשקיעה בו עד כה .  תדמור השיב כי  " דבר כזה נקרא הלאמה ".  
ח"כ רונית תירוש  ( קדימה )  טענה כי  " שר האוצר מנותק ולא מודע לעוצמות שיש לו כשהוא מדבר .  פעם אחת הוא מחריג את תמר ודומיה מוועדת ששינסקי ויום לאחר מכן הוא לא מכחיש את השמועות שתמר לא תוחרג ,  יוצר נזק בלתי הפיך לכל מדינת ישראל .  בסופו של דבר תמר תצטרך לתמחר את השיווק שלה בעלויות מכיסו של האזרח הקטן .  שר אוצר שמתנהל באופן לא אחראי צריך להתפטר ",  קראה תירוש .  לדבריה ,  שותפות תמר צריכה להגיש בג"ץ .  לדבריה ,  תפנה למבקר המדינה לפתוח בחקירה .  
דוד ויינברג ,  המייצג את המשקיעים הקטנים ,  אמר כי יש מערכת אפליה גסה שהמדינה יצרה בעצם הקמתה של ועדת ששינסקי .  הוועדה גורמת במסקנותיה לאפליה בוטה כלפי הספקים הישראלים על ידי הטלת מס דרקוני שלא היה קיים עד כה .  
ח"כ מירי רגב  ( ליכוד )  אמרה כי היא ביקשה ממבקר המדינה לחקור את הפטור ממס שניתן לחברת EMG .  
צביקה ברודצקי ,  המשקיע במניות הקידוחים ,  אמר כי המרוויחים היחידים מששינסקי הם מרחב ו-EMG .  היו"ר שאמה-הכהן אמר לברודצקי כי הודעתו שהוא פוקד אנשים לליכוד שיפעלו נגדו אינה מרתיעה אותו .  שאמה-הכהן אמר כי  " המדינה ואזרחיה ייהנו מהתמלוגים והליכוד ייהנה מחברים חדשים ".  

שאמה :  שטייניץ מוכן לתת ערבויות לקידוח תמר
יו"ר ועדת הכלכלה ח"כ כרמל שאמה הודיע כי שר האוצר הבטיח שהמדינה תהיה מוכנה לתת ערבויות לקידוח תמר .  עוד אמר כי ייערך דיון בהמלצות ועדת ששינסקי בתחילת השבוע הבא

