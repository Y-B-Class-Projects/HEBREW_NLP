מנהיגי אירופה הסכימו על מבנה סיוע ליוון - אבל רק כמוצא אחרון
ההלוואות יינתנו ליוון רק אם המדינה לא תצליח למצוא אפשרויות מימון אחרות
מנהיגי האיחוד האירופי הסכימו אמש על חבילת סיוע ליוון ,  בסיוע מתן קרן המטבע הבינ"ל  ( imf )  ,  ובכך לא נענו לבקשת הבנק המרכזי של אירופה למצוא פתרון שאינו כולל את הקרן .  בנוסף ציינו כי תוכנית הסיוע תונהג במקרה שלא תהיה ברירה אחרת.מנהיגי 16 המדינות המרכיבות את גוש היורו תמכו בהצעה צרפתית-גרמנית לשילוב בין סיוע של הקרן והלוואות משתי המדינות בריביות השווקים .  עם זאת הביעו המנהיגים את הערכותיהם כי יוון לא תזדקק לסיוע ." זהו מסר פוליטי ברור מאוד ",  אמר נשיא האיחוד האירופי הרמן ואן ראמפוי לכתבים לאחר מפגש המנהיגים בבריסל ,  והוסיף : " זהו מנגנון מעורב ,  כשלאירופה יש את המרכיב העיקרי .  אנחנו נשתמש בתוכנית כמוצא אחרון ". תחת ההסכם ,  כל מדינה ממדינות גוש היורו תעניק הלוואה ליוון בהתבסס על גודל הנתח שלה בבנק המרכזי של אירופה ,  לפי החלטת המנהיגים .  אירופה תספק למעלה ממחצית ההלוואות ואילו קרן המטבע הבינ"ל תספק את שאר הסכום .  ההלוואות יינתנו ליוון רק אם המדינה שנקלעה למשבר החובות לא תצליח למצוא אפשרויות מימון אחרות.נשיא הבנק המרכזי של אירופה ,  ז'אן קלוד טרישה תמך בתוכנית ,  ובכך הסיר התנגדותו למתן סיוע ליוון מצד קרן המטבע הבינלאומית ,  לאחר שמנהיגי האיחוד הצליחו ליישב את חילוקי הדיעות שלהם בנושא .  המחלוקת בנוגע לסיוע ליוון ,  אשר הגיעה בצמוד להורדת דירוג האשראי של פורטוגל ,  העלתה את החששות כי משבר החובות עלול בסופו של דבר לפגוע בכלכלה העולמית.טרישה אמר לכתבים בבריסל אמש כי הוא מאושר שהממשלות של גוש היורו הצליחו למצוא פתרון ישים לבעיית יוון .  מוקדם יותר אמר טרישה כי לדעתו שילוב ה-imf בפתרון הוא רעיון רע מאוד .
 
מנהיגי אירופה הסכימו על מבנה סיוע ליוון - אבל רק כמוצא אחרון
ההלוואות יינתנו ליוון רק אם המדינה לא תצליח למצוא אפשרויות מימון אחרות

