התמונות שאמריקה של אובמה לא מבינה
חג שמח היה אתמול לבעל הטור ב"ניו יורק טיימס "  רוג'ר כהן ,  מי שמחזיק בשיא של היותו עוכר מדינת ישראל בתקשורת האמריקנית הלגיטימית .  בבריסל חגג את הכתף הקרה שהפגין ברק אובאמה כלפי בנימין נתניהו .  נתנו בראש לראש מדינת היהודים ,  וזה טוב - זו תמצית מאמרו בחשוב שבעיתוני העולם .
 זו אינה דעת יחיד .  מחלוקת חריפה פוקדת את התקשורת האמריקנית .  אליוט אברהמס ,  שמילא תפקיד מרכזי בממשל הקודם ,  מנה במאמר ארוך ב"וויקלי סטנדרד "  את כל משגי אובאמה .  כדי להביא את מנהיגי ישראל לוויתורים ,  כתב ,  צריך הנשיא האמריקני לכבדם ,  לא להשפילם כפי שנהג בנתניהו .  
הילארי קלינטון הבטיחה לשדולה הפרו ? ישראלית בוושינגטון כי הממשל לא יהסס לגנות צד בסכסוך הישראלי ? פלשתיני שסרח .  יפה .  לדבריה ,  גם הפלשתינים סטו מדרך המשא ומתן .  גם יפה .  אך היכן שיחת 43 הדקות הנוזפות שלה באבו מאזן במקביל לזו שהתקיימה עם נתניהו ? 
תמונת המצב ביחסי היהודים ? פלשתינים נעלמה מעיני האמריקנים .  אתמול היא בלטה על אדמת ישראל .  אזרחים ערבים שהשתתפו בהפגנה בסכנין נשאו את תצלומיהם של גדולי הטרוריסטים חסן נסראללה ועימאד מורנייה ,  ואמריקה אינה מבינה ?  הכתף הקרה של אובאמה מחריפה את עמדת הפלשתינים ותומכיהם ,  ומכבידה על ההתקדמות להסדר מדיני .
 גם שגריר ארה"ב באו"ם בדימוס ,  ג'ון בולטון ,  ביקש להסביר כמה דברים לאובאמה .  העיקרי שבהם הוא כי ממשלות ערביות שאינן רוחשות אהדה לישראל מצפות ממנו יותר מכל ,  וקודם כל ,  לבלום את הגרעין האיראני .  היכן הוא ?  בפיו מילים תקיפות בלי סנקציות .
 כהן ,  שהפך ממש עוין לישראל ,  טוען כי הכפשתו אינה משפיעה עוד עליו ועל שכמותו .  ייתכן .  שכן הוא חלק מהתרת דמה של ישראל ,  שהפכה לבון טון במערב .  הממשל האמריקני הפנה עורף לישראל בממדים שיצאו ,  כנראה ,  מכלל שליטה .  כשגורם אלמוני בוושינגטון מאיים שלא להטיל וטו על הצעת החלטה נגד ישראל במועצת הביטחון - עמדה שלאחר מכן הוכחשה - הוא גורם לשמאל הקיצוני בבריטניה ,  שמחזר אחרי 3 מיליון קולות של מוסלמים ,  לדרוש מן הממשלה בלונדון לחדול מלספק לישראל נשק הנחוץ לה להגנתה .  אנגליה היא רק הד מוקדם למה שאמריקה עלולה לעשות .
 נתניהו מבין את חומרת ההתפתחות בזירה הבינלאומית .  הוא נקלע למצב קשה ,  בעיקר מפני שהקואליציה שלו אינה מניחה לו לתמרן כמיטב יכולתו .  ההכרעה בידיו :  לנסות להרחיב את הממשלה על ידי פנייה לקדימה להצטרף לקואליציה בשל מצב החירום המדיני - וזו נראית אופציה עדינה ,  או לנסות לצלוח את המשבר עם אמריקה בכוחות עצמו כדרך שישראל כבר עשתה במצבים דומים בעבר ,  ונשכחו .  
מחרתיים אחזור אליהם בטורי .  ההקבלה מדהימה .
 
התמונות שאמריקה של אובמה לא מבינה
nan
