משרדי הממשלה לא השתמשו בתקציב - והאוצר הקדים הוצאות שתוכננו ל-2011
בלעדי הוצאות הממשלה בדצמבר יסתכמו ב-34 מיליארד שקל - שיא הוצאה לחודש בודד  ?  באוצר מתכוונים להעביר 6-5 מיליארד שקל להוצאות שמופיעות בתקציב ל-2011  ?  השנה תסתיים עם עודף של 12 מיליארד שקל בגביית מסים
 >  >  בצעד חריג העביר משרד האוצר החודש סכום של 5-6 מיליארד שקל מתוך התקציב של 2010 עבור הוצאות הרשומות בתקציב ל-2011 .  בעקבות המהלך של האוצר יסתכמו הוצאות הממשלה בדצמבר בכ-34 מיליארד שקל - שיא הוצאות בחודש בודד אי פעם .  בכיר באוצר אישר אתמול ל-themarker כי העודף שנצבר בקופת המדינה ב-2010 מאפשר למשרד לנקוט  " מדיניות יצירתית ".  דצמבר ידוע מסורתית כחודש שבו האוצר מוציא סכומי עתק יחסית לשאר חודשי השנה .  מבקר המדינה התריע בעבר על תופעה זו ,  הפוגעת בתכנון העבודה של משרדי הממשלה .  השנה ,  לאחר שנהג ביד קמוצה במשך 11 חודשים ,  הצטברו בקופת האוצר עודפי שיא .  מערכת הביטחון מרוויחה בשבועות האחרונים האוצר פועל במלוא הקצב כדי להוציא עודפים אלה .  אם בנובמבר הסתכמה ההוצאה הממשלתית ב-18.2 מיליארד שקל ,  הרי בדצמבר היא תהיה כמעט כפולה  ( 34 מיליארד שקל )  - ותעמיד את סך ביצוע התקציב ב-2010 כולה על כ-100% ,  אולי אפילו מעט יותר .  השנה החליטו באגף התקציבים ובאגף החשב הכללי באוצר לבצע העברה של פעילויות שנקבעו בתקציב 2011 כבר בדצמבר 2010 .  בין הנהנים העיקריים מהסטת הכספים מ-2011 ל-2010 נמצאת מערכת הביטחון .  בנוסף ,  הועברו 2.4 מיליארד שקל לקרן לנזקי מלחמה ,  במקום תכנון מוקדם של פחות ממיליארד שקל .  הסיבה להסטת התקציבים היא כפולה :  החלטת האוצר לסיים את 2010 עם גירעון גבוה יותר ורצון להקל על תקציב 2011 ,  שכן איש באוצר אינו יוכל לומר בוודאות כי ההערכות האופטימיות שהונחו בבסיס תקציב אכן יתממשו .  המהלך של האוצר התאפשר בזכות העודפים הגדולים שנצברו בקופת המדינה ב-2010 - הן בצד ההוצאה ,  בשל תת ביצוע בכל תקציבי משרדי הממשלה  ( לבד ממשרד הביטחון )  ,  והן בצד ההכנסות ,  בשל גביית המסים .  עודפי הגבייה בכל 2010 ,  ביחס לתחזיות ,  מגיעים ל-12 מיליארד שקל .  באוצר אמרו אתמול כי מדובר בהישג חסר תקדים לרשות המסים .  מצמצמים את הגירעון בעקבות הצטברות העודפים בקופת המדינה מעריכים באוצר כי השנה תסתיים בגירעון של 3.7%-4.1% מהתוצר ,  במקום היעד שאושר בממשלה ובכנסת ל-2010 - גירעון של 5.5% מהתוצר .  את 2009 סיימה הממשלה עם גירעון תקציבי של 5.15%  ( 39.3 מיליארד שקל )  ,  כשיעד הגירעון נקבע על 6.5% מהתוצר .  שיעור הביצוע של התקציב המקורי ב-2009 היה 99.3% .  יעד הגירעון של הממשלה לתקציב 2010 נקבע לפני כשנה וחצי על רמה של 5.5% מהתוצר  ( 42.9 מיליארד שקל )  .  סך הגירעון הממשלתי בסוף נובמבר 2010 היה 15.9 מיליארד שקל או 2% מהתוצר .  באוצר החליטו להגדיל גירעון זה פי שניים על יד העברת כספים לביצוע בתקציבים של כל משרדי הממשלה - כולל העברת הכספים לתקציב 2011 .  בדו"ח האחרון שפירסמה על כלכלת ישראל ציינה קרן המטבע הבינלאומית  ( imf )  כי יעדי הגירעון של האוצר - 3% מהתוצר ב-2011 ו-2% מהתוצר ב-2012 - גבוהים מדי ,  ורצוי שישראל תוריד אותם ב-1% .  באוצר לא אהבו המלצה זו ,  אך כעת מסתבר כי מדובר ביעדים בר-השגה .  אם האוצר לא היה נוקט באותה  " מדיניות יצירתית ",  הגירעון ב-2010 היה נמוך מ-3% .  ממשרד האוצר נמסר בתגובה : " ביצוע התקציב ב-2010 אינו חריג משום בחינה מביצוע התקציב בדצמבר בכל השנים הקודמות ". 

משרדי הממשלה לא השתמשו בתקציב - והאוצר הקדים הוצאות שתוכננו ל-2011
בלעדי הוצאות הממשלה בדצמבר יסתכמו ב-34 מיליארד שקל - שיא הוצאה לחודש בודד  ?  באוצר מתכוונים להעביר 6-5 מיליארד שקל להוצאות שמופיעות בתקציב ל-2011  ?  השנה תסתיים עם עודף של 12 מיליארד שקל בגביית מסים

