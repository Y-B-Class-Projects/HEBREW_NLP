ג'ורדן הראה לקובי מי הבוס
הבעלים של שארלוט השיג ניצחון בכורה מול הלייקרס 83:98 .  סטאקי התמוטט בהפסד דטרויט לקליבלנד 99:92 .  בוסטון ניצחה
11 משחקים היו הלילה  ( בין שישי לשבת )  ב-NBA ,  כשאחת ההפתעות היותר מעניינות הייתה ההפסד של לוס אנג'לס לייקרס 83:98 לשארלוט ,  במה שנחשב לניצחונו הראשון של מייקל ג'ורדן כבעלים של הבובקאטס .  דטרויט לא הצליחה לעקוץ את קליבלנד ,  והפסידה לה 99:92 ,  כשגם פילדלפיה לא הצליחה לדגדג את בוסטון ,  שניצחה במשחק צמוד יחסית 86:96 .
 כל תוצאות הלילה :
 קליבלנד - דטרויט 92:99פילדלפיה - בוסטון 96:86וושינגטון - מילווקי 102:74טורונטו - ניו יורק 96:102שארלוט - לוס אנג'לס לייקרס 83:98אטלנטה - גולדן סטייט 122:127ניו ג'רזי - אורלנדו 97:87דאלאס - סקרמנטו 100:108  ( ראה ידיעה נפרדת ) דנבר - אינדיאנה 114:122סן אנטוניו - ניו הורלינס 91:102לוס אנג'לס קליפרס - אוקלהומה 104:87
מלבד הניצחון של הקאבס ,  אירוע קצת יוצא דופן אירע כשרודני סטאקי התמוטט ופונה לבית החולים במהלך הרבע השלישי .  הוא ביקש מים מיונאס ירבקו ,  ומספר שניות לאחר מכן הוא איבד את ההכרה .  חבריו התכנסו לחיבוק קבוצתי והמשיכו לשחק כרגיל ,  אבל זה לא מנע את ההפסד . " מצבו יציב ואלה חדשות טובות ",  אמר מאמן דטרויט בסיום ,  ג'ון קיוסטר . " אני חושב שהוא יהיה בסדר ". 
אחרי שהיו בפיגור במחצית הראשונה 55:46 ,  הקאבס חזרו נהדר והשלימו ניצחון חשוב שמשאיר אותם במקום הראשון במזרח עם מספר ההפסדים הנמוך ביותר בליגה .  עוד לילה גדול עבר על לברון ג'יימס ,  שקלע 40 נקודות ,  הוריד 13 ריבאונדים וקינח גם עם שישה אסיסטים .  קליבלנד הצליחה למחוק פיגור של 21 נקודות ,  אליה היא נקלעה במהלך המחצית הראשונה ,  אבל רבע שלישי נהדר ,  כאמור ,  סידר לה מהפך .
 הפיסטונס ,  שממשיכים לדעוך ,  ספגו את הפסדם השישי ברציפות ,  כאשר טיישון פרינס סיים עם 23 נקודות וריפ המילטון קלע 20 .  אנטואן ג'יימיסון פתח את הרבע האחרון עם שלשה והעניק את היתרון הראשון במשחק .  בהמשך הוא קלע עוד חמש נקודות רצופות וסיים עם 17 כשהקאבס החלו להשתלט על העניינים .  אנדרסון ורז'או הצטרף גם הוא וסיים עם 16 נקודות ועשרה ריבאונדים אחרי שעזר מהספסל .  
פילדלפיה  ( 39:22 )  - בוסטון  ( 21:39 )  96:86
בזמן שפול פירס נפל ליום חלש  ( שבע נקודות ב-32 דקות )  מצאו יתר חבריו את הדרך לגבור על הסיקסרס החלשים .  רייג'ון רונדו נתן משחק מצוין עם 16 נקודות ו-11 אסיסטים ,  קווין גארנט קלע 22 וריי אלן הוסיף 16 משלו בדרך להנחיל ליריבה הפסד חמישי ברציפות .  ההצטיינות של רונדו החלה רק במחצית השנייה ,  אחרי שבראשונה הוא לא פגע ,  ועזר לבוסטון לדהור ל-54:60 במהלך הרבע השלישי כדי לשבור את השוויון .
 היתרון של הסלטיקס צמח ל-67:74 בסוף הרבע השלישי ,  ולמרות קולות החזרה בשלוש הדקות האחרונות של המארחים אחרי שתי נקודות מוצלחות מהקו של אנדראה איגודאלה ,  שהוריד לחמש הפרש ,  פירס עם ארבע זריקות מוצלחות מהקו וגארנט עם עוד שתיים ,  הכריעו את ההתמודדות והשלימו ניצחון שלישי ברציפות .
 מייקל ג'ורדן היה מתוח ועצבני במהלך כל המשחק ,  אבל עם הבאזר שסימן את סוף המשחק הוא נשם לרווחה אחרי ניצחון הבכורה שלו ,  שאולי מאותת דבר או שניים לקובי בריאנט ולחבריו .  סטיבן ג'קסון  ( 21 נקודות )  וג'ראלד וואלאס  ( 17 נקודות ,  עשרה ריבאונדים )  התגברו על משחק פושר של קובי בריאנט ,  שסיים הפעם רק עם 26 נקודות ,  שלא הספיקו .  עם 9 מ-21 בלבד מהשדה ,  בריאנט זכה גם למעט מאוד עזרה מהחברים שלו ,  כשמבחינה קבוצתית קלעו ב-36 אחוזים ואיבדו 20 פעמים את הכדור .  כעת יש להם כבר 12 הפסדים בחוץ ,  אותה כמות שהייתה להם בשנה שעברה בסיום העונה .
 רגע לפני הקרב נגד אורלנדו ,  נראה שעם 5 מ-14 לפאו גאסול ,  3 מ-9 לאנדרו ביינום ו-1 מ-9 לרון ארטסט ,  יהיה ללייקרס קשה מאוד לעשות משהו .  הרבע הראשון היה בסדר מבחינת הלייקרס ,  והם הובילו בסיומו 23:26 ,  אבל רבע שני נוראי הפך את התוצאה כששארלוט סיימה את המחצית עם יתרון 43:49 .  הדהירה של הבובקאטס נמשכה גם ב-12 הדקות הבאות והפער רק טפח עוד יותר אחרי שלמאר אודום סיים את הרבע עם שתי נקודות שהעלו את ההפרש ל-12 .  הלייקרס כבר נכנעה והשאירה בסיום לשארלוט את האפשרות לחגוג .
 דנבר  ( 21:41 )  - אינדיאנה  ( 42:20 )  114:122
בהיעדרו של קניון מרטין הפצוע ,  כרמלו אנתוני נתן שוב משחק גדול וקלע 34 נקודות  ( השיא מאז ה-18 בפברואר אז הוא סיים עם 40 נגד קליבלנד )  והוביל את דנבר לעוד ניצחון חשוב .  לצד אנתוני ,  קלע ג'יי אר סמית 20 נקודות ,  שביטלו את המשחק המצוין של דני גריינג'ר ,  שקלע 32 נקודות .  דנבר הצליחה לברוח כבר ברבע הראשון ,  שהסתיים ביתרון שלה בעשר הפרש  ( 28:38 )  והיתרון נשאר בצד שלה למשך כל המשחק .  הנאגטס נמצאים במקום השלישי במערב בעוד אינדיאנה מתרחקת משמעותית מהפלייאוף .
 טורונטו  ( 28:32 )  - ניו יורק  ( 40:21 )  96:102
סאני ווימס סיים עם שיא קריירה שכלל 20 נקודות הלילה וחוזה קלדרון הפגיז 16 נקודות שהשאירו את הניקס מתוסכלים אחרי עוד הפסד אומלל .  הראפטורס שמים קץ לארבעה הפסדים רצופים ,  שמגיע גם ללא עזרת כריס בוש הפצוע ,  שנעדר כבר שבעה משחקים .  דייויד לי קלע 23 נקודות לצד המפסיד ,  אבל גם הוא לא הצליח לשנות משהו ,  כאשר הרבע האחרון נפתח צמוד ביתרון נקודה לטורונטו .  אלא שמכאן ווימס וקלדרון הצליחו לייצר פער ,  בעוד החטאות של דנילו גלינארי מנעו מניו יורק כל אפשרות להפתיע .
 כאשר נותר עוד חודש בלבד לסיום הליגה הרגילה ,  סטן ואן גנדי לא יכול להיות יותר מדי מאושר כאשר אורלנדו שלו מתקשה להביס יריבה חלשה כמו הנטס .  מאט בארנס קלע 14 מ-16 הנקודות שלו ברבע הראשון כשההפרש צמח לדו ספרתי כבר ב-12 הדקות הראשונות של המשחק ועמד על 18:32 ,  אבל המג'יק התקשו לייצר ריצה בהמשך .  ג'אמיר נלסון קלע רק 15 ,  בעוד בצד המפסיד ברוק לופז סיים עם 18 ודווין האריס קלע 17 .  יתרון ה-15 של אורלנדו ברבע האחרון  ( 57:72 )  החל להיות מקוזז במהלך הרבע ,  כאשר והפער ירד עד לשמונה ,  אבל נלסון דאג להגיד את המילה האחרונה מהקו ולסיים משחק בינוני של המג'יק .
 סן אנטוניו  ( 24:35 )  - ניו הורלינס  ( 32:31 )  91:102
הספרס השיגו ניצחון שלישי ברציפות ,  שכלל לא היה קל נגד ההורנטס הקשוחים .  טוני פארקר ,  שעדיין מתאושש מהפציעה שלו ,  תרם 20 נקודות וזהו הרצף הטוב ביותר של סן אנטוניו בחודשיים האחרונים הלא יציבים שלהם .  מאנו ג'ינובילי היה לצרפתי לעזר עם 16 נקודות ,  כשגם קית' בוגאנס קלע 15 לספרס .  מנגד ,  ניו אורלינס ממשיכה להתרחק מהפלייאוף למרות 32 הנקודות של דארן קוליסון ,  כש-16 מהן היו ברבע האחרון .  זהו הפסדם הרביעי ברציפות של ההורנטס .
 וושינגטון  ( 38:21 )  - מילווקי  ( 29:32 )  102:74
ברנדון ג'נינגס קלע אמנם רק ארבע נקודות ,  אבל היה הגורם הדומיננטי שאיפשר את הבריחה של הבאקס והביא ניצחון שמיני בתשעת המשחקים האחרונים .  אנדרו בוגוט הורגש קצת יותר על דפי הסטטיסטיקה עם 19 נקודות ,  כשגם קרלוס דלפינו היה חד והוסיף 19 משלו .  כבר ברבע הראשון ברור היה לאן הרוח נושבת אחרי שמילווקי צעדה ביתרון מבטיח 19:28 ,  אך לא נחה על זרי הדפנה והמשיכה לדהור בכל שלושת הרבעים הבאים .
 בזמן שג'ו ג'ונסון עדיין מתאושש מפציעה  ( 10 נקודות ב-37 דקות )  ,  אטלנטה נזקקה לג'וש סמית ,  שסיים עם שיא עונתי של 29 נקודות ,  כשגם אל הורפורד נתן משחק מצוין שכלל 27 נקודות ו-15 ריבאונדים בניצחון הדחוק על הווריירס .  באטלנטה ,  שהשיגה ניצחון רביעי רצוף ושישי משבעת המשחקים האחרונים שלה ,  סיימו שישה שחקנים בדאבל פיגרס ,  במשחק שבו ההגנות לא היו הצד החזק של אף קבוצה .  אטלנטה פתחה את הרבע האחרון ביתרון ארבע בלבד  ( 88:92 )  ,  אבל קרופורד הצליח לייצר ריצה .  אנתוני טוליבר עצר את הדהירה והחזיר לשתיים ,  אבל הנקודות מהקו של אטלנטה ,  שצלפה בכל הנסיונות שלה בדקה האחרונה עשו את ההבדל .
 לוס אנג'לס קליפרס  ( 37:25 )  - אוקלהומה  ( 24:37 )  104:87
קווין דוראנט עם 32 נקודות ותשעה ריבאונדים הוביל את אוקלהומה לאחד הניצחונות החשובים שלה העונה ,  שהיה גם ה-13 ב-16 המשחקים האחרונים של הת'אנדר .  ג'יימס הארדן קלע 17 ומנע כל אפשרות של הקליפרס לעשות משהו .  כריס קיימן וקרייג סמית קלעו 19 נקודות כל אחד למפסידים ,  שהמאזן שלהם הולך ונעשה גרוע יותר ויותר .  כבר ברבע הראשון אוקלהומה ברחה לעשר הפרש  ( 21:31 )  ,  ולמרות ששני הרבעים הבאים היו צמודים יותר ,  אוקלהומה לא התקשתה להכריע את המשחק לטובתה ברבע האחרון ,  שהסתיים ב-18:26 לטובתה ועם הניצחון .
 
ג'ורדן הראה לקובי מי הבוס
הבעלים של שארלוט השיג ניצחון בכורה מול הלייקרס 83:98 .  סטאקי התמוטט בהפסד דטרויט לקליבלנד 99:92 .  בוסטון ניצחה

