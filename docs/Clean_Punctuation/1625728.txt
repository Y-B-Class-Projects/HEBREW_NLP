ניסית להחזיר בקבוק ונענית בשלילה ?  תוכל לקבל פיצוי של עד 1,800 שקל
דמי הפיקדון לבקבוק הועלו מ-25 ל-30 אג' ;  ארדן : " החוק סולל הדרך למהפכת הטיפול בפסולת בישראל "
 ועדת הכלכלה אישרה היום  ( ראשון )  את התיקון לחוק הפיקדון בקריאה שנייה ושלישית ,  במסגרתו יועלו דמי הפיקדון מ-25 אגורות ל-30 אגורות וכן אזרח שיבקש להחזיר בקבוק ויסורב ,  יהיה זכאי לקבל פיצוי של עד 1,800 שקל בגין כל סירוב מבעל עסק.להלן עיקרי החוק :*  הטלת אחריות ישירה על יצרנים ויבואנים למימון איסוף הבקבוקים נועדה לאפשר עמידה ביעדי איסוף גבוהים יותר מהקיים היום ,  כאשר עלות איסוף הבקבוקים מוטלת על היצרנים בלבד .  על ידי הטלת אחריות זו ניתן לנתק את הקשר בין הכנסות תאגיד המחזור ליעדי האיסוף .*  חובת איסוף ומיחזור על כלל מכלי המשקה - שינוי ביחס לחוק הקיים הכולל חובת איסוף רק על מיכלי המשקה הקטנים והכלת החוק על כ-700 מיליון בקבוקים נוספים .*  הרחבת חובת קבלת מיכלים ריקים בנקודות המכירה - התיקון לחוק נועד לחייב את רשתות השיווק לקבל את מיכלי המשקה בהיקף של עד 50 מיכלים לאדם בכל יום .  כיום נתקלים אזרחים בסירוב לקבל את מיכלי המשקה מצד רשתות השיווק ,  התיקון לחוק קובע פיצוי לדוגמה ,  ולפיו אזרח שיבקש להחזיר בקבוק ויסורב ,  יהיה זכאי לקבל פיצוי של עד 1,800 שקל בגין כל סירוב מבעל עסק .*  ביטול האפשרות להפחתת יעדי איסוף שנתיים - מדי שנה פנה תאגיד המחזור לשר להגנת הסביבה ולוועדת הכלכלה בכנסת בבקשה לפטור אותו רטרואקטיבית מעמידה ביעדי המחזור שנקבעו לו בחוק באותה שנה .  עד כה ,  יכול היה השר להגנת הסביבה להמליץ בפני הוועדה לפטור את התאגיד התיקון לחוק מונע אפשרות זאת לחלוטין וקובע יעדי השבה ומחזור ריאליים שיושגו.החוק יביא לכך שהיצרנים והיבואנים יחויבו בהצבת ותפעול של 20 אלף מיכלי איסוף ברחבי המדינה  ( לעומת 8000 מיכלי איסוף הקיימים כיום )  בעלות של עשרות מיליוני שקלים בכל שנה .  כמו כן ,  ייאספו לפחות כ-50% מהבקבוקים הגדולים שאינם מחויבים היום באיסוף ובמחזור  ( כ-370 מליון בקבוקים גדולים בשנה ) .החוק קובע עלייה של 11% ביעדי האיסוף ,  מ-66% ל-77% ,  שממעותם כ-490 מיליון מכלים בשנה ,  לעומת כ-420 מיליון מכלים שנאספים בפועל כיום  ( תוספת של 70 מליון מיכלים )  .  אי עמידה ביעדי האיסוף והמחזור תגרור קנסות ישירים שיוטלו על היצרנים והיבואנים .  השר להגנת הסביבה ,  ח"כ גלעד ארדן ,  אמר כי  " סיום הליך חקיקתו של חוק הפיקדון החדש מהווה בשורה אמיתית לתושבי ישראל ,  עם הטלת חובת איסוף הבקבוקים על יצרני המשקאות והגדלת היכולת של הציבור למחזר .  בכוונתי להמשיך ולקדם את מהפכת הטיפול בפסולת בישראל ולהדביק את הפיגור האדיר בו אנו נמצאים ביחס למדינות המתקדמות בעולם .  בכוונתי להביא בהקדם לחקיקת חוק האריזות שייתן מענה כולל לטיפול בפסולת הביתית ". ח"כ כרמל שאמה ,  שניהל את דיוני ועדת הכלכלה בנושא החוק אמר כי  " והועדה בראשותי ניהלה דיונים מעמיקים בנושא לטובת קידום מהפכת המחזור .  כחבר-כנסת שמוביל את הנושאים הסביבתיים ,  אני מברך על אשור החוק לקריאה שנייה ושלישית שיביא להגדלת היקפי המחזור ". עו"ד אהוד פלג ,  מנכ"ל המועצה לצרכנות אומר כי המועצה יזמה את התיקון לפיו יינתן פיצוי למי שלא הצליח לקבל בחזרה את דמי הפיקדון ,  כדי לסלול בפני הצרכנים את הדרך לסעד עצמי בבית המשפט לתביעות קטנות .  ניסיון העבר בתחום החזרת הבקבוקים מלמד אותנו כי יש לתת כלי אכיפה גם בידי הצרכנים במקום בו העסקים אינם מיישמים את הוראות החוק ". 

ניסית להחזיר בקבוק ונענית בשלילה ?  תוכל לקבל פיצוי של עד 1,800 שקל
דמי הפיקדון לבקבוק הועלו מ-25 ל-30 אג' ;  ארדן : " החוק סולל הדרך למהפכת הטיפול בפסולת בישראל "
 
