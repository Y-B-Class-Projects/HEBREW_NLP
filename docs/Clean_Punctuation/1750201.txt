רפאל מקימה חברה בת בברזיל - רפאלטינו 
 >  >  רפאל מקימה חברה בת במטרה להגדיל את החדירה לשוק הברזילאי .  היום צפוי הקבינט החברתי-כלכלי בראשות שר האוצר ,  יובל שטייניץ ,  לאשר את הקמתה .  בכך מתכננת רפאל לקדם את שילובה בתוכניות הברזילאיות להגנת המולדת .  החברה תיקרא רפאלטינו ,  ותעסוק בשיווק מוצרים וטכנולוגיות של רפאל בתחום הבטחוני ובתחום הגנת המולדת בברזיל ובמדינות נוספות באמריקה הלטינית .  ההחלטה להקים את החברה דווקא בברזיל התקבלה לאור ההערכות שברזיל תכפיל את תקציבי הביטחון שלה בשנים הקרובות .  מתוך 1,000 מניות החברה ,  מנכ"ל החברה ,  ידידיה יערי ,  יחזיק במניה אחת ושאר המניות יוחזקו בידי רפאל .  החברה הבת תהיה כפופה למערכת הביטחון הישראלית ,  והיצוא שלה יהיה כפוף לנוהלי היצוא הבטחוני הישראלי .  רפאל תשלם למשרד הביטחון תמלוגים ממכירות החברה הברזילאית .  בנוסף ,  פרוסט אנד סליבן מקדמת בימים אלה שילוב חברות ישראליות בפרויקטים של אבטחת המולדת בברזיל .  החברות המנסות לנגוס נתח בשוק הצומח כוללות את אלביט מערכות ומגל במגוון תחומי אבטחה כולל אבטחת גבולות ;  נייס ,  ורינט וספטיר בתחום ההאזנות ;  אביג'ילו בתחום טכנולוגיה להעברת מסרים מהירה לתפוצה רחבה ;  ואי.סי.איי בתחום תשתיות תקשורת .  חברת אל.אר מנסה להיכנס בכוחות עצמה ולהשתלב בשוק הגנת המולדת בברזיל .
 
רפאל מקימה חברה בת בברזיל - רפאלטינו 
nan
