מבט תעודות סל : " הוזלת תעריפי החשמל תתרום לירידה של 0.3%-0.35% במדד המחירים לפברואר "
 מחר תצביע מליאת רשות החשמל על אישור ההוזלה ;  במבט ממליצים לחזור לאפיקים השקליים על פני אלו צמודי המדד
בעקבות הפרסום ב-themarker כי תעריפי החשמל למגזר הביתי ולמגזר העסקי-ציבורי צפויים לרדת בחודש הבא בשיעור של 10%-12% ,  צופים במבט תעודות סל תרומה של 0.29%-0.35% לירידת מדד המחירים לצרכן בחודש פברואר .  מליאת רשות החשמל תכונס מחר ותצביע על אישור ההוזלה.על פי חישובי מבט ,  משקלו של סעיף החשמל בסל הצריכה המשמש לחישוב של מדד המחירים לצרכן ,  הינו 2.93% .  לפיכך הורדת תעריפי החשמל אמורה לתרום בין 0.29% לבין 0.35% לירידת מדד המחירים לצרכן של חודש פברואר .  התחזיות למדד פברואר נעות סביב 0% לפני בדיקת השפעת מחירי הוזלת החשמל ." הוזלת תעריפי החשמל גם למשקי הבית וגם לתעשיה היא חריגה מאוד ובעלת השפעה לא מבוטלת על מדד המחירים .  אמנם סעיפים אחרים במדד המחירים עשויים לקזז את ההשפעה ,  אך מדובר במידע חדש שאף אחד לא לקח בחשבון "  אמר אלכס דוזורצב ,  סמנכ"ל מבט תעודות סל של כלל פיננסים ." השינוי במדד המחירים האחרון היה 0% ,  והנגיד החליט להותיר את ריבית בנק ישראל ללא שינוי .  שני נתונים אלו בתוספת הוזלת החשמל שעשויה להוריד את המדד ,  גורמים להתמתנות באינפלציה ואמורים לתת תמחור מחדש לנכסים הפיננסים השקליים וצמודי המדד .  על כן אנחנו ממליצים לחזור לאפיקים השקליים על פני אלו צמודי המדד "  אמר דוזורצב.מבט מציעה שלוש אסטרטגיות השקעה :  הראשונה היא לקנות אג"ח ממשלתי לא צמוד ולמכור ממשלתי צמוד מדד .  השניה היא באג"ח קונצרני- לקנות תל בונד שקלי ולמכור תל בונד צמוד .  השלישית - קניית תל בונד שקלי ומכירת אג"ח ממשלתי צמוד מדד ." נתבונן בשתי אג"ח ממשלתיות- אחת צמודה ואחת לא ,  בעלות אותו מועד פדיון ותשלומי ריבית וקרן ."  מסביר דוזוצרב . " בכל פעם שהמדד עולה התשלומים יעלו על האיגרת הצמודה בלבד .  כדי שישתלם לי לקנות אג"ח שקלית כאשר אני יודע שהמדד במגמת עליה ,  היא צריכה לתת למשקיע פיצוי מראש .  הפער בין התשואות נקרא ציפיות לאינפלציה הנגזרות משוק ההון והאג"ח השקליות צריכות להתאים את עצמן למדד .  מחירי החשמל ,  שיורידו את המדד מורידים את הציפיות האינפלציוניות .  זה אומר שהמחיר היחסי של אג"ח שקלי צריך לעלות ,  ובסופו של דבר המשקיע יקבל תשואה טובה יותר בהן ." אתמול פורסם כי תעריפי החשמל צפויים לרדת ,  בעקבות כניסת הגז הטבעי לשימוש חברת החשמל בשיעור של 40% החל בקיץ האחרון .  במסגרת עדכון סל הדלקים שבו משתמשת החברה ,  אשר התעכב מאז אפריל 2009 ,  צפוי סל זה להוזלה של 2.2 מיליארד שקל בשנה .  המדובר בהוזלת התעריף הגדולה ביותר שידע המשק .
 
מבט תעודות סל : " הוזלת תעריפי החשמל תתרום לירידה של 0.3%-0.35% במדד המחירים לפברואר "
 מחר תצביע מליאת רשות החשמל על אישור ההוזלה ;  במבט ממליצים לחזור לאפיקים השקליים על פני אלו צמודי המדד

