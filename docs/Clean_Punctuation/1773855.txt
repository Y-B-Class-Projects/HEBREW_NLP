מנכ"ל משרד החקלאות :  נדרשים 28 אלף עובדים זרים כדי למנוע מפירות וירקות להירקב על העצים
ועדת מנכ"לים שדנה בנושא העובדים המליצה כי ב-2011 לא תופחת מכסתם ב-1,500 כפי שתוכנן בתחילה
החקלאות תתקיים באופן מיטבי אם יועסקו בה 28 אלף עובדים זרים ,  כך אמר היום מנכ"ל משרד החקלאות יוסי ישי ,  בדיון שקיימה ועדת המשנה לעובדים זרים בראשות ח"כ יעקב כ"ץ  ( האיחוד הלאומי )  .  מנכ"ל משרד החקלאות ,  שהציג את המלצות ועדת המנכ"לים לבדיקת מכסת העובדים הזרים הדרושה בחקלאות ,  נקב במספר זה בתשובה לשאלת יו"ר הוועדה ,  שביקש להבהיר את מספר העובדים הדרושים בענף ,  כדי למנוע מפירות וירקות להירקב על העצים ובחממות .  ח"כ כ"ץ שאל האם 26 אלף עובדים זרים יספיקו לכך וישי השיב כי אין בהם די.ב-2009 נפסלו ליצוא אלפי טונות של תוצרת חקלאית טרייה שלא נקטפה במועד ,  והסחורה נמכרה בשוק המקומי במחירי הפסד ,  או נרקבה בחממות ובמטעים.ועדת המנכ"לים המליצה כי ב-2011 לא תופחת מכסת העובדים הזרים ב-1,500 ,  כפי שקבע המתווה שאושר בממשלה .  לפי המתווה המקורי ,  מדי שנה יופחת מספר העובדים בחקלאות ב-1,500 ,  עד שיתייצב על 18,000 ב-2015 ,  כשבעתיד תתקיים בממשלה בחינה מחודשת של הנושא .  המלצות נוספות שגובשו בוועדת המנכ"לים :  תינתן למעסיק אפשרות לטפל בהחלפת עובד זר חודשיים לפני עזיבתו את הארץ ,  כדי למנוע תקופת ביניים בה לא יהיה לו מחליף ,  יגובש מתווה לטיפול נאות בעובדים המבקשים מקלט מדיני ,  וייושם מנגנון שיאפשר לזכות את המעסיק בעובד חלופי בשל נטישת עובד זר את משקו טרם הסתיימה תקופת העסקתו.נציגת משרד האוצר בדיון בועדת המשנה ,  קרן טרנר ,  טענה כי ההמלצות שהציג ישי אינן מדויקות ואינן סופיות ,  וכי עדיין קיימים פערים בעמדות הצדדים .  טרנר סירבה להציג בוועדה את מהות חלוקי הדעות.כ"ץ קבע כי הוועדה תקיים ישיבה נוספת בעוד שבועיים ,  ובה תתקבל התמונה המלאה של ההמלצות : " לא ננוח עד שלתודעת הציבור יחזור ערך העבודה החקלאית וגאולת האדמה ",  כדבריו .
 
מנכ"ל משרד החקלאות :  נדרשים 28 אלף עובדים זרים כדי למנוע מפירות וירקות להירקב על העצים
ועדת מנכ"לים שדנה בנושא העובדים המליצה כי ב-2011 לא תופחת מכסתם ב-1,500 כפי שתוכנן בתחילה

