לפחות 36 עובדי או"ם נהרגו ברעש בהאיטי
גורלם של 150 מעובדי האו"ם בהאיטי עדיין לא ידוע והם מוגדרים כנעדרים .  ארצות הברית הודיע על שליחת 5,000 חיילים וסיוע מיידי בגובה 100 מיליון דולר
 ( צילום :  רויטרס ,  עריכת וידאו :  עידן גוראל ) 
עלה ל-36 מניין אנשי האו"ם שנהרגו ברעידת האדמה בהאיטי ,  כך מסר היום  ( חמישי )  דייויד ווימהרסט ,  בכיר בארגון הנמצא בפורט או פראנס ,  עיר הבירה של האיטי .  מוקדם יותר אמר מזכ"ל האו"ם באן קי מון ,  כי כ-150 אנשי הארגון עדיין נעדרים ,  וכי עדיין אין חדש לגבי גורלו של ראש כוח האו"ם לשמירת שלום באי ,  התוניסאי הדי ענבי .  נשיא האיטי רנה פרבאל אמר אתמול כי ענבי אינו בחיים ,  אך גורמים באו"ם הביעו ספק לגבי הדיווח .
 הבוקר ,  כוחות סיוע חילצו עובד או"ם שהיה כלוא תחת הריסות בניין האו"ם בבירה פורט או פראנס ,  שקרס ברעידת האדמה .  טארו יוביר האסטוני הוא האדם היחיד שחולץ מההריסות . " לא היה אף אחד מסביב ",  הוא אמר .  יוביר חולץ על ידי צוות החילוץ של מחוז פירפקס שבמדינת וירג'ינייה שבארה"ב שנשלח לסייע . " זה המצב הגרוע ביותר שראיתי ,  וברור שזה נחמד מאוד כשמוצאים מישהו שאפשר לעזור לו ",  אמר סם גריי ,  חבר צוות החילוץ . " לצערי ,  אנחנו לא יכולים להגיע לכל מי שאנחנו רוצים ,  אבל נמשיך לנסות ולעבוד כל עוד אנחנו כאן ".  
עדיין אין נתונים מדוייקים על מספר ההרוגים באסון ,  הצלב האדום העריך כי המספר עשוי להגיע ל-50,000 בני אדם .  הנשיא האמריקאי ברק אובמה הודיע כי ארצו תשגר להאיטי חיילים וספינות לסיוע במאמצי החילוץ וההצלה באי וכי הוא מקצה סיוע בגובה של 100 מיליון דולר להאיטי .  בין כוחות הסיוע ,  כ-3,500 חיילים וכ-2,000 נחתים .  הקבוצה הראשונה של 100 חיילים צפויה להגיע היום .
 
לפחות 36 עובדי או"ם נהרגו ברעש בהאיטי
גורלם של 150 מעובדי האו"ם בהאיטי עדיין לא ידוע והם מוגדרים כנעדרים .  ארצות הברית הודיע על שליחת 5,000 חיילים וסיוע מיידי בגובה 100 מיליון דולר

