איגוד הבמאים בחר בקת'רין ביגלו
במאית מטען הכאב גברה שוב על בעלה לשעבר ג'יימס קמרון בפרס בעל שיעור גבוה למדי של חיזוי האוסקר בקטגוריית הבמאי הטוב ביותר וגם בקטגוריית הסרט הטוב ביותר
קת'רין ביגלו עשתה זאת שוב - אחרי שזכתה בפרס איגוד המפיקים ,  כבשה במאית  " מטען הכאב "  גם את איגוד הבמאים ,  זכייה שמציבה אותה בראשות המירוץ לאוסקר עבור הבמאי הטוב ביותר וכן בעמדה מצוינת לזכייה בפרס לסרט הטוב ביותר .  
ביגלו רושמת גם ניצחון אישי על בעלה לשעבר ,  ג'יימס קמרון ,  שיחד עם  " אווטאר ",  שובר הקופות הגדול בהיסטוריה ,  נחשב למועמד מוביל לפרס .  כעת ,  אם קמרון יזכה באוסקר הבימוי ולא ביגלו ,  תהיה זו הפעם השביעית בלבד בתולדות הטקסט והרביעית ב-15 השנים האחרונות בה במאי שזכה בפרס האיגוד לא זוכה גם באוסקר .  
בפרס הסרט התיעודי הטוב ביותר של האיגוד זכה  " The Cove "  אודות הרג לווייתנים ביפן ,  שנראה כרגע כמו מועמד ודאי לאוסקר בקטגוריה התיעודית .  בפרס במאי הסדרה הקומית הטוב ביותר זה ג'ייסון ווינר ,  על פרס הפיילוט של  " Modern Family ".  בפרס לבמאי בסדרת דרמה זכתה לסלי גלאטר על פרק שביימה בסדרה  " מד מן ".  בפרס לתוכנית מוזיקלית זכה משדר חגיגות ההשבעה של הנשיא אובמה .  בפרס הבמאי הטוב ביותר למיני סדרה או סרט טלוויזיה זכה ריס כץ ,  במאי  " Taking Chance "  בכיכובו של קווין בייקון .  
טקס פרסי איגוד הבמאים האמריקאי  ( DGA )  נערך הלילה בפעם ה-62 ונחשב למנבא אוסקר ודאי בקטגורית  " הבמאי הטוב ביותר "  ובשנים לא מעטות גם לקטגורית  " הסרט הטוב ביותר "  לסרט אותו ביים הבמאי הזוכה .  ב-14 השנים האחרונות רק שלושה במאים  ( רון האוורד   " אפולו 13 ",  אנג לי   " נמר דרקון "  ורוב מארשל   " שיקגו ")  זכו בפרס איגוד הבמאים אך לא באוסקר ,  כשבסך כל שנות קיומו של הפרס רק 6 במאים זכו בפרס האיגוד אך לא בפרס האוסקר .
 
איגוד הבמאים בחר בקת'רין ביגלו
במאית מטען הכאב גברה שוב על בעלה לשעבר ג'יימס קמרון בפרס בעל שיעור גבוה למדי של חיזוי האוסקר בקטגוריית הבמאי הטוב ביותר וגם בקטגוריית הסרט הטוב ביותר

