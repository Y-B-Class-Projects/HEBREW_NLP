שלוש דרכים לדוג כישרונות  
" ועידת המוח הנסתר "  מובילה משתתפים מארגונים בכל העולם לטפח כישרונות רב-תרבותיים .  איך חברות חכמות עושות זאת ? 
 >  >   " ועידת המוח הנסתר "   ( hidden brain drain summit )  הוא שמה של הוועידה השנתית הנערכת בניו יורק זה ארבע שנים ,  שבה משתתפים עשרות ארגונים המעסיקים מיליוני עובדים ב-152 מדינות .  המשתתפים פועלים כקהילה של עמיתים למקצוע ומובילים יוזמות במגזר הפרטי לטיפוח כישרונות רב-תרבותיים .  שיתוף הפעולה והמחקר הקשורים בוועידה הובילו עד כה לפיתוחן של יותר מ-70 שיטות לעשות זאת בדרך הטובה ביותר .  בין היתר דנו המשתתפים בשאלה מה יש לעשות כדי למשוך את הדג המתאים לרשת הארגונית שלכם .  הנה שיטות שבהן נוקטות שלוש חברות חכמות :  1 .  טפחו חניכה פנימית גלובלית .  הדרכה וקואצ'ינג לא מספיקים כדי לחשוף את הנהגת החברה למגוון הכישרונות הנמצא בחברה בינלאומית .  תוכנית התמיכה הכוללת  ( inclusive advocacy program )  של סיסקו ,  ציוותה 30 מהעובדים בעלי הפוטנציאל הגבוה ביותר בחברה ,  מ-16 מדינות שונות ,  לבכירים שיתמכו בהם .  חניכה זו הגיעה מרקע גיאוגרפי שונה ,  גם מהרקע של הכישרונות שהתבקשו לטפח .  התוצאה :  נוצרו קשרים גלובליים חדשים .  2 .  היו גמישים במיוחד .  אפשרויות עבודה גמישות כבר אינן שאיפה של אמהות עובדות בלבד .  מחקרים מראים כי כ-90% מבני דור ה"בייבי-בום "   ( בני 50-60 )  והעובדים הצעירים הנכנסים לכוח העבודה ,  שמים דגש על סידורי עבודה גמישים .  האסטרטגיה של סיטי ,  לדוגמה ,  היא לאפשר לעובדים להחליף את הימים שבהם הם מגיעים למשרד .  מדובר ביתרון עבור עובדים לחוצים בזמן שמאפשר לסיטי לחסוך את העלויות הכרוכות בהגדלת משרדיה .  התוכנית ,  שהחלה בניו יורק ,  לונדון ומיאמי ,  צפויה להיות מיושמת השנה ברחבי העולם .  3 .  התמקדו בנשים .  כשאינטל עמדה בפני גל עזיבה של נשות טכנולוגיה מהדרג הבינוני ,  היא פתחה סדרת סדנאות קידום שנועדו לסייע לנשים לקבל יותר מטלות בעבודה .  מדוע להתמקד בנשים ?   " כחברה גלובלית המוכרת את המוצר שלה ברחבי העולם ,  לא נוכל להמשיך להצליח אם לא נמנף את מלוא הפוטנציאל בבריכת הכישרונות שלנו ",  אומרת רוזלינד הודנל ,  האחראית על גיוון תרבותי ומגדרי באינטל . " אנחנו עורכים את הסדנאות לכל העובדים שלנו ,  אך מוודאים שהן יענו על צורכי הנשים ".  הכותבת היא כלכלנית ונשיאת המרכז לקביעת איזון בין עבודה לחיים בניו יורק  *  *  *  הסוגיה :  איך תמשכו אליכם את העובדים הטובים ותשמרו אותם ?  הפתרון :  לימדו מניסיון מוצלח של אחרים הדרך :  תנו למנהלים מתחומים שונים לחנוך עובדים אחרים ,  אפשרו לעובדים גמישות בימי העבודה ,  בידקו את צורכי העובדות וספקו אותם harvard business monday morning מפרסומי בית הספר למינהל עסקים של אוניברסיטת הרווארד

שלוש דרכים לדוג כישרונות  
" ועידת המוח הנסתר "  מובילה משתתפים מארגונים בכל העולם לטפח כישרונות רב-תרבותיים .  איך חברות חכמות עושות זאת ? 

