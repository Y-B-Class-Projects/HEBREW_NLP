פוטבול ישראל :  ביג בלו ומורדי יהודה בחצי הגמר
הירושלמים גברו על מודיעין 30:42 ,  המורדים הכניעו את חיפה 20:46 ושתי הקבוצות יפגשו את תל אביב והקינגס בהתאמה
משחקי הוויילד קארד בליגת התאקל בישראל נערכו בסוף השבוע האחרון ,  כששתי המדורגות הגבוהות ניצחו והצדיקו את יתרון הביתיות שלהם .  במשחק הווילד קארד הראשון ,  המורדים מיהודה ניצחו את ריל האוסינג חיפה 20:46 ,  ויפגשו את מייקס פלייס תל אביב בחצי הגמר .  המורדים נתנו את הטון כבר מתחילת המשחק ,  והובילו 0:16 בסיום המחצית הראשונה .  טאצ'דאונים של ברדשבסקי וביילי לא עזרו בסופו של דבר לחיפאים ,  והם סיימו את העונה עם רצף של שישה הפסדים .
 המשחק השני של הוויילד קארד הפגיש את ביג בלו ירושלים עם דנסינג קאמל ממודיעין .  ביג בלו הצליחה להעפיל למשחק חצי הגמר ותשחק בדרבי ירושלמי מול פאפגאיו קינגס .  ירושלים ניצחה את מודיעין 30:42 ,  במשחק שהיה בשליטה מלאה של ביג בלו מתחילתו ועד סיומו .  מודיעין לא הגיעה למשחק וביג בלו ניצלו זאת וברחו ל-6:36 במחצית .  דנסינג קאמל עוד הצליחו לחזור במחצית השניה ,  אך ההגנה של ביג בלו עמדה בכבוד מול ההתקפה המודיעינית וסייעה לה לעלות לשלב הבא .  
עיני הליגה נשואות למשחקי חצי הגמר שייערכו השבוע .  ביום שישי בצהריים  ( 12.00 )  ייפגשו באצטדיון קראפט בירושלים ביג בלו והקינגס ,  ובמוצ"ש  ( 21.00 )  תארח מייקס פלייס תל אביב ,  שסיימה את העונה במקום הראשון ,  את המורדים מיהודה במגרש האימונים של הפועל תל אביב ,  לקרב על מקום בגמר ליגת התאקל בישראל .
 
פוטבול ישראל :  ביג בלו ומורדי יהודה בחצי הגמר
הירושלמים גברו על מודיעין 30:42 ,  המורדים הכניעו את חיפה 20:46 ושתי הקבוצות יפגשו את תל אביב והקינגס בהתאמה

