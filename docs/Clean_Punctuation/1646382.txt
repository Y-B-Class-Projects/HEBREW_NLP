 " לא כל מה שלא פלילי ,  הוא כשר "
 השרה לימור לבנת נאמה בדיון של הוועדה לגיבוש קוד אתי לאיגודי הספורט והוסיפה כי חוק הפלילים מתקרב ליישום
צילום ועריכה :  יותם רונן
הוועדה לגיבוש קוד אתי בספורט ,  שקמה קצת לאחר מותו של מוני פנאן והגילויים שנחשפו בפרשה ,  התכנסה היום  ( שלישי )  לראשונה בבית סוקולוב בתל אביב ,  ובמהלכה נאמה שרת התרבות והספורט לימור לבנת .  מלבד ראשי איגודי הספורט בישראל ,  השתתף בדיון גם השופט העליון בדימוס ,  יצחק זמיר ,  שהוא יושב ראש המרכז לאתיקה באוניברסיטת ירושלים .  
בנאומה אמרה השרה לבנת : " אי אפשר להמנע מהשבר שהספורט בישראל עבר אחרי פרשת מוני פנאן .  קרה משהו בספורט וכתוצאה ממנו נדרשנו לבצע שורת מהלכים ,  שכוללת כמה דברים .  יש משבר אמון של כל אוהדי הספורט ,  ולמעשה של כל אחד .  משבר האמון מחייב כל אחד מאיתנו ,  כל מי שרוצה לדעת שזה רק ספורט ,  שהוא כיף לכולנו ואין בו חס ושלום דברים אחרים ".  
לבנת התייחסה בין השאר לשינויים שתוביל הוועדה ,  ובראשם חוק לאיסור אזרחים שהורשעו בפלילים לאמן או לשפוט .  בנוסף היא גם הבהירה שבמקרה הזה ,  יתייחסו בחומרה גם למקרים שלא הוגדרו כפליליים : " לא כל מה שלא פלילי הוא כשר .  יש דברים שהם לא בתחום הפלילי אלא בתחום האתי ,  ועל כך באנו לדבר היום .  אני מניחה שבתוך חודש כבר נוכל להביא את חוק הפלילים לחקיקה ,  שמי שהורשע לא יוכל לשמש כשופט או כמאמן ,  זה ממש בעשייה .  היום איגודי הספורט יקבלו תקציב לא רק לפי התבחינים אלא לפי העמידה בקוד האתי ".  

" לא כל מה שלא פלילי ,  הוא כשר "
 השרה לימור לבנת נאמה בדיון של הוועדה לגיבוש קוד אתי לאיגודי הספורט והוסיפה כי חוק הפלילים מתקרב ליישום

