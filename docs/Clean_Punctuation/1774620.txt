סינגפור הכלכלה בעלת שיעור הצמיחה הגבוה בעולם ב-2010 ;  התוצר זינק ב-14.7%
ראש הממשלה : " צפויה האטה בצמיחה בשנת 2011 לקצב של 6%-4% "
 התוצר המקומי הגולמי  ( gdp )  של סינגפור צמח ברבעון הרביעי של השנה ב-12.5% לעומת התקופה המקבילה בשנה הקודמת ,  וגדל בשנת 2010 כולה ב-14.7% ,  אמר היום ראש ממשלת סינגפור ,  לי הסיין לונג.כלכלנים העריכו כי שיעור הצמיחה של כלכלת סינגפור היה הגבוה ביותר מבין כלכלות העולם בשנת 2010 .  הצמיחה בשנת 2010 היתה נמוכה במעט מתחזיות הכלכלנים אשר צפו גידול של 14.9% בתוצר ,  אולם היתה קרובה לקצה העליון של טווח התחזית הרשמי של ממשלת סינגפור של 15%-13%.בנאום לאומה לקראת ראש השנה החדשה ,  אמר ראש הממשלה לי כי הצמיחה הכלכלית צפויה לרשום האטה לקצב של 6%-4% בשנת 2011 . " יש לקוות כי אסיה תמשיך לרשום צמיחה טובה למרות חולשת המדינות המפותחות ,  ותיצור בכך תנאים אזוריים חיוביים עבור סינגפור ",  אמר לי .
 
סינגפור הכלכלה בעלת שיעור הצמיחה הגבוה בעולם ב-2010 ;  התוצר זינק ב-14.7%
ראש הממשלה : " צפויה האטה בצמיחה בשנת 2011 לקצב של 6%-4% "
 
