קמפיין חדש של משרד התיירות בקרב יהדות ארה"ב :  הצביעו לים המלח בתחרות שבעת פלאי עולם הטבע
מיסז'ניקוב : " מאות אלפי יהודים ברחבי העולם ,  יקבלו בשבועות ובחודשים הקרובים פנייה להצביע בעד ים המלח "
 מלקולם הונליין ,  מנכ"ל ועידת הנשיאים של הארגונים היהודיים בארה"ב ,  נענה השבוע לפניית שר התיירות ,  סטס מיסז'ניקוב ,  לצאת בקמפיין מיוחד בקרב הקהילות היהודיות בארה"ב לקידום ההצבעה בעד ים המלח ,  המתמודד בתחרות שבעת פלאי עולם הטבע .  כן הודיע הונליין כי יבחן אפשרות לקיים קמפיין מיוחד גם בקרב הקהילה דוברת הספרדית בארה"ב.פנייתו של השר מיסז'ניקוב לוועידת הנשיאים נעשתה במסגרת פנייתו לארגונים יהודיים בישראל ובעולם ,  לקידום מועמדות ים המלח : " מאות אלפי יהודים ברחבי העולם ,  יקבלו בשבועות ובחודשים הקרובים פנייה להצביע בעד ים המלח ",  אומר מיסז'ניקוב , " אנו נבקש מכל אחת ואחד מהם לגייס עוד 7 מצביעים מסביבתו ולהצביע בעד ים המלח .  ים המלח פופולארי וידוע מאוד במדינות רבות בעולם ואף נלמד במערכת החינוך שלהן ,  למשל בסין .  אני מקווה כי האהדה הבינלאומית תסייע לזכייתו של ים המלח בתואר הנכסף ". משרד התיירות מהווה את ועדת התמיכה הרשמית בים המלח מטעם מדינת ישראל ,  ומקדם את מועמדותו באמצעות 11 לשכות המשרד בעולם ,  אתר האינטרנט www.goisrael.com ,  ופעולות שיווק נוספות .  ניתן להצביע גם ישירות באתר התחרות www.n7w/com.ים המלח ,  המתמודד בתחרות כמועמד משותף לישראל ,  לירדן ולרשות הפלסטינית .  האתר צריך לגייס ,  לפי ההערכות ,  בין 300 ל-400 מליון הצבעות ,  עד לסיום התחרות במחצית השנייה של 2011 ,  על מנת להיכנס לרשימת 7 הזוכים בתואר .  זכייה ,  אשר צפויה להעלות את מספרי התיירים לאתר ,  לאזור ולישראל בכלל ,  במאות אחוזים .  בהצבעה ,  המתקיימת באמצעות האינטרנט והטלפונים הניידים ,  צפויים להשתתף כמיליארד איש מרחבי העולם.ים המלח הגיע לשלב הגמר בזכות היותו המקום הנמוך בעולם .  האתר הוא גם בעל ייחודיות גיאוגרפית ,  גיאולוגית ,  היסטורית ,  בריאותית ,  דתית ועוד .  בשלב זה ,  ממוקם ים המלח בין 14 המובילים מקרב 28 האתרים שהעפילו לגמר ,  בהם :  הגראנד קניון ,  איי הגלאפגוס ,  יערות האמזונס ושונית האלמוגים הגדולה באוסטרליה .  משרד התיירות מקיים את פעילויותיו במישורים הממלכתיים ,  וכל פעילות מסחרית דורשת תהליך המקביל להענקת חסות .  שבעה נותני חסות בלבד מישראל יוכלו לקחת חלק בקמפיין ,  עם עדיפות ברורה לגוף ישראלי בעל משתמשי קצה מרובים בארץ ובעולם .  שימוש מסחרי לא מורשה יוביל לפסילת ים המלח מהתחרות .
 
קמפיין חדש של משרד התיירות בקרב יהדות ארה"ב :  הצביעו לים המלח בתחרות שבעת פלאי עולם הטבע
מיסז'ניקוב : " מאות אלפי יהודים ברחבי העולם ,  יקבלו בשבועות ובחודשים הקרובים פנייה להצביע בעד ים המלח "
 
