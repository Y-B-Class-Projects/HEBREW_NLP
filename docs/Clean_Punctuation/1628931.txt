החשוד ברצח בתו : " הייתי נתון בסערת רגשות "
 נחמן אינשין ,  תושב ירושלים שחשוד ברציחת בתו פרומה בת ה-8 חודשים ,  שחזר את המעשה .  השבוע יעבור האב בדיקה פסיכיאטרית שתקבע אם הוא כשיר לעמוד לדין
 ( הערוץ הראשון ) 
נחמן אינשין ,  האב החשוד ברצח בתו פרומה בת ה-8 חודשים שחזר בצהריים  ( שלישי )  את המעשה .  במהלך השחזור אמר  " הייתי נתון בסערת רגשות כמה ימים לפני הרצח ". 
ביום שישי הוארך מעצרו של אינשין בשבעה ימים .  בנוסף נקבע כי במהלך תקופת המעצר יעבור האב שתי בדיקות פסיכיאטריות .  פרקליטו של אינשין טען כי האב לא היה שפוי בעת ביצוע המעשה .  
קודם לכך קבע פסיכיאטר מחוזי כי אינשין כשיר למעצר .  האב נעצר בראשון לחודש בחשד שחנק למוות את בתו בדירה ברחוב שמואל הנביא בירושלים .  מחקירה ראשונית עלה כי אמה של התינוקת יצאה מהבית בעקבות מריבה עם האב והזעיקה את המשטרה ואת מגן דוד אדום מחשש לחיי בתה .  
שוטרי סיור של מחוז ירושלים שהגיעו לבית המשפחה ברחוב פולנסקי ,  פרצו לדירה לאחר שהאב מנע את כניסתם של הכוחות הראשונים שהגיעו לדירה .  השוטרים מצאו את התינוקת במצב קשה כשעל גופה סימני חבלות וסימני חניקה .  צוות מגן דוד אדום שהוזעק למקום ,  פינה את התינוקת במצב קשה לבית החולים  " ביקור חולים "  ושם נקבע לאחר מכן מותה .
 
החשוד ברצח בתו : " הייתי נתון בסערת רגשות "
 נחמן אינשין ,  תושב ירושלים שחשוד ברציחת בתו פרומה בת ה-8 חודשים ,  שחזר את המעשה .  השבוע יעבור האב בדיקה פסיכיאטרית שתקבע אם הוא כשיר לעמוד לדין

