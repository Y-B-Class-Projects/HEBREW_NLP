ח"כ בן ארי חושב שאובמה הוא סוכן של אש"ף ? 
בלשכתו של ח"כ מהאיחוד הלאומי תלוי פוסטר של הנשיא האמריקאי עם נסיך סעודי ,  ומעל מתנוסס הכיתוב : " זהירות ,  סוכן של אש"ף בבית הלבן ".  ח"כ בן ארי : " הגיע הזמן להוריד המסכות "
 בכנסת יש מי שתוקף בצורה חריפה את נשיא ארצות הברית ברק אובמה ,  אבל ח"כ מיכאל בן ארי  ( האיחוד הלאומי )  הוא ללא ספק המבקר התקיף ביותר שקם לאובמה בבית הנבחרים הישראלי עד כה :  היום  ( שלישי )  תלה בן ארי במשרדו בכנסת פוסטר שבו מצולם נסיך סעודי מעניק מדליה לאובמה .  מעל התמונה ישנו צילום של דגל אש"ף ,  שעליו כתוב : " זהירות !  סוכן אש"ף בבית הלבן !  ".  
בן ארי אמר לוואלה !  חדשות כי , " אנחנו אחרי פורים .  בזמן של הסרת המסכות יש עוד מי שמשלה עצמו שאובמה מתנהג באופן אובייקטיבי ,  אך כדי לדעת להתמודד נכון צריך לדעת עם מי יש לנו עסק  עם נשיא פרו איסלמי ,  שהאינטרסים של ארגוני טרור שונים חשובים לו יותר מאינטרסים חיוניים של מדינת ישראל ".  בן ארי פנה להנהגת ישראל והוסיף : " כדאי שהמנהיגות שלנו תפנים את העניין ותפסיק להשלות עצמה שמדובר בידידות .  בעולם החזק מכבד את החזק .  מי שמשפיל עצמו ,  לא רק שיירדו עליו ,  גם יבעטו בו .  כדי שיכבדו אותנו ,  ראוי שנעמוד על עקרונותינו ". 
עניין תליית הפוסטר נודע לאחר שהבוקר מספר סטודנטים נפגשו עם בן ארי ,  ואחד מהם הוציא הודעה לאחר מכן ,  ובה הוא חשף את הפרשיה .  בהודעת הביפר שהסטודנט שלח נכתב : " ההסתה הגיעה לכנסת .  בלשכתו של ח"כ בן ארי תלויה מודעה המבזה את אובמה .  לא מבין איך בכנסת נותנים לו לתלות מודעה המבזה את הנשיא האמריקאי ". 
בן ארי אמר בתגובה לדברים כי , " יש כאלה הרואים בזה הסתה ,  כי האינטרסים שלהם זהים לשל אובמה .  מן הסתם באוניברסיטת תל אביב ,  שמחאו כפיים לביידן כאשר הוא תקף את ישראל על הבניה בירושלים ,  רואים בזה הסתה ". 

ח"כ בן ארי חושב שאובמה הוא סוכן של אש"ף ? 
בלשכתו של ח"כ מהאיחוד הלאומי תלוי פוסטר של הנשיא האמריקאי עם נסיך סעודי ,  ומעל מתנוסס הכיתוב : " זהירות ,  סוכן של אש"ף בבית הלבן ".  ח"כ בן ארי : " הגיע הזמן להוריד המסכות "
 
