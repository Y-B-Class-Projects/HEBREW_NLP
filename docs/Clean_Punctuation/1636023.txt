תחרות לא חופשית :  לבנת מציעה פיקוח על ההנחות שנותנות הוצאות הספרים ;  הנפגע - הצרכן
ע"פ ההצעה שסוכמה בין לבנת לח"כ הורוביץ ,  רשתות הספרים יוכלו לדרוש ,  למשל ,  הנחה של עד 50% מהוצאת הספרים
ח"כ ניצן הורוביץ  ( מרצ )  ,  ביחד עם שרת התרבות לימור לבנת ,  צפויים להציג מחר  ( ג' )  הצעת חוק חדשה בעניין הגבלת התחרות בשוק הספרים .  על פי ההצעה שסוכמה בין השניים ,  תיקבע הגבלה על ההנחה המירבית שניתן יהיה לדרוש מהוצאת ספרים ,  למשל ,  עד לרמה של 50% מהמחיר המומלץ לספר .  באופן זה ,  תוגבל התחרות בענף הספרים ,  כך שתחול התערבות ממשלתית ביחסים המסחריים שבין הוצאות הספרים לבין רשתות חנויות הספרים.הורוביץ מנסה לקדם כבר זמן רב הצעת חוק שתגביל את התחרות בשוק הספרים - משמע ,  את ההנחות המפליגות שניתנות בשנים האחרונות על מחירי הספרים ברשתות הספרים  ( "ארבעה במאה ")  ,  וזאת כתוצאה ממדיניות תחרותית אגרסיבית מאד של רשת צומת ספרים .  הורוביץ טען כי התחרות הביאה לפגיעה קשה מאד ברווחי הוצאות הספרים ובשכר הסופרים ,  עד כדי סכנה להמשך קיומו של הספר העברי בישראל .  לפיכך ,  הוא ניסה לקדם הצעת חוק שתגביל את שיעור ההנחה הניתן על ספר בחנויות הספרים.הצעת החוק זכתה להתנגדות חריפה של רשות ההגבלים העסקיים ,  שטענה כי אין כל אינדקציות לכשל שוק בענף הספרים .  לדבריה ,  הענף הוא תחרותי לרווחת הצרכן ,  ואין כל מקום למדיניות ממשלתית המונעת תחרות - וכך פוגעת בצרכן.על רקע זה הגיע הורוביץ להסכמה עם לבנת ,  ללא אישורה וידיעתה של רשות ההגבלים ,  לפיה לא יוטלו הגבלות על ההנחות על מחירי הספרים בחנויות - אך יוטלו הגבלות על שיעורי ההנחה שיכולה רשתות חנויות ספרים לתבוע מהוצאת ספרים .  למעשה ,  הצעת החוק הנוכחית מגינה על רווחי הוצאות הספרים בכך שהיא קובעת כי ההנחה המירבית שיכולה רשת ספרים לתבוע מההוצאה ,  ביחס למחיר המומלץ של הספר ,  תהיה בשיעור קבוע .  כיום הרשתות דורשות מההוצאות גם הנחות של 80%.ההנחה בבסיס הצעת החוק היא שבכך יהיה איזון טוב יותר בחלוקת נטל התחרות - מחצית מההנחה במחיר ייפול על כתפי הוצאת הספרים ,  והמחצית השנייה של ההנחה תיפול על כתפי רשת הספרים .  בכך יובטחו רווחי הוצאות הספרים ,  וכפועל יוצא מכך - גם שכרם של הסופרים.הצעת החוק לא הוצגה לרשות ההגבלים ,  ולכן לא ידוע מה תהיה עמדת הרשות .  עם זאת ,  ניתן להניח כי הרשות תתנגד גם להצעת החוק הזו ,  מכמה סיבות .  הראשונה שבהן היא שהתוצאה היחידה שהצעת חוק זו תשיג היא ייקור המחיר המומלץ לספרים .  כיום ,  מחירו של ספר נקבע על ידי הוצאות הספרים  ( "מחיר מומלץ ")  .  באמצעות העלאת מחיר זה  ( במציאות שבה לא ניתן לדרוש הנחה של יותר מ-50% ממנו ,  לדוגמה )  ,  יוכלו הוצאות הספרים להגדיל את רווחיהן .  פועל יוצא מכך יהיה התיקרות מחיר הספרים לצרכן בשורה התחתונה .  לכן ,  הצעת החוק צפויה בפועל לפגוע בציבור הקוראים ,  הגם שהיא אינה מוצגית ככזו.כמו כן לא ידוע על אף הצעת חוק ממשלתית אחרת ,  שבה נקבע פיקוח על מחירים - שאינו פיקוח על המחיר לצרכן .  העובדה שהמדינה מפקחת על המחיר שבין שני שחקנים בשרשרת הייצור של ענף הספרים היא גם חסרת תקדים ,  ומשוללת היגיון כלכלי :  כיצד ייתכן שהמדינה תעסוק בהגנה על מתח הרווחים של ספק מסוים ? יש להזכיר ,  כי רשות ההגבלים בדקה את ענף הספרים ,  ומצאה שהוא פועל באופן יעיל וכלכלי :  הרשות מצאה כי התחרות העזה ,  שהכניסה רשת צומת ספרים ,  הועילה לצרכן הישראלי הן מבחינת היקף הספרים שנמכרו והן מבחינת הירידה במחירי הספרים .  לפי ממצאי הרשות ,  בשנים 2007-2004 זינק מספר הכותרים העבריים שפורסמו ב-25% ,  וכי הגידול במספר הכותרים מאפיין את כל הוצאות הספרים בישראל  ( ולא רק זמורה ביתן - הבעלים של רשת צומת ספרים )  .  כלומר ,  אין סימנים לכך שהתרחות בענף הספרים פגעה בהוצאות הספרים או בסופרים הישראליים .  הרשות מצאה כי ביחד עם ירידת מחירי הספרים גדל עד מאוד מספר הספרים שהישראלי הממוצע רוכש - בעקבות התחרות .
 
תחרות לא חופשית :  לבנת מציעה פיקוח על ההנחות שנותנות הוצאות הספרים ;  הנפגע - הצרכן
ע"פ ההצעה שסוכמה בין לבנת לח"כ הורוביץ ,  רשתות הספרים יוכלו לדרוש ,  למשל ,  הנחה של עד 50% מהוצאת הספרים

