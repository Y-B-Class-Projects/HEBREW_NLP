פרק עשירי
לפעמים ריבים ואפילו בגידות יכולים להוביל לדברים מפתיעים ביותר .  מחברת הציורים - סיפור בהמשכים 
" נמאס לי כבר ממך !  "  צעקתי וטרקתי את דלת הכניסה הכבדה מאחוריי .  זה היה רק עוד אחד מהריבים השגרתיים שלי עם רמי ,  זאת אומרת ..  .  עם אמא שלי ,  על רמי .  באמת שניסיתי לחיות איתו בשלום .  אבל אי אפשר !  הוא בן אדם קר וזר והוא נמצא בבית שלי כל הזמן .
 הכעיס אותי נורא שאמא שלי לוקחת באופן קבוע את הצד שלו ומעולם לא מנסה להקשיב באמת .  היא לא רואה סרטי בנות קיטשיים ?  היא הרי אמורה לבוא ולשאול אותי מה דעתי ,  ואח"כ ולהגיד שמה שאני אחליט יהיה טוב גם בשבילה .
 מיום ליום הפכתי עצבנית וכעוסה יותר .  המצב בבית בצירוף למצב עם יותם וענבל גרר שלל רגשות שליליים .  על פני השטח הכל נראה שלו ,  יותם וענבל מתנהגים כרגיל ,  ושלושתינו עדיין מסתובבים יחד כל הזמן .  
בפועל כמעט לא עבר לילה בלי לקבל הודעות מוזרות לפלאפון ממספר חסוי ,  לעיתים הייתה זו תמונה של ענבל ויותם יושבים להם יחד וצוחקים ולעיתים רק טקסט מוזר   " החברים הכי טובים ?  אולי רק מתחת למסכות ".  בתחילה התעלמתי מן ההודעות ,  חושבת לעצמי שזאת בטח סתם מתיחה של אחד הילדים בכיתה .  אבל הימים עברו וההודעות המשיכו להגיע ,  מערערות את בטחוני ואמוני בשני שומרי הסוד שלי ,  שני החברים הכי טובים .
 לאבא שלי התחלתי ללכת גם באמצע השבוע ,  כמעט בכל פעם שענבל או יותם לא היו זמינים ולא רציתי להיות בבית .  התקשיתי להיאבק בדחף לחפש בעיני את דמותו המסקרנת והבלתי מושגת של תומר ,  ומדי פעם חטאתי בהשקפה מהמרפסת אל תוך מרפסתו  אליה יצא אחת לשעה או שעתיים ..  .  לפעמים ישב לשתות קפה ,  לעיתים שוחח בטלפון ,  ברוב המקרים סתם בהה אל האופק וליטף בידו את הכלב שלו .  
היה זה אחר הצהריים שקט אצל אבא ,  יושבים יחד ומשוחחים על עניינים שבשגרה .  לפתע נשמע צליל הודעה ,  הושטתי את ידי אל המכשיר ,  ומיד משכתי אותה אל פי בצרחת הפתעה .  תמונה של הזוג מתנשק ומתחת כיתוב מרושע  - " והנה ירדו המסכות ".  .. בהיתי בתמונה והתעלמתי מפניותיו החוזרות של אבא שלי . 
" יעלי ?  מה זה ?  מה קרה ?  "  לא ידעתי מה כואב לי יותר ..  .  טעם הבגידה של חברתי הטובה ביותר ,  שקריו של יותם על כך שאוהב אותי כל כך ..  .  ואולי זה השילוב הארור של שניהם יחדיו.יצאתי למרפסת בסערה ,  מודיעה לאבא שלי שאני זקוקה לזמן לבד ושאספר לו הכל מאוחר יותר .  מצליחה רק בקושי לעצור את פרץ הדמעות .
 ג'ורדן ,  הכלב של תומר ראה אותי מהמרפסת שלו והחל נובח בקול ,  מביט בי ומכשכש בזנבו הקצר .  חייכתי אליו בשלווה ושתקתי ,  מרגישה את הרטיבות על לחיי ואת הדמעות שזולגות מבלי שאצליח לעצור .  לא עברה דקה או שתיים ותומר יצא לראות על מה המהומה שג'ורדן הקים .  מחיתי בזריזות את הדמעות וברגע של טמטום רצתי פנימה אל תוך הבית ,  מודעת לכך שסביר מאוד להניח שתומר הספיק לראות אותי . " יעל !  "  שמעתי את קולו שהעלה בי צמרמורת .  חזרתי בצעדים כבדים למרפסת ,  לא יודעת איפה לקבור את עצמי מרוב בושה .
" מה קורה איתך בזמן האחרון ?  למה את מתחמקת ממני ? "בלעתי את הרוק בפי ולא אמרתי מילה .  דקה ארוכה של שתיקה מביכה עברה לה ,  והנה הוא הוסיף ושאל את הדבר שקיוויתי כל כך שלא ישאל ." את יכולה לרדת לפה רגע ? "לא ידעתי מה לומר ,  לא רציתי שידע מה הסיבה האמיתית להתחמקויות שלי וגם לא רציתי לשקר ,  נשארתי לכודה . " אני רק אנעל נעליים ",  אמרתי בתקווה שבדרך לארון אצליח לחשוב על תירוץ להישאר בדירה.אבל לא מצאתי ,  אולי כי לא רציתי למצוא ואולי סתם כי הראש שלי מפסיק לתפקד במצבי לחץ כאלה .
 הזמנתי את המעלית וירדתי לקומה שלו ,  דפקתי בדלת והוא פתח בזריזות ,  נראה רציני יותר משראיתי אותו אי פעם .  הציע לי לשתות וסירבתי ,  פתח בקבוק בירה קר והתיישב לצידי . " יעל ..  את יכולה להסביר לי מה קרה ?  בהתחלה חשבתי שאני הוזה אבל את מתחמקת ממני בזמן האחרון בצורה מאוד ברורה ".  נעצתי את עיני בעיניו ,  מנסה להבין האם הוא באמת לא יודע מה הסיבה או שהוא סתם נהנה מלמשוך אותי בלשוני .  שאלתו נותרה תלויה באוויר בלא תשובה והתחלתי להרגיש רע .  
תחושת הנקם התערבבה בתשוקה לבחור הנכסף ,  ומבלי לחשוב הושטתי יד והחלתי מלטפת את צווארו .  אט אט התקרבתי וראשינו נפגשו לנשיקה .
 
פרק עשירי
לפעמים ריבים ואפילו בגידות יכולים להוביל לדברים מפתיעים ביותר .  מחברת הציורים - סיפור בהמשכים

