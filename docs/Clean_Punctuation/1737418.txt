רוצים להופיע בפסטיבל SXSW ? 
חברת Oleh רקורדס תציע לאמנים להגיש מועמדות דרכה להופיע באירוע היוקרתי בארה"ב .  באוקטובר תצא משלחת של 8 אמנים להופיע בפסטיבל CMJ בניו יורק ,  דרך פעילות של החברה
מוזיקאים ישראלים יוכלו להגיש מועמדות להופיע בפסטיבל SXSW ,  מהאירועים החשובים בעולם המוזיקה הבינלאומי .  עמותת Oleh רקורדס תאפשר למוזיקאים ישראלים להגיש את מועמדותם דרך מייל ייעודי שנפתח לנושא ,  ללא עלות ,  על בסיס כל הקודם זוכה .  את המועמדות ניתן להגיש עד ה-5 בנובמבר .  הפסטיבל עצמו ייערך בין ה-16 ל-20 במרץ ,  מול קהל של 150,000 אמנים ,  מפיקים ,  לייבלים ,  מנהלי סוכנויות ועוד .  המייל אליו ניתן לשלוח את המועמדות הוא :  info@olehrecords.com 
פעילות זו היא המשך להופעות של אמנים ישראלים בפסטיבל בשנה שעברה :  8 אמנים ,  בהם סוליקו ,  יוסלס איי.די ,  אורפנד לנד ,  קרוסלה ואונילי הופיעו בהצלחה בפסטיבל .  
בנוסף ,  שבעה אמנים ישראלים יופיעו ב-CMJ ,  מהאירועים החשובים בתעשיית המוזיקה העולמית לחשיפת כישרונות שייערך בניו יורק באוקטובר הקרוב .  ב-Oleh רקורדס ומשרד החוץ חברו יחדיו כדי לשלוח את איזבו ,  עברי לידר ,  אונילי ,  סגול 59 ,  תמר אייזנמן ,  קרוסלה וה-Hybrid Lava לאירוע ,  שם לצד ההופעות יתקיימו פגישות עם גורמים בתעשיית המוזיקה העולמית לבדיקת המשך העבודה עם האמנים האלו .  

רוצים להופיע בפסטיבל SXSW ? 
חברת Oleh רקורדס תציע לאמנים להגיש מועמדות דרכה להופיע באירוע היוקרתי בארה"ב .  באוקטובר תצא משלחת של 8 אמנים להופיע בפסטיבל CMJ בניו יורק ,  דרך פעילות של החברה

