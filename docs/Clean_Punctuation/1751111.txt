נעלי המלכה החדשות
מריה קארי שהודיעה על הריונה בשבוע שעבר ,  מנסה בלחץ בעלה להיפרד מהעקבים גורדי השחקים האהובים עליה
בעלה של מריה קארי ניק קאנון  ( 30 )  לא מתכוון לשבת בצד בחוסר מעש ,  בעוד אשתו ההריונית מריה קארי  ( 40 )  ממשיכה לטופף כהרגלה על העקבים האקסטרימיים החביבים עליה .  הראפר-שחקן גילה השבוע בתוכנית הרדיו האמריקאית שלו Rollin' With Nick Cannon ,  כי הוא נדהם כל פעם מחדש מאוסף הנעליים של אשתו .  הגעתי הביתה לעזור לאשתי להתכונן לצילומי וידאו ואני רואה אותה עם עקבי חצי מטר .  אז נכנסתי לחדר הארונות לחפש נעליים שטוחות לאשתי .. .יש לה הרבה נעליים ,  זה כמו מחלקת הנעליים במייסיס ,  אבל למריה קארי אין זוג אחד של נעליים שטוחות "!  
התגובה לא איחרה לבוא וקארי התקשרה לתוכנית כדי להגן על עצמה בשידור חי .  זה ג'וב ",  היא הסבירה ,  העקבים היו לצורך הצילומים .  היא גם ציינה שיש לה מגפי אספנות ומגפי דיור ושניהם שטוחים .  מגפי סקי !  ,  קאנון ענה לה ,  וקארי המשיכה :  ואחר כך מצאנו זוג נעלי בלרינה שטוחות ,  אבל הם היו נעלי בית ,  אז אני אמרתי 'לא נראה לי' .  לבסוף החליטו השניים על מגפי הסקי :  ביסודו של דבר ,  הצלחתי לשכנע את מריה קארי מלכת העקבים הגבוהים לנעול נעליים שטוחות .  וזה מדהים .  היום אני הולך לקניות ,  ואין צורך לומר ,  לקנות לך נעליים שטוחות ".  
והוא אכן הלך לקניות וגם הוכיח באותה הזדמנות שאין לו כל בעיה לשמש גם כסטייליסט אישי ,  אם זה מה שנדרש כדי למנוע מאשתו כאבי רגליים במצבה הרגיש .  לפי פוסט מאתמול  ( שלישי )  בעמוד הטוויטר של קארי ,  בעלה רכש עבורה לא פחות מ-20 זוגות נעליים שטוחות .  ניק בדיוק הביא לי הביתה משהו כמו 20 זוגות נעליים שטוחות במסגרת המשימה שלו לשנות אותי ",  היא צייצה ואף העלתה תמונה שלה ושלו ליד קופסאות הנעליים .  אבל לפי הבעת פניה של הזמרת המצפה לילדה הראשון באביב שנה הבאה ,  כלל לא בטוח שהיא תיראה בנעליים שטוחות בקרוב .  סקירה חטופה של הסטייל שלה בשנתיים אחרונות ,  מגלה שהיא נוטה להעדיף עקבים גבוהים בכל זמן ,  כולל בנסיעות ,  ולרוב מדובר בעקבים גבוהים במיוחד מהסוג המסוכן שגורם לדוגמניות למעוד שוב ושוב על המסלול .  אבל למריה ,  כך נראה ,  הם סוג של עור שני .
 
נעלי המלכה החדשות
מריה קארי שהודיעה על הריונה בשבוע שעבר ,  מנסה בלחץ בעלה להיפרד מהעקבים גורדי השחקים האהובים עליה

