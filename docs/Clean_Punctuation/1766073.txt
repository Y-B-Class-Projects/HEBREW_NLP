נשים :  רמה"ש ניצחה את מכבי רמת חן
שחקניותיה של אוסטפלד ניצחו 61:67 .  רמלה דרסה את הפועל ראשל"צ 48:91 ,  מכבי אשדוד ניצחה את אליצור נתניה 76:77
המחזור ה-8 בליגת העל בנשים נפתח הערב  ( חמישי )  עם מוליכת הטבלה ,  אליצור רמלה ,  שהתעללה ללא רחמים בהפועל ראשון לציון ושהביסה אותה 48:91 .  המשחק נגמר פחות או יותר ברבע הראשון ,  אז קלעו האורחות מראשון לציון 5 נקודות עלובות בלבד ב-10 הדקות הראשונות ,  מול 21 של המארחות ,  כשבמחצית הפער צמח עד 25 הפרש .  אם זה לא היה רע מספיק עבור האורחות ,  הגיע עוד רבע נוראי בהתקפה ,  בו דרסה רמלה 9:24 ,  עוד לפני הגארבג' טיים של הרבע האחרון .  ווילינגהאם הוליכה את קלעיות רמלה עם 15 ,  ויזדום-הילטון הוסיפה 14 ו-8 ריבאונדים ורייט קלעה 12 .  קלעו להפועל ראשון לציון :  מזרחי 16 .  
השניה בטבלה ,  אלקטרה רמת השרון השיגה ניצחון חשוב על מכבי רמת חן ,  אבל לא לפני שנאלצה לעבוד קשה .  קבוצתה של אוסטפלד ניצחה 61:67 ,  תודות לרבע רביעי מצויין .  המשחק היה צמוד בפתיחה ,  כשרמת חן שאירחה את המשחק עוצרת את רמת השרון על 10 בלבד ברבע השני בדרך ליתרון 7 במחצית .  רמת השרון פתחה טוב את הרבע השלישי וצימקה ל-5 בלבד ,  וכאמור רבע אחרון מצויין בהתקפה של האורחות הביא להן את הניצחון .  ליטל הוליכה את קלעיות רמת השרון עם 15 נקודות ו-14 ריבאונדים ,  בלאק הוסיפה 13 ו-10 ריבאונדים .  לרמת חן :  אייבורי לאטה 23 ו-8 ריבאונדים .  
במשחק בין שתיים מהקבוצות שבמרכז הטבלה ,  ניצחה מכבי אשדוד אליצור נתניה 76:77 .  המארחות מאשדוד הופיכו בפתיחה בזכות משחק מצויין של ג'יימס ,  בדרך ליתרון דחוק במחצית ,  41:44 .  נתניה סבלה מערב התקפי רע ונעצרה על 14 נקודות בלבד ברבע השלישי בעוד אשדוד כבר עלתה ליתרון 10 ,  אבל פתיחה טובה של הרבע האחרון השאירה אותה במשחק ,  ודקה לסיום עמדה התוצאה על 75:75 .  הכדור הלך למונטגומרי שהחטיאה ,  נתניה לקחה את הריבאונד ועלתה ליתרון נקודה כשהאוטס קולעת מהעונשין ,  אבל החטיאה אחת ,  וג'יימס ניצלה זאת כשנשלחה אל הקו 8 שניות ,  קלעה את שתיהן ,  והוסיפה חסימה על האוטס שתי שניות לסיון כדי לנצח את המשחק .  ג'יימס הוליכה את קלעי אשדוד עם 29 ,  מונטגומרי הוסיפה 22 ,  10 ריבאונדים ו-6 אסיסטים .  שילדש קלעה 18 ואספה 10 ריבאונדים למפסידות .
 במשחק עם תוצאה ידועה מראש ,  הביסה אליצור חולון את הפועל תל אביב המתפוררת 61:114 ,  ורשמה ניצחון שני העונה .  דווקא המארחות נתנו פייט ברבע הראשון ,  אבל נפלו לפיגור מהיר של 12 ,  וריצה של 12:29 ברבע השני של חולון קבעה יתרון 29 הפרש .  ברבע השלישי המשיכה ההתמוטטות של הפועל תל אביב ,  בעוד היתרון חצה את קו 50 הנקודות .  שרי סם הוליכה את קלעיות חולון עם 33 ו-24 ריבאונדים .  ליאורה קלעה 25 למפסידות .  במשחק נוסף ניצחו בנות השרון את אליצור ראשון לציון 79:85 .  



נשים :  רמה"ש ניצחה את מכבי רמת חן
שחקניותיה של אוסטפלד ניצחו 61:67 .  רמלה דרסה את הפועל ראשל"צ 48:91 ,  מכבי אשדוד ניצחה את אליצור נתניה 76:77

