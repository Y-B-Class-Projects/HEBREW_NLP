מלחמה מהספרים
האתר הפארודי Lamebook תובע את פייסבוק על הפרת זכויות יוצרים .  זאת כדי שבית המשפט יגן עליו מפני תביעה של הענקית
ההגנה הטובה ביותר היא ההתקפה ,  כך יכול להעיד המקרה הבא של האתר Lamebook.com .  אתר קטן זה ,  המתעד אינטראקציות מצחיקות בפייסבוק ,  תובע את פייסבוק הענקית בעילה של הפרת זכויות יוצרים .  הסיבה לפעולה מוזרה זו  ( שכן ליימבוק נבנה למעשה על בסיסו של פייסבוק )  היא הצורך של ליימבוק בפסק דין הצהרתי שקובע כי השימוש במילה Book אינו הפרת זכויות יוצרים ,  כפי שטוענת פייסבוק .  פייסבוק איימה לאחרונה לתבוע את ליימבוק בעילה זאת ,  והאתר ,  המופעל על ידי שני גרפיקאים מטקסס ,  מנסה להקדים תרופה למכה .  כך גם יגרמו אנשי ליימבוק לתביעה להתנהל במדינת טקסס ,  לנוחותה .
 בתלונה שהגישה ליימבוק נטען כי פייסבוק יצרה עמה קשר במרץ 2010 ודרשה להפסיק להשתמש בשמה ,  וכן לשנות את עיצוב האתר  ( שדומה לזה של המקור הפייסבוקי )  .  פייסבוק חזרה ותבעה זאת מספר פעמים במהלך השנה האחרונה ,  וכעת היא מאיימת לקחת את ליימבוק לבית המשפט .  ליימבוק ,  מצידה ,  טוענת שהאתר הוא פארודיה על פייסבוק ולכן אינו מפר את הסימן הרשום וזכויות היוצרים .
 בתגובה רשמית מסרה פייסבוק כי  " זה מצטער שלאחר חודשים של עבודה מול ליימבוק לפתירת הבעיה ,  הם פנו לאמצעים משפטיים .  אנו בטוחים שעמדתנו תנצח בבית המשפט ".  פייסבוק כבר נהגה בעבר בצורה דומה ,  כאשר תבעה את האתרים Teachbook ו-Placebook מסיבות דומות .
 
מלחמה מהספרים
האתר הפארודי Lamebook תובע את פייסבוק על הפרת זכויות יוצרים .  זאת כדי שבית המשפט יגן עליו מפני תביעה של הענקית

