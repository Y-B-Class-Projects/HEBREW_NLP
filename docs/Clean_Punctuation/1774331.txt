סופית :  גנות מונה למנכ"ל המשרד לביטחון הפנים
אחרי שהיועמ"ש וינשטיין קבע כי אין מניעה משפטית למנות את יעקב גנות לתפקיד מנכ"ל המשרד לביטחון הפנים ,  הודיע השר אהרונוביץ' רשמית על המינוי .  הנושא טעון את אישור הממשלה
השר לביטחון הפנים יצחק אהרונוביץ' ,  מינה היום  ( חמישי )  את רב-גונדר בדימוס יעקב גנות לתפקיד מנכ"ל המשרד .  בהודעה שנמסרה מלשכתו של אהרונוביץ' נאמר כי  " החלטת השר גובשה לאחר שנועץ ביועץ המשפטי לממשלה ,  אשר תמך משפטית במינוי ".  היועץ המשפטי יהודה וינשטיין הודיע ביום שלישי לאהרונוביץ' כי אין מניעה משפטית למינויו גנות לתפקיד .  זאת לאחר שהתנועה לאיכות השלטון ביקשה לשקול מחדש את המינוי ,  בהסתמך על ביקורת שנמתחה בעבר על גנות בבית המשפט העליון לאחר שאהרונוביץ' הודיע על המינוי בשבוע שעבר .  השר העביר את החלטתו לנציבות שירות המדינה ולאחר מכן תועבר ההחלטה לאישור הממשלה .  
גנות ,  הנחשב לידיד קרוב של אהרונוביץ' ,  הסיר בשנת 2007 את מועמדותו לתפקיד המפכ"ל ,  על רקע עבירות רבות מהן זוכה מחמת הספק .  הוא העריך אז כי ככל הנראה לא יעבור את ועדת טירקל למינוי בכירים .  מי שביקש למנותו לתפקיד היה השר לביטחון פנים דאז ,  אבי דיכטר .  גנות ,  ששימש כמנכ"ל משרד התחבורה ,  מחליף בתפקיד את חגי פלג ,  שהתפטר מתפקידו .  פלג הגיש את מכתב ההתפטרות לשר אהרונוביץ' ,  לאחר שנודע לו כי מתנהלת נגדו חקירה בשל טענה כי הטריד מינית את ד"ר אורלי אינס שגם ניצב אורי בר לב חשוד בהטרדתה .  
גנות מילא מגוון תפקידים מבצעיים ובהם הקמת משטרת ההגירה ,  הקמת אגף התנועה ,  פיקוד על המחוז הצפוני במשטרה ומשמר הגבול .  גנות גם שימש כנציב שירות בתי הסוהר ולפני שנה וחצי מונה למנכ"ל משרד התחבורה .  מלשכת אהרונוביץ' נמסר כי  " השר רואה בגנות את האדם הנכון למילוי תפקיד מרכזי וחשוב ביישום מדיניות השר ואשר נוגעת למוכנות המשרד ויחידותיו ,  לקראת מצבי החירום והשגרה בישראל ". 

סופית :  גנות מונה למנכ"ל המשרד לביטחון הפנים
אחרי שהיועמ"ש וינשטיין קבע כי אין מניעה משפטית למנות את יעקב גנות לתפקיד מנכ"ל המשרד לביטחון הפנים ,  הודיע השר אהרונוביץ' רשמית על המינוי .  הנושא טעון את אישור הממשלה

