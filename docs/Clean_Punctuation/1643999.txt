תושב ישראל : " אני לא חיסלתי את אל מבחוח "
 אזרח בריטי המתגורר בבית שמש ,  גילה לתדהמתו ששמו זהה לאדם החשוד בהשתייכות לחולייה שחיסלה את בכיר חמאס מוחמד אל מבחוח . " אני לא יודע איך זה קרה או מי בחר את השם שלי ולמה "
 האם התגלה קשר ישראלי להתנקשות במוחמד אל מבחוח ?  תושב בית שמש המחזיק באזרחות בריטית ,  גילה היום  ( שלישי )  כי הוא חשוד בחיסול בכיר חמאס מחמוד אל-מבחוס בדובאי .  בראיון לסוכנות הידיעות  " רויטרס "  סיפר האיש ,  מלווין אדם מילדינר ,  כי שמו זהה לשמו של אזרח בריטי ,  שלפי טענת משטרת דובאי היה חבר בחולייה שהתנקשה באל-מבחוח .  לדבריו ,  הוא מואד  " כועס ופוחד "  מאז הפרסום .  מילדינר טרח לציין בראיון כי אין לו שום קשר להתנקשות בדובאי . 
" התעוררתי הבוקר לעולם של כיף ",  אמר מיליבנד בסרקסטיות ,  לאחר שתמונות החשודים ושמותיהם פורסמו היום בעיתונים הישראליים . " אני כועס ,  מודאג ומפוחד - מהרבה דברים .  אני בודק מה אני יכול לעשות כדי להסדיר את העניינים ולטהר את שמי ",  אמר מילדינר . " אני לא יודע איך זה קרה או מי בחר את השם שלי ולמה ,  אבל אני מקווה לגלות בקרוב ".  הדבר היחיד שמנחם את מילדינר היא שתמונת החשוד שפורסמה היא לא שלו . " זאת לא התמונה שמופיעה בדרכון שלי ,  וזאת לא התמונה שיש על הפנים שלי כשאני מתהלך כל יום ",  אמר מילדינר . " יש בידי את הדרכון שלי .  הוא בביתי ,  יחד עם הדרכונים של כל בני משפחתי ,  ואין שם חותמת של דובאי כי מעולם לא הייתי בדובאי ".  יחד עם זאת ,  מילדינר מודה ששמו הוא די נדיר : " סביר שאין הרבה כמוני ".  
אמש הודיעה משטרת דובאי כי מחקירת חיסולו של בכיר חמאס מחמוד אל-מבחוח לפני כחודש בשטחה עולה ש"כנופיית שכירי חרב "  היא זו שביצעה את החיסול .  גורמים בממשלת בריטניה שוללים את המעורבות של אזרחים בריטים ואירים בחיסול בכיר חמאס מחמוד אל-מבחוח .  מקור בממשלה אמר היום לעיתון הבריטי  " הדיילי טלגרף ",  כי להערכתו סוכני מוסד נושאי דרכון אירי ביצעו את הרצח .
 
תושב ישראל : " אני לא חיסלתי את אל מבחוח "
 אזרח בריטי המתגורר בבית שמש ,  גילה לתדהמתו ששמו זהה לאדם החשוד בהשתייכות לחולייה שחיסלה את בכיר חמאס מוחמד אל מבחוח . " אני לא יודע איך זה קרה או מי בחר את השם שלי ולמה "
 
