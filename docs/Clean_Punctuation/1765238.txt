וול סטריט חוזרת לבזבוזים וחגיגות
ההתאוששות בבורסות ברחבי העולם נוסכת ביטחון בוול סטריט ומחזירה את הלקוחות למסעדות היוקרה ,  לבתי המכירות הפומביות ולטיפולים הקוסמטיים היקרים
ניו יורק טיימס  >  >  התרוממות הרוח חוזרת לוול סטריט .  במסיבת ליל כל הקדושים השנתית של ג'וש קופלוויץ ,  נדחסו יותר מ-1,000 איש ל-550 המטרים הרבועים של מועדון הלילה גוד יוניטס במנהטן ,  קהל גדול בהרבה בהשוואה לשנים האחרונות .  הבר הפתוח מומן בידי ראשן סטנדרד וודקה ,  וקפלוויץ ,  אנליסט השקעות בגולדמן סאקס ,  הצליח לסגור אפילו הופעת אורח של כוכבת ההיפ הופ ליל קים ,  שעלתה לבמה בתחפושת של חתולה שחורה .  שנתיים אחרי פרוץ המשבר הכלכלי ,  הבורסות מתאוששות והאליטה של וול סטריט חוזרת לנשום לרווחה .  פירוש הדבר חזרה לבזבוזים - לעתים בהססנות ,  ולעתים במלוא היהירות המוכרת .  זה נכון שחברות רבות בוול סטריט צמצמו את הוצאותיהן על מלונות יוקרה ומטוסים פרטיים ,  לאחר שזכו לביקורת ציבורית נוקבת .  הגבלות רבות נותרו בתוקף ,  כגון טיסות במחלקת תיירים או קיצוצים בשירותי הנסיעות הפרטיות .  אך בכל הנוגע לבזבזנות אישית ,  ישנם סימנים לכך שהארנקים מתחילים להיפתח .  סוחרים ומנהלים סיפרו כי המשרות שלהם נראות הרבה יותר בטוחות .  עסקים שפעילויותיהם תלויות במחזורי השוק חזרו לשגשג . " וול סטריט חזרה לבזבז לא פחות מבעבר ",  אמרה רופאת העור ד"ר פרנססקה פוסקו ,  שעסקיה חזרו לשגשג לאחר כמה שנים קשות .  מבית המכירות הפומביות כריסטי'ס נמסר כי משקיעים מהעולם הפיננסי שנעלמו משוק המכירות הפומביות במהלך משבר האשראי של 2008 נוהרים כעת בחזרה .  מסעדות היוקרה מדווחות על התאוששות בהזמנות .  במסעדת פורטר האוס בטיים וורנר סנטר ,  השף הראשי ,  מייקל לומונקו ,  אמר כי נרשמה עלייה של כ-10% בעסקים לעומת השנה שעברה ,  וכי  " אנשים מתחילים להתגבר על מה שקרה ".  המסעדה היא אחת החביבות על אנשי וול סטריט ,  ובהם גם מנכ"ל גולדמן סאקס ,  לויד בלנקפין .  מתווכי נדל"ן מסרו כי מנהלים בוול סטריט כבר מחכים בתור להשכרת בתי נופש בהמפטונס בקיץ הבא .  דולי לנץ ,  מכוכבות חברת הנדל"ן פרודנשל דאגלס אלימן אמרה כי ההזמנות חזרו במלוא הקיטור : " יש כעת בשוק תשוקה כמותה לא ראיתי זה זמן מה ".  היא אמרה שלקוחותיה ,  כמעט כולם מוול סטריט ,  חוששים להחמיץ עסקות .  רק באחרונה ,  סיפרה לנץ ,  שלושה אנשים התחרו על השכרת בית קיץ בהמפטונס ביותר מ-40 אלף דולר .  השכר בוול סטריט השנה לא יהיה גבוה בהרבה לעומת 2009 ,  ואף עשוי להיות נמוך יותר .  כך שהשינוי בגישה נובע יותר משיקולים של ביטחון ופחות משיקולי הכנסה . " מצב הרוח ללא ספק טוב יותר ,  טוב בהרבה לעומת השנה שעברה ",  אמר דייויד גילדאה ,  סוחר בתחום שירותי הבריאות בקואן אנד קומפני בוול סטריט .  גילדאה עבד כסוחר בבר סטרנס לפני שהבנק נמכר לג'יי פי מורגן צ'ייס במחיר זעום .  לאחר מכן עבר לחברה אחרת ,  שפירפרה גם היא בין החיים למוות .  ב-2008 ,  גם ביום מסחר טוב ,  לדבריו ,  הוא ועמיתיו הסוחרים העדיפו שלא לצאת לברים אחרי העבודה ,  מתוך חוסר הביטחון באשר לאובדן משרתם .  כעת ,  סיפר גילדאה ,  אנשים יוצאים יותר ,  וחברות כגון קואן אופטימיות יותר בנוגע לעתידן . " האם חזרנו להיכן שהיינו ?  ממש לא ",  הוא אמר . " אנשים רבים בתעשייה למדו לחיות באופן אחראי יותר ,  אבל אין ספק שיש תסיסה חיובית מחודשת בוול סטריט ".  התחושה החיובית בוול סטריט מתפרצת למרות העובדה שהבונוסים אינם צפויים לעלות השנה לעומת השנה שעברה .  בחישוב כולל ,  גולדמן ,  מורגן סטנלי ,  סיטי ,  בנק אוף אמריקה וג'יי פי מורגן צ'ייס הפרישו 89.54 מיליארד דולר השנה לבונוסים לעובדיהם ,  2.8% פחות מבשנה שעברה ,  לפי נתוני נומרה .  סך ההכנסות בחמשת החברות ,  בתוך כך ,  ירד בכ-4% השנה .  ממחקר שנערך על ידי אלן ג'ונסון ,  מומחה שכר מוערך ,  עלה כי הבונוסים יטפסו ב-5% השנה במגזר השירותים הפיננסיים הכולל ,  בעוד עובדים בעסקים כגון ניהול נכסים ייהנו מעלייה של 15% .  בשנים שהובילו למשבר האשראי ,  התפרסמו כמה מנהלים בשל ההוצאות הגבוהות שלהם ,  כמו ל .  דניס קוזלובסקי ,  מנכ"ל טייקו אינטרנשיונל ,  שווילון אמבט שרכש ב-6,000 דולר נהפך לסמל לבזבוז מיותר .  חלק מהעודפים נותרו .  סוחר במורגן סטנלי ניסה באחרונה לשכור גמד למסיבת רווקים במיאמי ,  וביקש מהגמד לפגוש בו בנמל התעופה בסגנון  " גברים בשחור ",  לפי חילופי המיילים .  הסוחר ,  שרצה כי הגמד ייקשר באזיקים לרווק ,  פוטר באחרונה .  אך מרבית ההוצאות מוקדשות לתענוגות מקובלים יותר .  מארק פורטר ,  מנהל בכיר בכריסטי'ס ,  סיפר כי הסוחרים בוול סטריט נוהרים בחזרה למכירות הפומביות .  ההתעניינות המחודשת ,  לדבריו ,  נבעה בעקבות התאוששות כלכלית באזורים שונים ,  בין אם בהונג קונג ובין אם בארה"ב .  בחודשים האחרונים עלתה מוכנותה של דברה קילורן ,  לקוחה של ד"ר פוסקו ,  לשלם עבור ניתוחים קוסמטיים .  החודש היא הזמינה הליך קוסמטי של מתיחת פנים ללא ניתוח ,  בעלות של יותר מ-3,000 דולר .  קילורן ,  שמנהלת חברת ביטוח מברוקלין ,  אמרה כי בשנתיים האחרונות קיצצה את ההוצאות השנתיות שלה על ניתוחים קוסמטיים במחצית ,  לכ-3,000 דולר .  כעת חזרו הוצאותיה לרמות שלפני 2008 . " אני צריכה להיפגש עם אנשים רבים ,  וזה חלק מההשקעה בעצמי ",  היא אמרה .  עבור מסעדות כגון פורטר האוס ,  התאוששות בעסקים פירושה שלקוחות רבים יותר מזמינים את הסטייקים היקרים יותר ,  ומגיעים למסעדה פעמיים בחודש במקום פעם אחת .  לומונקו ,  השף ,  אמר כי ההזמנות לחדרים פרטיים עלו . " בנקודה כלשהי ,  החברות רוצות לתגמל את עובדיהן ,  ונראה כי השנה המוכנות שלהן לעשות זאת עלתה ",  הוא אמר .
 
וול סטריט חוזרת לבזבוזים וחגיגות
ההתאוששות בבורסות ברחבי העולם נוסכת ביטחון בוול סטריט ומחזירה את הלקוחות למסעדות היוקרה ,  לבתי המכירות הפומביות ולטיפולים הקוסמטיים היקרים

