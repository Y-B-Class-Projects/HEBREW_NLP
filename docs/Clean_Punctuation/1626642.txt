המסחר באופציות בבורסת פילדלפיה הופסק לשעה וחצי בעקבות עשן בבניין
הבורסה ,  בה מתקיימים 21% מסך המסחר באופציות בארה"ב ,  חזרה לפעול כסדרה ב-12:40 שעון ניו יורק
המסחר בבורסת האופציות של פילדלפיה חזר לסדרו לאחר הפסקה בת שעה וחצי שנגרמה בעקבות עשן בבניין הבורסה .  עובדי קומת המסחר פונו לאחר דיווח על ריח עשן בקומה התחתונה בבניין .  לאחר שעה ,  הודיעה מפעילת הבורסה ,  נאסד"ק-omx ,  כי הבעיה טופלה ,  ועובדי הבורסה יכולים לשוב לעבודתם .  המסחר חודש ב-12:40 שעון ניו יורק  ( 19:40 שעון ישראל ) .נאסד"ק-omx רכשה את בורסת האופציות של פילדלפיה ביולי 2008 ,  תמורת 652 מיליון דולר .  בורסת פילדלפיה היא הוותיקה בארה"ב  היא נוסדה בשנת 1790 .  21% ממסחר האופציות בארה"ב החודש התקיים בבורסת פילדלפיה  למעלה מ-57 מיליון עסקות באופציות ,  ההיקף השני בגודלו בארה"ב לאחר בורסת האופציות של שיקגו .
 
המסחר באופציות בבורסת פילדלפיה הופסק לשעה וחצי בעקבות עשן בבניין
הבורסה ,  בה מתקיימים 21% מסך המסחר באופציות בארה"ב ,  חזרה לפעול כסדרה ב-12:40 שעון ניו יורק

