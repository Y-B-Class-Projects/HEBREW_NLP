חברת התוכנה אטיוניטי תגדיל את הכנסותיה ב-30% בעקבות הסכם עם מיקרוסופט
הסיפור היומי
 >  >  חברת התוכנה אטיוניטי הודיעה אתמול כי חתמה על הסכם לשיתוף פעולה ,  שבמסגרתו תשלב מיקרוסופט את תוכנת הדגל של החברה ,  המאתרת שינויים במסד נתונים בזמן אמת  ( cdc )  .  התוכנה תשולב בגרסה הבאה של תוכנת sql server של מיקרוסופט .  אטיוניטי שכבר פעלה עם מיקרוסופט ,  נכנסה בעבר לחובות בעקבות ניסיון כושל לנצל את היתרונות הטכנולוגיים שלה ולפתח אפליקציות שונות .  ההלוואות שלקחה החברה הצטברו וב-2010 הסתכמו חובותיה בכ-3 מיליון דולר .  בעבור חברה שמחזור המכירות שלה הוא 9.5 מיליון דולר ,  סכום זה הוא משמעותי מאוד .  באמצע 2008 ,  כאשר שמעון אלון התמנה למנכ"ל ,  הוא החליט לסיים את פיתוח האפליקציות שגזלו זמן פיתוח רב והשקעות גדולות . " זיהינו את הצורך בתוכנות ה-cdc כבר ב-2008 ,  והחלטנו שזה יהיה הכיוון האסטרטגי של החברה ",  אמר אלון .  היקף העסקה עם מיקרוסופט הוא 7 מיליון דולר ,  כאשר כבר בשנה הקרובה יוזרמו לחברה מזומנים בהיקף של 3 מיליון דולר והשאר ייפרסו על פני 4 שנים - מיליון דולר בכל שנה . " העסקה הזאת משמעותית לחברה ,  בין השאר משום שתאפשר לנו לשלם את כל חובותינו בשנה הקרובה .  בסוף 2011 כבר נוכל להתחיל להשקיע בחברה את הכספים שעד היום הושקעו בהחזרי חוב ",  אמר בתגובה אלון .  תוכנת הדגל של החברה מאפשרת עדכון מסדי נתונים המשתנים באופן רציף - תכונה שבאה לביטוי בעיקר במחשוב הענן ,  ונותנת לאטיוניטי דריסת רגל בתחום פעילות חדש ומתפתח .  מיקרוסופט מעריכה כי שוק מחשוב הענן העולמי יגיע לכ-2.5 טריליון דולר ב-2011 ,  והם מעריכים את נתח השוק שאליו יפנו בכ-400 מיליארד דולר .
 
חברת התוכנה אטיוניטי תגדיל את הכנסותיה ב-30% בעקבות הסכם עם מיקרוסופט
הסיפור היומי

