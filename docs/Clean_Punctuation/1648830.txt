בית"ר תחפש שותף לאמסלם
ההתאחדות הבהירה לקבוצה שהסיכוי שלה להמשיך ללא מאמן עם תעודת פרו אפסי .  לבית"ר נותרו 20 יום למצוא מאמן
בבית"ר ירושלים אמנם מרוצים מאוד מדוד אמסלם ,  אך נראה כי לא יוכלו להימנע מלמצוא לו שותף המחזיק בתעודת פרו .  אנשי הקבוצה ביררו עם אנשי ההתאחדות לכדורגל באופן לא רשמי האם יוכלו להמשיך ולהתנהל ללא מאמן עם תעודת פרו עד לסיום העונה במאי ,  אך אלה הבהירו להם כי הסיכוי שמהלך כזה יאושר הוא אפסי .  כזכור ,  לקבוצה עומדים 30 ימים מרגע פיטורי המאמן על מנת למנות מאמן עם תעודת פרו במקומו ,  כשלבית"ר נותרו 20 ימים בלבד עד לתום הזמן הקצוב .
 בתקנון ההתאחדות לכדורגל יוסף באופן רשמי הסעיף הקובע כי בליגת העל ובנבחרות הלאומיות יכול לאמן רק מאמן עם תעודת פרו רק בסיום העונה הנוכחית ,  אך ההנחיות הן לא לאשר חריגה מההחלטה באופן גורף .
 גם בהפועל רעננה ,  שם פוטר אלי כהן שלשום ,  בדקו את האפשרות להמשיך עד סוף העונה ללא מאמן עם תעודת פרו ונתקלו באותו הסבר .  עם זאת ,  עקב העובדה כי הסעיף עדיין לא מופיע בתקנון ,  במידה ותצטרכנה אחת מהקבוצות הארכה של מספר ימים היא לא תיענש ,  אך בהתאחדות לא יאפשרו לאחת מהן למשוך את העניין תקופה ארוכה ,  ובטח שלא עד לסיום העונה במאי .
 
בית"ר תחפש שותף לאמסלם
ההתאחדות הבהירה לקבוצה שהסיכוי שלה להמשיך ללא מאמן עם תעודת פרו אפסי .  לבית"ר נותרו 20 יום למצוא מאמן

