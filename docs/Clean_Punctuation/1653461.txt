 " אני בעד תחרות - אך המבחן בהסכמי השכר "
 יו"ר ההסתדרות עופר עיני ,  עקץ את ארגון כוח לעובדים ואמר כי  " החוכמה אינה רק בהצטרפות של עובדים לארגון ,  אלא בחתימה על הסכם שכר קיבוצי מול המעסיקים עבור עובדים אלה "
  ( צילום :  עוז מירון עריכה :  יאיר דניאל ) 
יו"ר ההסתדרות ,  עופר עיני ,  אמר כי הוא בעד תחרות גם בתחום של גיוס עובדים לארגוני עובדים .  כל מקום עבודה שמתארגן - מנצח ,  והלוואי שיקומו עוד ארגוני עובדים .  בישראל יש 2 מיליון עובדים לא מאוגדים ויש הרבה מה לעשות בעניינם ".  עיני התייחס בכך לארגון החדש  " כוח לעובדים ",  המנסה להתחרות בהסתדרות .  
עיני ,  שדיבר בכנס של המרכז הישראלי לניהול  ( המי"ל )  בשיתוף עם TheMarker בכפר המכביה ,  שיגר עקיצה לכוח לעובדים ,  בלי לנקוב בשמו : " החוכמה אינה רק בהצטרפות של עובדים לארגון ,  אלא בחתימה על הסכם שכר קיבוצי מול המעסיקים עבור עובדים אלה .  אם ההסתדרות מצליחה לארגן עובדים היא גם מסוגלת לסיים את המלאכה על ידי חתימה על אלפי הסכמים קיבוציים ".  
בעניין התקציב הדו שנתי ,  עד כה אמר עיני שהוא מתנגד לתקציב דו שנתי ,  מכיוון שקשה יותר להכניס בו תיקונים מאשר בתקציב לשנה אחת .  
עיני טען שהממשלה אינה הומוגנית וקיימת עצמאות יתרה מצד אנשי אגף התקציבים כלפי שר האוצר . " אנשי האגף כבר ניסו לטרפד את שיתוף הפעולה ההדוק בין הממשלה ,  ההסתדרות והמעסיקים ,  אך מה שהציל את המשק היה בדיוק שיתוף פעולה זה ,  שהתבטא בין היתר בעסקת החבילה והקמת השולחן העגול לשלושת הצלעות החשובות במשק ".   
" עסקת החבילה והשולחן העגול יצרו מצב של מינימום שביתות בישראל ,  וזה מתבטא בחיסכון מיליארדי שקלים למשק ",  אמר עיני .  הוא שיבח את שיתוף הפעולה בין ההסתדרות למעסיקים הפרטיים : " בעבר התנהל משא ומתן בן 9 שנים בין ההסתדרות למעסיקים על הסכם פנסיה .  מה שהאריך את הדיונים היו ארבע מחלוקות בין הצדדים .  אבל בשיחה אחת ביני לבין נשיא התאחדות התעשיינים ,  שרגא ברוש ,  סיכמנו שכל צד יוותר על שתי מחלוקות .  כך השגנו הסכם פנסיה בתוך 5 דקות ".  
עיני אמר שההסתדרות עושה באחרונה מאמץ גדול לארגן בשורותיה עובדים . " 46% מהעניים בישראל הם אנשים עובדים ,  רובם במשרה מלאה .  זה אומר שהמעסיקים שלהם אינם משלמים להם אפילו את שכר המינימום הקבוע בחוק .  אבל איש מעובדים אלה אינו מאורגן בהסתדרות .  אין אף עני בישראל שהוא עובד מאורגן ".  
עיני מסר  " אל תשברו את תהליך ההתארגנות של העובדים .  נסו להפיק ממנה את המיטב .  ההתארגנות חייבות להוביל להסכם קיבוצי שהמעסיקים יוכלו לעמוד בו מבחינה כלכלית ושהעובדים יוכלו לקבלו ".  עיני הוסיף כי לצערו לא כל הוועדים פועלים במסגרת האיזונים שקבעה ההסתדרות  " ויש כאלה החושבים שהכל מותר להם ".  
ד"ר שלומית קמינקא ,  יו"ר העמותה לניהול ,  פיתוח וחקר משאבי אנוש ,  הציגה בכנס ממצאי סקר שנערך בקרב 360 חברות ולפיו 80% מהמשיבים אמרו שהארגון התמודד ביעילות עם המשבר הכלכלי האחרון .  87% מהנשאלים ציינו שהחברה פיטרה עובדים .  החברות הקטנות נטו לפטר עובדים יותר מהגדולות ,  אך לא היה הבדל בעניין זה בין המגזרים השונים - היי-טק ומפעלים מסורתיים .  
הסקר ,  שנערך בשיתוף עם ד"ר גלית סיני-קרמונה בעלת חברת מתודה ישומי מחקר ,  מצא גם כי מגזר ההיי-טק וחברות קטנות נפגעו כתוצאה מהמשבר יותר מבחינת התפקוד היומיומי ומבחינת יחסי העובדים עם מנהליהם .

" אני בעד תחרות - אך המבחן בהסכמי השכר "
 יו"ר ההסתדרות עופר עיני ,  עקץ את ארגון כוח לעובדים ואמר כי  " החוכמה אינה רק בהצטרפות של עובדים לארגון ,  אלא בחתימה על הסכם שכר קיבוצי מול המעסיקים עבור עובדים אלה "
 
