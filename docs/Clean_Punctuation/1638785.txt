אופוריית הגז :  החתמים של אלון חיפושי גז יקבלו 5 מיליון שקל 
דור אלון תחלק לבעלי מניותיה יחידות השתתפות באלון חיפושי גז ונפט
 >  >  האופוריה סביב מניות הנפט והגז באה לידי ביטוי בהנפקה שצפויה להתבצע בימים הקרובים של חברת אלון חיפושי גז טבעי ,  שבשליטת דור אלון של דודי ויסמן ושרגא בירן .  הנכס העיקרי של אלון חיפושי גז טבעי הוא האחזקה של כ-4% במאגר הגז הטבעי מול חופי חיפה .  השותפות המוגבלת אלון חיפושי גז מחזיקה ב-4% מהזכויות בקידוח  " תמר ",  שבו היתה תגלית גז בינואר 2009 .  העתודות המוכחות של הקידוח הם 208 bcm .  השותפים ל"תמר "  חתמו בסוף דצמבר 2009 על חוזה עם חברת החשמל ,  שלפיו יימכר בכל שנה גז טבעי בכמות של 2.7 bcm לפחות ובהיקף כספי של 400-750 מיליון דולר בשנה .  דור אלון תחלק כדיווידנד בעין לבעלי מניותיה יחידות השתתפות באלון חיפושי גז ונפט ,  ותנסה לגייס 31 מיליון שקל לפי שווי חברה של 770 מיליון שקל לפני הכסף .  התמחור נעשה בדומה לשווי האחזקה של ישראמקו במאגר  " תמר "   ( 28.75% )  ,  כלומר שווי של 18.8 מיליארד שקל .  מהתמחור של ההנפקה נגזר כי יתר הפעילות של דור אלון ,  הכוללת הפעלת מאות תחנות דלק ,  חנויות נוחות ,  שיווק דלק סילוני ,  מוערכת לפי שווי של 610 מיליון שקל בלבד .  פרט מעניין שעולה מהתשקיף של אלון חיפושי גז טבעי הוא כי חתמי ההנפקה - קונסורציום החתמים הכולל את פועלים אי.בי.אי חיתום ,  רוסאריו קפיטל ,  מיטב הנפקות וברק קפיטל חיתום - יקבלו עמלת חיתום נאה של 5 מיליון שקל .  זאת תמורת התחייבות חיתומית לאסוף את כל הסחורה בהיקף של 31 מיליון שקל אם הציבור לא יקנה את יחידות ההשתתפות .  מי שעשויה לגרוף רווחים נאים מההנפקה של אלון חיפושי נפט היא חברת אפריקה ישראל שבשליטת לב לבייב ,  שמימשה בשבוע שעבר אופציה לרכישת 7% ממניותיה של דור אלון אנרגיה תמורת 54.4 מיליון שקל .  זאת במחיר הנמוך ב-45.2% ממחיר הבורסה של מניית דור אלון ,  ששיקף לאפריקה רווח של 100% בתוך חמישה חודשים .  אפריקה ישראל תקבל כעת 7% מאלון חיפושי גז ,  כשאין לה חסימה על מימוש המניות האלו .  אפריקה ישראל קיבלה את האופציה לרכישת מניות בחברות הציבוריות של קבוצת אלון בספטמבר 2009 .  זאת כחלק מעסקה שבה מכרה אפריקה לקבוצת אלון 26.1% ממניותיה של אלון ,  וקיבלה בתמורה 51.5% ממניותיה של חברת alon usa ,  וכן אופציה לרכוש 7% ממניות דור אלון במחיר של 55 שקל למניה  ( 982 אלף מניות )  .
 
אופוריית הגז :  החתמים של אלון חיפושי גז יקבלו 5 מיליון שקל 
דור אלון תחלק לבעלי מניותיה יחידות השתתפות באלון חיפושי גז ונפט

