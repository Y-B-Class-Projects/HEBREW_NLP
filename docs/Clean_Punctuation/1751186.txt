חברות הסלולר משלמות על יחסן ללקוחות
ממדד ה"מספר האחד שצריך לדעת "  של מגזין TheMarker ,  עולה כי מנויי חברות הסלולר לא ימליצו עליהן למכריהם .  הם חשים שבויים ואף עשוקים .  ובכל זאת ,  רווחי החברות צפויים לעלות
 >  >  הישראלים חשים תחושות שליליות נגד חברות הסלולר שבהן הם מנויים - כך עולה ממדד ה"מספר האחד שצריך לדעת ",  המתפרסם בגיליון נובמבר של מגזין themarker .  המדד ,  המתפרסם זו הפעם הרביעית ,  בוחן כמה מלקוחות החברות יהיו מוכנים להמליץ על המותג או השירות לחבריהם ובני משפחתם  ( ראו תיבה )  .  מהמדד עולה כי רוב לקוחות חברות הסלולר לא ימליצו לחבריהם לעשות מנוי בחברה שממנה הם מקבלים שירות .  כלומר ,  רוב לקוחות חברות הסלולר הם לקוחות  " משמיצים ",  אשר יעצרו את צמיחת החברות .  הנתונים אינם צריכים להפתיע איש .  בשלוש השנים האחרונות חברות הסלולר מאבדות פופולריות במהירות בקרב הציבור הישראלי .  ההוצאה החודשית הממוצעת ללקוח בישראל  ( arpu )  היא 140 שקל .  כאשר במשפחה יש לעתים ארבעה מכשירים ויותר ,  המחיר החודשי משמעותי .  וזוהי רק העלות הממוצעת .  יחד עם תעלולי חברות הסלולר שמסייעים להן לגבות עוד כספים והדימיון הגדול בין החברות ,  הציבור חש מצוקה של ממש כלפי חברות הסלולר .  הלקוחות מרגישים שבויים ,  אפילו עשוקים ,  אך ממשיכים לשלם .  שכן שירות הטלפון הסלולרי החליף את הטלפון הקווי ,  ונהפך לשירות חיוני לאורח החיים הנוכחי .  לא פלא שהכנסות חברות הסלולר הם התחום הצומח ביותר בשוק התקשורת המקומי .  הכנסות אלו צפויות לעלות על 19 מיליארד שקל ב-2010 .  תעשיית הסלולר בשנה האחרונה חוותה ירידה נוספת במדד ביחס לשנה הקודמת ,  ולמעשה כעת כל התעשייה נמצאת בפוזיציה שלילית  ( ממוצע של 17%- )  - לקוחות הסלולר לא ימליצו לחבריהם על חברת הסלולר שלהם .  ירידה תלולה לפרטנר פרטנר חוותה בשנה האחרונה את הירידה הנומינלית הגדולה ביותר במדד ,  משיעור חיובי של 14% ממליצים נטו ,  ירדה החברה למינוס 6% ממליצים נטו - נסיגה של 20% .  סלקום ירדה ב-9% ופלאפון ספגה ירידה של 15% .  התחושה השלילית כלפי כל ארבע החברות הפעילות בענף מצביעה גם היא על רמת התחרות הנמוכה הקיימת בו .  החברות פועלות בתחום התדמיתי בצורה דומה מאוד זו לזו ,  ואין חברה המנסה להוביל בו .  המדד מצביע כי קיים בענף סוג של תיאום לכאורה ,  כך שאף חברה אינה פועלת בצורה שונה באופן מובהק ממתחרותיה .  הדבר נכון לתעריפי הסלולר ונכון לגבי מיתוג החברות .  מחקר של חברת באזילה  ( buzzilla )  הישראלית ,  שפורסם ב-themarker ונועד לבדוק את עד כמה  " משוחחים "  ברשת האינטרנט על מותג מסוים ,  זיהה גם הוא נסיגה במעמדה של פרטנר . " חלק ניכר מהגולשים מציינים כי בחודשים האחרונים חל שינוי לרעה ביחס ללקוח בפרטנר ,  והיא מושווית לחברות אחרות שגם להן יצא שם דומה ,  כמו hot .  כמו כן ,  עלתה התייחסות לשינוי הבעלות וההנהלה שחלו בתקופה זו ,  כבעלי השפעה על איכות השירות ",  נכתב במחקר .  גם תוצאות מחקר זה אינן מפתיעות .  בשנה החולפת הובילה פרטנר את המאבק נגד היוזמה של משרד התקשורת להפחית את תעריפי הקישוריות ולהרחיב את התחרות בענף הסלולר .  חזית זו פגעה בחברה ברמה התדמיתית ,  וצימצמה את הפרמיה של המותג שלה מול מתחריה .  הדבר בא לידי ביטוי בירידה תלולה במדד .  לדרהי יש עבודה רבה במירס מירס הקטנה ממשיכה להיות לא פופולרית בקרב לקוחותיה ,  ומרביתם לא ימליצו על החברה לחבריהם .  הנתונים לא מאוד מפתיעים .  מירס היא עדיין חברה שמרבית לקוחותיה קיבלו את המנוי שלהם דרך הסכמים עם מקום העבודה ולא בחרו בה בעצמם .  החברה אמנם שיפרה מעט את המדד בשנה החולפת ,  אך למירס עדיין דרך ארוכה לעבור כדי ליהפך לחברת סלולר מן המניין .  בשנה הקרובה צפויה החברה להתחיל להשקיע בתשתית חדשה ,  שאמורה למקם אותה בקו אחת עם מתחרותיה .  השקעות אלו ייעשו על ידי בעל הבית החדש של החברה ,  פטריק דרהי ,  אשר השלים השתלטות על hot בשבוע שעבר .  עבדותו של דרהי לפניו שכן תדמיתן של שתי החברות ,  הצפויות להרכיב את קבוצת התקשורת שתתחרה בקבוצת בזק ,  אינן מן המשופרים .  לצד ההשקעות ברשת חדשה יצטרך דרהי להשאיר הרבה כסף בצד על מנת לשקם את תדמית החברות .  פוטנציאל גדול למפעילים חדשים תוצאות המדד מעידות על הפוטנציאל הגדול שיש למפעילים חדשים אשר ייכנסו לשוק הסלולר ,  אם אכן במהלך 2011 תתאפשר פעילות של מפעילים וירטואליים שיישענו על תשתיות החברות הקיימות mvno .  גם רפורמות צרכניות גדולות צפויות לפגוש את השוק בתחילת השנה ,  כמו גם הורדת הקישוריות .  את השוק הזה יפגשו פרטנר ,  פלאפון וסלקום עם לקוחות רבים ,  אך מרביתם כאמור אינם מרוצים וייתכן שינצלו את ההזדמנות - וינטשו את חברת הסלולר שלהם .  החברות משקיעות אולי סכומי עתק בפרסום ובמיתוג ,  אבל החשבונות הגדולים שמקבלים הלקוחות הופכים אותם לרגישים ,  והמגע עם נציגי החברות לא מצליח פעמים רבות להסיר את התחושה הרעה .  תחום הסלולר הוא תחום צומח - ולו רק בגלל העלייה בשימוש הצרכנים ,  אבל חברות הסלולר נכנסות לעידן של תחרות מחודשת מוחלשות .  הרפורמות יחייבו אותן להיכנס לפוזיציה תחרותית קצת יותר .  דבר שיפגע במאזנים שלהן ,  אבל עשוי לשפר את נאמנות הלקוחות .  הרגישות לא נעצרת רק בתחום הסלולר .  תחומי התקשורת שנבחנו במדד - טלוויזיה רב-ערוצית ,  ספקיות אינטרנט ,  טלפון קווי ועוד - הציגו אף הן תוצאות נמוכות .  תחום התקשורת נהפך לכבד על ארנקם של הישראלים ,  אך מנגד התחושה היא שרמת השירות יורדת והערך המוסף ממוצרי התקשורת אינו עולה בצורה מהותית .  לפיכך נוצרת בקרב רבים תחושה של אי שביעות הרצון .
 
חברות הסלולר משלמות על יחסן ללקוחות
ממדד ה"מספר האחד שצריך לדעת "  של מגזין TheMarker ,  עולה כי מנויי חברות הסלולר לא ימליצו עליהן למכריהם .  הם חשים שבויים ואף עשוקים .  ובכל זאת ,  רווחי החברות צפויים לעלות

