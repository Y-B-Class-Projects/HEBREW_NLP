המימד הרביעי
שבירת השיא וחציית קו ה-1.83 מיליארד דולר אלו לא ההישגים היחידים של  " אווטאר ".  יש גם מוות ,  דיכאון ודור חדש של צאצאי נאבי
ההישג המשמעותי של ג'יימס קמרון אמנם הושלם אתמול עם חגיגות הניצחון על השיא של עצמו ,  אבל שרשרת דיווחים ביזאריים נפלטו מתיבת הפנדורה של היצורים הכחולים מרגע עלייתה למסכים .  כך ,  לצד שבירת שיא הכנסות וריפוד חשבון הבנק של קמרון ,  הבמאי שובר הקופות יכול להתגאות גם בדור ילידי נאבי ,  עידוד הגזענות ,  פיתוח תעשיית הפורנו וכן ,  אפילו מוות אחד הוא יכול לקחת על עצמו .
 
אחרי שלקה במחלת השיפוץ הדיגיטלי והרס עבור מעריצים רבים את האותנטיות של הטרילוגיה הכי טובה בהיסטוריה  ( אלא אם כן קמרון הולך על הפרנצ'ייז )  ,  ג'ורג' לוקאס הודיע כי בעקבות  " אווטאר "  החליט להחריב בשנית את  " מלחמת הכוכבים "   הפעם בתלת מימד .  מה שבטוח ,  זה לא יכול להיות רע יותר מלראות את ליאונרדו דיקפריו טובע שוב בתלת מימד ברימייק ל"טיטאניק ".  מי מלך העולם עכשיו ,  ג'יימס ? 
ג'ייסון רייטמן ,  תסריטאי ובמאי  " תלוי באוויר "  בוודאי לא מרוצה מהחדשות האחרונות על  " אווטאר ".  בעוד הוא עמל וטרח על תסריט מתוחכם שיגרום לכם להרגיש כאילו אתם לבד בעולם ואין טעם לקיום העלוב שלכם בחברה המודרנית ,  קם ג'יימס קמרון ,  צבע כמה חבר'ה בכחול ,  שלח אותם לקורס רכיבה על ציפורים והוציא מאות מעריצים מבית הקולנוע כשבליבם התחושה שאין טעם לחיים אם הם לא על פנדורה .  כמה מומחים ממרפאות דיכאון האשימו את הסרט בהיותו הדחיפה האחרונה מהצוק עבור מטופל מדוכא וטוענים כי הסרט החריף את מצבם של כמה מהחולים .  שמישהו מהדוקטורים האלו יחליף למטופליו את המרשם מפרוזאק ל-LSD .  בזוויות מסוימות ,  זה יכול להראות בול כמו  " אווטאר ". 
אדם בטייוואן הלך לעולמו כתוצאה מדום לב לאחר שצפה ב"אווטאר ".  רופא מקומי אף הסביר ואמר כי עודף ההתרגשות מהצפייה בסרט  " האיצה את הסימפטומים "  של הבחור המסכן בן ה-42 .  ככה זה בחיים .  א ? ייווה נותנת ,  א ? ייווה לוקחת .

" הסאן "  הבריטי דיווח כי בעקבות הצלחת הסרט ,  החלו אמריקאים ובריטים רבים לקרוא לילדיהם על שם גיבורי הסרט .  הדור הבא של הפרחחים הדיגיטליים ,  בהנחה שעוד לא שם קץ לחייו אחרי צפייה בסרט ,  עוד יגרום לנו להתגעגע לשמות כמו  " ים ",   " אגם "  ו"שמש ".  דור חדש של צאצאים למעריצי  " אווטאר "  פנאטיים נולד  ( איך ומדוע הם מצליחים להתרבות ,  אתם שואלים ?  התשובה היא נישואים בתוך החבר'ה )  והשם הפופולרי ביותר בקליקה הוא  " נייטירי ",  על שם הנסיכה לשבט הנאבי .  מעתה אמרו  " טורוק מאקטו ,  האוכל מתקרר "  ו"אמא של נייטירי  נייטירי יכולה לבוא לשחק ?  ". 
במקביל להצלחה של אווטאר ,  צצו טענות כי האידיאולוגיה מאחורי הסרט גזענית .  וויל הייבן מהטלגרף הבריטי ,  למשל ,  לא קונה את האחווה והאחדות של בני הנאבי .  אולי זה המבטא הג'מייקני של נייטירי בסרט ואולי זה בגלל העובדה שהיצורים הכחולים - המשולים בעיניו לאספסוף צבעוני ,  פראי וקדמוני  מוצאים גאולה ושלום רק כאשר ילד לבנבן מצליח לגרום להם להבין שידע הוא כוח .  ארצות הברית לא תשקוט עד אשר בבית הלבן יישב לו נשיא כחול .
 בסין - אותה ארץ שבה נעימת הנושא של  " טיטאניק "  היא שיר הקריוקי מספר אחת בכל הזמנים  החליטה מועצת הקולנוע להוריד את  " אווטאר "  מוקדם מן המסכים על מנת לאפשר לסרטי המקור לקבל את הרגע שלהם באור הזרקורים  ( סרט דוקומנטרי על הפילוסוף הסיני קונפוציוס אכן נשמע כמו פינוק לשנה הסינית החדשה )  .  אין קשר ,  כך אומרים מקורות רשמיים בסין ,  בין הצעד התמוה הזה לבין סצנות גניבת האדמות הברוטאליות שמציג  " אווטאר ".  איך אומרים בסינית  " אני רואה אותך "? 

זה כמעט מתבקש שבאומה הסוגדת לכסף ,  גם תעשיית המבוגרים המשגשגת תרוויח כמה שקלים על גבו של  " אווטאר ".  טרנד ראיית הלילה מיצה את עצמו דקות אחדות אחרי קלטת הסקס של פריס הילטון וסרטי מצלמות האבטחה כבר לא גרפיים כמו שהם היו .  הצעד המתבקש מצד האנשים הכחולים  ( ומצד חברת האסלר שהרימה את הכפפה )  הוא סרט כחול .  ועוד בתלת מימד . " איי סי יו ,  ג'ייקסאלי ,  נאו פאק מי הארד ". 

המימד הרביעי
שבירת השיא וחציית קו ה-1.83 מיליארד דולר אלו לא ההישגים היחידים של  " אווטאר ".  יש גם מוות ,  דיכאון ודור חדש של צאצאי נאבי

