הצעת חוק :  שלוש שעות חופשה בכל יום לנשים שבעליהן במילואים
עוד קובעת הצעת החוק של ח"כ עתניאל שנלר :  ייאסר על מעסיק לפטר עובדת הנעדרת חלקית בימי המילואים של בעלה
משרד התמ"ת בוחן הצעת חוק ולפיה נשים יהיו רשאיות להיעדר חלקית ממקום העבודה כאשר בעליהן במילואים ,  במטרה להקל עליהן .  בנוסף לכך ,  ייאסר על מעסיק לפטר עובדת הנעדרת חלקית בתקופת המילואים של בעלה.את הצעת החוק יזם ח"כ עתניאל שנלר  ( קדימה )  ומטרתה להעניק לנשים שבעליהן במילואים 3 שעות מדי יום ,  מתוך יום העבודה ,  כדי שהן יוכלו לטפל בילדים ולהתפנות לשאר מטלות הבית ,  בעת שהן נשארות לבדן.לפי הצעת החוק ,  אשה עובדת תוכל להיעדר 3 שעות עבודה במשך 8 ימי המילואים הראשונים ,  כאשר שעות אלה ייחשבו כחופשה ללא תשלום .  3 השעות החופשיות החל מיום המילואים התשיעי ואילך  ( או עד היום ה28- לשירות המילואים )  של הבעל ,  ייחשבו כשעות היעדרות שבעבורן לא ינוכו סכומים מהעובדה והיא תקבל את שכרה הרגיל.בדברי ההסבר לחוק נאמר כי  " לכאורה הנושאים בנטל המילואים הם הבעלים המשרתים בשירות מילואים פעיל ,  אך בפועל מי שנושאות בנטל המילואים לא פחות מכך הן נשות החיילים ,  אשר בעת המילואים מוטלת עליהן עבודה כפולה ומכופלת .  נשים אלה נאלצות למלא אחר כל התחייבויותיהן האזרחיות בעבודה ובנוסף לשאת בנטל הטיפול בילדים ובבית ,  כל זאת כשבעליהן נעדרים עקב שירות מילואים ". המוסד לביטוח לאומי ,  שיצטרך לשאת בחלק מהעלות של היעדרות הנשים מהעבודה ,  אינו מתנגד להצעה ,  לפיכך ההצעה עשויה להעלות בשבועות הקרובים לדיון בוועדת העבודה והרווחה של הכנסת .
 
הצעת חוק :  שלוש שעות חופשה בכל יום לנשים שבעליהן במילואים
עוד קובעת הצעת החוק של ח"כ עתניאל שנלר :  ייאסר על מעסיק לפטר עובדת הנעדרת חלקית בימי המילואים של בעלה

