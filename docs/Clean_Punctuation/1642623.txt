פאר הודחה מטורניר פריז
הטניסאית הישראלית נכנעה ללוסי ספארובה הצ'כית 6:3 ,  6:0 בתוך 53 דקות בלבד וסיימה את דרכה אחרי שלב רבע הגמר
שחר פאר הודחה היום  ( שישי )  מטורניר פריז  ( על סך פרסים של 700 אלף דולר )  אחרי הפסד 6:3 ,  6:0 ברבע הגמר ללוסי ספארובה הצ'כית ,  המדורגת 46 בעולם .  פאר נשברה פעם אחת במערכה הראשונה ,  מה שגרם לה להפסיד בה ,  אבל במערכה השנייה כבר לא הצליחה להוות יריב ,  נשברה שלוש פעמים נוספות והפסידה אחרי משחק קצר שארך 53 דקות בלבד .  
פאר  ( 6 בטורניר ,  22 בעולם )  ,  שגברה בדרך לרבע הגמר על אליז קורנה וקרולינה ספרם ,  דווקא ניצחה את ספארובה בשני המפגשים הקודמים ביניהן בשנת 2007 ,  אבל הפעם לא הצליחה לשחזר את אותן תוצאות .  הצ'כית בת ה-22 תשחק בחצי הגמר נגד פלאביה פנטה  ( 2 בטורניר )  ,  שגברה על טטיאנה גרבין 1:6 ,  3:6 בדרבי איטלקי .  

פאר הודחה מטורניר פריז
הטניסאית הישראלית נכנעה ללוסי ספארובה הצ'כית 6:3 ,  6:0 בתוך 53 דקות בלבד וסיימה את דרכה אחרי שלב רבע הגמר

