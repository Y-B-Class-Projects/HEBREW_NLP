ג'רי ווסט : " קובי גורם לכדורסל להיראות כמו טיול "
 כוכב העבר מפרגן לבריאנט ,  ששבר את שיאו כקלע המוביל בלייקרס אי פעם .  מה לגבי שיא ה-NBA ?   " בהחלט יכול לקרות "
 קובי בריאנט ממשיך לשבור כל שיא אפשרי והלילה  ( בין שני לשלישי )  אחרי שקלע 44 נקודות בהפסד 95:93 לממפיס ,  הפך לקלע המצטיין של הלייקרס בכל הזמנים עם 25,208 נקודות .  השיא של בריאנט ריגש אותו במיוחד בשל העובדה שעבר את ג'רי ווסט ,  שכג'נרל מנג'ר היה האיש שהביא את הממבה בטרייד כשהיה בן 17 .
 הפנומן מהוליווד קבע את השיא ב-933 הופעות ,  לעומת 996 של ווסט ולא שכח להודות לאיש שהביא אותו למועדון : " מבין כל השיאים ששברתי עד היום ,  זה המיוחד ביותר עבורי .  רק בזכות ג'רי הגעתי ללייקרס ,  אני מתרגש לעבור סמל ענק כמוהו ".  נתון מעניין נוסף הוא שבריאנט שבר את השיא דווקא מול הקבוצה היחידה בה ווסט בילה חוץ מהלייקרס ,  כג'נרל מנג'ר בין השנים 2002-2007 .
 גם ג'רי ווסט לא נותר אדיש לשיא של בריאנט : " ראיתי אותו גדל להיות כדורסלן מדהים ,  כדורסלן העשור .  זו היתה הזדמנות עבורי לראות כדורסלן אדיר גדל .  זה כמו לראות את אחד הילדים שלך מתבגר ".  ווסט בן ה-71 ,  שעדיין שומר על קשר עם בריאנט ,  אמר שכוכב לייקרס הוא הגדול בעולם כרגע : " היריב היחיד שיכול לנצח את בריאנט הוא הגיל ".  מר קלאץ' ניתח את יכולותיו של קובי : " הדבר הכי מרשים אצלו זו אינטיליגנצית המשחק .  הוא גורם לכדורסל להיראות כמו טיול בפארק ". 
בריאנט כהרגלו חיפש ומצא גם טעם מעט חמצמץ בשיא החדש : " רציתי לעשות את זה מול הקהל הביתי בסטייפלס סנטר ".  פיל ג'קסון ,  מאמן הלייקרס ,  תהה כמה רחוק יכול קובי להגיע : " זה יוצא דופן שהוא נכנס לרשימה יחד עם ווילט צ'מברליין ,  קארים עבדול ג'באר וג'רי ווסט ".  השאלה היחידה שנותרה פתוחה כעת היא האם בריאנט יוכל להפוך גם לקלע הגדול בכל הזמנים ב-NBA ויעבור את 38,387 הנקודות של קארים עבדול ג'באר ,  אם תשאלו אותו הכל פתוח : " אם הגוף שלי יחזיק מעמד ,  אז בהחלט יכול להיות .  אבל עדיין לא חשבתי על כך ,  יש עוד הרבה זמן עד שאפרוש ". 

ג'רי ווסט : " קובי גורם לכדורסל להיראות כמו טיול "
 כוכב העבר מפרגן לבריאנט ,  ששבר את שיאו כקלע המוביל בלייקרס אי פעם .  מה לגבי שיא ה-NBA ?   " בהחלט יכול לקרות "
 
