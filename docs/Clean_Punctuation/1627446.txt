אבו מאזן :  ליישם מסקנות דו"ח גולדסטון
יו"ר הרשות הפלסטינית אמר כי צריך להמשיך ולפעול על מנת שפושעי המלחמה בישראל יועמדו לדין בינלאומי .  הפרקליט הצבאי הראשי :  דו"ח גולדסטון מהווה השפלה לרשות השופטת בישראל
 ( צילום :  עוז מרון ,  עריכה :  דורון שטיין ) 
יו"ר הרשות הפלסטינית אבו מאזן אמר היום  ( חמישי )  ,  כי הרשות הפלסטינית תמשיך להשקיע את מירב מאמציה על מנת שמסקנות דו"ח גולדסטון יאומצו וכי  " פושעי המלחמה "  בישראל יועמדו לדין בינלאומי .  בנאום שנשא לרגל יום הקמת ארגון פתח אמר אבו מאזן כי אין פלסטין ללא ירושלים . " לא תמצאו לעולם פלסטיני שיסכים לוותר על ירושלים ",  הצהיר יושב ראש הרשות .
 בתוך כך התבטא היום גם הפרקליט הצבאי הראשי ,  תת אלוף אביחי מנדלבליט על דו"ח גולדסטון .  מנדלבליט תקף בחריפות את הדו"ח ,  אותו כינה  " השפלה ".   " הדו"ח הזה לא מכוון נגד ישראל ,  הוא מכוון נגד כל מדינות המערב ,  וגם נגד מדינות כמו רוסיה שנלחמות בטרור .  הוא נועד לכבול את ידיה של ישראל ,  ולהוביל אותה למקום שתפסיד את המלחמה .  הדו"ח הוא נגד ממשלת ישראל ,  נגד המדינה ,  נגד הרשות השופטת ונגד צה"ל ".  
" החלק הכי חשוב זה הפגיעה ברשויות החקירה ,  ולא רק של צה"ל ,  זו פגיעה ברשות השופטת שלנו ומכוונת נגד כל הדרג המשפטי ושיפוטי של ישראל .  הרצון של גולדסטון הוא שישראל תהיה מודל למדינה מערבית שנלחמת נגד טרור ,  ולמעשה לגרום לתבוסתה .  אם אנחנו רוצים לנצח את המלחמה אסור לנו להיכנע לתכתיבים המרושעים האלה שהוכתבו על ידי ועדת גולדסטון ",  אמר תא"ל מנדלבליט ביום עיון שכותרתו 'דו"ח גולדסטון והסיכון להעמדה לדין פלילי' .
 
אבו מאזן :  ליישם מסקנות דו"ח גולדסטון
יו"ר הרשות הפלסטינית אמר כי צריך להמשיך ולפעול על מנת שפושעי המלחמה בישראל יועמדו לדין בינלאומי .  הפרקליט הצבאי הראשי :  דו"ח גולדסטון מהווה השפלה לרשות השופטת בישראל

