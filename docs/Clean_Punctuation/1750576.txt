תרגיל המדמה התרסקות מטוס נוסעים נערך בנתב"ג :  התוצאות טובות
בתרגיל השתתפו כ-1,500 איש וצפו בו ישראל כץ ,  מפכ"ל המשטרה ונציגי חברות התעופה הזרות
רשות שדות התעופה  ( רש"ת )  סיכמה היום בהצלחה תרגיל חירום תעופתי , " יסעור ",  הבוחן את המוכנות והתפקוד של גורמי רש"ת וגורמי החירום וההצלה בהתרחש אסון תעופתי רב נפגעים . " מהפקת הלקחים הראשונית שנערכה בנתב"ג עולה כי כל הכוחות פעלו בהתאם לנהלים בצורה מתואמת ומאורגנת ;  בימים הקרובים ייערך תחקור יסודי ויופקו הלקחים שייבחנו בתרגיל הבא ",  כך אמר מנכ"ל רש"ת ,  קובי מור ,  בסיכום התרגיל אשר דימה התרסקות מטוס נוסעים רחב גוף בנתב"ג.לדבריו , " תרגיל זה ותרגילים נוספים - הנערכים בשדות התעופה הפנים ארציים ומסופי הגבול - נועדו לרענן את הנהלים ולהעלות את רף המוכנות של רש"ת ושל גורמי החירום וההצלה החיצוניים לפעילות במצבי חירום בזמן אמת ושיתוף הפעולה ביניהם ". מור סיפר כי  " המטרה העיקרית של התרגיל היתה בדיקת המוכנות של נתב"ג לאירוע אסון תעופתי .  לקראת התרגיל שוננו הנהלים והכוחות המתורגלים עברו הכשרות ורענונים .  מטרת הטיפול באסון תעופתי היא בראש ובראשונה הצלת חיי אדם ,  תוך כיבוי מהיר של דליקה במטוס ".  בנוסף ,  הודה מור למנהל נתב"ג ,  שמואל קנדל ,  מנהל חטיבת התפעול ואנשיהם על איכות הביצוע.התרגיל דימה נחיתת חירום של מטוס מסוג בואינג 747-200 שהמריא מנתב"ג ולאחר ההמראה דיווח הטייס על תקלה הידראולית במערכת הידראולית מספר 1 .  על המטוס היו 199 נוסעים ,  מהם 100  " נהרגו "  והיתר  " נפגעו ברמות פציעה שונות ".  עם נחיתתו החליק המטוס ימינה אל מחוץ למסלול ,  כנף ימין פגעה במסלול ,  התחככה בקרקע בחוזקה וניתקה מהמטוס .  המטוס החל לעלות באש והמשיך בדרכו עד שנעצר מחוץ למסלול.בתרגיל השתתפו כ-1,500 איש - אנשי רש"ת ,  שוטרים ,  כיבוי והצלה ;  22 כבאיות ;  וכ-50 אמבולנסים .  הכבאיות השתלטו על האש שהבעירה את המטוס והאמבולנסים פינו את הפצועים ל-8 בתי חולים שונים שנפרסו בשטח בח"א 27 לשעבר.במהלך התרגיל הופעל מרכז המידע בנתב"ג ,  מרכז לנוסעים מהלכים ,  מרכז התקשורת ומרכז המשפחות.בתרגיל צפו שר התחבורה ,  ישראל כץ ;  יו"ר מועצת רשות שדות התעופה ,  עובדיה עלי וחברי המועצה ,  מנכ"ל משרד התחבורה ,  יעקב גנות ;  מנכ"ל רש"ת ,  קובי מור ;  אלוף פיקוד העורף ,  המפכ"ל ,  מפקד מרחב מרכז של המשטרה ,  מנהלי חברות התעופה הפועלות בנתב"ג ,  נציגי כוחות ההצלה והכיבוי ואורחים נוספים.חברת התעופה המתורגלת היתה  " לוטפטהנזה ".  כמו כן ,  תורגלו חברות שירותי הקרקע הפועלות בנתב"ג  ( aero handling ,  laufer-g.h.i ,  q.a.s ) .התרגיל נערך במסגרת תוכנית החירום הנמלית והנחיות הארגון הבינלאומי לתעופה אזרחית  ( icao )  ,  השמה דגש מיוחד על הטיפול במצבי בחירום תעופתיים ועל קיום תוכנית מפורטת לטיפול במצבי חירום תעופתיים בשדות תעופה.על פי תקנות התעופה הבינלאומית ,  נערכת רשות שדות התעופה לטיפול במצבי חירום תעופתיים ,  שכתוצאה מהם עלול להתרחש אסון המוני בתחומי שדה התעופה בין אם כתוצאה מתקלה בנחיתה או כתוצאה מתאונה בשטח הנמל .
 
תרגיל המדמה התרסקות מטוס נוסעים נערך בנתב"ג :  התוצאות טובות
בתרגיל השתתפו כ-1,500 איש וצפו בו ישראל כץ ,  מפכ"ל המשטרה ונציגי חברות התעופה הזרות

