דז בריאנט שילם בריבית
התופס הזמין את הקאובויס לארוחה בשל התקרית עם רוי וויליאמס ויצא בנזק של 55 אלף דולר .  טרנט אדוארדס בג'קסונוויל
במהלך הקיץ עשתה פרשיית מגני הכתפיים של רוי וויליאמס כותרות .  התופס של דאלאס ביקש מהקולגה הצעיר לקבוצה ,  הרוקי דז בריאנט ,  לסחוב לו את המגנים .  בריאנט סירב ו-וויליאמס הבטיח : " הוא עוד יזמין אותי לארוחה וגם יקנה לי נעליים חדשות ".  
ובכן - רגע התשלום הגיע .  ביום שני התיישבו שחקני ההתקפה של הקאובויס לארוחה קבוצתית במסעדת סטייקים יוקרתית .  מבחינתם ,  כשיש ארוחת חינם הכל בסדר ,  כולל לקחת בקבוקי יין ב-9,000 דולר הביתה .  כשהגיע החשבון ,  בריאנט נאלץ להיפרד מ-55 אלף דולר . " הם תפסו אותך ,  בחור ",  אמר יועצו של בריאנט דייויד וולס , " מה הוא כבר יכול היה לעשות ?  ".  אבל לא צריך לדאוג לבריאנט ,  שקיבל 8.3 מיליון דולר מענק חתימה מהקאובויס לאחר בחירתו בדראפט .
 טרנט אדוארדס ,  הקוורטרבק ששוחרר מבפאלו ,  מצא בית חדש ,  בג'קסונוויל .  הוא ישמש כגיבוי לדייויד גרארד .  פיטסבורג הודיעה כי צ'רלי באץ' ימשיך לפתוח במשחק מול בולטימור .  סיאטל החתימה את התופס הוותיק ברנדון סטוקלי וניו אורלינס צירפה את הבועט הנצחי שלה ג'ון קרני בן ה-46 .  ב-2009 שיחק קרני בקבוצה כשהארטלי היה מושעה לארבעה משחקים ,  וכעת הוא מצטרף בשל כשלונותיו בניסיונות לשערי שדה .  גם מאט סטובר וקריס בראון זומנו למחנה הקבוצה .  


דז בריאנט שילם בריבית
התופס הזמין את הקאובויס לארוחה בשל התקרית עם רוי וויליאמס ויצא בנזק של 55 אלף דולר .  טרנט אדוארדס בג'קסונוויל

