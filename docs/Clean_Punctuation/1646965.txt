אילת תחליף הקיץ את טורקיה ?  
שר התיירות : " ישראל מתאימה לכל כיס - עודדו העובדים לנפוש בארץ ".  ועדי העובדים נוטים גם השנה שלא לצאת לטורקיה
על רקע הנתונים המעודדים של ההתאוששות המשק ולקראת חג הפסח ,  קרא היום שר התיירות סטס מיסז'ניקוב ,  לעובדים ולוועדי העובדים במשק לבחור בחופשה  " כחול לבן ".  השר מיסז'ניקוב פנה אמש ליו"ר הסתדרות העובדים הכללית עופר עיני ולנשיא התאחדות התעשיינים שרגא ברוש ,  וביקש מהם לפנות לציבור העובדים ולעודדם לקיים את חופשת הפסח בישראל ,  ובכך לסייע לתעשיית התיירות ולמשק כולו .
 השר ציין במכתבו כי  " העדפת חופשות בישראל ,  על פני אפשרויות הנופש בחו"ל ,  תורמת תרומה משמעותית לחיזוק הכלכלה והמשק ולה משמעות רבה לחיזוק העובדים בישראל ,  בשימור ובפיתוח מקומות התעסוקה בכל רחבי המדינה ". 
השר מיסז'ניקוב ציין עוד כי הוא מקיים דיונים ומפגשים רציפים עם ראשי ענף המלונאות בישראל ופועל יחד עמם לעידוד תיירות הפנים ,  ליצירת מוצר תיירותי אטרקטיבי ,  נגיש ומתאים לכל כיס ,  שיאפשר לכולם לנפוש בישראל .
 שר התיירות ,  אשר השתתף היום באסיפה השנתית של איגוד בתי המלון ,  אמר כי  " מבלי להיכנס לשיקולים הכלכליים של ועדי העובדים ,  האינטרס הראשון במעלה הינו חיזוק תעשיית התיירות בישראל ובחירה בנופש בישראל על פני חופשות בחו"ל .  כוח הקנייה היחסי של ציבור העובדים הוא רב ומהווה פוטנציאל ואתגר חשוב לתעשיית התיירות בישראל ". 
נשיא התאחדות המלונות בישראל ,  אלי גונן ,  הצטרף למאמצי השר ואמר כי  " הממשלה הכריזה על השנה הזאת כשנת עידוד המוצר המקומי ,  תוצרת כחול - לבן .  אנחנו קוראים לציבור להעדיף את המוצר המקומי גם בתחום הנופש .  ההיצע בארץ עשיר ומגוון ופרוס מצפון לדרום .  אני קורא לוועדים לחזק את חבריהם  עובדי המלונות ועובדי תעשיית האירוח  ולצאת לנפוש בישראל ". 
ועדי העובדים נוטים גם השנה שלא לצאת לטורקיה ,  אך בחופשת הפסח בכלל צפויה עליה בנסיעות לחו"ל לעומת הפסח בשנה שעברה .
 
אילת תחליף הקיץ את טורקיה ?  
שר התיירות : " ישראל מתאימה לכל כיס - עודדו העובדים לנפוש בארץ ".  ועדי העובדים נוטים גם השנה שלא לצאת לטורקיה

