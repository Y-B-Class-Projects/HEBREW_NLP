משבר החוב של אירופה :  היקף פוזיציות השורט על היורו בשיא - 7.6 מיליארד דולר
משקיעים הגדילו את סך הפוזיציות שלהם נגד היורו לשיא של יותר מ-40 אלף חוזים ,  לפי נתוני בורסת שיקגו
סוחרים וקרנות גידור הימרו בסכום הקרוב לשמונה מיליארד דולר על היחלשות היורו - פוזיציות השורט הגדולה מעולם על המטבע האירופי - על רקע חששות ממשבר חוב בגוש היורו ,  כך דיווח העיתון  " פייננשל טיימס ".  משקיעים הגדילו את סך הפוזיציות שלהם נגד היורו לשיא של 7.6 מיליארד דולר ,  או יותר מ-40 אלף חוזים ,  בשבוע שהסתיים ב-2 בפברואר ,  לפי נתוני בורסת שיקגו .  התרחבות פוזיציות השורט על היורו עשויה להצביע על כך שהמשקיעים מאבדים אמון ביכולתו של המטבע האירופי לעמוד במצב של התרחבות בעיות הגירעון בתקציב של יוון למדינות נוספות באירופה ,  ציין הטיימס .  היורו נפל ביום שישי לשפל של שמונה חודשים מול הדולר - 1.3583 דולר ליורו .  אולם ,  היום התאושש קלות לשער של 1.3683 דולר ליורו .
 
משבר החוב של אירופה :  היקף פוזיציות השורט על היורו בשיא - 7.6 מיליארד דולר
משקיעים הגדילו את סך הפוזיציות שלהם נגד היורו לשיא של יותר מ-40 אלף חוזים ,  לפי נתוני בורסת שיקגו

