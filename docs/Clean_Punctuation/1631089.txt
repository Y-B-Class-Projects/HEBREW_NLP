הידינק מתקרב ליובנטוס
המאמן ההולנדי קיבל מההתאחדות הרוסית רשות לאמן קבוצה במקביל לנבחרת ,  מה שנראה כעוד צעד בדרך לג'וב בטורינו
על פי דיווחים בכלי תקשורת ברוסיה היום  ( שני )  ,  ההתאחדות המקומית החליטה לאפשר למאמן הנבחרת ,  חוס הידינק ,  לאמן קבוצה במקביל ,  מה שמגביר את ההערכות לפיהן הוא ימונה למאמן יובנטוס במקומו של צ'ירו פרארה ,  שעדיין לא קיבל הודעה על פיטוריו .
 שמו של המאמן ההולנדי נקשר לאחרונה שוב ושוב עם הג'וב בטורינו ושר הספורט של רוסיה ,  ויטלי מוטקו ,  צוטט היום כאומר ש"בעקרון הידינק יכול לאמן קבוצה ".  כזכור ,  המאמן הדריך בחצי העונה האחרונה של 2008/9 את צ'לסי ואף הוביל אותה לזכייה בגביע האנגלי אחרי עונה עקרה מתארים תחת אברהם גרנט .
 מאוחר יותר הערב אמורים להפגש נשיא יובנטוס ,  ז'אן קלוד בלאן והג'נרל מנג'ר החדש ,  רוברטו בטגה ,  לישיבה דחופה בה הם כנראה ידונו גם על עתידו של המאמן צ'ירו פרארה .  הגברת הזקנה הובסה אתמול 3:0 על ידי מילאן והיא מרוחקת כבר 12 נקודות מהמוליכה אינטר .  כמו כן הודחה הקבוצה מליגת האלופות כבר אחרי שלב הבתים .
 
הידינק מתקרב ליובנטוס
המאמן ההולנדי קיבל מההתאחדות הרוסית רשות לאמן קבוצה במקביל לנבחרת ,  מה שנראה כעוד צעד בדרך לג'וב בטורינו

