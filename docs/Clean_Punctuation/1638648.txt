הכלכלן שצפה את המשבר : " הגדלת הגירעון בתקציב בארה"ב תגרור הכלכלה לשפל מתמשך "
 פיטר שיף : " דבריו של אובמה על צמצום הוצאות הממשל בעתיד - מס שפתיים "
 הכלכלן האמריקאי פיטר שיף ,  אשר צפה את המשבר הפיננסי והמשבר בשוק הדיור בארה"ב ,  יצא בחריפות נגד כוונת ממשל אובמה להגדיל את הגירעון בתקציב ,  והזהיר כי מדיניות זו עלולה לגרור את כלכלת ארה"ב לשפל כלכלי מתמשך . " על אף מס השפתיים שלו על צמצום הוצאות הממשל בעתיד ,  המהות של התוכנית הנוכחית של אובמה היא להגדלת הוצאות הממשלה והגירעונות בתקציב ",  כתב שיף במאמר שפירסם שלשום באתר הבלוגים lewrockwell.com . " למרות כל הדיבורים של אובמה על יצירת מקומות עבודה ,  המדיניות שלו רק תכביד עוד יותר - עם מסים גבוהים ועוד רגולציה - על אלה שהיו עשויים ליצור מקומות עבודה ",  כתב שיף ,  המשמש כנשיא חברת ההשקעות יורו פסיפיק קפיטל . " במקום לפרוע את החובות שלנו ,  אנחנו מגדילים אותם .  במקום לעודד אנשים לחסוך אנחנו מעודדים אותם לבזבז .  במקום ליצור מקומות עבודה ,  אנחנו רק יוצרים הטבות למובטלים .  כתוצאה מכך ,  במקום להכין את הקרקע להתאוששות אמיתית ,  אנחנו יוצרים את התנאים לשפל כלכלי מתמשך ",  כתב שיף .  לפני כשנה ,  בשיאו של המשבר הפיננסי ,  הזהיר שיף כי ניסיונות הממשל בארה"ב להגביר את הצריכה הפרטית על ידי הדפסה מוגברת של כסף צפויים להוביל למיתון אינפלציוני ,  ולהתמוטטות של הדולר עקב התפרצות היפר-אינפלציה בארה"ב . " ההיסטוריה מלאה בדוגמאות של היפר-אינפלציה .  אין מדובר בתופעה לא נפוצה .  היות שכסף הוא רק נייר ,  קל לציבור לאבד אמון בו ,  במיוחד כאשר הממשלה מדפיסה יותר מדי כסף .  זה מה שמתרחש כעת בכלכלה שלנו .  הממשל מנסה להגביר את הצריכה הפרטית על ידי הדפסת כסף ",  אמר שיף בדצמבר 2008 בראיון לרשת הטלוויזיה באינטרנט the real news . " היפר-אינפלציה נוצרת למעשה במקרים של קריסה בביקוש לכסף ,  כאשר אובד האמון בכסף ,  ואנשים אינם מוכנים עוד להחזיק בו .  משום ששטרות כסף נייר ,  מבחינה פיסית ,  הם חסרי ערך .  וכאשר האמון נעלם ,  כוח הקנייה של הכסף נעלם ",  הוסיף שיף בראיון .  נשיא ארה"ב ,  ברק אובמה ,  אמר היום כי הממשל האמריקאי צריך לנהוג באחריות תקציבית אולם בה בעת לעשות מה שנדרש כדי ליצור מקומות עבודה ,  בעת שהציג את הצעת התקציב לשנת 2011 בפני הקונגרס האמריקאי . " הגירעון בתקציב הממשל לא יצומצם בן-לילה ",  אמר אובמה . " נמשיך לעשות את מה שנדרש כדי ליצור מקומות עבודה ".  הצעת התקציב בסך 3.83 טריליון דולר ,  כוללת  " השקעות שאנחנו חייבים לבצע כדי להגדיל את התעסוקה ולחזק את הכלכלה ",  הוסיף אובמה .  הגירעון התקציבי של ארה"ב צפוי להתנפח לשיא של 1.6 טריליון דולר ,  עולה מהצעת התקציב .  אובמה אמר כי בנסיבות רגילות היה פועל לצמצום הגירעון בתקציב באופן מיידי ,  אך נדרשים צעדים יקרים כדי לתמוך בכלכלה .  עם זאת ,  הוסיף : " איננו יכולים להמשיך להוציא כסף כאילו אין חשיבות לגירעונות ".  לדבריו ,  משמעת תקציבית נדרשת כדי להבטיח את שגשוג הכלכלה בטווח הארוך . " בטווח הארוך ,  איננו יכולים להבטיח צמיחה כלכלית בת-קיימא ומתמשכת מבלי שנעשה סדר בתקציב .  במבט לעתיד ,  עלינו להבין כי עידן חוסר האחריות של וושיגנטון חייב להסתיים ".  הצעת התקציב של אובמה לשנת 2011 ,  הכוללת תוכנית לעידוד יצירת משרות בסך 100 מיליארד דולר ,  מעריכה כי הגירעון התקציבי של ארה"ב יעלה מ-1.4 טריליון דולר בשנת הכספים שהסתיימה ב-30 בספטמבר ל-1.6 טריליון דולר .  התקציב ,  הגדול ב-3% מהתקציב הקודם ,  מעריך כי הכנסותיה של הממשלה יגדלו ב-18% לעומת השנה הקודמת ויסתכמו ב-2.6 טריליון דולר ,  בעקבות ההתאוששות הכלכלית מהמיתון והגידול בהכנסות ממסים .
 
הכלכלן שצפה את המשבר : " הגדלת הגירעון בתקציב בארה"ב תגרור הכלכלה לשפל מתמשך "
 פיטר שיף : " דבריו של אובמה על צמצום הוצאות הממשל בעתיד - מס שפתיים "
 
