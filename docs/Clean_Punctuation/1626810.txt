LIVE 8
ערוץ 8 ישיק בשבוע הבא לוח שידורים חדש ובמרכזו ,  לראשונה בתולדות הערוץ ,  תכנית בשידור חי שיגישו מירי חנוך ואסף הראל .  אייל אופנהיים : " החלטנו להתמקד בתרבות המקומית והעולמית "
 ערוץ 8 ישיק בתחילת ינואר לוח שידורים חדש .  הלוח יתמקד בתכניות וסרטי תעודה מהארץ ומהעולם ובמרכזו תעמוד תכנית התרבות החדשה  " דיבור חדיש "  בהגשת מירי חנוך ואסף הראל ,  שתשודר מדי יום בשעה 22:30 .  התכנית תשלב בין תכנית פאנל לתכנית אירוח ובין חדשות הארד קור לתרבות פופולארית .  לצדם של חנוך והראל יצטרפו בכל תכנית פאנליסטים מתחלפים שעוסקים בתחומים שונים ,  שיציגו את זוית הראיה שלהם בנושאים שעל הפרק .  בין הפאנליסטים :  הסופרות עירית לינור ותמר גלבץ ,  המשורר מאיר ויזלטיר ,  הבמאי דורון צברי ,  העיתונאים רוגל אלפר וניסן שור והיוצר דני דותן .  התכנית בעריכתו של העיתונאי עמית שוהם ובהפקת נגה תקשורת תשודר החל מיום ראשון הקרוב .
 מדי ערב לאחר שידור התכנית תשודר רצועת סרטי תעודה במגוון נושאים ומיד אחריה ,  בחצות ,  רצועה לילית של סרטי אנימציה למבוגרים בשיתוף פעולה עם חברת אניבום מיסודו של אורי שנער ,  המציגים יצירת אנימציה בז'אנרים מגוונים .
 במסגרת הלוח החדש תושק גם רצועת סדרות יומית ,  הכוללת את סדרת האיחוד המדוברת של חבורת מונטי פייטון ;  התכנית  " איפה האוכל ?  "  של השף אייל שני המתחקה אחר החומרים מהם עשוי המטבח הישראלי ;   " תצחיק אותם- תולדות ההומור האמריקאי "  בהשתתפות לארי דיוויד ,  וויל פארל ,  סטיב מרטין ,  כריס רוק ,  רוזאן בר ואחרים ;   " דאלאס DNA ",  דוקו מתח משפטי ;  והסדרה  " כל תולדות הרוק "  של ה-BBC .
 עוד ישודרו  " גיבורי תרבות "  שתעלה ביום שני הקרוב ובה ישתתפו יהודית רביץ ,  רונית אלקבץ ,  עמוס גיתאי ,  מאיר ויזלטיר ,  זובין מהטה ואחרים .  ו"24 שעות "  של רוני קובן .  בהמשך השנה יעלו סרטים ופרויקטים נוספים הנמצאים בפיתוח ובהם סדרה של רון כחלילי החוקרת את השפעותיו של קולנוע הבורקס הישראלי ,  סדרה של ניסן שור על עולם הפרסום הישראלי ,  סדרה בהגשתו של ירון לונדון המתחקה אחר המשמעות של  " הצבר "  ועוד .  כמו כן תשודר הקרנת בכורה טלוויזיונית לזוכה גלובוס הזהב  " ואלס עם באשיר "  של ארי פולמן .
 אייל אופנהיים ,  מנהל ערוץ 8 מסר : " ערוץ 8 ימשיך להוות אלטרנטיבה מגוונת ואיכותית לערוצים המסחריים .  בעונת השידורים הקרובה החלטנו להתמקד בתרבות המקומית והעולמית ,  במרכז לוח השידורים יציג ערוץ 8 לראשונה בתולדותיו תוכנית אולפן יומית בשידור חי שאמורה לשמש עוגן מרכזי ולצדה סדרות מקור וסרטי רכש .  הערוץ ימשיך להתבסס על מיטב היצירה הדוקומנטרית המקומית והעולמית אבל ימשיך לפרוץ את גבולות הזאנר כאשר בעונה הנוכחית אנחנו משיקים רצועת אנימציה לילית ". 

LIVE 8
ערוץ 8 ישיק בשבוע הבא לוח שידורים חדש ובמרכזו ,  לראשונה בתולדות הערוץ ,  תכנית בשידור חי שיגישו מירי חנוך ואסף הראל .  אייל אופנהיים : " החלטנו להתמקד בתרבות המקומית והעולמית "
 
