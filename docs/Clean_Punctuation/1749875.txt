ברק בכר : " קונה הפסד כל 8 מחזורים "
 חרף התבוסה לעכו ,  מגן קרית שמונה לא מתרגש .  בקבוצה הצפונית בונים על 4 נק' לפחות מהמשחקים מול בני יהודה ונתניה
אחרי פתיחת עונה מצוינת שהניבה מקום ראשון ושמונה משחקים ללא הפסד ,  נחלה אמש  ( שבת )  קרית שמונה את הפסדה הראשון בליגה במסגרת המחזור השמיני ,  שהיה צורם במיוחד .  הקבוצה של רן בן שמעון ספרה לא פחות משלושה כדורים של הפועל עכו ,  ללא מענה ,  ברשת שלה ,  ובסיום 0:3 לעכו .
 החבורה הצפונית לא הזכירה במחצית הראשונה את הקבוצה הדורסת של הליגה והתקשתה לנהל את משחק הנעת הכדור האופייני לה ,  כשהתמקדו בכדורי גובה שלא קיבלו מענה .  לעומת זאת ,  במחצית השנייה ,  לפרק זמן של למעלה מ-20 דקות לחצה הקבוצה על השער של עכו ,  אך דודו גורש ביכולת מצוינת השאיר אותם ללא כיבושים .
 על אף ההפסד ,  אלרואי כהן ממשיך להיות חלב חשוב ביותר עם תנועה נכונה בחלק ההתקפי שמזינה את החלוצים בכדורים ,  תוך כדי שהוא מוסיף כהרגלו כניסה לרחבה ואיום על השער .  אתמול לצערו ,  זה לא עבד .  כמוהו ,  גם מלך שערי הליגה ,  וויאם עמאשה ניסה ,  לחץ ,  בעט ,  נגח אך נתקל בשוער גורש ,  שתפס יום מעולה .  לעומת עמאשה שסיכן את השער ,  החלוץ הבולגרי זוראן בלדובלייב הציג יכולת חלשה ולא בכדי בן שמעון השאיר אותו על הספסל בשבועות האחרונים .  כפי שהוא נראה במשחק לאחר שקיבל את הקרדיט ב-11 ,  הוא צפוי לשוב לראות את הספסל מקרוב .
 זר נוסף שאף שיחק בעונתו הראשונה בארץ אצל היריבה אמש ,  הוא הקשר בריאן חרסיסיץ' ,  שלרוב עושה עבודה טובה בקישור האחורי אך התקשה מול הקישור הכישרוני של עכו .  בן שמעון ידע כנראה מדוע אמר לשחקניו ערב המשחק כי  " הוא רוצה ניצחון ולא חשוב לו הכדורגל היפה ",  כי הוא ידע שלא יהיה ניתן לפתח משחק יפה במגרש המשופע בגרין .
 עם סיום המשחק נערכה שיחה בין הבעלים איזי שרצקי ,  בן שמעון והמנכ"ל יוסי אדרי ,  השלושה היו מאוכזבים אך הם לוקחים את איבוד הנקודות בפרופורציות וחושבים כיצד להשיב את הקבוצה למסלול הנכון כאשר מה שלבטח יעזור להם הם צמד משחקי הבית שמצפים לה ,  נגד בני יהודה ומכבי נתניה . " אנחנו חייבים לקחת ארבע נקודות מהמשחקים הללו ",  אמר גורם במועדון .
 מגן הקבוצה ברק בכר התייחס למשחק : " התוצאות שלנו בשני המשחקים האחרונים לא משקפות .  מול אשקלון היינו אמורים לנצח ,  ואמש עכו לא הציגה יכולת כזו טובה .  הגענו למצבים והיה לנו מומנטום טוב במחצית השנייה ,  יכולנו להשוות ולנצח ".  על העובדה כי בן שמעון הזהיר אותם מהמגרש בגרין ,  הוסיף בכר : " ידענו שיהיה מגרש לא טוב וקשה .  מעבר לכך עכו הסתגרו ,  שיחקנו לא רע יחסית למגננה שלהם .
" אני מסכים שלא שיחקנו את הכדורגל שלנו ,  אבל אי אפשר כל שבוע לתת הצגה ",  הוסיף בכר . " אנחנו קונים הפסד כל שמונה משחקים אבל היום היינו צריכים להיות עם עוד ארבע נקודות לפחות מתחילת העונה לפי איך ששיחקנו .
 בכר התייחס אף לצמד המשחקים שמחכה לקבוצה ,  בתקווה שזה יחזיר אותה למסלול הניצחונות ,  ואמר : " אני לא יודע אם זה משנה שאנחנו משחקים בבית או בחוץ .  גם בחוץ שיחקנו השנה טוב והבאנו את התוצאות .  היתרון שלנו בבית השנה נובע מכך שהקהל מגיע למשחקים ותומך בנו בצורה יפה מאוד וזה חשוב לנו .  אנחנו צריכים להיות טובים ,  לא משנה אם בבית או בחוץ ". 

ברק בכר : " קונה הפסד כל 8 מחזורים "
 חרף התבוסה לעכו ,  מגן קרית שמונה לא מתרגש .  בקבוצה הצפונית בונים על 4 נק' לפחות מהמשחקים מול בני יהודה ונתניה

