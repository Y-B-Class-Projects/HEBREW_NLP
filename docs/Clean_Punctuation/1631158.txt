טבע וכלל תעשיות ביוטכנולוגיה במו"מ לרכישת השליטה בביוקנסל
ביוקנסל עוסקת בפיתוח תרופות נגד סרטן ונסחרת בשווי שוק של 55 מיליון שקל
חברת טבע וחברת כלל ביוטכנולוגיה שמוחזקת על ידה  ( 14.7% )  עשויות להוביל סבב גיוס לחברת ביוקנסל בהיקף של 5-10 מיליון דולר ,  שבעקבותיו יחזיקו בשליטה בביוקנסל ,  הנסחרת בשווי שוק של 55 מיליון שקל.ביוקנסל עלתה ב-9.9% במחזור של 900 אלף שקל - הגדול פי 4.7 מהמחזור הממוצע במניה .  ביוקנסל עוסקת בפיתוח תרופות נגד סרטן על בסיס מנגנון הפעלה של רעלן הדיפטריה .  מנגנון זה מאפשר לחסל בצורה ממוקדת תאים סרטניים בניגוד לטיפול הסטנדרטי בסרטן באמצעות תרופות כימותרפיות שמצליחות בממוצע ב-30% מהחולים וגורמות בתוך כך לנזק חמור למערכת החיסונית של החולה.ביוקנסל הוקמה על בסיס מחקריו של פרופסור אברהם הוכברג מהאוניברסיטה העברית בירושלים ומפתחת תרופות לטיפול בסרטן שלפוחית השתן.נראה שהענין המרכזי של טבע בביוקנסל הוא ברכישת השליטה בחברה כדי לקבל את הזכויות לפתח ולמסחר את התרופה לטיפול בסרטן הלבלב שהוא אחד מסוגי הסרטן הקטלניים ביותר וסיכוייו של חולה לשרוד שנה הם 10% עד 15% .  ההוצאה השנתית בארה"ב לטיפול בחולי סרטן הלבלב נאמדת ב-2.6 מיליארד דולר לשנה .  משום כך תרופה יעילה שתהיה מסוגלת להאריך את חיי החולים במספר חודשים עשויה להגיע למכירות של מעל מיליארד דולר .  היקף המכירות המצטבר של שתי התרופות המובילות כיום למחלה זו gemzar ו-tarceva הוא 3.5 מיליארד דולר.ביוקנסל החלה בנובמבר 2009 בטיפול בחולה הראשון שמשתתף בניסוי הקליני שבודק את הבטיחות והיעילות של התרופה bc-819 לטיפול בסרטן הלבלב .  נראה שהמו"מ בין טבע וכלל ביוטכנולוגיה לבין בעלי מניותיה של ביוקנסל מתמקד במחויבות של טבע לממן את המשך הפיתוח של התרופות שבצנרת של ביוקנסל עד לקבלת אישור רגולטורי ,  בשיעור התמלוגים שתשלם לביוקנסל ממכירות התרופות ובהתחיבות של טבע שלא להשהות את הפיתוח של התרופות שבצנרת של ביוקנסל אם למשל לטבע יש תרופה משלה לאותה מחלה.ביוקנסל צברה הפסד של 64 מיליון שקל מאז הקמתה ,  ובהונה העצמי גירעון של 7 מיליון שקל ,  בין השאר בשל התחייבות לתשלומי קרן וריבית לבעלי איגרות החוב שהנפיקה בהיקף של 15 מיליון שקל ,  כך שברור שביוקנסל לא תוכל להמשיך בפיתוח הקליני בכוחות עצמה.ביוקנסל נמצאת כיום בשליטת כלל ביוטכנולוגיה  ( 23.4% )  פרופסור אברהם הוכברג  ( 13.1% )  ,  טיקרו טכנולוגיות  ( 5.5% )  ואבי ברק המנכ"ל והיו"ר הקודם של החברה .
 
טבע וכלל תעשיות ביוטכנולוגיה במו"מ לרכישת השליטה בביוקנסל
ביוקנסל עוסקת בפיתוח תרופות נגד סרטן ונסחרת בשווי שוק של 55 מיליון שקל

