תוכנית הקיצוצים של יוון לא הצליחה להניב התחייבות לסיוע מצד גרמניה
שר האוצר הגרמני : " פגישתה של מרקל מחר עם יורגוס פפאנדריאו  " לא תהיה בנוגע להתחייבויות לסיוע כספי "
 תוכנית הקיצוצים שאישרה אתמול ממשלת יוון לא הצליחה להוביל להתחייבויות לסיוע מצד גרמניה ,  הכלכלה הגדולה באירופה ,  בפתרון משבר הגירעונות היווני .  ראש ממשלת גרמניה אנגלה מרקל אמרה כי הפגישה המתוכננת מחר עם ראש ממשלת יוון יורגוס פפאנדריאו  " לא תהיה בנוגע להתחייבויות לסיוע כספי ",  כך אמר שר האוצר הגרמני וולפגנג שובל ,  אשר הוסיף ואמר כי התוכנית שאושרה אתמול באתונה קרוב לוודאי תהיה מספיקה כדי לשכנע את המשקיעים לשוב ולרכוש אג"ח של ממשלת יוון .  בעוד פפאנדריאו עומד בפני מחאות נמרצות מצד תושבי יוון ,  ובעיקר ארגוני העובדים ,  בעקבות העלאות המסים וקיצוץ ההטבות לעובדי המדינה ,  מרקל עומדת בפני אופוזיציה נחרצת המתנגדת לסיוע ליוון . " תושבי גרמניה יתקשו להבין מתן חבילת סיוע ליוון ",  אמר הנריק אנדרליין ,  כלכלן פוליטי בבית הספר למדעי המדינה בברלין לבלומברג ,  והוסיף : " זה קצת מצב של מלכוד 22 :  אם הגרמנים ייתנו ליוון סיוע של 5 מיליארד או אפילו 10 מיליארד יורו  הממשלה הגרמנית תנהג בחוסר אחריות .  מצד שני ,  אם גרמניה לא תפעל ,  האיחוד האירופי עלול להפעיל לחץ על מרקל ולהביא אותה לומר 'תראו ,  אנחנו חייבים לחלץ את יוון' ".  עובדי המגזר הציבורי צפויים להפגין היום באתונה ,  לאחר שאתמול הממשלה היוונית אישרה קיצוצים של עוד 4.8 מיליארד יורו  ( 6.6 מיליארד דולר )  בתקציב הממשלתי במטרה להוריד את הגירעון הגדול ביותר באיחוד האירופי ולהשיב את אמון המשקיעים ביכולתה של המדינה לעמוד בהתחייבויותיה הכספיות .  הצעדים יכללו העלאת מסים על מוצרי טבק ,  אלכוהול והעלאת מסים במטרה לגייס הכנסות של 2.4 מיליארד דולר - כך אמר ספירוס ווגיאס ,  בכיר בממשלה היוונית ,  לאחר שהקבינט אישר את התוכנית .  הממשלה בנוסף תקצץ שלושה תשלומי משכורות נוספים שמקבלים העובדים הציבוריים בחגים בעד ל-30% - מהלך לו מתנגדים ארגוני העובדים במדינה .  תוכנית הקיצוצים היא השניה עליה הכריזה יוון בפני האיחוד האירופי .  התוכנית הקודמת פורסמה ב-15 בינואר .  יוון מתכננת באמצעות הצעדים לקצץ את הגירעון ,  שהגיע בשנה שעברה לכדי 12.7% מהתמ"ג ,  ל-8.7% מהתמ"ג עד לסוף השנה הנוכחית .  פפאנדריאו אמר כי יוון מוכנה לפנות לקרן המטבע הבינלאומית  ( imf )  כמוצא אחרון . " אנחנו עשינו כל מה שיכולנו מהצד שלנו ,  כעת זה תורה של אירופה ",  אמר פפאנדריאו לשריו אתמול ,  לפי הודעת מייל שהגיע לבלומברג . " זהו רגע היסטורי עבור האיחוד האירופי ",  לשון ההודעה .
 
תוכנית הקיצוצים של יוון לא הצליחה להניב התחייבות לסיוע מצד גרמניה
שר האוצר הגרמני : " פגישתה של מרקל מחר עם יורגוס פפאנדריאו  " לא תהיה בנוגע להתחייבויות לסיוע כספי "
 
