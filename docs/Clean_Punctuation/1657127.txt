בינג רוצה שתעברו לטאב שלה
מנוע החיפוש בינג משתדרג עם טאבים חכמים ,  מידע זמן-אמת ותוצאות מבוססות מקום .  האם אסטרטגיית  " מנוע חיפוש להחלטות "  תצליח ? 
מיקרוסופט עומדת להשיק מספר שיפורים למנוע החיפוש שלה ,  בינג .  כך הודיעה החברה בכנס  " אסטרטגיות מנועי חיפוש "  הנערך בניו-יורק .  מדובר בעדכון המשמעותי הראשון מאז הושק בינג ביוני 2009 .  השיפור הבולט ביותר יהיה פיצ'ר חדש של טאבים שהתוכן שיוצג בהם יבחר לפי הערכת מנוע החיפוש לכוונת המשתמש .  לדוגמה :  חיפוש על שמה של עיר מסוימת יספק למשתמש טאבים עם מידע על מזג האוויר במקום ,  חדשות ומידע למטיילים .  עם הזמן יוצגו הטאבים ביתר דומיננטיות במנוע ,  כך הבטיח טוד שוורץ ,  מנהל המוצר של בינג ,  והוסיף כי מדובר בפיצ'ר שזכה לאהדה רבה על ידי משתמשים שבדקו אותו .
 עוד מתכננת מיקרוסופט להוסיף חיפוש של מידע זמן-אמת ,  שיתבסס בין השאר על מידע המופץ ברשתות חברתיות כפייסבוק וטוויטר .  פיתוח נוסף שנחשף הוא אפליקציה המשתמשת במידע מבוסס מיקום של שירות Foursquare .  האפליקציה תוכל ,  למשל ,  להציג למשתמש המלצות על מקומות בילוי בהתבסס על מיקום גולשים אחרים ורשמיהם .
 אחוזי השימוש בבינג מטפסים לאחרונה .  בפברואר צמח בינג ל-11.5% מ-10.7% שהיו לו בינואר ,  אך הוא עדיין רחוק מאוד מגוגל ,  האוחז בנתח שוק של יותר מ-65% .  מיקרוסופט מנסה לבדל את בינג מגוגל בכך שהיא מגדירה אותו כ"מנוע חיפוש לקבלת החלטות ",  גישה שאף גרמה לחברה להתוודות שהיא כנראה לא תוכל לשלוט בשוק החיפוש . " יש לנו חזון בו בינג ישמש ככלי חיוני בקבלת החלטות און-ליין .  בעקבות העיצובים החדשים תוכלו לראות עיצוב קל ונקי יותר של תוצאות ,  שידריכו ביעילות לעבר המטרה המבוקשת ",  הצהיר ג'ף הנשו מצוות בינג .
 
בינג רוצה שתעברו לטאב שלה
מנוע החיפוש בינג משתדרג עם טאבים חכמים ,  מידע זמן-אמת ותוצאות מבוססות מקום .  האם אסטרטגיית  " מנוע חיפוש להחלטות "  תצליח ? 

