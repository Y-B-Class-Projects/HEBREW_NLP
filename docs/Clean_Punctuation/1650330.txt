סקרים ביוון :  התושבים חלוקים בדעותיהם בנוגע לתוכנית הקיצוצים הממשלתית
סקר של חברת קאפה ריסרץ' הראה תמיכה של 46.6% בתוכנית הקיצוצים ו-47.9% מתנגדים
תושבי יוון חלוקים בדעתם בנוגע לתוכנית הקיצוצים שאושרה על ידי ממשלת יוון בשבוע שעבר ,  כך הראו סקרים שנערכו במדינה אתמול - יום לאחר שאלפי עובדי ציבור צעדו ברחובות אתונה במחאה על התוכנית שאמורה להקטין את הגירעון התקציבי הגדול באיחוד האירופי.אחד הסקרים ,  אשר נערך על ידי חברות קאפה ריסרץ' עבור העיתון  " וימה ",  הראה כי 46.6% מתוך 1,044 הנשאלים תמכו בהעלאות המסים וקיצוצי ההטבות לעובדים בשווי 4.8 מיליארד יורו  ( 6.5 מיליארד דולר )  .  47.9% מהנשאלים התנגדו.סקר נוסף ,  שנערך על ידי חברת המחקר אלקו עבור העיתון  " פרוטו תמה ",  הראה כי 50% מתוך 1,000 נשאלים התנגדו לתוכנית הקיצוצים ,  ואילו 41% תמכו בה .  עם זאת ,  86.2% מהנשאלים ענו כי התוכנית אינה הוגנת ,  71% כינה את הצעדים בתוכנית כנוקשים ו-64% אמרו כי ראש ממשלת יוון פפאנדריאו ,  לא שכנע אותם שהתוכנית תצליח לחלץ את יוון מהמשבר.חובותיה של אתונה מגיעים ל-300 מיליארד יורו - יותר מ-120% מהתמ"ג ,  החוב הגדול ביותר בקרב מדינות האיחוד האירופי .  הפרלמנט של יוון אישר בשבוע שעבר את הקיצוצים ,  על רקע הפגנות סוערות ברחובות אתונה במחאה על הקיצוצים.כוחות משטרה נאלצו לירות גז מדמיע ורימוני הלם לעבר אלפי מפגינים ,  שהקיפו את בניין הפרלמנט בבירת יוון .  מפגינים אחרים הסתערו על בניין משרד העבודה של יוון .  הפגנות סוערות התקיימו גם בסלוניקי ,  העיר השנייה בגודלה ביוון .  סוכנות הידיעות אי.פי ,  דיווחה כי ההפגנות הן הסוערות ביותר שידעה יוון מאז ההסלמה במשבר החוב של המדינה בשלהי שנה שעברה.שירותי רכבות ,  אוטובוסים ורכבת תחתית באתונה ובערים אחרות ברחבי יוון הושבתו ביום שישי ,  והעובדים ערכו הפגנות מחאה נגד קיצוץ שכרם .  שביתה של פקחי האוויר גרמה לביטול 58 טיסות שהיו אמורות להמריא ולנחות בנמל התעופה הבינלאומי של אתונה ,  ולדחיית 135 טיסות נוספות .  שביתת מורים גרמה לסגירת חלק מבתי הספר ,  ועובדי חברת החשמל הממשלתית של יוון - חברת החשמל הגדולה במדינה - הודיעו כי יקיימו שביתה בת יממה.עובדי המגזר הציבורי ביוון ,  אשר כבר קיימו שתי שביתות החודש שעבר ,  הודיעו כי יקיימו שביתה כללית בת יממה עוד החודש .  האיגוד הגדיר את הקיצוצים שאושרו היום כ"ברברים ",  ואמר כי התנאים שנפגעו במסגרת הקיצוצים היוו  " הישג היסטורי "  שאין בכוונתם להסכים לביטולו ללא מאבק .  ראש המפלגה הקומוניסטית של יוון ,  אשר מייצגת כ-8% מהמצביעים במדינה ,  קרא מוקדם יותר השבוע לעובדים להתנגד באופן פעיל לקיצוצים המתוכננים . " ההגנה הטובה ביותר היא התקפה ",  אמר.הצעדים שאישר הפרלמנט כדי לצמצם את הגירעון בתקציב הממשלה ,  כוללים בין השאר העלאת המע"מ מ-19% ל-21% ,  הורדת שכר של עד 8% לעובדי המגזר הציבורי וקיצוץ הבונוסים שלהם לחגים בשליש ,  כמו גם העלאות המסים על אלכוהול וטבק .
 
סקרים ביוון :  התושבים חלוקים בדעותיהם בנוגע לתוכנית הקיצוצים הממשלתית
סקר של חברת קאפה ריסרץ' הראה תמיכה של 46.6% בתוכנית הקיצוצים ו-47.9% מתנגדים

