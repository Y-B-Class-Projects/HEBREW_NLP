דו"ח העוני של ארגון לתת :  6% מהילדים הנתמכים על ידי עמותות סיוע גונבים מזון 
בעקבות המשבר איבדו 10% מהציבור את מקום עבודתם ;  רבע מהם בטוחים שלא ימצאו עבודה גם ב-2010
 >  >  האופטימיות במשק לגבי סיום המשבר הכלכלי דילגה על המפוטרים והנזקקים לסיוע .  כך עולה מנתונים שהציג אתמול ארגון לתת בדו"ח העוני השנתי שלו .  אחד הנתונים הקשים של הארגון הוא ש-6% מהילדים הנתמכים על ידי עמותות סיוע גונבים מזון .  15% מהנזקקים שפנו השנה לקבלת סיוע מבתי תמחוי ,  עמותות מזון ומרכזי סיוע עשו זאת לראשונה בחייהם לאחר שנקלעו למצוקה כלכלית בעקבות המשבר .  הדו"ח שהציג הארגון מסתמך על מדגם של יותר מ-1,000 איש בקרב הציבור הרחב והפונים לעמותות הסיוע .  10% מהנשאלים במדגם הציבור הרחב  ( 500 איש )  איבדו ב-2009 את מקום עבודתם ,  25% מהם בטוחים שלא ימצאו עבודה חדשה גם ב-2010 .  53% מהציבור דיווחו כי נאלצו להוריד את רמת חייהם בעקבות המשבר הכלכלי . " לא רק שהמשבר לא נגמר ,  יש כאלה שעבורם הוא רק מתחיל ",  אמר מנכ"ל לתת ,  ערן וינטרוב .  לפי הערכת העמותות המספקות סיוע לנזקקים בחמש השנים האחרונות ,  גדל שיעור הנזקקים המבקשים תמיכה מהן פי שלושה .  הציבור העניק בסקר ,  שנערך על ידי מכון הגל החדש ,  ציון  " נכשל "  לממשלת נתניהו בטיפול בעוני .  80% מהמשתתפים בסקר סבורים כי מדיניות הממשלה לא מסייעת לפתור את בעיית העוני .  12% אמרו כי הממשלה מסייעת בפתרון הבעיה .  בסולם של 1 עד 10 ,  קיבל ראש הממשלה בנימין נתניהו ציון של 3.8 בטיפול בעוני ,  שר האוצר יובל שטייניץ קיבל ציון של 3.3 ושר הרווחה יצחק הרצוג לציון 4.6 .  הדו"ח של ארגון לתת מספק נתונים גם על הנזקקים שפונים לעמותות הסיוע .  מבדיקה בקרב 519 פונים לעמותות גילה הארגון כי 25% מהפונים לעמותות הסיוע הם מפוטרים חדשים שהצטרפו למעגל האבטלה בעקבות המשבר הכלכלי .  35% מהם מועסקים ,  לרוב בעבודה חלקית .  לפי הארגון ,  מאז 2005 עלה ב-50% שיעור המועסקים הפונים לקבלת סיוע .  בעקבות המשבר הורע מצבם של כ-44% מהפונים לעמותות .  63% מהנזקקים דיווחו שהפסיקו לרכוש תרופות ו-62% לא מספקים לילדיהם תזונה מאוזנת .  75% דיווחו על כך שהפסיקו לספק טיפולי שיניים לילדיהם .  בנוסף ,  6% מהילדים נאלצים לגנוב אוכל וכרבע מהילדים נשלחים לעבוד כדי לסייע למשפחתם .  למרות ההחרפה במצבם של הפונים לעמותות הסיוע ,  66% מהעמותות צמצמו את פעילותן והפחיתו כמות המזון שהן מחלקות או שפיטרו עובדים .
 
דו"ח העוני של ארגון לתת :  6% מהילדים הנתמכים על ידי עמותות סיוע גונבים מזון 
בעקבות המשבר איבדו 10% מהציבור את מקום עבודתם ;  רבע מהם בטוחים שלא ימצאו עבודה גם ב-2010

