תימן :  נעצרה החשודה בשליחת מטעני החבלה
אישה החשודה כי שלחה את מטעני החבלה שנתגלו אתמול בבריטניה ,  נעצרה בתימן ,  יחד עם אמה .  בריטניה טוענת כי המטען תוכנן להתפוצץ על המטוס
כוחות הביטחון בתימן עצרו הערב  ( שבת )  אישה החשודה כי שלחה את מטעני הנפץ שנתגלו בטיסה מסחרית בבריטניה אתמול .  החשודה נעצרה לאחר שכוחות הביטחון הקיפו בית מגורים הממוקם בבירת תימן ,  צנעה .
 גורם בכיר בכוחות הביטחון במדינה הודיע כי הכוחות הצליחו לאתר את החשודה בבית מסתור בעיר .  הדבר התאפשר ,  לדבריו ,  תודות לאיתור מספר הטלפון ,  שאותו סיפקה החשודה לחברת השילוח שהעבירה את המטענים .  לאחר המעצר הודה נשיא ארצות הברית ברק אובמה למלך סעודיה עבדאללה על  " חלקו במניעת פיגועי החבילות ". 
החשודה נאסרה ביחד עם אמה - כך עדכן פרקליטן של השתיים . " מקורביה מספרים כי מדובר בתלמידה שקטה וכי לא היה ידוע להם על כל מעורבות מצדה בפעילות דתית או פוליטית ",  ציין עורך הדין , " אני מאמין כי הן קורבן הנסיבות ,  שכן לא הגיוני שאותו אדם שניסה לבצע את הפיגוע ישאיר תמונה ומספר טלפון ". 
מוקדם יותר שוחח יועץ נשיא ארה"ב אובמה למלחמה בטרור ,  ג'ון ברנן ,  עם נשיא תימן .  ברנן הציע לנשיא ,  עלי עבדללה-סלח ,  סיוע במאבקו באל-קעאדה במדינה .  בנוסף הדגיש ברנן את חשיבות שיתוף הפעולה בלוחמה בטרור ,  כולל  " הצורך לחקור ביחד את האירועים של הימים האחרונים ". 
בפגישה של ועדת החירום של הממשלה הבריטית , " קוברה ",  דיווח האחראי על החקירה כי בדיקות המז"פ שנערכו למטען גילו פצצה מתוחכמת שייועדה לחמוק מגילוי .  בתוך כך ,  החליטה הוועדה לשמור על רמת איום הטרור במדינה בדרגה גבוהה .  
בריטניה וצרפת הצטרפו מוקדם יותר היום להחלטת ארה"ב ,  ואסרו על נחיתה בשטחן של כלל המטוסים הממריאים מתימן .
" חבילת הדואר הממולכדת שנתפסה בנמל התעופה באנגליה הייתה עלולה להתפוצץ במטוס שנשא אותו ",  כך חשפה אחר הצהריים  ( שבת )  שרת הפנים הבריטית ,  תרזה מיי .  מיי הבהירה כי  " יכול להיות שהמטרה של המטען הייתה המטוס עצמו .  אם הוא היה מתפוצץ במטוס ,  הוא היה עלול להפילו .  איננו סבורים שמי שאחראי לפצצה ידעו מה יהיה מיקומה כשהיא הייתה אמורה להתפוצץ ". 
מיי הבהירה עוד כי אין מידע שמעיד על כוונה להחדיר פצצה נוספת למדינה ,  אך הכריזה כי  " כל הטיסות מתימן שעוברות דרך או מגיעות אל בריטניה ללא ליווי - הושעו ".  בתוך כך ,  דיווחה סוכנות הידיעות הצרפתית מפי גורמים המקורבים לחקירה כי כוחות הביטחון בתימן זיהו ובוחנים בשעה זו 26 חבילות חשודות שנשלחו לארצות הברית .  הבדיקה נעשתה לאחר שמשרד התחבורה האמריקאי עצר אמש את העברתן של חבילות שמקורן בתימן .  כל חברות המשלוחים הפועלות בארצות הברית עצרו את משלוחי החבילות הללו בהתאם להוראה .  
נשיא ארצות הברית ,  ברק אובמה ,  שוחח אחר הצהריים בטלפון עם מלך סעודיה עבדאללה ועם ראש ממשלת בריטניה דיוויד קמרון ,  בנוגע לפיגוע הטרור שסוכל בסיוע שירותי המודיעין של שלוש המדינות ,  כך נמסר מהבית הלבן .  אובמה שיבח את שיתוף הפעולה בין המדינות ,  שהוביל לכך שהמטענים חשודים שנשלחו מתימן ויועדו למוסדות יהודיים בשיקגו נתפסו בטרם הופעלו באמירויות ובבריטניה .
 פרסומתראש ממשלת בריטניה קמרון אמר לאחר מכן לכתבים כי  " אנו מאמינים שהמטען היה מיועד להתפוצץ על המטוס .  אנו לא יכולים להיות בטוחים לגבי התיזמון של מועד הפיצוץ המתוכנן .  אין עדויות לכך שהפיצוץ היה אמור להתרחש מעל אדמת בריטניה ,  אבל כמובן שלא ניתן לשלול זאת ".  לדבריו הוא שוחח עם נשיא תימן עלי עבדאללה ואמר לו כי  " יש לעשות הרבה יותר בכדי לפגוע ולגדוע את הסרטן של אל קאעדה בתימן ובחצי האי ערב ".  גם יועץ נשיא ארה"ב אובמה למלחמה בטרור ,  ג'ון ברנן ,  אמר כי ארצו הציעה למלך תימן סיוע במאבקו באל קאעדה במדינה .
 
תימן :  נעצרה החשודה בשליחת מטעני החבלה
אישה החשודה כי שלחה את מטעני החבלה שנתגלו אתמול בבריטניה ,  נעצרה בתימן ,  יחד עם אמה .  בריטניה טוענת כי המטען תוכנן להתפוצץ על המטוס

