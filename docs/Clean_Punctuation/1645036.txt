ארה"ב :  נער נהרג כששיחק ב"רולטה רוסית "
 משחק בקלפים שניהלה קבוצת נערים בסולט לייק סיטי ,  התגלגל במהרה למשחק מסוכן יותר באקדח טעון .  אחד הנערים סבר שהאקדח נקי מכדורים ,  כיוון את האקדח לראשו ופלט כדור קטלני
נער בן 16 מהעיר סולט לייק סיטי ,  בירת מדינת יוטה שבארצות הברית ,  נהרג הלילה  ( שישי )  מפליטת כדור במהלך משחק ב"רולטה רוסית ".  המשטרה המקומית עדיין לא הצליחה לגלות כיצד הגיע האקדח הטעון לידיו של הנער ,  אולם מספר חברים ששהו עמו העידו כי הירי בוצע במהלך משחק .
 אחד מחבריו של הנער סיפר כי  " שיחקנו בקלפים ובמהירות הפך המשחק ל'רולטה רוסית' .  פתאום ראינו שהוא שולף אקדח ואני אפילו לא יודע מאיפה הוא השיג אותו .  הוא החל להתעסק עם האקדח והוציא ממנו כדורים ולכן חשבנו שהאקדח כבר לא טעון ".  
העד הוסיף כי  " אחרי שנראה היה שאין כדורים בתוך האקדח ,  החבר שלנו התחיל לדבר על 'רולטה רוסית' ,  כיוון את האקדח לראשו ואז שמענו את הירי ".  דודו של הנער סיפר כי  " התכוננתי לצאת לעבודה ולפתע שמעתי את הירייה הבודדת .  ראיתי שמישהו מחזיק מגבת על ראשו של האחיין שלי ומנסה לעצור את הדימום ". 
כתוצאה מהירי נפצע הנער באורח אנוש ומותו נקבע כעבור זמן קצר בבית החולים .  במשטרת סולט לייק סיטי מעריכים כי מדובר בתאונה .
 
ארה"ב :  נער נהרג כששיחק ב"רולטה רוסית "
 משחק בקלפים שניהלה קבוצת נערים בסולט לייק סיטי ,  התגלגל במהרה למשחק מסוכן יותר באקדח טעון .  אחד הנערים סבר שהאקדח נקי מכדורים ,  כיוון את האקדח לראשו ופלט כדור קטלני

