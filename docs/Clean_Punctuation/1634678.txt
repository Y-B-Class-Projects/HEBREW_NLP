הבנק העולמי :  כלכלת העולם תרשום צמיחה של 2.7% השנה וצמיחה של 3.2% ב-2011 
" אנחנו לא יכולים לצפות להתאוששות בין לילה מהמשבר ,  ייקח כמה שנים לכלכלה ולשוק התעסוקה להיבנות מחדש "
 הכלכלה העולמית צפויה להמשיך ולחוש את השפעות המשבר הפיננסי בשנים הקרובות ,  כך הודיע הבנק המרכזי בדו"ח אשר הזהיר מפני האטה בצמיחה מאוחר יותר השנה בעקבות נסיגת הממשלות מתוכניות התמריצים .  הבנק העולמי העריך כי כלכלת העולם תרשום צמיחה של 2.7% השנה וצמיחה של 3.2% בשנת 2011 .  הכלכלה העולמית רשמה נסיגה של 2.2% בשנת 2009 ,  לפי הבנק . " ענן של חוסר ודאות מרחף מעל התחזית למחצית השנה השניה של 2010 והלאה ",  לפי הדו"ח ." לצערנו הרב אנחנו לא יכולים לצפות להתאוששות בין לילה מהמשבר העמוק והכואב ,  וייקח כמה שנים לכלכלות ולשוק התעסוקה להיבנות מחדש .  הנטל על עניי העולם יהיה רב ",  אמר ג'סטין לין ,  הכלכלן הראשי של הבנק העולמי ,  בדו"ח.על אף שהפרק האקוטי של המשבר חלף ,  עדיין נותרת חולשה כרונית בכלכלה העולמית ,  לפי הדו"ח .  הצמיחה תלויה רבות בתזמון של הנסיגה המאסיבית מתוכניות התמריצים והתאמת המדיניות המוניטרית .  טיפול במצב בצורה לא נכונה עלול להביא לצלילה מחדש של הכלכלה העולמית ,  ומיתון שוב ב-2011 - הזהיר הבנק .  כלכלת ארה"ב צפויה לרשום צמיחה של 2.5% השנה ו-2.7% בשנת 2011 .  כלכלות אירופה ירשמו צמיחה איטית יותר השנה - בשיעור של 1% .  סין ,  אשר התאוששותה הכלכלית הובילה את העולם חזרה לצמיחה ,  תרשום עלייה של 9% בתמ"ג השנה ובשנה הבאה.המדינות המתפתחות ירשמו שיעור צמיחה של 5.2% השנה וב-5.8% בשנה הבאה ,  לעומת צמיחה של 1.2% ב-2009 .  מדינות אלה יסבלו ממחסור במימון והשקעות אשר יפגע בהמשך התקדמותן .  המדינות העשירות יצמחו ב-1.8% השנה וב-2.3% ב-2011 .  מחיר הנפט ישמור על יציבות ויעמוד על ממוצע של 76 דולר לחבית השנה .  סחורות נוספות צפויות לשמור על יציבות גם הן ,  ולעלות בשיעור צנוע של 3% לשנה ב-2010 ו-2011 .
 
הבנק העולמי :  כלכלת העולם תרשום צמיחה של 2.7% השנה וצמיחה של 3.2% ב-2011 
" אנחנו לא יכולים לצפות להתאוששות בין לילה מהמשבר ,  ייקח כמה שנים לכלכלה ולשוק התעסוקה להיבנות מחדש "
 
