 " חמאס יתגמש על שליט בשביל הסכם עם פתח "
 העיתון  " אל קודס אל-ערבי "  מדווח כי חמאס הסכים להתגמש ולגבש עסקה לשחרורו של החייל החטוף בתמורה לכך שמצרים תכניס שינויים קלים בהסכם הפיוס בין חמאס לפתח
פיוס תמורת שליט ?  העיתון  " אל-קודס אל-ערבי "  היוצא לאור בלונדון דיווח הבוקר  ( שלישי )  כי מצרים נענתה לדרישת חמאס להכניס מספר שינויים קלים בהסכם הפיוס בין חמאס לפתח בתמורה לכך שחמאס יתחייב לגבש במהרה הסכם לשחרורו של החייל החטוף גלעד שליט .  על פי הדיווח ,  המצרים יעדכנו בקרוב את האמריקאים על הסיכום שהשיגו עם חמאס בנושא זה .  כאמור ,  פתח חתם על הסכם הפיוס לפני מספר חודשים אולם חמאס נמנע עד כה מלעשות כן .
 אתמול תקף נשיא מצרים חוסני מובארק את חמאס על כך שטרם חתם על הסכם הפיוס עם פתח ,  שגיבשה מצרים . " הפלגים הפלסטינים ניהלו משא ומתן לגיבוש הסכם פיוס במשך שמונה חודשים ",  אמר . " הם הגיעו להסכמה אולם כשהגיעה עת החתימה על המסמך ,  חלק מהפלגים דרשו להכניס עוד שינויים ".  לדבריו ,  היחידה שמפיקה תועלת מכך שפתח וחמאס לא מצליחים להתפייס היא ישראל .
 בכיר חמאס ד"ר מחמוד א-זהאר הכחיש אתמול את הדיווחים לפיהם התפטר מתפקידו כראש צוות המשא ומתן לגיבוש עסקת שליט .  בראיון לאתר החדשות הפלסטיני  " קודס-נט ",  האשים א-זהאר את ישראל בהפצת שקרים  " שמטרתם להחליש את חמאס וללחוץ עליו להסכים לתנאים של ישראל ".  הוא הבהיר כי ארגונו דבק בדרישות שהעביר למתווך הגרמני במשא ומתן לגיבוש עסקה וטען כי שקריה של ישראל  " הכשילו את עסקת שליט ".  

" חמאס יתגמש על שליט בשביל הסכם עם פתח "
 העיתון  " אל קודס אל-ערבי "  מדווח כי חמאס הסכים להתגמש ולגבש עסקה לשחרורו של החייל החטוף בתמורה לכך שמצרים תכניס שינויים קלים בהסכם הפיוס בין חמאס לפתח

