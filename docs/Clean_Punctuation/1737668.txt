נשיא ארה"ב ברק אובמה : " אני נוצרי מבחירה "
 אחרי שסקרים הראו כי חמישית מאוכלוסית ארה"ב חושבת כי הנשיא אובמה הוא מוסלמי ,  אמר הנשיא כי הוא קיבל על עצמו את הנצרות בגיל מאוחר בעקבות ההבנה כי ישו מת בשביל חטאיו
נשיא ארה"ב ברק אובמה התבטא הלילה  ( רביעי )  באופן נדיר בנוגע לאמונתו הדתית .  הנשיא סיפר בשיחה בניו מקסיקו כי הוא  " נוצרי מבחירה ".  לדבריו הוא קיבל על עצמו את אמונתו הדתית בגיל מאוחר ואימץ את עקרונות הדת לחיקו .
" ההבנה שישו מת בשביל חטאי דיברה אל הצניעות הקיימת בכולנו כבני אדם  ההבנה שאנחנו חוטאים ,  פגומים ועושים טעויות ",  אמר אובמה . " עלינו להשיג את הגאולה באמצעות חסד האל ",  הוסיף .
 סקר שפורסם בארה"ב בחודש אוגוס העלה כי אחד מכל חמישה אמריקאים מאמין - באופן מוטעה - שהנשיא ברק אובמה הוא מוסלמי .  הסקר נערך על רקע תמיכתו של אובמה בניית המסגד סמוך לאתר פיגועי ה-11.9 .  עוד עולה מנתוני הסקר ,  כי רק 34% מהציבור האמריקאי משוכנעים מעבר לכל ספק כי אובמה הוא נוצרי .
 אובמה אמר לאחר פרסום הסקר כי הוא אינו מודאג מכך שמספר רב של אמריקאים מאמין בהיותו מוסלמי . " אני לא יכול להיות כל הזמן עם תעודת הלידה שלי תלויה על המצח ",  אמר אובמה בראיון לתחנת NBC . " העובדות הן עובדות ,  אז זה לא משהו שאני מבזבז את זמני בלדאוג לגביו ,  ואינני חושב שהעם האמריקאי מעוניין שאבזבז זמן בלדאוג על כך ",  אמר אובמה .
 
נשיא ארה"ב ברק אובמה : " אני נוצרי מבחירה "
 אחרי שסקרים הראו כי חמישית מאוכלוסית ארה"ב חושבת כי הנשיא אובמה הוא מוסלמי ,  אמר הנשיא כי הוא קיבל על עצמו את הנצרות בגיל מאוחר בעקבות ההבנה כי ישו מת בשביל חטאיו

