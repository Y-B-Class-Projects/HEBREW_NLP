ווסטפאל : " כספי עמד בכל אתגר שהצבנו בפניו "
 סקרמנטו המידרדרת הובסה 115:84 במיאמי ,  המאמן הוסיף על הישראלי שקלע 13 : " אולי הוא חשב שה-NBA זה דבר קל "
 סקרמנטו ממשיכה ברצף ההפסדים המביכים שלה ,  והבוקר  ( ראשון )  הקינגס נוצחו ב-31 הפרש במיאמי כשהובסו על ידי ההיט 115:84 .  סקרמנטו סיימה את המסע הכושל שלה במזרח עם מאזן 6:0 והפסידה 12 מתוך 13 המשחקים האחרונים שלה ,  ונדמה שגם 13 הנקודות שקלע עמרי כספי לא ינחמו את הישראלי על המאזן הרע של קבוצתו .  
כספי שיחק 28 דקות ,  וכאמור קלע 13 נקודות ,  ב-6 מ-10 מהשדה ,  אבל 7 מהנקודות שלנו נקלעו ברבע הרביעי ,  כשהמשחק היה גמור ,  וגם הלילה הוא המשיך באחוזים הרעים מעבר לקשת כשסיים עם 0 מ-3 מהשלוש .  הישראלי הוסיף גם ריבאונד אחד ,  אסיסט אחד ושלוש חטיפות .
 החדשות הרעות יותר מבחינת סקרמנטו  ( 28:15 )  הגיעו מכיוון קווין מרטין ,  ששוב הסתפק בחמש נקודות  ( 1 מ-7 מהשדה )  ורק הגביר את הדאגה בקבוצה סביב השתלבותו .  טייריק אוונס סיים כקלע הבולט עם 15 נקודות ,  כשהקינגס מסיימים עוד ערב שלא ירצו לזכור עם 18 אחוז מהשלוש  ( 2 מ-11 )  ו-56 אחוז מהעונשין  ( 18 מ-32 )  .
 מיאמי  ( 20:23 )  ,  מנגד ,  ממשיכה ביכולת המאני-דיפרסיבית שלה ,  ואחרי שהביסו את אינדיאנה ביום שלישי ב-30 הפרש ,  הפסידו לשארלוט ב-39 הפרש ברביעי ,  וניצחו בוושינגטון ב-24 הפרש ביום שישי - גם הלילה המשיכו ביכולת הקיצונית .  רק משחק אחד של מיאמי מתוך העשרה האחרונים הוכרע ב-10 נקודות או פחות .  דווין וויד קלע 27 ומסר 8 אסיסטים ,  מייקל ביזלי קלע 21 וקטף 9 ,  אודוניס האסלם הוסיף 14 .
" אני חושב שההגנה שלנו ,  הריבאונד והאנרגיות שלנו לקו בחסר ",  אמר מאמן סקרמנטו פול ווסטפאל , " וזה מה שקורה כשמשחקים מול קבוצה ששיחקה טוב כמו שמיאמי שיחקה היום .  לא קל לשחק בחוץ אחרי זמן ארוך בדרכים ,  בטח שלא עם קבוצה צעירה כמו שלנו .  מאוד התקשינו בקליעה ובהגנה בצבע ,  וכשמשלבים כל הדברים האלה ,  זה מתכון בטוח להפסד חוץ ". 
ווסטפאל התייחס גם לכספי עצמו כשאמר : " אולי הוא חשב שה-NBA זה משהו קל .  אבל הוא עובד קשה ,  הוא עמד בכל אתגר שהצבנו בפניו והוא הולך להיות שחקן טוב ".  
קווין מרטין ,  ששוב לא היה פקטור בהתקפה במשחקו החמישי מאז חזרתו ,  ניסה לשדר קור רוח ,  ואמר שהוא בטוח שעוד יחזור לקצב נכון : " פשוט צריך להניע את הכדור ולשחק כדורסל ",  אמר מרטין , " מיאמי קבוצת הגנה טובה ,  כך שבסך הכל צריך לעבוד קצת יותר קשה כדי להגיע לזריקות נוחות ,  הלילה הן פשוט לא נכנסו ".  
" קווין חזר ,  אבל אני לא יודע איך הוא מרגיש ",  סיכם טייריק אוונס , " רק הוא יודע .  אני יודע שהוא מאוד רוצה לנצח ועושה כל מה שהוא יכול ,  אבל כרגע זה פשוט לא הולך לו ". 
עדכון ראשון :  24.1 7:00

ווסטפאל : " כספי עמד בכל אתגר שהצבנו בפניו "
 סקרמנטו המידרדרת הובסה 115:84 במיאמי ,  המאמן הוסיף על הישראלי שקלע 13 : " אולי הוא חשב שה-NBA זה דבר קל "
 
