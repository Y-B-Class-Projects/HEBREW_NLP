בית המשפט קבע :  בריטיש סקיי תיאלץ למכור את הנתח שלה ב-ITV ;  חיים סבן בין המעוניינים
בית המשפט קבע כי על בריטיש סקיי להפחית את הנתח שלה ב-ITV מ-17.9% כיום לפחות מ-7.5%
בית המשפט לערעורים בבריטניה דחה היום את הערעור שהגישה חברת הטלוויזיה בריטיש סקיי של ענקית המדיה ניוז קורפ שבשליטת רופרט מרדוק ,  והורה לחברה לצמצם את החזקותיה ב-itv - רשת הטלוויזיה המסחרית הגדולה בבריטניה - עקב חשש לפגיעה באיזון בסיקור החדשות במדינה .  בית המשפט קבע כי על בריטיש סקיי להפחית את הנתח שלה ב-itv מ-17.9% כיום לפחות מ-7.5% ,  על רקע הערכה כי החזקותיה של החברה ב-itv תגרום לפגיעה בתחרותיות בשוק ובמגזון הסיקור החדשותי בבריטניה .  ההחלטה חושף את בריטיש סקיי להפסד פוטנציאלי של 500 מיליון ליש"ט .  בית הדין לערעורים גם סירב להעניק לבריטיש סקיי רשות לערער על ההחלטה לבית המשפט העליון .  עם זאת ,  סקיי יכולה לפנות ישירות לבית המשפט העליון ב-28 הימים הקרובים.בריטיש סקיי לא הייתה צפויה לזכות בערעור ,  וככל הנראה כבר החלה במגעים עם מספר רוכשים פוטנציאליים ,  בהם rtl הגרמנית ,  מדיה-סט הגרמנית ,  המיליארדר הישראלי לשעבר חיים סבן וחברת ההשקעות הפרטית בלאקסטון.בריטיש סקיי הדהימה את שוק הטלוויזיה הבריטי בנובמבר 2006 כאשר רכשה נתח של 17.9% בחברת itv ,  תמורת 940 מיליון ליש"ט .  זאת ,  זמן קצר לאחר דיווחים ראשונים על כוונת חברת הטלוויזיה בכבלים הבריטית ,  וירג'ין מדיה ,  להגיש הצעת רכש ל-itv .
 
בית המשפט קבע :  בריטיש סקיי תיאלץ למכור את הנתח שלה ב-ITV ;  חיים סבן בין המעוניינים
בית המשפט קבע כי על בריטיש סקיי להפחית את הנתח שלה ב-ITV מ-17.9% כיום לפחות מ-7.5%

