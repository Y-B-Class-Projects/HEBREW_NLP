הפסד בעל ערך 
 >  >  בימים אלה יצא מתחת ידו של בית המשפט העליון ,  פסק הדין בפרשת מודול בטון ,  הקובע הלכה חשובה לגבי קיזוז הפסדים .  מס הכנסה ומס חברות נגבים על בסיס שנתי .  כתוצאה מכך ,  כשנישום רושם הפסד בשנה אחת ורווח בשנה אחרת ,  נוצר צורך לקחת בחישוב המס בשנה הרווחית את ההפסד מהשנה הקודמת .  מחד גיסא ,  יהיה האוצר שותף לכל רווח באמצעות גביית המס ;  ומאידך גיסא ,  לא ישתתף כהוא זה בהפסדי הנישום .  לכן ,  ברוב שיטות המס ,  מאפשרים את העברת ההפסד לשנות מס רווחיות ,  בין שנים קודמות להפסד ובין שנים מאוחרות להפסד .  אצלנו ,  מאפשרים את קיזוז ההפסד העסקי כנגד כל ההכנסות בשנת התהוות ההפסד וכנגד הכנסות מעסק ומשלח יד ,  בשנים הבאות ,  עד לקיזוזו המלא .  בכך מעודדים נטילת סיכונים ,  המאפיינים מיזמים שבהם גודל הסיכון כגודל הסיכוי .  מה יעשה נישום ,  שלו הפסד עסקי משנים קודמות והכנסה פטורה בשנת המס המאוחרת יותר ?  אם נדרוש מהנישום לקזז את ההפסד כנגד הכנסה פטורה ,  נמצאנו מטילים מס עליה .  כיצד ?  בכך ,  שכאשר הנישום לא יוכל לקזז את ההפסד כנגד רווח עסקי חייב במס כסכום ההכנסה הפטורה שכנגדה קוזז ההפסד ,  ייהפך אותו רווח עסקי לסכום חייב במס .  האוצר לא השתתף בשיטה זו בהפסדי הנישום .  תוצאה זו ביקש העליון למנוע כבר לפני שנים רבות ,  אלא שרשויות המס לא השלימו עם פסיקה זו ודרשו מנישומה בעלת מפעל מאושר במסלול ההטבות החלופי ,  לקזז הפסד עסקי כנגד אותה הכנסה פטורה .  עובדות פסק הדין מורכבות ,  בקיצור ניתן לומר ,  שדובר בחברה תעשייתית ,  שאיחדה את דוחות החברה הבת המפסידה עם דוחות החברה האם ,  שלה היו הכנסות פטורות ,  משום בחירתה במסלול ההטבות החלופי ביחס להכנסות מפעלה המאושר .  לימים ,  מכרה הנישומה את מניות החברה הבת וביקשה לקזז הפסד עסקי משנים קודמות כנגד רווח ההון בלבד ,  מבלי להמשיך ולקזז את יתרת ההפסד כנגד הכנסתה הפטורה .  פקיד השומה התנגד לאופן קיזוז ההפסדים בו נקטה הנישומה ודרש שהקיזוז יבוצע גם כנגד ההכנסה הפטורה .  בית המשפט העליון דחה את עמדתו של פקיד השומה וקבע ,  כי אין לקזז הפסד עסקי מועבר כנגד הכנסה פטורה לפי המסלול החלופי .  בעשותו כן ,  בחר בית המשפט בגישה המרחיבה את האפשרות לקיזוז הפסדים ומנע הטלת מס על הכנסה פטורה .  שאלה נוספת שהתעוררה באותו מקרה היתה אם מכירת המניות של החברה הבת יצרה  " רווח הון בעסק ",  שכנגדו ניתן לקזז הפסד עסקי משנים קודמות  ( הפסדה של החברה הבת שאוחד בדו"ח החברה האם )  .  בית המשפט העליון השיב בחיוב לשאלה זו ,  בהדגישו כי תוצאתו מצומצמת אך ורק לחברה אם ולחברה בת ,  ששתיהן מפעלים תעשייתיים בני קו ייצור אחד ,  המגישות דו"ח מאוחד ,  על פי חוק עידוד התעשייה .  נותר ,  איפוא ,  לחכות ולראות האם שלטונות המס ימנעו מנישום הפסד ,  שאילו היה רווח היה פטור ממס על פי המסלול החלופי ,  לקזזו כנגדו הכנסה החייבת במס רגיל או מופחת .  רק ימים יגידו ,  אם ההלכה שיצאה מלפני בית המשפט מיטיבה עם הנישומים ,  אם לאו .  מכל מקום ,  נישומים שקיזזו הפסד עסקי כנגד הכנסה פטורה במסלול החלופי ,  יכולים לתקן דו"חותיהם ולדרוש השבה .  - הכותבים שותפים במשרד עורכי דין א .  רפאל ושות'

הפסד בעל ערך 
nan
