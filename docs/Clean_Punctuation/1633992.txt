משכורת 13
מדור שחיתות חדש ינסה לשכנע אתכם לפרוש את החיים לתשלומים ויציע מדי שבוע פריט אחד יקר .  מאוד יקר אך שווה ,  כמו למשל 12,400 שקלים האלה
מדור חדש ,  שלא סובל נקיפות מצפון ,  ינסה לדרדר אתכם לסגנון חיים פרוע ,  עשיר ויקר להחריד  ( אותו תוכלו לחלק לתשלומים )  ,  עם פריט אחד בשבוע שמחירו הוא ללא ספק הרבה מעבר ליכולתכם הכלכלית .  
פותח את המדור אחד מהפריטים הנחשקים של העונה - תיק הג'ינס המשופשף של לואי ויטון ,  שנצפה לראשונה בתצוגת הקיץ באוקטובר האחרון .  הוא נישא על המסלול בידיהן של דוגמניות בשיער אפרו פרוע ,  והוא מתאים באופן מושלם לשיק הבוהו-היפי .  
המראה הרך והמשומש שלו ,  בהחלט אינו מסגיר את מחירו השערורייתי ,  12,400 שקלים ,  אבל יש בו שילוב מדויק של יוקרה ופרקטיות ,  המבחין בינו לבין רבים אחרים .  מטיבות הלכת יירצו להשיג אותו בגרסת צבע הדשא העמוק .  אם כבר ,  אז כבר .  לכיכר המדינה הוא יגיע בתחילת מרץ .  
מחיר :  12,400 שקלים .  עד 18 תשלומי קרדיט .  לואי ויטון ,  ה' באייר 32 ,  תל אביב .
 
משכורת 13
מדור שחיתות חדש ינסה לשכנע אתכם לפרוש את החיים לתשלומים ויציע מדי שבוע פריט אחד יקר .  מאוד יקר אך שווה ,  כמו למשל 12,400 שקלים האלה

