יד שנייה מפרסי :  אחמדינג'אד מוכר את הרכב
נשיא אירן הציע את רכב האספנות הפרטי שלו ,  פג'ו 504 מודל 77' ,  במכירה פומבית ,  כדי לגייס כספים למטרות רווחה .  ההצעה הגבוהה ביותר עד כה :  מיליון דולרים .  סעו לשלום ,  הפצצות בפנים
אם תמיד חלמתם לנסוע ברכב שבו נהג נשיא הרפובליקה האיסלמית ,  זה הרגע להגשים חלום :  נשיא אירן מחמוד אחמדינג'ד הציע היום  ( שבת )  את רכב האספנות שברשותו ,  פג'ו 504 מודל 1977 ,  במכירה פובמית באינטרנט .
 לפי סוכנות הידיעות האירנית  " אירנא ",  צעדו של הנשיא האירני לא נובע ,  חלילה ,  מהיקלעות לקשיים כלכליים ,  אלא הוא עושה זאת כדי לגייס כסף למען הקמת 60,000 יחידות דיור למוגבלים .  ההצעה הגבוהה ביותר שהגיעה עד כה ,  לפי יו"ר ארגוני הרווחה של אירן ,  אחמד אספנדיארי ,  עומדת על מיליון דולרים ,  והיא מגיעה ממדינה ערבית .
 בצעד הזה מנסה אחמדינג'ד לשמור את הדימוי הציבורי שלו כ"נשיא של העם ",  וידידם של העניים .  לאחר שזכה בנשיאות בפעם השנייה בשנה שעברה ,  הבטיח הנשיא האירני לבצע רפורמה בתחום הדיור ,  התעסוקה והכלכלה ,  בעקבות האמרת מחירי הדיור במהלך הקדנציה הראשונה שלו .
 
יד שנייה מפרסי :  אחמדינג'אד מוכר את הרכב
נשיא אירן הציע את רכב האספנות הפרטי שלו ,  פג'ו 504 מודל 77' ,  במכירה פומבית ,  כדי לגייס כספים למטרות רווחה .  ההצעה הגבוהה ביותר עד כה :  מיליון דולרים .  סעו לשלום ,  הפצצות בפנים

