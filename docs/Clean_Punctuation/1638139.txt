פדרר : " שוב שיחקתי את הטניס הטוב בחיי "
 השוויצרי חגג עוד שבועיים נהדרים באוסטרליה שהסתיימו בתואר גרנד סלאם 16 בקריירה .  מארי : " אין ספק שאני מתקרב לתואר "
 גם הכושר הנהדר בו הוא נמצא לא עזר היום  ( ראשון )  לאנדי מארי .  הסקוטי הגיע לגמר אליפות אוסטרליה הפתוחה בסטייל ,  אבל שם פגש את רוג'ר פדרר ונכנע 6:3 ,  6:4 ,  7:6 .  מי שהספיד את השוויצרי האגדי ייאלץ להמתין לפחות עוד קצת .
" הצגתי שוב את הטניס הטוב בחיי בשבועיים האחרונים .  זה מיוחד גם בגלל שזה הגרנד סלאם הראשון בו אני זוכה כאבא ",  אמר פדרר ,  שלקח הביתה 2.1 מיליון דולר בזכות הזכייה היוקרתית ,  תואר הגרנד סלאם ה-16 שלו בקריירה למי ששכח , " זה היה משחק פיזי בהתחלה .  שנינו מאוד רצינו לנצח בנקודות הארוכות והפתיחה הייתה חשובה כי היא הייתה כל כך אינטנסיבית ". 
פדרר התייחס גם לכך שבמערכה השלישית הוא כבר ניצב בפיגור 5:2 לפני שחזר לניצחון : " לא הייתה סיבה לפאניקה .  עדיין הובלתי 0:2 במערכות .  גם בשלב הזה עדיין הייתי מרוצה מאיך שהמשחק התפתח ".  
מארי עצמו זכה למילות עידוד מהיריב  ( "אתה טוב מדי מכדי לא לזכות בגרנד סלאם ,  אז אל תדאג לגבי זה ")  והתייחס לאפשרויות שהחמיץ באותה מערכה השלישית : " הוא פשוט התחיל לשחק הרבה יותר טוב במערכה השניה ,  שבה אין ספק שהגיע לו לנצח .  הייתי בטוח שאני אוכל לנצל את האפשרויות במערכה השלישית ,  אני בטוח שהגיע לי למשוך את זה לארבע מערכות לפחות ,  אבל זה לא קרה . 
" אני חושב שהרמה של פדרר בטורנירי גרנד סלאם היא מאוד עקבית ",  הוסיף הסקוטי , " יכול להיות שבטורנירים אחרים הוא מנסה קצת יותר דברים .  יש לו את אותן חבטות גדולות ,  אבל הוא פשוט מבצע פחות טעויות ".  
מארי התייחס גם להפסד הקודם שלו לפדרר בגמר גרנד סלאם ,  לפני שנתיים בארצות הברית : " במשחק הערב הייתי יותר קרוב ממה שהייתי באליפות ארצות הברית .  אין ספק שאני מתקרב לתואר ,  והתוצאות שלי בטורניר הגרנד סלאם מוכיחות את זה .  אני לא מאוכזב יתר על המידה .  יש לי עוד קריירה ארוכה ויהיו לי עוד הזדמנויות .
 אגב ,  באליפות השנה נכחו 653,860 צופים ,  מה שהיווה שבירת שיא בהיסטוריה של הטורניר אחרי שבשנה שעברה צפו בטורניר קרוב ל-50 אלף פחות .
 
פדרר : " שוב שיחקתי את הטניס הטוב בחיי "
 השוויצרי חגג עוד שבועיים נהדרים באוסטרליה שהסתיימו בתואר גרנד סלאם 16 בקריירה .  מארי : " אין ספק שאני מתקרב לתואר "
 
