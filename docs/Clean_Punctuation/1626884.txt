סודות הגרעין של פרס ויו"ר הפועלים
כנס איגוד הבנקים
ההתכנסות השנתית היוקרתית של איגוד הבנקים לא דמתה השנה במאום להתכנסויות שערך האיגוד בשנתיים האחרונות .  ב-2007 היה זה סטנלי פישר שהדהים את הנוכחים בנאום הביקורת על תלוש הבנק הלא קריא שלו .  הכנס שנערך אשתקד ,  בעיצומה של המפולת הפיננסית בשווקים ,  היה בסימן שורדים .  השנה הסיפור היה שונה .  כשהם חזקים ואיתנים מאי פעם התכנסה כל הצמרת הבנקאית של ישראל במרכז הכנסים של מלון דן פנורמה כדי לחוגג 50 שנה לאיגוד .  אל הגוורדיה המכובדת ,  שכללה כמו בכל שנה את המנכ"לים ,  היו"רים וההנהלות הבכירות של כל הבנקים הישראליים ,  הנגיד והמפקח על הבנקים ,  הצטרפו הפעם גם נשיא המדינה ,  שמעון פרס ,  ושר האוצר ,  יובל שטייניץ .  הנשיא ,  שהיה אורח הכבוד ,  חלק שבחים למנהלי הבנקים ובעיקר ליאיר סרוסי ,  יו"ר הפועלים ,  וייחס להם את יציאתו המוצלחת של המשק הישראלי מהמשבר העולמי בנזקים מועטים . " אני מכיר את הדוד של סרוסי ,  שהיה מנהל הכור הגרעיני בדימונה ",  חשף פרס . " אם סרוסי ינהל את הבנק כמו שדוד שלו ניהל את הכור ,  אני רגוע ". 

סודות הגרעין של פרס ויו"ר הפועלים
כנס איגוד הבנקים

