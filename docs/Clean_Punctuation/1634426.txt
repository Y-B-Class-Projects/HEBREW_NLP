מזכ"ל ה-OECD לבן אליעזר : " בעוד מספר חודשים תהיו חברים בארגון ;  עליכם לקדם את הערבים והחרדים "
 השר הרצוג : " אני מאמץ את הקביעות העולות מהדו"ח ביחס להשקעה ברווחה וחברה "
" בעוד מספר חודשים תהיו חברים מלאים בארגון - ושיתוף הפעולה בינינו רק יגבר ".  כך אמר היום מזכ"ל אירגון המדינות המפותחות  ( oecd )  ,  אנחל גוריה בארוחת צהרים עם שר התמ"ת ,  בנימין בן אליעזר ובכירים נוספים .  גוריה הגיש בביקורו בארץ שני דו"חות ,  אחד מהם עוסק בתחום התעסוקה שבאחריות משרד התמ"ת ." ישנן קבוצות באוכלוסייה שלא התקדמו כמו שאר האוכלוסייה ,  ועליכם לפעול כדי לקדמן .  ברגע שהאוכלוסיות האלו יתקדמו- כל הגוף הנקרא מדינת ישראל יתקדם עוד יותר קדימה ",  אמר גוריה ,  והתייחס בעיקר למצב התעסוקה בקרב המיעוטים והחרדים .  בארוחה השתתפו גם שר הרווחה ,  יצחק הרצוג ,  השר לענייני מיעוטים ,  אבישי ברוורמן ,  מנכ"ל משרד התמ"ת ,  שרון קדמי ,  ראש המועצה הלאומית לכלכלה יוג'ין קנדל ,  נשיא התאחדות התעשיינים ,  שרגא ברוש ,  יו"ר הסתדרות העובדים ,  עופר עיני והמדען הראשי בתמ"ת ,  אלי אופר .  בן אליעזר אמר ,  כי הוא מקווה שישראל תצטרף לאירגון בהקדם וכך מחויבותה ליעדי הארגון תהיה גדולה יותר .  הרצוג אמר כי  " הדו"ח מאוזן ונכון ללמוד ממנו .  אני מאמץ את הקביעות העולות מהדו"ח המתקנות את התפיסה בהתייחסות כלפי השקעה ברווחה וחברה .  אני מאמין כי הן יהוו קטליזטור בצמצום פערים והתמודדות עם העוני בישראל ". ברוורמן ציין ,  כי  " הצטרפותה העתידית של ישראל לארגון המדינות המפותחות תתרום משמעותית לכלכלת המדינה ,  ועלינו ,  שרי הממשלה לגבות זאת בהחלטות ממשלה שיובילו לפריצת דרך משמעותית בנושא צמצום הפערים ואי השיוויון בחברה ." 

מזכ"ל ה-OECD לבן אליעזר : " בעוד מספר חודשים תהיו חברים בארגון ;  עליכם לקדם את הערבים והחרדים "
 השר הרצוג : " אני מאמץ את הקביעות העולות מהדו"ח ביחס להשקעה ברווחה וחברה "
 
