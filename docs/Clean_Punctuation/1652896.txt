סקר :  70% מהקיבוצניקים מרוצים מחיי השיתוף
סקר חדש שמפרסם המכון לחקר הקיבוץ באוניברסיטת חיפה מגלה כי צורת ההתיישבות השיתופית זוכה לעדנה .  רק 5% מהמשיבים הביעו אי נוחות מחייהם בקיבוץ
סקר דעת הקהל הרב-שנתי של המכון לחקר הקיבוץ לשנת 2009 חשף הבוקר  ( ראשון )  כי הרפת ,  הלול וחדרי האוכל של הקיבוצים לא עברו מן העולם .  מתוצאות הסקר עולה כי 70% מתושבי הקיבוצים מרוצים מחייהם במקום .  עוד עולה מהסקר כי שני שלישים מהתושבים מרוצים מהחיים באופן כללי ,  וכי שביעות רצונם רק עולה בשנים האחרונות .  
הסקר ,  שנערך בידי פרופסור מיכל פלגי ואליאט אורחן מהמכון לחקר הקיבוץ באוניברסיטת חיפה ,  כלל 1,270 משיבים שהגיעו משלושת סוגי הקיבוצים :  הקיבוצים השיתופיים ,  הדיפרנציאליים ,  והקיבוצים המשולבים ,  והוא בחן את שביעות רצון התושבים במגוון תחומים .  מתוצאות הסקר נראה כי רק 5% מתושבי הקיבוצים אינם מרוצים מהחיים במקום .  עוד נראה כי שביעות רצון התושבים נמצא במגמה עלייה מרשימה ,  זאת לאחר שבשנת 2002 נרשמו רק 58% מהתושבים כשבעי רצון .  
כמו כן נראה כי ערך העבודה בקיבוצים לא חלף והוא עדיין חשוב לתושבים .  כ-78% מהחברים מרוצים מעבודתם לעומת שמונה אחוז שאינם .  עם זאת ,  שיטת ההתפרנסות בקיבוצים ,  ששונתה לאחרונה ונמצאת במחלוקת בין התושבים השונים ,  מוצאת ביטוי גם בסקר הנוכחי :  42% מרוצים מהשינויים שעבר קיבוצם בתחום הפרנסה ,  לעומת 22% שאינם מרוצים ו-36% המרוצים במידה בינונית .
 בסקר עלה עוד כי לא מעט מהקיבוצניקים אינם מרוצים מהיכולת להשפיע על הקיבוץ .  בעוד ש-29% מחברי הקיבוצים מרוצים מיכולתם להשפיע על המערכת ,  השיבו 31% כי הם אינם מרוצים מכך .  לדברי החוקרות ,  דווקא בתחום ההשפעה מתגלה שביעות רצון בין הצעירים ,  כאשר בעוד רק 23% מקבוצת המבוגרים מרוצים מיכולתם להשפיע ,  בקרב הצעירים ישנם 36% שבעי רצון .
 
סקר :  70% מהקיבוצניקים מרוצים מחיי השיתוף
סקר חדש שמפרסם המכון לחקר הקיבוץ באוניברסיטת חיפה מגלה כי צורת ההתיישבות השיתופית זוכה לעדנה .  רק 5% מהמשיבים הביעו אי נוחות מחייהם בקיבוץ

