מכבי פתח תקוה פנתה לעידן ויצמן
הקשר הפנה אותם לאשדוד .  מרינקוביץ' לא הרשים בהפסד 3:2 לבני לוד במשחק אימון .  בוסיץ' או טריאנוב עשויים לעזוב
מכבי פתח תקוה פנתה לקשר האחורי של מ.ס אשדוד ,  עידן ויצמן ,  והתעניינה באפשרות לצרפו עד יום ראשון ,  אז יסתיים מועד ההעברות .  בסביבתו של השחקן ,  אישרו הבוקר  ( רביעי )  כי : " נעשתה פניה לעידן ,  אבל הוא הפנה את ההנהלה לג'קי בן זקן מאשדוד ".  בפתח תקוה עשויים לצרף את הקשר עוד השבוע ,  בכפוף להחלטה לגבי הנבחנים האחרים .  ויצמן מיוצג על ידי עו"ד שחר גרינברג .
 כצפוי ,  הקשר הסרבי נבוישה מרינקוביץ'  ( 23 )  נחת הבוקר למבחנים בקבוצה .  במועדון הודיעו כי השחקן ייבחן יחד עם שלושת הזרים האחרים שהגיעו למבחנים ,  ג'ורג' אובסיימיקוב  ( 24 )  ,  חלוץ בעל 11 הופעות בנבחרת מקדוניה ,  הקשר אנדריי מגומדוב  ( 23 )  והבלם הרוסי יאן בורבסקי  ( 20 )  .  שני האחרונים משחקים בקבוצת המילואים של זניט סנט פטרסבורג .  
כזכור ,  מועמדותו של מרינקוביץ' עלתה לפני חודש בדיוק ,  אך הגעתו התעכבה ואתמול הודיעו במועדון כי הוא אמור לנחות הבוקר .  בעקבות רכבת הזרים ,  בפתח תקוה שוקלים לשחרר את אחד הזרים ,  החלוץ טומיסלאב בוסיץ' שסובל מפציעה או הקשר ונצ'ו טריאנוב .  סיכוייו של האחרון לעזוב גבוהים יותר אם ויצמן ישוחרר מאשדוד .  גם שמו של הקשר האחורי סולי צמח עלה ,  אך עלותו גבוהה יחסית והוא טרם שוחרר מעירוני קריית שמונה .
 הקבוצה הפסידה במשחק האימון מול בני לוד בתוצאה 3:2 .  פרדי דוד שיתף רק את השחקנים המחליפים ואת הזרים .  מרינקוביץ' לא הרשים וספק גדול אם יוחתם .  את השערים לזכות הקבוצה כבשו דובב גבאי ואובסיימיקוב .  דוד עצמו יקבל החלטה את מי מהארבעה להחתים עד מחר .
 
מכבי פתח תקוה פנתה לעידן ויצמן
הקשר הפנה אותם לאשדוד .  מרינקוביץ' לא הרשים בהפסד 3:2 לבני לוד במשחק אימון .  בוסיץ' או טריאנוב עשויים לעזוב

