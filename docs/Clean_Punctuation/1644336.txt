סמארטפונים על הכוונת
יוג'ין קספרסקי לא חושב שהאייפון ישרוד בלי לפתוח את הפלטפורמה ,  וטוען שהסמארטפון שלכם בסכנה 
" אין לי עניין לפתח אפליקציות לאייפון כל עוד הפלטפורמה של אפל תישאר סגורה ",  אומר יוג'ין קספרסקי ,  בעיצומה של תערוכת MWC בברצלונה .  לדברי מנכ"ל חברת האבטחה המצליחה ,  אפל שגתה כאשר לא ניצלה את המומנטום האדיר של האייפון כדי לפתוח את הפלטפורמה ,  ובחרה במקום זאת לשלוט בכניסת כל יישום לחנות האפליקציות שלה .  
קספרסקי סבור כי אם תבחר אפל להשאיר את הפלטפורמה שלה סגורה - תוך שנתיים-שלוש היא תהפוך לבלתי רלוונטית ותאבד את כל המומנטום הנוכחי שלה .  גם בנוגע לחברת RIM ,  יצרנית הבלאקברי ,  הוא לא מביע אופטימיות רבה .
 בראיון לוואלה !  TECH אומר יוג'ין קספרסקי כי שני איומים עיקריים ניצבים כיום בפני משתמשי הסמארטפונים .  הראשון הוא סכנה לנתונים השמורים במכשיר ,  במקרה של גניבתו או פריצה אליו .  כפתרון לכך מציגה חברת קספרסקי אפשרויות למחיקה מרחוק של תכנים על ידי הודעת SMS ,  קבלת הודעה מהמכשיר הגנוב על מיקומו או הודעה במקרה והוחלף כרטיס הסים במכשיר .  האיום השני הוא אפשרות של פריצה מרחוק ,  שתגרום למכשיר לחייג למספרים מקוצרים קבועים מראש  דבר שאת השלכותיו יראו משתמשים רק כאשר יקבלו את החיוב החודשי .  
חברת קספרסקי הציגה בתערוכה בברצלונה תוכנת הגנה למכשירי סימביאן .  עוד היא מפתחת כיום יישומים לחלונות מובייל ולאנדרואיד .  החברה אינה טורחת להשקיע בפאלם עקב נתח השוק הקטן ,  אך היא ערוכה לפיתוח לאפל ול-RIM ברגע שאלו יפתחו את שעריהן .  נשמח לפתח לאפל ,  אם הם ירשו לנו ",  מצהיר המנכ"ל .
 קספרסקי גורס כי הסיבה המרכזית שסמארטפונים לא נתונים למתקפות מאסיביות ומקיפות יותר היא שטרם הושקו שירותים מקוונים מתקדמים למכשירים אלו בשלושת השווקים בהם מרוכזים כותבי הנוזקות הרבים ביותר :  סין ,  ברית המועצות לשעבר ודרום אמריקה .  ברוסיה יש כיום מכשירים מתקדמים רבים ,  אך לא נלווים אליהם שירותים מהסוג שניתן למצוא במערב .
 כאשר ישתנה מצב זה ,  הוא מזהיר , " תתרחש בתחום אבטחת הסמארטפונים התפוצצות .  לא אפוקליפסה ,  אבל קרוב לכך ".  את מיעוט פרצות האבטחה במחשבי אפל הוא מייחס לעובדה שאלו אינם נפוצים בשלושת שווקי הסכנה ,  ולכן לא מהווים מטרה מרכזית להאקרים .  לדבריו ,  מערכת ההפעלה של אפל אינה בטוחה יותר ברמה הטכנית ממתחרותיה .  קספרסקי טוען שחברתו ערוכה להתמודד ולסייע בכל מקרה של קריסת אבטחה משמעותית באחת מפלטפורמות הסמארטפונים .  אנחנו כמו תחנת מכבי אש .  אנחנו לא יודעים היכן תתרחש השריפה ,  אבל אנו מוכנים לשלוח את הרכב שלנו לכל מקום בו היא תקרה ". 

סמארטפונים על הכוונת
יוג'ין קספרסקי לא חושב שהאייפון ישרוד בלי לפתוח את הפלטפורמה ,  וטוען שהסמארטפון שלכם בסכנה

