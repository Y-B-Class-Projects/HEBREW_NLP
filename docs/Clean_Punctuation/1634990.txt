עידן ורד צפוי להחמיץ את הפועל פתח תקוה
הקשר לא התאמן והוא צפוי לראות את המשחק מול המלאבסים מהיציע .  יועצה של משפחת אגייאר : " הניחו לצוות הרפואי "
 בית"ר ירושלים המשיכה הערב  ( חמישי )  בהכנות למשחק מול הפועל פ"ת בשבת ומחר תערוך את האימון המסכם שלה .  ברק יצחקי שהיה בספק ערך היום אימון מלא וצפוי להיות כשיר למשחק ,  כשעידן ורד שוב לא התאמן וככל הנראה יראה גם את המשחק בשבת מהיציע .
 בתוך כך ,  מתכננים אוהדי בית"ר הפגנה למענו של הספונסר גומא אגייאר מחוץ לבית החולים אברבנל שבבת ים ,  ולקרוא לשחרורו של אגייאר מבית החולים בניגוד לדעת הפסיכאטרים המטפלים בו .  על אף שרופאיו של גומא אגייאר הבהירו כי הוא זקוק לשקט ושלווה ,  על מנת להחלים ולייצב את מצבו הנפשי ,  צפויים עשרות אוהדים להגיע להפגנה ,  בה צפוי גם להשתתף יו"ר הקבוצה איציק קורנפיין .
 עם זאת ,  משפחתו של אגייאר מבהירה כי על אף ההערכה הרבה לאוהדי בית"ר ולאהבה והתמיכה שהם מפגינים כלפי אגייאר ,  הם מבקשים שלא להפריע להחלמתו .  כזכור ,  רק אתמול הוטרד אגייאר על ידי עיתונאים ,  וממשרדו של רוני רימון ,  היועץ האסטרטגי של המשפחה ,  נמסר לוואלה !  ספורט : " אוהדי בית"ר ירושלים אוהבים את גומא אגייאר ,  ובצדק .  אבל הם צריכים להבין שגומא מקבל עכשיו את הטיפול הנכון ,  לו הוא זקוק ".   
" כמובן שגילויי אהבה וחום יכולים לעזור ",  המשיך רימון , " ואנחנו קוראים לאוהדים להביע את אהבתם ואהדתם אבל גם חשוב שיניחו לצוות הרופאים לטפל בגומא על פי שקול דעתם המקצועי במטרה להביא להחלמתו במהרה ". 

עידן ורד צפוי להחמיץ את הפועל פתח תקוה
הקשר לא התאמן והוא צפוי לראות את המשחק מול המלאבסים מהיציע .  יועצה של משפחת אגייאר : " הניחו לצוות הרפואי "
 
