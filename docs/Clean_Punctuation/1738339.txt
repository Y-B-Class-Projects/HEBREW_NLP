הפועל פ"ת :  מחפוד יקבל הזדמנות אחרונה בדרבי
בהפועל פ"ת מנבאים : " הוא ינצח ואז יישאר ".  אסוס ואדו גרמו נזק לחפצים בחדר ההלבשה .  מחפוד : " לא ייאמן שהפסדנו "
 הרוחות בהפועל פתח תקוה סוערות בעקבות ההפסד הכואב ,  2:1 למכבי תל אביב לאחר שהובילו במשחק 0:1 עד לדקה ה-83 .  במועדון הוחלט שאלי מחפוד ,  שלקבוצתו זה היה הפסד שלישי בחמישה מחזורים ,  יקבל הזדמנות אחרונה בדרבי הפתח תקוואי במחזור הבא ,  למרות שלמאמן הובהר כי הוא מקבל גיבוי מלא .  
אחרי המשחק זעמו במכבי תל אביב על שחקן הפועל פתח תקווה ג'ונתן אסוס ,  שבעט במנהרת השחקנים המתקפלת בבלומפילד וגרם לה נזק .  הבלם דניאל אדו בעט בפח בכניסה לחדר ההלבשה ולאחר מכן גם בלוח המשחק תוך שהוא מטיח האשמות בחבריו על ספיגת השער השני . " אפשר להבין אותו ,  אין זמן להתעסק בהתפרצויות זעם של שחקנים אחרי הפסד ",  אמרו בקבוצה .
 חלק מהשחקנים השליך כוסות ריקות על רצפת חדר ההלבשה ,  שהיה מלולכך מאוד כשעזבו .  אחד השחקנים אף חבט בעוצמה בקיר ,  וככל הנראה גרם בנוסף גם לפגיעה במזגן שהיה תלוי . " אסוס לא התנהג כמו בריון ולא נעניש אותו ",  אמרו בקבוצה בסיום . " קבוצות משאירות הרבה זבל אחרי שהם מפסידות בפתח תקוה ולא שמענו אף אחד מתלונן .  יכול להיות שהתגובות היו קיצוניות מעט ,  אבל זה קורה כמעט אחרי כל הפסד ". 
אלי מחפוד אמר : " זה לא ייאמן להפסיד משחק כזה .  הכדור יצא החוצה בסוף והקוון לא ראה .  שיחקנו נכון ,  הגענו למצבים שלנו ולא ניצחנו .  עשינו עבודה נכונה מבחינת הסגירה ,  מכבי בקושי הגיעה למצבים .  חבל שבמשחק כזה ,  כשהיינו עם הנקודות ביד ,  איבדנו אותן .  סתם סיבכנו את עצמנו במאבקי התחתית .  יש לנו שחקנים טובים ,  אנחנו צריכים לקחת נקודות - לא ברור מה שקורה לנו ".  
דודו ביטון הוסיף : " אכזבה ,  זה מה שיש להגיד .  הובלנו 0:1 עד דקה 80 ואז הפסדנו .  זה קרה לנו גם בנתניה .  זו תסמונת של קבוצה שפתחה לא טוב את העונה ,  אנחנו נכנסים ללחץ לקראת הסיום .  אפשר לקחת את היכולת הטובה ולקוות שהתוצאות עוד יגיעו .  אני כובש ,  אבל מה שחשוב זה החלק הקבוצתי שלא עובד .  זה מאוד מאכזב .  ננצח את הדרבי בשביל הקהל ומחפוד ". 
בעקבות ההפסד למכבי תל אביב התקיימה שיחה בין חברי הנהלת הפועל פתח תקוה ,  ביניהם תומר סיני ודני לוי ,  והוחלט שהמאמן אלי מחפוד יקבל הזדמנות אחרונה במשחק הדרבי שיתקיים במחזור הבא נגד מכבי פתח תקוה באיצטדיון רמת גן .  תוצאה לא טובה תביא לסיום דרכו של מחפוד בקבוצה .  גורם בהפועל פתח תקוה אישר : " מחפוד יאמן בדרבי כי מגיע לו ,  הקבוצה משחקת יפה .  מה יקרה אם נפסיד ?  אנחנו אופטימיים .  הוא ינצח ויישאר ".  שחקן בקבוצה אמר : " לא מגיע למאמן ללכת .  שיחקנו טוב ,  מכבי לא זזה מולנו וניצחה משום מקום ". 
תומר סיני אמר לאחר ההפסד למכבי תל אביב : " באופן כללי הקבוצה נראתה טוב ,  אבל השופט הוסיף חמש דקות למשחק ,  ואנחנו לא מבינים למה .  הוא עשה הרבה כבוד למכבי תל אביב .  שיחקנו נגד אחת הקבוצות החזקות בליגה ".  לגבי מעמדו של מחפוד אמר סיני : " מחפוד נשאר מאמן הפועל פתח תקוה ".  דני לוי ,  שנשאל האם המאמן ימשיך גם במחזור הבא ,  ענה : " מחפוד יעמוד על הקווים במשחק הדרבי ". 

הפועל פ"ת :  מחפוד יקבל הזדמנות אחרונה בדרבי
בהפועל פ"ת מנבאים : " הוא ינצח ואז יישאר ".  אסוס ואדו גרמו נזק לחפצים בחדר ההלבשה .  מחפוד : " לא ייאמן שהפסדנו "
 
