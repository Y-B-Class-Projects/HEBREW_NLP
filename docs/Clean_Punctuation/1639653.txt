 " המרגל למען ישראל נעצר בסיוע חיזבאללה "
 רזוואן עבדו שאהין ,  קצין בצבא לבנון בן 49 ,  נעצר בחשד שעמד בראש רשת ריגול למען ישראל .  לפי עיתון ערבי ,  מעצרו בוצע בעקבות מידע שהעבירו אנשי חיזבאללה למודיעין הלבנוני
ראש רשת הריגול שדבר מעצרו נחשף אתמול בעיתון כוויתי הוא רזוואן עבדו שאהין ,  קולונל בצבא הלבנוני בן 49 .  העיתון  " אל-ביאן "  היוצא לאור באיחוד האמירויות דיווח הבוקר  ( חמישי )  כי שאהין ,  תושב נפת אל-הרמל ,  נעצר ב-20 בינואר 2010 בחשד שעמד בראש רשת ריגול לטובת ישראל .  לפי הדיווח ,  כוחות הביטחון הלבנוניים ביצעו חיפוש בבתיו באל-הרמל וממזרח לביירות ואיתרו שם מכשירי ריגול ומחשבים .
 העיתון דיווח עוד כי מעצרו של שאהין התבצע בעקבות מידע שהגיע לאנשי המודיעין בצבא לבנון מאנשי ארגון חיזבאללה הפועלים באל-הרמל ,  שם מתגורר שאהין .  לפי העיתון ,  חיזבאללה מסר לצבא לבנון כי אנשיו הבחינו בגוף הנדסי משולש על גג ביתו של שאהין וכי שמו לב ששאהין קנה שטחים רבים באזור אל-הרמל ובניין באזור א-סבתייה ממזרח לביירות .
 אתמול דיווח העיתון הכוויתי  " אל-אנבא "  כי צבא לבנון חשף רשת ריגול חדשה שפעלה לטובת ישראל .  על פי הדיווח מפי מקורות ביטחוניים לבנוניים ,  בראש הרשת ,  שנחשפה לפני שבועיים ,  עמד קצין לבנוני בדרגת קולונל שראשי התיבות של שמו הם ר"ש .  הקצין נעצר ,  ומחקירתו עלה כי הוא כיהן בתפקיד שסייע לו להגיע למידע רב .
 זוהי רשת הריגול הראשונה שנחשפת השנה .  אשתקד נחשפו ,  על פי הדיווחים בכלי התקשורת בלבנון ,  23 רשתות ריגול שפעלו לטובת המוסד והמודיעין הישראלי .  לפי הדיווחים בלבנון ,  חברי אותן רשתות עדיין נמצאים במעצר ,  והם נחקרים על ידי כוחות הביטחון הלבנוניים .

" המרגל למען ישראל נעצר בסיוע חיזבאללה "
 רזוואן עבדו שאהין ,  קצין בצבא לבנון בן 49 ,  נעצר בחשד שעמד בראש רשת ריגול למען ישראל .  לפי עיתון ערבי ,  מעצרו בוצע בעקבות מידע שהעבירו אנשי חיזבאללה למודיעין הלבנוני

