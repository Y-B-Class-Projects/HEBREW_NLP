 " ארדואן עושה כל מאמץ כדי לחסל את התיירות לטורקיה "  
מנכ"ל התאחדות סוכני הנסיעות יוסי פתאל אמר את הדברים לאחר ירידה של 44% בביקורי הישראלים לטורקיה והצהרותיו של רה"מ הטורקי בגנות ישראל 
" אם היה סיכוי שהתיירות לטורקיה תתאושש ,  ראש הממשלה הטורקי ארדואן עושה כל מאמץ שזה לא יקרה .  לאחר ההפוגה בהתקפותיו היו סימנים להתאוששות התיירות ,  אך ארדואן מנחית עליה מכה קשה ",  כך אמר ל-TheMarker מנכ"ל התאחדות סוכני הנסיעות ,  יוסי פתאל . " בתיירות האווירה מהווה מרכיב חשוב ביעד אותו בוחר התייר ,  ולכן הבעיה היא לא רק הצהרתית .  התחושה המצטברת בציבור הישראלי היא של איבה מהצד הטורקי ולא רק ביקורת לגיטימית ".  
שנה זו קטעה רצף של עליות ועשור שבו כיכבה טורקיה בתיירות הישראלית .  מעל 3 מיליון ישראלים ביקרו בטורקיה בשנים 2009-2000 ,  מאות קלאבים  " הכל כלול "  נפתחו וסיפקו חופשות למשפחות הישראליות ,  לחברות ולארגונים גדולים .  
לפי נתוני משרד התיירות הטורקי ,  נרשמה בחודשים ינואר-נובמבר 2009 ירידה של יותר מ-44% בביקורי הישראלים לטורקיה לעומת 2008 ,  ל-300 אלף איש .  זאת עקב המתיחות בין המדינות ,  סדרות הטלוויזיה המאשימות את ישראל ברצח פלסטינים והצהרותיו של ראש הממשלה הטורקי בגנות ישראל ,  שהובילה לחרם על ועדים וארגונים על הנופש שם .  
בסקר שנערך לפני כשבועיים על ידי מכון הסקרים גיאוקרטוגרפיה לקראת יריד התיירות IMTM 2010 ,  יריד התיירות הבינלאומי של ישראל שיתקיים בתאריכים 9-10 בפברואר בגני התערוכה בתל אביב ,  נמצא כי בקרב הישראלים המתכוונים לנפוש בחו"ל במהלך שנת 2010 ,  רק כ-9% הצהירו שיעשו זאת בטורקיה ,  לעומת 16% שאמרו כי בכוונתם לנפוש בטורקיה ב-2009 .  כלומר ,  מדובר בירידה של כ-44% הצפויה בנסיעות לנופש בטורקיה ב-2010 .  
הסקר נערך בקרב 500 גברים ונשים המהווים מדגם ארצי ומייצג של האוכלוסייה הבוגרת בישובים היהודיים במדינת ישראל .  לדברי אייל שמואלי ,  מו"ל ומיזמי IMTM ,  משבר היחסים בין טורקיה וישראל נותן את אותותיו וגורם לתייר הישראלי לחפש מקומות אחרים לנפוש בהם . " הטורקים מודעים לבעיה ,  והם מתכוונים להגיע השנה ליריד התיירות על מנת לבלום מגמת ירידה זו ,  ולמשוך את התייר הישראלי לשוב ולנפוש במדינתם - כל זה באמצעים שיווקיים שונים ויצירתיים ".  
גם היריד בשנה שעברה היה מושפע מהיחסים בין המדינות והביתן הטורקי לא זכה למבקרים רבים .  בשבוע הבא צפויה פגישה של ראשי הוועדים הגדולים ואפשר שסוגיית המשך החרם על טורקיה תידון בה . 

" ארדואן עושה כל מאמץ כדי לחסל את התיירות לטורקיה "  
מנכ"ל התאחדות סוכני הנסיעות יוסי פתאל אמר את הדברים לאחר ירידה של 44% בביקורי הישראלים לטורקיה והצהרותיו של רה"מ הטורקי בגנות ישראל

