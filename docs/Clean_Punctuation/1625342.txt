הפועל פ"ת - מ.ס .  אשדוד :  מי תצא מהבוץ ? 
נועלת הטבלה תארח  ( שבת ,  19:00 )  את קבוצתו של יוסי מזרחי ,  ששכחה מתי ניצחה בליגה וזוכרת את התבוסה בגביע הטוטו
מאמן הפועל פתח תקוה ,  אלי מחפוד ,  הודיע לשניים מהשחקנים בקבוצה ,  תומר בן חיים ודור הלוי ,  כי הם לא ייכללו בסגל למשחק מול מ.ס אשדוד .  בקבוצה אמרו כי לא ברור האם אחד מהשחקנים ישוחרר ,  אבל מדובר במהלך של ממש משום שהשניים התמודדו עד כה על חולצת ההרכב .  
שחקנים בקבוצה אמרו : " ההחלטה הפתיעה אותנו מאוד ,  לא ברור מה מחפוד מתכנן .  ברור שיש חשש מסוים למעמדנו בעקבות הדברים ". 
יש ציין כי ההחלטה לא להכליל את השניים בהרכב מפתיעה בעיקר לנוכח העובדה שקובי דג'אני ,  שישוחרר כנראה ,  לא ייכלל בסגל גם הוא בגלל צהובים .  לעומתם ,  כפיר דר הצעיר ,  שגילה יכולת טובה במשחק מול מכבי חיפה באמצע השבוע ,  ייכלל בסגל ועשוי להשתלב במשחק .  
מחפוד תרגל היום בהרכב את ג'ונתן אסוס ועידן סרור כקשרים אחוריים .  איאד חטובא ימשיך לפתוח כמגן ימני אך בקרוב הוא צפוי לאבד את מקומו בהרכב למגן שיוחתם .  ג'ורג' גברו יקבל גם הוא הזדמנות בהרכב ואם לא ירשים הפעם ,  הוא עשוי לקבל הודעת שחרור .  אלנתן סלמי שחזר מפציעה תורגל היום גם הוא בהרכב וצפוי לפתוח .
 החלוץ הגיאורגי רוואז גוצירידזה ימשיך להיבחן במועדון ובשבוע הבא תתקבל החלטה לגביו .  בקבוצה מקווים שבני יהודה תסכים לשחרר בסופו של דבר את המגן איציק עזוז .  
הרכב משוער ,  הפועל פתח תקוה :  אוסטין אג'ידה ;  איאד חטובא ,  גל כהן ,  עמנואל מתיאס ,  ג'ורג' גברו ;  ג'ונתן אסוס ,  עידן סרור ,  ארמון בן נעים ,  גיא צרפתי ;  עוסמן באשירו ,  אלנתן סלמי .
 מ.ס .  אשדוד תגיע לאורווה במטרה לעצור את רצף המשחקים ללא ניצחון ,  כאשר היא מגיעה למשחק אחרי תבוסה קשה של 5:0 למכבי תל אביב מוקדם יותר השבוע ,  במסגרת גביע הטוטו .  במחזור הליגה האחרון היא סיימה בתיקו מאופס עם סכנין .  
באשדוד מקווים שהתבוסה המחפירה בגביע הטוטו לא תתן את אותותיה גם בליגה כאשר בצוות המקצועי כעסו מאוד על היכולת העלובה שהציגו מרבית השחקנים שלשום בבלומפילד .  הבלם כריסטיאן גונזאלס ,  שסובל מפציעה בקרסולו ,  עדיין בספק למשחק ורק מחר יוחלט אם יפתח בהרכב או לא .  במקרה וגונזאלס לא יוכל לשחק ,  יוסט שוב אדיר טובול לעמדת הבלם ורחמים צ'וקול יפתח כמגן ימני .  אם גונזאלס ישחק בסופו של דבר ,  יפתח טובול כמגן שמאלי .  עידן ציון אמור לפתוח בעמדת המגן הימני במקומו של מתן אוחיון הפצוע .
 החלוץ דימיטאר מקרייב ,  שלא פתח בתבוסה למכבי תל אביב בגביע הטוטו ,  אמור לחזור מחר להרכב הפותח לצידו של עידן שריקי בחוד ההתקפה .
 הרכב משוער :  דראגן סטויקיץ' ,  עידן ציון ,  כריסטיאן גונזאלס ,  ישראל ראש ,  אדיר טובול  ( רחמים צ'וקול )  ,  משה אוחיון ,  סטפן קינגאווה ,  שי רביבו ,  עידן שדה ,  עידן שריקי ,  דימיטאר מקרייב

הפועל פ"ת - מ.ס .  אשדוד :  מי תצא מהבוץ ? 
נועלת הטבלה תארח  ( שבת ,  19:00 )  את קבוצתו של יוסי מזרחי ,  ששכחה מתי ניצחה בליגה וזוכרת את התבוסה בגביע הטוטו

