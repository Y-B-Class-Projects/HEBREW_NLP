נבחרו המועמדים לדירקטוריונים של חברות החדשות
תחת אבטחה וחשאיות ,  בחרה ועדת הטלוויזיה של הרשות השנייה ,  בראשות יעקב שחם ,  21 מועמדים ,  מתוכם ייבחרו שבעה דירקטורים חדשים - ארבעה לחדשות 2 ושלושה לחדשות 10 
" עד סוף פברואר יושלם הליך בחירת הדירקטורים ויושבי הראש החדשים של דירקטוריון חברות החדשות ",  כך אמר היום  ( שלישי )  יו"ר ועדת הטלוויזיה של הרשות השנייה ,  יעקב שחם .
 אתמול ,  בחרה ועדת הטלוויזיה המורחבת של הרשות ,  לאחר שתי הצבעות ,  21 מועמדים ,  מעולם התקשורת ,  העסקים ,  המשפט והאקדמיה ,  שיתבקשו עתה לענות על שאלונים מפורטים שנועדו לבחון את כישוריהם וניגודי אינטרסים אפשריים .  לאחר שיתקבלו הפרטים תיערך הצבעה נוספת עד שיבחרו 7 הדירקטורים החדשים  ארבעה לחברת החדשות של ערוץ 2 ,  מתוכם יבחר גם יו"ר ושלושה דירקטורים לחברת חדשות 10 ,  גם מתוכם יבחר יו"ר .
  117 הגישו מועמדותם ,  מתוכם פסלה היועצת המשפטית של הרשות 33 שמות ,  כאשר אתמול ,  כאמור ,  בחרה הוועדה 21 מתוכם .  הליך בחירת הדירקטורים הינו הליך חדש ,  שלא נערך לפני כן .  
היועצת המשפטית של הרשות השנייה ,  יחד עם יו"ר המועצה ,  אילן אבישר ,  יו"ר ועדת הטלוויזיה יעקב שחם ומבקר הרשות הכינו ,  ומועצת הרשות אישרה ,  את התקנון בו מותווה הליך בחירת הדירקטורים .
 לדברי שחם : " אין לי ספק שמתוך 21 הללו ניתן יהיה לבחור שבעה דירקטורים שיהיו בהחלט ראויים למלא את תפקיד ".  לגבי ההליך אמר שחם כי  " התקנון הקובע את מתווה הבחירה צפוי שיאומץ גם על ידי גופים ציבוריים נוספים .  נעשתה הקפדה מוחלטת על שמותיהם של המועמדים .  במסגרת הליך הבחירה ,  הוכנו קלסרים מיוחדים שנמסרו לוועדה ,  בהם רשימות שמות המועמדים וקורות חייהם .  על מנת לשמור על צנעת הפרט ,  הוסבר לחברי הוועדה כי לא ניתנת אפשרות לצאת עם הקלסרים מתוך חדר הישיבות ואף נשכר איש אבטחה ששמר שאנשים זרים לא יכנסו לחדר הישיבות ולא תינתן לזרים אפשרות לעיין במסמכים ". 

נבחרו המועמדים לדירקטוריונים של חברות החדשות
תחת אבטחה וחשאיות ,  בחרה ועדת הטלוויזיה של הרשות השנייה ,  בראשות יעקב שחם ,  21 מועמדים ,  מתוכם ייבחרו שבעה דירקטורים חדשים - ארבעה לחדשות 2 ושלושה לחדשות 10

