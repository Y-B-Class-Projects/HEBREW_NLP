התרעת ירידות מחירים
ניתוח מחירי הדירות לפי חודשי השכר הנדרשים כדי לרכוש דירה מראה כי באזורים רבים בישראל יש חשש לבועת מחירים
 >  >  האם התפתחה לנו בועת נדל"ן ב-2009 ?  האם מחירי הדירות באמת עלו משמעותית ?  והכי חשוב :  מה התחזית - האם מחירי הדירות ימשיכו לעלות או שהמגמה תתהפך והם יתחילו לרדת ?  כדי לענות חלקית על שאלות אלה ,  בחרתי להתמקד בפלח השוק של דירות בגודל בינוני ,  3.5-4 חדרים ,  המהוות 40%-45% מהדירות שנבנו בישראל ב-35 השנים האחרונות .  בניגוד לדירות הקטנות ,  בנות 1.5-2.5 חדרים ,  שבאחרונה מבוקשות מאוד כאפיק השקעה ,  רבים מרוכשי הדירות בגודל בינוני הם משפחות המתגוררות בהן .  רכישת דירות אלה ממומנת בחלקה הגדול באמצעות משכנתאות .  מחירי הדירות באזורים רבים במדינה נמצאים זה כשנתיים במגמת עלייה .  גל עליות זה גורם לרבים מאיתנו להרים גבה ולשאול האם אנו חיים בבועת נדל"ן שיום אחד תתפוצץ לנו בפנים ?  כדוגמה ניקח את מחירי דירות 3.5-4 חדרים באזור השרון .  בין 1997 ל-2003 רמת המחירים באזור זה לא עברה את  " מחסום "  ה-950 אלף שקל לדירה .  משנת 2004 ואילך ,  למעט 2007 ,  המחירים במגמת עלייה .  מניתוח המגמות ,  כלומר שיעור השינוי במחיר יחסית לשנה קודמת ,  עולה תמונה של מחזוריות מסוימת :  לאחר שנה או שנתיים של עליות יש ירידה ריאלית במחירים .  מכאן עולה השאלה ,  אולי היכולת הכלכלית שלנו עלתה - ומחירי הדירות רק התאימו עצמם לצמיחה בשכר ?  ניתן להשיב על שאלה זו באמצעות בחינת מדד מחירי דירות במונחי חודשי שכר ,  או במלים אחרות :  כמה משכורות חודשיות נדרשות כדי לקנות דירה .  בחנתי את יכולת הקנייה של הישראלי הממוצע לגבי דירה בגודל בינוני .  עשיתי זאת על ידי כימות שווי דירה במונחי חודשי עבודה של שכיר - חילקתי את המחיר הממוצע של דירה בכל רחבי המדינה בשכר החודשי הממוצע במשק ,  כשהתוצאה היא למעשה  " שווי "  דירה במונחי חודשי עבודה ,  בהנחה ש-100% מהשכר ברוטו משמש לתשלום .  ולהלן התוצאה :  בשנת 1988 נרשם שפל ב"מחירי "  הדירות הבינוניות .  באותה שנה ניתן היה לרכוש דירה בינונית ב"מחיר "  של כ-75 חודשי משכורת ממוצעת .  ב-1996-1997  " מחיר "  דירות אלה הגיע לשיא - נדרשו -כ115 חודשי שכר כדי לקנות דירה .  בשלושת הרבעונים הראשונים של 2009 ה"מחיר "  הממוצע עלה לכ-117 חודשי שכר ,  וברבעון האחרון המחיר הממוצע קפץ ל-126 חודשי שכר .  כלומר ,  גם בממוצע הארצי מסתמנת בועה .  ב"בועה "  אנו מניחים כי המחיר עובר בצורה משמעותית את כל המחירים שנרשמו עד כה .  בהנחה שרמת המחירים של 1996-1997 במונחי חודשי השתכרות אינה בגדר בועה - הרי שברמה הארצית הממוצעת איננו נמצאים כעת בבועה .  המחירים שוברים שיאים נבחן כעת את רמות המחירים ,  במונחי חודשי שכר ,  בכמה אזורים .  באזור חיפה והקריות התמונה ברורה :  המחירים באזור היו נמוכים ב-2009 בכ-22% לעומת רמת השיא שנרשמה ב-1997 .  בתל-אביב ,  עד לשנה האחרונה השיא היה 195 חודשי שכר .  המחיר הממוצע בשלושת הרבעונים של 2009 עלה ל-216 חודשי שכר .  וברבעון האחרון המחיר קפץ ל-268 חודשי שכר !  במקרה זה אנו כבר יכולים לדבר על התפתחות בועה .  בירושלים השיא עד לשנה האחרונה היה 159 חודשי שכר עבור דירה  ( ב-1996 )  .  בשלושת הרבעונים הראשונים של 2009 נדרשו 160 חודשי עבודה כדי לקנות דירה בגודל בינוני ;  ברבעון האחרון המחיר הגיע ל-172 חודשי שכר .  באזור השרון רמות השיא עד 2009 היו בסביבות 130 חודשי שכר לדירה .  בשלושת הרבעונים הראשונים של 2009 רמה זו נשברה ,  והמחיר הממוצע זינק לכ-151 חודשי שכר .  ברבעון האחרון המחיר המשיך לעלות - עד ל-156 חודשי שכר .  גם כאן אפשר לדבר על בועה .  הריבית הנמוכה מאיצה את השוק היבט נוסף שיש לבחון הוא שערי הריבית למשכנתאות .  נבחן את השערים הממוצעים של ריביות המשכנתאות  ( באחוזים ,  מתוך נתוני בנק ישראל )  ביחס למחירי דירות 3.5-4 חדרים בשרון  ( מתואמים לסוף 2009 )  .  עולה כי קיימת התאמה הפוכה בין מגמת הריבית למגמת המחירים :  בתקופות שהריבית יורדת - המחירים עולים ,  ולהפך .  ריבית המשכנתאות נמצאת בשפל היסטורי וצופים שבשנת 2010 תתחיל מגמת עלייה במקביל לתחזית לעלייה בריבית הפריים .  כפי שראינו ,  בתקופה של עלייה בריבית - מחירי הדירות יורדים .  הריביות הנמוכות פיתו רוכשי דירות ללוות סכומים משמעותיים .  העלייה בריביות ,  כך צופים ,  תביא לכך שחלק מרוכשים אלה לא יוכלו לעמוד בהחזרי המשכנתא וכתוצאה מכך ייאלצו למכור את בתיהם ,  בעצמם או לאחר כינוס נכסים .  כתוצאה מכך ההיצע יגדל ,  וילחץ את מחירי הדירות כלפי מטה .  המחזוריות במגמות של מחירי הדירות  ( קיפאון וירידה לאחר שנה-שנתיים של עליות )  ,  ביחד עם  " התרחקות "  דירה מהישג ידו של השכיר הממוצע ובתוספת תוכניות הממשלה להביא להפשרה מאסיבית של קרקעות לבנייה - כל אלה מביאים אותי להערכה כי בטווח הקרוב  ( שנה עד שלש שנים )  המחירים הממוצעים של דירות בינוניות לא יעלו ,  וסביר שאף יירדו בכ-10%-15% באזורי ה"בועה ".  - הכותב הוא יועץ כלכלי .  תגובות ושאלות :  www.melnikadvisory.co.il

התרעת ירידות מחירים
ניתוח מחירי הדירות לפי חודשי השכר הנדרשים כדי לרכוש דירה מראה כי באזורים רבים בישראל יש חשש לבועת מחירים

