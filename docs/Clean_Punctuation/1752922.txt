 " אני מעסיק נשים כפייתי - ומי שלא עושה זאת הוא אהבל "  
שכי גרליץ ,  נשיא ומנכ"ל נס טכנולוגיות ,  חושב שנשים הן מנוע חשוב בכל ארגון ,  מעריך עובדים עם נאמנות מפוצלת וטוען כי ציונות אמיתית נמצאת בהפיכת חברה מקומית לגלובלית .  למרות ההנאה הגדולה שהוא שואב מתפקידו ,  הוא מודאג מגורלה של ישראל ומעתיד התעשייה . " צריך לייצר סב
 >  >  שכי גרליץ ,  מנכ"ל ונשיא נס טכנולוגיות ,  אומר שהוא נמצא במירוץ מאז גיל 15 . " תמיד עבדתי או למדתי ,  או עשיתי את שניהם ביחד ,  ועד סוף שנות ה-40 לחיי לא עצרתי לרגע ".  אלא שבניגוד למנהלים אחרים ,  גרליץ דווקא היה יכול להרשות לעצמו לנוח .  ב-2001 ,  לאחר 14 שנה בקומברס ,  בין השאר בתפקיד סגן נשיא ,  התלבט לגבי המשך דרכו המקצועית . " חשבתי שאולי הגיע הזמן לדוג דגים - אבל שוב לא עצרתי ",  הוא מספר . " זה אותו פחד שמניע נשים ,  שלא בצדק ,  לחזור מיד לעבודה לאחר הלידה .  פחדתי .  אמרתי לעצמי :  תהילת עולם חולפת מהר ,  אולי לא יזכרו אותי .  וחזרתי מיד לעבודה ".  בתפקידו הבא ,  כשותף רביעי בקרן ההון סיכון אייפקס פרטנרס ,  שימש כחמש שנים .  בתחילת 2006 ,  אחרי שליווה מקרוב את עסקת בזק והבין כי תחום הטכנולוגיה בקרן עומד לאבד מזוהרו מול השקעות במוצרי צריכה ,  חש כי הגיע לכדי מיצוי .  הפעם החליט לצאת בלב שלם לשנת שבתון .  במשך תשעה חודשים טייל ,  צילם ,  צלל ופגש הרבה חברים . " זה חופש מומלץ מאוד לכל מי שיש לו שני סוגים של ביטחון :  עצמי וכלכלי ",  הוא אומר . " אם אתה עוד בשלב המשכנתא או חושש ששוק העבודה ישכח אותך ,  אז כנראה שלא תצא לשנת חופש .  עבורי זו היתה חוויה נפלאה .  הדבר היחיד שמצער אותי הוא שההפסקה שלקחתי לא היתה ארוכה יותר ".  בדצמבר 2006 מונה גרליץ לנשיא ומנכ"ל חברת השירותים הטכנולוגיים נס .  המפגש הראשון שבו הוצג מול העובדים היה בכנס חברה בתאילנד ,  לשם הגיע היישר מטיול ג'יפים פרטי במצרים .  המעבר מחופשה ארוכה לעבודה היה חד מאוד ,  אך גרליץ לא מצטער . " אני נהנה מאוד מהעבודה שלי .  אם הדירקטוריון היה יודע כמה אני נהנה ,  זה היה דופק לי את הבונוס ".  נקודת השבר הנשית גרליץ אוהב לדבר על כוח העבודה בחברה ,  ובעיקר על כוח העבודה הנשי . " אני מעסיק נשים כפייתי ",  הוא אומר , " וכל מי שלא עושה את זה הוא אהבל .  הסיבה פשוטה :  מנהלים מוטרדים מיציאה לחופשות לידה ,  אבל 45 יום מילואים בשנה לא דופקים את העבודה ?  הם דופקים .  מנהלים צריכים להבין שלנשים יש מחויבות גבוהה מאוד למקום העבודה שלהן ,  כמו גם צורך משמעותי בעניין .  הן מנוע חשוב בארגון ,  ומי שאינו מבין את זה - לא תופש נכון את המציאות של שוק העבודה ".  נקודת השבר הנשית ,  לטענתו ,  מגיעה עם הילד הראשון . " האשה לוקחת אז אחת משתי עמדות :  המשפחה זו הבעיה הפרטית שלי ולא צריכה לעניין אף אחד ,  ולכן בעבודה לא ירגישו שיש לי משפחה ,  ואם ירגישו אני אדע לפצות על זה .  העמדה השנייה אומרת שהמשפחה חשובה לי מאוד ואני מורידה הילוך ".  לטענת גרליץ ,  אשה שמחזיקה בעמדה השנייה בדרך כלל תעזוב את מקום העבודה ,  אך תלוי באיזה ארגון מדובר . " אני בעד כל אחת משתי החלופות כי מקום עבודה יכול ליהנות משתיהן .  אף אחת לא צריכה לוותר באופן סופי ומוחלט על קריירה - בוודאי אם היא בתחום ההיי-טק הגמיש .  לי לא איכפת אם היא עושה את העבודה מחדר השינה או מהמשרד ,  ואפשר בהחלט להתארגן כך שכל הפגישות פנים אל פנים יהיו מ-9:00 עד 16:00 ,  ולא אחרי ".  לא כל המעסיקים כה ליברלים . " האחריות של מנהל נבון היא לייצר סביבת עבודה תומכת .  אני אגיד משהו לא פופולרי - תפקיד המנהל הוא בראש וראשונה לייצר ערך לבעלי המניות .  הדרך לעשות זאת היא לייצר מקום עבודה שאנשים רוצים לבוא אליו .  אסור להתבלבל בין המטרה האסטרטגית לאמצעים להשגתה .  אני ,  כמו כל מנהל ,  רוצה לראות תוצאות וצריך להזכיר שמקום העבודה הוא לא קייטנה .  התפקיד של מקום העבודה הוא לא לעשות כיף לעובדים ,  אבל אם לעובדים יהיה כיף - החברה תרוויח ".  ומה זה אומר בפועל ?   " לא להיכנע לקלישאות ארגוניות ,  ולהיות גמיש מול הצורכים של העובדים שלך .  הם יידעו לתגמל אותך על הגמישות הזו אחר כך ".  מעודד אישיות מפוצלת השיח החדש בתחום הארגוני קובע כי היכרות עמוקה ואינטנסיבית בין מנהל לעובדיו תביא לתוצאות טובות ,  מכיוון שהמנהל יידע לנצל את יתרונות עובדיו וייפגע פחות מחולשותיהם .  גרליץ חושב שמערכת יחסים אינטנסיבית טובה לשני הצדדים ,  בתנאי שהיא באמת מתאימה לשניהם . " בקומברס אכלתי רק בחדר האוכל ",  הוא מספר . " הייתי מתיישב כל פעם ליד אנשים אחרים ,  וככה הכרתי מאות רבות של עובדים .  אבל נס זו חיה אחרת .  ל-99% מהעובדים אין מה לעשות אתי . " נס היא חברת שירותים שנהפכה לבית הספר של התעשייה .  כל שנה מתחלפים כמעט 1,000 איש בחברה כי אנשים עוברים הלאה אחרי שנתיים-שלוש .  זה בסדר - ככה עובד המודל .  האישיות המקצועית של רוב העובדים מפוצלת בין הלקוח לחברה ,  ולכן ההזדהות הארגונית שלהם כפולה .  אני מעודד את האישיות המפוצלת הזו כי חשוב לי שהוא ירגיש שהוא גם עובד של שטראוס ,  לדוגמה .  אבל זה הופך את האינטרקציה האישית שלי ממוקדת בעיקר לאנשי המטה ".  איך אתה בכל זאת שומר על קשר עם העובדים ?  בעזרת שלושה פורמטים :  פגישות עבודה שרובן עוסקות בדיווחים רבעוניים ועבודה על התקציב ,  שבמהלכן אני נחשף לשתיים עד שלוש דרגות ניהול מתחתיי ;  אירועים עסקיים שאנחנו עורכים בכל רבעון למאות ממנהלי החברה ,  שכוללים נטוורקינג והרצאה שלי ;  וכן אירועי חברה לכלל העובדים .  אני עושה את כל הדברים האלה גם בחו"ל .  יש לנו 3,000 איש בהודו ,  ואני נוסע לשם ונפגש עם כולם ".  כיצד אתם מטפחים בנס את העובדים המוכשרים ?   " אחת הדרכים היא קורס ניהול שהתחלנו השנה בשותפות עם בית הספר למינהל עסקים הצרפתי אינסיאד  (  ( insead .  זהו קורס ארוך ,  מעמיק ויוקרתי ,  שמיועד ל-30 עובדים בלבד - 10 מתוכם ישראלים ".  למה דווקא אינסיאד ?   " עשינו סקר שוק בין אוניברסיטאות מובילות בעולם ואינסיאד זכו .  הלוואי שגם אני יכולתי להשתתף ".  ניהול גלובלי - הוא תמיד לוקאלי נס היא חברה גלובלית .  שני שלישים מעובדיה אינם ישראלים ואין לה אפילו מנהל ישראלי אחד בניכר . " ניהול גלובלי הוא תמיד מקומי ",  אומר גרליץ . " זה משהו שלמדנו בתנועה והפכנו אותו לעקרון .  הגידול המשמעותי של נס נבע מרכישות של חברות שירותים דומים בעולם .  כשאתה רוכש סטארט-אפ עם מוצר ,  אתה לוקח את הטכנולוגיה והאנשים הטובים ומשחרר את היזם . " בתחום השירותים אתה קונה אוסף אנשים שהם מוטי עזיבה ,  או במלים אחרות - אתה קונה מערכת של קשרי לקוחות .  לכן ,  אחד הדברים החשובים הוא ליצור מצב שבו הדבק שהוא היזם ,  יישאר לתקופה ארוכה .  ככל שנכנסנו יותר לאינטגרציה האופרטיבית של הנכסים בחו"ל - הבנו כמה קשה למנהל זר לשמור על עובדים מקומיים .  במקביל ,  גילינו שגם קשה למכור אם אתה לא מקומי .  גם בישראל המציאות מוכיחה שאם צריך למכור שירותים למשרד המשפטים או לעיריית פתח תקווה - עדיף שיעשה את זה עובד מקומי ".  מקומיים לא בהכרח מתחברים להוויה הישראלית . " זה באמת אתגר ,  ולכן אנחנו מחפשים תמיד מקומי בעל יכולת להתחבר להוויה הבינלאומית .  הודי שחוזר מעמק הסיליקון הוא דוגמה טובה :  מקומי שמכיר את העולם ".  שאלת הפוסט ציונות האם נס פה כדי להישאר או שמא תהפוך אט אט משיקולים כלכליים לחברה שהוקמה בישראל אך אינה ישראלית ?  התשובה לשאלה הזו מחלצת מגרליץ אש וגופרית . " אם ממשלת ישראל לא תעזור לחברות הרב-לאומיות להישאר כאן ,  לא תהיה פה תעשייה ,  כי אנחנו במהות מדינת סטארט-אפ .  הממשלה צריכה לעשות שני דברים :  לדאוג שהאוניברסיטאות ישמרו את היתרון הטכנולוגי ,  ולייצר סביבה שתעודד יזמים לבנות כאן עסקים ולא למכור אותם - אחרת לא ייווצרו פה חברות משמעותיות לעולם ".  איך עושים את זה ?   " דרך תמריצי יצוא ,  מדיניות מסוי מקלה והתייחסות של המדען ראשי לנושא .  הזרקור כיום מופנה כולו לסטארט-אפים - נושא חשוב בפני עצמו .  אך צריך גם להתייחס ולעודד חברות בינוניות שיוצרות את האיזון בתעשייה ".  למה זה לא קורה ?   " כי המערכת הפוליטית הישראלית מוטת טווח קצר .  אף אחד במציאות הישראלית העכשווית לא מתגמל על השקעה לטווח הארוך ".  זה מדאיג אותך . " אני מודאג מאוד .  אני מפחד מאוד שלא נהיה פה בעוד 20 שנה .  אין מחלוקת שהציונות היא אפיזודה חולפת ,  השאלה היא מה היא הפוסט-ציונות .  אני חושב שהציונות האמיתית היא ליהפך לחברה גלובלית ,  להיות מעורים מאוד בהוויה העולמית ולהשפיע עליה . " האמביציה שלי היא לעשות את זה בתחום השירותים .  אם אני אצליח לייצר חברה גלובלית שמשמרת יתרון תחרותי ללקוחותיה על ידי מיוזג של יכולות בהודו ,  ישראל ומזרח אירופה יש לי סיכוי לייצר עוד ועוד מקומות עבודה בתל אביב .  כציוני ברור לי שאנחנו חייבים לבנות את המדינה ולייצר כאן דברים ברי קיימא שיביאו להתמחות ולחיזוק של מערכת אקולוגית שלמה שתפתח את התעשייה המקומית ".  nihul@thamarker.com 

" אני מעסיק נשים כפייתי - ומי שלא עושה זאת הוא אהבל "  
שכי גרליץ ,  נשיא ומנכ"ל נס טכנולוגיות ,  חושב שנשים הן מנוע חשוב בכל ארגון ,  מעריך עובדים עם נאמנות מפוצלת וטוען כי ציונות אמיתית נמצאת בהפיכת חברה מקומית לגלובלית .  למרות ההנאה הגדולה שהוא שואב מתפקידו ,  הוא מודאג מגורלה של ישראל ומעתיד התעשייה . " צריך לייצר סב

