מרנקו :  האינטרנט מאמץ את המודל העסקי הסלולרי
קובי מרנקו מנכ"ל קבוצת לוגיה :  גם אתרי האינטרנט הגדולים הגיעו למסקנה שאי אפשר להתפרנס רק מפרסום 
" אתרי האינטרנט מאמצים את המודל העסקי של הסלולר - מודל שאומר שאפשר לחייב את הגולש על שירותים ועל תוכן פרימיום "  - כך אמר קובי מרנקו מנכ"ל קבוצת לוגיה בפאנל שעסק במודלים שונים ליצירת הכנסות באינטרנט ,  בכנס השנתי של איגוד האינטרנט הישראלי .  לוגיה היא יצרנית פורטלים ותוכן סלולרי.בתשובה לשאלה מדוע פרסום הסלולר עוד לא קורה למרות שמדברים עליו כבר שנים ,  ענה מרנקו : " מה שאנחנו רואים כרגע בעיקר ,  זאת השתלטות של המודל העסקי של הסלולר על האינטרנט .  האינטרנט התחיל עם מודל חינם ויצירת הכנסות מפרסום ,  אבל גם אתרי האינטרנט הגדולים הגיעו למסקנה שאי אפשר להתפרנס רק מפרסום .  יש עשרות אתרים בודדים בעולם שעושים זאת בהצלחה ומרוויחים הרבה כסף מפרסום באנרים .  ההבנה הזו ,  הובילה לכך שהמודל העסקי של הסלולר ,  הפרסום הסלולרי הוא חמש שנים לפנינו .  אנחנו רואים בשנתיים האחרונות התחלה של פרסום כזה בתוך הפורטלים של המפעילות הסלולריות .  בישראל השוק יגלגל השנה ב-10 מיליון שקל ,  זה אמנם סכום קטן אבל פי שלוש משנה שעברה .  בשווקים האירופאים רואים ניצוצות ראשונים .  יש אחוזי הקלקה גבוהים :  באנר טוב יכול להביא אפילו 3 אחוזי הקלקה בסלולר לעומת 0.3% באינטרנט ". מרנקו מפנה זרקור לפייסבוק בסלולר : " פייסבוק הוא אתר הסלולר הנצפה ביותר בעולם ,  כ-100 מיליון גולשים מתוך ה-400 מיליון בעולם עושים שימוש קבוע בפייסבוק באמצעות הסלולר .  ברגע שפייסבוק יחליטו שהם רוצים לעשות כסף מ-100 מיליון משתמשים בסלולר ,  זה יהיה קפיצת מדרגה בתחום הסלולר ". עופר דרוקר מנכ"ל אדס מרקט ,  העוסקת בפרסום מבוסס תוצאות ,  דיווח על מחזור מכירות של כ-60 מיליון דולר בשנה ,  וגם הוא התייחס לפייסבוק : " ההתחזקות של פייסבוק בהרבה תחומים מהווה מקור חשוב למפרסמים לקבל תנועה אליהם לאתרים .  לפני שנתיים-שלוש גוגל היה המקור העיקרי לכסף שלנו .  היום יש תנועה חזקה לכייוון פייסבוק ,  יש בה מומנטום עצום - כ-400 מיליון משתמשים ,  הערכות הם שעד סוף 2011 יהיו בה מיליארד משתמשים ". 

מרנקו :  האינטרנט מאמץ את המודל העסקי הסלולרי
קובי מרנקו מנכ"ל קבוצת לוגיה :  גם אתרי האינטרנט הגדולים הגיעו למסקנה שאי אפשר להתפרנס רק מפרסום

