רשת בתי הקפה סקואלה אספרסו קלאב תפתח סניפים בישראל 
 >  >  רשת בתי הקפה הבינלאומית סקואלה אספרסו קלאב עושה עלייה :  הרשת הודיעה שתפתח סניף ראשון בישראל בתחילת 2011 בקניון הזהב בראשון לציון .  הסניף ישתרע על פני 300 מ"ר ובפתיחתו יושקעו 2.5 מיליון שקל .  את הזיכיון להפעלת סניפי הרשת קיבלה חברת מיה קפה רשתות .  הרשת מתכוונת לפתוח כ-10 סניפים נוספים בתוך שלוש שנים במודל של זכיינות ובעלות כוללת של כ-20 מיליון שקל .  כמו כן תפתח הרשת 24 סניפים קטנים של 40 מ"ר בסופרמרקטים של המשביר לצרכן 365 cost ,  כשייפתחו .  בנוגע לסיכויי ההצלחה בישראל נוכח כשלונן של רשתות קפה בינלאומיות אחרות אמר מנכ"ל סקואלה אספרסו קלאב בישראל ,  ניב הראל : " הרשתות שלא הצליחו הן אמריקאיות ,  כמו סטארבקס וקופי בין .  החיך הישראלי אוהב את הטעם של הקפה האיטלקי ".  לדברי הראל ,  כדי למשוך את הקהל הישראלי יצרה החברה מותג נפרד שלא קיים בחו"ל תחת השם 'סקואלה מיה קפה' - רשת בתי קפה בפורמט שכונתי ולא ממותג ,  שתמנה 10 סניפים שייפתחו בשנים הקרובות .
 
רשת בתי הקפה סקואלה אספרסו קלאב תפתח סניפים בישראל 
nan
