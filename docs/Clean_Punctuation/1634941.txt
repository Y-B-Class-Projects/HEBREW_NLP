ארה"ב :  הפצצה על המטוס התגלתה כתפילין
מטוס שהמריא מניו יורק ביצע נחיתת חירום בשל  " חשש מפצצה "  שעורר בהלה בקרב הנוסעים .  לאחר הנחיתה התברר שהנוסע ש"קשר חוטים לידיו ולראשו "  היה יהודי שהניח תפילין
טיסה של חברת התעופה האמריקאית  " יו.אס איירוויס "  שהמריאה היום  ( חמישי )  מניו יורק לקנטאקי ,  נאלצה לבצע נחיתת חירום בפילדלפיה ,  לאחר שעלה החשש כי במטוס הוטמנה פצצה .  בעקבות כך התעוררה בהלה בקרב הנוסעים .  
ברשת CBS דווח ,  כי הנוסעים נבהלו לאחר שאחד מהנוסעים  " קשר חוטים שחיברו מהאצבעות שלו לראש "  לאחר ההמראה .  המראה המוזר הזה גרם למספר נוסעים לחשוד כי מדובר במטען חבלה .  הטייס שהבחין במהומה שפרצה במטוס מיהר לבקש אישור לבצע נחיתת חירום בשל  " חשש ביטחוני ". 
עם נחיתת המטוס בפילדלפיה המתינו לו שם צוותים גדולים של משטרה וכוחות סיוע והצלה ,  שמיהרו לקחת את הנוסע עם המתקן המוזר לחקירה .  לאחר שיחה קצרה התברר כי מדובר בנוסע יהודי שבסך הכל ביקש להניח תפילין ולהתפלל לאחר המראת הטיסה .  הוא שוחרר מיד ויחד עם שאר הנוסעים הועבר לטיסות חדשות .
 
ארה"ב :  הפצצה על המטוס התגלתה כתפילין
מטוס שהמריא מניו יורק ביצע נחיתת חירום בשל  " חשש מפצצה "  שעורר בהלה בקרב הנוסעים .  לאחר הנחיתה התברר שהנוסע ש"קשר חוטים לידיו ולראשו "  היה יהודי שהניח תפילין

