אובמה : " אירן תישא בתוצאות ,  וזו הבטחה "
 נשיא ארה"ב ברק אובמה נאם הלילה בפני האומה האמריקאית והבטיח שמנהיגי אירן יישאו בתוצאות על סירובם להיענות לדרישות העולם . " אנחנו מאוחדים יותר ,  אירן מבודדת יותר "
  ( צילום :  רויטרס .  עריכה :  גדי וינסטוק ) 
נשיא ארצות הברית ברק אובמה נשא הלילה  ( חמישי )  בפני הקונגרס את הנאום הנשיאותי המסורתי על מצב האומה האמריקאית .  נאומו של אובמה עסק בעיקר בנושאי פנים ,  תוך התמקדות במשבר הכלכלי שעבר על ארצו .  ישראל והפלסטינים לא הוזכרו כלל בנאופ ,  אך יחד עם זאת ,  התייחס אובמה בנאומו לגרעין האירני ,  ואמר שהמנהיגים בטהרן יישאו בתוצאות על סירובם להיענות לדרישות הקהילה הבינלאומית . 
" המאמצים הדיפלומטים חיזקו את ידינו בהתמודדות עם האומות שמתעקשות להפר הסכמים בינלאומיים במרדף אחר נשק גרעיני .  לכן ,  צפון קוריאה מתמודדת עם סנקציות שנאכפות בקשיחות .  לכן הקהילה הבינלאומית מאוחדת יותר ,  ואירן מבודדת יותר .  וכשמנהיגי אירן מתעלמים מחובותיהם ,  שלא יהיה ספק - גם הם ישאו בתוצאות ,  וזו הבטחה ",  אמר אובמה .
" חידשנו את ההתמקדות בטרוריסטים ",  המשיך אובמה לדון בסוגייות ביטחון פנים וחוץ . " השקענו בביטחון פנים .  אנו מתקנים ליקויים שנתגלו במהלך ניסיון הפיגוע במטוס בחג המולד .  מאות פעילי אל קאעדה נתפסו ונהרגו ,  הרבה יותר מבשנה שקדמה .  באפגניסטן הגדלנו את מספר חיילינו ,  מתוך כוונה להתחיל לצאת משם ב-2011 ,  אך עדיין צפויים עוד ימים קשים ". לגבי המלחמה בעירק נשמע אובמה אוםטימי יותר ואמר : " המלחמה הזאת נגמרת ,  כל הכוחות שם יחזרו הביתה .  אנו משאירים את עירק באחריות אזרחיה ".   
" אנו פועלים לצמצם את מלאי הנשק הגרעיני ומשלימים את ההסכמים המקיפים ביותר עם רוסיה מזה שני עשורים .  נפעל בוועידת הביטחון הגרעינית באפריל לאבטח את כל מלאי החומרים הגרעיניים בעולם בתוך ארבע שנים ,  כדי שלא יפלו לטרוריסטים ",  אמר .
 נאומו של אובמה שודר בשעות צפיית השיא ,  אל מול עשרות מיליוני אמריקאים צופים .  חלקו העיקרי של הנאום נגע בחקיקה כלכלית ,  מיסים מתקדמים והמאבק בחוב הלאומי ובאחוזי האבטלה .  כמו כן ,  הוקדש חלק גדול מהנאום לרפורמת הבריאות שהנשיא מנסה לקדם .
" בשלב הזה ,  כבר ברור שלא הובלתי את הרפורמה כי זאת פוליטיקה טובה ",  אמר אובמה בחיוך ,  בהתייחסו לקשיים הפוליטיים בהם נתקל בניסונו לאשר את הרפורמה . " עשיתי זאת בגלל הסיפורים ששמעתי .  בגלל החולים שנמנע מהם טיפול .  לאחר מאה שנים של ניסיונות ,  אנו קרובים להצליח .  הבעיה לא תיעלם .  עד שאסיים לדבר הלילה ,  אמריקאים רבים יאבדו את ביטוח הבריאות שלהם .  מיליונים נוספים יאבדו אותו במהלך השנה ",  אמר הנשיא . " לא אפנה את גבי לאמריקאים הללו ".  
בהתייחסו לכלכלה ,  אמר אובמה שגם הוא לא אהב את תוכנית הסיוע לבנקים בשיאו של המשבר הכלכלי . " שנאתי את זה ,  אתם שנאתם את זה ,  זה היה פופולרי כמו טיפול שורש .  אך עשינו זאת ,  כי זה הקטין את הנזק .  עד כה ,  גם השבנו את מרבית המימון שהענקנו ".  
אובמה התייחס לחוב הלאומי העצום של ארה"ב ואמר כי ממשלו נאלץ בעבר להגדילו עוד יותר במסגרת תוכנית הסיוע ,  כדי למנוע מיתון ארוך יותר . " כעת ",  אמר , " על הממשל להדק את החגורה .  אנו מוכנים להקפיא את הוצאות הממשלה למשך שלוש שנים .  אם לא נפחית את החוב הלאומי שלנו ,  הנזק יהיה חמור ". 
בנאומו עסק אובמה גם בנושאי איכות הסביבה ,  ואמר שארצו חייבת להוביל את העולם בפיתוח אנרגיות ירוקות ונקיות . " יש כאלה שמפקפקים בראיות החותכות על השינויים באקלים .  גם אם אתם מפקפקים באותן ראיות ,  תמריצים לעידוד פיתוח אנרגיה נקייה הם הדבר הנכון לעשות ,  כי האומה שתנהיג אנרגיה ירוקה תנהיג את העולם ,  ואמריקה חייבת להיות האומה הזאת ". 
אובמה פנה לציבור האמריקאי ואמר : " עומדים מולנו אתגרים גדולים וקשים .  מה שהאמריקאים מקווים לו ומה שהם ראויים לו זה שנעבוד יחד ,  דמוקרטים ורפובליקאים ,  בכדי לגשר על המחלוקות שלנו .  האמריקאים חולקים ביניהם נחישות אל מול המצוקה .  בגלל הרוח הזו של צניעות גדולה וכוח גדול- מעולם לא הייתי כה מלא תקווה לגבי העתיד של אמריקה יותר מאשר הלילה ". 
כמעט כמחצית מהאמריקאים שצפו הלילה בנאום מצב האומה הביעו שביעות רצון מהנאום ,  כך עולה מסקר שפורסם הבוקר ברשת CNN .  על פי הסקר ,  48% מהצופים אמרו כי התגובה שלהם לנאום היא חיובית ,  לעומת 33% שאמרו כי התגובה שלהם  " חיובית במידה מסויימת "  ו-21% ציינו שהנאום עורר אצלם תגובות שליליות .  מדובר בירידה באחוזי שביעות הרצון מנאום מצב האומה של אובמה ,  שבשנה שעברה נהנה מ-68% של תגובות חיוביות .
 
אובמה : " אירן תישא בתוצאות ,  וזו הבטחה "
 נשיא ארה"ב ברק אובמה נאם הלילה בפני האומה האמריקאית והבטיח שמנהיגי אירן יישאו בתוצאות על סירובם להיענות לדרישות העולם . " אנחנו מאוחדים יותר ,  אירן מבודדת יותר "
 
