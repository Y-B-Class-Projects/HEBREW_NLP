גבעות דוחה את דרישות המשקיעים להגדיל מעורבותם : " זוהי קנטרנות ופוגעת בסיכויי גיוס ההון "
 המשקיעים : " זוהי זכותנו המינימלית .  הם רגילים שאנחנו מביאים את הכסף ויושבים בצד "
 עורכי הדין של השותף הכללי שיגרו בתחילת השבוע מכתב תגובה לקבוצת 10% מבעלי יחידות ההשתתפות ,  בו הם דוחים את דרישות הקבוצה להפחתת שכר לשותף הכללי ולמינוי דירקטור ,  עורך-דין ומפקח מטעמם . " הדרישה הינה דרישה קנטרנית חסרת תום לב ,  שמיועדת לפגוע ופוגעת בשותפות ובסיכויי גיוס ההון שלה ולקדם מטרות זרות ולא ראויות באמצעות הפעלת לחץ ותוך שימוש ב'מכשיר' הדרישה והפרסומים הכרוכים בו ",  כותב עו"ד חיים אינדיג ,  המייצג את גבעות . " השותף הכללי אינו מסכים שיעשה שימוש לרעה שלא בתום לב ומטרות זרות בשמו ,  כמי שעומד ,  כביכול ,  להיות צד לאיזשהו  " משא ומתן "  ומה גם שהדבר נעשה מבלי שהשותף הכללי נתן את הסכמתו לאיזשהו  " מו"מ "  בעניינים המפורטים בדרישה ". בשבוע שעבר שלחה קבוצה גדולה של בעלי יחידות השתתפות - שיחד מהוות יחידותיהם כ-10% מסך מניות גבעות - מכתב לשותף הכללי בגבעות עולם ,  בו הם מבקשים להוסיף מספר נושאים יוצאי דופן לסדר יום האסיפה :  מינוי עורך דין חיצוני מטעמם ,  הפחתת התמלוגים והשכר שמקבלים חברי השותף הכללי ,  החלפת המפקח ומינוי דירקטור מטעמם .  המשקיעים דרשו להעלות את ארבע ההצעות להצבעה באסיפת המשקיעים הקרובה ,  שצפויה להיערך בתחילת מארס .  מכיוון שהשותף הכללי בגבעות עולם - הכולל את הדירקטורים שמואל בקר ,  טוביה לוסקין ,  נגה בן דוד ומשה קלנר - מחזיק ב-4.44% ממניות גבעות ,  לקבוצת המשקיעים יש כוח רב בהעברת ההחלטות באסיפה ,  ובו הם ישתמשו כדי לאלץ את השותף הכללי לקבל את בקשותיהם .  אם לא יסכימו להעלאת ההצעות באסיפה ,  עשויהם המשקיעים להשתמש בכוח ההצבעה שלהם כדי לסכל הנפקות כספים מתוכננות .  אוריה בן דוד ,  משקיע בחברה וממובילי הקבוצה ,  אמר היום בתגובה כי  " גם לנו יש דרישות .  גם לנו יש עו"ד .  הם רגילים שאנחנו מביאים את הכסף ויושבים בצד .  זה לא מקובל עלי .  הדרך היחידה שיש לנו לגרום להם לקבל את דרישותנו היא דרך ההנפקות שהם רוצים לבצע .  יש לנו זכות אחת מינימלית ,  לפי חוק הנאמנויות- לאסוף 10% מבעלי יחידות ההשתתפות לכנס אסיפה כללית ,  דבר שהשותף הכללי מנסה למנוע מאיתנו בכל דרך .  תגובה זו מלמדת אותנו על דרכי הפעולה של השותף הכללי ולדעתי האישית גם עו"ד אינדיג נפל ברשתו של השותף הכללי בתגובתו הלא עניינית ". "זוהי זכותנו לבקש מהשותף הכללי להיכנס למשא ומתן על גובה התמלוגים בדיוק כפי שהם דרשו מאיתנו לפני שלוש שנים לדלל את זכויותנו כדי להכניס את שאייר כשותף ."  אומר בן-דוד . " עליות השכר שנעשו במחטפים באסיפות וההוצאות שהשותפות המוגבלת נושאת על גבה - אין בהן צדק ,  זאת כאשר כל שותפויות הנפט בבורסה לא נושאות בנטל זה ונושאות בדמי מפעיל ". בן דוד מסיים את דבריו במסר פייסני : " אני מאוד מאמין בקידוח ותוך חודשים ספורים נגיע לשערים דו ספרתיים ואפילו יותר מזה .  מאוד הייתי שמח לראות את השותף הכללי נותן לנו וגם להם לחייך ושנלך יד ביש לעשבר האושר והעושר .  ידי מושטת לשלום לעות עסקים כנים ונאותים ". 

גבעות דוחה את דרישות המשקיעים להגדיל מעורבותם : " זוהי קנטרנות ופוגעת בסיכויי גיוס ההון "
 המשקיעים : " זוהי זכותנו המינימלית .  הם רגילים שאנחנו מביאים את הכסף ויושבים בצד "
 
