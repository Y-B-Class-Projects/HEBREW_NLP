 ההסתדרות בייצוגית נגד הביטוח הלאומי :  גבה ממעסיקים כ-111 מיליון שקל שלא כדין 
 >  >  ההסתדרות במרחב חיפה והעומד בראשה ,  ברוך זלץ ,  הגישו אתמול לבית המשפט המחוזי בתל אביב תביעה ייצוגית נגד המוסד לביטוח לאומי בסך כ-111 מיליון שקל .  הטענות שהם מעלים הועברו גם לבדיקתו של משרד מבקר המדינה .  בתביעה ,  שהוגשה באמצעות עוה"ד ליאורה ביין-אלון ,  חגי טל ויפית מנגל ,  טוענים ההסתדרות וזלץ כי מזה שנים רבות הביטוח הלאומי גובה ממעסיקים דמי ביטוח על הטבות שונות שמקבלים העובדים - כמו מענקים ,  ארוחות וימי גיבוש ,  בהיקף מצטבר של מיליארדי שקלים - מבלי שהמוסד משלם כנגד גבייה זו ולו שקל אחד בקצבאות שהוא משלם לעובדים או לדורשי העבודה  ( כמו מענק לידה ,  דמי אבטלה ודמי פגיעה עקב תאונה )  . " כך נוצר עיוות ,  הגורם להתעשרות שלא כדין של המוסד על חשבון זכויות העובדים ",  הם טוענים .  לטענתם ,  הם מגישים את התביעה בשם עשרות אלפי עובדים ויותר ,  הזכאים לפי הדין להשבת דמי הביטוח .  כמו כן ,  על פי החוק ,  המוסד חייב להחזיק ברשותו מידע מלא ומדויק לגבי ההכנסה שהמעסיק משלם לכל עובד ועובד בנפרד ,  כולל כל התוספות ,  ואשר בעדה משולמים דמי הביטוח הלאומי .
 
 ההסתדרות בייצוגית נגד הביטוח הלאומי :  גבה ממעסיקים כ-111 מיליון שקל שלא כדין 
nan
