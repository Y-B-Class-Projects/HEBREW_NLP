לכלכלני NBER - הגוף האחראי על תיארוך תקופות מיתון בארה"ב - צפוי עשור עמוס
כלכלנים מעריכים כי תקופות מיתון נוספות צפויות בהמשך הדרך בתדירות גבוהה ביחס ל-20 השנים האחרונות
בפני כלכלני מכון המחקר הכלכלי nber ,  האחראי על תיארוך תקופות מיתון בארה"ב ,  עשוי לעמוד עשור עמוס בהרבה לעומת 25 השנים האחרונות .  ב-20 בספטמבר קבע המכון כי המיתון הסתיים ביוני 2009 ,  אף ש"לא הגיע למסקנה כי התנאים הכלכליים מאז היו חיוביים או כי הכלכלה חזרה לפעול בהיקף נורמלי ",  לפי ההצהרה שפירסמו ." ההתאוששות המחזורית הנוכחית שונה עד מאוד ממחזורים אחרים ,  בייחוד 1982-1981 ,  אז התעסוקה כבר התאוששה באופן משמעותי בשלב זה של ההתאוששות ",  אמר רוברט הול ,  כלכלן מאוניברסיטת סטנפורד העומד בראש ועדת תיארוך המחזורים העסקיים של nber . " אחת הסיבות העיקריות להבדל היא שהשינויים במערכת הפיננסית בעקבות המשבר פגעו בהתאוששות בשל מחסור בהלוואות ,  גורם שלא שיחק תפקיד בתקופות התאוששות קודמות.כלכלנים רבים מעריכים כי לכלכלת ארה"ב סיכוי גבוה לחזור ולשקוע במיתון חוזר .  להערכת רוברט דול ,  אסטרטג מניות ראשי בחברת הקרנות בלאקרוק ,  הזמן הממוצע בין תקופות מיתון עשוי לחזור לממוצע ארוך טווח של 4 שנים ,  לעומת 8 שנים ב-20 השנים האחרונות . " ההתאוששות המחזורית החלה ,  אך תקופות מיתון נוספות מחכות לנו בהמשך הדרך ",  אמר דול.הכלכלן נוריאל רוביני מאוניברסיטת ניו יורק ,  אשר נודע בכך שצפה את המשבר הכלכלי כבר ב-2006 ,  הזהיר היום כי הכלכלה העולמית תסבול ממשברים נוספים בעשור הקרוב ,  היות שהרפורמות הפיננסיות לא מתקדמות בכיוון הנכון ,  ולא מספיק נעשה .  לדברי רוביני ,  גם אם הכלכלה העולמית לא תיפול למיתון חוזר ,  עדיין יורגשו זעזועים . " אנחנו כבר נמצאים במצב שיש בו תחושה של מיתון ,  גם אם אנחנו לא באמת נמצאים בו ",  אמר רוביני בראיון לערוץ cnbc . " ואם הנתונים הכלכליים יפתיעו לרעה ,  אנחנו צפויים לראות תיקון בשוקי המניות ,  התרחבות של מרווחי האשראי ,  תנודתיות גדולה יותר והימנעות מסיכונים ,  ולכן זה יביא לזעזוע בכלכלה הריאלית ". 

לכלכלני NBER - הגוף האחראי על תיארוך תקופות מיתון בארה"ב - צפוי עשור עמוס
כלכלנים מעריכים כי תקופות מיתון נוספות צפויות בהמשך הדרך בתדירות גבוהה ביחס ל-20 השנים האחרונות

