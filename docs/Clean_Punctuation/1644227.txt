קיה מערבבת ספורט עם אקולוגיה
חושפת מכונית קופה רוואתנית מצויידת במנוע היברידי בעל 255 כ"ס .  מתחרה לפריוס או רפליקה רעיונית לקופה ספורטיבית ? 
על אף שקיה חשפה את המכונית המסקרנת שבתמונה בתערוכת הרכב בשיקגו ,  עוד מחוז מתוך סדרת מעוזיה של הפריוס ההיברידית ,  אותנו מעניין יותר אם החברה הקוריאנית מתכוונת להוליד מכונית קופה ספורטיבית טהרנית ,  מלבד הפורטה KOUP המבוססת על האחות הסדאנית שנמכרת גם בישראל .
 הריי קונספט  ( Ray )  יצאה מקרביו של מרכז העיצוב בארה"ב תוך התבססות על פלטפורמת הפורטה סדאן ומכאן שהממדים דומים .  על פי התמונה הרשמית  ( והיחידה )  ,  היא מנסה לפזול החוצה הרחק מהאיינסיט והפריוס בנסיון לאחוז בעצמאות ויזואלית ועושה רושם שהיא על הדרך הנכונה .  בפנים ממתין סידור מושבים לארבעה אנשים בקומפוזיציות קלות באווירה של מרחב מחייה מורחב .  
בין יתר הרעיונות המיוחדים בריי קונספט ,  ניכר כי אין לה למשל מראות צד .  במקומן הותקנו מצלמות מקיפות סביב המעטפת המשדרות לצג פנימי .  כל המבנה רכון קדימה להפחתת הגרר על פי עיצובים ספורטייבים ואווירודינמיים ובהשראה מעולם התעופה ,  על מנת שמערכת ההנעה ההיברידית לא תתאמץ יתר על המידה .  
מלפנים שוכן מנוע טורבו מסדרות ה-GDI  ( בלוק אלומיניום )  של יונדאי-קיה ,  ולזה נפח של 1.4 ל' .  ההספק ממנוע הבעירה מייצר כ-153 כ"ס בהזרקה ישירה ,  ובשידוך לתמסורת רציפה  ( CVT )  עם הילוכים קבועים מראש .  האנרגיה למנוע החשמלי לו 100 כ"ס פלוס ,  מקורה בסוללות ליתיום-יון כאשר הכוח נשלח לגלגלים הקדמיים .  אולם ,  אפשר לבחור לנוע על ידי המנוע החשמלי לבדו לטווח קצר או שילוב מסורתי של השניים .
 קיה טוענת שהריי מסוגלת לכסות טווח נסיעה של 1,200 ק"מ על טעינה אחת ,  כמובן גם בזכות צריכת דלק שתעמוד על כ-88 ק"מ לליטר סולר .  כדי לחסוך בשימוש במשאבים מצויידת הקונספט בתאים סולאריים על הגג להטענת המערכות וכן כמה תכונות אחרות לצמצום השימוש באנרגיה .  
גרסת ייצור לריי קונספט תהיה אולי בעוד חמש שנים ועד אז ,  נקווה שמכאן תצליח לקיה לחלץ מכונית קופה ספורטיבית בת-זמננו .  על אופי יחידת הכוח ,  אנחנו יכולים להתפשר .
 
קיה מערבבת ספורט עם אקולוגיה
חושפת מכונית קופה רוואתנית מצויידת במנוע היברידי בעל 255 כ"ס .  מתחרה לפריוס או רפליקה רעיונית לקופה ספורטיבית ? 

