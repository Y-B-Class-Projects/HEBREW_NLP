סימני נפט - רק זה מה שחסר לנו 
זהב שחור כחול-לבן
 >  >  בשבוע החולף התחיל מתקן ההתפלה בחדרה לפעול .  מיד קראו הכותרות בעיתונים : " עכשיו אפשר לפתוח את הברז ".  זאת ועוד ,  בידיעות השונות נאמר כי המתקן בחדרה לבדו  " מכניס "  לישראל מים בכמות של חצי מהכנרת ,  כלומר הקץ לבעיות המים של ישראל ;  סוף כל סוף אפשר להשקות את הגינה הטרופית ,  לשטוף את המכונית בצינור ,  להתעלם לחלוטין ממס הבצורת ולחגוג את שמחת בית השואבה 365 ימים בשנה .  אלא שברור כי המציאות שונה לחלוטין .  מאגרי המים של ישראל מדולדלים ,  איכותם מידרדרת בשל שאיבת יתר לאורך השנים ולהתפלה עצמה יש השפעות סביבתיות ,  לרבות בתחום האנרגיה .  רק כדי לסבר את האוזן ,  צריכת אנרגיה במקרה של התפלת מים היא כ-4 קוט"ש לקוב מים .  כלומר ,  אם ישראל צורכת כיום 300 מיליון קוב מים ,  היא נזקקת ל-1.2 מיליארד קווט"ש ,  שהם כ-2% מצריכת החשמל במדינה .  מכאן הקשר שבין משק האנרגיה למשק המים .  למרות זאת ,  להפתעתנו הרבה ,  ביום שבו בו זרם הקוב הראשון ממתקן ההתפלה ,  התקשורת רעשה וגעשה .  שותפות חיפושי הנפט ליד ראש העין גבעות עולם הודיעה כי במהלך הקידוח שביצעה נמדד בבוץ הקידוח יותר מ-60% גז ,  יחד עם כמויות ניכרות של נפט .  החדשה המרעישה הקפיצה את המניה בבורסה ביותר מ-200% עם מחזור מניות עצום ,  ללמדנו כי רבים יצאו לחגוג את בשורות הנפט והגז .  ואולם נשאלת השאלה אם אכן מציאת נפט וגז בישראל יפתרו את בעיות המים ,  הרי יהיו בידי ישראל האמצעים לייצר מים מאנרגיה עצמית .  האם הגיע הקץ לתוכניות ההתייעלות האנרגטית ?  הקץ לחיסכון באנרגיה ?  הלוא ישראל נהפכה לארץ זבת מים ,  גז ונפט ?  !  אז זהו ,  שלא .  נפט ,  בכל שלבי הפקתו והשימוש בו ,  הוא מוצר שמזהם את הסביבה .  גם אם הוא  " כחול-לבן ",  הוא עדיין שחור .  זיהום קרקע ,  זיהום מקורות מים  ( אקוויפר ירקון תנינים )  וזיהום אוויר מקומי וגלובלי הם ה"תרומה "  של הנפט לסביבה .  גם אם נפט זה יגביר את העצמאות האנרגטית של ישראל ,  אסור לנו לזנוח תוכניות לשימור אנרגיה ,  לפיתוח מערכת התחבורה הציבורית ,  לבנייה משמרת אנרגיה ולשיפור תהליכים תעשייתיים המיועדים להפחית את צריכת האנרגיה .  יש לנו ,  הישראלים ,  תכונה קצרת טווח וקצרת רוח - לקבל החלטה מסוימת ואז במחי יד לבטלה עקב שינוי מזערי בנתונים ,  לחץ של גופים אינטרסנטיים וגחמות פוליטיות .  אסור שסימני נפט יסיטו אותנו ממטרת ההתייעלות בשום פנים ואופן .  אסור לנו להפסיק לחסוך במים ,  אנו חייבים לשתול בגינותינו צמחייה ארץ-ישראלית עמידה לתנאי יובש ,  לסגור את הברז בעת צחצוח השיניים ואפילו לא לוותר על מס הבצורת .  מציאת נפט במקום כזה או אחר בישראל לא תשנה את מצבה של הסביבה ,  שעלולה להיכחד דווקא בשל  " מציאות שחורות ".  הכותבת היא חוקרת בכירה ומרכזת תחומי אנרגיה וסביבה במוסד שמואל נאמן בטכניון

סימני נפט - רק זה מה שחסר לנו 
זהב שחור כחול-לבן

