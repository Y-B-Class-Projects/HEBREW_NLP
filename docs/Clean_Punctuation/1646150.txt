פלה : " מי שמינה את מראדונה אשם במצב של ארגנטינה "
 הברזילאי האגדי לא פספס הזדמנות להעביר ביקורת על מראדונה .  הפייבוריטיות לזכייה בגביע העולם :  ספרד וברזיל
פלה ודייגו מראדונה אף פעם לא נחשבו לקרובים במיוחד ומנהלים יריבות גלויה על תואר גדול שחקני תבל .  אולי זו הסיבה שגרמה לפלה לשלוח עוד עקיצה לעברו של מאמן נבחרת ארגנטינה כשנדרש לכך במסיבת עיתונאים שהתקיימה במקסיקו .  פלה התייחס לקמפיין המוקדמות החלש של האלביסלסטה שלא היו רחוקים מלפספס את ההעפלה לדרום אפריקה ולביקורת שהוטחה במראדונה על בניית הסגל וניהול המשחקים . 
" אני לא חושב שכל מה שקרה במוקדמות היה אשמתו של מראדונה .  זו הפעם הראשונה שהוא מאמן ",  פתח פלה ועבר לביקורת : " האשמה היא של חוליו גרונדונה ואנשי ההתאחדות הארגנטינאית שמינו אותו לתפקיד ",  אמר האגדה ברזילאית בהתייחסו לנשיא ההתאחדות הארגנטינאית .  
פלה נשאל לגבי הפייבוריטית לזכייה במונדיאל וענה : " ספרד היא אלופת אירופה ולברזיל יש נבחרת נפלאה .  אנחנו צריכים לראות כיצד ארגנטינה תיראה ,  אבל כל אלה נבחרות עם מסורת של ניצחונות .  אני לא רואה סוסים שחורים ,  אבל יש נבחרות שיוכלו להפתיע ולהגיע רחוק ". 

פלה : " מי שמינה את מראדונה אשם במצב של ארגנטינה "
 הברזילאי האגדי לא פספס הזדמנות להעביר ביקורת על מראדונה .  הפייבוריטיות לזכייה בגביע העולם :  ספרד וברזיל

