אנטואן ג'יימיסון עובר לקליבלנד
הפורוורד המצוין בן ה-33 מצטרף לקאבס בעסקה סיבובית .  אילגאוסקאס ואל ת'ורנטון בוושינגטון ,  דרו גודן נודד לקליפרס
זה לקח זמן ,  הרבה זמן ,  אבל קליבלנד סוף סוף מצאה את הפאוור פורוורד שחיפשה .  אחרי שבועות ארוכים ששמו של אמארה סטודמאייר היה החם ביותר בגזרת הקאבלירס ,  ולאחר שגם שמו של טרוי מרפי נזרק לבורסת השמות ,  ביצעו הלילה  ( בין רביעי לחמישי )  קליבלנד ,  וושינגטון ולוס אנג'לס קליפרס עסקה סיבובית שבמרכזה ,  כאמור ,  מעברו של הפורוורד בן ה-33 לאוהיו .
 הוויזארדס ,  בתמורה ,  מקבלים את החוזה הנגמר של זידרונאס אילגאוסקאס  ( שצפוי להיחתך עוד לפני שישחק משחק אחד בבירה )  ,  בחירת סיבוב ראשון בדראפט הקרוב ,  ואת אמיר פרלזדיץ' ,  בחירת הסיבוב השני של קליבלנד העונה .  מלבד זאת ,  וושינגטון מקבלת גם את אל ת'ונרטון מהקליפרס ,  בעוד הקבוצה הנחותה מעיר המלאכים תתנחם בדרו גודן ,  שעה שתשלח גם את סבסטיאן טלפייר לקליבלנד .
" הוא אחד האנשים הכי מקצועיים שהכרתי ",  אמר על ג'יימיסון מאמנו בוושינגטון ,  פליפ סונדרס ,  בעוד נשיא הקבוצה ,  ארני גראנפלד ,  שהעביר תוך מספר ימים שניים מכוכביו הגדולים ביותר  ( באטלר וג'יימיסון )  הצטרף למחמאות : " הוא עמד במרכז המועדון מבחינת מנהיגות למשך חמש וחצי עונות ,  ואנחנו מודים לו על כך .  לצערנו ,  התוצאות על הפרקט לא תאמו את הציפיות שלנו ,  ולכן החלטנו שזה הכרחי לבצע שינוי ".  קליבלנד רצתה את הפורוורד המצוין עוד בחודש ינואר שעבר והלילה היא גם קיבלה אותו ,  זאת מבלי לוותר על ג'יי ג'יי היקסון ,  שרבים הניחו כי יהיה מעורב בעסקה כלשהי .
 ג'יימיסון ,  אולסטאר ב-2005 ו-2008 ,  יעניק לקליבלנד אופציית קליעה נוספת מבפנים ומבחוץ ,  בתקווה להביא לקאבס את האליפות האבודה שאולי גם תשאיר את לברון ג'יימס במועדון .  ממוצע הקריירה של ג'יימיסון עומד על 19.9 נקודות לערב והעונה ,  בוושינגטון המפורקת ,  הוא קולע 20.5 נקודות ומוריד כמעט 9 ריבאונדים למשחק .  
ולמי שתוהה לגבי האינטרס של הקליפרס בכל הסיפור ,  למייק דאנליבי ,  הג'נרל מנג'ר של הקבוצה ,  הפתרונים : " פשוט התחלנו להסתכל על הזדמנויות לפנות מקום בתקרת השכר לקיץ ,  ולאגור נכסים שאנחנו אוהבים .  ביומיים האחרונים עשינו זאת ,  וזה נותן לנו עוד גמישות ללכת בהרבה דרכים שונות ". 
 *  בעסקה קטנה יותר ,  העבירה ניו יורק את דארקו מיליצ'יץ' למינסוטה בתמורה לבריאן קרדינל .  הסרבי ,  שלא הצליח לקנות את מקומו בליגה הטובה בעולם ולנצח ייחשב כאחד הבאסטים הגדולים בתולדות ה-NBA ,  ינסה לשקם את הקריירה האבודה במיניאפוליס ,  לפחות כך מאמין הג'נרל מנג'ר של הטימברוולבס ,  דייויד קאן : " זה ייתן לו עוד צ'אנס אחד .  אפילו אם בסופו של דבר הוא יחזור לאירופה ,  אני מקווה שהוא רוצה לסיים את קריירת ה-NBA שלו באופן חיובי .  אצלנו הוא ישחק ,  ויש התרגשות רבה בקרב הצוות המקצועי שלנו ".  האינטרס הניו יורקי בעסקה הוא כלכלי ,  איך לא ,  כאשר הניקס חוסכים 1.8 מיליון דולר .  
 *  שיקגו העבירה את ג'ון סלמונס למילווקי בתמורה לשני חוזים נגמרים - קורט תומאס ופרנסיסקו אלסון .  העסקה עדיין לא הוכרזה באופן רשמי ברחבי הליגה ,  וייתכן כי גם האקים ווריק או ג'ו אלכסנדר יהיו מעורבים בה .  הבולס מפנים את החוזה של סלמונס מהתקרה ,  ובקיץ הבא הם יהיו כמעט 20 מיליון דולר מתחת לתקרת השכר ,  לקראת השוק החופשי המטורף .  הבאקס ,  מנגד ,  מקבלים שוטינג גארד שיחליף את מייקל רד הפצוע תמידית .
 
אנטואן ג'יימיסון עובר לקליבלנד
הפורוורד המצוין בן ה-33 מצטרף לקאבס בעסקה סיבובית .  אילגאוסקאס ואל ת'ורנטון בוושינגטון ,  דרו גודן נודד לקליפרס

