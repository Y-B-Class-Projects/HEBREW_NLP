בראשל"צ מחכים לדוח השיפוט בנוגע להרחקתו של מורגן
הכתומים חוששים מהאפשרות שהשחקן יועמד לדין בגין הרחקתו .  המנהלת הודיעה שהתקציבים לקבוצות יגדלו בכ-33 אחוזים
לאחר משחק הניצחון אמש  ( ראשון )  76:79 על מכבי אשדוד ,  עברו במכבי ראשון לציון משמחה לדאגה בעקבות הרחקתו של הפורוורד ריימר מורגן .  השחקן הורחק ברבע השני בעקבות פגיעה בשון דניאל ,  ועל פי חוקי המנהלת נקנס אוטומטית ב-12 אלף שקל .  כעת מחכים בקבוצה לדוח השיפוט שיקבע האם יש להעמיד את מורגן לדין ,  ולאחר מכן כמה משחקים אם בכלל ייעדר .
 אנשי הקבוצה טענו לאחר המשחק כי שחקן אשדוד שון דניאל ביצע פרובוקציה במהלך ההרחקה ושלח מרפק לכיוונו של מורגן ,  שניות לפני שזה דחף אותו לפרקט , " לא מפתיע ששון דניאל היה מעורב בתקרית איתו ",  אמר אחד הגורמים הבכירים בראשון לציון הבוקר , " זאת לא הפעם הראשונה ששון מעורב בפרובוקציה מסוג זה ". 
בינתיים בקבוצה ירדו מאופציית הצירוף של ולאדי ירמישין ,  איציק אוחנון או אייזק רוזפלט ,  שחקני עירוני רמת גן ,  מאחר ובקבוצה מהלאומית מסרבים לשחררם .  בראשון לציון עושים מאמצים למצוא קבוצה לג'ייסון תומאס שלא מורשה להתאמן בשבועיים האחרונים .  הקבוצה חתמה היום על הסכם חסות לעונה נוספת עם חברת  " אופיצי ",  ותיקרא גם בעונה הקרובה מכבי  " אופיצי "  ראשון לציון .  הסכם החסות מוערך בכ-300 אלף שקלים .
 ובעוד בראשון ממתינים לתשובת המנהלת ,  היא קיימה הערב ישיבת דירקטוריון יחד עם יו"ר מנהלת הליגה ,  אבנר קופל ,  שבישר לראשי הקבוצות שבעקבות חתימת ההסכם בין מנהלת ליגת העל למפעל הפיס והפיכתה של ליגת העל לליגת לוטו ,  תגדל העברת התקציבים לקבוצות ב-33 אחוזים .  כך יוצא שאם בעונה שעברה קיבלה כל קבוצה כ-860 אלף שקלים ,  השנה יגדל הסכום בשליש ויעמוד על כ-1.15 מיליון שקלים לכל קבוצה ,  סכום שיא בתולדות ליגת .  בנוסף לכך ,  4 הקבוצות שיעלו לפיינל-פור ,  יחלקו ביניהן עוד 1.2 מיליון שקל ,  מה שמביא את סכום ההעברה של המנהלת לקבוצות הליגה לסכום שיא של 12.7 מיליון שקלים .  

בראשל"צ מחכים לדוח השיפוט בנוגע להרחקתו של מורגן
הכתומים חוששים מהאפשרות שהשחקן יועמד לדין בגין הרחקתו .  המנהלת הודיעה שהתקציבים לקבוצות יגדלו בכ-33 אחוזים

