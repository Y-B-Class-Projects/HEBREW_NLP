אירופה שובתת :  צוותי האוויר של בריטיש איירוויס יפתחו בשביתה ;  בתי זיקוק בצרפת מושבתים
לופטהנזה ביטלה שליש מהטיסות עקב שביתת טייסים ;  שביתות מתוכננות ביוון ,  פורטוגל וספרד
עובדי צוותי האוויר של חברת התעופה  ,  חברת התעופה השלישית בגודלה באירופה ,  החליטו היום לפתוח בשביתה על רקע הרעה בתנאי העסקתם .  מוקדם יותר היום פתחו בשביתה יותר מ-4,000 טייסי חברת התעופה הגרמנית לופטהנזה ,  ובצרפת צפויה להתרחב השביתה בבתי הזיקוק של ענקית הנפט טוטאל לכל המדינה .  ביוון צפויה מחרתיים שביתה במגזר הפרטי על רקע קיצוצים בהוצאות הממשלה ,  ובפורטוגל צפויה בשבוע הבא שביתה כללית במגזר הציבורי.איגוד עובדי צוותי האוויר של בריטיש איירווייס ,  המייצג כ-13 אלף עובדים ,  מסר כי כ-81% מהמצביעים תמכו בשביתה .  בריטיש איירווייס צימצמה בחודש נובמבר את מספר אנשי צוות האוויר בטיסותיה הארוכות מ-15 ל-14 ,  והודיעה על הקפאת שכר למשך שנתיים החל שנת 2010 .  החברה גם החלה להעניק תנאים פחות טובים לעובדים חדשים ,  והודיעה על כוונתה לצמצם את היקף המשרות של כ-3,000 עובדים למשרות חלקיות .  באמצעות צעדים אלה ,  מקווה החברה לחסוך 140 מיליון ליש"ט בהוצאותיה השנה .  לפי הערכות אנליסטים ,  צפויים נזקי השביתה לחברה להסתכם ב-25 מיליון ליש"ט ביום.עובדי צוותי האוויר של בריטיש איירווייס תיכננו לפתוח בשביתה בת 12 ימים כבר בתקופת חג המולד ,  אולם הנהלת החברה הצליחה למנוע את השביתה לאחר שעתרה לבית משפט בטענה כי ההצבעה של האיגודים על השביתה לא נערכה כנדרש .  כאמור ,  נערכה היום הצבעה חוזרת בה הוחלט על שביתה .  על פי חוק ,  האיגוד נדרש להודיע להנהלה על שביתה שבוע מראש ,  כך ששביתה עובדי צוותי האוויר עשויה להתרחש כבר בתחילת מארס.מוקדם יותר היום נאלצה חברת התעופה הגרמנית לופטהנזה לבטל כ-800 טיסות - כמעט מחצית מטיסותיה - לאחר שיותר מ-4,000 טייסים בחברה פתחו בשביתה בת 4 ימים .  עם זאת ,  השביתות ברחבי אירופה חרגו מעבר למגזר התעופה .  בצרפת ,  קראו היום איגודי העובדים של ענקית הנפט טוטאל להרחבת השביתה שהחלה בשבוע שעבר בשישה מתוך 31 מתקני זיקוק הנפט של החברה לכל בתי הזיקוק במדינה .  השביתה החלה ב-16 בפברואר בעקבות החלטת החברה לסגור מתקן בצפון צרפת.במקביל ,  צפויות שביתות גם ביוון ,  ספרד ופורטוגל על רקע תוכניות לקיצוץ בתקציבי הממשלות .  ביוון ,  צפויה ביום רביעי שביתה גדולה במגזר הפרטי במחאה על כוונת הממשלה לצמצם את הוצאותיה ,  ואיגודים של עובדי המגזר הציבורי בפורטוגל נערכים לפתיחת שביתה כללית ב-4 במארס בעקבות הודעת הממשלה על הקפאת השכר במגזר .  בספרד מתכננים האיגודים המקצועיים החל מהיום לערוך הפגנות נגד שינויים מתוכנן בגיל הפנסיה .   ,  חברת התעופה הגדולה באירופה לפי מכירות ,  מסרה מוקדם יותר היום כי למרות השביתה של טייסיה תמשיך לקיים את מרבית הטיסות המקומיות שלה ואת הטיסות קצרות-הטווח באירופה ,  אך טיסות ארוכות-טווח רבות - כמו לניו יורק ולדנבר - בוטלו .  השביתה צפויה להשפיע גם על שותפותיה של לופטהנזה בתחום התעופה ,  אייר קנדה וסינגפור איירליינס.הטייסים השובתים דורשים תוספת שכר של כ-7% והתחייבות של החברה להימנע מהחלפתם בטייסים ממדינות שבהן השכר נמוך יותר .  הטייסים פתחו הבוקר בשביתה בת ארבעה ימים .  נזקי השביתה ,  מעריכה החברה ,  עשויים להגיע ל-34 מיליון דולר ליום.השביתה תפגע גם בטיסות מגרמניה לישראל .  מהחברה נמסר כי יבוטלו 10 טיסות בימים שני עד חמישי - טיסות הבוקר מפרנקפורט לנתב"ג והטיסה שיוצאת אחה"צ בחזרה מנתב"ג לפרנקפורט באותם ימים.מנכ"ל לופטהנזה בישראל ,  עופר קיש ,  אמר כי החברה כבר החלה למצוא פתרונות חלופיים לנוסעים מישראל ואליה ,  אשר ייפגעו מהשביתה .  חלק מהנוסעים שירצו בכך ,  יועברו לחברות הבת של לופטהנזה לישראל - אוסטריאן אירליינס ,  סוויס ,  בריסל אירליינס .
 
אירופה שובתת :  צוותי האוויר של בריטיש איירוויס יפתחו בשביתה ;  בתי זיקוק בצרפת מושבתים
לופטהנזה ביטלה שליש מהטיסות עקב שביתת טייסים ;  שביתות מתוכננות ביוון ,  פורטוגל וספרד

