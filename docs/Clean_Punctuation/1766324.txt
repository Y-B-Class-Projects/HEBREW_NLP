 " האפיפיור ניסה למנוע צירוף טורקיה לאיחוד "
" ויקיליקס "  חשף כי האפיפיור בנדיקטוס ה-16 הוא שעמד מאחורי התנגדות הוותיקן לצירוף טורקיה לאיחוד האירופי .  זאת בשל הרצון לכלול בחוקת האיחוד סעיף העוסק בשורשיה הנוצרים של אירופה
האפיפיור בנדיקטוס ה-16 הא האחראי להתנגדות של הוותיקן לצירוף טורקיה לאיחוד האירופי ,  כך חשף הבוקר  ( שבת )  אתר ההדלפות  " ויקיליקס "  במסמך תשדורת בין שגרירות ארה"ב בוותיקן לרומא .  
בשנת 2004 ,  האפיפיור לעתיד ,  הקרדינל רצינגר ,  דיבר בגנות צירוף מדינה מוסלמית לאיחוד ,  זאת למרות שהוותיקן הביע עמדה נייטרלית בנושא .  שר החוץ של הוותיקן ,  מונסיגנור פייטרו פרולין ,  אמר בתגובה לדיפלומטים אמריקאים ,  כי עמדתו של רצינגר איננה מייצגת את עמדתה הרשמית של הוותיקן .
 עם זאת ,  המסמך שהודלף לאתר ויקיליקס חשף כי רצינגר למעשה היווה את הקול המייצג מאחורי הניסיון הלא מוצלח של הוותיקן להכניס סעיף בחוקת האיחוד המתייחס ל"שורשיה הנוצרים של אירופה ".  במסמך ,  ציין הדיפלומט האמריקאי ,  כי רצינגר  " מבין באופן ברור כי לאפשר למדינה מוסלמית להיות חברה באיחוד האירופי יחליש את עמדתו בנושא שורשיה הנוצרים של אירופה ". 
בשנת 2006 עבד פרולין עבור רצינגר שהתמנה לתפקיד האפיפיור ,  ונקרא מעתה בנדיקטוס ה-16 .  בשנה זו ,  הביע בגלוי עמדה שונה מזו שהביע בעבר בנושא : " לא האפיפיור ולא הוותיקן הביעו תמיכה בחברותה של טורקיה באיחוד האירופי .  עם זאת ,  הוותיקן פתוחה לקבלתה ,  תוך מתן דגש כי טורקיה צריכה למלא אחר קריטריון קופנהגן של האיחוד על מנת להתקבל ".  על פי הקריטריון ,  על טורקיה לאפשר חופש דת נרחב יותר במדינה .
 עם זאת ,  על פי המסמכים ,  בוותיקן לא חשבו כי טורקיה מסוגלת כלל לעמוד בקריטריון המדובר .  על פי המסמך , " פחד גדול אחד הוא ,  שטורקיה יכולה להיכנס לאיחוד האירופי מבלי לעשות את השינויים הנדרשים בחופש הדת במדינה .   ( פרולין )  התעקש שחברי האיחוד האירופי  וארה"ב  ימשיכו ללחוץ  ( על ממשלת טורקיה )  בנושאים הללו .  לדבריו ,  מלבד רדיפה על רקע דתי ,  המצב לא יכול להיות גרוע יותר לקהילה הנוצרית בטורקיה ".  
המסמכים חשפו עוד ,  כי ממשלת ארה"ב פעלה ברומא ובאנקרה לצירוף טורקיה לאיחוד . " אנו מקווים כי דיפלומט בכיר יוכל לבקר בוותיקן ולעודד אותם לעשות יותר על מנת לשדר מסר חיובי לטורקיה ולאינטגרציה ",  סיכם המסמך .

" האפיפיור ניסה למנוע צירוף טורקיה לאיחוד "
" ויקיליקס "  חשף כי האפיפיור בנדיקטוס ה-16 הוא שעמד מאחורי התנגדות הוותיקן לצירוף טורקיה לאיחוד האירופי .  זאת בשל הרצון לכלול בחוקת האיחוד סעיף העוסק בשורשיה הנוצרים של אירופה

