דנילו פינוק ביקש להשתחרר מברק נתניה
בנו של הגארד האמריקאי/פנמי חולה והשחקן רוצה לשהות לצידו .  ראשי הקבוצה ידונו בהחלטה אחרי משחק הגביע נגד ירושלים
הגארד של ברק נתניה ,  דנילו פינוק ,  ביקש במהלך סוף השבוע האחרון להשתחרר מהקבוצה בעקבות מחלת בנו מנישואים קודמים .  פינוק סיפר לראשי הקבוצה שבנו חולה ואמור לעבור ניתוח ,  ועקב כך הוא מעוניין להשתחרר מהקבוצה .  פינוק אמור לטוס חזרה לביתו אחרי המשחק הערב  ( ראשון )  מול הפועל ירושלים בגביע .
 אם האמריקאי/פנמי יעזוב את קבוצתו תהיה זו מכה קשה לאריק אלפסי ולנתניה .  פינוק ,  שהוא גם קפטן נבחרת פנמה ,  מעמיד בממוצע למשחק 15.7 נקודות ומוסיף 5 ריבאונדים .  אגב ,  לפינוק היה קשה מאוד להסתגל לחיים בארץ הקודש והוא אף רשם לפני כחודש וחצי בעמוד הטוויטר שלו על חוסר שביעות רצונו ועל מחשבות חזרה הביתה .  
מהקבוצה נמסר בתגובה שפינוק אכן ביקש להשתחרר ,  ובקבוצה מתכוונים לדון בנושא אך ורק אחרי משחק הגביע כשעדיין אין החלטה לגבי התשובה שתינתן לפינוק .  מי שבוודאות יעזוב את נתניה אחרי הערב הוא הזר קווין ברסוול ,  שמפגין יכולת חלשה מאז הגעתו לארץ ,  ושוחרר במהלך השבוע האחרון .  

דנילו פינוק ביקש להשתחרר מברק נתניה
בנו של הגארד האמריקאי/פנמי חולה והשחקן רוצה לשהות לצידו .  ראשי הקבוצה ידונו בהחלטה אחרי משחק הגביע נגד ירושלים

