פיל ג'קסון : " לאמן את הלייקרס זו תמיד חוויה "
 הזן מאסטר שבר את שיא הניצחונות של פט ריילי בתור מאמן הלייקרס עם 534 ,  אחרי ה-97:99 על שארלוט : " תקופה מעולה "
 יומיים אחרי שקובי בריאנט שבר את שיאו של ג'רי ווסט והפך לקלע המוביל של הלייקרס בכל הזמנים ,  שבר הלילה גם מאמנו פיל ג'קסון שיא מועדון .  האלופה גברה 97:99 על שארלוט בסטייפלס סנטר וזן מאסטר עקף את פט ריילי עם הניצחון ה-534 שלו בלייקרס וה-1,079 בקריירה .
 ג'קסון ,  שמחזיק גם בשיא הניצחונות כמאמן השיקגו בולס ,  אמר בסיום : " זו היתה תקופה מעולה .  לאמן קבוצה עם שחקנים כל כך טובים כמו הלייקרס זה תמיד מיוחד .  לא מדובר בשיא אישי מבחינתי ,  הוא שייך לכל הקבוצה ".  גם קובי בריאנט ,  שנפצע ברגלו אחרי שלמאר אודום דרך עליו ,  קבע שיא ,  קצת פחות מחמיא ,  כשלראשונה בקריירה שלו קלע 5 נקודות במשחק בו שותף ביותר מ-30 דקות .  
מהצד השני ,  ניסה המאמן לארי בראון להתנחם : " כולם שיחקו טוב ,  אבל ללייקרס יש יותר עומק .  לא היינו מושלמים ,  אבל היינו טובים ואנחנו משתפרים ממשחק למשחק ".  
" פשוט הושטתי את יד שמאל ,  השגתי את החטיפה וקלעתי את שתי זריקות העונשין .  זה כל המשחק ",  כך סיכם טוני אלן את הניצחון השני ברציפות של בוסטון ,  102:107 על מיאמי .  רייג'ון רונדו ,  שקלע 22 נקודות והוסיף 14 אסיסטים ו-6 ריבאונדים ,  התפעל מהניצחון שהושג בלי פול פירס הפצוע : " זה מדבק .  אנחנו משחקים מאוד קבוצתי ולא אנוכי ". 
בהיט ,  דווין וויד קלע 30 נקודות ומסר 13 אסיסטים ,  אבל איבד 6 כדורים : " נקלענו לפיגור כשלא קלענו מספיק .  נלחמנו ,  אבל היה קשה לחזור מהפיגור ".  מאמנו אריק ספוטאלסטרה דווקא התלהב מהיכולת שהציגה קבוצתו : " יש לנו כמה בחורים שמשחקים כלוחמים פצועים ". 

פיל ג'קסון : " לאמן את הלייקרס זו תמיד חוויה "
 הזן מאסטר שבר את שיא הניצחונות של פט ריילי בתור מאמן הלייקרס עם 534 ,  אחרי ה-97:99 על שארלוט : " תקופה מעולה "
 
