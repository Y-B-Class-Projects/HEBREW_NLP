צרפת :  ליון בעטה בדלי
השלישית בטבלה החמיצה הזדמנות גדולה לעלות לפסגה ,  אחרי 0:0 מאכזב בבולון .  1:1 לפ.ס.ז' בלאנס ,  0:1 לראן על מונאקו
יממה לפני מפגש הפסגה בין האלופה בורדו למונפלייה המפתיעה ,  נערך הערב  ( שבת )  המחזור ה-27 בליגה הצרפתית ובו ליון קיבלה הזדמנות גדולה לעלות לפסגה ,  אך בעטה בדלי עם 0:0 מאכזב מול בולון הלפני אחרונה .  לבורדו יש שלושה משחקים פחות מהקבוצה של קלוד פואל ,  אך כרגע בהחלט מופעל לחץ על המוליכה ,  כשמלבד ליון גם מארסיי וליל עדיין בתמונה .
 בולון - ליון 0:0
המארחים ,  במרחק 10 נקודות מחוף מבטחים ,  כבר השלימו עם ירידתם לליגה השנייה אחרי עונה אחת בלבד בין הגדולות ,  אך הערב תקעו מקל בגלגלים של ליון וקטעו רצף של ארבעה הפסדים .  ליון ,  שבסוף דצמבר הייתה במשבר עמוק ובמרחק 13 נקודות מהפסגה ,  נעצרה אחרי תקופה נהדרת  ( 22 נקודות מ-24 האחרונות )  ולא תצא בצורה אידיאלית לגומלין מול ריאל מדריד באלופות .  בולון הייתה קרובה יותר לשער במחצית הראשונה ,  אך נתקלה בשוער הנבחרת הוגו לוריס .  לקראת הסיום ליון לחצה בעזרת החילופים ההתקפיים ,  אך ליסנדרו לופז וחבריו לא מצאו את הרשת .  יואן לאשור הוותיק הורחק משורות המארחים  ( 90 )  .
 סנט אטיין - ליל 1:1
סנט אטיין בעטה לא פחות מ-20 פעמים לכיוון השער לעומת 7 בלבד של ליל ועמנואל ריבייר ,  הצעיר הסנסציוני של הירוקים ,  כבש את שער הליגה השלישי שלו בארבעת השבועות האחרונים כדי להעניק למקומיים יתרון בדקה ה-17 .  אלא שליל הגיבה מהר עם שער של סטפן דומון בדקה ה-22 והמשחק הסתיים בתוצאה המעט מאכזבת עבור שתי הקבוצות .
 האורחים עדיין לא ויתרו על אירופה ,  אבל ראן הלחוצה רצתה להרגיע את האוהדים המקומיים עם ניצחון אחרי שלושה הפסדים רצופים והשיגה את הנקודות בזכות שער של קרלוס בוקנגרה .  המגן האמריקאי ,  שכבש גם בהפסד נבחרתו בהולנד 2:1 ,  הבקיע מקרוב בדקה ה-28 אחרי כדור חופשי של סילבן מארבו .
 לאנס - פריס סן ז'רמן 1:1
עם ניצחון בודד ב-2010 ואחרי ההפסד הבית הכואב בקלאסיקו למארסיי ,  פריס סן ז'רמן חיפשה נחמה בסטאד פליקס בולאר מול עוד קבוצה שכבר איבדה עניין בליגה ומקפידה לאחרונה לנצח בבית ולהפסיד בחוץ .  שתי הקבוצות החמיצו לא מעט ,  כולל כדור לקורה של מבלוט ארדינג ,  עד שבדקה ה-67 סבסטיאן רודה שבר את הבצורת עם בעיטה בשמאל אל הרשת .  פ.ס.ז' כבר הייתה בדרך לעוד הפסד ,  אלא שספטן ססניון חשב אחרת והשווה מקרוב בדקת הסיום ,  כתוצאה ממצב נייח .
 משחקים נוספים :
 אוקזר - ואלנסיין 0:1לאוקזר :  אירניוש ילן  ( 38 ) 
ניס - נאנסי 3:2לניס :  רנאטו סיבלי  ( 7 )  ,  שאוקי בן סעדה  ( 37 )  .  לנאנסי :  ג'אמל בקאר  ( 5 )  ,  ג'ונתן בריסון  ( 27 )  ,  איסיאר דיה  ( 90 ) 
סושו - טולוז 0:1לסושו :  ריאד בודבוז  ( 84 ) 

צרפת :  ליון בעטה בדלי
השלישית בטבלה החמיצה הזדמנות גדולה לעלות לפסגה ,  אחרי 0:0 מאכזב בבולון .  1:1 לפ.ס.ז' בלאנס ,  0:1 לראן על מונאקו

