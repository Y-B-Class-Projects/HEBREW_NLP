שני רבנים משכו את חתימתם מ'מכתב הרבנים'
רבה של רמת השרון ורבה של רחובות משכו את חתימתם ממכתב הרבנים הקורא שלא להשכיר או למכור דירות ל"נכרים ".  זאת בעקבות התנגדותו של הרב אלישיב למכתב
רבנים חרדים מהזרם הליטאי משכו הערב  ( חמישי )  את חתימתם מהמכתב האוסר על מכירת דירות ל"נכרים ",  כך דיווח אתר החדשות החרדי  " בחדרי חרדים ".  הסיבה למשיכת החתימות היא לחץ שהפעילו מקורביו של הרב יוסף שלום אלישיב .  לדבריהם ,  הרב אלישיב מתנגד למכתב ואף אמר כי  " צריך לקחת לרבנים שחתמו את העטים ".  
הרבנים שמשכו את החתימה הם הרב יעקב איידלשטיין ,  רבה של רמת השרון והרב שמחה קוק ,  רבה של רחובות .  בשיחה עם וואלה !  חדשות מוקדם יותר הערב אמר הרב קוק כי  " אין שום שאלה .  אם יתברר שהרב אמר את הדברים - לא חתמתי ". 
גורמים בכירים בהנהגת הציבור החרדי הליטאי הסבירו הערב לוואלה !  חדשות כי עמדתם המסורתית של רבנים בזרם הליטאי היא שלא  " להתגרות בגויים "  ולכן חתימתם של אותם רבנים נחשבה לחריגה מלכתחילה .
 היום הורה היועץ המשפטי לממשלה ,  יהודה וינטשיין לבחון היבטים פליליים במכתב .  שפרסמו ביום שלישי האחרון מעל 40 רבנים עירוניים ראשיים .  המכתב החריף אוסר מכירת או השכרת  " בית או שדה בארץ ישראל לנכרי ".  בין הנימוקים לאיסור ,  מונים הרבנים את סכנת נישואי התערובת ואת הנזק שנגרם ,  לדבריהם ,  לדיירי האזור בירידת ערך הנדל"ן בשל כך .
 
שני רבנים משכו את חתימתם מ'מכתב הרבנים'
רבה של רמת השרון ורבה של רחובות משכו את חתימתם ממכתב הרבנים הקורא שלא להשכיר או למכור דירות ל"נכרים ".  זאת בעקבות התנגדותו של הרב אלישיב למכתב

