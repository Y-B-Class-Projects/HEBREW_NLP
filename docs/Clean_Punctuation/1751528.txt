בן אליעזר :  להביא מועמד חיצוני לראשות העבודה
במהלך כינוס עם מזכירי סניפים ,  הכריז שר התמ"ת כי הוא לא תומך באף אחד מהמתמודדים לראשות העבודה . " בבוא העת ,  נדע לבחור במנהיג הראוי ביותר ,  ייתכן אף שאיננו מהמועמדים הידועים כיום "
  ( צילום :  יגור מזור ,  עריכת וידאו :  עידן גוראל ) 
שר התמ"ת בנימין בן אליעזר ,  התייחס אמש  ( רביעי )  למצבה העגום של מפלגת העבודה וקרא להעמיד מועמד חיצוני בבחירות הבאות לתפקיד יושב ראש המפלגה .  במהלך כינוס מזכירי סניף של המפלגה שהתקיים בכפר המכבייה ברמת גן ושבו השתתפו כ-500 בני אדם ,  אמר בן אליעזר כי  " מפלגת העבודה חייבת הנהגה אמיצה וחדשה ,  שתחזיר את העבודה לקדמת הבמה הפוליטית  הנהגה שתמנע את 'בשורת השישה מנדטים' ותוכיח לכל המלעיזים כי דרכה של המפלגה לא משה וכי עתידה עוד לפניה .  הבשורה הזאת לא תשתנה עם ההנהגה הנוכחית ולא משנה מי יהיה בקדמת הבמה ". 
בן אליעזר ,  ששימש בעבר כיו"ר זמני של המפלגה ,  הוסיף כי אינו מתכוון להתמודד שוב על התפקיד .  לדבריו , " באתי לכאן להודיע כי אינני מתכוון על ראשות המפלגה בעצמי וגם איני רוצה להיות יו"ר זמני .  לא באתי לחפש לא כבוד ,  לא כותרות ולא 'טייטלים' .  באתי להיאבק יחד איתכם על דרכה האידיאולוגית של מפלגתנו ,  כדי להחזיר את קרנה ותפארתה של תנועת העבודה בעיני הציבור .  בכוונתי לעבוד קשה יחד איתכם .  באתי להציע שינוס מותניים ,  עבודה ביחד ,  חיזוק יסודות המפלגה ובנייתה מחדש ותחילת מאבק ארוך ואמיתי על שיקומו של הבית ". 
כאמור ,  בן אליעזר אמר למזכירי הסניפים כי לטעמו יש למצוא למפלגה מועמד חיצוני לתפקיד היו"ר . " נכון לרגע זה אינני תומך באף אחד מהמועמדים והמתמודדים על ראשות המפלגה .  בבוא העת נדע לבחור במנהיג הראוי ביותר .  ייתכן אף שאיננו מהמועמדים הידועים כיום ,  נעמידו בראשנו ויחד איתו נחזור להנהגת המדינה ולדרך אותה ידענו להוביל .  אך במקום לחשוב על כיצד בונים את הבית ,  התחלנו כולנו בריצת אמוק ,  התחיל מירוץ השליחים להחתמה על הקדמת הבכירים  ( הכוונה לפעיליו של שר הרווחה יצחק הרצוג .  פ.ו )  והתחיל טירוף המפקד ומי כמוני מכיר את זה ?  התור לממשיכי דרכו של רבין לא נעצר וגודל המנדטים שמבטיחים לנו ,  רק הולך ומתארך .  האומנם ?  "
 בתחילת השבוע דווח כי פעילים מרכזיים בסביבתו של שר הרווחה יצחק הרצוג החלו לאסוף חתימות של חברי ועידת העבודה ,  בדרישה ממזכ"ל המפלגה חיליק בר להקדים את הפריימריז לראשות המפלגה ליוני 2011 ,  אז יצוינו ארבע שנים לכהונתו של שר הביטחון אהוד ברק כיו"ר המפלגה .  
איסוף החתימות נעשה בשל העובדה שלטענת הרצוג ,  מאז שהכריז על מועמדותו לראשות המפלגה ,  לא נעשה צעד מעשי ליצירת הידברות .  הרצוג אמר בתחילת השבוע כי  " חייבים להציל את הבית ואני מתכוון לכך .  הצעתי להגיע להסכמות על לוח זמנים פנימי ,  היות והדבר חיוני להצלת המפלגה .  אני עדיין פתוח למשא ומתן .  אך במידה ולא אענה ,  לא יהיה מנוס מהכרעה ברורה בוועידה ". 
 ( עדכון ראשון :  3.11 20:07 ) 

בן אליעזר :  להביא מועמד חיצוני לראשות העבודה
במהלך כינוס עם מזכירי סניפים ,  הכריז שר התמ"ת כי הוא לא תומך באף אחד מהמתמודדים לראשות העבודה . " בבוא העת ,  נדע לבחור במנהיג הראוי ביותר ,  ייתכן אף שאיננו מהמועמדים הידועים כיום "
 
