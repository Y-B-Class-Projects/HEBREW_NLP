 " וול סטריט 2 "  יתעכב בחצי שנה
סרט ההמשך של אוליבר סטון לדרמה הפולחנית שלו אמור היה להיות אחד הלהיטים הגדולים של האביב ,  אבל היום נודע כי אולפני פוקס דחו את הפצתו עד ספטמבר .  הסיבות ?  לאיש אין מושג
בעוד קצת יותר מחודש היה אמור להגיע לאקרנים  " וול סטריט :  הכסף מדבר ",  שבו ממשיך אוליבר סטון לעקוב אחר ההרפתקאות הכלכליות של הברוקר תאב הצבע גורדון גקו  ( מייקל דאגלס )  .  הסרט היה אמור להיות אחד הלהיטים הגדולים של האביב ,  גם הודות לכך שבצד דאגלס מככב בו הצעיר הלוהט שייה לבוף  ( סדרת  " הרובוטריקים ")  ,  שנכנס לנעלי צ'רלי שין כחניכו של גקו .
 אולם ,  ערך השוק של הסרט ספג היום מכה קשה :  התקשורת האמריקאית פירסמה כי אולפני פוקס החליטו לדחות את הפצתו בכמעט חצי שנה - מה-23.4 ל-24.9 .  האולפן לא סיפק כל הסבר להחלטה הדרמטית הזו ,  אולם אפשר לשער כי מדובר באחת משתי אפשרויות .
 האפשרות הראשונה היא שהאולפן מנסה לשפר את סיכוייו של הסרט לזכות באוסקר ,  ולכן מקרב את הפצתו ככל האפשר לתחילת עונת הפרסים .  האפשרות השנייה ,  והנעימה פחות ,  היא שהאולפן לא מרוצה מאיכותו של הסרט ,  ולכן דוחה את הפצתו כדי שיוכל לערוך בו שינויים ולתקן את הנזק .  כך או כך ,  ברור שלא סתם כך דוחים בצורה כה דרסטית סרט כה גדול ,  שעומד מאחוריו קמפיין שיווקי כה רחב ,  אבל רק כשנראה את התוצר הסופי נוכל לגלות אם ההשקעה בו נשאה פרי .

" וול סטריט 2 "  יתעכב בחצי שנה
סרט ההמשך של אוליבר סטון לדרמה הפולחנית שלו אמור היה להיות אחד הלהיטים הגדולים של האביב ,  אבל היום נודע כי אולפני פוקס דחו את הפצתו עד ספטמבר .  הסיבות ?  לאיש אין מושג

