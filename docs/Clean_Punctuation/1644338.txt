פאנדטק עקפה את התחזיות ברבעון הרביעי :  רשמה עלייה של 10% בהכנסות ל-32.8 מיליון דולר
הרווח התפעולי עמד על 2.4 מיליון דולר ,  לעומת הפסד תפעולי של 1.6 מיליון דולר ברבעון המקביל 
" אני מאמין שאנחנו יוצאים מהמשבר הכלכלי הגלובלי חזקים מאי פעם ושנמשיך להציג צמיחה אורגנית דו ספרתית ב-2010 ",  אמר ראובן בן-מנחם ,  מנכ"ל ,  העוסקת בבפתרונות סליקה מאובטחים בזמן אמת עבור ענף הבנקאות.ואכן ,  פאנדטק עקפה את תחזיותיה ואת תחזיות השוק ברבעון הרביעי ,  שהציג שיפור ביחס לרבעון המקביל ,  אחרי מחצית שנה ראשונה שהיתה טובה פחות .  החברה סיימה את הרבעון עם הכנסות של 32.8 מיליון דולר ,  עלייה של 10% מול הכנסות הרבעון המקביל שעמדו על 29.8 מיליון דולר ,  ושיפור של 7% מהרבעון הקודם בו היו ההכנסות 30.6 מיליון דולר .  אנליסטים חזו לחברה הכנסות של 32.2 מיליון דולר ואילו החברה חזתה הכנסות של 31.5-32.5 מיליון דולר.הוצאות התפעול של החברה רשמו ירידה קלה של 3.2% ,  מ-31.4 מיליון דולר ל-30.4 מיליון דולר ,  מה שהוביל לרווח תפעולי של 2.4 מיליון דולר לעומת הפסד תפעולי של 1.6 מיליון דולר ברבעון המקביל ,  על רקע השיפור בהכנסות.בשורה התחתונה ,  חתמה החברה את הרבעון עם רווח נקי של 3.4 מיליון דולר לעומת הפסד נקי של 2.2 מיליון דולר ברבעון המקביל .  הרווח המתואם ,  המחושב בניכוי הוצאות בגין אופציות ,  נכסי מס ומחיקות על נכסים בלתי מוחשיים ,  עמד על 3.3 מיליון דולר או 21 סנט למניה לעומת רווח מתואם של 833 אלף דולר או 5 סנט ברבעון המקביל .  החברה צפתה רווח מתואם של 17-21 סנט למניה כך שהיא עמדה ברף העליון ואילו אנליסטים חזו לחברה רווח מתואם של 20 סנט למניה כך שהיא עקפה את תחזיתם.בסיכום שנתי ,  רשמה החברה הכנסות של 117.8 מיליון דולר ב-2009 ,  ירידה של 3% ביחס לשנת 2008 ,  עך רקע המחצית הראשונה של השנה ,  בה היו ההוצאות בענף הבנקאות נמוכות יותר .  למרות זאת ,  הסתכם הרווח הנקי ב-4.7 מיליון דולר לעומת 1.2 מיליון דולר בשנת 2008 .  עם זאת ,  הרווח המתואם ירד ל-8.3 מיליון דולר לעומת 8.9 מיליון דולר בשנת 2008 ,  על רקע הירידה במחצית הראשונה של השנה.לרבעון הבא ,  צופה החברה הכנסות של 32.2-32.9 מיליון דולר ורווח מתואם של 10-14 סנט למניה .  אנליסטים חזו לחברה הכנסות של 30.3 מיליון דולר בממוצע ורווח מתואם של 14 סנט למניה ,  כך שהחברה חוזה תוצאות טובות מתחזיות השוק בשורה העליונה ותצטרך לרשום תוצאות ברף הגבוה של תחזיותיה בשורה התחתונה כדי לעמוד בתחזיות השוק הממוצעות .  החברה חזרה על התחזית השנתית שהיא סיפקה לפני חודש ,  והיא צופה צופה הכנסות של 132-135 מיליון דולר ב-2010 ,  ורווח מתואם של 63-73 סנט למניה.ב-12 החודשים האחרונים עלתה מניית החברה ב-157% והיא נסחרת במחיר של 13.98 דולר ,  המשקף לחברה שווי של כ-216 מיליון דולר .
 
פאנדטק עקפה את התחזיות ברבעון הרביעי :  רשמה עלייה של 10% בהכנסות ל-32.8 מיליון דולר
הרווח התפעולי עמד על 2.4 מיליון דולר ,  לעומת הפסד תפעולי של 1.6 מיליון דולר ברבעון המקביל

