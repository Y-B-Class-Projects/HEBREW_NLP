הזמן הקצוב של בייבי ביבר
ג'סטין ביבר הצליח בתזמון מושלם להפוך למכונת מזומנים  ?  שני ספרי ביוגרפיה שיצאו באחרונה מספקים הצצה לחייו : " יש דברים שאני אוהב חוץ מבנות ,  למשל פיצה "   ?  עכשיו רק נותר לראות כמה זמן הגימיק הזה יחזיק מעמד
 >  >  כשנאס"א משגרת מעבורת לחלל ,  הכל צריך לעבוד בדיוק לפי הספר :  כל בורג צריך להיות במקום ,  כל שסתום חייב להתנהג כפי שמצופה ממנו ותנאי מזג האוויר חייבים להיות מושלמים .  רק כשמיליוני תנאים מתמלאים יינתן האות לשיגור .  לכל משימת חלל כזאת יש חלון הזדמנויות מוגבל בזמן ,  ורק עמידה בכל הכללים הקפדניים תאפשר שיגור מוצלח .  ג'סטין ביבר הוא סוג של מעבורת חלל ,  מכיוון שלשניהם יש מטרה ברורה ומוגדרת :  להמריא בטיסה ישירה ומהירה אל הכוכבים .  כל פרט בקיום האמנותי שלו חיוני להצלחת המשימה .  יש לו תספורת שובבה ושפתיים משורבבות ,  כובע מצחייה שמסובב בדיוק בזווית הנכונה והוא שולט במגוון מניירות - מהשימוש בקולו הסכריני ועד תנועות הריקוד הגרוטסקיות שלו .  הוא נער לבן ששר מוסיקת נשמה  ( סוג של )  ,  והוא נוצרי אדוק שמהלך בזהירות על גבול המיניות .  ביבר היה צריך רק להתיישב על כן השיגור ולהמתין שחלון ההזדמנויות ייפתח .  והוא נפתח .  כן השיגור של ביבר היה אתר סרטוני הווידיאו יוטיוב ,  וחלון ההזדמנויות נפתח לפני כשלוש שנים ,  כאשר הוא היה בסך הכל בן 13 .  לולא יוטיוב ,  ייתכן שביבר היה כיום לא יותר מנער עם קול פעמונים ותפקיד ראשי בהצגת סוף השנה של בית הספר בעיירה הקנדית הקטנה שבה גדל .  אבל התזמון המושלם ,  שחיבר בין הקליפים שהועלו לאתר הפופולרי לבין עירנותם של מפיקים שאפתניים ,  הטיס את הקריירה שלו לגבהים שאמנים מעטים הגיעו אליהם - ומעטים אף יותר חזרו מהם בריאים בגופם ובנפשם .  ברגע שכרישי העל של תעשיית המוסיקה זיהו את הפוטנציאל הגלום בילד הזה ,  הם החלו להילחם על הזכות להפיק לו שירים ולהפיק ממנו רווחים אדירים .  בתוך שלוש שנים השלים ביבר את המהפך .  הילד שהעלה ליוטיוב גרסאות כיסוי ללהיטים הפך למפעל סטרילי ללהיטים משל עצמו ,  עם סיבובי הופעות ,  מזכרות וגדודים של מיליוני מעריצות מתבגרות צווחניות - שמקיזות את כספם של הוריהן תמורת הזכות להתקרב במעט לאליל שלהן .  הכותב הוא מעריץ הספר  " ג'סטין ביבר ,  הביוגרפיה הבלתי מאושרת ",  שיצא לאור לפני כמה שבועות ,  מתאר בדקדקנות את מסלול חייו של נער הפלא ואת מערכות היחסים בין מפיקי המוסיקה לבין ביבר ,  ובינם לבין עצמם .  הספר נכתב אמנם מזווית ראייה של מעריץ מושבע ,  אבל דווקא הגישה הטכנית לכרוניקת ההצלחה של ביבר מצליחה להציג את השתלשלות העניינים באופן אובייקטיבי :  כיצד מפיק צעיר בשם סקוטר ברון הפעיל שיטות שכנוע אגרסיביות על ביבר ועל אמו ,  כיצד נכנסו למעגל המסחרי אמנים ואנשי עסקים כמו הראפר אשר וג'סטין טימברלייק ,  ומאוחר יותר גם פי.דידי - כשכל אחד מהם מנסה לפרוס חסות על מכונת המזומנים הצעירה ,  כדי לגזור ממנה את הקופון .  למעשה גם צ'אז ניוקי-בורדן ,  המעריץ-סופר ,  הוא עוד אחד מהלוויינים שמנסים לזכות במעט אבק כוכבים ובמזומנים .  עם תג מחיר מומלץ של 89 שקל  ( להוצאה בעברית )  מצליח בורדן למלא יותר מ-200 עמודים על חייו של הכוכב הצעיר .  איך מורחים סיפור חיים די בנאלי על פני כל כך הרבה עמודים ?  פשוט מאוד :  כותבים מדריך טכני מפורט ביותר ,  ומגדילים את הפונטים לגודל הנהוג בספרי דנידין וקופיקו  ( רק בלי ניקוד )  .  ניוקי-בורדן עשה עבודת גוגל טובה ,  ונראה שכל פרט שקשור לכוכב הצעיר שעלה בחיפוש הבסיסי של גוגל ,  מצא את עצמו משולב בספר בדרך זו או אחרת .  הביוגרפיה הבלתי מאושרת כוללת שברי משפטים מראיונות לעיתונים ,  אתרים ותחנות טלוויזיה ;  ציוצים שהעלה ביבר לטוויטר שלו ;  תיאור מדוקדק של כל קליפ בכיכובו של ביבר שהועלה ליוטיוב ;  והרבה קטעים שנדמה שנלקחו בהעתק-הדבק מוויקיפדיה . " לא הייתי עני ,  אבל בהחלט לא היה לי הרבה כסף ",  נזכר ביבר בעברו הרחוק . " היתה לי קורת גג מעל לראש וראיתי את עצמי כבר מזל ".  פנינים כאלה שזורות לאורך כל הספר ,  כמו גם פריט המידע החיוני : " ג'סטין אוהב פסטה .  אחת המנות האהובות עליו היא ספגטי בולונז .  לקינוח הוא חושב שאי אפשר להתעלות על פאי התפוחים הוותיק והטוב ".  באשר לחיי האהבה מפגין ביבר מומחיות וניסיון חיים עשיר : " יש הבדל בין לאהוב ולהיות מאוהב ,  מפני שאפשר לאהוב מישהו ולאו דווקא להיות מאוהב .  אז אני חושב שאהבתי בנות ,  אבל לא הייתי מאוהב קודם ".  מחכים לשערורייה עם משפטי מחץ כאלה וחוכמת חיים כה עמוקה ,  גם מנהליו של ביבר הבינו שספר הוא אמצעי לא רע להפקת מזומנים .  באחרונה יצאה לאור הביוגרפיה הרשמית של ביבר : " צעד ראשון אל הנצח - הסיפור שלי ",  שכביכול נכתב על ידי הזמר הצעיר בעצמו .  גם כאן לא צריך להתאמץ כדי למצוא הברקות בסגנון  " עד לפני שלוש שנים סלבריטאי מבחינתי היה מישהו שזוכה לנסוע בזמבוני  ( משאית קטנה שמחליקה את הקרח במגרשי הוקי קרח )  ",  או  " יש דברים נוספים שאני אוהב חוץ מבנות .  למשל פיצה .  ותעלולים .  וצ'אק נוריס ".  ביבר יודע לשחק את המשחק ,  ומשתף פעולה עם מערכת יחסי הציבור וההפקה המשומנת .  אבל השאלה הקריטית היא כמה זמן אפשר יהיה להחזיק את הגימיק הזה באוויר .  בתוך זמן לא רב ישתנה לו הקול ,  הוא יזדקק לסדרת ניתוחים פלסטיים שתשמר את חזותו הנערית ,  הלחץ מסיבובי ההופעות ידחוף אותו לסמים ואלכוהול ,  או שמישהי תתבע אותו על אבהות .  בינתיים כולם נהנים מקופת המזומנים ועושים הכל מהר-מהר ,  לפני שייגמר .
 
הזמן הקצוב של בייבי ביבר
ג'סטין ביבר הצליח בתזמון מושלם להפוך למכונת מזומנים  ?  שני ספרי ביוגרפיה שיצאו באחרונה מספקים הצצה לחייו : " יש דברים שאני אוהב חוץ מבנות ,  למשל פיצה "   ?  עכשיו רק נותר לראות כמה זמן הגימיק הזה יחזיק מעמד

