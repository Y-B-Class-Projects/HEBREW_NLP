ב.מ.וו M ,  גם על שניים
היצרנית הבווארית משחררת זוג אופניים באדיבות חטיבת הספורט שלה .  הסימול M לא נועד רק לארבעה גלגלים
מספר ימים לאחר שהשיקה ב.מ.וו את הדור החדש לסדרה 5 בתצורת הסטיישן ,  היא משדלת לה אביזר נלווה לטיפוס על הרים ופסגות בכבישי האלפים מבית חטיבת הספורט M .  אלא שזה כולל שני גלגלים בלבד והכוח לציר האחורי תלוי אך ורק ביכולתיו של הנהג ,  או יותר נכון הרוכב .  לפחות בכל השאר ,  האופניים שומרים על הגנים של החטיבה .
 ה-'M בייק' מיוצרים במהדורה מוגבלת וישווקו דרך אתר האינטרנט של החברה ובמספר נקודות מכירה של ב.מ.וו ברחבי העולם החל מיוני הקרוב .  ההיצע כולל שלושה דגמים ,  כל אחד שוקל כ-13 ק"ג עם מרכב שקורץ כולו מאלומיניום .  הכידון הקדמי חמוש במזלג ומתלים תוצרת 'מניטו'  ( manitu )  בעלי מהלך של עד 80 מ"מ ,  והגלגלים לובשים בלמי דיסק .  מערכת ההילוכים היא מסדרת SLX של 'שימאנו' ומכויילת למהירויות גבוהות ,  כיאה למי שעוטה עליו את הסימול M .  
פרט לכך ,  ישנן תוספות קוסמטיות כמו המושב האדמדם והטבעות לוגו החטיבה על השלדה וכן אביזרים להחזקת האופניים במצב תקין למשך זמן השימוש .  המחיר טרם פורסם ,  וזה יקרה לקראת הקיץ בזמן שכולם מנסים לכסח במשקל .  אם יש לך כבר בבית אחת מנפלאותיה של חטיבה M ,  או סטיישן כמו ה-5 ,  סביר שהמוצר הזה ישב לכם יופי על תא המטען או על הגג בדרך לשעת כושר .
 
ב.מ.וו M ,  גם על שניים
היצרנית הבווארית משחררת זוג אופניים באדיבות חטיבת הספורט שלה .  הסימול M לא נועד רק לארבעה גלגלים

