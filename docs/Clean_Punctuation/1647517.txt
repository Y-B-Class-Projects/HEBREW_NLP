לאחר נפילה של כמעט 4% במהלך המסחר :  הנפט נסגר מעל 78 ד' לחבית
מחיר הזהב עלה בראשונה זה ארבעה ימים בניו יורק ;  עלה ב-1% ל-1,108.5 דולר לאונקייה
מחיר הנפט רשם את הנפילה החדה ביותר זה שלושה שבועות לאחר שנתוני תביעות אבטלה והזמנות למוצרים בני קיימא מאכזבים שפורסמו היום בארה"ב - הכלכלה הגדולה בעולם - הגבירו את החששות כי דעיכת ההתאוששות הכלכלה הגלובלית תפגע בביקוש לאנרגיה .  מחיר הזהב ,  אשר ירד בתחילת יום המסחר לשפל של שבועיים ,  נסגר בעליות בניו יורק - בראשונה זה ארבעה ימים - לאחר שהתחזקות הדולר מול המטבעות המרכזיים בעולם התמתנה במהלך יום המסחר ,  והגבירה בכך את תיאבון המשקיעים למתכת היקרה בתור השקעה חלופית.החוזים על הנפט הגולמי למסירה באפריל נסגרו במחיר של 78.17 דולר לחבית ,  נפילה של 2.3% ,  בבורסת הסחורות של ניו יורק ,  לאחר שכבר נפלו במהלך המסחר ב-3.7% - הנפילה החדה ביותר מאז 4 בפברואר .  מתחילת השנה ,  ירד מחיר הנפט בקרוב ל-2%.עוד בשוק הסחורות :  החוזים למסירה באפריל נסגרו בניו יורק במחיר של 1,108.5 דולר לאונקייה ,  עלייה של 1% .  במהלך המסחר כבר ירד מחיר החוזים לרמה של 1,088.5 דולר לאונקייה - המחיר הנמוך ביותר מאז 10 בפברואר.מספר תביעות האבטלה הראשונות בארה"ב גדל בשבוע שעבר ב-22 אלף ל-496 אלף ,  מסר היום משרד העבודה האמריקאי .  כלכלנים צפו ירידה במספר התביעות ל-460 אלף .  הזמנות למוצרים בני קיימא בארה"ב ,  לא כולל מוצרי תחבורה ,  ירדו במפתיע בינואר ב-0.6% - הנפילה החדה ביותר מאז אוגוסט ,  מסר היום משרד המסחר האמריקאי .
 
לאחר נפילה של כמעט 4% במהלך המסחר :  הנפט נסגר מעל 78 ד' לחבית
מחיר הזהב עלה בראשונה זה ארבעה ימים בניו יורק ;  עלה ב-1% ל-1,108.5 דולר לאונקייה

