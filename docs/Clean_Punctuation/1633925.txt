להיות מקצוען בתחום העסק - הכרחי אך לא מספיק
רק מי שיהיה גם מקצוען בתחומו וגם מקצוען בניהול העסק שלו - יצליח וישגשג בעולם התחרותי בו כולנו פועלים ■ אפשר להגדיר פעולות ברורות לביצוע ,  ולהתחיל לממש אותן מיידית ,  בשבועות הקרובים ובחודשים הקרובים 
" אין לי זמן ",   " אני לא איש מכירות ",   " אני לא מצליח להגיע הביתה בזמן ",   " אני לא מרים ת'ראש מההתעסקות ביום יום ",   " אני לא אוהב להתעסק בכספים ",   " אני יכול לסמוך רק על עצמי ",   " יש לי כמה רעיונות טובים אבל אני לא מגיע אליהם"נשמע מוכר ? הרבה עצמאים ובעלי עסקים קטנים לא מצליחים להפוך את המקצוענות שלהם לעסק מצליח .  להיות מקצוען בתחום המקצועי בו אתה עוסק הוא תנאי הכרחי להצלחת העסק - בלי להיות מקצוען לא יהיה לך מוצר או שרות איכותיים למכור .  זהו תנאי הכרחי ,  אבל לא תנאי מספק .  בשביל להצליח להפוך את המקצוענות שלך לעסק מצליח ,  התנאי המספק הוא להיות מקצוען גם בניהול העסק .  רק מי שיהיה גם מקצוען בתחומו וגם מקצוען בניהול העסק שלו - יצליח וישגשג בעולם התחרותי בו כולנו פועלים.כאשר הופכים לעצמאים ומקימים עסק ,  יש להניח שמתחילים לצבור עם הזמן גם ידע ניהולי וגם ניסיון עסקי .  ככל הנראה הידע והניסיון נבנים  " מהקטן לגדול ",  מהרבה פרטים שהלכו ויצרו צעד אחר צעד תפיסה ניהולית ועסקית .  לרוע המזל ,  זו אינה הדרך המומלצת ליצור תפיסת עולם .  מה שאולי חסר להצלחת העסק הוא תפיסת עולם עסקית  " מהגדול לקטן ". בכל חברה עסקית ישנם שורה של תפקידים ופעילויות החייבים להתקיים כדי שהחברה תצליח ,  תשגשג ותצמח .  אם נתבונן על המבנה הארגוני של כל חברה עסקית אופיינית ,  נגלה בה תמיד  ( בצירופים שונים )  שישה מנהלים האחראים על התחומים הבאים :  משאבי אנוש ,  שיווק ומכירות ,  כספים ,  מחקר ופיתוח ,  תפעול ,  ומנכ"ל .  כל התחומים הללו חייבים להתקיים בכל עסק ,  ולא חשוב מה גודלו.על מה לדוגמה אחראים ששת המנהלים הללו ?  משאבי אנוש - אחראי על תחומים כמו השמה ,  רווחה והדרכה שיווק ומכירות - אחראי על תחומים כמו שיווק ,  מכירות ,  פרסום ויחסי ציבורכספים - אחראי על תחומים כמו מימון ,  גבייה והנהלת חשבונותמחקר ופיתוח - אחראי על תחומים כמו התבוננות לעתיד ,  מחקר ופיתוחתפעול - אחראי על תחומים כמו התבוננות בהווה ,  ניהול תהליכים ,  רכש ומחשוב ומנכ"ל - אחראי על תחומים כמו איזון ואינטגרציה בין כולם ,  מנהיגות והובלה תומס ג' .  ווטסון מחברת ibm אמר : " אם אתה רוצה להיות חברה גדולה מחר ,  התחל להתנהג כמו חברה גדולה היום !  ".  כעצמאי ובעל עסק אתה חייב לפעול בכל ששת התחומים הללו - אלו  " ששת הכובעים "  שכל עצמאי חייב להכיר ולחבוש.מה קורה אצל הרבה מאוד עצמאים ובעלי עסקים ?  חלק מהתפקידים הם עושים מצוין ,  חלק מהתפקידים הם עושים בסדר ,  חלק מהתפקידים הם לא עושים - כי לא בא להם ,  וחלק מהתפקידים הם לא עושים כי הם לא מבינים שהם חייבים.הנה כמה דברים שניתן לעשות כדי שהעסק ישגשג ויצמח :  להופיע בטלוויזיה ,  להזרים מוצר חדש וחדשני לשוק ,  לשבת עם הדירקטוריון ,  להקצות זמן של שקט לעצמנו ,  לגבות גבייה מלאה ובזמן ,  לייעל את תהליכי העבודה השוטפים ,  להשתתף בקורס מכירות מתקדם ,  למצוא תחביב שאוהבים ,  ליצור נוכחות באינטרנט ,  להקצות זמן לילדים ,  להופיע בעיתונות ,  לבצע ניתוח חודשי של התזרים ,  לכתוב חזון עסקי ,  להקדיש זמן למחקר ופיתוח ,  לצמצם הוצאות רכש .  אפשר גם לתכנן שוטף של לוח הזמנים ולתחקר אותו ,  להוציא פעילויות למיקור חוץ  ( outsourcing )  ,  לשווק בעזרת נטוורקינג ,  להקצות זמן איכות עם בן/בת הזוג ,  לרכוש פתרונות מחשוב מתאימים ,  לבנות מולטיקריירה ,  לקדם את האתר של העסק ,  ליצור מוצרים משלימים ,  לשווק ויראלית ,  להשתתף בקורס מקצועי מתקדם ,  ליצור שיתופי פעולה ,  לתמחר נכון של המוצרים השונים ,  לנהל קשרי לקוחות  ( crm )  ,  להרחיב את סל המוצרים ,  להשתתף בכנסים מקצועיים ,  להתאמן בספורט שנותן אנרגיה ,  לתכנן את תזרים המזומנים ,  לבנות תוכנית חומש לעסק.האם אתם עושה את כל זה ?  יש להניח שלא .  האם אתם רואים כמה אפשרויות חדשות ?  יש להניח שכן .  תוהים מה לעשות ?  הנה שלושה צעדים אפשריים:להבין לעומק את המודל - להתבונן על חברות ועסקים ,  לחשוב מה עושה שם כל אחד מששת המנהלים ,  לקרוא עיתונות וספרות עסקית - ללמוד כל הזמן איך אחרים עושים עסקים.ליצור תמונה של העסק - מתוך שלל האפשרויות שגיליתם ,  הגדירו לעצמכם מה יהיה נכון לעסק שלכם .  בדקו מה כבר יש ,  מה דורש שינוי או הוספה.לצאת לפעולה - מייקל ג'ורדן כבר אמר : " צעד אחרי צעד ,  אני לא מכיר דרך אחרת לעשות את זה ".  הגדירו לעצמכם פעולות ברורות לביצוע ,  והתחילו לממש אותן - מיידית ,  בשבועות הקרובים ,  ובחודשים הקרובים.הכותב הוא מאמן לקריירה ולעסקים בוגר לימודי coaching ,  ייעוץ ארגוני ,  הנחיית קבוצות ,  הנדסת תעשייה ו-mba

להיות מקצוען בתחום העסק - הכרחי אך לא מספיק
רק מי שיהיה גם מקצוען בתחומו וגם מקצוען בניהול העסק שלו - יצליח וישגשג בעולם התחרותי בו כולנו פועלים ■ אפשר להגדיר פעולות ברורות לביצוע ,  ולהתחיל לממש אותן מיידית ,  בשבועות הקרובים ובחודשים הקרובים

