המדריך לאירועי יום האישה 2010
פסטיבל אישה בחולון ,  פסטיבל מוזות בנתניה ,  אופרה ישראלית או יום האישה הערבית .  בחרנו עבורכם את האירועים הטובים ביותר ליום האישה הבינלאומי ,  שממש לא נחגג רק יום אחד
אירועי יום האישה יחלו כבר הערב  ( רביעי )  עם פסטיבל אישה שייפתח בחולון ויכלול מגוון מופעי מוזיקה ,  תיאטרון ובסרטים שכולם מוקדשים לנשים .  בין המופעים המיוחדים שיתקיימו בפסטיבל תוכלו למצוא את ההופעה של אליסון מויה שתתקיים ביום שבת ,  המופע  " My Girl ",  מופע מחווה לחברת התקליטים המיתולוגית מוטאון ושבו ישתתפו אפרת גוש ,  נינט ,  יעל דקלבאום ,  רונה קינן ,  מיקה שדה וגל דה פז שילוו על ידי להקת פאנקשטיין ואיחוד של קורין אלאל עם להקת גן עדן בהשתתפותן של עלמה זוהר ואלונה דניאל .
 פסטיבל  " מוזות 2010 "  יתקיים השנה בין ה-8 ל-17 במרץ .  הפסטיבל מוקדש כולו ליצירה נשית והוא מארח אמניות מתחומי התיאטרון ,  הקולנוע ,  המחול ,  המוסיקה ועוד .  הפסטיבל יתקיים בכל רחבי נתניה זו הפעם התשיעית .  המופע המרכזי של הפסטיבל נקרא  " דיוות "  והוא מאגד שלושה דורות של סולניות ,  בהפקה חד פעמית של מיטב שירי מחזות הזמר הישראלים :  רבקה רז ,  חני נחמיאס ורמה מסינגר .
 האופרה הישראלית תציין את יום האישה בסדרה של קונצרטים מיוחדים שיתקיימו בחוות הבריאות מצפה הימים .   ,  בשבוע הראשון לחודש מרץ ,  יתקיימו שני קונצרטים הסובבים את עולמן המורכב של הנשים .  בקונצרט הראשון שיתקיים כבר מחר  ( חמישי )  ,  יציגו סולני האופרה הישראלית את : " הנשים ,  הנשים ,  הן עולות לי על כל החושים ".  בקונצרט השני לכבוד יום האישה הבינלאומי ,  יום למחרת תופיע הזמרת רוחמה רז ,  במופע , " חלומות של אתמול "   ,  מופע בו משלבת רז שירים מהדיסק החדש שלה ,  המבוסס על יצירות מהמוזיקה הקלאסית .
 התיאטרון הערבי-עברי ביפו ,  בשיתוף אגף התרבות בעיריית ת"א-יפו ,יקיים השנה לראשונה את  " פסטיבל האשה הערבייה ".  בפסטיבל ,  אשר יערך בין התאריכים 13-7 במרץ בתיאטרון ביפו ,  יוענקו מגני הוקרה לנשים מובילות באמנות ובתקשורת הערבית .
 לכבוד יום האישה הבינלאומי תציג הגלריה לאמנות ,  בית יד לבנים ברמת השרון מבחר עבודות של כ- 30 יוצרים ותיקים וצעירים מתחומי קריקטורה ,  קומיקס והאיור ביניהם :  אלית אבני שרון ,  צבי אורגד ,  דן אלון ,  עומר הופמן ,  שלמה כהן ,  מרב סלומון ,  מיקי עמית ,  אורי פינק ,  ועוד .  כל אחד מהיוצרים בחר את  " אשת העשור "  שלו ויציג את דמותה בתערוכה .  בין הדמויות המוצגות בתערוכה :  דורית בייניש ,  פרופ' עדה יונת ,  ציפי לבני ,  שלי יחימוביץ ,  יולי תמיר ,  אסתרינה טרטמן ושרי אריסון ,
 המכללה החברתית כלכלית וסינמטק ירושלים יקיימו ביום שני ה-7.3 ,  ערב חוצה מגזרים וגבולות על נשים מחוללות שינוי חברתי ,  לרגל ציון יום האישה הבינלאומי .  בערב יתארחו פעילות מובילות בתחומן ,  הבאות מרקע חברתי מגוון וממגזרים שונים ,  אך לכולן יש דבר משותף אחד :  כולן עוסקות בשינוי מציאות חייהן של נשים בישראל ,  וכולן ,  בבחירת דרכן הושפעו מנשים חזקות אחרות .  במפגש זה הן תדברנה על הגיבורות הנשיות שהביאו אותן עד הלום ,  ועל מקורות ההשפעה שעיצבו את חייהן .
 תיאטרון תמונע יארח יוצרות מוכשרות כמו רוני אלטר ,  שילה פרבר ,  מאיה בלזיצמן ,  רונית רולנד ,  דניאלה ספקטור ועוד לערב קאברים ליוצרות בינלאומיות מוצלחות .  תיאטרון תמונע ,  8 במרץ ,  תל אביב .
 
המדריך לאירועי יום האישה 2010
פסטיבל אישה בחולון ,  פסטיבל מוזות בנתניה ,  אופרה ישראלית או יום האישה הערבית .  בחרנו עבורכם את האירועים הטובים ביותר ליום האישה הבינלאומי ,  שממש לא נחגג רק יום אחד

