העולם הקטן של ניסאן
ניסאן משיקה את הדור הבא למייקרה ,  שבע שנים אחרי קודמו עם מנוע טורבו 3 צילינדרים ויחס סביבתי .  וגם ..  .  הג'וק יצא מהגומחה
 ( צילום :  קובי ליאני ,  עריכה :  בת גולן ) 
ניסאן מייקרה החדשה נחשפה בתערוכת הרכב בז'נבה .  עד השנייה בה הסירו ממנה את סדיני ההסוואה ,  אף אחד לא ידע אם תאמץ את השם המקורי או שניסאן תפלוט כינוי שמזכיר בניב המקומי משהו מעולם החרקים ,  כפי שעשתה לאחרונה עם הג'וק .  הקושי להגיע להחלטה נבע מכוונתה לשווק מייקרה במתכונת גלובלית ,  ועל כן העדיפה מלכתחילה לבחור כינוי שאינו נגזר ממודל קיים .  המסורת על כל פנים עשתה את שלה והמייקרה ממשיכה אתנו עוד כמה שנים .  
העיצוב החיצוני של המייקרה החדשה מסלף באופן טבעי את הדור הקודם .  ההתעגלות האופיינית שעוברת על הצדודית מקבלת אליה את הקימורים המושתלים על דגמים כמו הטידה ,  וכן את קווי המתאר של הניסאן קשקאי והג'וק .  מבחינת גודלה ,  עדיין מדובר בכלי-רכב מאוד קטן ,  אולם בקבוצת המיני נחשבת המייקרה למקרה חריג בגין הקורות המורחקות  ( באופן יחסי )  וגובהה המשונה .  
הפלטפורמה חדשה לחלוטין  ( V )  ומאוד קלילה ביחס למתחרים ולמייקרה הקודמת .  היא פותחה על פילוספיית הבועה המסורתית ,  ועל ידי כך הרחיבה את בסיס הגלגלים ,  האורך והרוחב ,  להוציא הגובה ,  אך למרבה הצער אינה מפרסמת את המספרים הרשמיים .  סידור ההושבה לארבעה אנשים טוען כי השורה השנייה תהיה מרווחת והדפנות הורחקו מהמרפקים ,  כך שיהיה יותר מקום להשתרע על המושבים הצנומים תודות למבנה הבועתי .  
באירופה תחומש המייקרה בשני מנועי בנזין בטכנולוגיית תזמון שסתומים משתנה ובשידוך לתמסורת רציפה  ( CVT )  או ידנית חמישה הילוכים .  על פי הקו האקולוגי ,  תהיינה היחידות חסכוניות ומתקדמות ועם פליטת CO2 נמוכה שתקצור אהדה בקרב שוחרי הסביבה בעולם .  גרסת הבסיס משתמשת במנוע 1.2 ל' שלושה צילינדרים המפיק 80 כ"ס ו-11.6 קג"מ ב-4,000 סל"ד .  מהמפלטים יוצאים כ-115 גק"מ ,  אך ניסאן עדיין מסרבת לספר כמה דלק צורכת היחידה הקטנה הזאת .  קצת מעליה מאוכלס מנוע מסקרן יותר  1.2 ל' עם אותו סידור צילינדרים ,  אך מחוזק על ידי מגדש 'על' המוציא מקרביה של המייקרה כ-100 כ"ס ,  15.6 קג"מ ב-2,200 סל"ד ו-95 גק"מ בלבד .  
מפרט האבזור של הניסאן כולל שימוש בכמה תכונות חדשות ואמצעי בטיחות חיוניים ;  כסטנדרט יהיו לה שש כריות אוויר ,  מערכת בקרת יציבות ו-ABS .  תא הנוסעים החדש מאופיין באותה הצערה כפי שהיה עד כה ,  שלבטח תתובל בגוונים קיציים בכל ההיצע עם הצגתה של המייקרה CC בשנה הקרובה .  יבואנית ניסאן לישראל 'קרסו מוטורס' מסרה לוואלה !  רכב כי המייקרה החדשה תגיע אלינו במהלך 2011 .  
ניסאן ג'וק  ( JUKE )  הוא קרוסאובר ,  אבל לא בדיוק מהזן שאנחנו מכירים .  בתור התחלה סביר שהשם שלו אינו מתאים לישראל לאור הדימויים לשוכני הצינורות .  דבר שני ,  הוא שפוף בקומתו מרכב פנאי רגיל והחברה מייעדת אותו לערים הצפופות ולכן הצורה שלו לא בדיוק מעלה דימוי של לועס דיונות או טפסן מדרכות ;  אז מה הוא בדיוק ? 
ניסאן הפיקה והגדירה הג'וק כקרוסאובר הספורטיבי הראשון שלה ,  ואולי בכלל בעולם .  היא מסמנת את מיני כמתחרה הישירה שלה לאור ההספקים והגדלים .  התפישה הספורטיבית רומזת כי הג'וק אמור לצאת לכבישים חמוש בכתת מנועים מוכשרת ,  ועל ידי כך להתחרות מול הקאנטרימן קופר S שיסתער על הנישה הקומפקטית מעט לפניו .  האמנם בר-השוואה ?  
המארז החיצוני לובש חמש דלתות ,  בלי שטיקים צורניים ,  וניסאן מקפידה שהעיצוב הנועז לא יהיה נועז מידי ;  דגש ניתן אל החלק האחורי השמרני ,  לפחות ביחס ישיר אל הפרונט השאול מהקזנה קונספט שעשתה שימוש בבתי תאורה מעוגלים בולטים .  מי שאחראית על הפרופיל היא הסדנה הבריטית בלונדון שניסתה לקמץ מהקזנה כל פרט ולהביא אותו לידי ביטוי סדרתי .  עושה רושם שזה עובד בזווית מאוד מסוימת וכושל במקומות אחרים .  
מנועיו של הג'וק יחלו עם גרסת הטורבו-דיזל DCi המשותפת לרנו בעלת הספק ממוצע של 110 כ"ס ועד גרסאות בנזין של 120 כ"ס בהמשך המסדרון .  בקצה הפרוזדור מתברג מנוע בנזין 1.6 ל' טורבו  ( הנעה כפולה )  שמייצר כ-190 כ"ס וכ-24.5 קג"מ ויתן לכאורה לקאנטרימן קופר S עימות עם טפרים שלופים .  תיבה ידנית תכלל בהיצע ולה חמישה הילוכים או תיבה רציפה בגרסה הבכירה ביותר שלרשותה גם שישה יחסי העברה קבועים .  הצפי לג'וק הוא 100 קמ"ש בפחות מ-7 שניות ,  כך שבהחלט מדובר כאן בפתיחה של חזית חדשה בתוך נישת הקרוסאוברים הקומפקטיים .  
הגו'ק ינחת בישראל ברבעון האחרון של השנה ,  כך מסרה לוואלה !  רכב יבואנית ניסאן לישראל קרסו מוטורס .  מי שיגיעו קודם ,  באפריל ,  ואיתם ניתן יהיה להגיע קצת יותר עמוק בתוך השטח הם הטנדר נווארה ורכב השטח פאת'פיינדר שהוצגו בז'נבה לאחר שעברו מקצה מתיחת פנים .
  .
 
העולם הקטן של ניסאן
ניסאן משיקה את הדור הבא למייקרה ,  שבע שנים אחרי קודמו עם מנוע טורבו 3 צילינדרים ויחס סביבתי .  וגם ..  .  הג'וק יצא מהגומחה

