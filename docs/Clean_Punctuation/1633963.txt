משרד החוץ הסיני :  גוגל לא יוצאת דופן מחברות זרות אחרות ועליה לכבד את החוקים המקומיים
גוגל הכחישה השבוע כי תסגור משרדים ואתרים בסין בעקבות מתקפת האקרים ובשל הסינון על תוצאות מנועי החיפוש
גוגל לא תהיה יוצאת דופן בדרישתה של סין מחברות זרות לכבד את חוקיה  כך הודיע משרד החוץ הסיני ,  שבוע לאחר שענקית האינטרנט האמריקאית הודיעה כי היא שוקלת לסגור אתריה ומשרדיה בסין .  המחלוקת בין גוגל וסין עלולה לעורר חילוקי דעות בין סין וארה"ב ,  שדעותיהן חלוקות כבר בנוגע לשיעורו של המטבע הסיני  היואן ,  נושאים הקשורים למסחר ולההתחממות הגלובאלית .  בכירים בסין עד כה דחו את טענותיה של גוגל  אשר פתחה אתרים בשפה הסינית ב-2006 .  דובר משרד החוץ הסיני אמר בתדרוך לכתבים : " חברות זרות בסין צריכות לכבד את החוקים המקומיים ולכבד את המנהגים והמסורת הציבורית .  גוגל אינה יוצאת דופן ",  לפי הדובר .  גוגל ,  בעלת מנוע החיפוש הפופולרי בעולם ,  הודיעה בשבוע שעבר כי היא עלולה לסגת מסין  שוק האינטרנט הגדול לפי מספר משתמשים  לאחר שדיווחה כי נפלה קורבן למתקפת האקרים מתוחכמת אשר עלולה היתה להסתיים בגניבת קנין רוחני .  גוגל הכחישה מוקדם יותר השבוע את כוונתה לסגור את משרדיה ואתריה בסין .  החברה הודיעה ביום שני כי היא נמצאת במגעים עם הממשלה המקומית לאחר פרסום הפרשה .  החברה הודיעה עוד בשבוע שעבר כי היא נמצאת במשא ומתן עם ממשלת סין במטרה להפסיק את סינון תוצאות מנועי החיפוש שלה במדינה .
 
משרד החוץ הסיני :  גוגל לא יוצאת דופן מחברות זרות אחרות ועליה לכבד את החוקים המקומיים
גוגל הכחישה השבוע כי תסגור משרדים ואתרים בסין בעקבות מתקפת האקרים ובשל הסינון על תוצאות מנועי החיפוש

