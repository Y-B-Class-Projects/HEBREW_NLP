קצרים /אושר תקציב ההשכלה הגבוהה :  גדל בכ-4% ל-6.9 מיליארד שקל 
 >  >  תקציב ההשכלה הגבוהה בשנת הלימודים הנוכחית  ( תש"ע )  יהיה 6.9 מיליארד שקל - כך סיכמו משרד האוצר והוועדה לתכנון ותקצוב של המועצה להשכלה גבוהה ,  שאישרה את התקציב בישיבתה אתמול .  הוועדה אחראית על חלוקת התקציב בין האוניברסיטאות למכללות הציבוריות ,  בהתאם לפעילותן ,  אך עדיין לא קבעה את אופן חלוקתו בין המוסדות .  התקציב השנה גדול נומינלית בכ-270 מיליון שקל  ( כ-4% )  לעומת התקציב בשנת הלימודים שעברה  ( תשס"ט )  ,  שהיה כ-6.6 מיליארד שקל .  הגידול נובע ,  בין היתר ,  ממימון הסכם השכר עם הסגל הבכיר מ-2008 ,  וכן מעלייה במספר הסטודנטים .  בוועדה ,  בראשות פרופ' מנואל טרכטנברג ,  שוקדים כיום על פיתוח מודל תקצוב חדש שישים דגש על עידוד המצוינות ,  כך שהישגי האוניברסיטאות ישפיעו על תקציביהן .  מודל התקצוב החדש יוצג כחלק מתוכנית החומש החדשה למערכת ההשכלה הגבוהה שצפויה להיכנס לתוקף בספטמבר 2010 .
 
קצרים /אושר תקציב ההשכלה הגבוהה :  גדל בכ-4% ל-6.9 מיליארד שקל 
nan
