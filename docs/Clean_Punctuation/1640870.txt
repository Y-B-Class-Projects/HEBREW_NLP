הכנסות המדינה ממסים הסתכמו בינואר בכ-17.2 מיליארד שקל - עלייה של 10% לעומת אשתקד
במשרד מעריכים כי הנתונים תואמים לאינדיקטורים על התאוששות בפעילות הכלכלית במשק
הכנסות המדינה ממיסים ומאגרות הסתכמו בינואר 2010 בכ-17.2 מיליארד שקל .  כך נמסר ממשרד האוצר .  בשיעורי מס אחידים ,  דהיינו בניכוי שינויי החקיקה והתאמות ,  גביית המיסים בחודש ינואר 2010 עלתה בשיעור ריאלי של כ-10.3% לעומת חודש ינואר אשתקד.במשרד מעריכים כי נתוני הכנסות הרשות תואמים לאינדיקטורים על ההתפתחות הכלכלית במשק ברבעון האחרון של 2009  ( אוקטובר  דצמבר )  ,  המצביעים על התאוששות בפעילות הכלכלית במשק שהצביעו על עלייה בכל האינדיקטורים המרכזיים במשק.הכנסות רשות המסים בישראל בחודש ינואר 2010 הסתכמו בכ-16.8 מיליארד שקל לעומת כ13.9 מיליארד שקל בינואר 2009 ;  בניכוי תיקוני החקיקה והתאמות ,  נרשמה עליה ריאלית בשיעור של 10.3% .  העלייה בהכנסות ניכרת בעיקר בהכנסות ממסים עקיפים ,  גידול של כ  19.3% ,  ובהכנסות ממסים ישירים נרשמה עליה של כ2.7% .  בחודש ינואר ‏2010 הסתכמו ההכנסות ממיסים ישירים בכ-8.0 מיליארד שקל לעומת 7.2 מיליארד שקל בינואר 2009 .  בניכוי תיקוני חקיקה והתאמות ,  עלו ההכנסות בשיעור ריאלי של כ-2.7% .  העלייה מסתמנת ברוב הסעיפים למעט במס הכנסה מחברות .  סך גביית מס ההכנסה הסתכם ב-9.3 מיליארד שקלים :  מתוך כך נגבו ניכויי מס  ( למשל במקרה בו מעביד מנכה את תשלום המס משכרו של השכיר )  בהיקף של כ 6.2 מיליארד שקל עליה ריאלית של 3.2% לעומת ינואר 2009 .  העלייה בגביה מתרחשת על רקע היציאה מהמיתון העמוק אליו נקלע המשק בשלהי 2008 ובתחילת 2009 .  העלייה בגביה מוסברת בעיקר על רקע העלייה בגביית שוק ההון כמו גם מעליה בגביה מענף השירותים העסקיים  כ  29% .   ( משקלו של הענף מהווה 24.3% מגביית הניכויים ) .החלק השני של גביית מס ההכנסה  תשלומים ישירים - הסתכמו בחודש ינואר 2010 בכ3.1 מיליארד שקל בדומה לינואר 2009 ,  ומשקפת ירידה ריאלית בשיעור 3.9% .  הירידה בגביה מסתמנת בגבייה מחברות בשיעור של 5.3% ,  ובגבייה מעצמאים נרשמה ירידה בשיעור של 1% .  ניתוח הגביה לפי ענפים מעיד על ירידה בגביה בכל הענפים למעט ענפי הבנקאות בו נרשמה עליה בגביה בשיעור של 41%  ( הענף מהווה כ-12% מהגבייה )  .  לעומת זאת בולטת הירידה בענפי התעשייה בשיעור של 41.7%  ( משקל הענף מהווה כ-15% מהגבייה ) .הגביה משוק ההון הסתכמה ב 296 מליון שקל עליה ריאלית של 77% לעומת ינואר 2009 .  גביה זו משקפת את התשואות החיוביות והמחזורים הגבוהים בשווקים הפיננסיים .  ההכנסות ממיסוי מקרקעין הסתכמו ב כ- 489 מליון שקל ,  עליה ריאלית של 46% לעומת ינואר 2009 .  עליה זו נובעת מרמת פעילות נמוכה בחודש ינואר 2009 על רקע המשבר הכלכלי העמוק באותה תקופה .  בין האזורים הבודדים בו נרשם גידול בגביה בינואר גם בהשוואה לשנים קודמות הוא איזור נתניה ,  זאת הודות להיקף גבוה של קבוצות רכישה באזור זה בחודשיים אחרונים.עלייה בהכנסות ממיסים עקיפיםבחודש ינואר 2010 ,  הסתכמו ההכנסות ממסים עקיפים בכ-8.8 מיליארד שקל לעומת 6.7 מיליארד שקל בינואר 2009 .  בניכוי תיקוני חקיקה והתאמות ,  עלו ההכנסות בשיעור ריאלי של כ  19.3% .  עיקר הגידול הוא בהכנסות מע"מ ובהכנסות בלו דלק.ההכנסות ממס ערך מוסף בחודש ינואר 2010 הסתכמו בכ  6.4 מיליארד שקל עליה ריאלית של 27% לעומת ינואר 2009 .  חלק מהגידול נובע מהעלאת שיעור המע"מ ביולי 2009 מ  15.5% ל  16.5% .  ללא תוספת ההכנסות כתוצאה מהעלאת שיעור המע"מ היו הכנסות מע"מ עולות ב  25% .  יצוין כי העלייה הסתמנה הן במע"מ יבוא הנובעת בעיקר מהגידול בערך היבוא בשיעור של כ  20% .  כמו כן חל גידול של כ  20% בהכנסות מע"מ מייצור מקומי כתוצאה מחזרה הצמיחה במשק וגידול בעסקאות .
 
הכנסות המדינה ממסים הסתכמו בינואר בכ-17.2 מיליארד שקל - עלייה של 10% לעומת אשתקד
במשרד מעריכים כי הנתונים תואמים לאינדיקטורים על התאוששות בפעילות הכלכלית במשק

