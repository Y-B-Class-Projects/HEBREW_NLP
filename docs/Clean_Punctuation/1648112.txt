מבצע :  27 שירים ב-27 אלף דולר
צעירה אמריקאית צוותה לשלם עשרות אלפי דולרים בגין שירים שהפיצה בתוכנת שיתוף קבצים
וויטני הרפר מטקסס עומדת לשלם ביוקר על אהבתה למוזיקה .  היא ממש לא הבינה כמה יסבך אותה אותו יום לפני כמה שנים ,  בו השתמשה בתוכנת שיתוף קבצים ,  והעניקה גישה ל-27 שירים ששכנו במחשב שלה .  היום ,  כשוויטני היא כבר תלמידת קולג' ,  חוזרת רוח הנדיבות הזו אליה בבומרנג ,  כאשר בית משפט מקומי פסק כי עליה לשלם לא פחות מ-27,750 דולר כקנס על שיתוף השירים הלא חוקי הזה .
 הרפר הייתה רק בת 15 כשעשתה את הפעולה הפושעת ושיתפה שירים של אמינם ,  מאריה קארי ולהקת פוליס ,  וזה היה גם חלק מקו ההגנה שלה . " חשבתי אז שלשתף שירים בתוכנה זה כמו רדיו אינטרנט .  ידעתי שאני מאזינה למוזיקה ,  לא הבנתי מה זה שיתוף קבצים ",  ניסתה להסביר את הצורה בה פעלה בתוכנת השיתוף LimeWire  ( עוד דבר שדורש הסבר בפני עצמו  מי בכלל משתמש ב-LimeWire ?  )  .  בית המשפט לא התרשם ,  וקבע כי היא אינה יכולה להשתמש בטיעון של  " תמימות נעורים "  כדי להתחמק מהרשעה .
 פסק הדין שקיבלה הרפר הוא למעשה תוצאה של ערעור שהגיש ארגון ה-RIAA על פסק דין קודם שקיבלה ,  בו צוותה גם כן לשלם קנס  אך נמוך בהרבה .  לחוסר המזל של הרפר מצטרפת העובדה שבעבר רק שתיים מתביעות ה-RIAA הגיעו לשלב המתקדם של משפט וקנס  שאר התביעות הוסדרו מחוצה לו .  כעת תצטרך תלמידת הקולג' ,  שהתעקשה לקבל משפט עם מושבעים במקום להגיע להסדר ,  לפשפש עמוק בכיסים .
 
מבצע :  27 שירים ב-27 אלף דולר
צעירה אמריקאית צוותה לשלם עשרות אלפי דולרים בגין שירים שהפיצה בתוכנת שיתוף קבצים

