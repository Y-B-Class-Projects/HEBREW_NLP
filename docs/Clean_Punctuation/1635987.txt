הוברט בורדה :  האינטרנט ישנה את העיתונים אך לא ימחק אותם
בורדה הביע חשש בנוגע לגוגל :  כל הפרסום הולך אליהם ,  וכל מה שאנחנו עושים הוא פרצוף עצוב 
" האינטרנט ישנה את המגזינים והעיתונים ,  אך לא יעלים אותם "  - כך אמר המו"ל גרמני הוברט בורדה ,  מנכ"ל אימפריית המו"לות הנושא את שמו ,  במהלך כנס האינטרנט הגדול באירופה ,  dld  ( digital life design )  ." לאינטרנט ,  כמו לעיתונות הדפוס ,  יש יתרונות אדירים וחסרונות אדירים .  במגזין 'פוקוס' שבבעלותנו היינו הראשונים שהעברנו מידע מהמחשב ישירות לדפוס .  מיד ידעתי שהמחשוב ישנה את העולם המודפס כולו ",  אמר בורדה ,  שאימפריית המו"לות שבבעלותו מוציאה לאור יותר מ-250 מגזינים בגרמניה וברחבי העולם ." העיתונים והמגזינים לא ייעלמו ,  אך הם כן יצטרכו להשתנות בצורה משמעותית .  בחברה שלי לקחנו את כל הרווחים והשקענו אותם בהחזקות דיגיטליות .  השקענו את רווחינו ביותר מ-40 חברות ומיזמי רשת ,  ואלה מניבים לנו תזרים הכנסות של 600 מיליון יורו בשנה ",  הוסיף בורדה . " עבור ארגונים חדשים הרשת עדיין לא מניבה הכנסות של ממש ,  אך ניתן למצוא דרכים אחרות לעשות כסף .  המהדורה המקוונת של 'פוקוס' היא רווחית בגלל מסחר ,  ולא בגלל פרסום ". בורדה הביע חשש בנוגע לענקית החיפושים המקוונים גוגל ,  שהצליחה בשנים האחרונות להשתלט על חלק הולך וגדל של עוגת הפרסום העולמית . " כל הפרסום הולך לגוגל ,  וכל מה שאנחנו עושים הוא פרצוף עצוב ",  הדגיש בורדה .  גוגל עצמה שלחה מספר בכירים לכנס dld השנה ,  בהם מריסה מאייר ,  סגנית הנשיא הבכירה למוצרי חיפוש וחוויות משתמשים .
 
הוברט בורדה :  האינטרנט ישנה את העיתונים אך לא ימחק אותם
בורדה הביע חשש בנוגע לגוגל :  כל הפרסום הולך אליהם ,  וכל מה שאנחנו עושים הוא פרצוף עצוב

