אנדריי וורונין חתם בדינמו מוסקבה 
החלוץ בן ה-30 עזב את ליברפול ובחר בכסף הרוסי על פני הצעות מגרמניה : " לא שמעתי דבר שלילי על המועדון "  
חלוץ ליברפול ,  אנדריי וורונין ,  חתם לשלוש שנים בדינמו מוסקבה שתשלם תמורתו שני מיליון ליש"ט .  האוקראיני בן ה-30 העדיף את הכסף הרוסי לאחר ששיחק בגרמניה ואנגליה במשך כל הקריירה . " היו לי הצעות מגרמניה ,  אבל בחרתי בדינמו .  הייתי מרוצה מההתנהלות המקצוענית שלהם בזמן המו"מ .  בנוסף ,  דיברתי עם המאמן אנדריי קובלב ואנחנו חולקים את אותה זווית ראיה למשחק .  דיברתי עם חברים רבים ולא שמעתי דבר שלילי על המועדון ",  הסביר וורונין את ההחלטה .  
החלוץ חזר השנה לאנפילד לאחר שנת השאלה מוצלחת במיוחד בהרטה ברלין ,  אך לא מצא את מקומו תחת רפא בניטז .  דינמו ,  שסיימה את העונה במקום השמיני ,  תהיה התחנה השביעית בקריירה הבוגרת של וורונין אחרי מנשנגלאדבך ,  מיינץ ,  קלן ,  לברקוזן ,  ליברפול והרטה . " העסקה סגורה ",  אישר המנהל הספורטיבי של דינמו קונסטנטין סרסניה . " הגענו לסיכום עם ליברפול והשחקן חתם לשלוש שנים .  אנחנו מאושרים ששחקן כל כך טוב מגיע אלינו ומקווים שהוא יפתור את הבעיות ".  

אנדריי וורונין חתם בדינמו מוסקבה 
החלוץ בן ה-30 עזב את ליברפול ובחר בכסף הרוסי על פני הצעות מגרמניה : " לא שמעתי דבר שלילי על המועדון "  

