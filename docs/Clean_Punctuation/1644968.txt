ספרד :  ולנסיה וברצלונה בחצי גמר הגביע
קבוצתו של צ'אבי פאסקוול ניצחה 72:77 את קאייסול ,  ולנסיה כמעט ומעדה ,  אבל ניצחה לבסוף את אסטודיאנטס 73:75
בזמן שמכבי תל אביב חגגה את הגביע ה-38 בתולדותיה ,  גם בספרד התקרבו לקראת חלוקתו של גביע ,  והערב  ( חמישי )  עלו שתי קבוצות אל שלב חצי הגמר .  ברצלונה של צ'אבי פאסקוול אירחה את קאייסול והיתה צריכה לעבוד לא מעט בדרך לניצחון 72:77 ומקום בחצי הגמר .  דווקא האורחים הוליכו בפתיחה ,  ובמחצית הוליכה קאייסול בנקודה .  אלא שאז הגיעה ריצת 12:22 ברבע השלישי של ברצלונה ,  ולמרות קאמבק של קאייסול ברבע האחרון ,  האורחים לא הצליחו למצוא את הניצחון .  חואן קרלוס נבארו הוליך את ברצלונה עם 15 ,  פיט מיקל קלע 14 .  לקאייסול :  טארקי קירקסיי 15 .  
במשחק הראשון של הערב ניצחה ולנסיה ,  המשחקת בבית של הפועל ירושלים ביורוקאפ ,  את אסטודיאנטס 73:75 .  המשחק היה צמוד לכל אורכו ,  אבל לקראת סיום המחצית הצליחה ולנסיה לתפוס את היתרון ,  וירדה עם 3 נקודות יותר מיריבתה במחצית .  אלא שאסטודיאנטס השיבה מלחמה ,  וחצי דקה לסיום היא מצאה את השיוויון .  ולנסיה עלתה ליתרון שוב ,  ולאורחים עוד היתה הזדמנות לנצח ,  אבל השלשה שהם זרקו עם הבאזר לא נכנסה ,  ו-ולנסיה חוגגת עלייה לחצי הגמר .  רפא מרטינז הוליך את קלעי ולנסיה עם 18 נקודות ,  ויקטור קלאבר הוסיף 16 .  לאסטודיאנטס :  מדלי קאנר 24 .  

ספרד :  ולנסיה וברצלונה בחצי גמר הגביע
קבוצתו של צ'אבי פאסקוול ניצחה 72:77 את קאייסול ,  ולנסיה כמעט ומעדה ,  אבל ניצחה לבסוף את אסטודיאנטס 73:75

