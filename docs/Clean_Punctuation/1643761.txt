הסטארט-אפים ימשיכו להתייבש 
הון סיכון
 >  >  הנתונים שמפרסמת חברת המחקר ivc מצביעים על תופעה קשה אותה חשפנו כבר לפני כמה חודשים - היקף ההשקעות החדשות של קרנות ההון סיכון קטן והולך .  דווקא הקרנות הגדולות והמובילות בישראל ,  הן אלה שמובילות מגמה זו .  כך למשל ,  קרן גריילוק היתה הקרן המובילה בהשקעות חדשות ב-2008 אבל ב-2009 ביצעה רק שלוש השקעות חדשות .  ורטקס גם היא ביצעה רק שלוש השקעות חדשות .  נכון ,  חלק מההסבר לכך הוא שקרן הון סיכון לא יכולה לבצע כל שנה מספר שיא של השקעות חדשות ,  שכן כל קרן עוברת במהלך חייה שלבים שונים .  ובכל זאת ,  העובדה שלא מעט קרנות שבעבר ביצעו השקעות חדשות מיעטו בכך ב-2009 היא סימן לדאגה .  מצד שני ,  צריך לזכור ש-2009 היתה שנת משבר כלכלי .  משקיעי ההון סיכון נכנסו לבונקר בכדי להבין טוב יותר את תמונת המצב ובמשך כמה זמן צפוי החורף הגרעיני שנכפה עליהן להימשך .  בעיה נוספת היא שהקרנות שמובילות את הדירוג הן קרנות הון סיכון קטנות .  טרה וטריוונצ'רס הן קרנות הון סיכון קטנות יחסית בהשוואה לקרנות האחרות ,  שתיהן מנהלות הון של 25 מיליון דולר כל אחת .  קרנות כאלה יכולות לבצע השקעות סיד בלבד ,  קטנות בהיקפן ,  של כמה מאות אלפי דולרים .  וכך לא נותר בעצם די הון לסבבי גיוס נוספים בחברות אלה .  2010 לא צפויה להיות שונה מ-2009 .  קרנות ההון סיכון אמנם גייסו כספים חדשים במהלך השנתיים האחרונות אבל פחות ממה שתכננו .  הן כנראה יקצו לא מעט כסף להשקעות המשך ולחיזוק תיק ההשקעות שלהן .  וכך שוב יגיע פחות כסף ליזמים חדשים .  במצב שנוצר תעשיית הסטארט-אפים הישראלית פשוט תמשיך להתייבש .
 
הסטארט-אפים ימשיכו להתייבש 
הון סיכון

