הגיע זמן לחוקה בישראל
העשור האחרון יזכר בעיקר בגלל יכולתה של מערכת המשפט בישראל לשרוד מול מהלכי הרפורמה של דניאל פרידמן .  למרות זאת ,  הפתרון האמיתי הוא רק כינון חוקה אמיתית .  וואלה !  חדשות והמכון הישראלי לדמוקרטיה מסכמים עשור בנושא זכויות האדם
בבואנו להידרש לשאלה של מצב זכויות האדם בישראל בעשור האחרון ובעיקר לשאלת ההשוואה לעומת שנים עברו ,  יש לומר שקשה מאד לכמת או לנסות להשוות את מצבנו כיום לעומת מצבנו בסוף העשור הקודם .  
עם זאת ,  ניתן בהחלט לדון במצבו העדכני של המוסד החשוב והקריטי ביותר לשם שמירת זכויות האדם בישראל - בית המשפט העליון .  לאורך שנים פיתח ומיסד בית המשפט העליון את ההגנה על זכויות האדם ,  באמצעות פסקי דין תקדימיים לאורך שנים ,  אשר היוו דה-פקטו תחליף ,  גם אם חלש ,  למגילת זכויות בישראל .  בתחילת שנות ה-90 תרמה כנסת ישראל תרומה חשובה למאבק על השמירה על זכויות האדם  בכך שחוקקה שני חוקי יסוד חשובים :  חוק יסוד כבוד האדם וחירותו וחוק יסוד חופש העיסוק .  באמצעות פסיקת בית המשפט שבאה לאחר חוקים אלה ,  התחזקה באופן משמעותי ההגנה על זכויות האדם בישראל ,  בעיקר בהיבט של פיקוח בית המשפט על חקיקה ראשית של הכנסת .  רק לאחרונה הוכיח שוב בית המשפט העליון את מחויבותו לשמירה על זכויות האדם ,  ובעיקר זכויותיהם של החלשים ביותר ,  הזקוקים לעזרתו יותר מכל ,  כאשר פסל חקיקה של הכנסת המאפשרת הפרטה של בתי סוהר בישראל .
 לפיכך ,  התפתחות מדאיגה שארעה בעשור האחרון ,  באשר לזכויות האדם בישראל ,  היא המתקפה על בתי המשפט בכלל ובית המשפט העליון בפרט ,  וזאת בשילוב עם הירידה באמון בבית המשפט  ( על פי מדד הדמוקרטיה שעורך המכון הישראלי לדמוקרטיה ,  במהלך העשור ירדה רמת האמון בבית המשפט מכ-70% בשנת 2003 עד כ-50% בשנת 2008 ,  אם כי בשנת 2009 חל תיקון מסויים במגמה זו )  .  מתקפה זו ,  ששיאה היה בשורה של יוזמות אותן הנהיג שר המשפטים לשעבר ,  פרופ' דניאל פרידמן ,  היוותה איום אמיתי על יכולתו של בית המשפט להמשיך ולמלא את תפקידו הייחודי .
 בין השאר ,  הציע פרידמן לפגוע בסופיות ההחלטה של בית המשפט העליון לפסול חוק בלתי חוקתי של הכנסת ,  בכך שהכנסת תוכל לחוקק חוק זה מחדש ,  על אף פסילתו בבית המשפט  ( "פסקת ההתגברות ")  .  כמו כן ,  הציע פרידמן להגביל את היקף יכולתו של בית המשפט לפסוק כאשר העותר שבפניו הוא עותר ציבורי  ( "זכות העמידה ")  ,  וכן הגבלת הנושאים בהם יכול בית המשפט לפסוק  ( "שפיטות ")  .  בנוסף ,  העביר פרידמן מספר רפורמות שהמכנה המשותף שהלן הוא פגיעה בסמכויות נשיאת בית המשפט העליון ופגיעה בעצמאות מערכת המשפט ככלל .  כמו כן ,  הועלתה במהלך כהונת הכנסת הקודמת הצעה להקים בית משפט לחוקה ,  אשר יכלול גורמים פוליטיים ודיינים דתיים ,  ויהיה בעל הסמכות היחידה לפסול חקיקה של הכנסת .  
ניתן עם זאת לומר כי העשור מסתיים בנימה חיובית באופן יחסי ,  בעיקר משום שנראה כי עם כניסתו של שר המשפטים הנוכחי לתפקיד ,  שככה המתקפה החזיתית שתוארה לעיל ,  וגם אם ישנם חילוקי דעות הם בהחלט במסגרת של יחסי עבודה תקינים .  לסיכום ,  מעבר לאמירה הברורה כי יש לשמור ולחזק את מעמדו של בית המשפט העליון ,  יש מקום להעלות שוב על סדר היום הציבורי את הפתרון האמיתי שיכול לשנות בצורה מהותית גם את היקף זכויות האדם בישראל ,  וגם יקבע את מנגנוני השמירה והאיזון באשר לפגיעה בהם  כינון חוקה אמיתית ,  הכוללת מגילת זכויות מלאה והקניית סמכות מפורשת המאפשרת לבית המשפט להתערב בכל מקרה של הפרת זכויות אלה .
  *  פרופ' מרדכי קרמניצר הוא סגן נשיא המכון הישראלי לדמוקרטיה

הגיע זמן לחוקה בישראל
העשור האחרון יזכר בעיקר בגלל יכולתה של מערכת המשפט בישראל לשרוד מול מהלכי הרפורמה של דניאל פרידמן .  למרות זאת ,  הפתרון האמיתי הוא רק כינון חוקה אמיתית .  וואלה !  חדשות והמכון הישראלי לדמוקרטיה מסכמים עשור בנושא זכויות האדם

