העברות בעולם - 7.1
חלון ההעברות של ינואר נפתח :  וואלה !  ספורט עושה סדר ומביאה לפניכם את השמועות וההעברות בשוק השחקנים העולמי
 *  פטריק ויירה הודיע רשמית כי הוא נפרד מהכדורגל האיטלקי ועוזב את אינטר לטובת מנצ'סטר סיטי . " אחרי שנה בטורינו ושלוש וחצי עונות במילאן זה הזמן לסיים ",  הוא אמר ל'לאקיפ' . " יש לי מטרות חשובות ואני לא יכול לפספס אותן ולהישאר באינטר .  אני עובר למנצ'סטר סיטי כדי להראות למנצ'יני שאני אותו אחד שהתאמן אצלו באינטר וכדי להצדיק מקום בנבחרת ". 
 *  מקסי רודריגז אמור להשלים כנראה היום את מעברו מאתלטיקו מדריד לליברפול ויעשה זאת תמורת 1.5 מיליון יורו כשההצטרפות שלו היא ל-18 חודשים .
  *  מי שעוזב את אנפילד הוא אנדראה דוסנה שהשלים את מעברו לנאפולי תמורת 4.5 מיליון ליש"ט .  
 *  לאציו השאילה לסראגוסה עד תום העונה את הקשר אליסאו .  הפורטוגלי בן ה-26 חוזר ללה ליגה לאחר ששיחק בשנתיים האחרונות במלאגה .  
 *  שחטאר דונייצק החתימה את הכישרון הברזילאי המבוקש ,  דגלאס קוסטה ,  שהיה על הכוונת של מנצ'סטר יונייטד .  הקשר בן ה-19 נרכש מגרמיו תמורת 12 מיליון יורו .  
 *  ספורטינג חיחון אישרה כי הגיעה לסיכום עם בירמינגהאם לגבי מיצ'ל .  הקשר יימכר לאנגליה תמורת שלושה מיליון ליש"ט .  
 *  מאמן אטאלנטה אנטוניו קונטה התפטר מתפקידו לאחר 12 משחקים בתפקיד .  מאמן הנוער וולטר בונצ'ינה ישמש כמאמן זמני .
  *  אתלטיקו מדריד מגלה עניין ועושה מאמץ להחתים את המגן הימני של רומא ,  מרקו מוטה .  למרות זאת ,  בשלב הזה המועדון האיטלקי לא מעוניין לוותר על השחקן .
  *  רומא עשויה להחתים את המגן השמאלי הברזילאי אזבדו  ( 26 )  מאתלטיקו פראננסה הברזילאית .
  *  בבנפיקה חושבים ברצינות על אפשרות לצרף את שחקנה של מילאן ,  רונאלדיניו ובונים על הקשר המצוין בין השחקן למנג'ר הקבוצה ,  חורחה חסוס .  
 *  בצ'לסי עקבו מקרוב אחרי מספר שחקנים במשחק בין סמפדוריה לפאלרמו ובכל מקרה רוצים את ג'יאמפאולו פאציני  ( סמפדוריה )  .
  *  מאמן מנצ'סטר יונייטד ,  אלכס פרגוסון ,  סיפר שהוא מנסה להחתים את פאולו מאלדיני ,  שחקנה הפורש של מילאן .  פרגי דיבר בנושא עם אביו של השחקן ,  שאמר כי אין למאלדיני כוונה לחזור לשחק .
 
העברות בעולם - 7.1
חלון ההעברות של ינואר נפתח :  וואלה !  ספורט עושה סדר ומביאה לפניכם את השמועות וההעברות בשוק השחקנים העולמי

