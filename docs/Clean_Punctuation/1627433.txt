א-זהאר : " לא נסגרה הדלת על עסקת שליט "
 משלחת חמאס חזרה לרצועת עזה לאחר שקיימה דיונים במצרים על עסקת שליט .  בכיר חמאס מחמוד א-זהאר אמר כי  " הדיונים והשיחות ממשיכים בחמאס למרות שיש לנו כמה הסתייגויות לגבי ההצעה הישראלית האחרונה "
 משלחת חמאס חזרה לרצועת עזה ממצרים .  בכיר חמאס מחמוד א-זהאר אמר היום  ( חמישי )  כי השיחות העקיפות בין ישראל לחמאס לא הסתיימו וכי  " לא נסגרה "  הדלת על הסכם חילופי שבויים .  א-זהאר אמר את הדברים לכתבים במהלך כניסתה של משלחת חמאס לרצועת עזה דרך מעבר רפיח . " חמאס לא סגר את הדרך להסכם שליט .  הדיונים והשיחות ממשיכים בחמאס למרות שיש לנו כמה הסתייגויות לגבי ההצעה הישראלית האחרונה ".  
א-זהאר לא אמר האם חמאס העביר תשובה כלשהי למתווך הגרמני בקהיר ,  או האם היא תימסר לו בשלב מאוחר יותר ברצעות עזה .  א-זהאר אמר כי המשלחת הפלסטינית דנה עם גורמים מצריים בעסקת שליט ,  הסכם פיוס פלסטיני וחומת הפלדה שמצרים בונה על גבול עזה .  אמש דיווחו מקורות בחמאס כי המתווך הגרמני נמצא בקהיר וכי הוא ממתין לתשובתו הסופית של חמאס בנוגע לעסקה לשחרור החייל החטוף גלעד שליט .
 המחלוקת בין ישראל לחמאס מתמקדת ככל הנראה במספר אסירים בודדים ,  מקורות בחמאס בדמשק מסרו כי ישראל מתבצרת בעמדתה שלא לשחרר מספר אסירים פלסטינים בכירים אותם דורשת התנועה במסגרת עסקת שליט .  באתר האינטרנט הרשמי של חמאס נמסר כי מדובר בבכיר פתח מרואן ברגותי ,  במנהיג החזית העממית אחמד סעדאת ובשניים מבכירי הזרוע בצבאית של חמאס ,  ביניהם חאמד ועבדאללה ברגותי .  ואולם ,  נמסר כי חמאס לא דחה לגמרי את ההצעה הישראלית וההתייעצויות בהנהגת התנועה יימשכו .
 בתוך כך ,  מפקד מנגנון ביטחון הפנים הכפוף לממשלת חמאס ברצועת עזה טען כי הצליח לסכל ניסיון של השב"כ להגיע לחייל החטוף גלעד שליט הנמצא בשבי ברצועה .  המפקד ,  אבו עבדאללה ,  סיפר לאתר  " פאל-טיימס "  כי אנשיו עצרו מספר פעילים לשעבר במנגנוני הביטחון של הרשות הפלסטינית בעזה בחשד שאספו מידע עבור ישראל בנוגע למקום הימצאו של שליט .
 
א-זהאר : " לא נסגרה הדלת על עסקת שליט "
 משלחת חמאס חזרה לרצועת עזה לאחר שקיימה דיונים במצרים על עסקת שליט .  בכיר חמאס מחמוד א-זהאר אמר כי  " הדיונים והשיחות ממשיכים בחמאס למרות שיש לנו כמה הסתייגויות לגבי ההצעה הישראלית האחרונה "
 
