סיינז אלוף הדקאר 2010
למרות הנצחון של אל-עטייה בסטייג' הנועל של הדקאר ,  מצליח הספרדי להשיג את התואר המיוחל .  דספרה אלוף האופנועים
זה היה סטייג' מרתק .  206 ק"מ הפרידו בין קרלוס סיינז  ( פולקסווגן )  ותואר אליפות ראשון בדקאר  ( לאחר שני תארי אליפות ב-WRC )  ,  כאשר בן קבוצתו נאסר אל-עטייה נושף חזק בעורפו .  זה אפילו הגיע לסוג של חיכוך בינהם לאחר תלונות הדדיות על נהיגה בלתי ספורטיבית שכללה חסימות שבקבוצה בטח לא היו רוצים לראות .  בסוף זה הקטארי שמנצח את הסטייג' בזמן של 1:19.42 שעות ,  מקדים את הספרדי ב-36 שניות אולם זה כבר לא הספיק .  לאחר שבועיים מתישים ויותר מ-9,000 ק"מ סיינז קובע זמן מצטבר של 47:10.00 שעות ,  מהיר יותר מאל-עטייה ב-2.12 דקות בלבד .  שלישי מסיים מארק מילר ,  סוגר שלישיית חוד עבור יצרנית הרכב הגרמנית .
 עוד לפני שהחל הדקאר ,  סומנו השניים כפייבוריטיים העיקריים כשיחד עימם הוזכר גם שמו של סטפן פטרהאנסל שהצטרף העונה לב.מ.וו לאחר פרישתה של מיצובישי .  אולם ,  בסטייג' החמישי נגוזו חלומותיו של הצרפתי לרשום תואר אליפות עשירי לאחר תקלה במערכת ההינע של ה-X3 שלו שגזלה ממנו זמן יקר שהספיק לו רק למקום הרביעי הכללי .  מכאן ,  עיקר המאבק היה בין סיינז לאל-עטייה כשדווקא הקטארי מציג יכולת טובה יותר עם ארבעה נצחונות סטייג'ים לעומת שניים ליריבו הסבלני יותר .  אלוף הדאקר 2009 ג'ינייה דה וילייס  ( פולקסווגן )  לא הצליח להרשים הפעם בעיקר בגלל תקלות שפקדו את הפולקסווגן שלו וטעויות ניווט .  הוא מסיים במקום השביעי .
 תוצאות ראלי דקאר 2010  מכוניות1 .	 קרלוס סיינז ,  פולקסווגן  47:10.00 שע'2 .	 נאסר אל-עטייה ,  פולקסווגן  47:12.12 שע' 3 .	 מארק מילר ,  פולקסווגן  47:42.51 שע'4 .	 סטפן פטרהאנסל ,  ב.מ.וו  49:27.21 שע'5 .	 גורליין שישריט ,  ב.מ.וו  51:12.49 שע'6 .	 קרלוס סוזה ,  מיצובישי  51:41.45 שע'7 .	 ג'ינייה דה וילייס ,  פולקסווגן  52:20.19 שע'8 .	 רובי גורדון ,  האמר  53:12.24 שע'9 .	 אורלנדו טרנובה ,  מיצובישי  53:14.47 שע'10 .	 גילהרם ספינלי ,  מיצובישי  53:23.41 שע'
סיריל דספרה  ( KTM )  לא הצליח לתפוס את מארק קומה  ( KTM )  בדקאר של השנה שעברה ,  והפעם זה מצליח לו .  הצרפתי מסיים את השבועיים המפרכים עם זמן מצטבר של 51:10.37 שעות ,  מקדים בשעה ושתי דקות את פל אנדרס אלובאלסטר  ( KTM )  שמסיים שני .  את קומה לא רואים גם על המדרגה השלישית של הפודיום עליה עומד הצ'יליאני פרנסיסקו לופז קונטרדו  ( אפריליה )  שמסיים שעה ועשר דקות אחרי דספרה .
 קומה לא מצליח לשמור על תוארו לאחר שני עונשי זמן שהוסיפו לנתון המצטבר עוד 6 שעות ו-22 דקות בעקבות חריגה מהתקנות .  הספרדי מסיים לבסוף במקום ה-15 הכללי ,  מקום אליו הוא בהחלט לא ראוי לנוכח כשרונו הרב ששם אותו ברמה אחת לפחות מעל כולם .  לשם ההשוואה ,  אם נפחית מזמנו המצטבר את הענישה נגלה כי הוא מסיים שני ,  מרוחק כעשר דקות בלבד מדספרה .  בהחלט מדובר בשני פנומנים בענף תובעני זה .
 תוצאות ראלי דקאר 2010  אופנועים1 .	 סיריל דספרה ,  KTM2 .	 פל אנדרס אלובאלסטר ,  KTM3 .	 פרנסיסקו לופז קונטרדו ,  אפריליה4 .	 הלדר רודריגז ,  ימאהה5 .	 דוויד פרטינייה ,  ימאהה6 .	 אלאן דוקלוס ,  KTM7 .	 ג'ונה סטריט ,  KTM8 .	 ג'קוב פרזיגונסקי ,  KTM9 .	 אוליבייה פיין ,  ימאהה10 .	 חואן פדררו גרסייה ,  KTM
 .
 
סיינז אלוף הדקאר 2010
למרות הנצחון של אל-עטייה בסטייג' הנועל של הדקאר ,  מצליח הספרדי להשיג את התואר המיוחל .  דספרה אלוף האופנועים

