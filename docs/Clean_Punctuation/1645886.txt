עליות קלות בבורסות אירופה בהובלת מניות הבנקים והסחורות ;  לונדון עולה ב-0.2%
בורסת אתונה עולה ב-1% בעקבות דיווחים כי גרמניה מגבשת חבילת סיוע אירופית בשווי כ-25 מיליארד יורו
בורסות אירופה נסחרות בעליות שערים קלות ,  לאחר שהשלימו בשבוע שעבר את הזינוק השבועי החד ביותר מאז יולי ,  וזאת עקב עלייה במחירי הסחורות ועל רקע דיווחים כי משרד האוצר הגרמני מרכיב תוכנית סיוע ליוון .  לונדון עולה ב-0.2% ;  פרנקפורט מוסיפה 0.1% ;  פאריס יורדת ב-0.3% ;  מדד דאו ג'ונס סטוקס 600 הכלל אירופי עולה ב-0.1%.בורסת אתונה עולה ב-1% ,  לאחר שבשבת דיווח  " דר שפיגל "  כי משרד האוצר של גרמניה מרכיב לה תוכנית סיוע .  במסגרת התוכנית ,  המדינות השותפות למטבע היורו יספקו סיוע בשווי 20-25 מיליארד יורו  ( 27-33.7 מיליארד דולר )  ליוון .  לפי המגזין ,  היקף הסיוע יתחלק בין המדינות לפי שיעור ההון של כל מדינה בבנק המרכזי של אירופה  ( ecb )  .  הסיוע יינתן בצורת הלוואות וערבויות .  דובר משרד האוצר הגרמני לא מסר תגובה על הדיווח ,  וגם הנציבות האירופית ומשרד האוצר של יוון נמנעו מתגובה ." ישנה הקלה מסוימת בנוגע ליוון .  השווקים נותנים לה ליהנות בינתיים מהספק שהיא אכן תוכל לעמוד בדרישות לצמצום הגירעון בתקציב ,  אך הם עדיין עלולים להיות הפכפכים .  לא הייתי אומר שהסוגיה של יוון נעלמה ",  אמר ברנרד מק'אלינדן ,  אסטרטג שווקים מחברת ncb ,  לרויטרס.את העליות מובילות מניות הבנקים והסחורות .  במגזר הבנקאי ,  עולה מניית לוידס 0.6% ;  מניית רויאל בנק אוף סקוטלנד מוסיפה 1.2% ;  מניית bnp פאריבה מטפסת 1.1% .  העליות במניות הסחורות נרשמות על רקע עליית מחירי הנפט והמתכות .  -של עולה ב-0.6% ;  רפסול מוסיפה 0.6% ;  ריו טינטו עולה ב-1.9% ;  bhp ביליטון מטפסת 0.9% .
 
עליות קלות בבורסות אירופה בהובלת מניות הבנקים והסחורות ;  לונדון עולה ב-0.2%
בורסת אתונה עולה ב-1% בעקבות דיווחים כי גרמניה מגבשת חבילת סיוע אירופית בשווי כ-25 מיליארד יורו

