מקסימיליאן האקר חוזר לישראל
היוצר הגרמני שזכה להצלחה בישראל חוזר אחרי שלוש שנים להופעה אחת שתיערך במועדון רדינג 3 בתל אביב
מקסימיליאן האקר ,  היוצר הגרמני שחייב חלק ניכר מפריצתו באירופה להצלחתו בישראל ,  חוזר להופעה אחת שתיערך ב-17 במרץ במועדון רדינג 3 בתל אביב .  מחיר הכרטיס להופעה עומד על 150 שקלים .  
האקר פרץ לתודעה בזכות הלהיט  " Polyester ",  השיר הפותח את אלבום הבכורה שלו משנת 2001 .  השיר הפך ללהיט גדול בישראל ובשלב מסוים פורסמו נתונים שטענו כי שליש מסך כל מכירות האלבום באירופה היו בישראל .  האקר הגיע בסיבוב ההופעות הראשון שלו להופעה במועדון הדינמו דבש בתל אביב ומאז הוא מבקר בישראל אחת לכמה שנים ,  האחרונה שבהן בשנת 2007 במועדון הקולטורה .  
האקר ישיק בהופעה את אלבומו החדש בעל השם הבלתי אפשרי  " I Am Nothing But Emotion ,  No Human Being ,  No Son ,  Never Again Son ".  האלבום ייצא ב-26 במרץ .
 
מקסימיליאן האקר חוזר לישראל
היוצר הגרמני שזכה להצלחה בישראל חוזר אחרי שלוש שנים להופעה אחת שתיערך במועדון רדינג 3 בתל אביב

