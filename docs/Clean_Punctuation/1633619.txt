משפחת דנקנר תשלם 2.25 מ' ד' בגין סכסוך מתקופת השאה ;  הבורר - אולמרט - הגיע לתוצאה זו כבר ב-2003
פסק הבוררות של אולמרט בוטל כי הוא לא היה מוסמך להכיר בפסקי בורר זרים שהיו הבסיס הראייתי בתיק
גד כימיקלים של משפחת דנקנר תשלם לביפ כימקלז 2.25 מיליון דולר בתוספת ריבית וכן שכר טרחת עורך דין בסך מיליון שקל .  זאת ,  בשל סכסוך עתיק יומין שנגע למיזם איראני טרום עליית חומיני לשלטון ב-79' .  כך נקבע לפני ימים אחדים בבית המשפט המחוזי בחיפה.ב-76' נחתם הסכם שותפות משולש בין ביפ ,  גד ואיש עסקים איראני ,  פרוק מחבוביאן ,  בנוגע למיזם בתעשייה הכימית באיראן .  המהפכה האיסלאמית של חומיני חיסלה את הפעילות העסקית ,  וב-83' תבע מחבוביאן סכומים שהחברות היו חייבות לו .  ב-86' התקבל פסק בורר בשווייץ בו זכה מחבוביאן .  לאחר מכן זכה בבוררות נוספת בשווייץ וביפ שילמה לו את הכספים.ב-87' ביפ תבעה את גד בישראל ודרשה ממנה את החלק ששילמה בשמה לכאורה למחבוביאן .  ב-92' החליטו הצדדים שאת המחלוקת ביניהם יישב עו"ד אהוד אולמרט ,  לימים ראש הממשלה .  ב-96' פסק אולמרט כי גד תחויב בתשלום הסכומים אותם שילמה החברה בגין פסקי הבורר הזרים.גד הגישה בקשה לבטל החלטה זו ובית המשפט העליון דחה את הבקשה .  הליכי הבוררות חודשו ב-99' וב-2003 קבע אולמרט כי גד מחויבת בתשלום הסכומים שבהם נתבעה בצירוף סכומים נוספים של הוצאות בוררות  ( לרבות שכר טרחתו של אולמרט ) .גד הגישה בקשה לביטול פסק הבורר ,  וב-2004 החליט בית המשפט לבטלו כי אולמרט לא היה מוסמך להכיר בפסקי הדין השווייציים .  בסופו של דבר הסכימו הצדדים שבית המשפט יקבל החלטה סופית לפי חומר הראיות שהוצג לאולמרט .  השופט אלכס קיסרי הסתמך בהחלטתו על עדותו של היועץ המשפטי של החברה האם של ביפ ,  ומשלא הגישה גד ראיות סותרות ,  הרי  " ניתן לקבוע שביפ הוכיחה במידה הדרושה שהיא וגד חבו חבות משותפת למחבוביאן ". זהו פסק דין חלקי בלבד .  התביעה נגד שאר בעלי המניות והמנהלים בחברה  דור כימיקלים ,  כרמל כימיקלים ,  דוד דנקנר ואחרים - תתחיל להתברר באפריל השנה .  לפי טענת ביפ ,  אלה רוקנו את גד מנכסיה בתחילת הסכסוך המשפטי בין הצדדים .
 
משפחת דנקנר תשלם 2.25 מ' ד' בגין סכסוך מתקופת השאה ;  הבורר - אולמרט - הגיע לתוצאה זו כבר ב-2003
פסק הבוררות של אולמרט בוטל כי הוא לא היה מוסמך להכיר בפסקי בורר זרים שהיו הבסיס הראייתי בתיק

