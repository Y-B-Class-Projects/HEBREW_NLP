הם כבר מכבי תל אביב כדורסל
אמנם בגירסה יותר תחרותית ,  אבל הפערים שמכבי חיפה צברה על שאר יריבותיה מזכירים את המציאות של עולם הכדורסל .  חמי אוזן סוגר מחזור ,  ממליץ ליצחקי להפוך ליניב קטן של ביתר ,  מסביר איך אפשר להוריד לחץ מגוטמן ותוהה איך בערוץ הספורט יצרו תכנית סיכום מחזור + לייב
יש משהו קצת מטעה בביטוי ארבע הגדולות .  הוא התאים הרבה יותר לתקופה בה הוא כנראה נולד ,  בשנות התשעים .  יש בו אשלייה של שוויוניות ,  של תחרות צמודה ,  והוא מחטיא את העליונות הבולטת של מכבי חיפה בתוך הפרלמנט המצומצם הזה .  עליונות שמתחילה להזכיר את זו של מכבי תל אביב בכדורסל .  במשך שנים נזהר הכדורגל הישראלי ממפלצת כזו ,  מעליונות כזו של מועדון ,  אבל שש אליפויות בעשור אחד הן בהחלט התחלה של משהו שאפשר לכנות אותו מודל קטן ומתהווה של הקבוצה האהודה על יעקב שחר חוץ ממכבי חיפה .  אם יש משהו שהעשור הזה הוכיח הוא שיש כרגע רק שני דברים שיכולים לסכן את העליונות המקצועית שמכבי חיפה רכשה בשש האליפויות שלה :  כסף גדול ,  כמו זה של גאידמק ,  או חיבור מוצלח במיוחד ודי נדיר של מאמן גדול למועדון גדול שצריך מנהיג שיצמצם עבורו את הפערים ,  סטייל דרור קשטן מודל 2000 .  זהו בינתיים .  בלי אשליית גאידמק התמונה האמיתית של הליגה היתה הרבה יותר ברורה לכולם .  
אלי גוטמן עומד בחלק די גדול מהתנאים האלה ,  אבל אם הוא לא יעשה את זה גם העונה ,  העשור החדש יתחיל לקבל ריח דומה לזה שבדיוק נגמר .  מכבי חיפה לא נראית כרגע כמו קבוצה שהולכת לזרוק לפח את כל מה שהיא למדה בשש האליפויות האחרונות .  הצורה שבה היא לא נותנת לליגה רגע אחד לקום לתחייה היא דוגמה קטנה לאופן שבו המועדון הזה בקיא בזיהוי מומנטום שנוצר תוך כדי עונה טוב יותר מכל קבוצה .  גולדהאר ,  במקרה הטוב ,  הוא איום זמני על כל זה .  אלי טביב ואיציק קורנפיין צריכים למצוא הרבה כסף כדי להיות אלה שייהנו מהפירורים שמכבי חיפה תשאיר אחריה בעונות הפחות טובה שלה .  מכבי חיפה של העונה היא המשך ישיר למכבי חיפה של העשור הקודם בו הפיקה את לקחי השגיאות שעשתה בשנות התשעים .  זו קבוצה שלומדת מהצלחה להצלחה ,  בזמן ששלוש המתחרות שלה מתקדמות מכישלון לכישלון ,  בזמן ששלוש המתחרות שלה מנסות להרים את עצמן לקרבות זמניים נגדה רק כדי להיכנע למסורת שמכבי חיפה צברה בליגה כמו המסורת שהפועל תל אביב צברה באירופה .  אם גם קבוצה איכותית כמו הפועל תל אביב של העונה לא תוכל לעליונות הזו ,  לא מן הנמנע שמה שהיה בעשור הקודם הוא מה שיהיה בעשור הזה :  לא ליגת נטולת תחרותיות כמו זו מהכדורסל ,  אבל גם לא ליגה תחרותית לגמרי ,  בה יש קבוצה אחת שפתחה על יריבותיה פער שמתבסס על עשרות שנים של התמקצעות שגם סגל מעולה ומאמן מעולה כמו אלה שיש בהפועל תל אביב לא מחפים על כך .
 לפני שברק יצחקי בוחר לשבור את הכלים ולעבור לקבוצה אחרת בארץ ,  מוטב שישים לב לכמה דברים שיעזרו לו עם הלבטים .  ראשית ,  בקטנה ,  לצורה בה הפועל תל אביב מנהלת מזה כמה שבועות משא ומתן על העברתו עם כל כלי תקשורת אפשרי .  קבוצה רצינית שמתייחסת לעצמה ברצינות ,  מכבי חיפה למשל ,  לא מנסה לעשות החתמה ברמה הזו כשכל העולם יודע עליה ומקבל עליה אישור רשמי .  זה מלמד על חוסר רצינות גם אם מדובר בספין .  שחקנים כמו יצחקי גונבים בשקט ,  בטח כשרוצים גם להוריד את המחיר .  
אבל זה ,  כאמור ,  בקטנה .  יצחקי ,  שכבר כמעט חצי שנה מחפש לעצמו דרך חדשה ,  חייב להסתכל על התמונה הגדולה ,  שם הוא ימצא שחקנים כמו עומר גולן ,  גל אלברמן ,  סלים טועמה ,  בן סהר ואבי סטרול .  שם הוא אולי יבין שיוסי בניון ודודו אוואט אין לנו בשפע ,  והסיכוי להפוך לאחד מהם הוא קטן מאוד .  אירופה היא הדבר היחיד ששווה ליצחקי לעזוב את בית"ר ירושלים עבורו ,  רק שיצחקי לא מתאים לאירופה .  הוא לא ברמת הכישרון של יוסי בניון ואין לו את האופי של דודו אוואט .  רשימת הלגיונרים הישראלים אמנם התארכה בשנים האחרונות ,  אבל השורה התחתונה נותרה בעינה :  רק יחידי סגולה מישראל מסוגלים גם להתמיד ,  גם להצליח וגם לבנות לעצמם קריירה בחו"ל .  מוטב ליצחקי שיניח כבר לבלוף הזה ויחפש לעצמו מוצא אחר לקריירה .  
והמוצא לא נמצא גם במכבי חיפה או בהפועל תל אביב .  גם להן אין משהו יוצא דופן להציע ליצחקי .  מקסימום ,  עוד אליפות בליגה הישראלית ,  אולי שני משחקים נחשבים באירופה בעונה  לא משהו שחלוץ בית"ר ירושלים לא ראה .  אם כבר ,  השיקול הוא בעיקר כלכלי ,  אבל יצחקי הוא לא שמעון גרשון :  כדורגל בשבילו זה הרבה מעבר למקצוע והרגש משחק אצלו תפקיד מרכזי .  לפעמים הפתרון נמצא מתחת לפנס .  נכון לעכשיו ,  עד שקבוצה באמת רצינית באירופה לא תגלה בו עניין ממשי ותבנה עליו ,  יצחקי צריך לכוון את עצמו להיות יניב קטן של בית"ר .  כמו קטן ,  לגדול ולצמוח מתוך הקשיים ,  מתוך העימותים עם האוהדים ,  מתוך ההתעסקות האובססיבית של כולם בחוזה שלך ולהפוך את הדילמה שלו לפתרון קבוע - המנהיג של בית"ר ירושלים בעידן החדש .  בפנים הוא יודע שזה מה שיגרום לו הכי הרבה אושר ואחרי מה שהוא השיג בשנים האחרונות ,  זה גם מה שהכי מתאים לו .  זה יהיה טפשי מבחינתו לזרוק את כל זה לפח בגלל כמה חודשים לא טובים ,  ועוד למען קבוצה ישראלית .  אם יצחקי יפתח את העיניים הוא יגלה שהמרחק בין הגיהינום שבו הוא מצוי כרגע לגן העדן הנכסף הוא קטן ,  קטן מאוד .
 שמכבי תל אביב בכלל שוקלת לבזבז את תקציב הרכש הראשון שהיא עומדת לקבל ממיטש גולדהאר על חלוץ בסימן שאלה ,  כמו שמעון אבוחצירא ,  במקום להביא שחקן מוכח שמבטיח תוצאות .  מה ,  אתם לא קולטים ששחקן שמוכן לברוח לקבוצה שלו ביוון אחרי חצי עונה למרות שהוא בהרכב ,  הוא גם עקב אכילס אנושי ? 
קשה היום כבר לבוא בטענות לערוצים החדשים בתשלום .  בוואלה !  ספורט ,  שהנהיגה קמפיין ארוך ומוצלח בנושא ,  הבינו מזמן ש-90 אחוז מהטוקביסטים התומכים במאבק מתחברים בסופו של דבר לערוצים ומשלמים על דברים שהם בטוחים שלא צריך לשלם עליהם .  אין באמת עם מי לצאת לקרב ,  וגם ניצן חן ,  שניסה לרכוב על הגל הזה ולהפוך לאביר לוחם צדק ,  התגלה כעבור כמה חודשים כליצן החצר ,  כשאישר בסופו של דבר תקנות שאפשרו לצ'רלטון לשדר משחק חשוב של הפועל תל אביב באירופה בערוץ שלא פתוח לכולם .  
אחרי כל זה ,  צריך לקרות משהו באמת חריג ,  באמת חצוף ,  כדי לבוא ולטעון לעוול .  ותכנית סיכום המחזור פלוס לייב שערוץ הספורט ארגן במוצ"ש היא כזו .  גם בעולם המושגים המעוות הקיים בערוצי הספורט השונים ,  מדובר בטריק מסריח ולא אתי .  לא מדובר בתוכן חדש שנקנה ,  אלא בתוכן קיים שרק היה צריך להזיז אותו למוצ"ש .  לא מדובר בשינוי סדרי עולם עבור לקוחות סוג ב' ,  אלא במאמץ בסיסי לסדר שגם אזרחים מהשורה יוכלו לצפות בגולים במוצ"ש .  שהאריזה החדשה של הליגה תהיה האריזה של כולם ולא רק של בעלי היכולת .  מעניין מה יש לנתן  " אני מה שמצאנו לנכון להביא עבור חובב כדורגל הישראלי הממוצע "  זהבי להגיד על כך ? 
מכבי פתח תקווה  הפועל תל אביב
למה הפועל תל אביב בלחץ ,  זה ברור :  10 שנים בלי אליפות ,  מפלות חוזרות מול מכבי חיפה ,  שלחו את האדומים לחגוג לא פעם הצלחות באירופה ,  גם במטרה לשכוח מהאתגר האמיתי בליגה ולחפש במסגרת הבינלאומית סוג של עליונות שלא מושגת בארץ .  הפועל תל אביב יכולה לסגור עונה שנייה ברציפות שבה היא משחקת את הכדורגל האיכותי בליגה ,  ובכל זאת לא לזכות בתואר היוקרתי מכולם .  שוב .  גם גוטמן ,  גיבורה הראשי של ההצלחה ,  לא מקל על בעיית הלחץ עם שפת הגוף שלו במשחקים האחרונים .  האוויר שהוא מוציא אחרי החמצות ,  הבעות הפנים המיואשות שבאות עם הטעויות והקפיצות המוגזמות אחרי הגולים ודאי לא מקלים על השחקנים .  
אבל גם להנהלת הפועל תל אביב יש חלק בלחץ הזה .  לא מובן איך אחרי שנתיים כאלו הם לא מחתימים את אלי גוטמן לחמש השנים הבאות ,  החלטה שיכולה לעשות קצת סדר במועדון .  החלטה שתוריד לחץ אדיר מהמאמן ,  וכתוצאה מכך גם משאר המערכת .  מוטב כבר שיתפכחו מהחלום הסמוי שלהם להביא את דרור קשטן למקרה שגוטמן ייכשל .  קשטן הוא מאמן שבע שאין לו כבר מה להוכיח להפועל תל אביב ,  לגוטמן יש .  גוטמן הוא המזור של הפועל תל אביב להנהלה הדו ראשית שלהם ,  הוא העוגן המקצועי ,  האיש הכי מתאים לעידן החדש של הפועל תל אביב תחת טביב ומוני הראל ,  עידן שמבוסס לא מעט על שחקני רכש .  אין מתאים ממנו לכך ואין סיבה כל הזמן לאיים על מעמדו .  במכבי פתח תקווה ישמחו ודאי לספר להם כמה יציבות ארוכת טווח בכסא המאמן היא מפתח למועדון שנמצא בעמדת נחיתות בדרך להישגים .  
בית"ר ירושלים  בני סכנין
פעם היה מדובר בפצצת רייטינג ,  אבל הקהל האמיתי של בית"ר הולך ובורח מהמגרשים .  במידה מסוימת ,  בית"ר משלמת העונה מחיר יקר על כל ההצלחות המהירות בעידן גאידמק שהרחיקו ממנה המון אוהדים אמיתיים שלה והביאו במקום לא מעט אוהדי תוצאות .  לרוב אוהדי ההצלחות אין סבלנות למה שקורה העונה ,  ובית"ר נותרה עם גרעין מאוד קשה שמגיע באופן קבוע למשחקים .  יתרה מזאת ,  הרבה מאוד אוהדים אותנטיים מהעבר לא אוהבים את הגישה וההשתלטות של גופים כמו  " לה פמיליה "  והקרחות ביציעים הולכות וגדלות .  קשה לזכור מתי בית"ר היתה מדורגת במקום הרביעי במניין הקהל שמגיע למשחקי הבית שלה ,  אבל תהיו בטוחים שגם משחק מול סכנין לא אמור להעיר את הדוב משנתו .  בשביל זה ,  צריך תכנית עבודה יותר רצינית מעוד גירוי רגעי .
 
הם כבר מכבי תל אביב כדורסל
אמנם בגירסה יותר תחרותית ,  אבל הפערים שמכבי חיפה צברה על שאר יריבותיה מזכירים את המציאות של עולם הכדורסל .  חמי אוזן סוגר מחזור ,  ממליץ ליצחקי להפוך ליניב קטן של ביתר ,  מסביר איך אפשר להוריד לחץ מגוטמן ותוהה איך בערוץ הספורט יצרו תכנית סיכום מחזור + לייב

