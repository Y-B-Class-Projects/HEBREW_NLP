עופר היי-טק בוחנת גיוס או הנפקה בבורסה 
 >  >  משפחת עופר ואודי אנג'ל ,  בעלי השליטה בעופר היי-טק הפועלת כקרן הון סיכון ,  בוחנים אפשרות לגיוס הון באמצעות הנפקה למשקיעים פרטיים ,  או הנפקה של הקרן בבורסה לפי שווי של כ-300 מיליון דולר .  ככל הנראה נבחנת הנפקה של 20% ממניות החברה .  עופר היי-טק היא זרוע הטכנולוגית של הקבוצה .  היא פועלת יותר מ-15 שנה וביצעה עד היום השקעות במאות מיליוני דולרים .  אחת האחזקות שלה היא 8.5% בחברת בטר פלייס ,  שהוקמה בידי שי אגסי ועידן עופר .  לקרן יש גם אחזקות בלומניס ,  המייצרת ומשווקת מכשור רפואי לטיפולים אסתטיים ואופטלמיים ;  בחברת אנזימוטק ,  המפתחת טכנולוגיות ביוסינטזיות חדשות ותחליפים אורגניים לשימוש בתעשייה ;  ובחממת ניות שבצפון הארץ .  עופר היי-טק פועלת כקרן הון סיכון וכקרן השקעות ,  ומוגדרת במשפחת עופר כבית השקעות .  הקרן הוקמה ב-97' ונמצאת בשליטה משותפת ושווה של סמי עופר ואודי אנג'ל .  השקעותיה מתחלקות בין חברות בוגרות ,  דוגמת שלמה דברת  ( 60% )  ,  חברות צעירות מתחום מדעי החיים  ( 30% )  וחסרות תוכנה  ( 10% )  .  לפי ההערכות ,  עד למשבר הכלכלי העולמי הושקעו בה 250 מיליון דולר .  בתחילת 2007 אמר מנכ"ל הקרן ,  יואב דופלט ,  כי הכוונה להגיע באמצעות הקרן להשקעות  " ברף הגבוה "  של מאות מיליוני דולרים .  ההערכות היו כי עופר ואנג'ל ישקיעו בה כ-400 מיליון דולר עד 2012 .  עם זאת ,  נראה כי המשבר הכלכלי העולמי טרף את הקלפים .  מקורות בשוק ההון סיכון ציינו כי הקרן עצרה השקעות המשך בחברות הזנק והמשיכה להשקיע בחברות נבחרות בלבד .  אתמול הכחישו בקרן את הטענות וציינו ,  כי הקרן המשיכה להשקיע במשבר יותר מקרנות אחרות .  עתה מנסה הקרן לגייס הון באמצעות הכנסת משקיעים חדשים ,  מהציבור או פרטיים .
 
עופר היי-טק בוחנת גיוס או הנפקה בבורסה 
nan
