משחקים הם עסק רציני
רופאים ,  טייסים ומורים עשו את זה קודם .  עכשיו תור המנהלים .  משחקים וסימולציות להכשרת מנהלים הולכים ותופסים נפח במחקר האקדמי וגם בשימוש המעשי
 >  >  באחרונה נחשפת שוב עוצמתו של המשחק - ההבטחה הגלומה בו וחשיבותו הארגונית ,  האנליטית והחינוכית - בעיקר המשחק המבוסס על מחשב ורשת .  המשחק שייך בתודעתנו לבילוי ופנאי .  ואכן יש לו תפקיד חשוב שם ,  אך תפקידו גדול עוד יותר בלמידה ,  הוראה ,  ניתוח ופיתוח .  המשחק מעניין במיוחד בשדה ההכשרה של מנהלים .  הסימולציה והמשחק מוכרים היטב כחלק אינטגרלי מתהליך ההכשרה במקצועות כמו טיס ,  הוראה ,  רפואה וצבא .  עכשיו הגיע זמנם של המנהלים .  בבית הספר לניהול אנחנו עוסקים בשנים האחרונות בפיתוח ,  הטמעה והערכה של משחקים וסימולציות בהכשרת מנהלים .  זהו אחד מפעמי העתיד .  בני אדם וגם בעלי חיים אחרים ,  לומדים כמעט כל מה שחשוב מגיל צעיר באמצעות משחק :  ללכת ולדבר ,  להסתדר עם האחר ולהתנהל עם שותפים ונגד יריבים .  במשחק יש הכל :  הנאה ,  צחוק והזרמת אדרנלין ודופמין היוצרים רקע ביולוגי מתגמל .  התגמול המיידי להצלחה ,  שאינו דורש דחיית סיפוקים ;  החזרה הנדרשת כדי להטמיע תפישה וכישורים - רבים מן היתרונות האלה לא בהכרח מאפיינים שיטות אחרות כמו הרצאה ,  קריאה ,  או שיחה .  כוחו של המשחק היה מוכר כבר בהיסטוריה .  החל מ"ישחקו הנערים לפנינו "  של יואב ואבנר שרי הצבא המקראיים ,  דרך משחקי האולימפיאדה ביוון ,  ועד הרצינות התהומית שבה התייחסו למשחקי שחמט במאבקים הבין מעצמתיים של אמצע המאה העשרים .  באחרונה ראינו את חשיבותו של המשחק בהשקעה האדירה של הסינים בהכנת האולימפיאדה .  גם בחקר הכלכלה ובניתוחים אסטרטגיים תופשת תורת המשחקים מקום נכבד .  מוזר ,  לכן ,  שמשחק מקודד אצל רבים מאתנו כפעילות לא רצינית .  דווקא בגלל העוצמות האלה ,  משחק הוא אולי אחד הדברים הרציניים ביותר .  הוא רציני בגלל הכוחות הפדגוגיים שלו ,  בגלל כוחו בשכנוע ובגלל המשיכה אליו הגובלת לפעמים בהתמכרות .  הוא רציני גם בגלל ההבטחה הכלכלית שהוא נושא בחובו .  משחקי מבוגרים תעשיית המשחקים גדלה והולכת ,  ולא רק לצורך שעשועי ילדים .  עם השתכללות המשחקים הממוחשבים והמשחקים מבוססי הרשת ,  המשחק הופך לקבוצתי יותר וקהילתי .  פחות סוליטר וטטריס ,  ויותר sim או world of warcraft .  בספרו של אדוארד קסטרונובה synthetic worlds מתועדים הסכומים האדירים העוברים מיד ליד בקנייה של אמצעים וכלים וירטואליים ,  והמספר העצום של שחקנים בעולם .  קצב הצמיחה של המשחק farmville בפייסבוק הוא דוגמה להצלחה מסחררת .  ניכרת צמיחה מואצת בשימוש במשחקים ממוחשבים בפרסום ,  בענף הנקרא advergaming וניכרת פריחה בפיתוח של משחקים לצורכי למידה .  תחום חדש נולד :  game based learning  ( למידה מבוססת משחק )  ,  serious games  ( משחקים רציניים )  ו-meaningful play  ( משחק משמעותי )  .  אנחנו ,  העוסקים בהכשרת מנהלים ,  חייבים להטות אוזן .  סימולציה במשרד התובנה החדשה ביחס להכשרת מנהלים באקדמיה וגם בתעשייה היא שיש לנצל את כוחות המשיכה והשינוי הטמונים במשחק כדי להשיג למידה ופיתוח .  מה שפעם עשו בחוץ ,  תוך קיפוץ על סלעים וטיפוס על חבלים ,  עושים כיום בצורה ממוחשבת בפנים ,  בכל תנאי מזג אוויר ,  ובאופן שהרלוונטיות שלו לעבודה מדברת בעד עצמה .  אחד השינויים המתרחשים בסביבות ניהול מכופתרות הוא ההכרה שסימולציות ממלאות תפקיד חשוב גם בעבודה ,  בהכשרה ,  בניתוח ובפיתוח הארגוני .  הוויזואליות ,  הגראפיקה ,  ההטמעה בתוך מציאות אחרת עד קרוב לאובדן חושים ,  עשתונות ,  או התמצאות ,  עשו להם שם .  יש במשחק הטמעה והזדהות של השחקן עם הדמות ,  דבר המוליך ליתר הפנמה ועומק רב יותר של למידה .  אפילו בתחומים  " יבשים "  כמו לוגיסטיקה או חשבונאות אפשר להגיע ללמידה חווייתית .  אין דומה שיחה על שרשרת אספקה או הרצאה על טריק פיננסי להתנסות בדינמיקה שהן מייצגות .  המשחק הממוחשב מאפשר עבודה עצמאית ,  עבודה בצוות ,  ועבודה ממרחק ,  עד כדי עבודה עם קבוצות וכיתות לומדים הפרושות באופן בינלאומי .  המחשב והרשת אטרקטיביים כמצע למשחק לימודי בין היתר משום שהם מאפשרים לדמות כמעט כל תהליך .  המשחק מבוסס הרשת מעניין גם בגלל שבשונה ממשחק מסורתי הוא מזמין תהליך של חקירה וחשיפת החוקים מעבר לתרגולם בלבד .  במשחק המסורתי השחקן מתחיל רק לאחר הכרת החוקים ופועל בעיקר בתוכם .  במשחק הממוחשב עיקר המאמץ הוא בחקירה :  חשיפת החוקים ,  בדיקה וניתוח רגישות .  יש בו גם משוב סדור ותדיר .  בנוסף המשחק הממוחשב אוכף תדריכי פתיחה ותחקירי סיכום הרבה יותר מהליך ניתוח או הדרכה ממוצעים .  משחקי מחשב ורשת המנוהלים נכון מבוססים על תדריך מסודר ומושכל מראש ,  ומזמינים תחקיר מונחה להפקת לקחים לאחר המשחק .  המשחק הממוחשב מאפשר לבצע undo , " שנה ",  rewind ,  לחזור על פעולה ולבחון את משמעויותיהן של גישות שונות .  אפשרות זו היא אחת מן הדרכים המעטות שבהן משחק מחשב טוב חורג במפגיע מן הניסיון ליצור דמיון לחיים האמיתיים .  המשחק הממוחשב חותר להפחית את עלות הטעות ולהגדיל את הנכונות להתנסות שוב .  לא הכל ורוד מתבקשת ,  לכן ,  היווצרות של ענף משחקים בהכשרה של מנהלים ובפיתוח ארגונים .  ואכן ,  משחקים רציניים היו לתנועה עולמית .  במוסדות מחקר ובמערכות הכשרה בעולם המערבי יש השקעה גוברת בכלים אלה .  בשנים האחרונות ,  אפילו תוך כדי המשבר הכלכלי ,  צמח המימון של קרנות מחקר גדולות ,  אמריקאיות ואירופיות ,  לפיתוחים בתחום זה .  תוכניות הלימוד ,  החל מבתי הספר היסודיים והתיכוניים ועד להשכלה הגבוהה ומערכות הכשרה בתעשייה ,  צריכות להתעדכן כדי להכיל את האפשרויות החדשות .  מובן שלא הכל ורוד .  יש עוד צורך להבחין בין מקומות בהם הדמיה ומשחק מועילים ומקומות שבהם הם מסתירים את העיקר .  נצטרך ללמוד יותר על שאלות של אתיקה ומשחק .  יש מחסור אמיתי במשחקים ובסימולציות מותאמים לשפה ולתרבות המקומית .  פיתוח והתאמה של כלי למידה שכאלה היא מלאכה לא קלה ורובה עוד לפנינו .  גם הוויתור על לוקליזציה ,  וההחלטה להשתמש בכלים דוברי אנגלית הוא לא פשוט ויש להיזהר בשימוש שכזה ולחקור אותו .  המשחק במחשב וברשת יצר אפוא הזדמנויות לתת דרור לדמיון ולבנות עולמות חדשים .  עם זאת זהו שדה שברובו עדיין איננו חרוש ועלינו ללמוד אותו .  - הכותב הוא ראש בית הספר לניהול באוניברסיטת חיפה וראש מרכז שגיא לחקר האינטרנט - הסוגיה :  לאיזה כיוון צועדות התוכניות לפיתוח מנהלים ?  הפתרון :  משחקי סימולציה ממוחשבים ומבוססי רשת מסייעים בהפנמת כישורי ניהול באופן חוויתי ועמוק הדרך הנכונה :  האקדמיה עסוקה בחקר ובפיתוח משחקים מסוג זה כיוון שהם יוצרים חוויית למידה משמעותית ,  ומהווים כלי בעל פוטנציאל כלכלי

משחקים הם עסק רציני
רופאים ,  טייסים ומורים עשו את זה קודם .  עכשיו תור המנהלים .  משחקים וסימולציות להכשרת מנהלים הולכים ותופסים נפח במחקר האקדמי וגם בשימוש המעשי

