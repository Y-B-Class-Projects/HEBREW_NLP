 " אבו מאזן יבקש ממועה"ב לשרטט גבולות מדינה "
 גורמים פלסטינים המקורבים ליו"ר הרשות סיפרו על אכזבתו מישראל ומארה"ב ועל  " צעד היסטורי ",  שבו הוא מתכוון לנקוט .  להערכתם ,  אבו מאזן יילך למועצת הביטחון של האו"ם כדי לשרטט את גבולות המדינה הפלסטינית
 ( צילום :  רויטרס ,  עריכת וידאו :  גדי וינסטוק ) 
גורמים פלסטינים המוגדרים  " מהימנים "  מסרו הבוקר  ( ראשון )  לעיתון  " א-שרק אל-אווסט "  כי  " אחרי עשרות שנים של עימותים ומשברים ,  יו"ר הרשות הפלסטינית אבו מאזן מאוכזב קשות מישראל ומארה"ב ".  לדבריהם ,  אבו מאזן אמר : " יש לי ניסיון של 40 שנה איתם ,  שלא הביאו שום תועלת ". 
עוד מסרו המקורות כי אבו מאזן  " חושב על כל האפשרויות העומדות לרשותו "  והוא אף רמז לאנשיו ולעיתונאים שהתלוו אליו בטיסתו לוושינגטון ופריז כי אפשר ויתפטר בקרוב : " ייתכן וזוהי הפעם האחרונה שאתם טסים עמי ",  אמר להם במטוס .  
יחד עם זאת ,  בכירים פלסטינים מעריכים כי  " הצעד ההיסטורי "  שאותו מתכוון לנקוט אבו מאזן יהיה ללכת למועצת הביטחון כדי לשרטט את גבולות המדינה הפלסטינית או לחלופין לאמץ את רעיון המדינה האחת  ( לשני עמים  נ.י )  : " אבו מאזן כועס מאד והוא חושב על כל האפשרויות הקיימות ". 
 בתוך כך ,  בכיר פתח מוחמד דחלאן אמר לעיתון  " אל-חיאת "  כי ההנהגה הפלסטינית בוחנת אפשרות לפנות למועצת הביטחון באמצעות הליגה הערבית בדרישה לחייב את ישראל להפסיק את הבנייה בהתנחלויות ולקבל את פתרון שתי המדינות . " התעקשותה של ישראל להמשיך לבנות בהתנחלויות מוכיחה כי היא אינה רצינית בכוונותיה לשלום אלא השלום עבורה הוא מסווה להמשיך בבנייה בהתנחלויות ",  אמר .

" אבו מאזן יבקש ממועה"ב לשרטט גבולות מדינה "
 גורמים פלסטינים המקורבים ליו"ר הרשות סיפרו על אכזבתו מישראל ומארה"ב ועל  " צעד היסטורי ",  שבו הוא מתכוון לנקוט .  להערכתם ,  אבו מאזן יילך למועצת הביטחון של האו"ם כדי לשרטט את גבולות המדינה הפלסטינית

