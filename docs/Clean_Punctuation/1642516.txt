ושבו מוחות לגבולם
השכר נמוך ,  התנאים פחות טובים ואין תקנים - ולמרות הכל 50 מדענים ישראלים מהשורה הראשונה חזרו בשנים האחרונות לישראל  ?  נוסחת הקסם פשוטה :  הקמת מרכזי מחקר חדשים  ?  קווין קוסטנר כבר אמר את זה קודם : " אם תבנו אותם - הם יבואו "
  >  >  כשפרופ' עדה יונת קיבלה את פרס הנובל בכימיה חשו רבים בישראל גאווה :  הנה ,  שוב אחת משלנו עשתה זאת .  ואולם התחושות לוו בדאגה וחשש - האם תוכל האקדמיה הישראלית להצמיח עדה יונת נוספת ?  בריחת המוחות מישראל הותירה לכך סיכוי קלוש מאוד .  עם זאת ,  באחרונה גדלו הסיכויים לשחזר את הצלחתה של יונת .  המדענים המצטיינים שעזבו את ישראל ועברו לחוד החנית של המדע באוניברסיטאות היוקרתיות ביותר של ארה"ב וקנדה ,  מתחילים לחזור .  נכון ,  אי אפשר אפילו להשוות את השכר שהם מקבלים שם לעומת זה בישראל .  נכון ,  הבעיה העיקרית היא שאין בישראל מרכזי מחקר ופיתוח נאותים ,  או מספיק תקנים במכוני המחקר ובאוניברסיטאות לחזור אליהם .  אבל למרות כל הקשיים ,  באחרונה נמצאה נוסחת הקסם .  כ-50 מדענים מהשורה הראשונה  - " הכוכבים "  של תחום המחקר ,  כפי שכינה אותם המדען הראשי במשרד התמ"ת ,  אלי אופר ,  בראיון ל-themarker - חזרו לישראל .  כ-40 מהם חזרו לחמישה מכוני ננו-טכנולוגיה שהוקמו בישראל ,  וכעשרה נוספים למכון הביו-טכנולוגיה בבאר שבע ,  שייחנך בשבועות הקרובים .  היצירתיות היתה פרי עבודתו של פורום תל"ם ,  הכולל נציגים מות"ת  ( ועדה לתכנון ותקצוב )  וממשרדי התמ"ת ,  המדע ,  הביטחון והאוצר .  הפורום אימץ מסקנות של ועדה בראשות ד"ר דן מידן ,  מייסד ונשיא לשעבר באפלייד-מטריאלס ,  לקדם מרכזי התמחות בננו-מדע וננו-טכנולוגיה לטובת כניסה לתחום הננו באקדמיה ובתעשייה .  לפרויקט הוקצו כ-250 מיליון דולר - שליש מהם כספי מדינה ,  שליש מתרומות ושליש מהמוסד שבו מוקם המכון . " גייסנו את מיטב המוחות בארה"ב למכון הננו של הטכניון ",  אומר אורי סיון ,  לשעבר מנהל המכון . " ההצלחה שלנו עם צעירים טובה בהרבה .  אחרי שאנשים מקבלים קביעות ודרגת פרופסור חבר בארה"ב ,  הם מתקשים יותר לחזור .  כדי להביא איש סגל צעיר דרושים מיליון דולר ".  גם את תלוש המשכורת מנסים בישראל לשדרג ,  אף שעדיין יש פער ניכר בין ישראל לעולם . " אנחנו מקבצי נדבות ">  >   " הייתי בקנדה ארבע שנים וכמעט הגעתי לאזרחות - חסרו לי רק כמה חודשים .  אבל אז התקשרו אלי מישראל והציעו לי את המשרה .  חזרנו עם כל המשפחה באוקטובר 2008 .  אם אקבל קביעות - אשאר ",  אומר ד"ר רז זריבץ' .  זריבץ' הגיע למכון הביו-טכנולוגי בבאר שבע מ-ubc  ( university of british colombia )  בוונקובר . " עשיתי פוסט דוקטורט במכון ויצמן בביולוגיה מבנית ,  עם התמחות במבנה חלבונים ותפקודם בחיידקים מחוללי מחלות קשות .  בקנדה הרווחתי 40-47 אלף דולר בשנה ברוטו ,  וחלק מהזמן קיבלתי מלגות .  בישראל התנאים נקבעים על ידי הות"ת ,  וכמרצה בכיר אני מרוויח בערך 9,000 שקל נטו בחודש ".  לדבריו , " כל ההטבות שהבטיחו במסגרת חגיגות ה-60 למדינה היו בלבול מוח .  צריך לעורר את ההנהגה .  אנחנו מקבצי נדבות ".  כיצד אפשר להחזיר את המדענים ?   " יותר תקנים באוניברסיטאות לקליטת החוזרים .  זה שלב קריטי אחרי פוסט דוקטורט .  בנוסף ,  חסרה כאן חברה שמחזיקה קומפלקס פיתוחי שמתקרב לזה של פייזר ".  מה דעתך על מצב ההשכלה הגבוהה ?   " המצב מידרדר ,  בדעיכה מסיבית ,  ומפחיד לראות את זה .  אם היו עושים לסטודנטים של היום מבחנים שעשו לנו לפני שבע שנים ,  הם היו נכשלים ".  ד"ר רז זריבץ' מצב משפחתי :  נשוי + 3 מגורים :  באר שבע חזר :  אוקטובר 2008 מאיפה בא :  בריטיש קולומביה בוונקובר קנדה שכר בחו"ל :  כ-40-47 אלף דולר בשנה איפה נקלט :  המכון הביוטכנולוגי בב"ש שכר בארץ :  כ-10,000 ש ' " חשבתי שחסר אפס בתלוש המשכורת בישראל ">  >   " תמיד רציתי לחזור ",  אומרת רינה טננבאום ,  שהתגוררה בארה"ב מ-1991 ועבדה במכון המחקר של אוניברסיטת ג'ורג'יה-טק . " גדלתי בירושלים ובעלי יליד צפת ,  כך שהשורשים שלנו כאן .  הכל תלוי במציאת המשרה המתאימה ".  ב-2005 החליטה טננבאום לחזור . " חזרתי לתפקיד חברת סגל בפקולטה להנדסה כימית בטכניון ,  ואני עובדת גם במכון הננו-טכנולוגיה .  אני עדיין קשורה שם למחקר בתחום הביו-חומרים ,  כאלה שאפשר לסנתז ולחקות את הטבע .  פה אני מתמקדת בבנייה חכמה של חומרים ,  שישמשו ,  למשל ,  להולכת תרופות לתאי גוף ספציפיים כמו תאים סרטניים ".  ההלם האמיתי לאחר השיבה לישראל הגיע כשקיבלה את תלוש המשכורת הראשון : " חשבתי שחסר בו אפס .  הייתי בשוק .  זה היה פחות מרבע ממה שהרווחתי שם .  וזה לא כל ההבדל :  בארה"ב התלושים הם שתי שורות באינטרנט .  פה יש תוספות ונדבכים וטריקים ".  כיצד אפשר להחזיר את המדענים ?   " צריך לפתוח את המגזר לחוזים אישיים ולאפשר לישראלים לשמור על משרה בחו"ל במקביל לזאת בישראל ".  מה דעתך על מצב האקדמיה בישראל ?   " הרבה פחות טוב מבעבר .  קטסטרופה .  הילדים מגיעים מתיכון ברמת ידיעות ויכולת חשיבה עצמית נמוכות יחסית למה שאני זוכרת .  אני מודאגת מאוד ".  פרופ' רינה טננבאום מצב משפחתי :  נשואה + 2 מגורים :  חיפה חזרה :  2005 מאיפה באה :  מכון המחקר של אוני' ג'ורג'יה טק שכר בחו"ל  " פי 4 מבישראל "  איפה נקלטה :  מכון הננו בטכניון  " מיליון דולר נגמרים מהר מדי ">  >  אחד החלומות הגדולים של כל מדען הוא לגלות עולם חדש ,  תעשייה חדשה שעד עתה לא היתה קיימת .  רויכמן מנסה להגשים את החלום הזה : " הגעתי מאוניברסיטת ניו יורק ,  שם עשיתי פוסט דוקטורט בפיסיקה בתחום העוסק בלכידה אופטית של חלקיקים .  משתמשים בזה לבנות חומרים חדשים ולחקור פיסיקה בסיסית .  התחום יאפשר לשלוט על חלקיקי אור ולפתח תעשייה חדשה שמתבססת על חלקיקי אור במקום על חשמל ".  רויכמן שהתה ארבע שנים בחו"ל ,  וחזרה לפני שנה וחצי לתל אביב לאחר שלדבריה היה לה  " הרבה מזל .  קיבלתי מילגה כמעט חד-פעמית לטכנולוגיות משולבות ,  שאיפשרה לאוניברסיטה להעלות את הסכום למעבדה .  כדי להקים מעבדה סבירה הייתי צריכה כמיליון דולר ועוד 100 אלף דולר לשיפוצים ,  כי המבנים פה ישנים ".  כיצד אפשר להחזיר את המדענים ?   " מלגות של טכנולוגיות משולבות הן דבר מבורך .  המדע יקר יותר ,  המכשור יקר יותר ומיליון דולר לחוקר נגמרים מהר מדי ".  מה דעתך על מצב ההשכלה הגבוהה ?   " הדור פוחת והולך .  הרמה של הסטודנטים שמגיעים לתואר ראשון יורדת .  אנחנו כל הזמן מנמיכים דרישות - וזה לא טוב ".  ד"ר יעל רויכמן מצב משפחתי :  נשואה + 3 מגורים :  נאות אפקה ,  תל אביב מאיפה באה :  אוניברסיטת ניו יורק שכר בחו"ל :  מוערך ב40--50 אלף דולר בשנה חזרה :  לפני חצי שנה איפה נקלטה :  מכון הננו באוניברסיטת ת"א שכר בארץ :  כ-10,000 ש' בחודש  " מרכז הננו היה גורם חזק בשיקולים לחזור ">  >   " הלכתי בכוונה לחזור .  לרגע לא חשבתי להישאר שם .  למזלי קיבלתי כמה הצעות לחזור .  יש רבים וטובים שמחכים לאופציה הזאת ",  אומר בועז פוקרוי ,  שחזר לישראל לפני חצי שנה . " הגעתי מהרווארד שבקיימברידג' ,  ארה"ב .  עשיתי שם פוסט דוקטורט שעסק בעקרונות החומרים הקיימים בטבע ושיעתוקם לחומרים סינתטיים .  במכון הננו בטכניון אני ממשיך את המחקרים האלה .  הרווחתי שם כ-45 אלף דולר בשנה ".  ההצעה שקיבל מישראל היתה מפתה : " מרכז הננו היה גורם די חזק בשיקולים לחזור ,  כי ידעתי שיש מרכז עם מכשור מתקדם והבאת אנשים מפקולטות של פיסיקה וביולוגיה ,  שזה דבר ייחודי ".  בנוסף ,  היו השיקולים האישיים : " קשה להיות רחוק מהמשפחה ,  במיוחד כשיש ילדים קטנים .  גם מזג האוויר קשה :  מינוס 10-15 מעלות ".  כיצד אפשר להחזיר את המדענים ?   " קודם כל לא לזלזל בהם .  הם לא יושבים במגדל שן ומקטרים כל היום .  כל אחד יכול להרוויח פי שלושה לו היה עובד בחו"ל .  בנוסף הממשלה צריכה לפתוח משרות לחוקרים ".  מה דעתך על מצב ההשכלה הגבוהה ?   " המצב די טוב .  אם אני משווה סטודנטים בהרווארד לאלה שבטכניון ,  הממוצע שם לא יותר טוב ממה שאני רואה בטכניון ".  ד"ר בועז פוקרוי מצב משפחתי :  נשוי + 2 מגורים :  חיפה חזר :  לפני כחצי שנה מאיפה בא :  אוני' הרווארד שכר בחו"ל :  כ-45 אלף דולר בשנה איפה נקלט :  מכון הננו בטכניון שכר בארץ :  כ-10,000 ש' בחודש  " יש כאן סטודנטים מדהימים ">  >   " הייתי בארה"ב יותר מארבע שנים ,  וחזרנו לפני כחצי שנה ",  מספר ד"ר אביגדור אלדר , " המשפחה קיבלה את החזרה בשמחה .  למעשה ,  הילדים כבר שכחו מארה"ב ".  בארה"ב עבד אלדר עבד באחד מחמשת המוסדות המובילים בארה"ב במדעים מדויקים - קלטק קליפורניה אינסטיטיוט אוף טכנולוג'י . " עבדתי במעבדה שמנסה להבין היבטים בסיסיים בהתנהגות תאים ,  כשהדגש היה על חיידקים ",  הוא מספר ,  ומודה כי גם הוא אינו מאושר כשהוא רואה את התלוש בסוף החודש : " הרווחתי 40-50 אלף דולר בשנה ,  משכורת של פוסט דוקטורנט .  בישראל ארוויח ברוטו פחות מהנטו שהיה לי בארה"ב .  אבל ההחלטה לחזור מבוססת על רצון לחיות בישראל ליד המשפחה והחברים .  הגעתי כדי להישאר ".  את התואר דוקטור בביולוגיה קיבל ממכון ויצמן .  תואר ראשון עשה באוניברסיטה העברית  ( פרויקט תלפיות )  במתמטיקה ופיסיקה ,  ואת התואר שני בפיסיקה קיבל מאוניברסיטת תל אביב .  כיצד אפשר להחזיר את המדענים ?   " המדינה צריכה לנצל את נקודת הסיום שלאחר הפוסט דוקטורט ,  שבה צריכים לקבל החלטה .  זה שלב טוב לתפוס את החוקרים ולהחזיר אותם ".  מה דעתך על מצב ההשכלה הגבוהה ?   " אני עוד לא מלמד ,  אבל נראה לי שיש כאן סטודנטים מדהימים ,  לא פחות טובים מבכל אוניברסיטה אמריקאית מובילה ".  ד"ר אביגדור אלדר מצב משפחתי :  נשוי + 3 מגורים :  כפר סבא חזר :  לפני כחצי שנה מאיפה בא :  קלטק אינסטטיוט אוף טכנולוג'י בקליפורניה שכר בחו"ל :  כ-40-50 אלף דולר בשנה איפה נקלט :  אוני' ת"א שכר בארץ :  כ-10,000 ש ' " מה שהחזיר אותי זו הציונות ">  >   " בבוסטון הרווחתי כ-50 אלף דולר בשנה ,  וכאן השכר נקבע על ידי הות"ת ולא עובר את ה-10,000 שקל בחודש .  הייתי שם ארבע שנים וחצי ,  ומה שהחזיר אותי זו הציונות ,  הרצון לגדל ילדים ישראלים בקרבת המשפחה והחברים ",  אומרת ד"ר אסתי ייגר לוטם . " הגעתי ממכון וויט הד למחקר ביו-רפואי .  ב-mit עשיתי פוסט דוקטורט בביולוגיה חישובית  ( ביואינפורמטיקה )  .  אני מפתחת אלגוריתמים לזיהוי מחוללי מחלות מורכבות כמו סרטן ופרקינסון ולמציאת דרכי טיפול חדשות ".  ייגר לוטם מספרת שהיא זאת שיזמה את חזרתה לישראל : " שמעתי על המכון הביו-טכנולוגי בבאר שבע ופניתי אליו .  מראש אמרנו שנחזור .  כיצד אפשר להחזיר את המדענים ?   " צריך לפתח כאן תעשייה ביו-רפואית ולפתוח את שורות האקדמיה מבחינה תקציבית .  בנוסף ,  יש לפתח מחקר צמוד לבתי חולים ,  מכוני מחקר עצמאיים ומכונים בין-אוניברסיטאיים .  אני מכירה הרבה משפחות בבוסטון שמתות לחזור ולא יכולות ,  כי אין להן כאן עבודה .  אם היה להן עוגן זה היה נהדר ".  מה דעתך על מצב ההשכלה הגבוהה ?   " אתחיל ללמד רק בשנה הבאה ,  אבל בינתיים אני רואה שצריך להשקיע הרבה יותר .  יש כאן פוטנציאל אדיר .  אני נתקלת בסטודנטים מעולים עם חשיבה מקורית ,  יוזמה והשקעה ".  ד"ר אסתי ייגר לוטם מצב משפחתי :  נשואה + 4 מגורים :  מצפה אביב בגליל חזרה :  אוגוסט 2009 מאיפה באה :  ווייט הד למחקר ביו רפואי שכר בחו"ל :  כ-50 אלף דולר בשנה איפה נקלטה :  המכון הביוטכנולוגי בב"ש שכר בארץ :  כ-10,000 ש' בחודש

ושבו מוחות לגבולם
השכר נמוך ,  התנאים פחות טובים ואין תקנים - ולמרות הכל 50 מדענים ישראלים מהשורה הראשונה חזרו בשנים האחרונות לישראל  ?  נוסחת הקסם פשוטה :  הקמת מרכזי מחקר חדשים  ?  קווין קוסטנר כבר אמר את זה קודם : " אם תבנו אותם - הם יבואו "
 
