הפלשתינים : " החלטת ישראל להקל את היצוא מעזה תתניע את הצמיחה הכלכלית "  
היצוא מעזה עשוי להתחיל בתחילת שנת 2011 ;  בשנת 2006 הסתכם היצוא מעזה ב-400 מיליון דולר
מפעל הרהיטים של מאהר מושאטהא הפסיד 10 מיליון דולר בשנה בהכנסות אבודות ,  ונאלץ לפטר את מרבית עובדיו בימי המצור הישראלי על עזה בשנת 2007 ,  בעקבות השתלטות חמאס על הרצועה .  כעת ,  חברת הרהיטים של מושאטהא עשויה להתחיל לשלוח מיטות זוגיות ללקוחות בישראל ובגדה המערבית  לאחר שאתמול אישרה ממשלת ישראל תוכניות להתחלה הדרגתית של יצוא מעזה . " אנחנו מתחילים לייצא שוב כל מה שיתנו לנו ",  כך אמר מושטהא בראיון לבלומברג .  ההקלות בהגבלות על המסחר בין ישראל ובתי העסק בגדה המערבית הובילו לצמיחה של 7.2% בתמ"ג של הרשות הפלשתינית ,  לפי בלומברג.המצור של ישראל על עזה הוביל להישארותם של 1.5 מיליון בני אדם בשטח שגודלו 360 קמ"ר ,  ולחפירתן של למעלה מ-1,000 מנהרות הברחה ממצרים והגדיל את תלותה על עזה בסיוע מחו"ל .  ישראל ,  כמו ארה"ב והאיחוד האירופי ,  רואה בחמאס ארגון טרור.שיעור האבטלה בעזה עומד על 39% ו-15% בגדה המערבית ,  לפי נתוני הבנק העולמי .  התמ"ג לנפש בעזה עומד על 775 דולר  לעומת 1,718 בגדה המערבית ,  לפי הלישכה המרכזית לסטטיסטיקה של הרשות הפלשתינית .  הפלשתינים טוענים כי הקלת המצור על עזה והגבלות התיירות לגדה המערבית היא מרכיב מפתח לחידוש הצמיחה הכלכלית ברשות הפלשתינית .  היצוא מעזה עשוי להתחיל בתחילת שנת 2011 ,  כך אמרו גורמים בממשלת ישראל לבלומברג .  בנוסף ,  מוצרים נוספים עשויים להתווסף לרשימת המותרים למסחר עם עזה ,  לפי בלומברג .  בשנת 2006 הסתכם היצוא מעזה ב-400 מיליון דולר ,  או 40% מהכלכלה המקומית ,  לפי עומאר שבן ,  מנהל מכון המחקר פאל-תינק בעזה בראיון לבלומברג . " באופן תיאורטי ,  אף כלכלה לא יכולה לתפקד עם מסחר בכיוון אחד ",  כך אמר שבן . " בפועל ,  בשנים האחרונות עזה ניסתה לתפקד כשמרכיב עיקרי מהכלכלה נחסם ". 

הפלשתינים : " החלטת ישראל להקל את היצוא מעזה תתניע את הצמיחה הכלכלית "  
היצוא מעזה עשוי להתחיל בתחילת שנת 2011 ;  בשנת 2006 הסתכם היצוא מעזה ב-400 מיליון דולר

