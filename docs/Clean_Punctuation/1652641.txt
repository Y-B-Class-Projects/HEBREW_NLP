גרנט מייעץ לקאפלו : " קח את ג'יימס "
 מאמן פומפי ממליץ למאמן נבחרת אנגליה להרכיב את דייויד ג'יימס כשוער הראשון : " יש לו ניסיון ,  רעב והוא מבין כדורגל "
 לאברהם גרנט יש טיפ לפאביו קאפלו לקראת המונדיאל הקרב ובא .  מאמן פורטסמות הבהיר את דעתו לגבי השוער שצריך לעמוד בשער הנבחרת האנגלית בדרום אפריקה וטוען כי דייויד ג'יימס ,  השוער שלו בפומפי ,  הוא זה שצריך להיות השוער הראשון .
 ג'יימס עצמו לא עמד בשער הנבחרת תשעה משחקים רצופים ,  כאשר קאפלו העדיף את רוברט גרין ובן פוסטר על פני השוער בן ה-39 . " יש לי הרגשה שכשהגביע העולמי יתקרב ,  ג'יימס יהיה הבחירה הראשונה ",  אמר גרנט בראיון ל'פורטסמות ניוז' . " יש לו ניסיון ,  הוא מבין כדורגל ויש לו רעב למשחק ".  גרנט המשיך להרעיף שבחים על השוער שלו ,  והוסיף : " כשיש לך את הידע הזה ,  זה טוב ואתה צריך להשתמש בזה .  מבחינתי ,  הוא מספר 1 ,  אבל אני לא המאמן של הנבחרת .  פאביו קאפלו הוא האיש שמחליט והוא אדם שאני מחבב מאוד ". 
גרנט מאמין שיש לג'יימס מספיק זמן להוכיח לקאפלו שמקומו בסגל של הנבחרת . " קאפלו יקבל את ההחלטה ,  אבל יש עוד שלושה חודשים עד הגביע העולמי .  יש עוד הרבה זמן לשנות דברים ,  ואני חושב שהדברים ישתנו ".  לשאלה האם מצבה הכלכלי של פורטסמות ישפיע באופן הזה על ג'יימס ,  הוא אומר : " אני לא חושב שמה שקרה כאן יהווה בעיה עבורו .  אני לא חושב שקאפלו יחשוב על הפירוק כשהוא יחליט על הבחירה שלו לשוער הנבחרת ". 

גרנט מייעץ לקאפלו : " קח את ג'יימס "
 מאמן פומפי ממליץ למאמן נבחרת אנגליה להרכיב את דייויד ג'יימס כשוער הראשון : " יש לו ניסיון ,  רעב והוא מבין כדורגל "
 
