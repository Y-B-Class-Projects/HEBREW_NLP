הריכוזיות בענף הפרסום גדלה ,  4 הגדולים מחזיקים 50% מהשוק
עוגת הפרסום התכווצה ב-2009 ,  אך ארבעת המשרדים הגדולים התחזקו - ושולטים יחד על תקציבים בהיקף של 1.5 מיליארד שקל  ?  אדלר חומסקי צמח ב-15% ,  אבל מקאן אריקסון עדיין מוביל את הענף בפער גדול
 >  >  הריכוזיות בענף הפרסום התעצמה ב-2009 :  כמו 2008 ,  השנה הסתיימה כשארבעה משרדי פרסום גדולים מחזיקים בחצי מעוגת הפרסום - כך עולה מנתוני יפעת בקרת פרסום המודדת את היקפי הפרסום בטלוויזיה ,  בעיתונות ובשאר ענפי המדיה  ( מדידה חלקית באינטרנט )  .  הארבעה הם מקאן אריקסון ,  אדלר-חומסקי ,  באומן-בר ושלמור-אבנון-עמיחי - המנהלים תקציבי פרסום בהיקף של 1.51 מיליארד שקל .  ב-2009 גדל היקף התקציבים ב-3% לעומת 2008 ,  למרות שעוגת הפרסום עצמה התכווצה ב-4% .  בפועל ,  כוחם של ארבעת משרדי הפרסום אף גדול הרבה יותר ,  משום שפרט למדיה שהם רוכשים בעבור לקוחותיהם ,  המשרדים רוכשים גם שטחי פרסום וזמן אוויר לפרסום גם בעבור מפרסמים אחרים ,  לקוחות של משרדי פרסום קטנים יותר .  ששת משרדי הפרסום הגדולים - שבהם נכללים גם גיתם ויהושע - מנהלים יחד 65% מעוגת הפרסום .  מדובר בענף ריכוזי במיוחד ,  שבו הכוח נמצא בידי קבוצה קטנה מאוד של סוחרי מדיה ,  כך שכוחם מול אמצעי המדיה גדול במיוחד .  כמו בכל שנה בשנים האחרונות ,  גם ב-2009 הובילו את הדירוג מקאן-אריקסון ואדלר-חומסקי .  למקאן ,  משרד הפרסום הגדול בישראל ,  מחזור שנתי של 481 מיליון שקל  ( הנתונים אינם כוללים את רכש המדיה למשרדים אחרים )  .  לפי נתוני יפעת ,  צמחה פעילות המשרד בשיעור של 2% לעומת מחזור פעילותה ב-2008 .  יפעת מפרסמת גם את דירוגי העשור שלה ,  שלפיהם מקאן-אריקסון - שכבר ב-2000 דורג ראשון - שמר על מיקומו כמשרד הפרסום המוביל בישראל .  על לקוחות המשרד שהגדילו בשנה החולפת את פעילות הפרסום שלהם ניתן למנות את המשביר לצרכן ,  שהיקף ההשקעה שלו בפרסום - בעיקר בעיתונות - גדלה בשיעור של 9% ;  יוניליוור ,  שהגדילה את נתח הפרסום שנמצא בידי מקאן ;  ותנובה ,  שתקציב הפרסום שלה גדל משמעותית ב-2009 וחלק גדול ממנו עבר לידי מקאן .  מאידך ,  יבואנית הרכב מאיר הקטינה את תקציב הפרסום שלה ב-2009 וכך גם חוגלה-קימברלי ואל-על - תקציבי עוגן של מקאן .  אדלר-חומסקי הציג ב-2009 צמיחה משמעותית בשיעור של 15% ,  המשרד מדורג שני לפי נתוני יפעת ,  עם פעילות שנתית בהיקף 413 מיליון שקל .  הפער בין אדלר-חומסקי למקאן ,  שב-2008 היה 25% ,  הצטמצם ב-2009 ל-15% .  ב-2000 דורג המשרד במקום השישי ובתוך עשור נהפך לשני בגודלו בישראל .  צמיחתו של אדלר-חומסקי ב-2009 הגיעה בעקבות הגדלת תקציב משמעותית של יבואנית המזגנים טורנדו ,  שהיקף הפרסום שלה עלה ב-2009 ב-29% ל-24 מיליון שקל .  ב-2010 ייהנה שלמור-אבנון-עמיחי מהיקיפי פרסום אלה ,  שכן תקציב טורנדו עבר לידיהם .  את טורנדו יחליף באדלר-חומסקי תקציב מזגני אלקטרה ,  שהסתכם ב-2009 ב-21 מיליון שקל - תקציב דומה בהיקפו דומה לזה שאיבד המשרד בזירת המזגנים .  אדלר-חומסקי צמח גם בזכות פלאפון ,  לאחר שנהפך ב-2009 למשרד הפרסום העיקרי שלה ,  שהוביל בעבורה את מהלך השקת הרשת החברה של החברה .  גם בזק הגדילה את תקציבי הפרסום שבידי אדלר-חומסקי ב-28% בשל השקת רשת ה-ngn החדשה .  אדלר-חומסקי נהפך למשרד הפרסום העיקרי גם של בנק הפועלים ומפעל הפיס ,  שהגדילו את תקציבי הפרסום שבידיו ,  ושל המותג תמי 4  ( בשמו החדש - שטראוס מים )  ,  שנמכר ב-2009 לשטראוס והגדיל את ההוצאה על פרסום ביותר מ-60% .  לא ברור עדיין אם תקציב המותג - שניהל פרסום בהיקף של כמעט 30 מיליון שקל - יישאר גם ב-2010 בידי המשרד או שיעבור לאחד משני משרדי הפרסום של קבוצת שטראוס .  בפער גדול של כמעט 100 מיליון שקל מדורג באומן-בר-ריבנאי במקום השלישי ,  עם ירידה קלה בשיעור של 3% ב-2009 לעומת 2008 .  בין לקוחות המשרד שהגדילו תקציבי פרסום ב-2009 ניתן למנות את hot ,  שתקציבי הפרסום שלה צמחו ב-19% ;  שטראוס ,  שאמנם לא הגדילה תקציבים משמעותית ב-2009 ,  אך בעבור באומן-בר מדובר היה בשנה מלאה שבה טיפל בתקציב הקבוצה ,  דבר שתרם למאזן שלו ;  ומי עדן ודלק מוטורס שהגדילו ההוצאה על פרסום .  בתוך כך ,  יוניליוור הקטינה מעט את חלקה בתקציב הפרסום שבידי באומן-בר ופלאפון הסיטה את עיקר התקציב לידי אדלר-חומסקי ,  מה שהביא לפגיעה במשרד .  במקום הרביעי ,  בפער קטן יחסית מהמקום השלישי ,  ניצב שלמור-אבנון-עמיחי ,  שסיים את 2009 עם ירידה של 5% במחזור הפעילות ,  שהסתכם ב-298 מיליון שקל .  שני לקוחות בולטים של המשרד הגדילו ב-2009 תקציבי פרסום :  שטראוס ,  שהסיטו למשרד חלק מרכזי מפעילות הפרסום שלהם ,  ופרטנר ,  שהגדילה משמעותית את התקציב .  גם יבואנית הרכב כלמוביל הגדילה את ההוצאה על פרסום .  המשרד נאלץ להיפרד ב-2009 מ-012 בשל ניגודי האינטרסים שבין החברה לבין פרטנר ,  לאחר כניסתה של פרטנר לזירות פעילות חדשות .  גם תקציב אופטיקנה עבר למקאן ,  אך המשרד קיבל את טורנדו בזירה שבה לא פעל קודם לכן .  היקף הפעילות של גיתם bbdo לא השתנה משמעותית ב-2009 .  המשרד סיים גם את השנה במקום החמישי בדירוג משרדי הפרסום ,  עם פעילות בהיקף 227 מיליון שקל - היקף דומה לזה שרשם ב-2008 .  כמה מלקוחותיו הבולטים הגדילו ב-2009 תקציבים ,  בהם לוריאל ,  שכמעט הכפילה את התקציב ;  נטוויז'ן וכלל ,  שהגדילו את תקציבי הפרסום שלהן בכמעט 100% .  שתי החברות נמצאות בבעלות איש העסקים נוחי דנקנר ,  מקורבו של מודי כידון ,  בעלי המשרד .  בנק הפועלים החליש במידה מסויימת את נפח הפעילות שלו במשרד וכך גם יבואנית אורביט ,  ריגלי .  העולים יהושע tbwa וגליקמן נטלר סמסונוב צמחו  >  >  שני משרדי פרסום ערכו ב-2009 קפיצת מדרגה בולטת בהיקפי הפרסום שלהם :  יהושע tbwa וגליקמן נטלר-סמסונוב .  יהושע סיים שנה נוספת של צמיחה ,  עם גידול של 5% בהיקף פעילותו ל-165 מיליון שקל .  את 2000 סיים המשרד במקום 12 ,  ואילו את 2009 סיים כבר במקום שישי ,  כשהוא מחליף את ראובני-פרידן שדורג במקום זה בשנים האחרונות .  הלקוח המרכזי של יהושע - בנק דיסקונט - אמנם צימצם בחצי את תקציבי הפרסום שלו ב-2009 ,  אך למרות זאת המשרד הצליח לצמוח .  מקדונלד'ס הגדילה את התקציב שבידיו וכך גם הנקל סוד .  תקציב רשת ביתילי גדל גם הוא ב-2009 ,  וכך גם תקציב בית חולים אסותא ,  שגדל עקב השקת מתקן בית החולים החדש ברמת החי"ל .  גליקמן-נטלר-סמסונוב גדל בכ-7% ב-2009 ל-129 מיליון שקל ,  והוא חולק את המקום השביעי בדירוג עם ראובני-פרידן ,  לאחר שב-2008 דורג תשיעי .  בתחילת העשור דורג גליקמן במקום 15 .  במשרד פיצחו ב-2009 את נוסחת העבודה עם פרזנטורים :  הם בחרו באסי כהן כפרזנטור של הבנק הבינלאומי ;  אלי ומריאנו קידמו את דואר ישראל ועידו רוזנבלום נבחר להוביל את הקמפיינים של יבואנית רנו .  בין היתר ,  זכה המשרד בתקציבי הפרסום של הטוטו ,  נירלט ומשקאות הארגיה xl .  גלר-נסיס פובליסיס הממוזג מוקם תשיעי בטבלה עם תקציבי פרסום כמו ויזה כ.א.ל ,  נוקיה ,  012 ושברולט .  המשרד התמזג עם אריאלי בנובמבר 2009 ואם היה פועל במתכונתו הממוזגת במשך שנה שלמה ,  היה ממוקם שישי או שביעי בדירוג .  משרד נוסף שרשם גידול בולט בהיקף פעילותו הוא זהשטרית מדיה גרופ של רות שטרית ,  הנשואה לח"כ מאיר שטרית .  משרדה של שטרית הוקם לפני שש שנים בלבד ,  וכיום הוא מנהל תקציבים בהיקף של כ-50 מיליון שקל .  יותר מ-90% מתקציבי הפרסום שלו קשורים למקורבה של שטרית ,  איש העסקים דודי וייסמן .  התקציבים שהביאו לגידול במשרד הם בעיקר מגה של רבוע כחול וקבוצת אלון .  היורדיםשנה קשה לראובני ,  זרמון ,  יורו ,  פוגל וענבר-מרחב  >  >  חמישה משרדי פרסום סיימו את 2009 עם ירידות משמעותיות בהיקפי הפרסום שלהם :  הבולט שבהם הוא ראובני-פרידן ,  שפינה את המקום השישי ליהושע ,  והתמקם במקום השביעי בדירוג יחד עם גליקמן-נטלר-סמסונוב .  ראובני סיים את השנה עם ירידה של 13% בנפח הפעילות ל-129 מיליון שקל .  המשרד חווה פגיעה בשל עזיבת שטראוס לבאומן-בר .  הגידול המשמעותי בתקציב בנק המזרחי טפחות ,  לא פיצה על ירידות של מפרסמים נוספים ,  בהם שירותי בריאות כללית ,  שהעבירו את התקציב למקאן וכלמוטור ,  שחתכה תקציבים .  זרמון גולדמן סיים את 2009 עם ירידה של 24% בהיקף הפעילות ,  בין היתר בשל עזיבת אלקטרה את המשרד ובשל קיטון של כ-60% מתקציב הפרסום של רשת פוקס ,  לקוח עוגן של המשרד .  המשרד מסיים את 2009 במקום ה-11 ,  ולמרות הירידה ,  מדובר בעלייה משמעותית מתחילת העשור ,  אז דורג 26 .  שלושה משרדים נוספים שחוו ירידות חדות בנות 30%-40% ב-2009 הם יורו תל אביב ,  עקב הירידה בתקציב הפרסום של קרמה  ( סנו )  וקליה אל-אקנומיקה והפסקת פרסום של כלל פיננסים בתחום הקרנות ;  פוגל אוגלבי שהמשיך במגמת הירידה שרשם בשנתיים האחרונות ,  בעקבות הפסקת העבודה עם המשביר לצרכן ,  והקיטון בתקציב הפרסום של פולקסוואגן ,  אוראל b ומוטורולה ;  וענבר- מרחב-שקד ,  בין היתר ,  בשל הקיטון בתקציב הפרסום של ניסאן ,  אוויס וקרוקר .  כבר לא מחלקים חצי-חציהמפרסמות הגדולות בחרו לעצמן משרדים ראשיים  >  >  לאחר שנים שבהן הקפידו חברות הסלולר ,  רשתות השיווק ,  הבנקים וחברות גדולות נוספות לחלק במדויק את תקציבי הפרסום שלהן בין שני משרדים ,  כך שלא ייווצר מצב שבו משרד אחד קיבל תקציב גדול יותר מהאחר ,  ב-2009 הופרו האיזונים .  פלאפון את אדלר-חומסקי למשרד הפרסום העיקרי שלה ,  לאחר שבשנים האחרונות חולק התקציב בינו לבין באומן-בר .  מניתוח ההוצאה על פרסום של פלאפון עולה כי אדלר-חומסקי קיבל ב-2009 84% מתקציב הפרסום של החברה ובאומן-בר הסתפק ב-16% בלבד .  גם בנק הפועלים הפך ב-2009 את אדלר-חומסקי למשרד הפרסום העיקרי שלו ,  לאחר שבשנים קודמות חולק התקציב באופן שווה כמעט עם גיתם ,  ואף שבעלי גיתם ,  משה תאומים ,  נמנה על מקורבי הנהלת הבנק .  אדלר-חומסקי קיבל 85% מתקציבי הפרסום של הבנק ,  בעוד גיתם טיפל ב-15% בלבד .  את הצמיחה המואצת שלו ב-2009 חייב אדלר-חומסקי גם למפעל הפיס ,  שבו הוא מטפל ב-59% מהתקציב .  גיתם מטפל ב-41% מהתקציב .  בתוך כך ,  בכל הקשור לתקציב הפרסום של שופרסל נהפך גיתם למשרד הפרסום העיקרי של הרשת .  גיתם טיפל ב-2009 ב-73% מתקציב הפרסום של שופרסל ,  בעוד אדלר-חומסקי היה המשרד המשני .  הרשת מחזיקה משרד פרסום שלישי ,  בריקמן ,  שטיפל ב-7% מהתקציב שלה .  ב-2008 ניהלה רבוע כחול את תקציב הפרסום שלה כך שיותר מ-65% ממנו טופל בידי מקאן-אריקסון והיתר בידי שטרית מדיה גרופ .  ב-2009 דאגה הנהלת רבוע כחול לאזן את התקציב והגדילה משמעותית את חלקה של שטרית בטיפול בו ,  כך שבסוף 2009 החזיקה שטרית ב-46% מהתקציב ,  אך רובו נותר במקאן .  חוסר איזון בולט ניכר השנה בתקציב הפרסום של קבוצת שטראוס :  שלמור-אבנון-עמיחי הוא המשרד הראשי של שטראוס ,  שטיפל בכמעט 70% מתקציב הפרסום של הקבוצה .  באומן-בר-ריבנאי ,  שהצטרף ב-2008 למערך הפרסום של שטראוס במקום ראובני-פרידן ,  טיפל ב-22% מהתקציב בלבד .  ביתרת התקציב טיפל ראובני-פרידן ,  שנותר אחראי על תחום הגלידות .  גם במקרה של בנק לאומי מתפקד באומן-בר-ריבנאי כמשרד פרסום משני של הקבוצה .  המשרד טיפל ב-13% מתקציב הפרסום ,  בעוד הרוב - 87% נמצא בידי מקאן אריקסון .  שתי חברות הסלולר האחרות - פרטנר וסלקום - מנהלות תקציבים מאוזנים למדי .  בסלקום דואגים לחלק את תקציב הפרסום בצורה מדויקת בין מקאן אריקסון וגיתם .  פרטנר מחלקת את התקציב בין שלמור-אבנון-עמיחי וראובני-פרידן ,  עם יתרון קל של כמה אחוזים לטובת שלמור ,  שמחזיק 56% מהתקציב .
 
הריכוזיות בענף הפרסום גדלה ,  4 הגדולים מחזיקים 50% מהשוק
עוגת הפרסום התכווצה ב-2009 ,  אך ארבעת המשרדים הגדולים התחזקו - ושולטים יחד על תקציבים בהיקף של 1.5 מיליארד שקל  ?  אדלר חומסקי צמח ב-15% ,  אבל מקאן אריקסון עדיין מוביל את הענף בפער גדול

