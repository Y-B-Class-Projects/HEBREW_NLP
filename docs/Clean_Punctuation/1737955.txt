ירידה חדה מהצפוי במספר תביעות האבטלה השבועי
מגזר הייצור :  מדד מנהלי הרכש לאזור שיקגו עלה במפתיע ל-60.4
נתוני מקרו טובים מהצפוי פורסמו היום במגזר הייצור ושוק התעסוקה בארה"ב ,  וחיזקו את ההערכות כי התאוששות הכלכלה הגדולה בעולם נמשכת .  מדד מנהלי הרכש של אזור שיקגו עלה במפתיע ומספר תביעות האבטלה הראשונות בארה"ב כולה ירד בשיעור חד מהצפוי .  מדד מנהלי הרכש לאזור שיקגו בארה"ב עלה החודש במפתיע לרמה של 60.4 נקודות לעומת 56.7 נקודות באוגוסט ,  מסר מכון המחקר ism .  כלכלנים צפו ירידה של המדד לרמה של 55 נקודות .  קריאה של המדד מעל לרמה של 50 נקודות מצביעה על צמיחה בפעילות הכלכלית ואילו מדד מתחת לרמה זו משקף ירידה בפעילות .  מחר צפוי להתפרסם מדד מנהלי הרכש לארה"ב כולה ,  אשר לפי תחזיות הכלכלנים ירד החודש לרמה של 54 נקודות לעומת 56.3 נקודות בחודש אוגוסט.מספר תביעות האבטלה הראשונות ירד בשבוע שעבר ב-16 אלף לעומת השבוע הקודם ,  ל-453 אלף ,  מסר היום משרד העבודה האמריקאי .  הירידה היתה חדה יותר מתחזיות הכלכלנים אשר צפו 460 אלף תביעות ראשונות .  מוקדם יותר היום פירסם משרד המסחר האמריקאי נתונים מעודכנים מהם עלה כי התוצר המקומי הגולמי  ( gdp )  של ארה"ב צמח ברבעון השני של השנה ב-1.7% לעומת צמיחה של 3.7% ברבעון הראשון של השנה וצמיחה של 5% ברבעון הרביעי של שנת 2009 .  עם זאת ,  למרות ההאטה לעומת רבעונים קודמים ,  הצמיחה ברבעון השני היתה גבוהה מעט יותר מהנתונים הראשוניים שפורסמו בחודש שעבר ומתחזיות הכלכלנים אשר צפו צמיחה של 1.6% ברבעון .  עוד בחזית המקרו היום בארה"ב :  הריבית על המשכנתאות ל-30 שנה ,  הנחשבת למשכנתא הסטנדרטית בארה"ב ,  ירדה בשבוע החולף ל-4.32% - רמתה הנמוכה מעולם - מסרה היום ענקית המשכנתאות פרדי מאק .  בשבוע הקודם היתה הריבית 4.37% ,  ובשבוע המקביל בשנה הקודמת היתה 4.94% .
 
ירידה חדה מהצפוי במספר תביעות האבטלה השבועי
מגזר הייצור :  מדד מנהלי הרכש לאזור שיקגו עלה במפתיע ל-60.4

