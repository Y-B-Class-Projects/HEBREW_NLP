הערכה :  האירוע בשומרון - תאונת פגע וברח
טרקטור הנהוג על ידי פלסטיני פגע בשני כלי רכב ישראליים סמוך לקדומים .  נהגת אחת המכוניות נפצעה קל ,  והנהג הפלסטיני נעצר לאחר שנמלט מהמקום .  בחקירתו טען :  נבהלתי ,  ולכן ברחתי
אזרחית ישראלית נפצעה אמש  ( שני )  באורח קל מפגיעת טרקטור סמוך לחוות גלעד .  היא פונתה לקבלת טיפול רפואי .  הטרקטור ,  נהוג על ידי פלסטיני ,  התנגש בשני כלי רכב ישראליים ,  נמלט מהמקום ומספר שעות לאחר מכן נעצר .  הוא הועבר לחקירת גורמי הביטחון .  בתחילה התעורר חשד כי מדובר בפיגוע דריסה ,  אך בחקירתו הפלסיטיני הכחיש את החשדות נגדו ,  ובצה"ל מעריכים כי מדובר בתאונה .  
בתחילה ,  התנגש הטרקטור ברכב מסוג מזדה בצומת גלעד סמוך לקדומים וכתוצאה מכך התהפך הרכב ,  אך הנהג לא נפגע .  לאחר מכן המשיך הטרקטור בנסיעה לכיוון המאחז חוות גלעד שם התנגש ברכב נוסף וכתוצאה מכך פגע הרכב במעקה בטיחות בצד הכביש ,  והנהגת נפצעה קל .  
תושבים באזור החלו לרדוף אחרי הפלסטיני שנמלט מהמקום ונטש את הטרקטור על הכביש .  מאוחר יותר נעצר הנהג על ידי כוח צה"ל והועבר לחקירת כוחות הביטחון .  בחקירתו אמר כי הוא נלחץ מההתנגשות הראשונה ,  ולכן ברח .  גם בצה"ל מעריכים כעת כי מדובר בתאונה ותו לא .
 עם זאת ,  תושב האזור שהיה עד לפגיעה הראשונה טוען כי הטרקטור התנגש בכוונה תחילה ברכב . " הרצחנות הערבית אינה בוחלת באמצעים ",  אמרו בוועד מתיישבי שומרון . 
" טרקטור ומשאית פלסטינית חסמו את הדרך ואני החלטתי לעשות פרסה ",  מספר שי קייזלר ,  נהג הרכב בו התנגש הטרקטור , " אלא שאז הטרקטור החל לסוע מולי וכשניסיתי לעקוף אותו הוא סטה בצורה חדה ופגע בי .  המשכתי לנסוע עד שהגעתי למחסום עם חיילים .  מהרגע הראשון היה ברור לי שמדובר בפיגוע כי הפגיעה בי הייתה מכוונת ".  
לפני כשבוע נפתחה אש לעבר עמדת צה"ל סמוך לכפר עור-אתחתא .  לא היו נפגעים ולא נגרם נזק .  מחקירת האירוע עלה כי הרכב שבו נסעו היורים ירד מהכביש ונכנס לאחד הכפרים הסמוכים באזור .
 עדכון ראשון :  20:27

הערכה :  האירוע בשומרון - תאונת פגע וברח
טרקטור הנהוג על ידי פלסטיני פגע בשני כלי רכב ישראליים סמוך לקדומים .  נהגת אחת המכוניות נפצעה קל ,  והנהג הפלסטיני נעצר לאחר שנמלט מהמקום .  בחקירתו טען :  נבהלתי ,  ולכן ברחתי

