אנטוניו גרייבס וסשה בראטיץ' חתמו בהפועל חולון
הגארד האמריקאי ,  ששוחרר בתחילת העונה מציבונה ,  והפורוורד הסרבי ,  ששיחק בגליל ,  הם הזרים שדורסמן בחר כחיזוק לקבוצה
הפועל חולון הודיעה הבוקר  ( חמישי )  על החתמתם של הגארד האמריקאי אנטוניו גרייבס ,  והפורוורד סשה בראטיץ' .  גרייבס שוחרר בתחילת העונה מציבונה זאגרב ,  לא לפני שהספיק לשחק בשורותיה חמש פעמים במסגרת היורוליג .  גרייבס חתם על חוזהו בחולון כבר אתמול ,  לאחר שבקבוצה הצליחו לגשר על הפערים במגעים בין הצדדים ,  והשחקן יגיע לישראל במהלך הערב .  עם צירופו של בראטיץ' ,  השלימה חולון את סגל שחקניה .  בראטיץ' יגיע לארץ הלילה בכדי להצטרף לאימוני הקבוצה .  בראטיץ  ( 2.08 מ' ,  23 )  הוא סרבי ששיחק בעבר בגליל העליון .  בעונה האחרונה שיחק ביוז'ני האוקראינית והעמיד ממוצע של 13.2 נקודות  ( 47 אחוז לשתיים ו-47 אחוז לשלוש ) ,4.7 ריבאונדים ו-1.8 אסיסטים ב-25 דקות משחק .
 בעקבות הגעתו של גרייבס צפוי הגארד טיטוס אייבורי לקבל הודעה על עזיבתו .  גרייבס הוא השחקן השלישי שחותם בחולון אחרי הגעתו של מיקי דורסמן והוא מצטרף לניב ברקוביץ' ושון דניאל שכבר שיחקו בהפסד ברבע גמר גביע המדינה לעירוני אשקלון .
 גרייבס  ( 1.91 ,  24 )  ,  בוגר מכללת פיטסבורג משנת 2007 ,  הוא גארד מגוון שיכול לשחק כרכז אך גם כקלע .  גרייבס רשם בעונתו האחרונה בפיטסבורג 9.2 נקודות ו-2.4 ריבאונדים למשחק ,  ואחרי פתיחת עונה טובה ב-CBA ,  חתם בפו אורטז מהליגה הראשונה בצרפת ומיד בלט .  גרייבס שיחק 18 משחקים באורטז ,  זכה בתואר סגן מלך הסלים עם 20.4 נקודות והוסיף 2.8 אסיסטים למשחק .  בקיץ 2008 ניסה את מזלו בניו יורק ניקס ,  אך כשלא קיבל חוזה חתם בגלאטסראי הטורקית ,  בה רשם 15.2 נקודות ו-2.2 אסיסטים למשחק בליגה הטורקית .  בתחילת העונה חתם בציבונה זאגרב ,  שותף בחמש משחקי יורוליג בהם רשם 4.5 נקודות ואסיסט בממוצע למשחק .
 
אנטוניו גרייבס וסשה בראטיץ' חתמו בהפועל חולון
הגארד האמריקאי ,  ששוחרר בתחילת העונה מציבונה ,  והפורוורד הסרבי ,  ששיחק בגליל ,  הם הזרים שדורסמן בחר כחיזוק לקבוצה

