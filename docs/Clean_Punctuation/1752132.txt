אלישע לוי : " שחקנים גדולים חיים בשביל משחקים גדולים "
 מאמן מכבי חיפה שוב ערך אסיפה לקראת הפועל ת"א : " לא אטריף אתכם מעכשיו .  ניצחון ייתן לנו פוש ".  דוידוביץ' תורגל בהרכב
אוהדי מכבי חיפה רכשו הבוקר  ( שישי )  500 כרטיסים נוספים מתוך 1,000 הכרטיסים שנותרו אתמול .  במשרדי גרבר מעריכים שעד אחר הצהריים יישארו עשרות כרטיסים בודדים ,  שיאזלו כנראה מחר .
 אחרי שזכו אתמול ליום חופש ,  שחקני מכבי חיפה שבו הבוקר לכפר גלים .  החלוץ שלומי אזולאי שלא התאמן שלשום תורגל היום בהרכב והמשמעות היא שמוחמד גדיר שעורך אימונים מלאים יעלה כנראה מהספסל .  השוער ניר דוידוביץ' שאמור להיכלל בסגל תורגל בהרכב וצפוי לפתוח .  לפיכך ,  השוערים אמיר אדרי שחזר להתאמן ותום אלמדון ,  שנכלל בסגל במשחקים האחרונים ,  נמצאים בעמדת המתנה .  
עידן ורד ערך גם היום אימון אישי עם כדור וביום ראשון יודע אם יהיה בסגל ,  כשהמגמה של לוי היא לא לסכנו .  אייל גולסה יצפה במשחק מהיציע .  אלישע לוי שוחח היום עם שחקניו לקראת המשחק ואמר להם : " אני לא רוצה להטריף אתכם כבר מעכשיו לקראת המשחק .  אנחנו נבוא מוכנים .  שחקנים גדולים חיים בשביל משחקים גדולים והמשחק הזה לא יכריע .  אם ננצח זה ייתן לנו 'פוש' להמשך ". 
המשטרה ממשיכה להזהיר את אוהדי הפועל ,  שמסתערים על הקופות בבלומפילד ,  שלא לרכוש כרטיסים ליציעי חיפה .  במשטרה מזהירים כי אוהדים כאלו יורחקו מהאצטדיון וייתכן שאף יעוכבו לחקירה .  כמות הסדרנים ,  כך נקבע אתמול ,  תהיה כמעט פי שלושה מהממוצע במשחקי ליגה ,  זאת מחשש להתפרעויות של אוהדים ,  לאור המאבק בין הקבוצות בעונה שעברה .
 
אלישע לוי : " שחקנים גדולים חיים בשביל משחקים גדולים "
 מאמן מכבי חיפה שוב ערך אסיפה לקראת הפועל ת"א : " לא אטריף אתכם מעכשיו .  ניצחון ייתן לנו פוש ".  דוידוביץ' תורגל בהרכב

