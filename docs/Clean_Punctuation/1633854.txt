אויבים מבית ?  גוגל בודקת אם מתקפת ההאקרים על אתריה התבצעה בסיוע עובדי החברה בסין
גוגל הודיעה בשבוע שעבר כי היא עלולה לסגת מסין לאחר שדיווחה כי נפלה קורבן למתקפת האקרים מתוחכמת
גוגל בוחנת בימים אלה האם עובד אחד מהחברה או יותר היו מעורבים או סייעו להאקרים במתקפה על אתרי החברה באמצע חודש דצמבר ,  כך דיווחו מקורבים לחברה לרויטרס.גוגל ,  בעלת מנוע החיפוש הפופולרי בעולם ,  הודיעה בשבוע שעבר כי היא עלולה לסגת מסין - שוק האינטרנט הגדול לפי מספר משתמשים - לאחר שדיווחה כי נפלה קורבן למתקפת האקרים מתוחכמת אשר עלולה היתה להסתיים בגניבת קניין רוחני.המתקפה ,  אשר התמקדה באנשים שלהם יש גישה לחלקים ספציפיים מרשתותיה של גוגל ,  עלולה היתה להתבצע בסיוע של עובדי החברה במשרדיה של גוגל בסין ,  לפי המקורבים ." אנחנו לא מגיבים על שמועות והשערות .  החקירה נמצאת בעיצומה ואנחנו לא יכולים להגיב על פרטיה ",  אמרה דוברת של גוגל לרויטרס.אנליסטים לאבטחת אתרים אמרו לרויטרס כי התוכנה בהם השתמשו ההאקרים היתה גרסה מסויימת של סוס טרויאני ששמו הידראק .  התחכום בהתקפת ההאקרים הוא בדיוק את מי לתקוף ,  כך אמרו האנליסטים.מדיווחי תקשורת בסין עולה כי גוגל אסרה על כמה מעובדי החברה את הגישה לרשתותיה ,  ואילו מספר עובדים הושעו מעבודתם .  כמה עובדים הועברו למשרדים אחרים של החברה .  גוגל סירבה להגיב על הידיעה.גוגל הכחישה מוקדם יותר השבוע את כוונתה לסגור את משרדיה ואתריה בסין .  החברה הודיעה ביום שני כי היא נמצאת במגעים עם הממשלה המקומית לאחר פרסום הפרשה .  החברה הודיעה בשבוע שעבר גם כי היא נמצאת במשא ומתן עם ממשלת סין במטרה להפסיק את סינון תוצאות מנועי החיפוש שלה במדינה .
 
אויבים מבית ?  גוגל בודקת אם מתקפת ההאקרים על אתריה התבצעה בסיוע עובדי החברה בסין
גוגל הודיעה בשבוע שעבר כי היא עלולה לסגת מסין לאחר שדיווחה כי נפלה קורבן למתקפת האקרים מתוחכמת

