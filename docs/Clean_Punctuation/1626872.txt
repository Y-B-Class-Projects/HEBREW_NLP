אפריקה ישראל מכרה את אנגלו סכסון ב-23 מיליון שקל
רשת תיווך הנדל"ן נמכרה לקבוצת סאל ,  שבשליטת רונן שטרית ,  זכיין של הרשת
 >  >  חברת אפריקה ישראל השלימה את המכירה של 100% מאחזקותיה ברשת תיווך הנדל"ן אנגלו סכסון תמורת 23.3 מיליון שקל .  הקונה היא קבוצת סאל ,  שבשליטת רונן שטרית ,  זכיין של הרשת בשהם ,  בלוד וברמלה .  נכסי אנגלו סכסון הם רשת התיווך ,  המונה כ-60 סניפים ,  כ-40 זכיינים ,  כ-400 סוכנים והמוניטין של הרשת .  ההכנסות העיקריות של הרשת נובעות מהשתתפות בהכנסות המבוצעות על ידי סוכני הרשת .  מדובר ברשת התיווך הוותיקה בישראל ,  ועל אף שאפריקה ישראל ניהלה משאים ומתנים למכירתה בעבר ,  הם לא הבשילו לעסקה מעולם .  גורמים בשוק הנדל"ן מצביעים על מבנה הזיכיונות המיושן של הרשת כאחד המכשולים לצמיחתה .  לפי תנאי הזכיינות ,  לאנגלו סכסון יש זכיין בכל עיר ,  דבר שמגביל את מספר הזכייניות הפוטנציאלי ברשת ,  המהווה את מנוע הצמיחה שלה .  ואולם שטרית לא מודאג : " מבחינתי ,  הרשת שווה יותר מ-40 מיליון שקל ,  והזמן יראה שעשיתי עסקה מעולה ",  אמר אתמול . " אני מאמין ברשת ,  הפוטנציאל שלה עצום .  זה היה דוב בתרדמת - ואנחנו צריכים להעיר אותו .  באפריקה היתה אנגלו סכסון כמו בן חורג והתקדמה מכוח האנרציה .  אנחנו מתכוונים לעשות בה שינויים מרחיקי לכת ".  את התוכניות העתידיות סירב שטרית לחשוף ,  אך רמז שהוא מתכונן לשיווק אגרסיבי יותר ,  במטרה  " לשנות את תפישת המגורים של הצרכן הישראלי .  כיום 70% מהצרכנים לא נעזרים בתיווך .  המטרה שלנו היא לגרום להם להאמין שאנחנו המקום שרצוי ונכון לבצע דרכו את העסקה ,  מפני שאצלנו הם יקבלו את הייעוץ והעסקה הכי טובה ".  רונן שטרית הוא זכיין של אנגלו סכסון מ-1998 .  לפני כן היה סוכן ברשת במשך שנתיים נוספות .  את הזיכיון הראשון קנה בלוד מעמוס גלזר  ( ז"ל )  ,  שהיה אז בעל הזיכיון של גם בתל אביב .  אנגלו סכסון הוקמה ב-1964 על ידי דייב בלומברג ונמכרה לאפריקה ישראל וחברת הביטוח מגדל ב-1991 .  ב-2006 מכרה מגדל את חלקה לאפריקה ישראל ,  ומאז היא מחזיקה ב-100% מהרשת .  אפריקה רכשה את חלקה של מגדל ,  כ-49% ,  תמורת 7.5 מיליון שקל .  המחיר בעסקה גילם לחברה שווי של 15 מיליון שקל .
 
אפריקה ישראל מכרה את אנגלו סכסון ב-23 מיליון שקל
רשת תיווך הנדל"ן נמכרה לקבוצת סאל ,  שבשליטת רונן שטרית ,  זכיין של הרשת

