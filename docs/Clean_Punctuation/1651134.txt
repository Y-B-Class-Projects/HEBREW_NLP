ליקוט מידע מאתרים לא מפר זכויות יוצרים
השופט אורנשטיין קבע כי לאתרי לוחות אין זכויות על תוכן המודעות המפורסמות בהם
 >  >  כחמש שנים לאחר שדחה את תביעת ידיעות אחרונות ומעריב נגד אתר לוחות הדרושים אולג'ובס ,  בית המשפט שב ומאשר את זכותו של אתר אינטרנט ללקט מידע מאתרים אחרים ולהציגם מחדש .  בסוף השבוע נדחתה תביעת אינדקס החוגים חוגל  ( hoogel.co.il )  נגד האינדקס חוג  ( hug.co.il )  .  בית המשפט קבע כי  " לא קיימת זכות יוצרים לתובעת בליקוט המידע שבאתר חוגל ".  שני האתרים הם אינדקסים לחוגים ,  סדנאות ,  קורסים ופעילות לשעות הפנאי .  מפעילי חוג הם גיא כהן וערן רביב ,  שהיו מבין מייסדי הרשת החברתית מקושרים .  בתביעה דרשו חוגל ,  באמצעות עו"ד אושר בן עזרי ממשרד נעמי אסיא ,  לחייב את מפעילי חוג להסירו מהרשת וכן לאסור עליהם להשתמש בתכנים המפורסמים בחוגל .  לטענתם ,  אתר חוג העתיק ללא רשות מידע מאתר חוגל .  לתביעה הצטרפו גם כמה מפרסמים שטענו כי נפגעו מהעתקת התכנים .  אחת הסיבות לכך היא שלאחר שהתוכן מועתק לאתר אחר ,  מפרסם המודעה אינו יכול לשנותו עוד ,  אם למשל ימי ושעות הפעילות של החוג משתנים .  אורנשטיין קבע כי  " אין למפרסם כל זכויות בתוכן המודעה ,  במובן שניתן למנוע מלוחות מודעות ואתרי חיפוש לפרסם את המודעה גם ללא אישורו של המפרסם ".  הוא נימק את החלטתו בכך שאינו  " רואה כל יצירתיות או מקוריות במודעת פרסום ".  עם זאת השופט לא שלל כי אם יימצאו בעתיד מקרים שבהם ייכללו במודעה תוכן או עיצוב חדשני , " פרי עמל והשקעה שיהיה בו יסוד של מקוריות ,  יהיה מקום לשקול האם אין מקום להגן על זכויות הבעלים ".  השופט הטיל על אתר חוגל לשאת בהוצאות המשפט של חוג בסך 50 אלף שקל .  חוג יוצגה על ידי עו"ד יורם ליכטנשטיין  ( ת"א 06-1379 )  .
 
ליקוט מידע מאתרים לא מפר זכויות יוצרים
השופט אורנשטיין קבע כי לאתרי לוחות אין זכויות על תוכן המודעות המפורסמות בהם

