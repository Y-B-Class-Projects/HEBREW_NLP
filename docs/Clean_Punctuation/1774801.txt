4 בכירים ,  4 שנים - 270 מיליון ש'
בכירי קבוצת בזק - שלמה רודב ,  אבי גבאי ,  גיל שרון ואיציק בנבנישתי - זכו ב-2007-2010 לתגמולים בסך 270 מיליון שקל .  היו"ר היוצא רודב נהנה מתגמולים של 104 מיליון שקל
 >  >  270 מיליון שקל - זהו התגמול הכולל שקיבלו ארבעת הבכירים בקבוצת בזק בארבע השנים האחרונות ,  מאז נכנסו לתפקידם - כך עולה מעיבוד הדו"חות הכספיים של החברה .  סכום זה כולל עלות שכר לפני מס ,  בונוסים ואופציות .  המוביל את טבלת השכר בבזק ב-2007-2010 הוא היו"ר היוצא ,  שלמה רודב ,  שנהנה מתגמולים של 104 מיליון שקל .  אבי גבאי ,  מנכ"ל בזק ,  נהנה בתקופה זו מתגמולים בסך 67 מיליון שקל ;  גיל שרון ,  מנכ"ל החברה הבת פלאפון ,  נהנה מתגמולים בסך 65 מיליון שקל ;  איציק בנבנישתי ,  מנכ"ל בזק בינלאומי ,  קיבל תגמולים בסך 30.5 מיליון שקל .  ההערכות הן כי רון אילון ,  מנכ"ל yes  ( בזק מחזיקה ב-49% מ-yes )  ,  נהנה מחבילת שכר הדומה לזו של גבאי ושרון .  חישוב התגמולים כולל חבילת אופציות נוספת שאושרה על ידי דירקטוריון בזק ביום חמישי האחרון .  גבאי ושרון יקבלו תוספת של 3 מיליון אופציות ,  השוות כיום כ-8.8 מיליון שקל ;  בנבנישתי יקבל 2 מיליון אופציות בשווי של 5.9 מיליון שקל .  רודב ,  שפרש בסוף 2010 ,  לא נכלל בתוכנית האופציות החדשה .  עלות התוכנית החדשה היא כ-48 מיליון שקל ,  וגם סמנכ"לים בחברה ייהנו ממנה .  עוד החליט הדירקטוריון ,  כי החל בינואר 2011 יועלה שכרם של גבאי ושרון מ-162 אלף שקל בחודש ל-175 אלף שקל .  שכרו של בנבנישתי יועלה מ-100 אלף שקל בחודש ל-125 אלף שקל .  כמו כן ,  הוחלט לשנות את תנאי הבונוס השנתי של בכירי בזק ולהעלות את הבונוס המקסימלי מ-80% ממשכורתם השנתית ל-100% ,  וכן לקבוע נוסחה לתגמול בגין ביצועי יתר בגובה של עד 125% מהשכר השנתי .  המשמעות היא כי שכרם השנתי של גבאי ושרון עשוי להגיע ל-4.7 מיליון שקל בשנה ,  כל אחד .  שכרו של בנבנישתי עשוי להגיע ל-3.4 מיליון שקל בשנה .
 
4 בכירים ,  4 שנים - 270 מיליון ש'
בכירי קבוצת בזק - שלמה רודב ,  אבי גבאי ,  גיל שרון ואיציק בנבנישתי - זכו ב-2007-2010 לתגמולים בסך 270 מיליון שקל .  היו"ר היוצא רודב נהנה מתגמולים של 104 מיליון שקל

