אחרי דטרויט ,  כספי יוצא לחופשה בראש שקט
הישראלי יצא לפגרת האולסטאר ,  בה ייקח חלק ,  אחרי שתרם 8 נק' ו-5 ריב' ב-21 דקות ,  וסייע לסקרמנטו לנצח בדטרויט 97:103
אחרי הניצחון בגארדן על הניקס ,  סקרמנטו הצליחה לסיים את מסע משחקי החוץ הקצר שלה במאזן חיובי של שני ניצחונות לעומת הפסד ,  אחרי שגברה הלילה  ( בין רביעי לחמישי )  על דטרויט בחוץ בתוצאה 97:103 .  עמרי כספי פגש את חברו לשעבר במכבי תל אביב ,  וויל ביינום ,  ובתום המפגש קבוצתו של הישראלי השאירה את הגארד של הבוכנות ואת חבריו עם הפסד שקטע רצף של שני ניצחונות .  כספי פתח בחמישייה וב-21 דקות משחק תרם לקינגס 8 נקודות  ( 3 מ-6 מהשדה ,  2 מ-2 מהשלוש )  ,  5 ריבאונדים וחטיפה אחת .  עתה יתפנה כספי לפגרת האולסטאר ,  בה ישתתף במשחק הרוקיס וכן בתחרות החיובים ,  בה יתמודד נגד רייג'ון רונדו וקווין דוראנט .  
כוכב המשחק היה אקס מכבי תל אביב אחר ,  בנו אודריך ,  אותו אוהדי דטרויט זוכרים מגמר 2005 ,  אז שיחק במדי סן אנטוניו .  אודריך הפציץ מהספסל 18 נקודות מתוך ה-22 שלו במשחק במחצית הראשונה ,  וסייע לקינגס להשיג ניצחון 18 העונה ,  לעומת 34 הפסדים .  דטרויט עומדת על מאזן של 18 ניצחונות ו-33 הפסדים .  סקרמנטו תחזור לשחק אחרי פגרת האולסטאר בביתה ,  נגד בוסטון סלטיקס .  
כספי פתח בחמישייה ומצא מולו את השבדי יונאס ירבקו השבדי ,  עמו ישתף פעולה במשחק הרוקיס .  4 דקות מהפתיחה שלשה של כספי צללה פנימה ,  ושלוש דקות לסיום הרבע הוא הוחלף על ידי ג'ון ברוקמן .  אנדראס נוצ'יוני קלע 7 נקודות ,  והקינגס הוליכו 20:22 בתום 12 הדקות הראשונות .  אודריך להט ,  וקלע את 7 הנקודות הראשונות של הקינגס ברבע השני .  יחד עם קווין מרטין ,  שנכנס לפעולה ,  ומשחק יציב של נוצ'יוני ,  סקרמנטו נשארה צמודה לפיסטונס ,  שנהנו מיד טובה של טיישון פרינס .  במחצית הוליכו המארחים 55:56 ,  וכספי ישב על הספסל לאורך הרבע השני .  כדקה וחצי מפתיחת הרבע השלישי ,  כספי הוסיף 2 למאזנו בג'אמפ ,  והמשחק הצמוד נמשך כשדטרויט הובילה 78:79 בסיומו .  ברבע הרביעי כספי לא קלע אף נקודה ,  אבל מרטין ואוואנס נכנסו לפעולה .  חמש דקות לסיום ארבע נקודות רצופות של אוואנס פתחו יתרון קטן לקינגס ,  סטאקי לא הצליח לייצר נקודות ודטרויט קיבלה תפוקה רק מפרינס .  זה לא הספיק לפיסטונס ,  ונקודות של מרטין ואוואנס מקו העונשין הבטיחו לקינגס ניצחון ליגה 97:103 .
 קווין מרטין הוליך את קלעי הקינגס עם 26 נקודות  ( 9 מ-15 מהשדה )  ,  אודריך ,  כאמור ,  תרם 22 נקודות והוסיף להן 6 אסיסטים ,  טייריק אוואנס סיים עם 13  ( 5 מ-10 מהשדה )  ו-6 אסיסטים ,  וג'ייסון תומפסון הוסיף מהספסל 5 ו-11 ריבאונדים .  הקינגס עצרו את דטרויט על 40.7 אחוז מהשדה ,  וקלעו בעצמם ב-51.3 אחוז .  טיישון פרינס המשיך להוריד חלודה מאז חזר מהפציעה והצטיין בפיסטונס עם 23 נקודות  ( 11 מ-15 מהשדה )  .  רודני סטאקי הוסיף 17 למפסידים ,  ריפ המילטון תרם 14 ו-וויל ביינום הוסיף 8 נקודות ו-4 אסיסטים מהספסל .
 
אחרי דטרויט ,  כספי יוצא לחופשה בראש שקט
הישראלי יצא לפגרת האולסטאר ,  בה ייקח חלק ,  אחרי שתרם 8 נק' ו-5 ריב' ב-21 דקות ,  וסייע לסקרמנטו לנצח בדטרויט 97:103

