אולפני MGM פושטים רגל 86 שנים לאחר היווסדם
הנושים של אולפני הקולנוע הוותיקים התנגדו לחלופה שקידם קרל אייקאן ,  המחזיק ב-13% מאג"ח החברה
אולפני מטרו-גולדווין-מאייר  ( mgm )  הידועים ,  צפויים להיכנס להליכי פשיטת רגל בימים הקרובים ,  לאחר שבעלי המניות של החברה אישרו תכנית ארגון מחדש של חובותיה ,  בסך 4 מיליארד דולר .  התכנית התקבלה לאחר שהנושים דחו הצעה חלופית להצלת החברה ,  אותה קידם המשקיע קרל אייקאן ,  המחזיק ב-13% מאג"ח החברה .  אייקאן התנגד לתכנית וניסה להשתלט על mgm באמצעות רכישת אג"ח מנושים אחרים .  התכנית שהציע הייתה כרוכה במיזוג עם ליונס גייט המתחרה.אייקאן ,  המחזיק באג"ח בשווי 800 מיליון דולר של mgm ,  כמו גם במניות החברה ,  מנסה להשתלט על ליונס גייט מזה זמן מה .  בסוף השבוע ,  הגישו אולפני ליונס גייט תביעה נגד אייקאן ,  בטענה כי הוא מעוניין לרכוש אחזקות בליונס גייט ,  תוך שהוא מציע לרכוש אג"ח מנושים אחרים של mgm ולהשתלט על האולפנים ,  תוך שהוא כופה את עמדתו על החברה .  אך משהתקבלה התכנית לארגון מחדש של החובות ,  צפויה חברת ההפקות ספייגלאס אנטרטיינמנט ,  שבבעלות סרברוס קפיטל מנג'מנט ,  להשתלט על mgm.במסגרת התכנית שהתקבלה ,  תתחלף הנהלת החברה .  mgm תייצר רק 4-6 סרטים מדי שנה ,  בתקציבים צנועים של עד 50 מיליון דולר .  מייסדי ספייגלאס ,  גארי ברבר ורוג'ר בירנבאום ,  אמרו כי בכוונתם לבצע קיצוצים חריפים בעלויות ,  לבצע מיקור חוץ של הפצת הסרטים ,  ולהתמקד בתחומי הטלוויזיה והאינטרנט.עם זאת ,  התכנית נחשבת להימור .  אחת מהסיבות לקשיים של mgm היא רווחיות נמוכה מדי של קטלוג הסרטים העצום של mgm ,  לה 4,100 כותרים ,  בהם קלאסיקות כמו  " רוקי ",   " חלף עם הרוח "  ו"הקוסם מארץ עוץ ".  אולפני mgm נוסדו בשנת 1924 וסרטים שהפיקו צברו במהלך השנים יותר מ-200 פרסי אוסקר.האולפנים ניסו לממן מחדש את חובותיהם המסתכמים בארבעה מיליארד דולר ,  אשר את מרביתם צברו בעקבות רכישת החברה מידי המיליארדר קירק קרקוריאן בשנת 2005 על ידי קבוצה של חברות השקעה פרטית ומשקיעים מתחום המדיה .  mgm נרכשה בשנת 2005 תמורת חמישה מיליארד דולר על ידי קונסורציום הכולל בין השאר את חברות ההשקעה הפרטית tpg  ( המחזיקה בנתח של 21% ממניות החברה )  ,  פרובידנס  ( 29% )  ,  חברת הכבלים האמריקאית קומקסט  ( 20% )  וענקית האלקטרוניקה היפנית סוני  ( 20% )  .
 
אולפני MGM פושטים רגל 86 שנים לאחר היווסדם
הנושים של אולפני הקולנוע הוותיקים התנגדו לחלופה שקידם קרל אייקאן ,  המחזיק ב-13% מאג"ח החברה

