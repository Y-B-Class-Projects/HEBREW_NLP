בעקבות המשבר :  מספר תיקי ההוצאה לפועל נגד חייבים גדל ב-7% לעומת 2008 והגיע ל-3.5 מיליון
לעומת זאת ,  מספר התיקים שנסגרו ב-2009 עלה רק ב-4.5%
מספר התיקים ברשות האכיפה והגבייה  ( הוצאה לפועל )  ב-2009 ,  נגד אזרחים החייבים כספים לאזרחים ולמוסדות ,  הגיע ל-3.5 מיליון .  מספר התיקים החדשים שנפתחו באותה שנה עלה ב-7% ,  לעומת אלה שנפתחו ב-2008 ,  זאת עקב המשבר הכלכלי .  לעומת זאת ,  מספר התיקים שנסגרו עלה רק ב-4.5% .  כך עולה מנתוני הרשות שהוכנו לקראת ביצוע השלב השני של הרפורמה.השלב הראשון כלל את הפרדת רשות האכיפה והגבייה מבתי המשפט והטלת הגבלות חדשות על חייבים  ( כגון אי חדוש דרכון )  .  השלב השני כולל צמצום מספר הלשכות ,  המגיע כיום ל-26 ,  במסגרת התייעלות .  מהלך זה מתעכב בין היתר בשל התנגדות ועד העובדים ,  שהעלה דרישות כספיות כתנאי להסכמתו להשלמת הרפורמה ,  בין היתר - תשלום מענק בסך 30 אלף שקל לעובד.לדברי מנהל רשות האכיפה והגבייה ,  דוד מדיוני ,  49.6% מהתיקים נפתחו נגד אנשים החייבים לאחרים סכומים של עד 50 אלף שקל ,  31.5% נפתחו כנגד מי ששילמו בצ'קים ללא כיסוי ,  15.3% נפתחו נגד מי שהוצאו נגדם פסקי דין בבתי המשפט בשל כספים שלא שילמו ,  2% נפתחו בנושא משכנתא ו-1.6% הם תיקי מזונות.ב-2009 הופנו לרשות האכיפה והגבייה 140 אלף בקשות להטלת הגבלות על אנשים החייבים כספים .  26% מהבקשות התייחסו לביטול רשיונות נהיגה של חייבים ,  18% לביטול תוקף הדרכון ,  16.5% להכרזה על חייב כ"מוגבל בנק ישראל "  שמשמעו אי יכולת לבצע פעולות בחשבון הבנק ,  לרבות נטילת הלוואות .  14.6% מהבקשות התייחסו לביטול תוקפם של כרטיסי אשראי ,  13% למניעת האפשרות מחייב להיות בעל עניין בתאגיד ו-11% להגבלה או איסור על יציאת החייב מהארץ.השנה ייפתח ברשות האכיפה והגבייה מסלול מיוחד המטפל במי שחייבים מזונות .  סכום החוב בתיקים התפוחים בתחום זה הוא 10 מיליארד שקל .  מנתוני הרשות עולה כי מדי שנה המוסד לביטוח לאומי משלם לאמהות לילדים שהתגרשו מזונות בסך 414 מיליון שקל בממוצע ,  אך מצליח לגבות מהחייבים רק 175 מיליון שקל .  על פי החוק ,  את היתרה שלא נגבתה - על המדינה לשלם לנשים אלה ." הקושי בגביית הכספים במסגרת תיקי מזונות נובע מכך שרוב הנשים שבעליהן לשעבר חייבים להן מזונות ,  אינן מיוצגות משפטית ואינן בקיאות בהליכי ההוצאה לפועל ",  אמר מדיוני .  לדבריו ,  סיבות נוספות הן קושי רגשי בניהול התיק מול החייב והיעדר פעילות יזומה מספקת בתיקי הביטוח הלאומי . " המסלול המיוחד לנשים אלה אמור למנוע הידרדרות כלכלית וכתוצאה מכך גם פגיעה פיסית ונפשית של האשה והילדים ",  אמר .
 
בעקבות המשבר :  מספר תיקי ההוצאה לפועל נגד חייבים גדל ב-7% לעומת 2008 והגיע ל-3.5 מיליון
לעומת זאת ,  מספר התיקים שנסגרו ב-2009 עלה רק ב-4.5%

