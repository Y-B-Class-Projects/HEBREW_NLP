הקיבוצניק הכי עשיר בישראל 
חצו את הקווים
 >  >  גזי קפלן ,  מנכ"ל אסם ,  יזם ומנהל מוערך ,  הוא ממייסדי חברת טבעול .  החברה החלה דרכה ב-1985 בסנדלרייה של קיבוץ לוחמי הגטאות .  טבעול ,  בהנהגת קפלן ,  נהפכה לאימפריה ולמובילה בעולם בפיתוח ,  ייצור ושיווק מוצרי מזון מוכנים מהצומח .  טבעול פיתחה מאות מוצרים ורשמה מספר שיא של פטנטים עולמיים בתחום המזון .  גם אסם ובעלת השליטה בה ,  חברת נסטלה העולמית ,  שמו לב לפוטנציאל הגלום בטבעול - כמו גם בקפלן .  הם רכשו את טבעול מלוחמי הגטאות לפי שווי של יותר ממיליארד שקל ומינו את קפלן למנכ"ל אסם .  השבוע ,  עם פרסום הדו"חות הכספיים של אסם ל-2009 ,  התברר ששכרו של קפלן הסתכם ב-3.7 מיליון שקל .  זה אמנם לא שכר גבוה כמו שמקבלים מנהלים אחרים ,  אפילו בחברות קטנות בהרבה מאסם ,  אבל בכל זאת מדובר בשכר מכובד לקיבוצניק כמו קפלן .  הוא גם לא התלונן .  להיפך - לדבריו שכר המנהלים גבוה מדי ודורש התערבות של המדינה .  אתמול התברר שיש קיבוצניק שזוכה לתגמול גבוה יותר .  שמו אלי גולדשמידט ,  ותפקידו הרשמי הוא סמנכ"ל רגולציה ותקשורת בחברה לישראל שבשליטת עידן עופר .  גולדשמידט ,  חבר קיבוץ גנוסר ,  שהוקם על ידי מנהיג תנועת העבודה יגאל אלון ,  זכה לשכר בעלות של של 4.4 מיליון שקל ב-2009 - פי עשרה מהשכר שקיבל כשהיה ח"כ .  וזה קצת מצחיק ,  שקפלן ,  שמקבל החלטות חשובות פי 1,000 ,  מנהל חברת ענק עם מאות ספקים ,  אלפי עובדים ומיליוני לקוחות ;  חברה שמובילה בחדשנות וחייבת להיות מושלמת בהקפדה על כללי הבריאות - מקבל שכר נמוך יותר מדובר העל של האחים עופר ,  מוצלח ככל שיהיה .  באותו דו"ח של החברה לישראל התברר שניר גלעד ,  מנכ"ל החברה לישראל ,  לא קופח גם הוא ,  עם שכר של 10 מיליון שקל ב-2009 .  אין לנו טענות לגולדשמידט או לגלעד ,  שניהם אנשים טובים וראויים .  אבל מה מסמל שכר גבוה כל כך לשני משרתי ציבור לשעבר  ( גלעד היה החשב הכללי במשרד האוצר )  ?  מה המסר של השכר הזה לחברי כנסת מכהנים ,  לרגולטורים ,  לוביסטים ועיתונאים מצטיינים ומוכשרים ?  המסר הוא שהכי טוב להיות בסביבת בעלי ההון ולשרת אותם .  המסר הוא שהכסף הגדול לא נמצא בצד של הציבור וטובתו ,  אלא בצד של מי שיש לו אינטרסים כלכליים פרטיים ומחזיק במשאבי טבע של ישראל  ( כיל )  ,  של מי שלא פורע את מלוא חובו לציבור  ( צים )  ולבנקים  ( טאואר )  ושל מי שמתכנן להשתלט על ענף הרכב העתידי  ( בטר-פלייס )  .  המסר הוא שעדיף לחצות את הקווים ולעבור להיות דוברים ,  לוביסטים ונושאי כלים של טייקונים ,  מאשר לעבוד עבור האזרחים .  המסר הוא שמשמרתם כעובדי מדינה היא רק הקדימון של הקריירה המובטחת להם אצל בעלי ההון ,  ושבתקופה שהם עובדי ציבור כדאי להם לצבור כמה שיותר קשרים וכוח .  בכלל המספרים שיוצאים מהדו"חות מעציבים במיוחד .  מנהלים בתחומים לא מספיק תחרותיים כמו בנקים ותקשורת משתכרים בקלות 10 מיליון שקל בשנה ,  והכל על חשבון הציבור .  מה שעוד עולה מהדו"חות זה שמנהלים בשוק ההון שאחראים על הפנסיה של הציבור וחסכונותיו האחרים משתכרים 6-8 מיליון שקל בשנה .  ועם שכר גבוה כל כך הם אינם יכולים להתנגד לשכר גבוה ולעסקות בעלי עניין של מנהלים ובעלים בחברות שבהן הם משקיעים עבורנו .
 
הקיבוצניק הכי עשיר בישראל 
חצו את הקווים

