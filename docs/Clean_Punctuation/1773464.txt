אורד מוכרת לחזי חרמוני נכס בחולון תמורת 33 מיליון שקל 
 >  >  חברת האחזקות אורד חתמה על הסכם למכירת נדל"ן בחולון לרונוגיל ייעוץ ,  שבשליטת חזי חרמוני ,  לשעבר מנכ"ל תדיראן קשר .  התמורה מסתכמת ב-32.8 מיליון שקל .  מדובר בהסכם sale  &  lease back ,  שבו תשוב אורד ותשכור את הנכס מחרמוני לעשר שנים עם אופציה להארכה ל-5 שנים נוספות .  כתוצאה מהמכירה תרשום אורד בדו"חותיה רווח של 5.5 מיליון שקל ,  ותזרים המזומנים המיידי יגדל בכ-12 מיליון שקל .  את הרבעון השלישי סיימה אורד בהפסד נקי של 15 מיליון שקל .  לחברה יש צבר הזמנות של 406 מיליון שקל ,  ובקופתה יש יתרות מזומנים בסך 27 מיליון שקל .  מתחילת השנה איבדה מניית אורד 35% ושווי השוק של החברה הוא 67 מיליון שקל .  כחלק מההסכם עם אורד ,  נקבע שדמי השכירות החודשיים יסתכמו ב-218 אלף שקל ,  וכן שדמי השכירות יגדלו בכל 36 חודשים בשיעור ריאלי של 4% .  חרמוני ,  שרכש מניות תדיראן יחד עם קרן פימי ומימש אותן ברווח של עשרות מיליוני שקלים ,  ניהל עד עתה את רוב עסקיו בהודו יחד עם שותפו יעקב אנגל .  הוא החל להשקיע בתת היבשת לפני כארבע שנים ,  וניצל את המשבר האחרון כדי לאסוף סחורה במחירים נמוכים בשוק האסיאתי .
 
אורד מוכרת לחזי חרמוני נכס בחולון תמורת 33 מיליון שקל 
nan
