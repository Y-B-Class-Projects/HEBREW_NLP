אקזיט של 8 מיליון שקל בשנתיים :  היזם יורם אבנר מכר את בניין קולנוע זמיר באלנבי ב-23.8 מיליון שקל
אבנר חתם במקביל על הסכם אופציה לרכישת קרקע בשטח 3.2 דונם בצפון העיר עם זכויות ל-39 דירות
העסקות בתל אביב ממשיכות - יזם הנדל"ן יורם אבנר מכר לאחרונה בניין מגורים ברחוב אלנבי 32 לקבוצת רוכשים תמורת 23.8 מיליון שקל .  מדובר בבניין שבעבר פעל בו קולנוע זמיר .  אבנר החזיק בבניין פחות משנתיים ,  לאחר שב-2008 רכש אותו מאדם פרטי תמורת 15 מיליון שקל .  הבניין הוא בשטח הבנוי הוא 1,600 מ"ר והוא בנוי לגובה 5 קומות .  מדובר במבנה לשימור ,  כשאדריכלית השימור שלו היא ניצה סמוק .  העסקה בוצעה מול קבוצת רוכשים אותה ריכז עו"ד יוסי מוסרי והיא כוללת משקיעים ישראלים .  לדברי גורם המקורב לעסקה ,  ניתן יהיה להגדיל את השטח הבנוי במגרש.נוסף על כך חתם אבנר בשיתוף היזם שולי פרסיאדו על הסכם אופציה לרכישת קרקע בשטח 3.2 דונם מול משפחת רובינשטיין .  מדובר בקרקע בשכונת ל' החדשה בצפון העיר בהמשך רחוב האוזנר .  על הקרקע ניתן לבנות שני בנייני מגורים ובהם 39 דירות .  על פי ההסכם ,  במידה ותתגבש הקבוצה ,  היא תשלם עבור הקרקע כ-47 מיליון שקל ,  כך שהעסקה מגלמת שווי של 1.2 מיליון שקל קרקע לדירה  ( ללא מע"מ )  .  עורכת הדין שביצעה את שתי העסקות היא מירי דונין .
 
אקזיט של 8 מיליון שקל בשנתיים :  היזם יורם אבנר מכר את בניין קולנוע זמיר באלנבי ב-23.8 מיליון שקל
אבנר חתם במקביל על הסכם אופציה לרכישת קרקע בשטח 3.2 דונם בצפון העיר עם זכויות ל-39 דירות

