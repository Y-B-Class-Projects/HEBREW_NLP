ברק : " טעיתי ,  אבל גם עופר עיני עושה טעויות "
 יו"ר העבודה התייחס לביקורת המופנית אליו מצדו של יו"ר ההסתדרות בפרשת העובדת הזרה ואמר ש"אם היה מדובר באחיו של עיני ,  הפרשה היתה מסתיימת בקנס ".  הוא הדגיש כי ימשיך לעמוד בראש מפלגת העבודה
ההקלטה מתוך התוכנית  " הכל דיבורים "  עם איילה חסון ברשת ב' של  " קול ישראל "
 שר הביטחון אהוד ברק לא נשאר חייב :  אחרי שאמש תקף אותו יו"ר ההסתדרות עפר עיני וכינה אותו  " אהבל "  על העסקת העובדת הזרה ,  הודה היום  ( חמישי )  ברק בראיון לקול ישראל כי מדובר בטעות ואמר כי מדובר ב"מקרה בוזגלו הפוך ".  לדבריו , " אלמלא נילי פריאל היתה אשתי זה היה נגמר בקנס ".  הוא הוסיף כי גם עופר עיני עושה טעויות ורמז : " אני מניח שבני משפחתו עושים טעויות אני בטוח שאם זה היה קורה לאח של עופר עיני ,  זה היה נגמר בקנס ". 
דבריו של ברק מגיעים לאחר שכאמור אמש תקף עיני את יו"ר העבודה : " אין טעות שברק לא עושה .  צריך להיות אהבל אמיתי כדי להעסיק פיליפינית ,  תביא עובדת ישראלית .  אתה שר בממשלה ,  אתה יודע שזה בניגוד לחוק ,  אז מה ?  מה אתה מקווה שלא יתפסו אותך ?  הנה ,  תפסו ". 
לגבי הביקורת המופנית כלפיו במפלגתו שלו ,  והטוענים החדשים לכתר אמר ברק כי זו אופייה של המפלגה ושאם ישנם גורמים שאינם שבעי רצון מדרך הנהגתו ,  שינסו להשפיע על כך בבחירות . " אני מספר שאני בן 68 ,  מאז נולדתי היו לליכוד ארבעה מנהיגים .  הנכד שלי בן 8 ובמהלך חייו היו כבר שישה מנהיגים לעבודה ",  הדגים ברק , " במפלגת העבודה יש סערת ריב ,  אבל יש לה חוקה והחברים הם שקובעים ,  יש מוסדות וכללים ושם ייקבעו כל הדברים ".  
בנוגע להפיכתו ל"שק חבטות "  של חברי מפלגתו בתקופה האחרונה אמר ברק הוא  " פועל לפי השיקול של מה שטוב ונכון למדינה ".  הוא סיפר כי  " הייתי בכל תפקיד אפשרי ,  ממפקד סיירת מטכ"ל ועד הרמטכ"ל .  התפקיד היחידי שלא הייתי בו הוא 'שק החבטות' ".  עם זאת ,  הוא אמר כי למרות המכות שהוא סופג ,  להבדיל מאחרים ,  הוא עדיין בפוליטיקה , " אני לא רואה את רמון בשטח ,  לא רואה את אולמרט ולא את דרעי ",  אמר .
 מוקדם יותר ,  קרא שר החקלאות ופיתוח הכפר ,  שלום שמחון ,  לברק לצאת מהממשלה .  בראיון לגלי צה"ל אמר שמחון : " לו הייתי יכול לעוץ עצה לאהוד ברק הייתי אומר לו :  'אהוד  תהיה גבר .  תעזוב את הממשלה ,  צא החוצה ,  לך אל המדבר ,  תוציא אחריך את כל האחרים ,  ונראה את גבורתם של כל היתר' ".  
שמחון הוסיף כי  " צריך פעם אחת לעשות משהו באומץ .  מה הבעיה של האדם הזה שנקרא אהוד ברק ?  הבעיה האמיתית שלו היא האחריות הציבורית שלו .  הוא לא יודע להיות פוליטיקאי .  מקרה הפיליפינית הוא מקרה חמור  ולא טוב שקרה ,  אך הוא לא העיקר .  הבעיה של אהוד ברק היא ביצירת בריתות שלא מחזיקות לאורך זמן ונועדו לצורך שירות אינטרסים של אנשים מסוימים ". 
שמחון התייחס אף הוא להתבטאות של עיני ואמר כי  " אין ספק שמדובר בהתבטאות אומללה של איש ציבור אל מי שהיה ראש ממשלה ושר ביטחון ,  ולא חשוב מה יחסי לברק היום ,  אני מאוד לא אוהב את ההתבטאות הזו ואני חושב שגם עופר עיני מצטער עליה באופן אמיתי .  זאת התבטאות שהיא באמת ברמה של שוק שאיננה במקום .  כולנו צריכים לנהל שיח ציבורי ברמה קצת יותר גבוהה ". 

ברק : " טעיתי ,  אבל גם עופר עיני עושה טעויות "
 יו"ר העבודה התייחס לביקורת המופנית אליו מצדו של יו"ר ההסתדרות בפרשת העובדת הזרה ואמר ש"אם היה מדובר באחיו של עיני ,  הפרשה היתה מסתיימת בקנס ".  הוא הדגיש כי ימשיך לעמוד בראש מפלגת העבודה

