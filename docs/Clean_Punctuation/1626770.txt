האחים והחיות
יותר מעצבנת מעדנה !  יותר גורג'ס מתומר !  יותר שנואה מאיילה !   ( אבל ברור שלא יותר מושי-מושלמת מאלירז )  .  שני צור על ערוץ 20
בדרך כלל ,  כשמגיע מישהו חדש  ( לשכבה ,  לבסיס וכו' )  ,  הוא עובר את שבעת מדורי הגיהינום :  חקירה צולבת לגבי מי הוא ,  מעשיו ,  הוויתו וחששותיו .  המישהו החדש הזה יעבור חודשים קשים של טקסי קבלה טרם השתלבותו בסביבה החדשה .  אך לא כך הדבר בבית .  החדשים פשוט מקבלים את הפריווילגיה של סטטוס פיננסי מעורר קנאה וחסינות מהדחה .  נסתרות הן דרכי האח .  ואכן ,  ביום ראשון נכנסו אל הבית חמש נשים חדשות .  אמנם תומר נראה  ( בערך )  כמו גבר ,  ומתלבש  ( בערך )  כמו גבר ,  אבל הוא לא .  ובכל זאת הוא מבקש שנתייחס אליו בלשון זכר ,  אז אני פשוט משתפת פעולה .
 אך אל לנו לשכוח שחמשת הדיירים שעברו את דלת הבית הגיעו אל בועת לחץ שעתידה להתפוצץ בקרוב ,  להתיז מים על כולם ולמלא את עיניהם בסבון  ( שזה דווקא נחמד ,  כי אז ארז בטח יצרח אחת לדקה  " ויהי מה !  "  ויוביל את העדר כבעל המום היחיד שנשאר בבית )  .
 ענן גדול של כעס מצד הדיירים אופף את ה-זוג של הבית ,  שגורם לכולם להעמיד את איילה להדחה ,  ולכל הנקבות החדשות להיצמד אוטומטית ליוסף  ( ולא לסער ,  כמו שהבטיחו )  ,  שנהנה מכל העניין ,  כי דברים שרואים מכאן לא רואים משם ,  ובעצם  דווקא כן רואים מכאן ,  הוא מקסים !  מסוג הבחורים שיסגדו לך במשך 20 שעות ביממה ,  וגם זה רק כי בארבעת השעות הנותרות הוא עסוק בלסגוד לשמש ,  לירח ,  ולמי-שזה-לא-יהיה שהמציא את היוגה .  
הוא כמו כלבלב יתום שנהנה מכל גרם של תשומת לב חיובית  ( דנה מלפפת זרועותיה סביבו והוא צוחק  " מי זאת ?  אני לא יודע מי זאת והיא מחבקת אותי ,  איזה כיף !  ",  שזה ,  תכלס ,  עדיף מאשר לחבק את גואל שמעמיד אותך להדחה כל ,  כל ,  כל שבוע )  .  וכן ,  גם אם תשומת הלב הזו מגיעה במסגרת המשפט  " אולי נספר אותך ?  ",  שנאמר לו בערך 20 פעמים ביומיים האחרונים מאז נכנסו החדשים .  תמרה מסתמנת כחולת שליטה ואם לא תרוסן עוד נמצא אותה מרצה לגואל ולתומר על הקהילה ההומוסקסואלית ,  על דחפים מיניים ועל הכחשה .  וזה כבר יהיה טו מאצ' .
 ואגב זה ,  נחמד לראות את גואל מחייך בביישנות אל מול מבטיו הפתיינים של תומר זלצמן ,  א-ק-א  " גורג'ס "  וזה שעושה מי ומה שבא לו .  תומר מוציא את הילדונת בת ה-12 מכל דייר או דיירת שהוא מפלרטט איתם  ( והיחידים שעמם לא ירבה לעשות כן הם החדשים ,  כי כמו שארז אמר ,  הם נמצאים בעמדת כוח משום שבידיהם כל המידע על השוהים הותיקים בבית .  למה להם ללכת על תומר הזר כשיוסף שם ,  שירט לס ,  וסער שם ,  שירט לס ,  ואלירז שם ,  דווקא עם חולצה ,  מרצה לכולם כאחרון הגואלים )  .  קצת פחות נערצת היא רקדנית ארוכת רגליים ,  ששיערה בצבע קרמל וקיטוריה לא פוסקים מלהישמע .  אני די בטוחה שהרומן בין סער ואיילה מיצה את עצמו .  עד שסער הצליח לשכנע את כל דיירי הבית שזהו ,  נגמר ,  איילה היא אוויר ,  היא לא חשובה ,  היא לא קיימת גם אם תעמוד מולו בביקיני ועוגת קצפת בידה  ( או ,  טוב יותר מעוגת קצפת  פאקט של ווינסטון )  ,  לפתע פתאום נתגלה שסער שכח לשכנע אדם אחד ,  את עצמו .  בתחילת התוכנית ,  איילה הצהירה על עצמה שהיא אוהבת להיות מקום ראשון בהכל .  ובכן ,  את המקום הראשון ברשימת הנחשקות של הבית כבר תפסת ,  את המקום הראשון בקטנוניות גם כן תפסת ,  את המקום הראשון בצומי ,  כנ"ל .  הגיע הזמן להיכנס לרשימות נעימות הרבה פחות .  זה המחיר שמשלמת מלכת הכיתה על ניצול מעמדה לטובותיה שלה בלבד .
 הדיירים העמידו להדחה את יוסף  ( כמובן )  ,  אלין ואיילה .  בשלב הנוכחי ,  כל דיירי הבית חיוניים לתפקודו  ( וזאת למרות שרובם בכלל לא עושים כלים ,  או מכבסים ,  או מבשלים )  וחסרונו של כל אחד מהם יורגש ,  הו ,  כמה שיורגש .  השאלה היא  האם זה יהיה חיובי או שלילי ?  במי תבחרו לארוז את המזוודות ,  לומר אסטה-לה-ויסטה ,  ולברוח משם כל עוד נפשו בו וטרם יספיק להפוך למכרה זהב לחקיינים בכל רחבי הארץ .  מי זה יהיה ,  לדעתכם ? 

האחים והחיות
יותר מעצבנת מעדנה !  יותר גורג'ס מתומר !  יותר שנואה מאיילה !   ( אבל ברור שלא יותר מושי-מושלמת מאלירז )  .  שני צור על ערוץ 20

