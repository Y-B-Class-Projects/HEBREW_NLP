אם תמות כמחבל תיקבר על חשבונך
הכנסת אישרה חוק לפיו משפחתו של אדם שביצע פשע על רקע לאומני ומת במהלכו לא תהיה זכאית לדמי קבורה .  ח"כ הרצוג : " זה צעד מתבקש בעולם בו אנו נאבקים ברשעות הטרור "
 המדינה תשלול זכאות לדמי קבורה למחבלים  כך אישרה אתמול  ( שני )  הכנסת בקריאה שנייה ושלישית .  החוק ,  שמשלב יוזמות חקיקה של שר הרווחה יצחק הרצוג  ( העבודה )  ושל חברי הכנסת דני דנון ומירי רגב  ( ליכוד )  ,  הפך לסעיף בחוק הביטוח הלאומי .  על פיו ,  תישלל הזכאות לדמי קבורה של מי שמותו נגרם מביצוע פשע על רקע לאומי .  
באוקטובר 2009 הרצוג דאג להעביר את הצעת החוק בוועדת שרים לענייני חקיקה .  היום ,  לאחר האישור הסופי של החוק הוא אמר כי , " זה צעד מתבקש בעולם בו אנו נאבקים ברשעות הטרור .  מדובר בתיקון מוסרי ומוצדק .  אין זכות תביעה למי שבחר לגדוע חיי חפים מפשע ולהפעיל טרור נגד מדינת ישראל ואזרחיה ". 
בדברי ההסבר להצעות החוק של רגב ושל דנון נכתב כי , " מטרת הצעת החוק היא למנוע הענקת דמי קבורה לטובת גוף או משפחה של אדם שביצע פשע על רקע לאומני .  ההצעה באה להוסיף על ההטבות הנשללות כבר היום מבן זוגו או ילדיו של אדם שביצע פשע על רקע לאומני כמו קצבת זקנה ,  קצבת נכות או קצבת שארים ".  
" לפי נתוני כוחות הביטחון ,  עשרות ערבים ישראלים מעורבים בסיוע לפעילות טרור .  שלילת הטבות לאזרחים ישראלים העוסקים בפשע על רקע לאומני והפעלת סנקציה של שלילת דמי הקבורה תשמש בין היתר ,  כפעולת הרתעה משמעותית במאבקה של ישראל נגד הטרור ".  
בכנסת הקודמת  ( הכנסת ה- 17 )  הוגשה הצעת חוק דומה על ידי חברי הכנסת דאז ,  והשרים היום גדעון סער  ( ליכוד )  ויצחק אהרונוביץ'  ( ישראל ביתנו )  .  הצעת החוק הזו הוגשה לאחר הפיגוע בישיבת מרכז הרב לפני שנתיים ,  ולאחר שהתברר שמשפחת המחבל ,  שהיה אזרח ישראלי ,  תהיה זכאית לדמי קבורה . 
" אני מקווה שמהיום נעשה את השינוי הדרוש והטרוריסטים לא ייקברו עוד על חשבוננו ",  אמרה בתגובה ח"כ רגב . " מי שהחליט לפגוע בחפים מפשע לא יקבל פרס מאיתנו ,  המדינה .  טרור יש לקבור ולא לתת עליו פרסים ,  כי אחרת השלב הבא יהיה מתן מענקי עידוד למפגעים ". 

אם תמות כמחבל תיקבר על חשבונך
הכנסת אישרה חוק לפיו משפחתו של אדם שביצע פשע על רקע לאומני ומת במהלכו לא תהיה זכאית לדמי קבורה .  ח"כ הרצוג : " זה צעד מתבקש בעולם בו אנו נאבקים ברשעות הטרור "
 
