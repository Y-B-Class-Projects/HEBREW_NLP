זול יותר לדבר דרך ספקיות האינטרנט
בחודשים האחרונים חלו התייקרויות בענף הטלפוניה הקווית .  החברות ביטלו מבצעים שהציעו בעבר ושינו מסלולים .  בדקנו בעזרת אתר kamaze מהן האפשרויות המשתלמות שמציעות החברות המתחרות בשוק הטלפוניה .  בזק מציעה מסלולים מגוונים ,  אך פחות אטרקטיביים
 >  >  הטלפוניה הקווית היא אחת הדוגמאות הבולטות בענף התקשורת לכך שריבוי שחקניות מגביר את התחרות ומיטיב עם הצרכנים .  עם זאת ,  אף כי הוא תחרותי בהשוואה לענפים אחרים בתקשורת ,  בחודשים האחרונים חלו שינויים והתייקרויות בענף .  שש חברות מתחרות כיום על ליבו של הצרכן בהתקשרות מטלפון קווי וב-2009 היתה הרגשה שהתחרות נמצאת בשיאה .  מעבר למחירים אטרקטיביים בהתקשרות לטלפונים נייחים ,  החברות החלו להציע מחירי רצפה בהתקשרות מהטלפון הקווי לסלולר .  פרטנר הייתה הסנונית הראשונה שיצאה ,  לפני קצת יותר משנה ,  עם חבילות דקות בתמחור אחיד לשיחות לקווי ולנייד ;  012 סמייל מיהרה והעתיקה את החבילות של פרטנר ;  נטוויז'ן השיקה את מבצע  " שקל ליום "  וגם hot יצרה בנק של 700 דקות להתקשרות לקווי או סלולרי ב-89 שקל .  עם זאת לאחר תקופה החלו להופיע סדקים ראשונים של עליית מחירים  ( הסיבות לעליית המחירים - ראו מסגרת )  .  שנה לאחר שהשיקה פרטנר את שירותי הטלפוניה שלה והצליחה לגייס רק כ-35 אלף מנויים  ( בטלפון הקווי ובאינטרנט בנפרד )  ,  החליטה החברה לא רק להעלות את התעריפים בעשרות אחוזים אלא גם להוסיף הגבלה לכמות השיחות לסלולר במחיר המוזל  ( 40% במקום ללא הגבלה )  .  פרטנר אינה החברה היחידה שביצעה באחרונה שינויים .  013 נטוויז'ן שינתה את מבצע  " שקל ליום "  ו-hot הסירה את כל חבילות הטלפון הקווי שהיו לה והשאירה אחת בלבד - של אלף דקות בחודש  ( למי שמצטרף לטריפל ,  תוצע חבילה נוספת בנוסח , " לא דיברת לא שילמת ")  .  כדי לחשב אילו מסלולים מתאימים לאילו דפוסי שימוש ,  ערכנו בדיקה בשיתוף kamaze.co.il ,  אתר השוואת מחירים בסלולר ,  אינטרנט ,  שיחות לחו"ל ,  טלוויזיה רב ערוצית וטלפוניה קווית .  היצע רחב של מסלולים יש לציין כי מלבד בזק ו-hot ,  קווי הטלפון של כל החברות דורשים חיבור לתשתית אינטרנט .  על פי רוב ,  החברה שמספקת לכם את שירותי הטלפון לא חייבת להיות גם ספקית האינטרנט שלכם ,  אבל השילוב כדאי .  פרטנר היא החברה היחידה שבה לא משתלם לא להתחייב  ( לשנה או שנתיים )  וכדאי לקחת אפשרות זו בחשבון ,  שכן בשוק תחרותי כמו זה של הטלפוניה הקווית ,  בדרך כלל לא כדאי להתחייב .  עם זאת ,  פרטנר מציעה שירות שאין בחברות אחרות - האפשרות להוציא ולקבל סימולטנית עד שלוש שיחות נפרדות מאותו קו בטלפונים שונים .  012 סמייל ו-013 נטוויז'ן מציעות כיום מבצע לשלושה חודשים ראשונים ב-9.90 שקלים עם שיחות ללא הגבלה ליעדים נייחים .  זהו מבצע משתלם לכל דפוסי השימוש אך בתום שלושה חודשים צריך לבחור מסלול מחדש .  אז מה יהיה המסלול המשתלם עבורכם ?  בכל דפוסי השימוש שבדקנו  ( 100 ,  400 ,  700 ,  ו-2,500 דקות בחודש )  הציעו 013 נטוויז'ן ובזק בינלאומי את המחירים הנמוכים ביותר .  במקרים מסוימים ,  גם 012 סמייל ו-hot הציעו מחירים דומים .  המתקשרים מבזק עדיין משלמים את המחיר הגבוה ביותר על פי רוב ,  על אף ניסיונות החברה לשווק מגוון רחב של חבילות בהתאם לדפוסי שימוש משתנים  ( לחברה לא פחות מ-19 חבילות שונות )  .  דפוסי שימוש מעט :  אין ספק שהמסלולים המשתלמים ביותר עבורכם הם  " לא דיברת ,  לא שילמת "  של החברות 012 סמייל ,  013 נטוויז'ן ובזק בינלאומי .  בכל שאר החברות תשלמו בערך כפול .  ממוצע :  אם דפוסי השימוש שלכם משתנים בין מעט לבינוני  ( 100 ל-400 דקות בחודש )  ,  מומלץ להישאר עם מסלול  " לא דיברת ,  לא שילמת "  של 012 סמייל .  בעבור מי שמדבר בסביבות 400 דקות בחודש ,  בנקי הדקות של 013 נטוויז'ן  ( 200 דקות )  ובזק בינלאומי  ( 250 דקות )  הם המשתלמים ביותר .  הרבה :  אם דפוסי השימוש שלכם אינם יציבים ומספר דקות השיחה שאתם מדברים בחודש היא בין 400-1,000 ,  המסלול המומלץ בשבילכם הוא  " extra "  של הוט  ( 39 שקל בחודש כולל עד 1,000 דקות שיחה לנייחים )  .  אם דפוס השימוש שלכם יציב ונע סביב 700 דקות בחודש ,  החבילה של אורנג ' " 1,600 דקות לנייחים ",  היא המשתלמת ביותר ,  כשלוקחים בחשבון שהיא כוללת אינטרנט .  עם זאת ,  אם אינכם רוצים להתחייב לאורנג' ,  כדאי לבחור במסלול  " שקל ליום "  של 013 נטוויז'ן או בבנק 500 הדקות של בזק בינלאומי  ( אין כמעט הבדל ביניהן בחשבון החודשי הסופי )  .  המון :  אם אתם מייצרים כ-2,500 דקות שיחה בחודש - משפחה עם שלושה מתבגרים בבית ודאי מגיעה בקלות למכסת דקות זו - כדאי שתבחרו בבנק 2,000 הדקות של נטוויז'ן או בזק בינלאומי .  אם 40% מהשיחות שלכם הם לסלולר ,  כדאי לדעת שיש חבילות ייעודיות עם תמחור אחיד ,  לא משנה לאן אתם מתקשרים .  החברות אינן מפרסמות את החבילות האלה וייתכן שתצטרכו להתעקש כדי לקבל עליהן פרטים ,  אך הן קיימות בבזק בינלאומי ,  013 נטוויז'ן ו-012 סמייל .  החבילות מתאימות למי שמדבר הרבה יחסית לסלולר  ( החל מ-600 דקות בחודש )  ואין היצע רחב .  חשוב גם לומר כי בעוד שבחבילות הרגילות ,  חריגה מבנק הדקות אינה כרוכה במחיר גבוה ,  אם תתקשרו לטלפון קווי בחריגה מהחבילות הייעודיות לסלולר ,  זה יעלה לכם בערך פי ארבעה .  כל החבילות של פרטנר הן גם למדברים הרבה לסלולר ,  אך רק עד 40% מהשיחות לסלולר ניתנות בתעריף הנמוך .  כך בדקנו הבדיקה שערכנו מבוססת על ארבעה דפוסי שימוש :  מדברים מעט  ( 100 דקות )  ,  מדברים ממוצע  ( 400 דקות )  ,  מדברים הרבה  ( 700 דקות )  ומדברים הרבה מאוד  ( 2,500 דקות )  .  בכל ארבעת הדפוסים חילקנו את כמות השיחות ל-25% שיחות לסלולרי ו-75% לטלפון קווי .  כמו כן ,  חילקנו את השיחות בשעות השפל ובשיא ביחס של 50%-50% .  לא לקחנו בחשבון עלות התקנה ,  הטבות חד פעמיות למצטרפים חדשים ,  חבילות משולבות ושיחות חינם שמתבצעות בתוך הרשת  ( למשל בין שני לקוחות 012 סמייל )  .  הנתונים נאספו מנציגי השירות של החברות על ידי אתר kamaze.co.il .   כך תקטינו את חשבון הטלפון  ?  בחרו בספק טלפון קווי שהוא גם ספק האינטרנט שלכם .  חוץ מהטבות ומבצעים שלבטח תקבלו ,  תעבדו מול פחות חברות ופחות חשבוניות .   ?  התמקחו על עלות ההתקנה .  המחיר נע בין 49 ל-299 שקל ואין אפשרות להתחמק ממנו אם אתם עושים שימוש רק בשירותי הטלפון של החברה .  עם זאת ,  טל דומב מאתר kamaze מציינת כי כשמוסיפים לשירות הטלפון גם אינטרנט ,  התמונה משתנה : " בבדיקה מול נציגי השירות ,  החברות hot ו-012 סמייל ויתרו לנו מיד על עלות ההתקנה .  ב-013 נטוויז'ן הבטיחו לתת לנו חודשי חינם בעלות של ההתקנה ,  באורנג' הפחיתו בחצי מחיר את העלות ובבזק בינלאומי טענו שאם נסגור אתם עסקה ,  ייבדקו אם ניתן להוזיל את העלות ".  בבזק אין הנחות בעניין הזה אך בשאר החברות ניתן לראות כי מילת המפתח היא התמקחות .   ?  בחרו מסלול מתאים .  הדבר הראשון שצריך לעשות הוא לברר מה ממוצע דפוסי השימוש שלכם .  כל החברות מציעות מסלולים של בנקי דקות ,  שביניהם הלקוחות צריכים לבחור לפי ממוצע השימוש החודשי שלהם .  רוב הצרכנים נוהגים לבחור בחבילה גדולה מזו שהם זקוקים לה ,  כדי לא לחרוג מגבולות החבילה הקטנה יותר .  עם זאת ,  בשוק הטלפוניה הקווית ,  לרוב עדיף לפעול דווקא להיפך .  לדוגמה ,  אם אתם מדברים 400 דקות בממוצע ,  משתלם הרבה יותר לבחור בחבילות הקטנות יותר  ( 200-250 דקות )  ולשלם את החריגה .   ?  דברו מהקווי לסלולר .  לא משנה באיזה מסלול אתם ובאיזו חברה ,  חייגו אך ורק מהטלפון הקווי לסלולר ,  ולא מהסלולרי שלכם .  אם על הנוחות של שליפה נוחה של מספרי החיוג מהסלולר אתם מוכנים לשלם עשרות אחוזים יותר ,  גם כאן יש פתרונות :  ניתן לקנות טלפונים אלחוטיים קוויים שמאפשרים העברה ואחסון של זיכרונות מהסלולרי .
 
זול יותר לדבר דרך ספקיות האינטרנט
בחודשים האחרונים חלו התייקרויות בענף הטלפוניה הקווית .  החברות ביטלו מבצעים שהציעו בעבר ושינו מסלולים .  בדקנו בעזרת אתר kamaze מהן האפשרויות המשתלמות שמציעות החברות המתחרות בשוק הטלפוניה .  בזק מציעה מסלולים מגוונים ,  אך פחות אטרקטיביים

