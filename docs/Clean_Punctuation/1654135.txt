דיווח :  ארה"ב מתחמשת לקראת תקיפה באירן
על פי דיווח בעיתון  " סקוטלנד הראלד ",  צבא ארה"ב העביר לאי דייגו גרסיה מצבור של פצצות חכמות חודרות בונקר .  על פי הדיווח ,  הפצצות אמורות לשמש במקרה של תקיפת מתקני הגרעין באירן
צבא ארצות הברית העביר מאות פצצות  " חודרות בונקרים "  לאי הבריטי דייגו גרסיה הנמצא באוקיינוס ההודי .  על פי הדיווח בסוף השבוע בעיתון  " סקוטלנד הראלד ",  מטרת הצעד היא הכנה לקראת תקיפה אפשרית באירן ,  כיוון שהאי שוכן במרחק של כ-5,000 קילומטרים מחופי אירן .  על פי הדיווח בעיתון ,  הממשל האמריקאי חתם כבר לפני כחודשיים על הסכם עם ממשלת בריטניה ,  במסגרתו תועבר תחמושת כבדה לאי .  על פי תעודת המשלוח של הצי האמריקאי ,  שפורסמה באתר מכרזים של הצבא האמריקאי ,  במשלוח ישנן 385 פצצות מסוג  " בלו ",  המשמשות לחדירת בונקרים תת-קרקעיים .
 מומחי צבא סיפרו לעיתון ,  כי הם מעריכים שהתחמושת הוצבה בדייגו גרסיה לקראת תקיפה אפשרית של מתקני הגרעין של אירן .  משרד ההגנה הבריטי הודיע בעבר כי ארצות הברית תהיה חייבת לקבל אישור בכדי להשתמש באי עבור פעולות תקיפה צבאיות .  האי דייגו גרסיה שימש בעבר להפצצות בעירק בזמן שתי מלחמת המפרץ ,  ב-1991 וב-2003 ,  מוצבים בו כ-50 חיילים ואנשי צוות בריטיים ויותר מ-3,200 חיילים של צבא ארצות הברית .
 אתמול אמר מפקד פיקוד המרכז האמריקאי הגנרל דיוויד פטראוס ,  האחראי על פעילות צבא ארצות הברית במזרח התיכון כי מסתמן שחל עיכוב בהתקדמותה של אירן בפיתוח נשק גרעיני .  הוא הביע אמון כי לרפובליקה האיסלמית לא תהיה פצצת אטום השנה . " אני לא חושב שתהיה להם פצצת אטום בשנה הקלנדרית הזאת ",  אמר פטראוס לפאנל של הסנאט האמריקאי .
 
דיווח :  ארה"ב מתחמשת לקראת תקיפה באירן
על פי דיווח בעיתון  " סקוטלנד הראלד ",  צבא ארה"ב העביר לאי דייגו גרסיה מצבור של פצצות חכמות חודרות בונקר .  על פי הדיווח ,  הפצצות אמורות לשמש במקרה של תקיפת מתקני הגרעין באירן

