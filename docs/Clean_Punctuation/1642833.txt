קבוצת רכישה לא תמיד משתלמת 
הרפורמה במס רכישה הופכת חלק מהטבות המס ,  כגון לקבוצת רכישה או הקלות לנפגעי פעולות איבה ,  ללא משתלמות
 >  >  קניית דירה באמצעות הצטרפות לקבוצת רכישה צוברת פופולאריות בשנים האחרונות ,  בין השאר בשל חיסכון במס שאמור להיות מושג בשיטה זו .  אחד המסים שאמור לחסוך מצטרף לקבוצת רכישה ,  שחבריה בונים מבנה למטרת מגורים ,  הוא מס רכישה .  תכנון מס בקבוצת רכישה מאפשר תשלום מס רכישה רק על רכיב הקרקע - ולא על כל החלק של העלויות האחרות ,  לרבות בנייה ,  שכר יועצים מקצועיים ותיווך .  ואולם ,  באחרונה הונהגה רפורמה משמעותית במדרגות מס הרכישה ,  ככל שמדובר בדירה יחידה  ( הכוונה למדרגות מס הרכישה לרוכשים דירה שמהווה דירתם היחידה בישראל ,  בהתאם להגדרת החוק )  .  כיום ,  עד סכום של כ-1.027 מיליון שקל לא משלמים כלל מס רכישה  ( 0% )  .  בניגוד לדירה ,  מס הרכישה על רכישת קרקע הוא בשיעור קבוע של 5% ממחיר הקרקע .  לכן ,  בהחלט ייתכנו מצבים שבהם רכישת דירה בדרך הרגילה תחויב במס רכישה נמוך יותר - לעומת עסקה בה נרכשת קרקע במס של 5% וניתן פטור ממס על שאר מרכיבי העסקה .  דוגמה :  דירה במחיר של 1.6 מיליון שקל תמוסה ,  במקרה של דירה יחידה ,  בסך של כ-22.4 אלף שקל .  אם נפרק את הרכישה לפי מתווה של קבוצת רכישה ,  ונניח כי כמחצית מעלות הדירה היא קרקע - אזי מס רכישה בשיעור 5% על קרקע בשווי 800 אלף שקל מסתכם ב-40 אלף שקל .  מסקנה :  יש לבחון היטב אם אחרי עדכון מדרגות המס עדיין מושג חיסכון במס רכישה כשקונים דירה במתווה של קבוצת רכישה .  הקלות לנכים ונפגעי פעולות איבה תקנות המס מעניקות הקלות במס רכישה לקבוצות נוספות של רוכשים ,  בהן נכים ,  נפגעי פעולות איבה ובנים למשפחות שכולות .  המדובר בהענקת מדרגת מס של 0.5% על מלוא סכום ,  מהשקל הראשון ועד לאחרון .  כדי ליהנות מהקלה זו יש לעמוד בכמה תנאים ולהצהיר כי מדובר ברכישת דירת מגורים המיועדת לשיכון הרוכשים .  ואולם לאור הרפורמה במדרגות מס הרכישה הרגילות לרוכשי דירת מגורים יחידה ,  אין לקחת כמובן מאליו כי המס המשולם במסלול ההקלה לקבוצות אלה נמוך תמיד בהשוואה למסלול הרגיל .  דוגמה :  ברכישת דירה במחיר של 1.1 מיליון שקל לפי מדרגות של דירה יחידה ,  יחול תשלום מס רכישה בסך 2,567 שקל - לעומת מס בסך 5,500 במסלול ההקלה .  מסקנה :  לפני שממהרים להשתמש באופן אוטומטי בהטבה או בהקלה שמעניק החוק ,  יש לבחון היטב האם היא אכן עדיפה על פני חישוב המס הרגיל .  פיצול העסקה :  דירה ומטלטלין מס רכישה משולם ,  כאמור ,  על רכישת נכס מקרקעין .  לפי הדין ,  המקרקעין כוללים את הבנוי עליהם ואת המחובר חיבור של קבע .  הגדרות אלה מאפשרות עדיין לפצל חלק מהסכמי הרכישה של דירות מגורים לשני הסכמים נפרדים :  הסכם לרכישת הדירה עצמה והסכם לרכישת המטלטלין בדירה .  בקטגוריה של מטלטלין ניתן לכלול את יחידות מיזוג האוויר ,  ארונות שאינם ארונות קיר ,  מכשירי חשמל כגון מדיח כלים ,  כיריים ותנור וכן פריטי ריהוט אחרים .  רשויות המס מכירות בפיצול זה ,  וכל עוד קובעים למטלטלין שווי סביר ומדווחים על שני ההסכמים - ניתן לחסוך בתשלום מס הרכישה .  הכותב הוא שותף במשרד עוה"ד שלמה טיסונה ושות'

קבוצת רכישה לא תמיד משתלמת 
הרפורמה במס רכישה הופכת חלק מהטבות המס ,  כגון לקבוצת רכישה או הקלות לנפגעי פעולות איבה ,  ללא משתלמות

