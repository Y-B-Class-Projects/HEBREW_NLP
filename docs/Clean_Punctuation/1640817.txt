גרינספאן :  הירידות בבורסות הן איתות סכנה לגבי הכלכלה
לדברי גרינספאן ,  ארה"ב  " ירתה את כל התחמושת שלה "  בסוף 2009 ,  ולכן הצמיחה לא תהיה חזקה כפי שהוא צפה
יו"ר הבנק הפדרלי לשעבר ,  אלן גרינספאן ,  אמר שתהליך ההבראה של הכלכלה האמריקאית  " יהיה תהליך איטי ומדשדש ",  וכי הוא  " יהיה מודאג מאוד "  אם שוקי המניות ימשיכו ליפול ." הירידות בבורסות מהוות יותר מתמרור אזהרה ",  אמר גרינספאן אתמול בתוכנית  " פגוש את העיתונות "  של nbc . " חשוב לזכור שערכי מניות הם לא רק רווחים על הנייר .  למעשה יש להם השפעה חשובה מאוד על הפעילות הכלכלית ". מאז המיתון ,  איבדה כלכלת ארה"ב 8.4 מיליון משרות - המספר הגדול ביותר מאז השפל הגדול בשנות ה-30 של המאה ה-20 - בתהליך שהחל לפני יותר משנתיים .  באוקטובר עלה שיעור האבטלה על 10% - הפעם הראשונה שהדבר קרה מזה רבע מאה - ונסוג עד לשיעור של 9.7 בינואר ,  לפי נתוני לשכת התעסוקה .  לדברי גרינספאן ,  שיעור האבטלה צפוי להישאר סביב 10%-9% במהלך רוב השנה : " קשה מאוד לטעון שהאבטלה צפויה לרדת בקרוב ". לדברי גרינספאן ,  הצמיחה שנרשמה ברבעון הרביעי של 2009 התבססה על בנייה מחדש של מלאי ,  ובכך כלכלת ארה"ב  " ירתה את כל התחמושת שלה "  בסוף 2009 .  לפיכך , " אין לצמיחה כעת מומנטום חזק כפי שצפיתי שיהיה לה ",  לדבריו.לגבי הגירעון בתקציב ,  שממשל הנשיא ברק אובמה צופה שיהיה יותר מטריליון דולר שנה שנייה ברציפות ,  אמר גרינספאן שתידרש העלאת מסים וכי הגירעון בתקציב מאיים על דירוגה של ארה"ב בשווקים הפיננסיים .
 
גרינספאן :  הירידות בבורסות הן איתות סכנה לגבי הכלכלה
לדברי גרינספאן ,  ארה"ב  " ירתה את כל התחמושת שלה "  בסוף 2009 ,  ולכן הצמיחה לא תהיה חזקה כפי שהוא צפה

