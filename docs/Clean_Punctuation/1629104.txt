צפו בברצלונה מפסידה לסביליה
גווארדיולה לוקח אחריות על ההפסד בארסה לסביליה : " עשיתי שינויים כי זו העבודה שלי עד שיזרקו אותי ".  צפו בתקציר
לאחר שהודחה ריאל מדריד בסנסציה גדולה על ידי אלקורקון ,  נותרה מחזיקת הגביע ,  ברצלונה ,  עם הזדמנות מצויינת לשחזר את ההישג .  אלא שלפני שהיא עושה תוכניות ,  פגשו שחקניו של גוארדיולה את סביליה ,  שזכתה בעצמה בגביע ב-2007 ,  למשחק הראשון בין השתיים בשלב שמינית הגמר .  ברצלונה הגיעה אחרי משחק לא משכנע במיוחד בתיקו הביתי עם ויאריאל ושוב הראתה יכולת חלשה והגנה רעועה ,  שאיפשרה לאורחים לכבוש שני שערי חוץ ,  בדרך לניצחון 1:2 במשחק הראשון .  הגומלין ייערך בשבוע הבא בסביליה .
" הפסדנו ולכן אני זה ששגיתי ,  אבל זה ברור שכשזכינו בשישה תארים ,  אתה מנצח בהכל ",  אמר בצער פפ גווארדיולה ,  מאמן בארסה ,  בסיום . " עשיתי שינויים מכיוון שזו העבודה שלי ,  לפחות עד שהנשיא יזרוק אותי .  אני עושה שינויים כדי שחדר ההלבשה שלנו יהיה בריא ,  ומכיוון שכל השחקנים ראויים לזה ,  וזאת למרות שחלק מהשחקנים נאבקים ורוצים לשחק .  אנחנו זקוקים לכולם ". 
למרות ההפסד ,  גווארדיולה הרעיף שבחים ביריבה שעקצה : " אני מאמין שהם יכולים להתחרות עם כל קבוצה .  בליגת האלופות הם עברו את שלב הבתים בצורה מרשימה .  יש להם את אחד הסגלים הטובים ביותר בליגה ,  הם אחד המועדונים הגדולים ,  לא רק עכשיו אלא במשך שנים ".  על מה שלא הלך במשחק עצמו ,  אמר : " מאז שאני המנג'ר שיחקנו נגדם כמה פעמים .  לפעמים אנחנו מוצאים את התשובה ולפעמים אנחנו לא עושים את זה כמו שצריך ,  אבל אני לא מקבל את הרושם שהלחץ הגבוה שיש עלינו משאיר אותנו בלי תשובות ". 
אם יש בכל זאת נקודה חיובית שאליה גווארדיולה יכול אחרי המשחק להסתכל היא על שובו של גבי מיליטו ,  שחזר לפעילות נגד סביליה אחרי 616 יום .  הבלם הארגנטינאי ,  שנעדר במשך כל העונה שעברה בשל פציעה בברכו בחצי הגמר ליגת האלופות נגד מנצ'סטר יונייטד באפריל 2008 ,  היה מאושר לעומת האכזבה של חבריו . " האמת היא שאני מרגיש טוב .  עדיין חסר לי כדורגל ,  אבל זה ישתפר מדקה לדקה וממשחק למשחק ",  אמר מיליטו . " חלמתי על זה ,  על חזרה לאיצטדיון שלנו עם הקהל שלנו .  חבל שזה מעט השתבש עם התוצאה ". 
בצד המנצח היה קשה לעצור את החיוכים של מנואל חימנז ,  מאמן סביליה ,  שסיכם : " הניצחון מוקדש לסרחיו סאנצ'ז .  אני מקווה שהוא יוכל לחזור .  ההפסד של סרחיו הוא משהו מהותי מבחינתנו ,  אבל כשהוא יחזור זה יהיה נפלא ויצטרף אלינו אחד השחקנים הפיזיים ביותר ".  על המשחק עצמו אמר : " ניצחנו בסיבוב הראשון את הקבוצה הטובה ביותר בעולם .  היו לנו הרבה בעיות עם פציעות .  שילמנו בניצחון הזה עם פציעה של נבאס ושל לולו .  סבלנו הרבה בחודש הזה .  ציפינו לכך שחודש ינואר יהיה מורכב ,  אבל עכשיו אנחנו מצפים שפברואר יהיה שמח ". 

צפו בברצלונה מפסידה לסביליה
גווארדיולה לוקח אחריות על ההפסד בארסה לסביליה : " עשיתי שינויים כי זו העבודה שלי עד שיזרקו אותי ".  צפו בתקציר

