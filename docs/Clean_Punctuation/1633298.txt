הרכבת רוכשת מסימנס קרונות ב-244 מיליון ש' ;  הקנס על איחור באספקה הוכפל 
31 הקרונות יסופקו בתוך 19-24 חודשים וישמשו את הנוסעים בקו מראשון לציון לתל אביב ,  הצפוי להיפתח באמצע 2011
 >  >  רכבת ישראל תרכוש מחברת סימנס הגרמנית 31 קרונות תמורת 46 מיליון יורו  ( 244 מיליון שקל )   .  מדובר ברכש חירום של שלושה מערכי קרונות  ( 27 בסך הכל )  ועוד ארבעה קרונות כוח  ( הנעה )  ,  שישמשו בין היתר לתפעול קו הרכבת בין ראשון לציון מערב לתל אביב ,  שצפוי להיחנך באמצע 2011 .  ועדת המכרזים העליונה של הרכבת אישרה בסוף השבוע את ההתקשרות במסגרת מימוש אופציה שיש לרכבת עם סימנס ,  בהמשך למכרז שבו זכתה ב-2006 .  החתימה הרשמית על העסקה מותנית באישור משרדי התחבורה והאוצר ,  ותתבצע בקרוב .  בין הרכבת לסימנס נוהל משא ומתן ממושך סביב תנאי מימוש האופציה ,  שהגיע אף לפיצוץ בדצמבר האחרון ,  לאחר שהרכבת דרשה מסימנס להכפיל את הקנס בגין איחור עתידי במסירת הקרונות - מ-7.5% ל-15% משווי העסקה .  זאת ,  לאור האיחור הניכר  ( כשנה )  שבו מסרה סימנס לרכבת את 87 קרונותיה החדשים ,  אותם אמורה היתה לספק כבר ב-2008 .  בגין איחור זה שילמה סימנס קנס של 8-9 מיליון יורו ,  לפי מפתח של 0.5% קנס עבור כל שבוע איחור ועד 7.5% לכל היותר .  סכום זה קוזז מהתשלומים שהעבירה הרכבת לסימנס בעד הקרונות שכבר מסרה .  בסימנס טענו כי הגדלת הקנס בעסקה החדשה ל-1% מדי שבוע תביא לתמחור שונה של העסקה ,  אבל ברכבת התעקשו על תנאי זה .  ל-themarker נודע כי בשבועיים האחרונים הגיעו הרכבת וסימנס לפשרה ,  שלפיה ייקבע מנגנון קנסות מודולרי ,  שבו מרבית הקנס תוטל בגין איחור באספקת קרונות הכוח  ( מעבר ל-19 חודשים )  ,  ואילו מסגרת הקנס עבור אספקת יתר הקרונות תצומצם .  במקביל ,  הגמישה הרכבת את לוח הזמנים לאספקת קרונות הנוסעים ,  וזה ינוע בין 19 ל-24 חודש מיום חתימת העסקה .  כמו כן ,  תכלול העסקה דרישה מקדמית מסימנס לתיקון התקלות החוזרות בקרונות החדשים שכבר מסרה לרכבת .  בתגובה לדברים מסר מנכ"ל הרכבת ,  יצחק  ( חקי )  הראל ,  כי  " מספר הנוסעים הבוחרים ברכבת ישראל ממשיך לעלות מדי שנה ,  והרכבת פועלת ללא הרף לשיפור השירות והדיוק להקמת קווי רכבת חדשים ,  ובמקביל ממשיכה להגדיל את הצי הנייד כדי להדביק את הביקושים .  תקצוב רכש החירום עדיין טעון אישור של משרד האוצר ומשרד התחבורה ,  ואנו מקווים כי האישור יינתן בימים הקרובים ".  קו הרכבת בין ראשון לציון מערב לתל אביב צפוי להיפתח במחצית 2011 ,  ונועד לענות על הביקוש הרב לנסיעות מדרום מטרופולין תל אביב  ( בת ים ,  חולון ,  ראשון לציון )  לעיר עצמה ,  שגורם להיווצרות גודש רב בנתיבי התחבורה העיקריים לתל אביב  ( כביש 4 ,  כביש 412 )  .  רכש החירום מתבצע במקביל למכרז הענק שפירסמה הרכבת עבור תוכנית הרכש לעשור הבא .  מכרז זה כולל רכש של 15 קטרים ו-75 קרונות דו קומתיים בהיקף כולל של כמיליארד שקל .
 
הרכבת רוכשת מסימנס קרונות ב-244 מיליון ש' ;  הקנס על איחור באספקה הוכפל 
31 הקרונות יסופקו בתוך 19-24 חודשים וישמשו את הנוסעים בקו מראשון לציון לתל אביב ,  הצפוי להיפתח באמצע 2011

