איטליה הרוויחה 11 מיליארד דולר מעסקות החלף בין 1998 ל-2006
בשנתיים שלאחר מכן הפסיד משרד האוצר האיטלקי 700 מיליון יורו מהעסקות
משרד האוצר של איטליה הרוויח 8.1 מיליארד יורו  ( 10.9 מיליארד דולר )  מעסקות החלף על מט"ח וריבית שערך בין 1998 ל-2006 - כך דיווחה סוכנות הידיעות בלומברג ,  לפי נתוני הלשכה המרכזית לסטטיסטיקה באירופה  ( יורוסטאט ) .לפי יורוסטאט ,  לאחר שמונה שנים בהן נהנה מרווחים ,  הפסיד משרד האוצר האיטלקי מעסקות אלה 337 מיליון יורו ב-2007 ,  ו-392 מיליון יורו ב-2008 .  ההפסדים נגרמו בין היתר כתוצאה משינויים במדיניות המוניטרית ובהיחלשות היורו ,  אשר נפל בין אפריל 2008 לנובמבר באותה שנה ב-22% . " כשמשתמשים בהן כהלכה ,  עסקות ההחלף יכולות להיות יעילות מאוד ולסייע בהגנה מפני סיכונים ",  אמר אטיליו די מאטיה מנהל הכספים בחברת אורליוס קפיטל מנג'מנט בוינה ,  המנהלת נכסים בשווי 4.5 מיליארד יורו . " כרגע הריביות נמוכות ,  ברגע שהן יעלו ,  נראה מה יקרה "  הוסיף.עסקות החלף על ריביות ומט"ח הן נגזרים המשמשים לגידור נגד שינויים פתאומיים בריבית או תנודתיות בשערי החליפין .  הרגולטורים באירופה חוקרים כיום את השימוש בנגזרים ,  על מנת לבחון האם ממשלות באירופה השתמשו בעסקות החלף כדי להקטין באופן זמני את גירעונותיהן ,  כך שיוכלו לעמוד בדרישות האיחוד האירופי .  חקירה שערך משרד האוצר של יוון ,  חשפה סדרה של עסקות כאלה שערכה הממשלה הקודמת עם בנקים שסייעו לה להסתיר את חובותיה הגדולים .
 
איטליה הרוויחה 11 מיליארד דולר מעסקות החלף בין 1998 ל-2006
בשנתיים שלאחר מכן הפסיד משרד האוצר האיטלקי 700 מיליון יורו מהעסקות

