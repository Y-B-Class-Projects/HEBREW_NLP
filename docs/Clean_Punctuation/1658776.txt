נשארו בארץ :  מאות אלפי מטיילים יצאו לטבע
מזג האוויר האביבי הוציא את המוני בית ישראל אל הטבע .  אל שמורת הבניאס ,  מצדה ,  קיסריה ויערות ירושלים נהרו רבבות מטיילים ונהנו משלל אטרקציות
מסתבר שיש לא מעט ישראלים שהצליחו להתאושש ממנת היתר של החרוסת והמצות ,  ולא בחרו לעמוד בתורי הענק בנתב"ג :  ברשות הטבע והגנים ובקק"ל מדווחים על המוני מטיילים שיצאו היום  ( רביעי )  אל הטבע .  
לפי הערכת רשות הטבע והגנים ,  כ-80 אלף בני אדם הגיעו לאתרים הסגורים ועוד כ-200 אלף בני אדם טיילו בשטחים הפתוחים .  ההערכה היא לשמורת הבניאס הגיעו כ-6,000 בני אדם ,  למצדה כ-5,000 ,  לקיסריה כ-5,000 ועוד כמה אלפים טיילו בעין חמד ,  ממשית ובית שאן .  
ברשות הטבע והגנים קוראים למטיילים ,  בעיקר בשטחים הפתוחים ,  להקפיד לאסוף את האשפה : " יש לקחת את שקיות האשפה ולא להשאיר אותן בשטח שכן חיות הבר מגיעות אליהן לפני הפקחים ". 
מרשות הטבע והגנים נמסר לוואלה !  חדשות כי  " יש עלייה במספר המבקרים יחסית לשנה שעברה .  עם ישראל מחפש את הערך המוסף ולא את הטיול היבש של פעם ,  העם עם טיולי מורשת הקרב של אבא .  התנועה היא של בעיקר משפחות עם ילדים שמגיעים לשלב פעילות שכוללת ערך מוסף ,  לצד הפיקניק המסורתי ". 
מקק"ל נמסר כי  " עיקר העומס נרשם היום ביערות ירושלים ,  ובעיקר ביער עמינדב ובסטף .  תנועה ערה של מטיילים הייתה גם בצפון הארץ ,  ביערות הכרמל ,  חניוני הכרמל ואגמון החולה ".  כ- 250 אלף בני אדם ביקרו היום באתרי קק"ל השונים .  הזרימה בבוקר הייתה דלילה יחסית ,  ורק לקראת הצהריים החלו ההמונים להגיע .  
בקק"ל אומרים כי השנה הישראלי מלכלך פחות ,  או לפחות מנקה אחריו .  יערני קק"ל דיווחו כי ברוב המוקדים דאגו המטיילים לאסוף בשקיות את הזבל שהשאירו והשליכו את השקיות לפחי אשפה ייעודיים .
 בקק"ל ביקשו להזכיר כי הנהיגה וההליכה בטיולים צריכה להיעשות בזהירות ואך ורק בדרכי ובשבילי יער .  כמו כן ,  מתבקשים המטיילים להצטייד בכובעים ובשתייה בכדי למנוע התייבשות .
 למי שעוד לא הספיק לצאת לשאוף קצת אוויר ,  מומלץ לעשות זאת בהקדם ,  שכן מחר צפוייה עלייה ניכרת בטמפרטורות ,  שתימשך גם בשישי .  בשבת ישררו תנאי שרב .
 
נשארו בארץ :  מאות אלפי מטיילים יצאו לטבע
מזג האוויר האביבי הוציא את המוני בית ישראל אל הטבע .  אל שמורת הבניאס ,  מצדה ,  קיסריה ויערות ירושלים נהרו רבבות מטיילים ונהנו משלל אטרקציות

