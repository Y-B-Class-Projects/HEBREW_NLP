אבו מאזן :  אנו מפיצים בגדה תרבות של שלום
יו"ר הרשות הפלסטינית נועד עם נשיא צרפת בפריז ודן עמו במאמצים לחדש את המו"מ עם ישראל .  סרקוזי : " יש צורך בהול בשלום במזה"ת ".  על אל-מבחוח : " צרפת מגנה החיסול .  לא היתה לו הצדקה "
" אנחנו מפיצים בשטחים הפלסטיניים את תרבות השלום במקום את תרבות האלימות ".  כך אמר היום  ( שני )  יו"ר הרשות הפלסטינית אבו מאזן לאחר פגישה בפריז עם נשיא צרפת ניקולא סרקוזי .  במסיבת עיתונאים משותפת אמר אבו מאזן כי השלום בין ישראל לפלסטינים לא יגיע  " אלא בדרך המשא ומתן ",  אך הבהיר כי טרם השיב להצעה לחדש את המשא ומתן העקיף .  
לדברי יו"ר הרשות , " על ישראל לקבל את הרעיונות הבינלאומיים ולכבד את מה שסוכם בינינו על מנת שנוכל להגיע לפתרון צודק ומהיר ,  שהוא פתרון שתי המדינות ".  אבו מאזן סיפר גם כי שוחח עם סרקוזי על כך שישראל תחיה בביטחון לצד המדינה הפלסטינית שתקום  " אולם גם על כך שעמנו יחיה במדינה עצמאית בגבולות 67' כפי שנקבע במפת הדרכים ". 
יו"ר הרשות גם הודה לסרקוזי על התמיכה שמעניקה צרפת לרשות הפלסטינית והביע תקווה כי יתר המנהיגים בעולם יביעו עמדות דומות לאלו של סרקוזי .  אבו מאזן אמר עוד כי ראש הממשלה הפלסטיני סלאם פיאד  " לא אמר שהוא יכריז על הקמת מדינה לפני שיחודש המשא ומתן .  ראשית המשא ומתן ושנית ההכרזה על מדינה ". 
סרקוזי אמר במסיבת העיתונאים כי  " עמדתה של צרפת ברורה - לפלסטינים יש זכות להקים מדינה עצמאית בת-קיימא בעלת גבולות ,  רצף ויכולת לפעול ".  הוא הוסיף ואמר כי ארצו  " מעוניינת בהקמת מדינה פלסטינית אמיתית שתחיה בביטחון ובשלום לצד ישראל "  וציין כי יש להשיג  " באופן בהול "  שלום במזרח התיכון .
 שני המנהיגים התייחסו גם לחיסול בכיר חמאס מחמוד אל-מבחוח בדובאי .  לדברי אבו מאזן ,  החיסול  " מצער מאד "  ויש לו השלכות רבות על מי שביצע את החיסול ועל מי שסייע לביצועו .  סרקוזי אמר כי צרפת מגנה כל חיסול באשר הוא  " משום שזוהי שיטה בלתי מקובלת ואין דבר שמסביר שימוש בשיטה כזו ,  בעיקר על אדמת דובאי הידועה ברצונה בשלום ובשיתוף פעולה ". 

אבו מאזן :  אנו מפיצים בגדה תרבות של שלום
יו"ר הרשות הפלסטינית נועד עם נשיא צרפת בפריז ודן עמו במאמצים לחדש את המו"מ עם ישראל .  סרקוזי : " יש צורך בהול בשלום במזה"ת ".  על אל-מבחוח : " צרפת מגנה החיסול .  לא היתה לו הצדקה "
 
