טביעת לוחם השייטת :  נמצאו כשלים בחילוץ
צוות הבדיקה שהוקם בעקבות מותו של לוחם השייטת סמ"ר גל אזולאי ,  קבע כי הטביעה אירעה כתוצאה מהרעלת חמצן .  עם זאת ,  נמצאו ליקויים בהוצאתו של אזולאי מהמים
 ( צילום :  טל אנגלנדר ,  עריכת וידאו :  לירז ליבנה ) 
צוות הבדיקה לבחינת נסיבות מותו של סמל ראשון גל אזולאי בן 19 מזכרון יעקב ,  קבע כי לוחם השייטת נהרג כתוצאה מהרעלת חמצן .  הצוות הגיש היום  ( ראשון )  את מסקנותיו למפקד חיל הים האלוף אליעזר  ( צ'ייני )  מרום .  הצוות קבע בסבירות גבוהה כי התאונה נגרמה כתוצאה מהרעלת חמצן שהיא תופעה רפואית נדירה ומקורה בצלילה במערכת חמצן סגורה - שיטת צלילה שאינה מייצרת בועות .  עם זאת ,  לא ניתן לדעת כיצד נגרמה הרעלה זו ,  שכן אזולאי צלל במתווה הבטיחות ובעומק נמוך של כ-4 מטרים .  
הצוות מצא עוד כי היו ליקויים בנוהל ההנצלה - נוהל המזהה תקלה במהלך הצלילה והוצאת הצוללן מהמים .  העלאתו של סמ"ר אזולאי מתוך המים ארכה מספר דקות ,  דבר שעיכב את פעולות צוות הסיוע הרפואי להצלת חייו .  בנוסף ,  שלל הצוות אפשרות של כשל בציוד .  
סמל ראשון אזולאי ,  נהרג לפני כחודש בתאונת צלילה בבסיס חיל הים באשדוד .  בן זוגו לצלילה של סמל אזולאי זיהה סימני מצוקה ומשה אותו מהמים .  הלוחם היה בשלב מתקדם במסלול הכשרה ביחידה והיה ארבעה חודשים לפני סיום מסלול ההכשרה בשייטת .
 לאחר האירוע הטרגי סיפר גורם בחיל הים על פרטי המקרה .  מדובר היה בקבוצת חניכים בשלב מתקדם במסלול ההכשרה שערכו אימון צלילה קרבית בעומק 3 מטרים בנמל אשדוד .  האימון ,  אמור היה להימשך כשעתיים וחצי ,  אולם כשעה לפני תום האימון ,  בשעה שתיים בלילה לערך ,  הרגיש בן זוגו של גל כי הוא מתנהג שלא כשורה . " עד עכשיו מהבדיקות שעשינו האימון בוצע בתוך המסגרות המוכרות ,  תנאי הסביבה היו טובים והחניכים היו בריאים ",  מסר הגורם .
 על אף שמסקנות נתיחת גופתו של סמ"ר אזולאי טרם התקבלו ,  התרשם הצוות כי לא הייתה קיימת אצלו בעיה רפואית ,  זאת לאחר שנחקרו לעומק כל הבדיקות הרפואיות שעבר החייל טרם גיוסו לשייטת .  
על פי המלצות ועדת הבדיקה ,  הנחה מפקד חיל הים לבדוק ולשפר מספר נהלים וביניהם נוהל ההנצלה ,  שיצמצמו את האפשרות של הישנות תופעה נדירה זו בעתיד .  מפקד חיל הים הנחה להפוך את הנהלים הללו לתוכנית עבודה על מנת שניתן יהיה ליישמם מיד .  כמו כן ,  נפגשו אנשי צוות הבדיקה עם משפחת אזולאי ,  הציגו בפניהם את הממצאים וענו לשאלותיהם .
 
טביעת לוחם השייטת :  נמצאו כשלים בחילוץ
צוות הבדיקה שהוקם בעקבות מותו של לוחם השייטת סמ"ר גל אזולאי ,  קבע כי הטביעה אירעה כתוצאה מהרעלת חמצן .  עם זאת ,  נמצאו ליקויים בהוצאתו של אזולאי מהמים

