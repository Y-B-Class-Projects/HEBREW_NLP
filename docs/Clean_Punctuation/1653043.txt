יועץ אובמה : " הבנייה במזרח י-ם הרסנית "
 יועצו הבכיר של ברק אובמה הצטרף לשורת התוקפים את ההחלטה הישראלית לבנות ברמת שלמה . " מדובר בעלבון ופגיעה ,  אבל יותר מזה ,  זה חותר תחת המאמץ של תהליך השלום ,  ונראה שההחלטה היתה צעד מחושב לחתור תחת שיחות הקירבה "
  ( צילום :  גדעון צנטנר ,  עריכת וידאו :  יאיר דניאל ) 
יועץ הבכיר של ברק אובמה חזר היום  ( ראשון )  על הביקורת האמריקאית על ישראל בעקבות ההכרזה על בניית 1,600 יחידות דיור במזרח ירושלים .  בראיון ברשת ABC אמר דיוויד אקסלרוד כי ההחלטה היא עלבון לארצות הברית והרסנית לתהליך השלום במזרח התיכון . " זה היה עלבון ,  זאת היתה פגיעה ,  אבל יותר מזה ,  זה חותר תחת המאמץ השביר של תהליך השלום במזרח התיכון  ,  אמר אקסלרוד . " זה ציער את כל מי שמקדם את הרעיון של שלום וביטחון באזור ".  אקסלרוד הוסיף כי  " נראה שההחלטה היתה צעד מחושב לחתור תחת שיחות הקירבה בין ישראל ולפלסטינים ". 
אקסלרוד גם התייחס לעוצמת האכזבה האמריקאית בשל הקשרים העמוקים בינה לבין ישראל : " ישראל היא בעלת ברית חזקה ומיוחדת ,  הקשרים הם עמוקים ,  אבל בדיוק מהסיבה הזאת ,  זאת לא היתה הדרך הנכונה להתנהג ,  ומזכירת המדינה ביטאה זאת ,  כמו גם סגן הנשיא ".  
ביום שישי התקשרה מזכירת המדינה האמריקאית הילרי קלינטון לראש הממשלה בנימין נתניהו ונזפה בו על ההחלטה : " הצעד שלח מסר שלילי ביותר בנוגע לקשרים שבין ישראל לארה"ב ".  קלינטון הוסיפה כי ההכרזה על בנייה נוספת במזרח ירושלים עומדת בניגוד גמור לרוח הביקור של סגן הנשיא ג'ו ביידן בישראל . " הפעולה חותרת תחת האמון האמריקאי בתהליך השלום ותחת האינטרסים האמריקאים ". 
ראש הממשלה בנימין נתניהו התייחס הבוקר בפתח ישיבת הממשלה לשורת הגינויים שנשמעו בקהילה הבינלאומית באשר להחלטה הישראלית לאשר בניית 1,600 יחידות דיור במזרח ירושלים . " פתחנו היום עיתונים וקראנו פרשנויות והערכות ואני מציע לא להיסחף ולהירגע .  אנו מטפלים במצבים האלו בקור רוח וברצינות ",  אמר נתניהו .  
לדברי נתניהו , " זו היתה תקרית מצערת בתום לב .  היא היתה פוגענית ולא היתה צריכה להתרחש .  מינינו צוות מנכ"לים שימנעו תקלות כאלה בעתיד ,  צריך להסתפק בזה ואין טעם להוסיף לכך ".  בעקבות הוראה שהגיעה לשרים אמש מנתניהו שלא להתבטא בנושא ,  השרים לא דיברו בפתח ישיבת הממשלה ,  כנהוג בכל יום ראשון .
 עדכון ראשון :  16:30

יועץ אובמה : " הבנייה במזרח י-ם הרסנית "
 יועצו הבכיר של ברק אובמה הצטרף לשורת התוקפים את ההחלטה הישראלית לבנות ברמת שלמה . " מדובר בעלבון ופגיעה ,  אבל יותר מזה ,  זה חותר תחת המאמץ של תהליך השלום ,  ונראה שההחלטה היתה צעד מחושב לחתור תחת שיחות הקירבה "
 
