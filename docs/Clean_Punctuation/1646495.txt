ראש עיריית בית שמש קיבל מכתב עם קליע
מכתב שעליו חתום  " הלובי החילוני "  התקבל בצהרים בלשכת ראש עיריית בית שמש .  המכתב הכיל קליע ואיומים מפורשים : " אנחנו לוקחים חיים שלך ומשפחה ועושים 'בום' לדתיים "
 מכתב איומים שאליו צורף קליע של אקדח התקבל בצהרים  ( שלישי )  בלשכתו של ראש עיריית בית שמש משה אבוטבול .  ראש העירייה שוהה בימים אלה בדרום אפריקה ,  אולם בסביבתו התייחסו לדברים בחומרה .  המכתב שנחתם על ידי  " הלובי החילוני "  כלל איומים מפורשים על חיי אבוטבול ומשפחתו .
 שולחי המכתב ציינו בין היתר כי  " יש מלחמה ,  אנחנו לוקחים חיים שלך ומשפחה ועושים 'בום' גדול לדתיים ,  לנו יש כוח גדול ויש ".  דובר עיריית בית שמש מתי רוזנצוויג אמר לוואלה !  חדשות כי חוקרי המחלקה לזיהוי פלילי של המשטרה הגיעו ללשכת ראש העירייה ונטלו את המכתב והקליע לבדיקת מעבדה .
 בסביבתו של ראש העירייה אבוטבול מציינים כי מאז בחירתו לתפקיד ,  גורמים מתוך האופוזיציה וחלק מהתקשורת המקומית לא השלימו עם בחירתו של אבוטבול .  כל הזמן מסיתים נגד ראש העירייה על רקע של אי השלמה עם המהפך השלטוני .  לפני חודשיים אבוטבול הזהיר כי להסתה הקשה נגדו עלולות להיות השלכות קשות ,  אשר יצאו מכלל שליטה וכי מילים מסוגלות לרצוח .  אנחנו לא מכירים את הגוף שחתם על המכתב ". 
אבוטבול הגיב מדרום אפריקה ואמר כי  " כל החלטותיי מתקבלות בצורה עניינית ובשיתוף עם הגורמים המקצועיים והמשפטיים .  למרות האיומים לא אירתע מלהמשיך לפעול בנחישות למען כלל האוכלוסיות השונות בעיר בצורה עניינית .  אני פונה לאופוזיציה ה'מתקושרת' שיגנו את המעשה החמור לפני שתהיה הידרדרות נוספת ויקרה אסון חלילה .  אני מאמין כי שולחי המכתב אינם תושבי העיר ,  אשר ידועים בסובלנותם וסומך בעזרת השם על המשטרה כי תאתר את אותם גורמים עברייניים ושולחיהם ". 

ראש עיריית בית שמש קיבל מכתב עם קליע
מכתב שעליו חתום  " הלובי החילוני "  התקבל בצהרים בלשכת ראש עיריית בית שמש .  המכתב הכיל קליע ואיומים מפורשים : " אנחנו לוקחים חיים שלך ומשפחה ועושים 'בום' לדתיים "
 
