סולאריה תקים מערכת סולארית ב-15 מיליון שקל על הגג של ריבוע כחול 
החברה הבת של שיכון ובינוי תחכור מריבוע כחול את גג המרכז הלוגיסטי בבאר-טוביה ב-8.8 מיליון שקל
חברת סולאריה מקבוצת שיכון ובינוי תקים על גג המרכז הלוגיסטי החדש של קבוצת ריבוע כחול בבאר טוביה מערכת סולארית בהשקעה של כ-15 מיליון שקל .  מדובר במתקן פוטו-וולטאי  ( p.v .)  בינוני בהספק של 1.1 מגה-ואט  אשר יוקם על גג המרכז בשטח כ-20 אלף מ"ר .  סולאריה תהיה בעלי המתקן ,  ותשלם לריבוע כחול דמי שכירות למשך 20 שנה בסכום כולל של 8.8 מיליון שקל  ( 440 אלף שקל בשנה ) .המרכז הלוגיסטי הוקם בשנה האחרונה בידי חברת רבוע כחול נדל"ן על שטח של כ-74 דונם ,  ובהשקעה של כ-100 מיליון שקל .  המרכז משמש לצורכי הפעילות הקמעונאית של קבוצת אלון .  לדברי מנכ"ל רבוע כחול נדל"ן ,  זאב שטיין ,  מחפשת החברה להשביח את ערך הנכסים שברשותה  וכי מדובר במהלך ראשון בתחום ייצור החשמל הפרטי בקבוצה . " חברת סולאריה משתייכת לאחת הקבוצות הגדולות במשק  והמחיר שהציעה לריבוע כחול לא היה השיקול היחיד שנלקח בחשבון בבחירתה .  אנו רואים בפרויקט זה התחלה של משהו גדול יותר בתחום ,  ובוחנים את פוטנציאל ההתרחבות להשבחת הנכסים שלנו ",  אמר שטיין .  פעילותה של קבוצת אלון בתחומי קמעונאות המזון והדלק  נושאת בפוטנציאל שטח נרחב עבור התקנות מערכות לייצור חשמל עצמי באנרגיה סולארית .  בין היתר ,  בזכות 195 הסניפים של רשתות המזון בקבוצה  ( מגה ,  שפע שוק ועדן מרקט )  ,  180 תחנות-התדלוק שבהפעלת דור-אלון ושטחי התפעול של דור-גז ,  החברה-בת לתחום הגפ"מ  ( גז בישול ) .לפני כשנה פורסם ב-themarker כי קבוצת אלון פרסמה מכרז ראשון להתקנת מערכות סולאריות על גגות מבני החברות-בנות בקבוצה בהיקף מוערך של 3-4 מיליון שקל .  מדובר היה בפיילוט להתקנת מערכת סולארית בהיקף 50 קילוואט על גג מטה משרדי רשת הקמעונות  " מגה "  שבראש העין ,  על גג סניף מגה-בול בערד ,  וכן התקנת מערכות סולאריות גם על גגות תחנות-הדלק של דור-אלון בדבירה  ( דביר )  ובאילות שבדרום הארץ .  מכרז זה לא יושם לבסוף לכדי פרויקט בשטח  אך הניח את היסודות למהלך הנוכחי של ריבוע כחול.התמריצים המובטחים לייצור חשמל עצמי באנרגיה סולארית הפכו בשנה החולפת את הענף הצעיר לאהוד במיוחד עבור חברות הנדל"ן המניב  אשר מצאו בו כר להשבחת נכסיהן .  בין היתר ,  מדובר בהתקנות רבות שמתכננות בימים אלה :  רשת מרכזי הקניות ביג ,  חברת הנדל"ן המניב אמות ,  שבשליטת נתן חץ ,  חברת מבני תעשייה שבשליטת אליעזר פישמן ,  קבוצת בריטיש-ישראל  ואף קונצרן idb ,  אשר בחר להקים זרוע אנרגיה סולארית פנימית  ( כלל אנרגיה )  לשם מיצוי פוטנציאל השטחים הגדול של החברות-בנות בקבוצה .
 
סולאריה תקים מערכת סולארית ב-15 מיליון שקל על הגג של ריבוע כחול 
החברה הבת של שיכון ובינוי תחכור מריבוע כחול את גג המרכז הלוגיסטי בבאר-טוביה ב-8.8 מיליון שקל

