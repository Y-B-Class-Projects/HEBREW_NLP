חשד להונאה :  ראש מועצת גלבוע עוכב לחקירה
דני עטר ,  ראש המועצה האזורית גלבוע ,  עוכב במסגרת חקירת חשדות לביצוע עבירות מרמה והפרת אמונים במועצה .  המשטרה ערכה חיפושים במשרדי המועצה ועיכבה עוד 4 חשודים
 ( באדיבות הערוץ הראשון ) 
יומיים לאחר מעצרו של ראש עיריית בת ים שלמה לחיאני בחשד לביצוע עבירות בתחום טוהר המידות ,  עוכב היום  ( רביעי )  לחקירה ראש המועצה האזורית גלבוע ,  דני עטר .  זאת במסגרת חקירה שמנהלת היחידה לחקירות הונאה של להב 433 נגד עובדי ציבור ונבחרי ציבור במועצה בחשד לביצוע עבירות מרמה ,  הפרת אמונים וקבלת דבר במרמה .  
החקירה נפתחה לפי הנחיית המשנה לפרקליט המדינה לעניינים פליליים בעקבות ביקורת שערך מבקר המדינה .  במסגרת חקירה זו נערכו הבוקר חיפושים במשרדי המועצה ובמקומות נוספים ועוכבו לחקירה חמישה מעורבים ,  ביניהם ראש המועצה .
 לפי דו"ח מבקר המדינה ,  ההוצאות שעליהן דיווח עטר במהלך מסע הבחירות שניהל לראשות המועצה ,  אינן עולות בקנה אחד עם הסכומים ששילם בפועל במהלך מסע הבחירות .  לפי הדו"ח ,  עטר לא דיווח על תרומות שקיבל וכן פרסם מודעות שקוראות לתמוך בו ,  וגם עליהן לא הצהיר לכאורה .
 המועצה האזורית גלבוע מסרה בתגובה ,  כי  " המועצה משתפת פעולה עם צוותי המשטרה ככל שתתבקש תוך שקיפות מלאה ,  לשם הצגת האמת ושמירת החוק .  אין לנו שום דבר להסתיר ". 

חשד להונאה :  ראש מועצת גלבוע עוכב לחקירה
דני עטר ,  ראש המועצה האזורית גלבוע ,  עוכב במסגרת חקירת חשדות לביצוע עבירות מרמה והפרת אמונים במועצה .  המשטרה ערכה חיפושים במשרדי המועצה ועיכבה עוד 4 חשודים

