ג'קי מצא דורש לפתוח בחקירה פלילית בנוגע לפרסום האזנות סתר בערוץ 2
ג'קי מצא דורש לפתוח בחקירה פלילית בנוגע לפרסום האזנות סתר בערוץ 2
נאשמים בפרשת המינויים ברשות המסים - מנהל הרשות לשעבר ג'קי מצא ,  אנשי העסקים קובי בן-גור ויורם קארשי וסמנכ"ל הרשות לענייני מינהל לשעבר שמואל בוברוב - ביקשו מהיועץ המשפטי לממשלה ,  יהודה וינשטיין ,  להורות על פתיחת חקירה פלילית בנוגע לפרסום חומרי החקירה אתמול בערוץ 2.עם הגשת כתב האישום בפרשה ביולי 2009 ,  ניסה העיתון  " כלכליסט "  לפרסם האזנות סתר שהן חומר החקירה העיקרי והמשמעותי בתיק .  קארשי ,  באמצעות עו"ד איתן מעוז ,  ביקש לאסור את הפרסום הן מתוך חשש לשיבוש המשפט והן משום שההגנה טרם הסכימה שהאזנות אלה קבילות ואפשר להגישן לבית המשפט .  שופטת בית המשפט מחוזי מרכז ,  ליאורה ברודי ,  קיבלה את הבקשה ואסרה בשעתו לפרסם חומרי חקירה הרשומים במסמך שהגישה הפרקליטות וכוללים האזנות סתר רבות .  החלטה זו ,  גורסת ההגנה ,  אוסרת למעשה פרסום של האזנות הסתר ללא אישור מפורש מבית המשפט.שלב העדויות במשפט נפתח ביום ראשון השבוע בפני שופט בית המשפט המחוזי מרכז ,  זכריה כספי ,  והיום ייערך דיון נוסף .  במהדורת הערב של ערוץ 2 אתמול  ( ב' )  פורסמו תמלילי האזנות סתר ,  בין השאר בין מצא לבן-גור ,  הנוגעים לדיון שייערך מחר  ( ד' )  .  לטענת ארבעת הנאשמים ,  פרסום חומרים אלה הוא בגדר הפרת צו איסור פרסום ועבירה על הוראת חוק האזנת סתר.לא ברור אם מה שפורסם בערוץ 2 נכלל באותה רשימה שהגישה הפרקליטות .  בכל אופן ,  נאמר בבקשה כי  " פרסום האזנות הסתר יום וחצי לפני דיון ההוכחות במטרה להשפיע על מהלך המשפט וכן על תוצאותיו מהווה פגיעה אנושה בהליך המשפטי ,  חושף את העדים ואת בית המשפט ל'משפט הציבור' ומסיט את הזירה מאולם בית המשפט אל הזירה הציבורית ",  נטען במכתב ליועץ ,  לפרקליט המדינה משה לדור ולראש אגף חקירות ומודיעין במשטרה ניצב יואב סגלוביץ.מצא מיוצג על ידי עו"ד נבות תל-צור ,  בן-גור על ידי עו"ד משה ישראל ,  קארשי באמצעות עו"ד איתן מעוז ואילו בוברוב על ידי עו"ד רותי ליטבק.הפנייה טרם התקבלה בלשכת היועץ .( 6366-07-09 ) 

ג'קי מצא דורש לפתוח בחקירה פלילית בנוגע לפרסום האזנות סתר בערוץ 2
ג'קי מצא דורש לפתוח בחקירה פלילית בנוגע לפרסום האזנות סתר בערוץ 2

