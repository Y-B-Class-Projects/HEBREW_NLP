קצרים
שנה חדשה ,  שותפים חדשים  >  >  משרדי עורכי הדין מנצלים את השנה החדשה לטובת התחדשות והתרחבות :  משרד ראב"ד מגריזו בנקל ושות' - שאחת השותפות הבכירות שלו - אריאלה להב פרשה באחרונה לטובת הקמת משרד עצמאי ,  מקדם לשותפות ארבעה עורכי דין :  נירית אבטליון וניר שמרי ממחלקת הליטיגציה ,  אסנן איסן מהמחלקה המסחרית ,  וכלנית בר ממחלקת הנדל"ן .  המשרד גדל השנה מ-43 ל-47 עורכי דין ;  משרד עורכי הדין צלרמאיר ,  פילוסוף ושות' קידם שלושה עורכי דין לשותפות :  אלי בורשטין וסיון רמות שעוסקים בליטיגציה אזרחית מסחרית וליאור אורן המתמחה במיזוגים ורכישות בינלאומיות ;  משרד ש .  פרידמן ושות' קלט באחרונה חמישה עורכי דין חדשים - אורית שקד-שנקמן ,  אלינור צ'רנומורסקי-טמיר ,  מעוז רוט ,  חגי ויסוצקי ,  ושאול אפריון .  החמישה יעסקו בתחומי הליטיגציה ,  דיני עבודה ,  תאגידים ומשפט מסחרי .  המגזר הקיבוצי אצל ליפא  >  >  עורכי הדין עוזי מור ורועי אייז ממשרד ליפא מאיר ושות' ייצגו את חברת אתגר פיננסים ,  זרוע המימון של משקי הקיבוצים ,  בהסכם לשיתוף פעולה שנחתם עם קופאס ישראל ,  שלוחתה של קופאס העולמית .  במסגרת ההסכם תעמיד אתגר פיננסים שירותי מימון ,  יבוא והארכת אשראי למפעלים קיבוציים ,  וקופאס תספק את המימון ותגבה את הפעילות .  את קופאס ישראל ייצג משרד עופר אבנון עופר ושות' .  רוכשים את מחלבות רמת הגולן  >  >  עו"ד עמרי רותם ,  מנהל השלוחה הצפונית במשרד עו"ד שנהב ,  קונפורטי ,  שביט ושות' ,  הוביל יחד עם עו"ד גלעד יהודאי את העסקה לרכישת מחלבות רמת הגולן מהחברות תנובה טרה ושטראוס במחיר של 25 מיליון שקל .  השניים ייצגו את הקיבוצים אורטל ,  עין זיוון ,  שמיר וגדות ,  ואת איש העסקים רפי איתן בעסקת הרכישה .  המשכן לבוררות מתרחב  >  >   " המשכן לבוררות ופתרון סכסוכים ",  בראשותה של עו"ד דליה רבין ,  פותח שלוחה בבאר שבע .  בראשות סגן נשיא ביהמ"ש המחוזי בבאר שבע לשעבר ,  השופט ידין טימור .  בנוסף מצטרף למשכן שופט בית המשפט המחוזי בתל אביב הפורש נסים ישעיה .  ההתפלה באשדוד עוברת דרך יהודה רווה  >  >  עוה"ד יהודה גלט ונדיה דוידסון ממשרד יהודה רוה ושות' ייצגו את קבוצת ivm ,  המורכבת מחברת מנרב וחברת sadyt ltd .  בזכייתה במכרז להקמת מתקן ההתפלה של חברת מקורות באשדוד .  ההיקף הכספי של המכרז נאמד בכ-1.5 מיליארד שקל .  בפירון מנפיקים חיסון לשפעת  >  >  עו"ד ירון טל ,  ממשרד מ .  פירון ושות' ליווה את ההנפקה לציבור בבורסה בתל אביב של חברת הביוטכנולוגיה ביונדווקס פרמצבטיקה ,  שמפתחת חיסונים לזני השפעת .
 
קצרים
nan
