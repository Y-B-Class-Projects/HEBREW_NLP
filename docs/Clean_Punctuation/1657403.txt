האג"ח הממשלתיות בארה"ב בשבוע הגרוע ב-2010 ;  גרינספן : " זה מבשר על העלאת ריבית "
 התשואה על האג"ח ל-10 שנים קפצה השבוע ב-0.17% ;  נסקה אתמול ל-3.93% - שיא של 9 חודשים
יו"ר הבנק הפדרלי לשעבר ,  אלן גרינספן ,  הזהיר היום כי העלייה החדה בתשואה על האג"ח הממשלתיות בארה"ב היא  " קנרית במכרה פחם "  שמבשרת על עלייה צפויה בריביות .  שוק האג"ח הממשלתיות האמריקאיות נמצא בדרכו לנפילה השבועית החדה ביותר השנה .  גרינספן ,  אשר התכוון בדימוי לנוהג להשתמש בציפור קנרית לזיהוי גזים רעילים במכרות פחם ,  אמר בראיון לערוץ הטלוויזיה של בלומברג כי העלייה בתשואות על האג"ח הממשלתיות משקפת את חששות המשקיעים מפני  " החוב הפדרלי העצום המכביד שמעולם לא היינו עדים למשהו כמותו ".   " אני מאוד מודאג מהמצב הפיסקלי ",  הוסיף גרינספן ,  בן 84 ,  אשר שימש כיו"ר הבנק הפדרלי בין השנים 1987-2006 .  התשואה על האג"ח הממשלתיות האמריקאיות ל-10 שנים יורדת כעת ב-0.04% לרמה של 3.86% .  עם זאת ,  בסיכום שבועי זינקה התשואה ב-0.17% - הקפיצה השבועית החדה ביותר מאז השבוע שהסתיים ב-25 בדצמבר .  במהלך המסחר אתמול עלתה התשואה לרמה של 3.93% - רמתה הגבוהה ביותר מאז אמצע חודש יוני .  ביל גרוס ,  מנהל פימקו - קרן האג"ח הגדולה בעולם - העריך אתמול כי הראלי בשוק האג"ח ,  אשר נמשך כמעט שלושה עשורים ,  מתקרב כנראה לסיומו .  הלוואות מופרזות שנטלו מדינות דוגמת ארה"ב ,  בריטניה ויפן יגררו בסופו של דבר האצה באינפלציה בעוד הממשלות מוכרות אג"ח בסכומי שיא כדי לממן גירעונות הולכים וגדלים ,  אמר גרוס בראיון לרדיו בלומברג .  פימקו ,  אשר הודיעה בחודש דצמבר כי תיכנס בראשונה לתחום הקרנות המנייתיות ,  ממליצה למשקיעים לקנות אג"ח ממשלתיות של מדינות דוגמת גרמניה וקנדה ,  אשר להן גירעונות נמוכים . " הימים הטובים ביותר של אג"ח כבר חלפו ",  אמר גרוס בראיון אתמול . " הריביות הריאליות הולכות ועולות ,  וזה היסוד הדובי העיקרי בשוק האג"ח ".  במאמר שפירסם ביום רביעי המליץ גרוס למשקיעים להימנע מאג"ח ממשלתיות של בריטניה ,  ולהשקיע באג"ח קצרות של אג"ח ,  אג"ח של ברזיל ,  אג"ח ארוכות של גרמניה ואג"ח ממדינות  " ליבה "  אירופיות .
 
האג"ח הממשלתיות בארה"ב בשבוע הגרוע ב-2010 ;  גרינספן : " זה מבשר על העלאת ריבית "
 התשואה על האג"ח ל-10 שנים קפצה השבוע ב-0.17% ;  נסקה אתמול ל-3.93% - שיא של 9 חודשים

