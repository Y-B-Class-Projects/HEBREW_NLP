חוסל פלסטיני שניסה להניח מטען בדרום הרצועה
פעיל בזרוע הצבאית של ועדות ההתנגדות נהרג בתקיפת צה"ל ברצועה .  מצה"ל נמסר כי הכוח תקף שני חמושים שהיו בדרכם להנחת מטען סמוך לגדר המערכת .  ככל הנראה ,  החמוש השני נמלט לעזה
כוח צה"ל תקף הערב  ( שלישי )  שני חמושים פלסטינים ,  כאשר אלה נעו לקראת הנחת מטען סמוך לגדר המערכת בדרום רצועת עזה .  לאחר שהשניים זוהו על ידי תצפית של צה"ל מדרום למחסום כיסופים ,  פתחו כוחות קרקעיים של חטיבת צנחנים וכן כלי טיס של חיל האוויר באש לעברם .  מקורות פלסטינים דיווחו ,  כי אחד מהחשודים נהרג מהאש ואילו השני נמלט לשטח הרצועה .
 המקורות דיווחו עוד ,  כי ההרוג הוא חסן אבו רוכ ,  22 ,  פעיל בזרוע הצבאית של ועדות ההתנגדות העממית .  עוד דווח ,  כי חמישה פלסטינים נוספים נפצעו כתוצאה מירי טנקים של צה"ל באזור חזאעה ממזרח לעיר חאן יונס שבדרום רצועת עזה .  אחד הפצועים נפגע באורח קשה .  עדי ראייה פלסטינים דיווחו כי הטנקים הישראלים שיגרו מספר פגזים לעבר הבתים באזור .
 לפני יומיים ,  שני חמושים מהזרוע הצבאית של הג'יהאד האיסלמי ,  פלוגות אל-קודס ,  נהרגו בתקיפה של צה"ל בדרום הרצועה .  לטענת אנשי הזרוע ,  אנשיה הצליחו לשגר שישה פגזי אר.פי.ג'י לעבר כוחות צה"ל .  על פי הדיווחים בעזה ,  ההרוגים הם עיסא אבו רוכ ומחמוד א-נג'אר .  מצה"ל נמסר כי הוא  " רואה בחמאס האחראי הבלעדי למתרחש ברצועת עזה ולשימור השקט בה ". 

חוסל פלסטיני שניסה להניח מטען בדרום הרצועה
פעיל בזרוע הצבאית של ועדות ההתנגדות נהרג בתקיפת צה"ל ברצועה .  מצה"ל נמסר כי הכוח תקף שני חמושים שהיו בדרכם להנחת מטען סמוך לגדר המערכת .  ככל הנראה ,  החמוש השני נמלט לעזה

