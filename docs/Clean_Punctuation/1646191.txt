איך למצוא קונים מקוונים בפייסבוק 
דיגיטל פטרול
 >  >  כמו קהילת הגולשים כולה ,  גם הגולשים שמבצעים רכישות באינטרנט מבלים הרבה במדיה חברתית - ובעיקר בפייסבוק .  סקר של foresee results מספק מידע מפורט יותר על דפוסי ההתנהגות שלהם .  האייטם הזה והבאים נבחרו מתוך עשרת האייטמים של  " דיגיטל פטרול ",  הניוזלטר השבועי של themarker למקצועני עולם השיווק והפרסום הדיגיטלי .  1 .  70% מהרוכשים באינטרנט גולשים במדיה חברתית  ( 17/2/10 ,emarketer )  לפי סקר של foresee results ,  כמעט 70% מהגולשים שמבצעים רכישות באינטרנט גולשים ברשתות חברתיות ,  כשהנתח העיקרי הוא של פייסבוק .  רק 10% משתמשים בטוויטר .  הדרכים הנפוצות ליצירת אינטראקציה היא באמצעות הפיכתם של הגולשים לחברים או הצטרפותם למועדוני אוהדים של המותגים .  המטרה העיקרית של גולשים העוסקים בכך :  להשיג מחירים טובים וללמוד על המוצרים והשירותים .  2 .  יאהו גובה פרמיה של 10%-15% על פרסום התנהגותי  ( 16/2/10 ,rory maher ,  tbi research )  יאהו עושה מאמצים מיוחדים לקדם את המכירות של פרסום התנהגותי  ( behavioral targeting )  באתריה .  הפרסום משתמש בטכנולוגיה שעוקבת אחר הגולשים כשהם נעים בתוך אתרי הקבוצה ומגישה להם פרסום שמבוסס על התכנים שאליהם נחשפו .  לדברי רורי מאהר מ-tbi research ,  יאהו גובה על פרסום מסוג זה 10%-15% יותר ממה שהיא גובה על פרסום סטנדרטי .  3 .  כיצד יכולים משווקים להתמודד עם החשש מפני פרסום התנהגותי  ( 16/2/10 ,emarketer )  הביקורות הרבות שמופנות כלפי פרסום התנהגותי - שאוסף מידע על גולשים באמצעות מעקב אחר התנהגותם בעת הגלישה - גורמות למשווקים רבים להימנע משימוש בטכנולוגיות אלה ,  אומר דיוויד הולרמן מ-emarketer .  עם זאת ,  הוא מוסיף ,  ייתכן שהעוינות של גולשים רבים נובעת מחוסר הבנה של הטכנולוגיה - וכאן יש לעשות מאמצי הסברה .  4 .  צרכנים אמריקאים סומכים על פרסום של משווקי משקאות קלים  ( 15/2/10 ,marketing charts )  חברת המחקר harris בדקה לאילו פרסומות של חמש תעשיות גדולות - משקאות קלים ,  מזון מהיר ,  תרופות ,  מכוניות וספקיות שירותים פיננסיים - הגולשים מייחסים את האמינות הגדולה ביותר .  התוצאות :  במקום הראשון ,  ובהפרש ניכר מהמתחרות ,  נמצאת תעשיית המשקאות הקלים .  במקום האחרון נמצאת תעשיית השירותים הפיננסיים .
 
איך למצוא קונים מקוונים בפייסבוק 
דיגיטל פטרול

