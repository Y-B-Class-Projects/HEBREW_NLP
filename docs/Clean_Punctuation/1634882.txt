לראשונה מאז המעצר :  לחיאני הגיע לעירייה
ראש עיריית בת ים ,  החשוד בעבירות בתחום טוהר המידות ,  שב לעבודה מלאה בעירייה .  זאת לאחר שפג תוקף הצו ,  שאסר עליו להתקרב למתחם
ראש עיריית בת ים שלומי לחיאני הגיע היום  ( חמישי )  לבניין העירייה ,  לראשונה מאז מעצרו המתוקשר לפני כחודש .  זאת לאחר שפג תוקף הצו האוסר עליו להתקרב למתחם העירייה .  לחינאי נפגש עם העובדים ושב לעבודה מלאה .
 לפני כשבועיים ,  לאחר ששוחרר למעצר בית בתום חקירתו ,  דחה בית המשפט השלום בראשון לציון את בקשתו של לחיאני לקצר את תקופת הרחקתו מבניין העירייה .  לחיאני נעצר בחשד לעבירות בתחום טוהר המידות שוחרר למעצר בית עם תום חקירתו והוא הורחק מעיריית בת ים למשך 20 יום .  בנוסף ,  נאסר עליו להעניק ראיונות לכלי התקשורת למשך 10 ימים  איסורים נגדם עתר לחיאני לבית המשפט .
 ועדת הפנים של הכנסת דנה לפני כעשרה ימים באופן מעצרו של לחיאני .  מפכ"ל המשטרה דודי כהן אמר במהלך הדיון כי  " המעצר בוצע בניגוד למדיניות ובניגוד להנחיות .  בסיטואציה שנוצרה הצוות לא מצא דרך טובה יותר לבצע את המעצר .  זה גרם נזק גם לראש עיריית בת ים וגם למשטרה .  היינו צריכים לגלות רגישות יתירה ,  אבל בסוף מבחן הראיות זה המבחן האמיתי ". 

לראשונה מאז המעצר :  לחיאני הגיע לעירייה
ראש עיריית בת ים ,  החשוד בעבירות בתחום טוהר המידות ,  שב לעבודה מלאה בעירייה .  זאת לאחר שפג תוקף הצו ,  שאסר עליו להתקרב למתחם

