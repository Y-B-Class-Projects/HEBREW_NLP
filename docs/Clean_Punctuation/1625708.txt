השופטת אגמון-גונן :  מורה רוחני ישלם 701 אלף שקל לתלמידה שאנס
המורה ביצע בצעירה עבירות מין בטענה שמדובר בחלק מהטיפול הרוחני שלה ;  פסק הדין :  מאסר של 5 שנים
מורה רוחני שאנס וביצע עבירות מין בצעירה ישלם לה 701 אלף שקל .  בנוסף הוא ישלם 50 אלף שקל שכר טרחה לעורכי דינה .  כך פסקה היום שופטת בית המשפט המחוזי בתל אביב ד"ר מיכל אגמון-גונן.הצעירה ,  כיום בת 29 ,  פנתה לפני תשע שנים למורה רוחני שקיים בביתו מפגשים לשיפור המודעות העצמית בתשלום .  אחרי חמש שנים החל המורה ,  בן 56 ,  לבצע בצעירה עבירות מין בטענה שמדובר בחלק מהטיפול הרוחני .  המורה הציג עצמו כמורה רוחני בעל חיבור לתודעה האלוהית ולאנרגיה הקרויה  " מהר באבא "  מהודו.המורה הורשע בביצוע עבירות מין בחמש מתלמידותיו ונידון למאסר בפועל של חמש שנים ופיצויים בסך 10,000 שקל .  הצעירה ,  שתבעה אותו בהליך אזרחי ,  נפלה קורבן לאונס במרמה ומעשים מגונים שביצע בה .  היא נותרה עם נכות פסיכיאטרית לצמיתות ותבעה מהמורה פיצוי בגין הנזקים שנגרמו לה.השופטת אגמון-גונן רואה במקרה כמייצג תופעה חברתית  " במסגרתה אנשים המחזיקים בכוח או בסמכות כלפי צעירות - כמו מטפלים ,  מעסיקים ,  מפקדים וכיו"ב - עושים בסמכותם שימוש ציני לצורך קבלת טובות הנאה מיניות מהצעירות התלויות בהם או הכפופות להם ,  תוך ניצול מעמדם ,  ויחסי האמון והתלות ,  המחלישים את יכולת הצעירות להתנגד ולגבש עמדה חופשית וצלולה לגבי המעשים המבוצעים בהן ". השופטת מוסיפה כי  " הנזק שנגרם לקורבנות של עבירות מסוג זה הוא עצום ,  הן לאור העובדה שהעבירות מבוצעות בדרך כלל בצעירות המצויות בשלב רגיש בחייהן הכרוך בתחושות של בלבול וצורך ב'חיפוש עצמי' ,  והן בשל העובדה שהמעשים מבוצעים במסווה של יחסי אמון ותלות על ידי מי שאמור היה להגן ,  לטפל ,  ולשמור עליהן ". סכום הפיצויים נקבע לצורך טיפולים פסיכולוגיים לנאנסת ,  בעבור אובדן כושר השתכרות שלה בעבר ובעתיד ,  ובשל פגיעה באוטונומיה שלה .
 
השופטת אגמון-גונן :  מורה רוחני ישלם 701 אלף שקל לתלמידה שאנס
המורה ביצע בצעירה עבירות מין בטענה שמדובר בחלק מהטיפול הרוחני שלה ;  פסק הדין :  מאסר של 5 שנים

