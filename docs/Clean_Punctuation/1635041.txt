930 אלף שקל לשני חדרים ברמת גן 
עסקת השבוע רז סמולסקי
 >  >  חייבת להימכר !  מתווכים רבים משתמשים במטבע לשון זה כדי לשווק דירות ,  כי דירה ש"חייבת להימכר "  נראית כמו דירה שהמחיר שלה נמוך ממחיר השוק .  בעלת הדירה שבתמונה באמת היתה חייבת למכור אותה מסיבות אישיות ,  ולכן היא הציעה אותה למכירה במחיר השוק הריאלי שלה ,  ולא ניסתה את מזלה בחיפוש אחר הזדמנות להשיג מחיר גבוה יותר .  מדובר בדירת שני חדרים ברחוב פני הגבעה בשכונת הגפן ברמת גן ,  בשטח של 55 מ"ר ,  משופצת לחלוטין .  הדירה הוצעה למכירה ב-930 אלף שקל ונמכרה באותו מחיר בדיוק כעבור שבועיים . " העסקה מוכיחה שברגע שהמוכר רציני ומציע את הדירה למכירה במחיר ריאלי ,  העסקה מתבצעת מיד ",  אומר ליאור אקשטיין מתיווך l & d נכסים ברמת גן שביצע את העסקה . " שכונת הגפן קרובה לאיילון ,  לתל אביב ולאזור הבורסה ,  ומבוקשת מאוד ". 

930 אלף שקל לשני חדרים ברמת גן 
עסקת השבוע רז סמולסקי

