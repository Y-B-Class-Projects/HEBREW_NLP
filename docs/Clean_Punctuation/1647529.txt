תביעות האבטלה שלחו את וול סטריט לירידות
המסחר בבורסה האמריקאית הסתיים בירידות שערים על רקע נתוני תביעות האבטלה שהיו גרועים מהצפוי .  נאסד"ק ירד ב-0.1% ,  הדאו ג'ונס ב-0.5%
המסחר בוול סטריט הסתיים בירידות על רקע נתוני תביעות האבטלה הראשוניות שהיו גרועים מהצפוי והחששות לכלכלת יוון .  דאו גונס נחלש ב-0.5% ל-10,321 נקודות ,  נאסד"ק ירד ב-0.1% ל-2,234 נקודות ו-S & P 500 החסיר 0.2% ל-1,103 נקודות .  
בשוק הסולידי ,  מחירי איגרות חוב לעשר שנים של ממשלת ארה"ב עלו והתשואה עליהן ירדה ב-0.053% ל-3.64% .  בזירת המקרו ,  ההזמנות של מוצרים בני קיימא בארה"ב זינקו ב-3% בחודש ינואר ,  העלייה החדה ביותר מאז יולי ,  בעקבות עלייה חדה בביקוש למטוסים אזרחיים - כך דיווח היום משרד המסחר האמריקאי .  העלייה בהזמנות של מוצרים בני קיימא היתה חדה מתחזיות הכלכלנים ,  שצפו כי ההזמנות יעלו ב-1.5% בינואר ,  לאחר עלייה של 1.9% בדצמבר ,  שדווחה במקור כעלייה של 1% .  
במקביל ,  דיווח היום משרד העבודה האמריקאי כי תביעות האבטלה הראשונות זינקו ב-22 אלף בשבוע שהסתיים ב-20 בפברואר ל-496 אלף ,  הרמה הגבוהה ביותר מאז נובמבר והעלייה השישית בתביעות האבטלה הראשונות בשמונה השבועות האחרונים .  אנליסטים חזו ירידה במספר התביעות האבטלה הראשוניות .  ל-460 אלף תביעות .  
עוד ברקע למסחר עמד מצבה של כלכלת אירופה .  יו"ר הבנק הפדרלי ,  בן ברננקי ,  אמר ביום השני של עדותו בקונגרס כי הבנק המרכזי בודק את התנהלות בנק גולדמן סאקס ביחס ליוון . " אנחנו בודקים מספר שאלות לגבי חוזי הנגזרים של גולדמן סאקס עם יוון ",  אמר ברננקי היום בעדותו בפני ועדת הבנקאות של הסנאט .  ברננקי אמר עוד כי הבנק הפדרלי בודק באופן כללי את המסחר בחוזי CDS שמאפשר לחבורת פיננסים ומשקיעים להמר על כך שיוון תגיע לחדלות פירעון .  לדבריו ,  מסחר זה  " אינו מועיל ",  והבנק הפדרלי כמו גם רשות ני"ע בארה"ב  ( SEC )  החלו בבדיקתו .
 
תביעות האבטלה שלחו את וול סטריט לירידות
המסחר בבורסה האמריקאית הסתיים בירידות שערים על רקע נתוני תביעות האבטלה שהיו גרועים מהצפוי .  נאסד"ק ירד ב-0.1% ,  הדאו ג'ונס ב-0.5%

