התקוות לחילוץ יוון מובילות לעליות באירופה :  לונדון עולה ב-0.7% ,  פרנקפורט עולה ב-1.5% 
מניית ויוונדי עולה ב-3.7% לאחר שדיווחה על רווח גדול מהצפוי ב-2009
בורסות אירופה רושמות היום עליות שערים ,  זה היום השני ברציפות ,  על רקע הערכות כי ממשלות אירופה יחלצו את כלכלת יוון מחדלות פירעון ,  ועל רקע עלייה במחירי המתכות שמובילה לעלייה במניות הכרייה .  בורסת לונדון עולה ב-0.7% ,  פרנקפורט עולה ב-1.5% ופאריס מוסיפה 1.3%.העיתון  " וול סטריט ג'ורנל "  דיווח אתמול כי צרפת וגרמניה מגבשות בימים אלה חבילת סיוע בסך 30 מיליארד יורו  ( 41 מיליארד דולר )  לכלכלת יוון ,  במסגרתה ירכשו בנקים ממשלתיים ומשקיעים פרטיים אג"ח ממשלתיות יווניות ,  כדי לסייע למדינה לממן את גירעונותיה העצומים .■  מניות הכרייה באירופה רושמות היום עליות שערים ,  על רקע עלייה במחירי המתכות .  מניית bhp ביליטון ,  חברת הכרייה הגדולה בעולם ,  עולה ב-1.9% .  מניית ריו טינטו עולה ב-2.1% ,  לאחר שמחיר הנחושת טיפס לשיא של 11 חודשים בעקבות רעידת האדמה בצ'ילה ,  יצרנית הנחושת הגדולה בעולם ,  שאילצה את קודלקו ואנגלו אמריקן לסגור את מכרותיהן במדינה.מניית ויוונדי עולה ב-3.7% ,  לאחר שענקית המדיה דיווחה על רווח גדול מתחזיות האנליסטים .  ויוונדי דיווחה על רווח של 2.59 מיליארד יורו  ( 3.53 מיליארד דולר )  ב-2009 ,  לעומת תחזיות האנליסטים לרווח של 2.46 מיליארד יורו ורווח של 2.74 מיליארד יורו בשנת 2008 ,  בעקבות עלייה חדה במכירות משחקי הווידאו  " גיטאר הירו "  ו"דיוטי קול :  מודרן וורפייר 2 ". 

התקוות לחילוץ יוון מובילות לעליות באירופה :  לונדון עולה ב-0.7% ,  פרנקפורט עולה ב-1.5% 
מניית ויוונדי עולה ב-3.7% לאחר שדיווחה על רווח גדול מהצפוי ב-2009

