למרות השערורייה :  טייגר וודס הוא עדיין מותג הספורט המוביל בעולם בקרב אתלטים
כך לפי דירוג 40 מותגי הספורט החזקים בעולם של  " פורבס "
 למרות שערוריית הבגידות באשתו בה הסתבך ,  שחקן הגולף טייגר וודס הוא עדיין המותג הספורטיבי המוביל בעולם ,  מבין האתלטים - כך קבע  " פורבס "  ברשימת 40 מותגי הספורט החזקים בעולם של המגזין .  לפי הרשימה ,  טייגר וודס ,  נייקי ,  מנצ'סטר יונייטד והסופרבול נותרו מותגי הספורט החזקים בעולם בקרב אתלטים ,  חברות הלבשה ,  קבוצות ספורט ואירועים ספורטיביים.דירוג  " פורבס "  מתבסס על הכנסותיהם של אתלטים מחסויות ביחס לעמיתיהם באותו ענף ,  על שווי השוק של עסקים שניתן לייחס לשם המותג ,  על שוויין הכלכלי של קבוצות ספורט ,  ללא קשר למעמדן בליגות בהן הן מתחרות ועל הכנסותיהם של אירועים ספורטיביים עבור כל יום של תחרות .  הדירוג כולל 40 מותגים המחולקים לארבע קטגוריות :  חברות ,  ספורטאים ,  אירועים וקבוצות.בקרב הספורטאים המובילים בעולם שמר וודס על מקומו בראש הדירוג ,  עם שווי מותג של 82 מיליון דולר ,  למרות שערוריית המין שפגעה קשות בתדמיתו והובילה את מרבית הספונסרים שלו - בהם אקסנצ'ר ,  at & t וגייטורייד - לעזוב אותו .  לפי  " פורבס ",  למרות שוודס אינו צפוי להשוות את ההכנסות בסך 105 מיליון דולר שרשם בשנה שעברה ,  העסקות הנותרות שלו עם ספונסרים כמו נייקי וג'ילט צפויות לאפשר לו לשמור על מעמדו כאתלט המכניס ביותר בעולם ב-2010 .  הכנסותיו של וודס ב-2009 היו גבוהות יותר מהכנסותיהם של שלושת האתלטים שמדורגים אחריו ברשימה - שחקן הכדורגל דיוויד בקהאם ,  שחקן הטניס רוג'ר פדרר ונהג המרוצים דייל ארנהרדט ג'וניור - יחדיו .  ספורטאי נוסף שנפגע בעבר משערוריית מין היה שחקן ה-nba קובי בריאנט ,  עם שווי מותג של 12 מיליון דולר ,  שמרוויח כעת מחסויות יותר מכפי שהרוויח בכל שלב אחר בקריירה שלו ,  לפי  " פורבס ". בקרב חברות הספורט ,  שמרה גם נייקי על מקומה בראש הדירוג עם שווי מותג של 10.7 מיליארד דולר .  נייקי ,  ציין  " פורבס ",  היא חברת הלבשת הספורט היחידה בעולם שנתח השוק הבינלאומי שלה גדל בשנתיים האחרונות .  אחרי נייקי דורגו רשת הטלוויזיה espn עם שווי מותג של 10.5 מיליארד דולר ,  אדידס עם שווי מותג של 7.3 מיליארד דולר ויצרנית משקאות האנרגיה גייטורייד עם שווי מותג של 6.4 מיליארד דולר.בקרב קבוצות הספורט ,  דורג מועדון הכדורגל האנגלי מנצ'סטר יונייטד בתור המותג המוביל בעולם ,  עם שווי של 270 מיליון דולר .  במדינות אסיה ,  שידורי הליגה האנגלית בכדורגל הם אירועי הספורט הנצפים ביותר ומנצ'סטר יונייטד היא הקבוצה האהודה ביותר ,  לפי  " פורבס ".  אחרי מנצ'סטר יונייטד דורגו קבוצת הבייסבול ניו יורק ינקיז ,  עם שווי של 266 מיליון דולר ,  וקבוצת הכדורגל הספרדית ריאל מדריד .  בקרב האירועים ,  דורג הסופרבול במקום הראשון עם שווי מותג של 420 מיליון דולר .  אולימפיאדת הקיץ דורגה רק במקום השני ,  עם שווי של 230 מיליון דולר .
 
למרות השערורייה :  טייגר וודס הוא עדיין מותג הספורט המוביל בעולם בקרב אתלטים
כך לפי דירוג 40 מותגי הספורט החזקים בעולם של  " פורבס "
 
