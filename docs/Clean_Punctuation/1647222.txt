גברים הולכים לאיבוד 
המין הגברי מצוי בסכנת הכחדה .  עד כמה זה מטריד אתכם ?  
" מאחר שהחיים בחברה הזאת הם במקרה הטוב שעמום אחד גדול ואין בהם שום היבט שהוא רלוונטי לנשים ,  מה שנשאר לנשים אחראיות ואמיצות לעשות הוא רק להפיל את הממשלה ולחסל את המערכות הפיננסיות ואת המין הגברי ",  כתבה הסופרת הפמיניסטית ואלרי סולאנס  ( שאף ניסתה להתנקש בחייו של אנדי וורהול )  ב"מניפסט החלאה "  ב-1967 .  עד כמה שזה נשמע מעודד או מפחיד ,  תלוי למי ,  הרעיון של הכחדת המין הגברי הוא כבר לא דבר שאפשר להשתעשע בו . " עתיד ללא גברים - האם כרומוזום y ייעלם מן העולם ?  "  מאת בריאן סייקס ,  פרופסור לגנטיקת האדם באוניברסיטת אוקספורד ,  מתחקה אחר השפעתו של כרומוזום y ,  הקיים רק אצל גברים .  על פי סייקס ,  כרומוזום y ,  הד.נ.א שכל אב מוריש לבנו ,  הוא חורבה גנטית המתפוררת במהירות עצומה ,  ואי לכך המין הגברי מצוי בסכנת הכחדה . " כרומוזום y הוא כמו פניו של הירח הנושאים עליהם את צלקות המטאורים שנחתו עליו .  זהו כרומוזום גוסס ויום אחד הוא ייעלם ",  כותב סייקס .  כבר כיום כ-7% מהגברים הם לא פוריים או תת-פוריים .  מתוכם ,  כ-1%-2% הם גברים שאינם פוריים בגלל מוטציות בכרומוזום y שלהם ,  ומספרם באוכלוסייה גדל והולך . " כרומוזומי y הפגועים ידדו במורד הדורות הבאים ,  נחלשים והולכים .  אחד-אחד הם ייכנעו ",  מנבא סייקס .  הדבר אמנם לא יקרה מחרתיים ,  אך סייקס מעריך כי בעוד כ-125 אלף שנה ייעלמו הגברים מהעולם בשל מגמה זו ,  והמין הנשי ינצח בקרב המינים האבולוציוני .  הנשים אולי ייצאו אז במחולות ,  אך משמעות הדבר היא שגם זמנן קצוב .  כיום שוקד המדע על מציאת פתרונות כדי שהדבר לא יקרה ,  אבל מי יודע ,  אולי יש תאריך תפוגה למוצר השעיר ששומע רק מה שהוא רוצה לשמוע ,  אבל בסופו של דבר עושה רק מה שאומרים לו לעשות .  חבל .  עד שכל כך התקדמנו במהלך ההיסטוריה ונהפכנו למטרוסקסואלים ,  הזלפנו על עצמנו בשמי יוניסקס ,  למדנו ללבוש חולצות ורודות והעזנו לבכות בסרטים  ( גם אם זה היה רק ב"גלדיאטור ")  - בקרוב יגיע הסוף ?  ככה הכל נגמר ?  ואולי דווקא כל המגמות האלה הן אלה שקירבו אותנו לסוף .  ממש מתסכל .  אחרי שהנשים כבר התייאשו מהגברים ,  כעת מגיע תורם של הכרומוזומים להרים ידיים .  עתיד ללא גברים ,  בריאן סייקס ,  מאנגלית :  יהודית אופנהיימר ,  276 עמ' ,  הוצאת כתר ,  89 שקל

גברים הולכים לאיבוד 
המין הגברי מצוי בסכנת הכחדה .  עד כמה זה מטריד אתכם ? 

