אפילו לרוסים נמאס
אפילו לרוסים כבר אין עוד כוח למשחקים של איראן .  
כזכור ,  מוסקבה סייעה לאיראן להקים את הכור בבושהר ,  הבטיחה לספק לאיראן מערכת טילי נ"ט מתקדמים S-300 והיא דוגלת בפתרון דיפלומטי למשבר .  כל זה נכון ,  אבל אתמול כבר החלה מוסקבה לשנות את הפזמון .  ניקולא פטרושב ,  ראש המועצה הרוסית לביטחון לאומי ,  האשים את טהרן עם תחילת העשרת אורניום ברמה גבוהה ב"ערעור היציבות באזור ",  ב"הגברת החשד נגדה "  ובעיקר ב"בחינת הסבלנות של הקהילייה הבינלאומית ".  אם מישהו היה זקוק להוכחה שסין נותרה הפרו ? איראנית האחרונה במערכה ,  פטרושב העניק לו אותה .
 האיראנים מנהלים את משבר הגרעין כמעט כמו שהם אורגים שטיחים :  באיטיות ובסבלנות - רק שבמקום הקשרים הקטנים לשטיחים הם משתמשים בשקרים גדולים לתוכנית הגרעין .  איראן מצפצפת על העולם ומתקדמת בצעדי ענק לפצצה .  אתמול הם עלו מדרגה נוספת .  בפעם הראשונה באופן רשמי טהרן מעשירה אורניום ברמה של יותר מ ? 3.5 אחוזים .
 גם הסימבוליקה של אירועי אתמול חשובה :  בנתנז ,  לפני שבע שנים ,  נפל לעולם האסימון .  באוגוסט 2002 חשף ארגון אופוזיציה איראני גולה  ( "המוג'הידין של העם ")  כי לאיראן יש גם פרויקט גרעין חשאי וכן מתקן לייצור מים כבדים בארק ,  200 ק"מ מדרום ? מערב לטהרן .  אז העולם הבין כי ישראל אינה פרנואידית .  אז גם הפכה הבעיה האיראנית לבעיה עולמית .
 אבל האם זה עזר ?  המשבר הגלוי והפתוח בן שבע השנים בין המעצמות לאיראן ושלושה סבבים של סנקציות לא עצרו את פרויקט הגרעין האיראני .  להפך :  הפרויקט רק מתקדם ,  בניצוחם של מדענים איראנים שיודעים היום להעשיר אורניום ברמה גבוהה ,  מה שמעניק להם את האפשרות ,  התיאורטית ,  לייצר ראשי נפץ גרעיניים .
 אין עיתון בעולם שלא כתב השבוע בניסוח כזה או אחר כי איראן מצפצפת על העולם .  פטרושב סיפר באחרונה כי תיכנן לקיים פגישה עם סעיד ג'לילי ,  שעומד בראש המו"מ מטעם איראן בסוגיית הגרעין . " הפגישה היתה מתוכננת זמן מה לפני שאיראן בישרה על רצונה להעשיר אורניום ברמה של 20 אחוזים ",  סיפר פטרושב , " היתה רק בעיה אחת :  הוא לא הגיע לפגישה ".  וזה עוד מול הרוסים .
 בקצב הזה ,  בוקר אחד עוד נתעורר עם פצצה :  או של איראן או על איראן .
 
אפילו לרוסים נמאס
nan
