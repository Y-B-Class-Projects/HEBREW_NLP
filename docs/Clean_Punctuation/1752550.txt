ימי התום
תום הפסיק ללכת לבצפר ,  אבל במילא להורים שלו לא איכפת .  העיקר שהוא מצא קורבן ראשון .  פרק 4
בתגובות של הפרק הקודם כתבתם לי שהסיפור שלי לא אמין .  קצת ציער אותי שגם אתם ,  אנשים שבכלל לא ראו אותי ,  שמים אותי בתוך תבנית ומסרבים להבין ולהאמין שהשתניתי .  רק גורם לכם להבין ,  אולי ,  כמה קשה לעבור תהליך .  להשתנות .  להפוך לאדם אחר .  גם אני הופתעתי כשתמר ואני התחלנו להתיידד ,  ממש כמוכם .  אבל כמו שקרה השינוי החיצוני ,  כנראה גם קרה בי שינוי פנימי .  ואם אתם עדיין מסרבים להאמין שמישהו עם מוח ועיניים יכול בכלל לדבר איתי ,  אז שיהיה לכם בכיף .
 אחרי בערך ארבעה חודשים ,  במהלכם תמר ואני הפכנו לידידים ואני הלכתי והשתפרתי ,  המחנכת של הכיתה פנתה להורים שלי בטענה שאני פשוט לא מגיע לבית הספר יותר .  הם שמו לב לשינוי הדרסטי שמתחולל אצלי והיו מבסוטים לגמרי ,  במיוחד כי שניהם מתים על ספורט ועל רזון ,  משחקים טניס באופן כפייתי והציקו לי כל החיים בערך שאני מוזנח .  אמא שלי ,  אנורקסית מתקדמת שאוכלת בעיקר סלטים ואוכל של ציפורים ולטאות ,  הביעה הזדעזעות עמוקה כשהיא שמעה שאני כמעט ולא מגיע יותר לבית הספר .  ז"א ,  לא מגיע יותר בכלל .  ז"א ,  שהבנתי סוף סוף שעדיף להתאבד מאשר להגיע למצעד המפגרים הזה .  
אמא שלי הושיבה אותי בסלון והסתכלה לי בעיניים .  היא ניסתה כנראה לקרוא אותי או להבין כל מיני דברים נסתרים . " מותק ",  היא אמרה , " אני גאה בך כל כך על השינוי הזה שאתה עובר .  אני מבינה שאתה בגיל ההתבגרות וזה קשה ,  בנוסף לכך ,  שממש לא קל להיות נער שמן .  אבל תנסה להגיע יותר לבית הספר ?  ".  היא רצתה להגיד : " לא מקובל " " חנון "  ו"דחוי "  אבל נראה לי שהיא עצרה את עצמה .  כבר לא הייתי לא מקובל ,  חנון או דחוי .  גם לא הייתי שמן יותר .  אני חושב שהיא כל כך שמחה בעובדה הזו ,  שמצידה שאתמכר להירואין ואתחתן עם זונה .  העיקר שהילד שלה לא יהיה שמן .  אמרתי לה : " בסדר ,  אני אפסיק להבריז ",  והלכתי .  בעצם התכוונתי ל : " נראה לך באמת שאני מתכוון להגיע למקום הזה על בסיס קבוע ,  עכשיו כשאני בשלב שבין להיות מכוער קלינית לבחור חטוב ?  אהא ,  ברור ".  אבל כמו שניחשתי ,  לא באמת היה להם איכפת .  העיקר מבחינתם היה שאני הופך מגמד גינה לדוגמן תחתונים .  שיהיה להם לבריאות .
 כל המורים ,  שפעם שנאו אותי כי הייתי שמן ומסריח ,  התחילו לשנוא אותי כי אני רזה ומבריז מהלימודים .  כבר התחילו שמועות שאני משתתף באיזו ריאליטי לשמנים ,  שאני חולה בסרטן ולכן רזיתי ככה .  לא עניתי לאף אחד ,  גם כששאלו : " מה זה ,  איך הפכת לכזה מקל ?  ",  הייתי אומר : " הורדתי את המינון לעוגה ביום ".  לפחות את תמר זה היה מצחיק ,  והיא נהגה לגבות אותי כשצצו שמועות מרושעות נגדי .  אחת השמועות הטובות ביותר ,  היתה שהורדתי משקל ככה כי נדבקתי באיידס אחרי שזיינתי קוף ,  אחרי שאף אחת  ( או אף אחד )  לא הסכימו לשכב איתי .
 מי שהתחילה את הבדיחה המעולה הזאת היתה נועה .  נועה ,  בחורה נמוכה ודי חסרת ביטחון ,  אבל מרושעת רצינית עם שדיים עצומים וקולקציה עצומה של חצאיות וינטג' מתפוררות .  יש לה סטייל שהוא כאילו מגניב ,  כאילו יד שנייה ,  כאילו היפסטרי  אבל היא בעצם די חנונית .  בחורה שבעיקר מנסה ,  כמעט בכל דרך אפשרית ,  להשתלב .  היא היתה חברה טובה של סיוון אבל לא הכי ,  נחשבה לבחורה שווה בשכבה אבל לא הכי ,  מצחיקה אבל לא הכי .  כלבה ,  אבל לא הכי .  היא הכניסה לי מאחורי הגב בעקיצות וירידות שהיו בטח ממש מצחיקות באותו רגע ,  וממש הרשימו והצחיקו את האנשים הנכונים בזמן הנכון ,  רק כדי להיחשב למקובלת .  אבל לצערה היא לא חשבה על ההשלכות של הסיפור .  וככה ,  ממש בקלות ובלי להתאמץ יותר מדי ,  הכתרתי את נועה לנשיאת הנקמה הראשונה .  
היא לא מקובלת מספיק כדי לנסות עליה ניסויים שאולי יהפכו לכישלון מביך ,  היא לא יפה מספיק כדי שאתרגש ואשתפן ,  והיא חסרת ביטחון מספיק כדי לרדת עליי ולא לצפות לחטוף פגיעה .  הקורבן המושלם .  וכאילו הייתי נביא או משהו בסגנון ,  צדקתי .  נועה נפלה ברשת כמו זבוב מבוהל .  והסיפור המלא יגיע בשבוע הבא .  למה ?  ככה .
 
ימי התום
תום הפסיק ללכת לבצפר ,  אבל במילא להורים שלו לא איכפת .  העיקר שהוא מצא קורבן ראשון .  פרק 4

