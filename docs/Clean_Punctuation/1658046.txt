על סף הארץ המובטחת
היה להם כישרון על בתחומם ,  אבל הם סיימו את הקריירה עם מעט מדי כתרים ביחס לגאונותם והתקשו לחצות את מדבר התארים 
" פלה הלבן "  אמנם הזכיר בביצועיו את הגדול מכולם ופלה אפילו הכריז כי זיקו הוא הגדול מכולם ,  אך מעולם לא הצליח לחצות את מדבר התארים ולהגיע לארץ המובטחת של הגדולים באמת .  התואר היחיד שלו מחוץ לברזיל היה בליגה היפנית ,  וגם בנבחרת הצליח להתעלות על עצמו ולשחק שלוש פעמים במונדיאל מבלי להגיע בכלל אל הגמר .  במונדיאל הכי מוצלח שלו  ( ארגנטינה 1978 )  הצליח לכבוש שער אחד בפנדל ולראות את היריבה הגדולה ארגנטינה עולה לגמר על חשבונו בעקבות הפרש שערים עדיף .  ב-1982 כבר כבש ארבעה שערים במונדיאל ,  אך הסלסאו סיימו רק במקום החמישי ,  כמו גם ב-1986 .  ברבע הגמר במקסיקו מול צרפת החטיא זיקו במהלך הזמן החוקי בעיטת 11 מטר ,  הכיבוש שלו בבעיטות ההכרעה לא הספיק והיו לו אחוזים לא מעטים בהדחה נוספת .
 משה רבנו של שכונת התקווה הצליח ,  יחד עם עופרה חזה ,  להוציא את תושביה מעבדות לחירות ,  אך מעולם לא זכה בחלב ובדבש .  בקיץ 1979 הפך אמנם בן טובים לשם החם בישראל לאחר שנמכר לבית"ר ירושלים תמורת סכום עתק במונחים של אז ,  700 אלף לירות ,  וגרם לאוהדי בני יהודה לחסום את כל היציאות מהשכונה ,  להבעיר צמיגים ולבטל את העסקה ,  אך כמו משה המקראי שפך לאגר רגע לפני ההפי אנדינג .  ב-1989 פרש מכדורגל ומונה למאמן הקבוצה ,  אך הוחזר לכר הדשא והוחלף על ידי גיורא שפיגל לאחר שהקבוצה הידרדרה לתחתית .  בסיום העונה עזב את הקבוצה בטונים צורמים ועבר לראשל"צ ,  רק כדי לראות את בני יהודה זוכה באליפות היסטורית .  בן טובים אמנם זכה בגביע עם בני יהודה ,  אבל שחקן ענק כמוהו היה ראוי לתואר גדול יותר .
 כמו משה ,  גם הלוחם הג'מייקני לא פתח טוב את המגעים עם אלוהים .  עוד כשהיה במכללות ניסה לנצח את מייקל ג'ורדן הצעיר בגמר 1982 ,  אלא שתלמיד השנה הראשונה הראה את חרון אפו עם סל ניצחון עם הבאזר וסימן למעשה את המשך הקריירה של הסנטר .  שנתיים לאחר מכן הצליח יואינג לזכות בתואר המכללות ,  אך זה היה התואר הקבוצתי האחרון שלו .  כשנבחר בדראפט על-ידי הניקס ציפה יואינג לסיים את הקריירה עם יד מלאה בטבעות ,  אך שכח כנראה לאן הגיע .  בסופו של דבר הצליח להוביל את הניקס לשתי סדרות גמר ,  ב-1994 הפסיד לרוקטס ,  וב-1999 נאלץ לצפות בגמר מול הספרס מהיציע עקב פציעה .  גם שם כמובן הפסידו .  אמנם גם צ'ארלס ברקלי ,  ג'ון סטוקטון וקארל מלון סיימו קריירה מפוארת ללא אליפות ,  אך לפחות הם הפסידו ישירות לאלוהים והבולס .
 הטניסאי הצ'כי אמנם דורג ראשון בעולם והיה אחד מהסמלים של הספורט הלבן בשנות ה-80 וגם קבע שיא שנשבר רק בשנים האחרונות על ידי רוג'ר פדרר  הופעה ב-19 גמרי גראנד סלאם .  אלא שבניגוד לשעון השוויצרי שתקתק את רובם ,  הצ'כי ירד 11 פעמים מהר סיני ללא לוחות הברית ,  והסתפק ב-8 זכיות בלבד  3 ב-US אופן ,  3 ברולאן גרוס ו-2 באוסטרליה אופן .  כמו יוסי אבוקסיס ,  גם הוא תכנן להגיע לחתונתו עם הגביע והתבדה ,  כשתכנן את חתונתו לשישה ימים לאחר גמר היו-אס אופן ,  בו כהרגלו הפסיד לבוריס בקר .  כשהחליט שנמאס לו מתדמית הלוזר בטניס ,  פצח בקריירה חלופית בגולף ,  בה כשל והעביר את השרביט לבנותיו שהפכו למקצועניות .  בהמשך רכש קבוצת הוקי ,  שנכשלה ועברה עיר .
 כמי שמתעסק בספורט שבו כל מאית נחשבת ,  האצן הג'מייקני יודע שטיימינג זה הכל בחיים .  כמו עשו שראה את יעקב גונב לו את הבכורה ,  גם פאוול ראה איך סגנו הצעיר בנבחרת האצנים הג'מייקנית ,  יוסיין בולט ,  הופך לאיש המהיר בעולם על חשבונו .  כמו משה ,  פאוול כמה ידע לעשות כמה ניסים במדבר ,  אבל בולט הוא זה שידע לשמור אותם לבמה המרכזית  אליפויות העולם והאולימפיאדות .  ב-2005 שבר את שיא העולם ל-100 מטר בתחרות איזוטרית ,  רק כדי לשבור את השיא של עצמו שנתיים מאוחר יותר ולקבוע תוצאה של 9.74 .  פחות משנה אח"כ הפציע בולט ,  שעבר להתרכז בריצות ל-100 מטרים רק חודשים קודם לכן ,  ושיפר את השיא בשתי מאיות .  שלושה חודשים לאחר מכן פאוול השווה את השיא ,  אך זה היה מאוחר מדי ,  שכן באולימפיאדה שבר בולט כל שיא אפשרי שהוריד את הרף ל-9.69 שניות ,  ואח"כ הוריד זאת בלא פחות מ-11 מאיות נוספות והשאיר את פאוול כבד פה ולשון .
 הווינר הכי גדול בכדורסל הישראלי שלא דרך במכבי ת"א עשה הכל נכון ,  אך סיים את הקריירה כמעט ללא טעם של הצלחה .  הגארד החיפאי במקור הפך לסמל של הפועל ת"א בשנות ה-80 המאוחרות והצליח להוביל אותה במדבר עד לסדרת הגמר מול מכבי ת"א .  אחרי הפסד במשחק הראשון הגיעה מכבי לאוסישקין וכמו משה שקרע את ים סוף ,  זלוטיקמן קרע את הצהובים עם 30 נקודות וסל ניצחון בסיום ההארכה .  במשחק השלישי והמכריע הפועל שוב הפסידה ,  מכבי ראשונה ,  וזלוטיקמן נדד דרומה לראשון עקב בעיות כלכליות באוסישקין .  שם הוא שיתף פעולה עם שני ה"אויבים "  מעבר לכביש  מיקי ברקוביץ' ומוטי ארואסטי ,  הגיע גם איתם לגמר הפלייאוף ושוב הפסיד 3:1 לצהובים .  
שנה לאחר מכן הגיע זלוטיקמן לגמר הגביע ,  אך פגש את הגליל שהחלה במסע המופלא אל עבר עונת הדובדבנים ונשאר שוב בלי תואר .  כמו משה ,  שאת רוב חייו העביר כרעה צאן פשוט ורק בגיל מאוחר מצא את התהילה ,  גם זלוטיקמן הצליח לעשות זאת לבסוף בגיל 36 כשחזר להפועל שהצליחה לזכות בגביע המדינה מול הפועל גבעתיים .  מי שראה את זלוטיקמן העצום משחק כדורסל ,  יודע :  ענק כמוהו היה ראוי לפרוש עם הרבה יותר .
 האנו מאנינן הוא המייקל ג'ורדן-רוג'ר פדרר-טייגר וודס של הסקי הנורדי המשולב ,  חוץ מהעניין הפעוט של הזכייה בתארים החשובים באמת . " הדוב הפיני "  אמנם מחזיק בשיא של 48 זכיות בסבב ,  ארבעה גביעי עולם ושבע מדליות באליפויות העולם ,  אך באולימפיאדות יוק .  ב-1994 ערך הופעת בכורה אולימפית כשהוא בן 15 בלבד וסומן כתקווה הגדולה של ספורט החורף ,  אך כשל שוב ושוב במקצים האישיים ולא הגיע אפילו לפודיום .  ב-2008 החליט לפרוש ולהתרכז בחיי המשפחה .  המחסור במדליה אולימפית אישית הציק למאנינן כמו סנה בוער ,  והוא החליט לחזור בו מפרישתו לקראת אולימפיאדת החורף שנערכה השנה .  ההכנות נראו מבטיחות כשזכה במדליית כסף באליפות העולם ,  שהיוותה את התחרות הראשונה שלו לאחר הפרישה .  באולימפיאדה האחרונה הוא גילה יכולת מרשימה ,  אך סיים רק במקום הרביעי ,  כשהגיע חצי דקה לאחר המקום השלישי .
 כמו משה ,  גם לקוורטרבק של מיאמי דולפינס היה הכל ,  וכמו המושיע מהמדבר שנמשה מהמים ברגע האחרון ,  גם הוא נבחר אחרון בסיבוב הראשון בדראפט של 83' .  כבר בשנתו הראשונה ב-NFL ,  שבר שיאים ולקח את תואר המוסר המצטיין ב-AFC ורוקי העונה .  בעונתו השנייה כבר חיזק מרינו את ההערכה שמדובר בכוכב העולה של הליגה ,  כשהוביל את הדולפינס לסופרבול .  אלא שכמו משה ,  גם הוא גמגם ברגע האמת והדולפינס הובסו 38:16 .  רבים וטובים הובסו ברגעי השיא של תחילת הקריירה שלהם והשתמשו בכך כדי לעצב את אופיים ,  אלא שמרינו ,  בניגוד למשה ,  לא חזר פעם נוספת למעמד הר סיני של הפוטבול האמריקאי .  עם כמה טבעות על הידיים או לפחות עוד כמה סופרבולים תחת החגורה ,  יכול היה מרינו להיחשב לגדול מכולם ולא רק לאחד הגדולים .  למעשה ההישג היחיד שלו היא הופעה בתפקיד עצמו לצד ג'ים קארי באייס ונטורה .  אפילו משה רבנו הסתפק בצ'רלטון הסטון ככפיל .
 התופס האגדי של הרד סוקס היה הראשון שנבחר פה אחד לתואר  " רוקי השנה "  בעונתו הראשונה בקבוצה הבכירה ,  ועל ההום ראן המנצח שלו בוורלד סייריס מול סינסינטי רדס ב-1975 מצווה כל חובב בייסבול  " והגדת לבנך ".  אלא שהבחירה של הרד סוקס בו מנעה ממנו אפשרות ריאלית לזכייה בתואר .  כנראה שהלוזריות דבקה בו ,  וגם כשכבר שוחרר מהרד סוקס ,  העדיף לעבור לשיקגו וייט סוקס ולמנוע מעצמו כל אפשרות לזכות בוורלד סירייס .  כמו משה ,  גם הוא נכנס להיכל התהילה ,  המספר שלו הוצא מפעילות גם בווייט סוקס וגם ברד סוקס ,  ואפילו אחד מעמודי פנווי פארק נקרא על שמו ,  אך נגזר עליו להישאר במדבר התארים .
 מוזס רבנו הארגנטינאי אמנם יודע לא להתברבר במדבר ולהגיע אל גבול הארץ המובטחת בדרך הטובה ביותר ,  אבל לאחר שרשרת הכישלונות שם הפך לקטן אמונה אפילו יותר ממשה המקורי .  ב-97 לקח את מאיורקה הצנועה עד לגמר גביע המלך וגמר גביע המחזיקות ,  אך הפסיד בשניהם .  אחר כך התקדם לוולנסיה ,  שם רשם תקדים והפסיד פעמיים ברצף בגמר ליגת האלופות .  משם הידרדר לאינטר המוכה ,  הצליח לשקם אותה ,  אך להפסיד אליפות במחזור האחרון .  מאז הוא נע ונד בניכר והכי קרוב שהגיע לארץ המובטחת הוא השנה ,  כשהוא מאמן ביוון  רק שעה טיסה מישראל .
 
על סף הארץ המובטחת
היה להם כישרון על בתחומם ,  אבל הם סיימו את הקריירה עם מעט מדי כתרים ביחס לגאונותם והתקשו לחצות את מדבר התארים

