עוד סלט למועד
מדור בריאות יום א' כבר עסוק ביום שאחרי ליל הסדר ,  ועושה לכם קצת סדר בבטן עם מתכוני סלטים שאפשר לקחת גם לפיקניק
מזה כמה שבועות אני מהרהרת בהרכב המילים  " יציאה מעבדות לחרות ".  המחשבות לוקחות אותי לכל מיני מקומות ,  החל מיציאה לחופשה אקזוטית באיים הקריביים - וזה לא יקרה בקרוב ,  אולי אם אמשיך לחלום - וכלה במחשבות נוגות ובעלות משקל על החיים ומשמעותם ,  על הקיים ועל הקיום .  מחשבות על אחריות ,  ביטחון ועצמאות  ( כן כן ,  גם החג הזה כבר קרוב )  .  ואולי בעצם ,  העבדות היא בראש שלנו ,  החירות היא בלב .  נו טוף ,  מספיק עם הכבדות .  מרוץ העבדות ,  אותו ריאליטי אמיתי של החיים שלנו ,  מתרחש ברגעים אלה ממש בכל בית ובית סביבנו .  קדחת האביב או קדחת החג ,  אם תרצו .  רשימת מטלות אינסופית ,  קניות ,  הכנות ,  בישולים ,  מכונת כביסה ועוד אחת ,  מירוק אחרון של הפינות בבית ,  לא לשכוח לקנות זר פרחים וכמובן שלא את המתנות לילדים ,  לזכור שיש גם אפיקומן להסתיר  ( זה יחכה לרגע האחרון )  ,  לא לשכוח לשתות כוס מים והכי חשוב - לחלום על הרגע שבו הכל יהיה כבר מאחורינו :  יושבים  ( כי מי בכלל יכול לזוז אחרי הסדר )  ,  כוס קפה או תה צמחים לצידנו ,  הבלגן חוגג מסביב ,  אבל גם השקט .  כולם הלכו ,  מאמץ אחרון להחזיר את הבית לסדרו ויאללה ,  לישון שנת ישרים  ( אז שנשאיר את הילד לישון אצל סבא-סבתא שלו ?  )  .
 וכמו בהפקות של אופנה ,  גם אני מקדימה את המועד .  שם מצלמים את בגדי הים בחורף ,  ואני ,  יום לפני הסדר ,  כבר חושבת על היום שאחרי .  על הטיולים שהחג מזמן  ( אם כבוד מזג האוויר יואיל בטובו לאפשר אותם )  ,  על אירוח של חברים ומשפחה ,  ועל ,  איך לא ,  סלטים שקל להכין ושישבו בקלות בכרס שהולכת ותופחת הודות לארוחה שעוד לא התקיימה .  ולא לשכוח  שיהיה כשר לפסח וקל לניוד ,  כי אין לדעת איפה ניפגש ,  על איזו גבעה ,  על מחצלת בשדה הסמוך או אולי בכלל מתחת לעץ התאנה .  את החרות אני מוצאת בהכנת מנות משובבות עין ,  לב ובטן ,  קלות להכנה והכי חשוב  שכיף לשמוח איתן בחירותינו .
 הכי טעים כשהוא טרי-טרי ,  אבל נפלא גם כמה שעות אחר כך.חומרים:סלסלת פטריות שמפניון טריות ומוצקות 2 כפות מיץ לימון טרי1 כף שמן זיתמלח לפי הטעםחופן עלי טימין טריים  ( ניתן להחליף בפטרוזיליה או כוסברה קצוצות ) 
אופן ההכנה:חותכים את הפטריות לרבעים ומניחים בקערה .  מערבבים עם שאר המרכיבים ,  טועמים ומתקנים תיבול .
 סלט שהוא בעצם ארוחה משביעה .  מושלם לפיקניק או לארוחת צהריים משרדית .
 חומרים:2 כוסות תפו"א קלופים ,  מבושלים וחתוכים לקוביות בינוניות2 סלקים מבושלים ,  קלופים וחתוכים לקוביות בינוניות1 כוס אפונה ירוקה חלוטה1 בצל ,  חתוך לקוביות ומטוגן1 ביצה קשה ,  חותכה לרבעים  ( לא חובה ) 
לרוטב:½ כפית מיונז½ כפית חרדל צהובמיץ מחצי לימון1 כפית שמן זיתמעט מלח ופלפל
אופן ההכנה:1 .  מניחים בקערה את כל מרכיבי הסלט.2 .  מערבים את כל מרכיבי הרוטב בצנצנת קטנה ומנערים היטב עד לקבלת רוטב אחיד.3 .  מוזגים את הרוטב על הירקות ומערבבים .  מגישים מיד .
 ½ שקית פול ירוק קפוא2 כפות מיץ לימון טרי1 כף שמן זית1 שן שום כתושהמלח ופלפל גרוס טרי ,  לפי הטעםקליפת לימון מגוררת
אופן ההכנה:1 .  חולטים את הפול הירוק בקערה עם הרבה מים רותחים ,  במשך 5 דקות .  מסננים.2 .  מקלפים בעדינות את הפול.3 .  מתבלים ,  מערבבים ,  טועמים ומתקנים תיבול לפי טעמכם האישי .
 
עוד סלט למועד
מדור בריאות יום א' כבר עסוק ביום שאחרי ליל הסדר ,  ועושה לכם קצת סדר בבטן עם מתכוני סלטים שאפשר לקחת גם לפיקניק

