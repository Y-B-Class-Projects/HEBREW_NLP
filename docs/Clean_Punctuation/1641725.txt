אחרי כווית ועקבה :  רשת קמפינסקי עשויה לנהל מלון בתל אביב
החלק הניכר מהפיתוח העסקי של הרשת מתרחש בארצות המפרץ הפרסי ;  המטה שלה בז'נבה
אחרי שהחלה לנהל לא מכבר מלון מפואר בעקבה ,  המלון השלישי שלה בירדן ,  אפשר שרשת מלונות היוקרה קמפינסקי מתקדמת בתוכניתה לנהל מלון בישראל.לנסיונות של קמפינסקי לתקוע יתד בישראל יש הסטוריה של כעשור .  עוד בשנת 2000 היתה הרשת במשא ומתן עם קרן שרובר שבבעלות משפחת שרובר ,  על ניהול מלון של 88 סוויטות סמוך לטיילת שרובר בירושלים .  בשנת 2006 נפגש בכיר מקמפינסקי עם שר התיירות דאז ,  יצחק הרצוג ,  ודיווח לו על כוונת הרשת לפתוח בישראל מלון בן כ-200 חדרים.מזה שנים אחדות נמצאת הרשת במגעים עם חברת היזמות נהל של הנרי טייק ,  שבבעלותה בין היתר מלון דיוויד אינטרקונטיננטל ,  לגבי מגרש מצפון למגדל האופרה בתל אביב .  מדובר על שני מבנים ,  האחד מלון של 230 חדרים ולצידו מבנה עם דירות יוקרה .  היתר בניה למלון טרם ניתן.רשת קמפינסקי ,  כיום עם 60 מלונות יוקרה ,  נוסדה בברלין בסוף המאה ה-19 על ידי משפחה יהודית ממוצא פולני ,  שכמעט כולם הושמדו בשואה .  כיום הבעלות על הרשת היא של קרן ההשקעות של ממשלת כווית ביחד עם חברת ההשקעות של מלך תאילנד .  חלק ניכר מהפיתוח העסקי של החברה מתרחש בארצות המפרץ הפרסי .  הרשת רשומה בשוויץ והמטה שלה בז'נבה.מותגי יוקרה נוספים שעתידים לפעול בישראל בשנים הקרובות הם וולדורף אסטוריה של רשת הילטון הנבנה בירושלים ואמור להיפתח בשנה הבאה וריץ קרלטון שיוקם על קניון ארנה במרינה של הרצליה פיתוח ומתוכנן להיפתח ב-2012 .
 
אחרי כווית ועקבה :  רשת קמפינסקי עשויה לנהל מלון בתל אביב
החלק הניכר מהפיתוח העסקי של הרשת מתרחש בארצות המפרץ הפרסי ;  המטה שלה בז'נבה

