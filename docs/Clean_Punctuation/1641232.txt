האם מתחילים לדבר ביזנס ? 
רעמי תותחי הרטוריקה שעדיין נשמעים בשדה הישראלי ? סורי אינם יכולים לחפות על הרחש בחזית האחרת ,  המו"מ האפשרי בין ישראל לבין הצד הפלשתיני .  
בקרב ה"שביעייה "  של ישראל ,  כלומר חבורת הסוד הקובעת ,  ששת השרים בראשות נתניהו ,  קיימת הערכה מפוכחת כי גם אם יחלו שיחות קרבה בין ישראל לבין הצד הפלשתיני ,  לא מדובר בצעדים לקראת הסכם קבע עם הפלשתינים ,  וזאת חרף מסעותיו של השליח מיטשל והתרוצצויות של אבו מאזן בין מנהיגי המדינות הערביות .  
אם כן ,  מה פשר הכותרת אשר ניפק ראש הממשלה בנימין נתניהו בנאומו בנעילת כנס הרצליה ,  ולפיה יש לו יסוד להאמין כי בתוך שבועות ייפתח מו"מ עם הצד הפלשתיני ?  
ובכן ,  זהו ה"יסוד "  שאליו כיוון נתניהו במשפטו היחיד בעניין זה בנאומו :  אבו מאזן מנסה כעת לגייס תמיכה ,  בקרב סביבתו המדינית התומכת ,  להסכים לשיחות קרבה עם ממשלת ישראל ,  תחת המטרייה של הליגה הערבית .  
הידיעה בנוגע לכך קיבלה אתמול חיזוק בכותרת הראשית של עיתון  " הארץ ". 
מאמציו של מחמוד עבאס נובעים מכך שעד כה נראה כי המנהיג הפלשתיני לא השיג שום מטרה מדינית ממטרותיו ,  אף שהיו בגיבוי של ארה"ב :  הוא לא השיג הקפאה מוחלטת של הבנייה ביו"ש ,  גם בירושלים ,  למשך שלושה ? ארבעה חודשים .  
גם דרישתו כי ארה"ב תמציא התחייבות בשמה של ישראל לראות בקווי 67' מעין  " קו התייחסות למו"מ "  בדבר גבולות הקבע - לא התקבלה .  
ארה"ב לא הגישה לאבו מאזן התחייבות כזו .  
היה בכיר אחד בירושלים , " חשדן "  מן הסתם ,  שבדק אם אכן ניתנה התחייבות כזו .  התשובה שקיבל היתה שלילית .  לא ניתנה התחייבות .  לכן אבו מאזן שרוי ב"מצב בעייתי ",  בלשון המעטה ,  ומוצאו היחיד מהסבך הוא הסכמה לשיחות קרבה עם ישראל .
 השאלה הגדולה היא אם אבו מאזן הוא המנהיג הפלשתיני שיוכל להכריע בשאלת גבולות הקבע של ההסדר .  האם יוכל לחתום על פתרון בשאלת הפליטים ,  בשאלת ירושלים ?  
האם בכוחו ,  בסמכותו ,  לוותר ,  ולו במילימטר אחד ,  בשמו של העם הפלשתיני ,  אשר בין כה וכה הוא אינו מייצג את כולו ,  בסוגיות כבדות משקל אלה ?  
בקרב מקבלי ההחלטות בממשלת ישראל אין מי שמאמין בכך .  
על כל פנים ,  בשיחות הקרבה ,  אם ייפתחו ,  תציג ישראל את דרישותיה ,  כפי שנוסחו בנאום בר ? אילן של נתניהו :  הכרה ב"שתי מדינות ",  אבל בתנאי של הכרה פלשתינית בישראל כמדינת הלאום היהודי ,  ללא מימוש זכות השיבה ,  ופירוזה של מדינה כזו .  
ומי בעצם אחראי לחוסר התזוזה שבין מדינת ישראל לצד הפלשתיני ?  בכירים בירושלים מטילים את האחריות על הדיפלומטיה האמריקנית .  
מבחינתם ,  העומד בראשה ,  הנשיא אובאמה  ( ולא מזכירת המדינה קלינטון )  ,  כשל בשנת כהונתו הראשונה בשדה המזרח ? תיכוני .  
הנאום בקהיר ,  הנאום באנקרה ,  המסע לסעודיה - כל מכלול הפנייה החמה ,  שלא לומר מחניפה ,  אל ליבו של האיסלאם ,  נטעה תקוות שווא בקרב הפלשתינים .  
אפילו ד"ר יוסי ביילין בא בטענות חריפות ,  אשר אותן השמיע בפומבי ,  אל הממשל האמריקני ,  אשר שנת כהונתו הראשונה היתה ,  לשיטתו של ביילין ,  בבחינת בזבוז זמן .  
הלוא זה לא מכבר הודה הנשיא ברק אובאמה בראיון ל"טיים "  כי הממשל האמריקני לא העריך נכונה את הקשיים הפנימיים ,  הפוליטיים ,  הקיימים בשני הצדדים .  
אך למעשה כדי להעריך קשיים אלה אין צורך במועצה לביטחון לאומי ,  אלא פשוט לקרוא את התמצית היומית של תרגומי העיתונות הישראלית .  
ואם לרדת מן הטפחות של העימות הישראלי ? פלשתיני אל המסד :  באמת ,  היכן היא אותה תשתית לשלום ,  בצד השני ,  כאשר הטלוויזיה הפלשתינית ,  ולא רק זו של חמאס ,  משדרת דברי הסתה נוראיים נגד העם היהודי ?  
ואולי לפני דרישה להכרה ,  למשל ב"גושי התיישבות "   ( שבהם בנימין נתניהו נטע עצים לאחרונה )  ,  אפילו תוך חילופי שטחים ,  ראוי שנתניהו יציג דרישה חד ? משמעית לפיקוח ולבלימת ההסתה נגד היהודים באשר הם .  
זה ,  לעניות דעתנו ,  צריך להיות הסעיף הראשון בשיחות הקרבה ,  אם ייפתחו ,  עם הרשות הפלשתינית .
 
האם מתחילים לדבר ביזנס ? 
nan
