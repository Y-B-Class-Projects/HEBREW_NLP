בפסגת וול סטריט אין מקום לנשים
גם כשהכלכלה מתאוששת ,  אפשרויות הקריירה של נשים בוול סטריט ממשיכות להצטמצם
ניו יורק טיימס  >  >  כשסאלי קראוצ'ק נכנסה לפני חצי שנה לתפקידה כנשיאה לענייני עושר גלובלי וניהול השקעות בבנק אוף אמריקה ,  היא הוצפה בהודעות מייל מבנקאיות ועובדות לשעבר בוול סטריט ,  שבירכו על חזרתה לעניינים .  קראוצ'ק אולצה להתפטר מעבודתה בסיטי באוגוסט 2008 - עזיבה שהיתה אז מתוקשרת .  בינתיים היא היחידה ששבה לעבודה מבין שלוש נשים בכירות בוול סטריט שפוטרו במהלך המשבר הכלכלי . " אני לא חושבת שהיה מקרה שנכנסתי ולא ניגשו אליי נשים והודו לי על כך שחזרתי לאחר שחטפתי מהלומה כזאת ",  אומרת קראוצ'ק ,  45 ,  בראיון שנערך עמה במשרדי בנק אוף אמריקה בניו יורק . " זה היה לא צפוי ודי נהדר ".  החגיגות סביב הקאמבק של קראוצ'ק משקפות חשש גדול אצל נשים במגזר הפיננסי ,  מכך שאפשרויות הקריירה שלהן ממשיכות להצטמצם ,  גם כשהכלכלה מתאוששת .  מאז ומתמיד היה מספר הנשים שנמשכו לקריירה פיננסית נמוך מזה של הגברים .  ואולם לאחר כמעט שני עשורים של עלייה בגיוסי הנשים בוול סטריט וקידומן ,  נראה כי שורותיהן מידלדלות שוב .  הסיבות לכך הן מגוונות ולא ברורות ,  אך כמה בכירים במגזר הפיננסי אומרים כי להצטמצמות כוח האדם במגזר הפיננסי כולו היתה חייבת להיות השפעה על נשים ,  משום ששיעורן בו היה נמוך מלכתחילה .  סיבה נוספת שהם מונים היא הישענותם הגוברת של הבנקים הגדולים על מסחר - תחום שלנשים היה קשה במיוחד להיכנס אליו . " 15 השנים שקדמו למשבר הפיננסי היו תקופה טובה לנשים ",  אומרת לינדה פרידמן ,  שותפה בסטוול אנד פרידמן ,  משרד עורכי דין משיקגו המטפל בתביעות בנושאי אפליה .  ואולם ,  היא מוסיפה , " בזמן משברים כלכליים קשים ,  הנפגעים הגדולים ביותר היו תמיד נשים ".  אף אחת מבין שתי הבכירות האחרות בוול סטריט - זואי קרוז ,  נשיאה משותפת לשעבר במורגן סטנלי ;  וארין קאלאן ,  סמנכ"לית כספים לשעבר בליהמן ברדרס - לא שבה למשרה קבועה בחברה גדולה .  קרוז סירבה להגיב לכתבה ,  אך היא מתכננת להקים קרן גידור משלה - לדברי מקורב אליה .  קאלאן ,  באמצעות עורך דינה ,  סטיב אקהאוז ,  סירבה גם היא להגיב .  ב-11 בינואר ,  סיטי פיטר את טריסה א .  דייל לאחר כהונה שנויה במחלוקת בתפקיד ראש חטיבת הבנקאות הקמעונית בצפון אמריקה .  החששות מתחילים כבר בלימודים את הירידה במספר הנשים בעולם העסקים ניתן לראות כבר בשלב הלימודים האקדמיים .  פחות נשים נרשמות לבית ספר למינהל עסקים ,  ומתוך אלה שמסיימות ,  שיעור הנמנעות מקריירה בוול סטריט גדול בהרבה מזה של גברים .  39.3% מתוך הסטודנטים בבתי הספר למינהל עסקים בארה"ב ב-2009 היו נשים ,  לעומת 34.7% חמש שנים קודם לכן - לפי איגוד בתי הספר ללימודים מתקדמים בארה"ב .  21.1% מהבוגרות ב-2009 עברו לעבוד בחברות פיננסיות או בראיית חשבון - ירידה של 6.6% לעומת 2005 ,  לפי מועצת בוגרי בתי ספר לניהול ,  קבוצה ללא מטרות רווח של בתי ספק למנהל עסקים .  בתחום זה ירד גם שיעור הגברים ,  אך בצורה פחות חדה - ירידה של 4.7% ,  ל-25.4% .  בארה"ב נראה שנשים עוזבות את תחומי הפיננסים והביטוח הרבה יותר מהר מגברים .  מספר הנשים במגזרים אלה ירד מסוף 2006 עד סוף 2008 ב-4.7% ,  בעוד שמספר הגברים ירד באותה תקופה ב-3.3% - לפי הלשכה המרכזית לסטטיסטיקה בארה"ב .  מספר הנשים בוול סטריט גדל בשנות השגשוג ,  כשגיוסי העובדים היו בשיאם וסדרת תביעות ביקשה לערער על הדומיננטיות הגברית במגזר .  פרידמן זוכרת תביעה ייצוגית שהוגשה נגד מריל לינץ' ב-1996 ,  שש נשים בלבד כיהנו אז כמנהלות ב-140 סניפי מריל - 4.3% מהמנהלים .  שיעור הנשים במריל לינץ' עלה בשנים שלאחר שהוסדרה התביעה ב-25% ב-1998 - לדברי פרידמן .  סלינה מוריס ,  דוברת מריל ,  אמרה שבחברה יש כיום יותר נשים המנהלות סניפים מאשר היו ב-2000 .  התחומים הנשיים בוול סטריט נשים שמרו על נוכחות חזקה בכמה תחומים במגזר הפיננסי - בהם ניהול עושר .  בין הנשים בדרגים גבוהים בתחום זה נמצאת מרי ארודס ,  שעומדת בראש החטיבה בג'יי.פי מורגן צ'ייס . " הן התקדמו משום שהן מאכלסות את התחום הזה ויוצרות קשרים טובים מאוד עם לקוחות ",  אומרת קראוצ'ק .  תחום נוסף שבו גדל מספרן של נשים מנהלות הוא קרנות של אוניברסיטאות ומכללות .  את הקרן של אוניברסיטת הרווארד ,  שהיא הגדולה בארה"ב ,  מנהלת ג'יין מנדילו .  ואולם בלב וול סטריט ,  רבים מציינים את האווירה האגרסיבית על רצפת המסחר כסיבה לכך שנדיר לראות נשים בפסגה .  אחרים מציינים את הימנעותן של נשים מקידום הקריירה באמצעות רשת קשרים .  כך או כך ,  הטיפוס במעלה הסולם קשה הרבה יותר לנשים ,  אומר ברוס גרינוולד ,  פרופסור לכלכלה ואסטרטגיה בבית הספר למינהל עסקים של אוניברסיטת קולומביה . " לנשים קשה הרבה יותר לחזור מכיוון שהאווירה במוסדות הפיננסיים היא בדרך כלל יותר עוינת כלפיהן ",  אומר גרינוולד . " התרבות הזו התפתחה במשך זמן רב ,  והיא החריפה ככל שהדגש בחברות עבר מבנקאות השקעות מסורתית למכירות ומסחר ,  שהם תחומים אף יותר מאצ'ואיסטים ".  כמה מומחים מהמגזר מציינים כי השינויים בדרגים הגבוהים היו גדולים עבור גברים ונשים כאחד .  גורם חשוב בקאמבק של קראוצ'ק היה התמיכה שהיא קיבלה מאלה אשר הכירו אותה ,  כולל אן פנוקן ,  סמנכ"לית האסטרטגיה והשיווק הגלובלי של בנק אוף אמריקה .  פנוקן סירבה להגיב .  קראוצ'ק אמרה כי במהלך השנה שבה לא עבדה היה לה קשה להחליט ,  כפי שניסחה זאת , " מה אני רוצה להיות כשאגדל ".  היא בחנה את האפשרות של הקמת עסק משלה או עבודה בחברה קטנה יותר .  ואולם בסופו של דבר היא לא יכלה לעמוד בפני ההזדמנות לחזור לבנק גדול . " כשקיבלתי את השיחה לקח לי בדיוק שתי דקות להחליט ",  אמרה קראוצ'ק .
 
בפסגת וול סטריט אין מקום לנשים
גם כשהכלכלה מתאוששת ,  אפשרויות הקריירה של נשים בוול סטריט ממשיכות להצטמצם

