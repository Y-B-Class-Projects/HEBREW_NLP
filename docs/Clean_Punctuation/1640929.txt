תקציב רשות ני"ע ל-2010 יגדל ל-143 מיליון שקל ;  עלות שכרו של גושן תקטן ב-10% לכ-59 אלף ש' בחודש
הרשות תגייס 12 עובדים נוספים למערך האכיפה ;   " המשבר הפיננסי מחייב לטפל בנושא מיחזור החובות הבעייתי "
" הרשות לני"ע תקדיש בשנת 2010 משאבים רבים להגברת הפיקוח על הנאמנים לאג"ח בין היתר באמצעות ביצוע ביקורות ומעקב שוטף אחר פעילותם של הנאמנים .  כמו כן ,  צפוי כי חברות רבות רבות ידרשו להיזדקק להיתרי הרשות ומעורבותה בהליכי מיחזור החוב ,  ברכישה עצמית של ניירות ערך בשוק ובשורה של פעולות נוספות האופייניות למצב שבו קיים מחנק אשראי בשוק ההון ,  וחברות רבות מצויות בקשיים "-  מציינת הרשות בהצעת תקציבה לשנת 2010 שאושרה הבוקר בועדת הכספים.עוד ציינה כי  " המשבר הפיננסי מחייב את הרשות להמשיך ולטפל בנושא מיחזור החובות הבעייתיים של חברות מונפקות בשוק ההון ".  הרשות ציינה כי  " התקציב משקף בין היתר את ההערכות המיוחדת שלה נדרשת הרשות לשם התמודדות עם השלכות המשבר הפיננסי ,  פעולות מיוחדות בשוק ההון המשליכות על ציבור המשקיעים כמו ,  הסדרי חוב וכיו"ב ,  והשינויים הרגולטורים הנדרשים גם בעקבות המשבר .  תפקידה של הרשות במשבר זה הוא קריטי ". הרשות הוסיפה שהיא ממשיכה לבצע את משימות הפיקוח השוטפות שלה . " פיקוח זה נדרש באופן מוגבר בתקופת משבר כלכלה שעה שחברות רבות נקלעו או צפויות להקלע לקשיים ונדרשת תשומת לב מיוחדת ומוקפדת לשמירת השקיפות בשוק ההון והבטחת הציות לחובות הגילוי ".  בדברי ההסבר לתקציב נאמר כי הסיכון לעבריינות בשוק ההון גדל בעקבות המשבר האחרון בשוקים ,  דבר שמחייב את חיזוק מערך האכיפה של הרשות - הן בתחום הפלילי ,  על ידי הכשרה של קציני איסוף בתחום איסוף המידע האקטיבי ,  והן בתחום האזרחי של הפעילות השוטפת.תקציב הרשות לני"ע לשנת 2010 מגיע ל-143 מיליון שקל .  המדובר בעלייה של 5% לעומת שנת 2009.עלות שכרו של יו"ר הרשות פרופ' זוהר גושן תופחת השנה ב-10% ותעמוד על כ-710 אלף שקל לעומת 790 אלף ב-2009 ,  ירידה של 10% .  עלות השכר החודשית של גושן תגיע ל-59,166 שקלים בחודש לעומת 65,833 שקלים בשנת 2009.תקציב השכר של 180 עובדי הרשות יגיע ל-73.9 מיליון שקלים .  בשנת 2010 יגדל מספר העובדים ב-12 עובדים נוספים לצורך הקמת מערך אכיפה משודרג הכרוך בתוספת משימות ".  מהנתונים מתברר שעלות השכר חודשית הממוצעת ברשות היא הגבוהה ביותר בהשוואה ליתר גופי הפיקוח הפועלים בשוקי הכספים וההון בישראל ,  ועומדת על כ-32 אלף שקל לעובד .  אחריהם צועדים עובדי המפקח על הבנקים בבנק ישראל ,  ובמקום האחרון ,  נמצאים אגף עובדי שוק ההון באוצר ששכרם נמוך ב-83% מזה של עמיתיהם ברשות לניירות ערך.מסמך של אילן ביטון ממרכז המידע של הכנסת שהונח על שלחן ועדת הכספים קובע ש"הנתונים מלמדים על פערי תשומות גדולים בין הגופים המפקחים .  פערים אלה יכולים להעיד על חוסר יעילות ביצוע ברשויות הפיקוח העניות  ( כמו אגף שוק ההון באוצר )  או לחילופין על בזבוז משאבים ברשויות הפיקוח העשירות .  סינכרון בין כמות המשאבים להיקף פעילות הפיקוח של המפקחים עשוי להגביר את יעילות הפיקוח ". מהצעת תקציב הרשות עולה כי סך כל ההכנסות של הרשות יעמדו ב-2010 על 145 מיליון שקל ,  לעומת 137 מיליון שקל ב-2009 .  ההכנסות נובעות בין השאר מאגרות התשקיף המוערכות ב-2010 ב-31 מיליון ומאגרה שנתית שהכנסותיה כ-95 מיליון שקל בשנת 2010 .
 
תקציב רשות ני"ע ל-2010 יגדל ל-143 מיליון שקל ;  עלות שכרו של גושן תקטן ב-10% לכ-59 אלף ש' בחודש
הרשות תגייס 12 עובדים נוספים למערך האכיפה ;   " המשבר הפיננסי מחייב לטפל בנושא מיחזור החובות הבעייתי "
 
