דיונטה כריסמס חתם בהפועל עפולה
הקבוצה של אלי רבי רשמה תוספת משמעותית לסגל ,  כשצירפה את כוכב מכללת טמפל  ( 23 ,  1.96 )  בשלוש העונות האחרונות
הפועל עפולה הודיעה הערב  ( שבת )  על החתמתו של הגארד האמריקאי דיונטה כריסמס ,  שיהיה הזר החמישי של הקבוצה .  בקבוצה עמלו בתקופה האחרונה על המהלך של הבאתו של כריסמס ,  שמאז שניסה את מזלו במחנה האימונים של פילדלפיה בחודש אוקטובר ,  לא שיחק כדורסל באופן פעיל .
 כריסמס יצטרף לקבוצה לקראת משחק רבע גמר גביע המדינה בשבוע הבא מול מכבי תל אביב ,  כאשר אימוני הפועל עפולה יחודשו מחר .  הפורוורד ג'ייקוב ג'אקס היה היחיד מבין הזרים שנשאר בישראל בזמן הפגרה ,  ועבר אימונים אישיים כדי להכנס לכושר .
 כריסמס  ( 23 ,  1.96 )  ,  יליד פילדלפיה ,  הוא בוגר מכללת טמפל בה משחק העונה הישראלי כרמל בוכמן .  אחרי עונה ראשונה בה התבשל על ספסל הקבוצה ,  תפס כריסמס מנהיגות והפך לשחקן המוביל של הקבוצה .  כריסמס מחזיק בשיא כאשר הוליך את קלעי איזור ה-A-10 בכל אחת משלוש העונות האחרונות ,  ואף זכה לאזכור מיוחד בבחירת האול אמריקן של השנה שעברה .
 בעונתו האחרונה בטמפל רשם כריסמס 19.5 נקודות ,  5.8 ריבאונדים ו-2.9 אסיסטים למשחק .  לאחר שלא נבחר בדראפט ניסה את מזלו בליגת הקיץ במדי לוס אנג'לס קליפרס ופילדלפיה ,  אך לא קיבל חוזה .
 כריסמס עלה לכותרות בסוף חודש אוקטובר בארצות הברית ,  לאחר שנעצר על ידי משטרת פילדלפיה כשהוא מחזיק בנשק שלא שייך לו מתחת לכסא .  כרסימס נהג ברכבו של שחקן הסיקסרס מוריס ספייטס ,  וכששוטרים עצרו את הרכב לבדיקה שגרתית מצאו נשק חצי אוטומטי מתחת לכסא .  כריסמס נעצר ,  אך העניין לא הגיע למסדרונות בתי המשפט ,  והופסק בזמן חקירת המשטרה .
 
דיונטה כריסמס חתם בהפועל עפולה
הקבוצה של אלי רבי רשמה תוספת משמעותית לסגל ,  כשצירפה את כוכב מכללת טמפל  ( 23 ,  1.96 )  בשלוש העונות האחרונות

