Like a Bitch
עברתי לתל אביב .  ממשיכה לצלם טיפוסים יצירתיים .  כבר אפשר לעקוב אחר ההתבגרות שלהם .  ניקולס ניקסון .  אמנות=חיים ,  אבל בדרכי שלי
תערוכת הגמר נגמרה והדס יקירתינו עברה לעיר הגדולה .  זה לא היה מתוכנן בכלל ,  פחדתי מתל אביב ,  חשבתי אולי למצוא דירה בכפר סבא .  כשבועיים לפני תערוכת הגמר ,  בתוך הטירוף ,  הפחדים והעשייה המרובה ברחתי ממתחם המעונות  משימה לא פשוטה .  הכל בזכות טרמפ תמים הלוך ושוב בזמן הנכון .  הלכתי לפגוש את גיא  ( המצולם בסצינת הגותים והרקעים השחורים )  שהציע את החדר הנוסף שיש לו בדירה אותו הוא מתעצל להשכיר .  חדר באבן גבירול חיכה לי ושם גרתי שנתיים .  לא חזרתי מיד לצלם ,  זה לקח לי זמן .  מסתבר שאפילו לבחורה היפראקטיבית ,  בולמית ואינטנסיבית כמוני זה קורה .  האמת שבעיקר ראיתי סרטים ,  ראיתי תערוכות ,  התחלתי להכיר אנשים חדשים ,  מילייה עירוני-תרבותי חדש .  לא רק אמנים .  האמת שבעיקר כאלה שעוסקים בשירה . " אז מה את עושה ?  "  היו שואלים ואני מהססת ומגמגמת , " אההה ,  אההה ,  אני עוסקת באמנות ..  ."  . " תגידי אמנית !  " " אה ..  .  אוקיי ..  .  אהה ..  .  אני אמנית ".  למרות שכבר עשור זה מה שאני עושה ,  מעולם לא אמרתי שאני אמנית .  למדתי אמנות ,  ציירתי ,  צילמתי ,  אבל עכשיו זה היה משהו חדש .  זה היה עניין של הגדרה .  והרי אני תמיד מנסה לברוח מהגדרות ,  ופתאום אני מתויגת ,  ודווקא נוח וטבעי לי שם ,  כאמנית .  
לפרויקט החדש היה שם עוד לפני הצילומים :  Like a Bitch  פרפרזה על ספרו של אלכס ליבק  " כמו כלב "  בו מופיעים צילומים של כלבלבים חמודים בשחור לבן .  בהטיית השם הענקתי לצירוף המילים את כל הקונוטציות שנהדפו ממנו פלוס מגדר :  אמנים צעירים בדירות שכורות חיים כמו כלבים  ( ומקשקשים בזנב בצהלה )  . " אה ,  את אמנית !  איזה יופי ,  וממה את מתפרנסת ?  "
 בפרויקט הזה לא כל המצולמים הם אמנים פלסטיים .  המשיכה שלי לטיפוסים יצירתיים נמשכה במעבר לעיר הגדולה וניתן למצוא ביניהם את המשורר יהודה ויזן ,  המוזיקאי גד ברוך ,  סמי זיבק שהפך לאושייה תל אביבית בסצינת האופנה ועוד .  
ברצף העבודות ניתן למצוא פרטים רבים .  הם מציגים זמן ותקופה ,  שכבת גיל ,  מעמד כלכלי ,  אסתטיקות דומות-שונות .  כבר אפשר להתחיל לעקוב אחר מצולמים שמתבגרים  ( כן ,  כבר התחילו לדבר איתי גם על ניקולס ניקסון )  .  גם אני מתבגרת תוך כדי היצירה ,  חיי נפרשים דרכה .  אפשר למצוא בעבודות את הנושאים שהעסיקו אותי לאורך הדרך .  אפשר לנחש איזו מוזיקה שמעתי ואפילו לנסות לנחש מי מהמצולמים או משיתופי הפעולה האמנותיים היו אהבותיי .  
באחד הציטוטים המפורסמים של נאן גולדין היא אומרת : " נהגתי לחשוב שאני לא אאבד אף אחד לעולם אם אצלם אותם מספיק .  למעשה ,  הצילומים הראו לי כמה הפסדתי ."  כשאני שמה בצד מה  " מגניב "  ומה  " אופנתי "  ומביטה לחיים בעיניים ,  אני כבר יודעת שככל הנראה גורלי נחרץ וכי גם אצלי אמנות=חיים  ( או במהדורה המורחבת אמנות=חיים=אינטרנט=פייסבוק )  .  זה מה שמסעיר אותי ,  מזין אותי ,  מפרה ,  מחייה .  החיים שלי ,  החברים שלי ,  המציאות שלי משתקפת בתמונות .  מה שגורם לי דווקא לנסות דברים אחרים .  אבל גם אם אני לא מצלמת ,  אז אני מציירת .  אם אני לא מציירת ,  אני מצלמת וידאו ,  לא וידאו אז פוטושופ ,  יש רגע פנוי אז נפיק משהו ,  אין איפה להציג אז נאצור משהו ,  אין כסף אז נעבוד ,  אין מוזיקה אז נשיר .  אז גם אם לא כיף לשמוע עוד אמן שמספר איך האמנות אצלו היא החיים ,  אני יודעת שבסופו של דבר אותם צעירים פוחזים שכוחם בתעוזתם סוחפים אותי ומעשירים את חיי עד אין קץ .  וכולנו ביחד יוצרים משהו מיוחד :  תרבות .  בדרכנו .
 
Like a Bitch
עברתי לתל אביב .  ממשיכה לצלם טיפוסים יצירתיים .  כבר אפשר לעקוב אחר ההתבגרות שלהם .  ניקולס ניקסון .  אמנות=חיים ,  אבל בדרכי שלי

