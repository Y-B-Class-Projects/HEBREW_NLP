צניחה דרמטית בקצב ההזמנות של האייפד :  ההזמנות צנחו לקצב של 1,000 בשעה
לעומת הזמנות בקצב של 25 אלף בשעה ביום שישי
לאחר ההתלהבות שנרשמה ביום שישי בהזמנות המוקדמות ,  שהיו בקצב של 25 אלף בשעה ,  נרשמה צניחה דרמטית בהזמנות למכשירי אייפד במהלך סוף השבוע האחרון - כך פירסם אתר cnn.על פי דניאל טיו ,  בלוגר-אנליסט מוונצואלה שעקב אחר נתוני ההזמנות שהופיעו באתר אינווסטורווילג' ,  ההזמנות בשבת וביום ראשון צנחו לקצב של 1,000 בשעה .  טיו מייחס כמחצית מ-120 אלף המכירות שנרשמו ביום הראשון ל"התלהבות של מעריצי המותג אפל ". להערכתו ,  הביקוש האמיתי לאייפד בשבועות שנותרו עד לתחילת המכירה שלו ,  ב-3 באפריל ,  יהיה סביב 30 אלף הזמנות ביום באמצע השבוע וכמחצית הכמות בסופי שבוע .  טיו סבור החברה תחצה את קו מיליון ההזמנות למכשיר בשבוע השני לאחר תחילת המכירה שלו.טיו ידוע בקרב המשקיעים והמומחים בכל הנוגע לאפל .  התחזיות שלו באשר לנתוני הדו"חות הרבעוניים של החברה הן לרוב מדויקות כמו אלה של אנליסטים מקצועיים - ולעתים אף יותר .
 
צניחה דרמטית בקצב ההזמנות של האייפד :  ההזמנות צנחו לקצב של 1,000 בשעה
לעומת הזמנות בקצב של 25 אלף בשעה ביום שישי

