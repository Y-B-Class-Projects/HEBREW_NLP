מטען דמה הונח מתחת למכוניתה של עו"ד בת"א
המטען הונח אמש בקדמת מכוניתה של עורכת דין המתגוררת ברח' לוי אשכול בעיר .  המשטרה בודקת האם מישהו מנסה להזהיר את עורכת הדין או שמא מדובר בטעות בזיהוי
אמש  ( ראשון )  סמוך לשעה 22:00 אותר מטען דמה שהונח מתחת לרכב מסוג קרייזלר בבעלותה של עורכת דין ברח' לוי אשכול פינת רחוב אלי הכהן בצפון ת"א .  עובר אורח שככל הנראה עבר במקום דיווח למשטרה מטלפון ציבורי כי הבחין באדם מניח דבר מה מתחת לחלקו התחתון של הרכב ועל כן הוא מבקש לעדכן את המשטרה בדבר .  שוטרים שהגיעו למקום סרקו בתחילה את רכבה של שופטת שגרה בסמוך למקום וידוע למשטרה כי היא מאויימת על ידי גורמים עבריינים  אך בסריקה לא נמצא דבר .  
עם חזרתם לתחנה ,  יצר המדווח האלמוני קשר פעם נוספת עם המשטרה ודיווח פעם נוספת על הנחת המטען .  השוטרים הגיעו למקום בשנית ומצאו את מטען הדמה כשהוא מונח מתחת לרכבה של עו"ד אביטל אלמוגית .  במשטרה מציינים כי לא ידוע להם בשלב זה הרקע להנחת המטען וכי חוקרי המשטרה בודקים בשלב זה מי מבקש ,  אולי ,  להזהיר את עורכת הדין או לשלוח לה מסר מאיים .  עם זאת ,  נבדקת גם האפשרות כי מדובר בטעות בזיהוי מצד מניחי המטען .
 בחודש יוני 2008 נרצח עורך הדין הפלילי יורם חכם בעת פיצוץ רכבו ברחוב יגאל אלון בתל אביב .  כתוצאה מהפיצוץ הוא מת במקום .  חכם ייצג דמויות מרכזיות בעולם הפשע הישראלי ,  ושמו נקשר בשתי פרשיות מתוקשרות .  באחת מהן הוא פוטר על ידי אסי אבוטבול ,  ובפרשה אחרת הוא הואשם על ידי איש עסקים כי ניהל רומן עם אשתו וכי גנב ממנו כספים .
 
מטען דמה הונח מתחת למכוניתה של עו"ד בת"א
המטען הונח אמש בקדמת מכוניתה של עורכת דין המתגוררת ברח' לוי אשכול בעיר .  המשטרה בודקת האם מישהו מנסה להזהיר את עורכת הדין או שמא מדובר בטעות בזיהוי

