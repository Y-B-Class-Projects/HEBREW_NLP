עטר : " הכסף היה נחוץ לקבוצה שלנו "
 במכבי נתניה היו מאוכזבים מההדחה מגביע הטוטו ,  עוד מהמאמן : " אני רק יכול לבוא לשחקנים בביקורת על הטעויות שעשו "
 אכזבה רבה קיימת במכבי נתניה אחרי ההדחה מגביע הטוטו לאחר ההפסד 4:2 ברבע הגמר לבני יהודה .  במועדון התייחסו ברצינות למפעל וכאבו את העובדה שפספסו אפשרות להכניס 150 אלף שקל נוספים אם היו מעפילים לחצי הגמר ,  כשאת המפעל הם סיימו עם סכום של 250 אלף שקל .
" הכסף היה מאוד נחוץ לקבוצה שלנו ",  הבהיר ראובן עטר ,  מאמן מכבי נתניה ,  שירד מאוכזב . " היו לנו שני שחקנים פצועים בהארכה וחמישה חילופים לא הספיקו .  עשינו טעויות שצריך לנתח אותן ולדאוג שלא יחזרו .  אני מאמין שלקראת בית"ר ירושלים נצליח להרים את השחקנים ".  על היכולת של שחקניו הוסיף המאמן : " אני לא יכול להאשים את השחקנים ,  הם השתדלו וחזרו פעמיים מפיגור .  אני רק יכול לבוא אליהם בביקורת על טעויות שעשו ". 
הבלם לאוניד קרופניק ,  שאיבד את מקומו בליגה ,  קיבל את ההזדמנות אך הציג יכולת חלשה שגרמה לעטר להחליף אותו כבר במצית ולהשיב את הקפטן אוראל דגני במקומו במרכז ההגנה .  גם דגני ,  שעובר תקופה לא טובה ,  הציג יכולת חלשה שכללה את הכשלתו של אסי בלדוט בדקה ה-102 ברחבה והביאה לפנדל שנשרק נגד נתניה .  מנגד ,  בקבוצה היו מעודדים מחוליית ההתקפה בזכות השערים של פיראס מוגרבי ועומר פרץ ,  כמו גם מהמשחק הטוב של קובי דג'אני ,  שסיים עם בישול .  
בסיום המשחק חזר והדגיש עטר את הרצון להתחזק בשחקן או שניים לחולייה ההתקפית ,  כשבינתיים נמשכים המאמצים למצוא את החיזוק המיועד כאשר הצוות המקצועי מעדיף שחקנים המוכרים למערכת .
 
עטר : " הכסף היה נחוץ לקבוצה שלנו "
 במכבי נתניה היו מאוכזבים מההדחה מגביע הטוטו ,  עוד מהמאמן : " אני רק יכול לבוא לשחקנים בביקורת על הטעויות שעשו "
 
