אלי שקד נפרד ממוטי שרף
שקד עמד בראש המחלקה הציבורית-מוסדית במשרד ושימש בין היתר דובר ועדת וינוגרד ויועץ למשטרת ישראל
תזוזות בשרף תקשורת :  אלי שקד ,  יד ימינו של מוטי שרף בארבע השנים האחרונות ,  עוזב היום את משרד יחסי הציבור .
 שקד ,  בן 32 ,  עמד בראש המחלקה הציבורית-מוסדית בחברה ושימש בין היתר כדובר ועדת וינוגרד וכחבר בצוות הייעוץ הבכיר למשטרת ישראל בתקופת ההתנתקות .  בשנתיים האחרונות הוביל עם שרף את קמפיין יחסי הציבור הענק של רשות המים ,  עליו זכה המשרד בפרס ה-golden drum הבינלאומי לפרסום ויחסי ציבור .  בטרם הצטרף לשרף ,  התמחה שקד כעו"ד במשרד עורכי הדין של חנן מלצר ,  היום שופט ביהמ"ש העליון .
 אלי שקד מסר : " לידת בני הבכור ,  אריאל ,  עודדה אותי לפנות לדרך עצמאית בתחום .  מוטי שרף הוא חבר יקר והשנים האחרונות לצידו היו מרתקות מבחינה מקצועית ואישית .  ההחלטה לעזוב את אחת הקבוצות הדומיננטיות ביותר בתעשיית יחסי הציבור המקומית הייתה לא קלה ,  אך יחד עם זאת הרגשתי שזה זמן טוב לצאת החוצה ולהתפתח לכיוונים חדשים ". 

אלי שקד נפרד ממוטי שרף
שקד עמד בראש המחלקה הציבורית-מוסדית במשרד ושימש בין היתר דובר ועדת וינוגרד ויועץ למשטרת ישראל

