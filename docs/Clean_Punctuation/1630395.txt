מהשלכות המיתון :  זינוק חד במספר הנרשמים לתארים מתקדמים בארה"ב
בבית הספר למשפטים של אוניברסיטת קורנל זינק מספר הנרשמים השנה ב-44%
המיתון והשלכותיו הקשות על שוק התעסוקה האמריקאי הביאו לעלייה במספר הנרשמים ללימודי משפטים ולתארים מתקדמים בארה"ב ,  כך עולה מנתונים שפרסמו באחרונה מספר גופי השכלה גבוהה בארה"ב.מספר הניגשים לבחינות קבלה ללימודי משפטים בארה"ב היה באוקטובר האחרון גבוה ב-20% מאוקטובר 2008 ,  והגיע לשיא של 60,746 .  מספר הנבחנים בבחינות קבלה לתארים מתקדמים עלה ב-13% לשיא של 670 אלף ,  על פי רשות הבחינות למוסדות חינוכיים בארה"ב  ( ets )  ,  העורכת את המבחנים .  זהו שינוי חד לעומת 2008 ,  אז ירד מספר הנרשמים לתארים מתקדמים ב-2% ,  על אף שהמיתון כבר היה בעיצומו.בתי ספר רבים למשפטים דיווחו על עליה משמעותית במספר הנרשמים בשנה האחרונה .  בפקולטה למשפטים של אוניברסיטת קורנל ,  למשל ,  זינק מספר הנרשמים השנה ב-44% ." ישנו מרווח זמן בין הרגע שבו אנשים מתחילים לדאוג לגבי הכלכלה ובין הרגע שבו הם שולחים את טפסי ההרשמה ",  אמרה ונדי מרגוליס ,  אחראית קשרי חוץ במועצת הקבלה לבתי ספר למשפטים בארה"ב .
 
מהשלכות המיתון :  זינוק חד במספר הנרשמים לתארים מתקדמים בארה"ב
בבית הספר למשפטים של אוניברסיטת קורנל זינק מספר הנרשמים השנה ב-44%

