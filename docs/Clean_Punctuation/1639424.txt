הכנסות נס ב-2009 ירדו ב-17% והחברה רשמה הפסד נקי של 21.6 מיליון דולר
לחברה תחזיות אופטימיות לשנת 2010 :  הכנסות של 585-575 מיליון דולר ורווח מתואם של 47-43 סנט למניה 
" שנת 2009 היתה שנה לא קלה עבור נס ,  אך יצאנו ממנה מחוזקים במספר היבטים חשובים ",  אמר שכי גרליץ ,  נשיא ומנכ"ל  . " ראשית ,  הכנסותינו בכל מגזרי הפעילות היו גבוהות יותר ברבעון הרביעי לעומת הרבעון הקודם ,  דבר המצביע על חזרתנו לנתיב הצמיחה .  שנית ,  בניטרול עלויות הארגון מחדש ,  שיפרנו את המרווחים התפעוליים בכל מגזרי הפעילות ברבעון בהשוואה לרבעון הקודם ".  עוד הוסיף , " אני מרגיש שאנו מוכנים היטב ל-2010 לאחר הצמצומים והארגון מחדש שביצענו בעסקים קטנים ולא רווחיים ,  שהיוו נטל על פעולותינו ". ואכן,2009 היתה לא קלה עבור נס .  החברה רשמה הכנסות של 547.4 מיליון דולר ,  ירידה של 17% בהשוואה לשנת 2008 ,  בה היו הכנסות החברה 657.4 מיליון דולר .  זאת ,  כאשר שליש מהירידה מיוחס על ידי החברה בהערכה מחדש של השפעת שערי החליפין על הכנסות שאינן דולריות .  עם זאת ,  הצליחה החברה לעקוף את תחזיות השוק שחזו לחברה הכנסות של 541.8 מיליון דולר .  ההפסד הנקי עמד על 21.6 מיליון דולר ,  לעומת רווח נקי של 35.5 מיליון דולר בשנת 2008.החברה סיפקה תחזיות אופטימיות לשנת 2010 .  לשנה הבאה ,  חוזה החברה הכנסות של 585-575 מיליון דולר ורווח מתואם של 47-43 סנט למניה .  אנליסטים חזו לחברה הכנסות של 561.2 מיליון דולר ורווח מתואם של 43 סנט למניה ,  כך שתחזיות החברה טובות מתחזיות השוק.אם בוחנים את פעילותה של החברה מבחינה גיאוגרפית ,  בשנת 2009 רשמה החברה הכנסות של 174.8 מיליון דולר בישראל לעומת 228.9 מיליון דולר ב-2008 .  גם באירופה נחלשה פעילותה של נס השנה ,  כאשר היא רשמה הכנסות של 174.8 מיליון דולר ,  לעומת הכנסות של 222.3 מיליון דולר בשנת 2008 .  בצפון אמריקה ובאסיה הצליחה החברה לשמור על כוחה באופן יחסי :  בצפון אמריקה עמדו ההכנסות בשנת 2009 על 172.8 מיליון דולר לעומת 178.1 מיליון דולר ב-2008 ;  ואילו באסיה היו ההכנסות 25 מיליון דולר לעומת 28.1 מיליון דולר ב-2008.את הרבעון הרביעי סיימה החברה עם הכנסות של 145.9 מיליון דולר ,  לעומת הכנסות של 168.6 מיליון דולר ברבעון המקביל - ירידה של 13.5% .  אנליסטים חזו לחברה הכנסות של 135.4 מיליון דולר ,  כך שבשורה העליונה עקפה החברה את תחזיות השוק.על רקע הירידה בהכנסות ועלייה של 8.8% בהוצאות התפעול ,  לרמה של 46.4 מיליון דולר לעומת הוצאות תפעול של 42.7 מיליון דולר ברבעון המקביל ,  עברה החברה להפסד תפעולי של 16.5 מיליון דולר .  זאת ,  לעומת רווח תפעולי של 5.3 מיליון דולר ברבעון המקביל .  עם זאת ,  הוצאות אלו כללו עלויות של אירגון מחדש שכללו פיטורי עובדים בגובה 11 מיליון דולר.בשורה התחתונה ,  סיכמה החברה את הרבעון עם הפסד נקי של 25 מיליון דולר ,  לעומת רווח נקי של 4.3 מיליון דולר ברבעון המקביל .  נכון לסוף השנה ,  מצבת העובדים של החברה היתה 7,835 ,  לעומת 8,425 שנה קודם לכן ,  כך שמצבת כוח האדם של החברה קטנה ב-590 איש .
 
הכנסות נס ב-2009 ירדו ב-17% והחברה רשמה הפסד נקי של 21.6 מיליון דולר
לחברה תחזיות אופטימיות לשנת 2010 :  הכנסות של 585-575 מיליון דולר ורווח מתואם של 47-43 סנט למניה

