ח"כ טיבי :  לא לקבל את ישראל ל-OECD
ח"כ טיבי קרא למזכ"ל ארגון המדינות המפותחות המבקר בארץ ,  לא לאשר את קבלת ישראל לארגון כל עוד היא אינה מנהיגה יחס של שיוויון כלפי ערביי ישראל
ח"כ אחמד טיבי  ( רע"מ-תע"ל )  קרא מעל דוכן הכנסת למזכ"ל ה-OECD אנגל גורייה ,  המבקר בארץ ,  שלא לאשר את קבלת ישראל כחברה בארגון ,  כל עוד היא אינה מנהיגה שיוויון לאזרחיה הערבים .  במהלך הדיון עקץ ח"כ טיבי את סגן שר החוץ דני אילון כשהעיר לו : " איך אתה מרגיש כשאני גבוה ממך ואתה יושא על כסא יותר נמוך ?  ".  
בתגובה לדברי טיבי ,  השיב אילון בעקיצה משלו , " לפחות לא זורקים עלינו נעליים ".  בנאומו ,  אמר סגן שר החוץ כי , " אם המטרה שלנו היא שתי מדינות לשני עמים ,  אז זו מטרה ללא תוכן .  המטרה צריכה להיות שלום במזרח התיכון ,  ואם הדרך להשיג את המטרה הזו היא שתי מדינות לשני עמים - זה בסדר .  אנחנו צריכים לדבר על העתיד ולנסות להגיע להסכמה .  הממשלה הנוכחית עשתה רבות כדי להגיע למו"מ לשלום ". 
במהלך נאומו של אילון ,  היו חילופי דברים נוספים בינו לבין טיבי .  בתגובה לטענות שאין שיוויון לערביי ישראל ,  אמר אילון כי , " בעוד שאני רציתי להיות רופא ולא התקבלתי והלכתי ללמוד כלכלה ,  הרי שטיבי התקבל לרפואה והפך להיות רופא טוב ".  טיבי השיב : " זה סימן לשיוויון ?  התקבלתי בגלל שהצלחתי בבחינות ואף אחד לא עשה לי טובה .  שיוויון זה הרבה מעבר לכך ". 
אילון המשיך בדבריו ואמר כי , " הדוגמה הזאת רק ממחישה שבישראל יש שיוויון זכויות ,  אבל מי שמדבר על שיוויון זכויות צריך לדבר גם על חובות שוות .  אנחנו חיים במדינה יהודית וזו דרך חיים שקיימת זמן רב .  האירוניה של ההיסטוריה היא שמדינה פלסטינית תוקם על ידי המדינה היהודית .  לא יכול להיות מצב שערביי ישראל לא יכירו במדינה שבה הם חיים ".  טיבי סיים את שלב העקיצות ואמר : " אנחנו לא הגענו לפה ,  הכלל צריך להיות שמי שהגיע אחרון שייצא ראשון ".  
בתוך כך ,  נשיא המדינה שמעון פרס ערך היום פגישת עבודה עם מזכ"ל ה- OECD ,  אנחל גורייה .  ב-OECD חברות כיום 31 מהמדינות המפותחות בעולם שהתל"ג שלהן מהווה כשני שליש מהתל"ג העולמי וישראל מועמדת מובילה להצטרף לארגון .  פרס אמר לגורייה כי  " באמצעות הארגון נוכל להציג את ישראל האחרת ,  החדשנית ,  המובילה ,  הטכנולוגית ,  המדעית ,  הדואגת לכל אזרחיה ויש לכך חשיבות עליונה ". 

ח"כ טיבי :  לא לקבל את ישראל ל-OECD
ח"כ טיבי קרא למזכ"ל ארגון המדינות המפותחות המבקר בארץ ,  לא לאשר את קבלת ישראל לארגון כל עוד היא אינה מנהיגה יחס של שיוויון כלפי ערביי ישראל

