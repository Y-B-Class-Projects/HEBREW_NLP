המדינה אישרה סיוע בחצי מיליארד שקל לקבלנים - אבל אף אחד לא ביקש את ההטבות 
משרד האוצר : " עד היום לא פנו קבלנים לניצול ערבות המדינה ,  וזאת ככל הנראה לאור השיפור במצב המשק "
  >  >  המדינה אישרה סיוע במאות מיליוני שקלים למגזר הבינוי בישראל ,  אבל אף קבלן לא ניצל את ההטבות במסגרת התוכנית - כך עולה מבדיקה שביצע themarker .  התוכנית נועדה לעזור לקבלנים שהתלוננו בסוף 2008 ובתחילת 2009 על מחנק אשראי נוכח המשבר הכלכלי העולמי ,  שהקשה עליהם לרכוש קרקעות ולהתחיל בפרויקטים חדשים .  לפי התוכנית ,  שאושרה ביוני 2009 בוועדת הכספים של הכנסת ,  העמידה המדינה 200 מיליון שקל לקבלנים שיבנו פרויקטים למגורים כבטוחות להלוואות מול הבנקים למימון הפרויקטים .  באותה העת הוסכם כי לפי דרישה יוגדל הסכום לכ-500 מיליון שקל .  את התוכנית יזמה התאחדות הקבלנים בישראל וקיבלה את ברכת משרד האוצר ומשרד הבינוי והשיכון . " לפי בדיקה שביצעה התאחדות הקבלנים באפריל 2009 ,  48% מהקבלנים מתקשים בגיוס אשראי לצורך כניסה לפרויקטים חדשים ",  נכתב בהודעה לעיתונות שפירסמה התאחדות הקבלנים לאחר ההחלטה בוועדת הכספים לאשר את תוכנית הסיוע .  מנכ"ל ההתאחדות ,  יוסי גורדון ,  ציין באותה העת כי  " אישור התוכנית יאפשר לבנקים להגדיל את האשראי הניתן לקבלנים כדי שאלה יוכלו להיכנס לפרויקטים חדשים כשהמדינה משתתפת עם הבנק בסיכונים ".  בפועל ,  כאמור ,  נראה כי האפשרות לסיוע ניתנה מבלי שקיים צורך אמיתי בשוק . " ככל הידוע לנו מדיווחי הבנקים  ( שמולם נחתמו ההסכמים )  ,  עד היום לא פנו קבלנים לניצול ערבות המדינה ,  וזאת ככל הנראה לאור השיפור במצב המשק ",  מודים כיום במשרד האוצר .
 
המדינה אישרה סיוע בחצי מיליארד שקל לקבלנים - אבל אף אחד לא ביקש את ההטבות 
משרד האוצר : " עד היום לא פנו קבלנים לניצול ערבות המדינה ,  וזאת ככל הנראה לאור השיפור במצב המשק "
 
