כספי : " נדיר שרואים שחקן חמישייה פתאום יורד לספסל "
 הישראלי של סקרמנטו ,  שקלע 12 נקודות ב-96:116 על וושינגטון ,  התייחס למשבר שלו עם פול ווסטפאל ,  ומשדר ביטחון : " הדרך לחזור היא לסתום את הפה ולעבוד קשה "
 בשעה טובה ,  זה קרה .  סקרמנטו רשמה הלילה  ( חמישי )  את ניצחונה הראשון אחרי שמונה הפסדים רצופים ,  כשהביסה 91:116 את וושינגטון .  גם עמרי כספי המשיך במגמת ההתאוששות שלו ,  ואחרי שבהפסד מול הקליפרס רשם משחק מצוין של 21 נקודות ו-10 ריבאונדים ,  הלילה הוא סיפק 12 נקודות ,  קטף 6 ריבאונדים ואף סיפק תרומה הגנתית חשובה של 6 חטיפות .  
הפורוורד הישראלי אומנם לא נהנה מערב קליעות מרשים במיוחד  ( רק 5 מ-15 מהשדה ,  1 מ-5 מעבר לקשת )  ,  אבל לפחות זכה ל-24 דקות משחק ,  ועצם העובדה שזרק 15 פעמים לסל מרמזת שהוא שוב נהנה משיתוף פעולה יחסי עם חבריו ושהוא שוב חש ביטחון  ( על אף שכרגע לא בא למימוש )  .
 סקרמנטו ראתה שוב את בנו אודריך לוקח פיקוד ,  ומסיים עם 23 נקודות ו-6 אסיסטים .  ג'ייסון תומפסון קלע 22 וקטף 14 ריבאונדים ,  פו ג'טר  ( אקס ירושלים )  עלה מהספסל וקלע 13 וחילק 9 אסיסטים ,  וטייריק אוואנס הסתפק הפעם ב-8 נקודות ב-26 דקות .
 הוויזארדס ,  עדיין ללא הרוקי הפצוע ג'ון וול  ( על אף שהודיעו כי ישחק )  ,  ראו את אל ת'ורנתון קולע 20 ואת גילברט ארינאס קולע 19 ,  אבל שחקני וושינגטון סיימו את המשחק עם פיגור משמעותי בריבאונד  ( 48:36 )  ועם 11 אסיסטים בלבד מול 22 איבודים .
 לאחר המשחק התראיין כספי בגלי צה"ל והתייחס לניצחון החשוב : " היה לנו משחק טוב מאוד ,  הכי טוב שלנו העונה מבחינה קבוצתית .  אנחנו צוברים ביטחון וזו הדרך .  אני לא מתרגל להפסדים ,  וזה שונה ממה שהיה במכבי .  פה אנחנו משחקים חמישה משחקים בשבוע ,  וזה קשה אך צריך להמשיך הלאה .  צריך לקחת את הדברים הטובים מהמשחקים וללמוד מהטעויות ". 
על יחסיו עם ווסטפאל ,  אמר הישראלי : " אני מראה למאמן מה שהוא רוצה לראות .  אני מוצא את המקום שלי בהדרגה .  זו הדרך וצריך להמשיך לחטוף ,  לרוץ ולעשות את הדברים שאני עושה הכי טוב .  הדרך לחזור היא לסתום את הפה ולעבוד קשה ,  לנסות להפוך כל דקה לשתיים ". 
כספי נשאל על דברים שאמר אביו לאחרונה בתקשורת ,  על כך ש"לאחרונה קורים דברים מוזרים בסקרמנטו ".   " זה נכון ",  אמר עמרי , " לא כל יום רואים שחקן חמישייה שפתאום לא מקבל דקות שני משחקים רצופים .  ידעתי שזה עניין של זמן ,  וידעתי שאצטרך להיות סבלני ".  עוד הוא הוסיף : " אני לא נכנס למרה שחורה מזה שאני לא משחק .  לא חששתי מהירידה בכמות דקות המשחק .  היה ברור לי שזה עניין של זמן ואני מקווה שזה לא יחזור על עצמו .  המשכתי להאמין בעצמי ולעבוד קשה .  עובדה שהדברים משתנים לטובה .  העונה הזו יותר קלה מהעונה שעברה ,  יש לי יותר ביטחון ". 
על חווית ה-NBA הוסיף כספי : " אני מקווה להישאר פה ,  אני מרגיש פה טוב גם על המגרש וגם מחוץ למגרש .  אני נהנה פה מכל רגע .  לשחק ב-NBA זו פריבילגיה וכך צריך להתייחס לדברים .  גם כשלא שיחקתי שני משחקים ,  תמיד זכרתי שזו פריבילגיה לשחק בליגה הזו ,  וככה משתפרים ומתקדמים ".  
" הפעם שיחקנו 48 דקות ,  דבר שלא עשינו כבר הרבה זמן ",  אמר מאמן סקרמנטו פול ווסטפאל על ניצחון קבוצתו לראשונה מאז ה-19 בנובמבר , " השגנו עצירות בהגנה ושיחקנו פנימה ,  ואלו הדברים שמוציאים מאיתנו את המיטב ".  גם פו ג'טר מתחיל ליהנות משהות שלו בסקרמנטו . " אני שמח שהמאמן מתחיל להאמין בי ",  אומר ג'טר ,  שכנראה עדיין לא מבין שאצל ווסטפאל אין משמעות לעובדה שהוא זוכה לדקות ומצליח על המגרש , " הייתי מתוסכל והשתוקקתי לשחק .  לפעמים אתה פשוט צריך לחכות להזדמנות שלך ". 
גם ווסטפאל החמיא לג'טר . " היה לנו יתרון יפה ,  והוא נכנס ועזר לנו לגמור את המשחק ",  אמר המאמן , " היה גם נחמד לראות את ג'ייסון  ( תומפסון )  משחק כפי שהוא שיחק ואת בנו  ( אודריך )  קולע היטב ומקבל החלטות נכונות ". 

כספי : " נדיר שרואים שחקן חמישייה פתאום יורד לספסל "
 הישראלי של סקרמנטו ,  שקלע 12 נקודות ב-96:116 על וושינגטון ,  התייחס למשבר שלו עם פול ווסטפאל ,  ומשדר ביטחון : " הדרך לחזור היא לסתום את הפה ולעבוד קשה "
 
