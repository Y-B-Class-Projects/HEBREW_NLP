מי יכול להרשות לעצמו לגור בתל אביב ? 
מאות דירות נמכרו בחודשים האחרונים בתל אביב בפרויקטים של שרונה ,  פארק צמרת ובצפון העיר - כשהשאלה הבוערת בכל שיחת סלון היא :  מי רוכש את הדירות הללו ?  יצאנו לבדוק
 >  >  למי יש 5 מיליון שקל לדירת יוקרה בתל אביב ?  מסתבר שלרבים .  בחודשים האחרונים נמכרו מאות דירות במגדלי יוקרה תל-אביביים בסכום כולל של יותר ממיליארד שקל .  כמה דוגמאות :  השבוע התבשרנו כי קבוצת הרכישה העיר החדשה שיווקה כ-100 דירות בפרויקט אסותא ברחוב ז'בוטינסקי בסכום כולל של כחצי מיליארד שקל - מחיר ממוצע של 5 מיליון שקל לדירה ;  בנובמבר 2009 הודיעה חברת גינדי החזקות כי מכרה 290 דירות בפרויקט שרונה  ( דרום הקריה )  תוך חודשיים ,  ב-1.1 מיליארד שקל - 3.2 מיליון שקל לדירה בממוצע ;  לא עברו שבועיים מהודעתה של גינדי וקבוצת בסר הודיעה כי סיימה לגבש קבוצת רכישה בת 122 חברים לרכישת קרקע למגדל בן 28 קומות בפארק צמרת ,  שם יימכרו הדירות בכ-2.1 מיליון שקל לדירה .  לאור נתונים אלה לא מפתיע לגלות כי השאלה הכי בוערת בבתי הקפה ובשיחות הסלון בתל אביב היא מאיפה מגיעים כל המיליונרים האלה - שיכולים לקנות דירות בכל כך הרבה מיליוני שקלים ?  בדיקה של כמה פרויקטים חדשים ששווקו בשנה האחרונה מלמדת כי הפרופיל של הרוכש הממוצע הוא :  בן 45 ומעלה ,  עצמאי ,  איש עסקים או שכיר במשרה בכירה ,  נשוי ,  בדרך כלל עם ילדים גדולים או כאלה שכבר עזבו את הבית ;  במקרים רבים מדובר במשפחה שעוזבת את הווילה בפאתי תל אביב - הרצליה פיתוח ,  כפר שמריהו ,  סביון או רמת השרון - ועוברת לדירה גדולה בתל אביב ,  בשטח של 200 מ"ר ויותר .  הכיס הרחב של מצמצמי הדיור הטרנד הזה ,  מעבר מבתים צמודי קרקע לדירות במגדלים ,  זכה לכינוי האירוני  " מצמצמי דיור ",  על משקל  " משפרי דיור "   ( משפחות שעוברות מדירות קטנות לגדולות יותר )  - אבל השם מטעה ורחוק מלתאר את מצבם של המצמצמים .  הם אמנם מוותרים על הגינה הגדולה ואולי אפילו על בריכה בחצר - אבל שומרים על רמת חיים ופינוק דומה .  לא מעט מהם מחברים כמה דירות באותה קומה ,  ויוצרים דירה גדולה ,  ששטחה מזכיר את המרחבים בווילה .  והמחיר בהתאם .  כך ,  באחרונה נמכרה כל הקומה השמינית במגדל רוטשילד 1 של חברת חבס תמורת 32 מיליון שקל לשני רוכשים שיחלקו ביניהם את הקומה ;  קומה בפרויקט הזה משתרעת על שטח של 750-800 מ"ר ,  הרבה יותר מהשטח הבנוי של קוטג' סטנדרטי .  דליה שוסטר ,  הבעלים של חברת נוה שוסטר הבונה את מגדל סוטין 29 ברחוב סוטין ,  מדברת על  " מחיר ממוצע של 15-20 מיליון שקל "  לדירה בפרויקט שלה .  על איזו דירה מדובר ?   " זו לא דירה ,  מדובר בקומה .  אמנם מכרנו 28 דירות עד היום ,  אבל ל-12 רוכשים בלבד .  במגדל שלנו יש שלוש דירות בקומה ורוב הרוכשים חיברו את שלושתן - וקנו למעשה קומה שלמה ".  שוסטר מדברת כאילו מדובר במחיר שווה לכל נפש ,  או לכל הפחות בעסקה שגרתית .  מפתיע ?  אולי את אלה שצריכים ללכת ולבקש משכנתא בבנק ,  אבל לא את שוכני המגדלים . " אי אפשר להצביע על דירה מסוימת שהיא הכי מבוקשת אצלנו ",  אומרים בפרויקט white city שמקימות בימים אלה ברחוב יצחק אלחנן יורוקום נדל"ן וצמח המרמן . " 95% מהדירות שנמכרו הן שטחים מחוברים .  אנשים מחפשים דירות ענקיות .  אפשר להגיד שמכרנו עד היום 60 דירות - אבל ל-30 רוכשים בלבד .  כל אחד מהם ייאלץ  " להצטופף "  ב-200-250 מ"ר נטו ".  גם בפרויקט היוקרה הירקון 96 בתל אביב מדווחת היזמית ,  קרן פייר ,  כי רבים מהרוכשים בבניין קונים חצאי קומות .  בנוגע לפרויקט שרונה של גינדי החזקות בדרום הקריה ,  מדווח סמנכ"ל השיווק שרון מומן : " רבים קנו שתי דירות של חמישה חדרים  ( כשני שלישים מקומה )  וחיברו אותן לדירות ענק בשטח של כ-240 מ"ר נטו ".  ההורים עוזבים את הווילה אחרי תהליך הבשלה ממושך החליטו א' ואשתו לחזור למחוזות ילדותו של הבעל - לתל אביב .  הוא הדוגמה הכמעט מושלמת לרוכש דירת יוקרה בתל אביב ב-2009 :  באמצע שנות ה-50 ,  עצמאי ,  עוזב בית צמוד-קרקע במערב הרצליה והילדים שלו פורשים כנפיים  ( "אחד יצא ,  אחד בדרך והשלישי נשאר ")  .  אבל א' לא חיבר דירות והסתפק בדירה  " צנועה "  - ארבעה חדרים בקומה גבוהה : " החלטתי שאני לא חייב לגור ב-400 מ"ר ,  שזה מה שיש לי היום .  אני יודע שיש כאלה שקשה להם לחזור לגור בדירה אחרי שנים בווילה - ולכן הם קונים קומות שלמות ".  למעט בפרויקטים קרובים לים ,  כמו הירקון 96 ופרויקט white city ,  הנחשבים להיט בקרב תושבי חוץ ,  מדווחים כל היזמים על משפחות ותיקות שרוכשות את דירות היוקרה . " הגיל הממוצע אצלנו ,  בפרויקט סביוני רמת אביב ,  הוא בערך 50 ",  אומר ירון צוברי ,  ראש אגף השיווק באפריקה ישראל .  גם בפרויקט הדר בצפון העיר של קרן פייר - בניין מגורים של 43 דירות בשכונת כוכב הצפון - אומרים כי הרוכשים הצעירים ביותר הם בני 45 .  למעשה ,  כמעט בכל הפרויקטים שבדקנו הגיל המינימלי של הרוכשים הוא 45 .  אם באמצע העשור הקודם תושבי החוץ היו  " שחקן "  משמעותי בשוק דירות היוקרה ,  כיום הם כמעט לא מורגשים .  גם משקלם של המשקיעים מתחיל לרדת . " בבדיקה שערכנו מצאנו כי 90% מרוכשי הדירות רוכשים למטרת מגורים כדירה עיקרית ;  רק 10% רוכשים למטרת השקעה כדירה שנייה ",  אומרים בחברת קנדה ישראל ,  שמוכרת בפרויקטים blue בצפון העיר ובמגדלים בפארק צמרת .  גם בקבוצת בסר טוענים כי למרות מה שחושבים ,  נתח המשקיעים מהרוכשים נמצא בירידה .  נחשון קיויתי ,  מנכ"ל ומבעלי השליטה בבסר ,  שמארגנת קבוצות רכישה ,  אשר רוב החברים בהן נמנים עם קהילת המשקיעים ,  מציין כי בפרויקט חדש שאירגנה החברה ,  בסר בצמרת ,  70% מ-127 הרוכשים קנו את הדירה למטרת מגורים .  קיויתי : " הם מתכוונים למכור את הדירה שלהם ולעבור לגור במגדל .  שכונת פארק צמרת מקבלת צביון של מגורים - המגדלים מתחילים להתאכלס ,  המרכז המסחרי מקבל צורה והעירייה מתחילה את עבודות הפיתוח והתשתית של הרחובות בשכונה ".  קיויתי ,  שכבר הקים בפארק צמרת את מגדל מנהטן באמצעות קבוצת רכישה ,  מספר כי הופתע לגלות שגם במגדל הזה ,  שמשך משקיעים רבים , " המשקיעים קיבלו תאבון וקנו בו דירות כדי לגור בהן ".  יש לי כמה דירות מאיפה בישראל מגיעים הרוכשים האלה ?  מהבדיקה עולה ,  כאמור ,  כי רבים עוזבים וילות בערי השרון ,  בקעת אונו או תל אביב . " התחושה שלי היא שזה חסר היגיון לגור בבית גדול צמוד-קרקע באזור שאין בו פעילויות בילוי ופנאי ,  במיוחד כשהבית מתרוקן מהילדים ",  אומר א' .  הוא מסביר מדוע דווקא תל אביב : " היא נעשית יותר אטרקטיבית מבחינה תרבותית .  המניע שלי היה  ? להיות קרוב לעניינים' ,   ? לרדת למטה ולהיות שם' .  במקור אני מתל אביב ולמעבר יש אלמנט נוסטלגי בעבורי ".  מומן מפרויקט שרונה מספר מהיכן הגיעו 290 הקונים בפרויקט : " 40% מהם תל-אביבים ,  10% מאזור הרצליה ,  10% מבקעת אונו ,  10% מרמת השרון - וכל היתר מערים ב'מעגל השני' של תל אביב ,  כמו ראשון לציון ".  התמונה דומה גם בשאר הפרויקטים .  כך ,  בפרויקט פרישמן 46  ( פרישמן-דיזנגוף )  של חברת אירוסאט ,  נמכרו ב-2009 54 מ-70 הדירות במגדל .  מנהלת המכירות ,  אלה שמר ,  מתארת את הקונים : " אנחנו מדברים על אנשים בני 50-60 .  רבים מהם תל-אביבים שעוברים ממגדלים או מבניינים ישנים .  יש גם כאלה שמגיעים מסביון ,  הרצליה פיתוח וכפר שמריהו - הם מעדיפים לוותר על הבתים רחבי הידיים ולעבור לדירה מרווחת ומפנקת .  יש גם רוכשים שאינם גרים בישראל באופן קבוע ,  ישראלים ולא ישראלים ,  שמעוניינים לגור במרכז העיר כשהם מגיעים לפה לביקורים ".  נתון מעניין :  ה"ישראלים למחצה ",  שמחלקים את חייהם וזמנם בין ישראל לחו"ל ,  מהווים 10%-15% מהרוכשים בפרויקטי היוקרה בתל אביב .  דירה מהצד בדומה לישראלים שגרים בחו"ל ומצטיידים בדירה נוספת בישראל ,  גם רבים מהישראלים שקונים כיום דירות יוקרה בתל אביב מחזיקים לפחות נכס נוסף כאן . " לרבים מהקונים אצלנו יש עוד דירה או שתיים ",  אומר זנגו מקרן פייר .  צוברי מאפריקה ישראל מתאר מצב דומה בפרויקטים שלו .  אחד הרוכשים בקבוצת רכישה של קבוצת חג'ג' במגדל ברחוב נחלת יצחק  ( צעיר דווקא ,  בן 35 ,  עו"ד )  מספר : " אני לא בטוח אם הדירה שקניתי תהיה להשקעה או למגורים .  קניתי דירה בשטח 120 מ"ר תמורת 1.93 מיליון שקל ועדיין לא החלטתי אם תחולק לארבעה או לחמישה חדרים .  אני מתגורר בדירה אחרת .  להערכתי ,  שווי הדירה שקניתי יעלה .  בעתיד אחליט מה לעשות איתה ".  ואכן ,  על פי מינהל הכנסות המדינה ,  לרבים מרוכשי דירות היוקרה יש בתים נוספים .  ב-2008 בוצעו 64 עסקות של רכישת דירות בסכומים של 6 מיליון שקל ויותר ,  מהן 45 היו של בעלי דירה נוספת ו-19 של כאלה שרכשו דירה יחידה .  ברמת מחירים של 2-6 מיליון שקל בוצעו באותה שנה 1,670 עסקות - 997  ( כ-60% )  היו של רוכשי דירה יחידה ו-673 של כאלה המחזיקים דירות נוספות .  במלים אחרות ,  לרבים מרוכשי דירות היוקרה בישראל יש דירות נוספות .  זה לא מזיק .  ובמה עוסקים ,  שלא לומר מתפרנסים ,  רוכשים אלה ?   " רובם בעלי מקצועות חופשיים ,  עורכי דין ,  אדריכלים ;  יש גם מנהלים של חברות ",  מספר צוברי .  על החברים בקבוצת העיר החדשה שמשווקת דירות במתחם אסותא ,  אומר ירון גולדפישר סמנכ"ל השיווק : " ברוב המקרים מדובר בשכירים עשירים או בבעלי חברות ".  שוסטר ,  שמקימה את המגדל בסוטין ,  מוסיפה כי רוב הרוכשים אצלה במגדל הם שכירים במשרות בכירות ,  כאלה שעשו אקזיט בהיי-טק ועצמאים ".  כדי לקנות דירה בתל אביב תיאלצו להיפרד מ-2 מיליון שקל - לפחות .  באסותא המחיר הממוצע של דירה הוא 5 מיליון שקל ,  בשרונה מעל 3 מיליון שקל . " לכל כך הרבה אנשים יש כל כך הרבה כסף "?  ,  שאלנו מנהלים בגינדי החזקות . " מסתבר שכן ",  הם משיבים . " הביקוש לדירות יוקרה גבוה מאוד ,  ואנשים מבינים שדירה בתל אביב היא השקעה טובה .  להערכתנו ,  המחירים עוד יעלו ". 

מי יכול להרשות לעצמו לגור בתל אביב ? 
מאות דירות נמכרו בחודשים האחרונים בתל אביב בפרויקטים של שרונה ,  פארק צמרת ובצפון העיר - כשהשאלה הבוערת בכל שיחת סלון היא :  מי רוכש את הדירות הללו ?  יצאנו לבדוק

