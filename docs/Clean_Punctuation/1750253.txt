מה לימד אותנו בנק ישראל בעסקת תנובה 
BenchMarker
 >  >  בבנק לאומי היו מרוצים בשבועות אחרונים .  העסקה למכירת אחזקותיו של מאיר שמיר בתנובה נסגרה ,  והבנק הפך לבעלים של 10.36% ממניות תנובה .  העסקה היתה רוויית יצרים - שותפים מסוכסכים ,  רשות ניירות ערך שלוחצת ומשקיע שזיהה הזדמנות - אבל בכל שרשרת ההתרחשויות הזאת כמעט שחלפה מתחת לרדאר אמירה משמעותית מאוד של בנק ישראל .  בנק לאומי קיבל היתר לרכוש רק כ-10% מתנובה ,  וגם זה לאחר מו"מ עם בנק ישראל שרצה שירכוש פחות מכך .  גם כך מוטלות על הבנקים מגבלות שונות באחזקות הריאליות שלהם .  אחת המגבלות היא שלבנק מותר להחזיק עד 20% מחברה .  רף זה נקבע כדי למנוע מצב שבו תהיה לבנק היכולת לכוון את עסקיה של החברה .  במקרה של תנובה זה לא הספיק לבנק ישראל .  הסיבה :  לאומי הוא אחד הבנקים המממנים את תנובה .  לתנובה יש חוב בנקאי לקונסורציום של בנקים ,  בהם לאומי .  על פי בנק ישראל ,  צריך לקחת בחשבון את כוחו כלפיה כמממן כאשר מחליטים מהו הנתח שיותר לו להחזיק בתנובה .  משמעות ההוראה היא שלתאגיד בנקאי שנותן אשראי לחברה יש כוח משמעותי כלפיה - כוח שצריך להביא בחשבון כשמתירים לבנק לרכוש בה אחזקות .  בנק ישראל מצדו אינו רוצה לראות כוח רב מדי בידי לאומי ,  ולא הסתפק במבחן הטכני של 20% במקרה זה .  למעשה אומרים בבנק ישראל לבנקים כך :  אחזקה ריאלית זה בסדר להשקעה ולעשיית תשואה ,  אבל אנחנו לא מעוניינים שתתחילו לנהל כאן חברות .  גישה זו של בנק ישראל לא התפתחה בחלל ריק .  הבנקים ביצעו בשנתים האחרונות מפגן עוצמה מול חברות שלהן נתנו אשראי ,  ואחת הדוגמאות הבולטות לכך היתה התנהלותם מול איש העסקים לב לבייב במהלך המו"מ על הסדר החוב של אפריקה ישראל .  שינוי הגישה של בנק ישראל מגיע גם נוכח התעניינות מחודשת של כלל מערכת הבנקאות בהשקעות ריאליות ובאחזקות בתאגידים ,  לנוכח סביבת הריבית הנמוכה והקושי להשיג תשואה על ההון.הבנקים מבינים את הלך הרוח של בנק ישראל .  כך למשל ויתר לאומי על השתתפות בהנפקה של קבוצת עזריאלי ,  מכיוון שהוא מממן את הקבוצה ומפני שהוא שותף של עזריאלי בחברת לאומי קארד .
 
מה לימד אותנו בנק ישראל בעסקת תנובה 
BenchMarker

