כלכלת בריטניה ב-2011 :  האבטלה תעלה לשיא של 17 שנה ;  מחירי הבתים יירדו
כלכלנים : "  השנה הבאה תרגיש יותר כמו עוד שנה של משבר כלכלי "
 האבטלה בבריטניה תעלה בשנה הבאה לשיא של 17 שנים בעקבות מדיניות הצנע של הממשלה והעיכוב בהתאוששותה הכלכלית של המדינה ,  ומחירי הבתים ימשיכו לרדת - כך העריכו כלכלנים בריטיים בראיון לעיתון  " דיילי טלגרף ". המכון הבריטי לכוח אדם ופיתוח  ( cipd )  הזהיר כי כלכלת בריטניה תאבד 200 אלף משרות בשנה הבאה מתוך 80 אלף במגזר הפרטי ו-120 אלף במגזר הציבורי ,  וכי שיעור האבטלה יעלה כתוצאה מכך מ-7.9% כיום ל-9% או 2.7 מיליון מובטלים ,  בשנת 2011 .  השכר הממוצע ,  לפי המכון ,  יעלה ב-2% בלבד ב-2011 - פחות מהעלייה הצפויה במדד המחירים לצרכן . " שנת 2011 תהיה גרועה יותר לשוק העבודה הבריטי מאשר 2010 .  השנה הבאה תרגיש יותר כמו עוד שנה של משבר כלכלי ,  מאשר כמו התחלה של חזרה לצמיחה ",  אמר הכלכלן הראשי של ה-cipd ,  ג'ון פילפוט.מחירי הבתים בבריטניה צפויים גם הם להמשיך לרדת ב-2011 ,  לפי כלכלנים .  אד סטנספילד ,  אנליסט בחברת קפיטל אקונומיקס ,  צפה בראיון ל"טלגרף "  כי מחירי הבתים בבריטניה יירדו ב-1%-2% ב-2011 לאחר שרשמו ירידה דומה ב-2010 .  המשרד לאחריות תקציבית בבריטניה  ( obr )  מעריך כי מחירי הבתים בבריטניה יירדו ב-2.7% ב-2011 .  סוכנות הנדל"ן סאווילס צופה כי מחירי הבתים בבריטניה יירדו ב-3% ,  בעוד שמחירי הבתים במרכז לונדון יירדו ב-1% .
 
כלכלת בריטניה ב-2011 :  האבטלה תעלה לשיא של 17 שנה ;  מחירי הבתים יירדו
כלכלנים : "  השנה הבאה תרגיש יותר כמו עוד שנה של משבר כלכלי "
 
