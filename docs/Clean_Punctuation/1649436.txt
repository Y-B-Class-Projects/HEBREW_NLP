הצעת פשרה ברשות השידור :  העובדים יסכימו להורדה מדורגת בשכר ,  הקיצוצים העיצומים ייפסקו
ההנהלה הקציבה לוועדי העובדים פחות מ-24 שעות להגיב להצעה
ניסיון להגיע לפשרה ברשות השידור :  ל-themarker נודע כי הנהלת הרשות הציעה היום  ( רביעי )  פשרה לוועדי העובדים השונים .  הפשרה היא כי יסכימו לקיצוץ בשכר לזמן מוגבל של 3 חודשים ,  כאשר ההנהלה תפסיק את הקיצוצים השונים וועדי העובדים יפסיקו את העיצומים.לפי ההצעה שהגישה ההנהלה לוועדים ,  שכרם של עובדים עד 10,000 שקל בחודש  ( ברוטו )  יקוצץ ב-5% ,  ואילו שכר מעל זה יקוצץ ב-7% .  הצעה חלופית היא שכלל העובדים יסכימו לקיצוץ של כ-15% מהשעות הנוספות .  הוועדים נדרשו להחזיר את תשובתם עד מחר  ( חמישי )  .  הדבר כרוך באישור הוועד המנהל .  ההנהלה מנסה בצורה זו להביא לחיסכון בהסכמה אותו היא משיגה כיום על ידי קיצוצים חד צדדיים ,  כאשר העובדים מגיבים בעיצומים.מאז תחילת השנה יחסי העבודה ברשות הידרדרו באופן משמעותי .  ההנהלה מקצצת לעובדים בשעות הנוספות ובכוננויות אשר מהווים חלק גדול משכרם ,  והעובדים משבשים את השידורים .  בין צעדי הקיצוץ שנרשמו :  קיצור מהדורת מבט ,  הפסקת השידורים בערוץ 1 בשעה 23:00 ,  צמצום משמרות וניידות שידור ועוד .  העובדים מצדם מונעים הקלטת חומרים מלווינים ,  מה שמשבש משמעותית את העבודה .  טכנאי הרדיו מונעים מכתבים ומרואיינים לעלות לאוויר דרך הטלפון ,  מה שמחייב אותם להגיע לאולפן.מנכ"ל רשות השידור אישר את הדברים ומסר בתגובה כי  " במידה והעניין יקרום עור וגידים אני אוכל רק לברך על המהלך ועל הנכונות להתגייס לטובת השידור ". 

הצעת פשרה ברשות השידור :  העובדים יסכימו להורדה מדורגת בשכר ,  הקיצוצים העיצומים ייפסקו
ההנהלה הקציבה לוועדי העובדים פחות מ-24 שעות להגיב להצעה

