המועצה לצרכנות :  ביטול הוזלת תעריף החשמל - הטלת מס בניגוד לחוק
מנכ"ל המועצה לצרכנות במכתב לרשות החשמל :  קיזוז ההוזלה לא יעמוד בבג"צ 
" הותרת מחיר החשמל הגבוה ,  בנסיבות הוזלת עלויות הייצור של חברת החשמל ,  ללא היתר בדין - לא תעמוד במבחן בג"צ "  - כך מסרה המועצה הישראלית לצרכנות ,  בעקבות הוויכוח על אישור הוזלת התעריף בידי רשות החשמל .  זאת ,  לקראת כינוסה מחר של מליאת רשות החשמל על מנת לאשר את הוזלת התעריפים ,  כתוצאה מירידת תשומות חברת החשמל עם הכנסת הגז הטבעי לשימוש המערכת.במכתב שהפנה היום מנכ"ל המועצה לצרכנות ,  עו"ד אהוד פלג ,  ליו"ר רשות החשמל ,  אמנון שפירה ,  כתב פלג כי  " ההחלטה להימנע מחישוב מחיר החשמל בהתאם לנוסחה הקבועה ,  והסטת רווחים למטרה שאינה מימון ייצור החשמל - משמעה למעשה הטלת מס על הציבור שלא כדין ".  זאת ,  משום שמדובר למעשה בתשלום שנקבע בידי הרשויות ללא קשר וזיקה לשירות הניתן - ולכן יידרש בחקיקה ." מרגע שייגבו הכספים בידי חברת חשמל ,  ובהעדר הוראה חוקית לגבי ייעודם של כספים אלה ,  תהיה חברת החשמל הנהנית היחידה משמירת התעריף הגבוה ",  כתב פלג והוסיף : " מבלי להתייחס לחשיבות הרבה שיש לנקיטת אמצעים לשמירה על איכות הסביבה מחד והבטחת הספקת החשמל לכלל הצרכנים מאידך ,  ישנה חשיבות גם לדרך בה פועלות רשויות המדינה ושמירה על החוק ועל צביונו הדמוקרטי של השלטון .  לא ניתן לעקוף את המנגנון ולקבוע הטלת מיסים והיטלים ללא הליך חקיקה שקוף ,  ודיון ציבורי המאפשר את בחינת ההחלטה ,  סבירותה ותוצאותיה הצפויות .  כל התנהלות אחרת בנסיבות העניין עלולה להיחשב כניצול הזדמנות ללא ביסוס בדין ". 

המועצה לצרכנות :  ביטול הוזלת תעריף החשמל - הטלת מס בניגוד לחוק
מנכ"ל המועצה לצרכנות במכתב לרשות החשמל :  קיזוז ההוזלה לא יעמוד בבג"צ

