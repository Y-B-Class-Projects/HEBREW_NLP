בדרך לקינדל עברי :  ניופאן וסטימצקי ישיקו בשבועות הקרובים קורא ספרים אלקטרוני
קורא הספרים יהיה בגודל של 6 אינץ' ויעשה שימוש בטכנולוגיה שאינה מעייפת את העיניים
רשת הספרים סטימצקי ויבואנית מוצרי הצריכה האלקטרונים ניופאן ישיקו בשבועות הקרובים קורא ספרים אלקטרוני .  על פי הודעה משותפת של החברות ,  הקורא יושק יחד עם חנות ספרים אלקטרונית שתכלול מאות כותרים ,  בקטלוג שילך ויתרחב בעתיד .  המוצר יהיה בגודל של 6 אינץ' ,  ויעבוד בטכנולוגיית e-ink ,  שמאפשרת חווית קריאה שמזכירה נייר ואינה מעייפת את העיניים .  שותפה נוספת למיזם ברמה הטכנולוגית היא חברת ידיעות טכנולוגיות.קורא הספרים שיושק עבר תהליך גיור ,  הוא יצויד בחיבור usb ובקישוריות wifi אך בניגוד לקינדל ודומיו מחו"ל לא יהיה למכשיר בדגם הראשון חיבוריות לרשתות סלולר .  החברות טרם חושפות פרטים על המיזם :  כמה יעלה קורא הספרים ,  כמה יעלה כותר בודד ,  ואילו הוצאות ספרים שותפות למיזם .  כל אלה שאלות שיצטרכו להתברר בהמשך .  גם חברות הסלולר הישראליות עומלות בימים אלה על השקה של קורא ספרים אלקטרוני .  בהודעה לעיתונות נמסר : " הספר האלקטרוני המציע חווית קריאה חדשה המשלבת בין חדשנות טכנולוגית וקריאת ספרים של פעם ,  מאפשר דפדוף והעברת דפים קדימה ואחורה בהינף אצבע .  הספר האלקטרוני משתמש בטכנולוגית e-ink  ( דיו אלקטרוני )  ללא תאורה אחורית ,  אשר אינה מעייפת את העיניים ומדמה חווית קריאה של נייר .  מאז השקתו בעולם בשפה האנגלית נמכרו כבר כ-3 מיליון ספרים ומדובר באחד המוצרים הטכנולוגיים המבוקשים ביותר בשנה האחרונה ". 

בדרך לקינדל עברי :  ניופאן וסטימצקי ישיקו בשבועות הקרובים קורא ספרים אלקטרוני
קורא הספרים יהיה בגודל של 6 אינץ' ויעשה שימוש בטכנולוגיה שאינה מעייפת את העיניים

