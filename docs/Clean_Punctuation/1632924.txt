ווסטפאל על כספי : " צריך לשלוט ברגשות "
 עמרי כספי התפרץ על מאמן סקרמנטו על מיעוט הדקות להן הוא זוכה ,  ווסטפאל טוען שהתקרית הסתיימה .  עוד הפסד לקינגס
סקרמנטו רשמה הלילה  ( ראשון )  הפסד נוסף ,  כשנוצחה בוושינגטון 96:86 על ידי הוויזארדס ,  והקינגס כבר עם הפסד שלישי ברציפות והשמיני שלהם בתשעת המשחקים האחרונים .  עמרי כספי המשיך גם הוא ברצף המשחקים הלא מרשימים שלו ,  כשגם הלילה הסתפק ב-6 נקודות בלבד  ( 3 מ-9 מהשדה ,  0 מ-3 מהשלוש )  ו-6 ריבאונדים ,  ועל אף ששוב פתח בחמישייה ,  הפעם הישראלי זכה ל-24 דקות משחק בלבד .  אחרי שקלע למשך ארבעה משחקים רצופים 20 נקודות ומעלה ,  הממוצע של כספי בחמשת המשחקים האחרונים ירד ל-8.6 נקודות למשחק .
 המשחק היה צמוד לכל אורכו ,  אך שוב בדקות הסיום הקינגס ראו דווקא את יריבתם מתעלה וקולעת את הסלים החשובים ,  כשהוויזארדס מסיימים את המשחק בריצת 4:13 .  סקרמנטו  ( 24:15 )  ראתה את קווין מרטין ממשיך בניסיונות הקאמבק שלו ,  אך על אף שקלע 23 נקודות ,  הוא עשה זאת ב-6 מ-17 מהשדה .  טייריק אוונס קלע 23  ( 9 מ-19 )  וחילק 7 ,  וספנסר הוז ,  שסיים עם 11 ,  השלים שלושה שחקנים בלבד סקרמנטו עם ספרות כפולות .  הקינגס קלעו ב-37 אחוז בלבד מהשדה  ( במקום השלישי מבין המשחקים הגרועים שלהם ) 
וושינגטון  ( 26:13 )  ,  לעומת זאת ,  שעדיין נמצאת תחת השפעת פרשת האקדח של גילברט ארינאס ,  קטעה רצף של ארבעה הפסדים אחרי שנהנתה מ-19 נקודות של קרון באטלר ,  14 ו-9 של אנטואן ג'יימסון ,  13 של ארל בויקינס ,  12 של ניק יאנג ו-10 ו-10 של ברנדון הייווד .  פליפ סונדרס ,  מאמן המנצחת ,  השיג ניצחון 600 בקריירה .
 חזרתו של קווין מרטין ,  כאמור ,  שיבשה את הרוטציה אליה התרגלה סקרמנטו ב-32 המשחקים בהם לא שותף ,  כשאחד הקורבנות הוא כספי .  אומנם המאמן פול ווסטפאל תיאר את המצב כ"בעיות טובות ",  אבל בסקרמנטו מדווחים כי במהלך ההפסד מול הסיקסרס התעמת כספי עם המאמן ,  כשהוא זועם על מיעוט ההזדמנויות ההתקפיות להן זוכה ועל העובדה שהוא הורד לספסל .  היום השניים טוענים כי התקרית הסתיימה על הצד הטוב ביותר .
" אני חושב שעמרי הוא שחקן מאוד תחרותי ,  ואנחנו רוצים שחקנים כאלה בקבוצה ,  אבל השחקנים גם צריכים לשלוט באמוציות שלהם ",  אמר ווסטפאל על ההתפרצות של כספי , " הוא כעס קצת על היציאה שלו מהמשחק .  הוא נאבק על דקות משחק ,  אבל אסור שהמאבק הזה יסיט אותו מהמאבק האמיתי ,  מול הקבוצה היריבה ". 
כספי ,  כאמור ,  שיחק הלילה רק 24 דקות ,  ומול פילדלפיה לקח רק שתי זריקות במהלך הרבע הרביעי .  מול וושינגטון הוא שוב פתח בחמישייה ,  אבל את המחצית השנייה כבר פתח על הספסל ,  כשבמקומו שיחק דונטה גרין . " אני בקבוצה כבר 40 משחקים ,  וגם כשהיו לי ימים רעים ,  מעולם לא התווכחתי או רבתי עם מישהו ",  אמר כספי , " הייתי מתוסכל מעט ,  אבל ההתפרצות הזו היא חלק מהמשחק .  לא הייתי מעורב מספיק בהתקפה ". 
עדכון ראשון :  6:49עדכון אחרון :  10:55

ווסטפאל על כספי : " צריך לשלוט ברגשות "
 עמרי כספי התפרץ על מאמן סקרמנטו על מיעוט הדקות להן הוא זוכה ,  ווסטפאל טוען שהתקרית הסתיימה .  עוד הפסד לקינגס

