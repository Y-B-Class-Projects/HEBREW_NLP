הירי נמשך :  קסאם התפוצץ במערב הנגב
ירי רקטות הקסאם מרצועת עזה נמשך גם הערב ,  רקטה התפוצצה בשטח פתוח במועצה האזורית אשכול .  סגן שר החוץ :  ירי הרקטות הוא תוצאה ישירה של דו"ח גולדסטון
 ( צילום :  שי מכלוף ,  רויטרס ,  עריכת וידיאו :  דורון שטיין ) 
רקטת קסאם נוספת נורתה הערב  ( חמישי )  מרצועת עזה לעבר ישראל .  זוהי הרקטה השנייה במהלך היום לאחר הקסאם שהתפוצץ הבוקר ביישוב נתיב העשרה ,  וגרם למותו של פועל תאילנדי .  
הרקטה התפוצצה הערב באזור המועצה האזורית אשכול ,  סמוך לגדר המערכת .  באזור לא נשמעה אזעקת צבע אדום וכוחות הביטחון מנסים לאתר את מקום נפילת הרקטה .  ככל הנראה הרקטה התפוצצה בשטח פתוח ולא היו נפגעים .  הפועל התאילנדי שנהרג הבוקר הוא מקרה המוות הראשון כתוצאה מהתפוצצות קסאם מאז מבצע עופרת יצוקה .  הפועל הוכר על ידי הביטוח הלאומי כחלל מפעולות האיבה .
 לאחר פגיעת הרקטה ערך סגן שר החוץ דני אילון תדרוך לעיתונאים בנתיב העשרה בו נפלה הבוקר הרקטה .  לדברי אילון : " זהו טיל אחד מתוך 12,000 טילים שאזרחי המדינה ספגו במשך שנים .  פניה של ממשלת ישראל מאז הקמתה היו לשלום אך לא רק שהפלסטינים לא נענו לקריאותינו לבוא לשולחן הדיונים תוך תירוצים שונים ,  הם המשיכו בהסתה פרועת רסן ובאלימות .  ישראל רוצה שלום אך על הפלסטינים להפסיק את ההסתה לאלתר כמו חניכת הכיכר על שם המחבלת ".  
סגן שר החוץ התייחס גם לדו"ח גולדסטון ואמר כי  " זהו דו"ח פסול מבחינה מקצועית ומוסרית שנותן חסינות ורוח גבית לטרור ומנסה לקחת את הזכות להגנה עצמית ממדינות דמוקרטיות .  איתו ובלעדיו ישראל תמשיך להגן על אזרחיה .  אני קורא לכל מי שתמך בדו"ח לבוא ולראות את השלכותיו בשטח ". 
ברצועת עזה דווקא האשימו את ישראל בירי הקסאם .  הארגון פרסם בהודעה שהוציא כי ישראל נושאת באחריות הבלעדית למצב .  דובר הארגון פאוזי ברהום אמר כי  " ממשלת האויב הציוני נושאת באחריות להסלמה במצב משום שהיא זו שפתחה במלחמה נגד העם הפלסטיני ,  המקומות הקדושים ומסגד אל-אקצא ". 
מנגד אמר סגן שר הביטחון מתן וילנאי אמר כי  " חמאס שולט על הרצועה ולכן אחראי לכל ירי משטחה .  על חמאס לעצור את הירי על מנת למנוע הידרדרות המצב .  ישראל אינה רוצה בעימות אך לא תאפשר ירי על תושביה ". 
שרת החוץ של האיחוד האירופי קתרין אשטון גינתה את שיגור הקסאם ואמרה כי היא  " מגנה כל סוג של אלימות .  אנו צריכים להתקדם כדי להביא לקידום תהליך השלום לכיוון של פתרון מוצלח ",  אמרה אשטון במהלך ביקור קצר ברצועת עזה חלק ממסעה במזרח התיכון .
" זוהי חציית קו אדום שלא נוכל לקבל והתגובה הישראלית תהיה חזקה בהתאם ",  אמר סגן ראש הממשלה והשר לפיתוח הנגב והגליל סילבן שלום .
 
הירי נמשך :  קסאם התפוצץ במערב הנגב
ירי רקטות הקסאם מרצועת עזה נמשך גם הערב ,  רקטה התפוצצה בשטח פתוח במועצה האזורית אשכול .  סגן שר החוץ :  ירי הרקטות הוא תוצאה ישירה של דו"ח גולדסטון

