זוהר ,  זוארץ ,  גיאור ועכשיו גם פינס
האם גיא פינס בדרך לערוץ 10 ?  לדברי מקורבים לפינס הוא צפוי להגיד בקרוב ביי לנישה והיי לברודקאסט ולשדר את תכניתו שלוש או ארבע פעמים בשבוע
תכנית הבידור של גיא פינס בדרך לערוץ 10 .  לדברי מקורבים לפינס ,  בימים הקרובים הוא צפוי לסכם עם ערוץ 10 על הגשת תכנית לייט נייט שלוש או ארבע פעמים בשבוע אולם טרם הוחלט באיזו שעה .  כפי שפורסם בוואלה !  ברנז'ה ,  כבר בחודש יוני האחרון נפגש פינס עם בכירות מחלקת התוכן בערוץ 10 לקראת אפשרות מעברו לערוץ בתום העונה האחרונה שלו ב-HOT .
 גיא פינס הגיש את תכניתו במשך 13 שנים ב-HOT .  התכנית זכתה בפרסי אקדמיה לטלוויזיה רבים על היותה תכנית הבידור הטובה ביותר .  בקיץ האחרון החלה HOT לבחון אפשרות לא לחדש את חוזהו של פינס בשל העלות הגבוהה של הפקת תכניתו .  לבסוף הוחלט כי התכנית תסיים את שידוריה במהלך ינואר 2010 ובמקומה תשודר מהדורת חדשות הבידור של ערוץ HOT בידור ישראל שבבעלות המפיק חיים סלוצקי .  בחודשים האחרונים ניהל פינס משא ומתן עם ערוץ 24 של קשת .
 את תגובתו של גיא פינס לא ניתן היה להשיג .  בערוץ 10 סירבו להתייחס .
 
זוהר ,  זוארץ ,  גיאור ועכשיו גם פינס
האם גיא פינס בדרך לערוץ 10 ?  לדברי מקורבים לפינס הוא צפוי להגיד בקרוב ביי לנישה והיי לברודקאסט ולשדר את תכניתו שלוש או ארבע פעמים בשבוע

