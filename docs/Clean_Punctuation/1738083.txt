למען החיות
היום יערך בתל אביב יום הזדהות עם בעלי החיים ובמסגרתו צעדה שאמורה לעורר את תשומת הלב למתרחש במשקים .  בסופה ,  יחולקו גם מעדנים צמחוניים
לרגל היום הבינלאומי להזדהות עם בעלי-חיים במשקים ,  עשרות פעילים לזכויות בעלי-חיים יצעדו ביום שישי  ( 1.10.2010 )  עם תמונות המראות עולם ללא הגידול התעשייתי של חיות למטרות בשר ,  חלב וביצים .  הצעדה תתחיל בשעה 11:30 משדרות רוטשילד פינת רחוב מזא"ה בתל-אביב ,  ותסתיים בכיכר דיזנגוף .  בסיום הצעדה יחולק אוכל טבעוני לעוברים ושבים ,  במטרה לחשוף את הציבור לאפשרויות קולינאריות מגוונות שלא כוללות ניצול בעלי-חיים .
 בתעשיות המזון מהחי ,  נשללים מבעלי-חיים הצרכים הטבעיים הבסיסיים ביותר :  חופש מאלימות ,  חברה ומשפחה ,  תנועה בחופשיות ,  וכמובן ,  הזכות לחיים .  באתר עמותת שב"י  ( שחרור בעלי-חיים ישראל )  מפורטות הפגיעות הבסיסיות בבעלי-חיים במשקים המתועשים  ( כלומר ,  כל מה שמתרחש כחלק מהשגרה ,  ולא כתוצאה מסדיזם או עבירה על החוק )  .  בעוד שהפעילות השגרתית למען בעלי-חיים מתמקדת בהסברה על הפגיעה בבעלי החיים ,  יום ההזדהות הבינלאומי ייתן דגש משמעותי על החיים של בעלי החיים כפי שהיו אמורים להיות בעולם ללא אלימות .
 התמונות מציגות עולם בו חיות לא כלואות בכלובים צפופים ,  לא מופרדות מילדיהן ,  ולא פוחדות מעתידן כמוצר צריכה .  הפעילים יחלקו פלאייר אשר בו כתוב : " כולנו רוצים לחיות בעולם טוב יותר .  אנחנו יוצאים לרחובות כדי שכולם ידעו ,  שבעולם שבו אנחנו רוצים לחיות אין מקום לשפיכת דמם של בעלי- חיים ". 
לילך בן דוד ,  פעילה בשב"י מזה שנים רבות וממארגנות הצעדה : " בכל שנה נרצחות כ-58 מיליארד חיות במשקים התעשייתיים בשביל השימוש בבשר ,  בביצים ובחלב שבגופן .  היום הבינלאומי להזדהות עם בעלי-חיים במשקים נועד לחשוף את הסבל בלתי מוצדק ואת המוות של פרות ,  תרנגולים ,  כבשים ועוד בעלי-חיים ,  אשר מגודלים במשקים בתעשייתיים במטרה שישמשו לאוכל .
" כשאנו חושבים על בעלי-חיים במשקים חקלאיים "  מספרת בן-דוד , " הדימויים העולים בדמיוננו לקוחים בדרך כלל מספרי הילדים שגדלנו עליהם ,  פרות מאושרות רועות באחו הפתוח ,  תרנגולות בריאות בוררות מזון מאדמת החצר ואפרוחים מהלכים לצד אימותיהם ".  אולם לדברי בן-דוד , " ב-60 שנה האחרונות חדלו החקלאים לראות את בעלי החיים במשקים כיצורים חיים וחשים ,  והחלו לנהוג בהם כבחומר גלם סביל  ללא זכויות ,  רצונות או אף צרכים טבעיים נתונים .  בעלי-חיים צופפו במבנים סגורים ובכלובים צרים למשך כל חייהם ,  ללא אור טבעי או מרחב תנועה ". 

למען החיות
היום יערך בתל אביב יום הזדהות עם בעלי החיים ובמסגרתו צעדה שאמורה לעורר את תשומת הלב למתרחש במשקים .  בסופה ,  יחולקו גם מעדנים צמחוניים

