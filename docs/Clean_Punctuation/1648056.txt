גן לאומי עין עבדת
עין עבדת הוא נווה מדבר בתוך קניון מרהיב ובו מעיין שיוצר פלג מקסים ,  מפל ובריכות .  הצעה לטיול מדברי קסום

קצת רקע :  עין עבדת הוא מעיין הנובע בקטע שבו נחל צין עוזב את רמת עבדת ומתחתר בין הרמה ורכס חתירה .  הנחל יוצר כאן קניון צר ועמוק בסלע הקירטון הרך והלבן - מראה מיוחד במינו .  
עין עבדת יוצר פלג נאה ,  מפל ובריכות .  גדות הפלג עטורות צמחייה המושכת בעלי חיים רבים ,  ביניהם יעלים .  כדי לא לפגוע במקור המים היחיד של בעלי החיים ,  הוגבלו שעות הביקור בגן הלאומי .  בנחל צומחת חורשה של צפצפת הפרת ,  עץ הצומח בנאות מדבר ומתאפיין במגוון רחב של צורות עלים .  
שביל הטיולים באתר ,  שתוכנן כך שלא יפגע בנוף ,  עובר ליד מערות נזירים שהתגוררו כאן בתקופה הביזנטית .  מסלול ההליכה המלא הוא חד סיטרי :  משער הכניסה התחתון ,  במעלה הנחל ,  לשער הכניסה העליון .  ניתן גם לצעוד משער הכניסה התחתון עד לבריכות עין מעריף שלמרגלות המפל ,  לשוב באותה דרך ולנסוע ברכב לשער החניה העליון .  במסלול המלא יש לטפס בסולמות ברזל הקבועים במצוק .*  חובה לברר את מזג האוויר באתר טרם יציאה לטיול באזור ,  ולהימנע מביקור בעת שטפונות .
 גן לאומי עבדת הוא למעשה עיר נבטית קדומה ומרהיבה שהוכרזה כאתר מורשת עולמית .  בגן זורם מעיין ,  המהווה אטרקציה מקסימה למבקרים .  כמו כן מומלצת תצפית המרפסת שליד שער הכניסה העליון של הגן .
 איך מגיעים :  הגן נמצא סמוך לכביש 40 בין שדה בוקר ומצפה רמון  ( 15 דקות משדה בוקר )  .  הכניסה התחתונה לעין עבדת היא בסמוך לאחוזת קבר בן גוריון ומדרשת שדה בוקר .  הכניסה העליונה כ-5 ק"מ דרומה .
  *  קיימים במקום מתקן שמירה על כלבים ,  חנות מזכרות ,  ציוד למטיילים ,  תחנת מידע ומזנון .*  באתר אסורה רחצה ,  הדלקת אש והכנסת אוכל.סוג מסלול :  קווי ,  הלוך חזורנקודת התחלה :  החניון התחתון .  בסמוך לאחוזת קבר בן גוריון ומדרשת שדה בוקרנקודת סיום :  החניון התחתון או החניון העליון ,  כחמישה ק"מ דרומה על כביש 40 אם בוחרים במסלול המלאאורך המסלול :  2 ק"ממשך הטיול :  2-2 שעותדרגת קושי :  קלמעבר במיםציוד דרוש :  מים ,  כובע ,  נעלי הליכהעונות מומלצות :  כל השנהמי שתייה בדרך :  איןגישה לעגלות ונכים :  איןמחיר :  מבוגר :  25 שקלים ,  ילד :  13 שקלים ,  הנחה של 50% לאזרח ותיקטלפון לבירורים :  08-6555684

גן לאומי עין עבדת
עין עבדת הוא נווה מדבר בתוך קניון מרהיב ובו מעיין שיוצר פלג מקסים ,  מפל ובריכות .  הצעה לטיול מדברי קסום

