מרכנתיל במבצע עד סוף מארס :  מציע שורת פקדונות בריביות אטרקטיביות שלא מותנות בהפקדת סכום מינימלי
במסגרת ההצעות :  פיקדון נושא ריבית פריים פלוס 1% ל-15 חודש
בנק מרכנתיל יוצא במבצע שיווקי שבמסגרתו הוא מציע שורה של מוצרי השקעה בריביות אטרקטיביות ,  למפקידים עד סוף מארס .  ההפקדות למוצרים אינן מותנות בהפקדת סכום מינימלי ולכן המבצע אטרקטיבי ללקוחות מכל שכבות האוכלוסיה.אחד המוצרים הייחודיים במסגרת המבצע הוא פיקדון לתקופה של עד 15 חודש ,  עם תחנות יציאה אחת לרבעון ,  שבו מגיעה הריבית למתמידים עד תום תקופת החיסכון לעד פריים פלוס 1% .  זהו מוצר יוצא דופן במערכת הבנקאית ,  שכן בדרך כלל הבנקים אינם מציעים פקדונות בריבית העולה על ריבית הפריים .  ככל הידוע ,  זהו המוצר היחיד במערכת הבנקאית כיום המאפשר לחסוך ולקבל ריבית כה גבוהה .  הריבית בתחילת תקופת החיסכון תעמוד על פריים פחות 2.25% והמוצר אינו מותנה בהפקדת סכום מינימלי.מוצר נוסף המוצע בתנאים אטרקטיביים במסגרת המבצע הוא פיקדון משולב ל-10 חודשים ,  שבו בחמשת החודשים הראשונים ייהנה הלקוח מריבית קבועה בשיעור גבוה של עד 1.4% ובחמשת החודשים הנותרים יזוכה בריבית משתנה של עד פריים מינוס 1.5%  ( נכון להיום - 1.25% )  .  גם ריביות אלה הן אטרקטיביות ביחס למוצע במערכת הבנקאית וההפקדה אינה מותנית בהפקדת סכום מינימלי .  המוצר מתאים ללקוחות המעריכים כי הריבית במשק לא צפויה לעלות בתקופה הקרובה ,  אולם תעלה בהמשך השנה.מוצר נוסף במסגרת המבצע הוא פיקדון ל-3 שנים ,  עם תחנות יציאה אחת לשנה ,  בו עולה הריבית בהדרגה ,  כשבתום השנה השלישית יזוכה הלקוח בריבית בשיעור גבוה במיוחד של עד 4.1% עבור השנה השלישית .  גם במוצר זה אין סכום הפקדה מינימלי והוא מתאים למשקיעים לטווח בינוני .  בבנק מרכנתיל מסבירים כי המוצר מוצע ללקוחות בעקבות ביקוש גובר שהם מזהים למוצרים המציעים ריבית קבועה לא צמודה .  חלק מהציבור לא מעוניין בהצמדה למדד מאחר שלאחרונה יש לא מעט מדדים נמוכים ואף שליליים .  על רקע זה ,  קיים ביקוש גובר למוצרים סולידיים לטווח השקעה בינוני ,  בתשואה מובטחת וידועה מראש .  מרכנתיל הוא מהראשונים במערכת שזיהו צורך חדש זה ומספקים לו מענה.עוד מוצע במסגרת המבצע חיסכון משולב לשנתיים ,  במסגרתו בחצי הראשונה משולמת ריבית שנתית לא צמודה של 1.5% ,  וביתרת התקופה משולמת ריבית צמודה למדד של 0.4% ריבית .  מוצר זה מתאים ללקוחות המעריכים שבתקופה הקרובה צפויים מדדים נמוכים ואף שליליים ולאחר מכן צפויים מדדים חיוביים.הריביות המצוינות נכונות ל-8 במארס 2010 והבנק רשאי לשנותן בכל עת .
 
מרכנתיל במבצע עד סוף מארס :  מציע שורת פקדונות בריביות אטרקטיביות שלא מותנות בהפקדת סכום מינימלי
במסגרת ההצעות :  פיקדון נושא ריבית פריים פלוס 1% ל-15 חודש

