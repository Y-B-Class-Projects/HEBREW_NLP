חברת נתנאל גרופ שילמה בסוף השבוע קרן של 15.5 מיליון שקל למחזיקי האג"ח
אחרי צניחה של 88% ב-2008 נתנאל גרופ עלתה מתחילת השנה ב-150% ונסחרת לפי שווי של 25 מיליון שקל
בזמן שחברות רבות בבורסה ובמיוחד בתחום הנדל"ן מודיעות על דחיית תשלומי ריבית וקרן ,  חברת הנדל"ן שילמה בסוף השבוע את התשלום השני למחזיקי איגרות החוב שלה  ( אג"ח מסדה א' )  בהיקף של כ-15.5 מיליון שקל .  התשלום כולל את ההצמדה למדד וכן את הריבית שנצברה.לנתנאל גרופ ,  הנשלטת בידי משפחת נתנאל ,  פרויקטים של בנייה למגורים בכפר שלם ,  חולון ,  כוכב הצפון ,  וכן פרויקטים של יזמות במזרח אירופה .  את תשעת החודשים הראשונים של השנה סיימה החברה עם הכנסות ממכירת דירות של 47 מיליון שקל ,  לעומת 19.2 מיליון שקל בתקופה המקבילה אשתקד .  בשורה התחתונה הרוויחה נתנאל 2 מיליון שקל מאז תחילת השנה ,  מול הפסד בתקופה המקבילה .  החברה רשמה הפסדים של 12 מיליון שקל ב-2009 כתוצאה מהשקעה בקרקעות ברומניה.בסוף ספטמבר היה לחברה הון עצמי של 58 מיליון שקל עם מאזן של 224 מיליון שקל .  התחייבויותיה השוטפות לשנה הקרובה כוללת אשראי של 5.7 מיליון שקל שיהיה עליה להחזיר לבנקים ,  וכן חלויות שוטפות של האג"ח שהנפיקה בהיקף של 26 מיליון שקל .  בטווח הארוך התחייבויות החברה כוללות 39 מיליון שקל באג"ח ואשראי של 22 מיליון שקל מהבנקים .  האג"ח של נתנאל הן בעלות מח"מ של שנה ונסחרות בתשואה של כ-9% .  לבעלי האג"ח ניתן שיעבוד ראשון על קרקע שרכשה החברה בתמורת ההנפקה שביצעה ב-2006.ב-2008 סבלה נתנאל גרופ מירידות שערים חדות של 88% אבל מאז תחילת השנה התאוששה עם עליה של 150% והיא נסחרת היום לפי שווי של כ-25 מיליון שקל .
 
חברת נתנאל גרופ שילמה בסוף השבוע קרן של 15.5 מיליון שקל למחזיקי האג"ח
אחרי צניחה של 88% ב-2008 נתנאל גרופ עלתה מתחילת השנה ב-150% ונסחרת לפי שווי של 25 מיליון שקל

