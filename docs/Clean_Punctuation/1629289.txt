רווחים להרכבה :  מכירות שיא לאיקאה
רשת הרהיטים הפופולרית רשמה סך הכנסות מרשים של 496 מיליון שקלים בישראל בשנת 2009 .  סל הקניות הממוצע גדל ב-5% ומספר המבקרים גדל ב-1.5% לעומת 2008
מכירות שיא לאיקאה של מתיו ברונפמן ב-2009 - החברה מדווחת על הכנסות של 496 מיליון שקל ,  אשר מהוות גידול של כ-8% לעומת 2008 .
 מהנתונים עולה כי סל הקניות הממוצע גדל ב-5% ומספר המבקרים גדל ב-1.5% לעומת 2008 והסתכם ביותר מ-2.4 מיליון מבקרים .  לדברי החברה ,  בחודש הקרוב תציין את ביקורו של הלקוח ה-20 מיליון בסניף בנתניה .
 שלומי גבאי ,  מנכ"ל איקאה ישראל ,  מסר כי מנוע הצמיחה המשמעותי ביותר של איקאה ב-2009 היה סל הקניות שגדל במהלך השנה ב-5% בממוצע .  בנוסף ,  שנה זו התאפיינה בגידול במכירות רהיטים ,  העומד על 64% לעומת אביזרים בשיעור של 34% .  נתונים אלה מצביעים על התחזקות האמון של הצרכן הישראלי במוצרי איקאה ועל מיצוב הקונספט האיקאי Cash and Carry ,  לפיו לקוחות החנות מקבלים את המוצר שרכשו כבר בעת הקנייה .
 גבאי הוסיף ,  כי עליית המכירות ב-2009 באה לידי ביטוי בכלל תחומי הפעילות של איקאה ,  שהבולטים ביותר הם :  תחום המטבחים ופינות האוכל עם גידול של 10% ,  תחום חדרי השינה ומערכות הקיר עם גידול של 9% ומחלקת ילדים עם גידול של 23% .  גידול מרשים נרשם גם במכירות המחלקה העסקית ,  שזו השנה השלישית לפעילותה .  כך ,  בשנת 2009 חל גידול של כ-14% לעומת אשתקד ,  והוא נאמד בכ-15 מיליון שקל מכירות לחברות ובתי עסק .
 עוד נמסר כי באתר האינטרנט של החברה ביקרו יותר מ-3 מיליון גולשים ,  אשר גלשו באתר כ-7 דקות בממוצע וצפו ביותר מ-42 מיליון דפים .
 רשת איקאה העולמית כוללת 304 חנויות ב-37 מדינות .  מחזור המכירות של הרשת הסתכם ב-22.7 מיליארד יורו בשנה שהסתיימה ב-31.8.09 .  בישראל פועלת הרשת מאז אפריל 2001 באמצעות חנות ששטחה 23,000 מ"ר הממוקמת במחלף פולג בנתניה .  ב-9.3.2010 תיפתח החנות השנייה של איקאה ישראל ,  בראשון לציון .
 
רווחים להרכבה :  מכירות שיא לאיקאה
רשת הרהיטים הפופולרית רשמה סך הכנסות מרשים של 496 מיליון שקלים בישראל בשנת 2009 .  סל הקניות הממוצע גדל ב-5% ומספר המבקרים גדל ב-1.5% לעומת 2008

