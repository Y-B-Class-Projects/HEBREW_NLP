המשפט שהעמיד את הפאלוס במקומו
הרשעתו של הנשיא לשעבר משה קצב בסדרת עבירות מין היא אקורד סיום אופטימי בסופו של עוד שבוע - ולמעשה בסופה של שנה - שבה הפאלוס הכתיב את סדר היום הלאומי ,  החברתי והמשפטי .  בפעם הזו ,  לשם שינוי ,  הועמד הפאלוס במקומו
 >  >  הרשעתו של הנשיא לשעבר משה קצב נשענת על בחינה מדוקדקת של מהימנות עדותו מול מהימנותן של המתלוננות נגדו .  ההרשעה בשתי עבירות אונס ,  בהטרדה מינית ובמעשה מגונה ,  נבנית על האמון שנתנו שלושה שופטים מנוסים של בית המשפט המחוזי בתל אביב בגרסאותיהן של המתלוננות ,  לצד חוסר האמון בעדותו של קצב והצבעה על ראיות חיצוניות המעוררות ספק בגרסאותיו .  גם אם יערער על הרשעתו ,  הסיכוי למוטט הכרעה כה גורפת ,  המסתמכת על ממצאי מהימנות ,  קלוש ביותר .  סיכויי הערעור קלושים על אחת כמה וכמה כאשר ממצאי המהימנות נשענים על התרשמותם של שלושה שופטים מנוסים ,  ולא אחד בלבד .  ההרשעה  ( אם לא יוגש ערעור ואם כן - לאחריו )  סוללת את הדרך להגשת תביעות נזיקין מצידן של המתלוננות נגד הנשיא לשעבר .  למעשה ,  ההרשעה עשויה להקל על תביעה כזו גם מבחינתה של א' מבית הנשיא - המתלוננת שהביאה לפתיחת החקירה נגד קצב ,  אך בסופו של דבר לא נכללה בכתב האישום שהוגש נגדו .  ההרשעה מטילה קלון על הנשיא לשעבר ותביא לשלילת זכויותיו .  להכרעת הדין משמעות עמוקה עבור גברים ,  שהם עדיין רוב בקרב מקבלי החלטות במקומות עבודה ובארגונים .  משפט קצב העלה את השיח המגדרי על סדר היום הציבורי ,  ונשים כמו ד"ר אורלי אינס יבטיחו את מקומו שם .  דיאלוג מגדרי מקדם שוויון מגדרי ובצדו חברה הוגנת יותר .  הכרעת הדין כוללת מסר של תמיכה בנשים ,  קורבנות של עבירות מין והטרדה מינית ,  שכבשו את תלונותיהן .  גם תלונה כבושה היא תלונה לגיטימית .  ניצב אורי בר-לב ,  שפרש מהמירוץ למפכ"לות וטוען לחפותו מעבירות הטרדה מינית מול תלונתה הכבושה של ד"ר אורלי אינס ,  כבר מבין זאת בוודאי .  הפרקליטות רשמה אתמול ניצחון באחד התיקים הפליליים החשובים שהתנהלו במדינת ישראל .  עם זאת ,  ההרשעה אינה יכולה למחוק את הביקורת שנמתחה על כוונתו של היועץ המשפטי לממשלה דאז ,  מני מזוז ,  לחתום על עסקת טיעון עם הנשיא קצב בעבירות קלות הרבה יותר מאלה שבהן הורשע אתמול .  חומרתה הגורפת של הכרעת הדין מעמידה בספק את נכונותה של ההחלטה ההיא ,  שבג"ץ אישר אותה בשעתה ,  בהסתייגות ביקורתית של הנשיאה דורית ביניש .  מה היה בה ,  ב-2010 ,  שהפך אותה לשנת הפאלוס ,  במיוחד במערכת אכיפת החוק אך לא רק בה ?  לא רק קרבות הניצבים על תפקיד מפכ"ל המשטרה התאפיינו בחשיפה מוקצנת ובוטה של מאפייני הזכריות ,  לא רק שם הוביל הכבוד הגברי את תהליכי קבלת ההחלטות הלאומיים .  במרחבי הים התרוממו השנה פאלוסים של קידוחי חיפוש .  טייקוני הגז מזהירים אותנו כי אם לא נניח להם להקים אותם ,  להעמידם על מכונם ולשאוב מהם את זרמתם ,  תקרוס גאוותנו הלאומית ותטבע בגז המצרי המיובא .  אך לא גברים כשר האוצר יובל שטייניץ וראש הממשלה בנימין נתניהו ייכנעו לאיומים .  במיוחד לא לאחר שכלכלת ישראל בהנהגתם רשמה השנה את הצמיחה הגדולה ביותר במדינות המערב והם יכולים להתהדר באמירה הגברית-ילדותית הידועה :  שלי הכי גדול .  קחו למשל את קרב התרנגולים בין האוצר לפרקליטים ,  שגרם להשבתת הפרקליטות למשך יותר מ-40 יום בחודשיים האחרונים .  הפרקליטות היא לכאורה הגוף הנשי ביותר מבין זרועות המדינה :  יותר מ-60% מהפרקליטים הם פרקליטות-נשים .  למרות זאת ,  נוהל מאבק השכר על ידי פאלוסים .  יו"ר ועד הפרקליטים - גבר ,  פרקליט המדינה - גבר ,  הממונה על השכר באוצר - גבר ,  שר המשפטים שהתעלם במופגן מהפרקליטים - גבר ,  שר האוצר שגיבה את פקידיו - גבר ,  ראש לשכת נתניהו שנקרא לפשר - גבר ,  ואפילו הבורר שמונה שלשום בלילה בהסכמת הצדדים כדי לפתור את המחלוקת ,  נשיא בית הדין לעבודה בדימוס סטיב אדלר - גבר .  בכל המהומה היה רק קול אחד ,  של פרקליטה ממחוז הצפון ,  שפיקפקה בצדקת המאבק ,  שגרם בין היתר לשחרור עברייני מין לביתם .  מי שהובילו בסופו של דבר להפסקת השביתה השבוע היו שתי הנשים בהרכב בג"ץ שניסו לגשר על המחלוקות במהלך הדיון בעתירות שהוגשו לבג"ץ עקב השביתה :  נשיאת בית המשפט העליון דורית ביניש והשופטת אסתר חיות .  בסיומה של 2010 ,  הפרקליטות והיועץ המשפטי לממשלה עומדים ברפיסותם מול תופעות גוברות של גזענות .  גם זו השפעת הפאלוס על חיינו .  מכתביהם הגזעניים של רבנים ורבניות המזהירים את בנות ישראל לבל תתרועענה עם גויים משקפים תפישת עולם נבערת ,  שבה הזר אינו אדם כי אם איבר מין המבקש לטמא בזרעו את בנות ישראל .  כפי שנשיא המדינה הוא אדם ואינו חסין מהעמדה לדין פלילי ומהרשעה ,  כך נדרשת עמידתה של הפרקליטות מול הגזענות .  משרד המשפטים אמנם עתיר בנשים עובדות אך בראשו גברים :  השר יעקב נאמן ,  היועץ יהודה וינשטיין ופרקליט המדינה משה לדור .  אם אתם גברים ,  אז תראו לנו את זה .  2011בשנה הבאה יוכרעו ההאשמות נגד אולמרט ,  נדע אם יוגשו כתבי אישום בפרשת הולילנד ,  ואולי פרשות נוספות ייחשפו בשוק ההון הישראלי  * פרקליטות מספר הפעמים שהמונח הופיע ב"הארץ "  וב-themarker 2009 70 2010 89

המשפט שהעמיד את הפאלוס במקומו
הרשעתו של הנשיא לשעבר משה קצב בסדרת עבירות מין היא אקורד סיום אופטימי בסופו של עוד שבוע - ולמעשה בסופה של שנה - שבה הפאלוס הכתיב את סדר היום הלאומי ,  החברתי והמשפטי .  בפעם הזו ,  לשם שינוי ,  הועמד הפאלוס במקומו

