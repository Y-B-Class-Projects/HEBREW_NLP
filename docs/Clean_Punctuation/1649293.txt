עושים CTRL Z
הגולשת האנונימית היתה מוחקת את שיברון הלב הכי גדול ,  שנגרם לה אך ורק בגללה
הייתי מוחקת את הרגע בו גיליתי שהוא מאושר .  לא איכפת לי שיהיה עם מי שהוא רוצה ,  שיזיין את מי שהוא רוצה ,  שינשק את מי שהוא רוצה ,  שילך עם מי שהוא רוצה .  אבל כשגיליתי שטוב לו ,  והוא המשיך הלאה ,  שם נשברתי .  זה מה שגרם לי לרצות למחוק את הכל .
 היה בינינו סיפור אהבה קצר ,  אמנם ,  אבל מדהים .  הרגשתי כאילו אנחנו מכירים עשר שנים ,  וזה הרגיש כ"כ טבעי .  אני חושבת שגם אתה הרגשת אותו דבר ,  אם כי באותו זמן ממש ידעתי .  הייתי בטוחה שאנחנו זה לנצח .  ללא עוררין ,  מצאתי את האחד.אבל אז זה נגמר .  אני סיימתי את זה .  למרות האהבה הגדולה ,  רבנו הרבה ,  והרגשתי שאתה לא ממש משתווה אליי מבחינה מנטאלית .  היית ילד ,  ואני בוגרת לגילי ,  הייתי צריכה גבר .  רציתי להיות לבד ,  להשתולל ,  להתפרע ,  להתנסות ,  והרגשתי שגם אתה צריך .  שחררתי אותך ונפגעת ממני ,  אבל הבטחתי לך שיהיה בסדר .
 החזקתי אותך ברצועה קרוב אליי ,  הרגשתי שאני שולטת בכל .  זה אמנם היה קצת לא בסדר מצדי ,  אבל העדפתי לשמור אותך קרוב אליי .  ידעתי שאתה יוצא ,  מבלה ,  מדבר עם בחורות ,  אבל ידעתי שאתה עדיין בדיכאון מהפרידה ממני ונהניתי מזה .  זה גרם לי לביטחון ,  וידעתי ,  יום אחד עוד נחזור .  
אבל אז הכרת אותה .  כשהסתכלת עליי ,  כבר לא ראיתי את הברק הזה שהיה שם כשעוד היית מאוהב בי .  כבר לא קראתי אותך כמו ספר פתוח ,  ולך לא היה איכפת ממני .  היית מאוהב והיה לך כיף ,  פתאום החיים שלך נראו זוהרים כ"כ ,  ואני נשארתי לבד ,  מאוהבת בך ,  שבורת לב .  
הייתי מוחקת אותך רק כשהיית מאושר .  זה אולי אגואיסטי ,  אבל אני מניחה שזה טבעי ,  ולפחות אני כנה ומודה ברגשות שלי .  התקופה הקצרה והמדהימה שניהלנו יחד לא שווה את הפגיעה שהגיעה אחר כך .  הלוואי ויכולתי למחוק .  
נכון שבכל פעם שאתם לוחצים CTRL+Z אתם ממש מתבאסים שאי אפשר לעשות גם בחיים האמיתיים את אותה הפעולה ?  כמה מאושרים יותר היינו כולנו אם היה אפשר ,  בלחיצה אחת ,  לבטל ולמחוק את כל הדברים הנוראים שעשינו ושעשו לנו .  

זאת הבמה שלכם - שלחנו לנו סיפורים ,  שירים ,  ציורים ,  תמונות או כל מה שיצרתם ,  שמספר על רגע בחיים שלכם שהייתם מתים למחוק .  אנחנו נעלה את המוצלחים ביותר לאתר ,  ויש לנו גם פרסים !  בכל חודש ,  בחצי השנה הקרובה ,  היצירה ששמערכת וואלה !  zone הכי תאהב ,  תזכה את השולח באייפוד שאפל מתנה .
 
עושים CTRL Z
הגולשת האנונימית היתה מוחקת את שיברון הלב הכי גדול ,  שנגרם לה אך ורק בגללה

