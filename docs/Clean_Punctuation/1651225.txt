עו"ד ליפא מאיר :  צפויה החלטה תקדימית בבקשתה של נייר חדרה להטלת היטל על ייבוא נייר חום
נייר חדרה טענה כי הנייר החום מיובא לארץ במחירי היצף ;  ההחלטה תפורסם עד סוף החודש 
" הדיונים בנושא ההיטל שביקשה חברת להטיל על יבוא מתחרה טרם הסתיימו ,  אולם מסתמן ,  כי בסופם יתקבלו החלטות תקדימיות ".  כך אמר אתמול ל-themarker עורך דין מאיר ליפא ,  המכהן כיו"ר הועדה המייעצת לשר התמ"ת לעניין היטלי סחר .  מאיר סרב לפרט מה יהיו התקדימים שהועדה תקבל .  במהלך 2009 הגישה נייר חדרה בקשה לממונה על היטלי הסחר במשרד התמ"ת ,  ראובן פסח ,  להטיל היטל על יבוא נייר חום מאירופה בטענה שהוא מתבצע בהיצף.היצף הינו יבוא המתבצע במחיר הנמוך ממחיר המכירה של המוצר בארץ המקור .  על פי כללי הסחר הבינלאומי ,  אם היבוא בהיצף פוגע פגיעה מהותית בתעשיה מקומית ,  הוא אסור וניתן להטיל עליו היטל ,  שייקר אותו.לאחר בדיקה קבע פסח כי תוטל ערובה זמנית בהיקף של 52-67 יורו לטון יבוא ,  לפי שיעור ההיצף שמצא ,  לכאורה .  יצרניות נייר באירופה ויצרניות ישראליות של קרטון גלילי ,  שחומר הגלם העיקרי שלו הוא נייר חום ,  ערערו על ההחלטה .  הערר נבחן בועדה המייעצת בראשות ליפא ,  שצפויה להגיש המלצותיה עד סוף החודש ,  מועד סיום תוקפה של ההחלטה להטיל ערובה זמנית על היבוא .  בסוף השבוע שעבר התכנסה הועדה לשמיעת עמדות הצדדים .  לוועדה גם הוגש מכתב מטעם רשות ההגבלים העסקיים ,  בו נמתחה ביקורת על החלטתו של פסח.בועז גולן ,  היועץ המשפטי של רשות ההגבלים שחתום על המכתב ציין ,  כי  " בחינת ממצאי החקירה מלמדת ,  כי נפלו בה טעויות קשות ,  בכלל זה במושגי יסוד ובבסיס הניתוח הכלכלי ".  לדבריו ,  בחקירתו של פסח נטען ,  כי קיומו של יצרן מקומי יחיד הוא זה שמגן על המשק מפני התנהלות מונופוליסטית של היבוא .  לדברי גולן ,  טענה זו מופרכת ,  כיוון שהיבוא אינו מקשה אחת ,  אלא מקורו בכמה ספקים.בנוסף קבע גולן ,  כי החקירה מתעלמת מהעובדה ,  שנייר חדרה ייצאה לאורך כל התקופה את המוצרים שבמוקד החקירה בהיקפים משמעותיים ואף צפויה להגדיל את היצוא .  בהתחשב בכך ,  שהחקירה נועדה על פי החוק  " למנוע נזק ממשי לענף מקומי ",  לא נראה כי טענה זו הוכחה ,  קבע גולן .  לדבריו ,  טענה זו הועלתה בפני פסח על ידי כלכלן רשות ההגבלים ,  ו"התעלמות החקירה מהיבט יסודי זה היא פליאה ומעוררת סימני שאלה קשים בדבר מקצועיות הבדיקה ". קן הבהירה בעבר לפסח ,  כי היא מתנגדת להטלת ההיטל ,  כיוון שנייר חדרה היא מונופול בנייר חום ,  והתחרות היחידה שמתקיימת היא מהיבוא .  לדבריה ,  לפני למעלה משנה קיבלה נייר חדרה אישור להתמזג עם חברת כרמל מערכות מיכלים העוסקת ביצור קרטונים .  בהודעת אישור המיזוג נכתב ,  כי  " לאור קיומו של יבוא משמעותי של נייר ממוחזר ,  אין תלות ליצרני הקרטון הגלי בנייר חדרה ,  ולנייר חדרה אין יכולת לחסום את המתחרות של כרמל ".  על פי רשות ההגבלים ,  הטלת היטל על היבוא חוסמת למעשה את התחרות היחידה הקיימת בתחום.הממונה על היטלי הסחר סירב להתייחס למכתב שהתקבל מרשות ההגבלים העסקיים .  ממשרד התמ"ת נמסר כי הנושא נמצא כרגע בוועדה המייעצת לשר בנושא היטל היצף .  מדובר בוועדה סטטוטורית ציבורית עצמאית מעין שיפוטית .
 
עו"ד ליפא מאיר :  צפויה החלטה תקדימית בבקשתה של נייר חדרה להטלת היטל על ייבוא נייר חום
נייר חדרה טענה כי הנייר החום מיובא לארץ במחירי היצף ;  ההחלטה תפורסם עד סוף החודש

