מ.ס אשדוד והפועל רעננה נפרדו ב-0:0
הקבוצה מהשרון לא הצליחה לנצל פנדל והרחקה של האשדודים כדי להשיג ניצחון חוץ ראשון ,  וירדה מתחת לקו האדום
מ.ס אשדוד האריכה הערב  ( שבת )  את רצף המשחקים ללא הפסד שלה לשישה ,  אבל עשתה זאת בקול ענות חלושה עם 0:0 ביתי מול הפועל רעננה .  הקבוצה של יוסי מזרחי הרשתה לעצמה לחלום על המקום הרביעי ערב המחזור ,  אבל אבל הפגינה חוסר מחץ לא אופייני ,  בעיקר מצידו של דימיטאר מקרייב הלוהט שנבלם הפעם על ידי הגנת האורחים מהשרון ולא מצא את הרשת .
 הקבוצה של אלי כהן רשמה נקודת חוץ נדירה אך ירדה מאוכזבת לאור העובדה שניצחונותיהן של הפועל רמת גן ובני סכנין הורידו אותה למקום ה-14 .  רעננה הייתה יכולה לצאת גם היא עם מלוא שלוש הנקודות מעיר הנמל ,  אך איתי טואף החמיץ פנדל בדקה ה-71 ,  וגם אחרי הרחקתו של משה אוחיון בדקה ה-73 נותרה התוצאה בעינה .
 דקה 10 - סטיבן כהן סידר לאבי כנפו את ההזדמנות הראשונה במשחק ,  אבל האחרון בעט מזווית אלכסונית ליד הקורה .
 דקה 25 - דימיטאר מקרייב פרץ באגף הימני ומצא את עידן שריקי בתוך הרחבה בעמדה טובה ,  אבל החלוץ שיחרר בעיטה חלשה החוצה .
 דקה 35 - מקרייב ניסה להכניע את שאול סמדג'ה בעצמו בבעיטה שטוחה מקצה הרחבה ,  אבל השוער הוותיק לא התקשה לעצור .
 דקה 71 - רעננה קיבלה הזדמנות פז לשבור את הבצורת עם פנדל שנשרק לזכותה ,  אבל איתי טואף בזבז אותה והחמיץ
דקה 73 - הצרות של אשדוד נמשכו עם כרטיס צהוב שני של משה אוחיון שזיכה אותו באדום והותיר את קבוצתו בעשרה שחקנים .
 הרכב מ.ס .  אשדוד :  דרגאן סטויקיץ' ,  עידן ציון ,  כריסטיאן גונזאלס ,  מתן אוחיון ,  מאור פרץ ,  ניר ביטון  ( בן בוטבול 82 )  ,  משה אוחיון  ( הורחק 73 )  ,  שי רביבו  ( עידן וייצמן 75 )  ,  עידן שדה  ( ניר נחום 66 )  ,  עידן שריקי ,  דמיטאר מקרייב .
 הרכב הפועל רעננה :  שאול סמדג'ה ,  רועי לוי ,  איתי טואף ,  אירמנטס זלמיקאס ,  שניר שוקר ,  עמרי עטיה ,  מאור זוהר ,  איתי אלקסלסי ,  סטיבן כהן ,  אבי כנפו  ( ריקארדס בניושיס 87 )  ,  דודו ביטון  ( רז כהן 66 )  .
 
מ.ס אשדוד והפועל רעננה נפרדו ב-0:0
הקבוצה מהשרון לא הצליחה לנצל פנדל והרחקה של האשדודים כדי להשיג ניצחון חוץ ראשון ,  וירדה מתחת לקו האדום

