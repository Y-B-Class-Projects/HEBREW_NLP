פרוטוקול בנק ישראל :  אי הוודאות לגבי האינפלציה הובילה לקונצנזוס להשארת הריבית ברמת 1.25% במארס
הריבית צפויה להגיע לרמה של 2.4% ברבע האחרון של 2010 ;  שער הדולר צפוי להגיע לרמה של 3.7 שקלים
הבוקר התפרסמו פרוטוקולי דיוני הריבית שנערכו לקראת החלטת הריבית של חודש מארס בה החליטו בבנק ישראל להותיר את רמת הריבית במשק ברמתה הנוכחית של 1.25% .  ההחלטה התקבלה בקונצנזוס של ארבעת חברי ההנהלה שהשתתפו בדיון.חברי ההנהלה הדגישו כי בנק ישראל נמצא בתהליך הדרגתי של החזרת רמת הריבית לרמה הנורמאלית המשקפת את ההתאוששות בפעילות הכלכלית ואת הנדרש על מנת להוריד את האינפלציה לסביבת אמצע תחום היעד . " ההדרגתיות של התהליך מתבטאת בכך שאין משנים את הריבית מדי חודש אלא בהתאם לסביבת האינפלציה ,  התבססות הצמיחה במשק ובעולם ,  ולהעלאות הריבית על ידי הבנקים המרכזיים במשקים המובילים ,  ובהתחשב בהתפתחות שערי החליפין של השקל ",  נכתב בפרוטוקול .  המשתתפים תמכו בהשארת הריבית בעקבות מספר גורמים- מדד המחירים לצרכן הפתיע כלפי מטה זה החודש השני ברציפות ,  בשיעור מצטבר של למעלה מחצי נקודת האחוז ,  ושעיקר ההפתעה נבעה ממדד הדיור  ( המבוסס על חוזים חדשים ומתחדשים לשכירת דירות )  .  כמו כן ציינו המשתתפים את גורמי הסיכון המעיבים על המגמות החיוביות של הצמיחה העולמית ,  ובעיקר את ההתפתחויות השליליות במדינות אירופה הסובלות מגירעונות וחוב גבוהים יחסית לתוצר .  עלייה בריביות במדינות המפותחות בעולם צפויה רק במחצית השנייה של השנה  ראשית באירופה ואחר כך בארה"ב .  לעיתוי העלאות הריבית במשקים המובילים בעולם השפעה על פערי הריביות הצפויים בין ישראל למדינות המפותחות ,  שלהם השפעה על שער החליפין של השקל.תרחישים שונים נבחנו באמצעות המודלים האקונומטרים של בנק ישראל ,  תחת הנחות של צמיחה של 4.1 אחוזים בתוצר העסקי בשנת 2010  ( עקבי עם צמיחה של 3.5 אחוזים בתמ"ג )  ,  ריביות נמוכות בעולם שמתחילות לעלות באופן מאוד מתון ב-2010 ,  עלייה גבוהה מ-2 אחוזים במחירי התשומות המיובאות בשנת 2010 ,  והתאוששות הסחר העולמי ב-2010 ב-7.0 אחוזים.על פי התרחיש הבסיסי במודל הרבעוני  ( dsge )  ,  נגזרת עלייה בריבית בנק ישראל לרמה ממוצעת של כ-1.4 אחוז ברביע הראשון של 2010 ורמת ריבית של 2.4 אחוזים ברביע האחרון של 2010 .  במקביל נגזרים במודל לשנת 2010 רמת שער חליפין ממוצעת של כ-3.7 שקלים לדולר ,  והאינפלציה לשנת 2010 צפויה להסתכם בכ-0.3 אחוזים .  על פי תרחיש במודל אחר  ( מודל ה- ( ec ,  מתקבלת אינפלציה של אחוז אחד ב-2010 ,  כאשר ריבית בנק ישראל עולה מממוצע של 1.2 אחוזים ברביע הראשון של 2010 ל-2.4 אחוזים ברביע האחרון של השנה .  בתרחיש זה ,  שער החליפין הממוצע הוא של 3.79 שקלים לדולר בשנת 2010.בהתבסס על תוצאות שני המודלים בשילוב עם אינדיקטורים נוספים וכוחות כלכליים שאינם מקבלים ביטוי במודלים ,  ההערכה של חטיבת המחקר היא שבמהלך 2010 האינפלציה תתמתן .  האינפלציה לשנה קדימה צפויה להיות בסביבת מרכז תחום היעד .  תוצאה זאת מתקבלת בד-בבד עם עליה של הריבית במהלך שנת 2010 ,  על רקע תהליך היציאה מהמיתון ושיעור הריבית הנמוך בנקודת המוצא .
 
פרוטוקול בנק ישראל :  אי הוודאות לגבי האינפלציה הובילה לקונצנזוס להשארת הריבית ברמת 1.25% במארס
הריבית צפויה להגיע לרמה של 2.4% ברבע האחרון של 2010 ;  שער הדולר צפוי להגיע לרמה של 3.7 שקלים

