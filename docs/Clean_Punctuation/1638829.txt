מנהל השקעות בכיר :  פסגות ידעו היטב מה מתרחש בביתם - מדובר בתיק הנכסים הפרטי של החברה
פעיל :  כולם ידעו שפעילות הנוסטרו של פסגות היא מפלצת שיכולה להשפיע על השערים בבורסה 
" כולם ידעו שפעילות הנוסטרו של פסגות היא מפלצת שיכולה להשפיע על השערים בבורסה .  פסגות ידעו היטב מה מתרחש בביתם כי מדובר בסדר גודל של מיליארדים ואין מישהו בפסגות שלא מכיר את הנוסטרו שהוא תיק ההשקעות העצמי של החברה ",  כך אומר פעיל בכיר בבורסה . " כבר כשפסגות הודיעה לפני חודש שיפסיק את פעילות הנוסטרו ,  השמועות שרצו בשוק אמרו שהבורסה אמרה לפסגות להפסיק את הפעילות או שהיא תפסיק אותן ",  מוסיף הבכיר.חוקרי רשות ניירות ערך פשטו אתמול בערב על משרדי בית ההשקעות הגדול בישראל פסגות .  ככל הידוע ,  החוקרים התמקדו באגף הנוסטרו של בית ההשקעות וכן באגף חבר הבורסה .  במהלך היום נחקרו חלק מהמנהלים ואף בוצעו מעצרים .  החשודים ,  דוד אדרי ושי בן דוד ,  נחקרו על ידי מחלקת החקירות של רשות ניירות ערך בחשד שפעלו יחדיו בדרכי תרמית ,  לאורך תקופה ארוכה ובאופן שיטתי ,  בחשבון הנוסטרו של פסגות בהיקף של מילארדי שקלים .  על פי החשד ,  השניים ניסו לבצע מניפולציה ולהשפיע באופן כוזב על שערים של מגוון ניירות ערך .  זאת ,  על ידי העלאת שערי ניירות הערך והרודתם בהתאם לצרכיהם ,  על מנת להבטיח רווחים לחשבון הנוסטרו של פסגות .  לפני חודש הודיעה פסגות כי סגרה את תיק הנוסטרו שלה .  החשש אז היה כי הידיעה על רכישה או מכירה מתוכננת של ניירות ערך לקופות הגמל או לשאר המוצרים אותם מנהל בית ההשקעות תנוצל על ידי מנהלי הנוסטרו.מנהל בכיר נוסף בשוק ההון אמר כי השמועות על עבירות נוסטרו  ( חשבון ההשקעות העצמי של גוף פיננסי )  וברוקראז' בפסגות רצות כבר כ-10 שנים ,  עוד מתקופת  " פסגות-אופק "  של בנק לאומי .  באותן שמועות הוזכרו השמות הנחשדים במעורבות בפרשה כעת .  העבירה הראשונה בה נחשדים השניים היא front running .  היא מתרחשת כאשר הלקוח מעוניין לקנות ניירות ערך בסכום גבוה ,  ורוכש אותן ביום הקודם לנוסטרו משום שהוא מודע לכיוון הצפוי ולהשפעה העתידית על ניירות הערך .  פסגות עבדה עם גופים זרים רבים ,  שהיו בעלי יכולת מוגבלת לפקח על השוק המקומי.העבירה השנייה נוגעת לעסקה בין הנוסטרו ללקוח .  החשד הוא כי בפסגות מכרו את ניירות הערך שהלקוח היה מבקש לקנות ישירות מחשבון הנוסטרו של החברה ,  בלי שהלקוח היה מודע לכך .  המהלך רשם רווחים חריגים בחשבון החברה.בעבר אותו מנהל בחברה ניהל גם את הנוסטרו וגם את הברוקראז' ,  ולפני כשנתיים נעשתה ,  כביכול ,  הפרדה ,  אך המנהלים בפסגות המשיכו לשבת באותו חדר .  כמו כן ,  לפני כחודשיים ,  כאשר הוזכר העניין ,  הודיעו החשודים כי רוצים להתפטר מיוזמתם ואף נעשתה להם מסיבת פרידה חגיגית .
 
מנהל השקעות בכיר :  פסגות ידעו היטב מה מתרחש בביתם - מדובר בתיק הנכסים הפרטי של החברה
פעיל :  כולם ידעו שפעילות הנוסטרו של פסגות היא מפלצת שיכולה להשפיע על השערים בבורסה

