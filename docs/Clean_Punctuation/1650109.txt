בדרך להתאוששות :  אשראי הצרכנים בארה"ב גדל במפתיע בינואר - בראשונה זה שנה
גדל ב-5 מיליארד דולר בעקבות זינוק בהלוואות לרכישת מכוניות ולמימון לימודים ,  לפי הבנק הפדרלי
אשראי הצרכנים בארה"ב גדל במפתיע בינואר ,  בראשונה זה שנה ,  לאחר 11 חודשים של ירידות - רצף הירידות הארוך ביותר מאז החל הבנק הפדרלי לפרסם נתון זה בשנת 1943 .  אשראי הצרכנים גדל בינואר ב-4.96 מיליארד דולר ,  או קצב שנתי של 2.4% ,  ל-2.46 טריליון דולר ,  מסר היום הבנק הפדרלי .  כלכלנים צפו ירידה של 6 מיליארד דולר באשראי הצרכנים בינואר.הגידול באשראי הצרכנים בינואר היה הראשון מאז ינואר 2009 ,  והגדול ביותר מאז יולי 2008 .  עם זאת ,  אשראי הצרכנים בינואר עודנו היה נמוך ב-4.2% לעומת ינואר 2009.היקף ההלוואות לרכישת מכוניות ,  למימון לימודים וסעיפים נוספים ,  גדל בינואר ב-6.6 מיליארד דולר ,  או קצב שנתי של 5% .  חובות בעלי כרטיסי אשראי בארה"ב ירדו בינואר ב-1.7 מיליארד דולר ,  או קצב שנתי של 2.4% ,  - ירידה חודשית 16 ברציפות ,  רצף הירידות הארוך ביותר מאז החל הבנק הפדרלי לפרסם נתון זה בשנת 1968 .  מוקדם יותר היום מסר משרד העבודה האמריקאי כי שיעור האבטלה בארה"ב נותר בפברואר ללא שינוי ברמה של 9.7% ושוק העבודה איבד פחות משרות מהצפוי .  שוק התעסוקה בארה"ב איבד בחודש שעבר 36 אלף משרות ,  לאחר ירידה של 26 אלף משרות בחודש ינואר ,  מסר משרד העבודה .  כלכלנים צפו כי שוק העבודה איבד בפברואר 68 אלף משרות .  שיעור האבטלה נותר כאמור ללא שינוי ברמה של 9.7% ,  לעומת תחזיות הכלכלנים לעלייה לרמה של 9.8% .
 
בדרך להתאוששות :  אשראי הצרכנים בארה"ב גדל במפתיע בינואר - בראשונה זה שנה
גדל ב-5 מיליארד דולר בעקבות זינוק בהלוואות לרכישת מכוניות ולמימון לימודים ,  לפי הבנק הפדרלי

