משא ומתן לחידוש המלון הראשון בטבריה
לפני שנתיים נרכש המבנה המיועד לשימור על ידי יהודי בריטי ,  שמתכוון להפוך את המבנה לאגף במלון הסקוטי .  בעיריית טבריה מעריכים כי היקף ההשקעה במתחם יגיע לכ-20 מיליון דולר
 >  >  הבעלים של המלון הראשון בטבריה מעוניין להפוך את המבנה ההיסטורי ,  ששימש במשך שנים רבות אכסניה ,  למלון בוטיק .  איסי סכאי ,  יהודי בריטי שרכש את המלון לפני כשנתיים ,  נמצא במגעים להפיכת המבנה לאגף במלון הסקוטי של העיר . " רכשתי את המקום מהלב ולא מהראש ,  במטרה להחזיר את העטרה ליושנה ",  אמר סכאי ל-themarker . " אנחנו נמצאים במשא ומתן מתקדם עם המלון הסקוטי ,  אך עדיין לא נחתם הסכם סופי בעניין ".  מנכ"ל המלון הסקוטי ,  שמעון קיפיניס ,  אישר גם הוא את המגעים .  המלון ,  שנקרא בתחילה מלון טבריה ,  הוקם ב-1896 על ידי ריכרד גרוסמן .  עם אורחיו נמנו חוזה המדינה בנימין זאב הרצל ,  שהתארח בו ב-1898 בעת ביקורו בארץ ישראל .  בעת שהייתו במלון כתב כמה פרקים מספרו אלטנוילנד .  במשך השנים נהפך המבנה לאכסניית נוער בשם אכסניית מיוחס ,  והמבנה הוכרז כמיועד לשימור מחמיר .  בעשור האחרון הפסיקה האכסניה לפעול והמבנה ננטש .  לפני כשנתיים מכרה אגודת אכסניות הנוער בישראל  ( אנ"א )  את המלון לסכאי ,  50 ,  יהודי יליד איראן המתגורר בלונדון והבעלים של חברת בינסאק השקעות .  סכאי ,  שהחליט להפוך את המקום למלון בוטיק יוקרתי ,  שכר את שירותי משרד האדריכלים ישי וילסון ארכיטקטורה ,  שתיכנן את המלון הסקוטי בעיר .  באחרונה הגיש סכאי לוועדה המקומית לתכנון ובנייה טבריה תוכנית להוספת שתי קומות למבנה . " מדובר במבנה בן יותר מ-100 שנה הבנוי מאבן בזלת .  המבנה כולל 70 חדרים על שטח של 4.5 דונמים ,  וממוקם בסמוך לחומה העתיקה בטבריה ",  אומרת האדריכלית עדנה ישי וילסון . " התוכנית שהוגשה עתידה לשמר את האופי הייחודי של המלון ,  ובמקביל להרחיבו ל-120 חדרים ".  בעיריית טבריה מעריכים את כי היקף ההשקעה במתחם יגיע לכ-20 מיליון דולר .  מועצת העיר טבריה אישרה בנוסף מכירת מבנה עירוני סמוך לסכאי ללא מכרז תמורת של 730 אלף שקל ,  בתנאי שהיזם לא יוכל לספסר באדמה שרכש ,  ויתחייב להשלים את בניית המלון בתוך ארבע שנים .  אישור המכירה עדיין טעון את אישורו של משרד הפנים .
 
משא ומתן לחידוש המלון הראשון בטבריה
לפני שנתיים נרכש המבנה המיועד לשימור על ידי יהודי בריטי ,  שמתכוון להפוך את המבנה לאגף במלון הסקוטי .  בעיריית טבריה מעריכים כי היקף ההשקעה במתחם יגיע לכ-20 מיליון דולר

