מוטורולה אישרה את תוכניות הפיצול לשתי חברות נפרדות עד לרבעון הראשון של 2011
חברה אחת תהיה אחראית על חטיבות הסלולר והממירים ,  והשנייה תתמקד ברשתות הוויירלס ועסקי הרדיו
מוטורולה אישרה ביום חמישי את תוכניותיה לארגן את עצמה מחדש בצורת שתי חברות נפרדות עד לרבעון הראשון של שנת 2011 .  חטיבת הטלפונים הסלולריים וחטיבת הממירים לטלוויזיה יאוחדו ויהפכו לחברה-בת שתיסחר בבורסה .  התפצלותה של מוטורולה לשתי חברות נועדה כדי להפוך את מוטורולה לשתי חברות קטנות וממוקדות יותר .  התפצלות החברה תביא להפרדתן של חטיבות אותן רכשה מוטורולה במהלך השנים .  סנג'איי ג'ה ,  מנכ"ל שותף בחברה ,  יעמוד בראשה של חטיבת הטלפונים הסלולריים והממירים ,  מיד עם התפצלות החברה .  שאר חטיבותיה של מוטורולה  חטיבת רשתות הוויירלס וחטיבת עסקי הרדיו יעברו לניהולו של המנכ"ל השותף גרג בראון .  התפצלותה של מוטורולה תיצור שתי חברות עצמאיות ,  אשר כל אחד מהן שווה למחצית מהחברה ,  אשר רשמה הכנסות של 22 מיליארד דולר בשנת 2009 .  חטיבת הסלולר והממירים תמשיך לשאת את השם מוטורולה ,  והיא תעניק רישוי ללא קבלת תמלוגים לחטיבת הרדיו והרשתות להשתמש בשם .
 
מוטורולה אישרה את תוכניות הפיצול לשתי חברות נפרדות עד לרבעון הראשון של 2011
חברה אחת תהיה אחראית על חטיבות הסלולר והממירים ,  והשנייה תתמקד ברשתות הוויירלס ועסקי הרדיו

