דאלאס ניצחה את אוקלהומה סיטי 93:103
למרות ששיחקו ללא דירק נוביצקי רוב המשחק ,  לא התקשו המאבס לנצח בחוץ .  נטס-מג'יק 104:88 ,  יוטה-בלייזרס 96:91
משחקי חג המולד בליגת ה-NBA המשיכו הלילה  ( בין שני לשלישי )  כשהליגה זימנה 10 משחקים ,  אחד מהם של סקרמנטו קינגס ועמרי כספי נגד לוס אנג'לס קליפרס  ( ראו ידיעה נפרדת )  .  דאלאס המשיכה את העונה המצוינת שלה עם ניצחון על אוקלהומה סיטי 93:103 בחוץ ,  בעוד אורלנדו מתחילה להראות שהמגה-טרייד שהיא עשתה לא מכבר היה כדאי מאוד עם ניצחון חוץ 88:104 על ניו ג'רזי .  מינסוטה קצרה ניצחון בית מרשים על ניו אורלינס הלא יציבה 98:113 ,  בעוד יוטה ספגה הפסד ביתי לפורטלנד 96:91 .
 ניו ג'רזי נטס  ( 22:9 )  - אורלנדו מג'יק  ( 12:19 )  104:88
שארלוט בובקאטס  ( 19:10 )  - דטרויט פיסטונס  ( 21:10 )  100:105
אוקלהומה סיטי ת'אנדר  ( 11:21 )  - דאלאס מבריקס  ( 5:24 )  103:93
מילווקי באקס  ( 17:12 )  - אטלנטה הוקס  ( 13:20 )  95:80
מינסוטה טימברוולבס  ( 24:8 )  - ניו אורלינס הורנטס  ( 13:18 )  98:113
ממפיס גריזליס  ( 17:14 )  - טורונטו ראפטורס  ( 20:10 )  85:96
יוסטון רוקטס  ( 15:15 )  - וושינגטון וויזארדס  ( 22:7 )  93:100
יוטה ג'אז  ( 10:21 )  - פורטלנד בלייזרס  ( 15:16 )  96:91
גולדן סטייט ווריורס  ( 18:12 )  - פילדלפיה סיקסרס  ( 19:12 )  95:110
סקרמנטו קינגס  ( 23:5 )  - לוס אנג'לס קליפרס  ( 22:10 )  100:99
הקבוצה של ריק קרלייל הוכיחה שהיא לא רק דירק נוביצקי אלא יותר מכך .  הפורוורד הגרמני המצוין נחת לא טוב על הקרסול כבר בתחילתו של הרבע השני והושבת לאורכו של כל המשחק .  גם בהיעדרו ,  הצליחה הקבוצה הטקסנית לגבור בחוץ  ( ניצחון שישי ברציפות לדאלאס )  על מערבית מתעתעת ,  שעדיין לא יודעת לשמר יציבות - מישהו אמר קבוצה צעירה ?  עד היציאה שלו מהמשחק קלע נוביצקי 13 נקודות ,  ובהיעדרו מי שלקח את המושכות היה קארון באטלר כשהוביל את המאבס עם 21 נקודות ,  בעוד שון מריון תקע 20 מהספסל והוסיף 9 ריבאונדים .  ג'ייסון טרי תרם 13 ו-8 אסיסטים ,  טייסון צ'נדלר עם 7 נקודות ו-10 ריבאונדים ,  ג'ייסון קיד היה קרוב מאוד-מאוד לטריפל דאבל עם 10 נקודות ,  10 אסיסטים ו-9 ריבאונדים ,  קווין דוראנט הוליך את הת'אנדר עם 28 נקודות ,  ג'יימס הארדן 18 ,  ראסל ווסטברוק הוסיף 15 ו-7 אסיסטים .
 ניו ג'רזי נטס  ( 22:9 )  - אורלנדו מג'יק  ( 12:19 )  104:88
הקבוצה מפלורידה נתקעה באוטובוס הראשון שבא לקחת אותה לארנה ושחקניה חזרו ברגל למלון ,  האוטובוס השני כבר הצליח לפלס את דרכו בשלג הגבוה שנערם בניו ג'רזי ,  ובכל זאת למרות שהגיעו זמן קצר לפני פתיחת המשחק הצליחו המג'יק להתגבר על הקבוצה החלשה של אייברי ג'ונסון .  כבר בפתיחת המשחק ספג דוויט הווארד עבירה טכנית בגין טראש טוק עם ספסל הנטס ,  זו הייתה עבירה טכנית מספר 13 שלו מאז פתיחת העונה .  תירגע .  כשנותרו 0.06 שניות לסיום הרבע השני שלח גילברט ארינאס זריקה משוגעת משלושת רבעי מגרש ,  הכדור פגע בטבעת ,  פגע בלוח ה-24 וחדר לסל .  רק בשביל הסל הזה היה שווה להביא את אייג'נט זירו .  הידו טורקוגלו סיים עם 20 ו-7 ריבאונדים ,  סופרמן עם 19 נקודות ו-13 ריבאונדים .  דווין האריס קלע 24 לנטס ,  ברוק לופז הוסיף 20 ו-7 ריבאונדים ,  כריס האמפריס 7 נקודות ו-11 ריבאונדים .
" אלוהים הוא די ג'יי ",  שרו פעם ,  ודי ג'יי אוגוסטין הרגיש לפחות כמו העוזר שלו כשסיים משחק עם שיא עונתי של 27 נקודות כדי להוליך את הבובקאטס לניצחון ראשון בעידן פול סילאס ,  המאמן הזמני של הקבוצה אחרי התפטרותו של לארי בראון .  סטיבן ג'קסון עזר לו עם 23 נקודות ו-9 ריבאונדים ,  כאשר מן העבר השני צ'רלי וילנואבה רשם משחק טוב מאוד של 25 נקודות .  טיישון פרינס ובן גורדון קלעו 17 נקודות כל אחד .
 מילווקי באקס  ( 17:12 )  - אטלנטה הוקס  ( 13:20 )  95:80
הקבוצה מג'ורג'יה פתחה פער מבטיח כבר אחרי המחצית הראשונה של 15 נקודות  ( 42:57 )  והיא שמרה עליו בדיוק עד סיומו של המשחק .  אל הורפורד ציין דאבל-דאבל נאה של 18 נקודות ו-12 ריבאונדים ,  כשג'ו ג'ונסון קלע 15 נקודות ומסר 6 אסיסטים .  את הבאקס הובילו ג'ון סלמונס עם 18 נקודות ,  קיאון דולינג שתרם 15 ו-9 אסיסטים ואנדרו בוגוט עם 14 נקודות ו-11 ריבאונדים .
 הזאבים לא ירדו מ-27 נקודות לרבע בכל אחד מהרבעים במשחק ,  בעוד ההורנטס ,  מלבד הרבע הראשון בו הם קלעו 35 נקודות ,  לא הצליחו לעמוד בקצב של המארחים .  ההורנטס פתחו את העונה מצוין אבל ממשיכים אותה באופן מקרטע למדי ולא יציב .  אולי הם כבר חושבים על צמד המשחקים הבא המחכה להם בקרוב נגד הסלטיקס והלייקרס ,  שם הם אולי יראו שהם שווים יותר .  מייקל ביזלי רשם משחק גדול של 30 נקודות ,  9 ריבאונדים ו-7 אסיסטים ,  בעוד ווסלי ג'ונסון המטיר 24 נקודות ,  קווין לאב עם 16 נקודות ו-11 ריבאודים ,  לוק רידנאור עם 12 ו-11 אסיסטים .  דייויד ווסט הוביל את ההורנטס עם 23 נקודות ,  כריס פול הוסיף 22 נקודות וחילק 13 מתנות .
 ממפיס גריזליס  ( 17:14 )  - טורונטו ראפטורס  ( 20:10 )  85:96
הראפטורס הובילו כבר ב-12 במשחק ,  אבל ממשיכים להוכיח שהם לא בדיוק מאריות הליגה .  הדובים התעוררו משנתם ברבע השני והשלישי כאשר קלעו 32 ו-29 נקודות ,  בהתאמה .  זק רנדולף ציין 21 נקודות ו-8 ריבאונדים כשרודי גיי גיבה אותו עם 18 ו-6 אסיסטים ,  לינאס קלייזה הוביל את הקבוצה מקנדה עם 22 נקודות ,  כשדמאר דרוזן תרם 18 נקודות ,  ג'ואי דורסי קלע 10 והוריד 13 כדורים חוזרים .
 הקבוצה מעיר הבירה החזיקה מעמד עד כשתי דקות לסיומו של המשחק ,  אבל אז הטילים פתחו מבערים ועפו לניצחון .  אחרי פתיחת העונה האיומה שלהם הרוקטס משווים את המאזן ומקווים לעלות לחיובי בקרוב כדי לשפר עמדות במערב הפרוע .  קווין מרטין עבד שעות נסופות וקלע 20 נקודות ב-כ-32 דקות והוריד אף 7 ריבאונדים ,  שיין באטייה וארון ברוקס הוסיפו 15 נקודות כל אחד .  קירק היינריך הוביל את הקבוצה המנוצחת עם 19 נקודות ,  ניק יאנג העמיד שורה מעניינת של 18 נקודות ללא אף ריבאונד או אסיסט ,  בעוד אנדריי בלאטץ' תרם 17 ו-14 ריבאונדים .
 יוטה ג'אז  ( 10:21 )  - פורטלנד בלייזרס  ( 15:16 )  96:91
הקבוצה מאורגון הגיעה למשחק בסולט לייק סיטי עם מאזן חוץ רע ביותר של שבעה הפסדים בשמונת משחקי החוץ האחרונים שלה ,  אבל סטטיסטיקה נועדה שישברו אותה ודווקא במדינת המורמונים השיגה הקבוצה של נייט מקמילן ניצחון חוץ נאה .  למרקוס אולדריג' הצטיין עם 26 נקודות ו-7 ריבאונדים ,  בעוד אנדרה מילר קלע 17 נקודות ,  מרקוס קמבי 4 ו-12 ריבאונדים .  דרון וויליאמס רשם משחק אדיר  ( אבל מה זה עוזר כשלא מנצחים ?  )  של 31 נקודות ו-6 אסיסטים .
 גולדן סטייט ווריורס  ( 18:12 )  - פילדלפיה סיקסרס  ( 19:12 )  95:110
הקבוצה מאוקלנד רשמה ניצחון שלישי ברציפות כשמונטה אליס ,  שנבחר לשחקן השבוע בקונפרנס המערבי לאחר שרשם ממוצע נהדר של 39.7 נקודות בשלושת משחקיו האחרונים ,  הסתפק הפעם ב-22 נקודות ורשם שיא עונתי של 12 אסיסטים .  דורל רייט קלע 28 נקודות ,  דייויד לי עזר עם 21 נקודות וקטף 16 ריבאונדים .  ג'רו הוליידי יודע שלא כל יום חג ,  כשקלע 23 נקודות ומסר 11 אסיסטים ,  אבל הפסיד .  ג'ודי מיקס עם תרומה של 19 נקודות ,  אלטון ברנד 16 ו-16 ,  ספנסר יוז 9 נקודות ו-12 ריבאונדים .
 
דאלאס ניצחה את אוקלהומה סיטי 93:103
למרות ששיחקו ללא דירק נוביצקי רוב המשחק ,  לא התקשו המאבס לנצח בחוץ .  נטס-מג'יק 104:88 ,  יוטה-בלייזרס 96:91

