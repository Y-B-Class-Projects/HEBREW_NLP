קבוצת רכישה ביוזמת העירייה 
בעל הבית
 >  >  בעיריית כפר סבא מאמינים כי הם יכולים לארגן את קבוצות הרכישה טוב מכולם .  ב-2007 זכו 272 משפחות מכפר סבא לרכוש דירות במתחם כפר סבא הצעירה בהנחות משמעותיות של 20%-25% ממחיר השוק .  הדבר התאפשר הודות לפרויקט שיזמה העירייה למכירת דירות לזוגות צעירים ,  במסגרת של קבוצת רכישה שאותה אירגנה היא עצמה .  אחרי הליך של סינון הבקשות  ( יותר מ-3,000 בקשות )  נבחרו חברי הקבוצה שעמדו בקריטריונים שקבעה העירייה בהגרלה פומבית ,  ואלה רכשו קרקע פרטית שהיתה בידי העירייה .  החברה הכלכלית של עיריית כפר סבא הייתה זו שאירגנה את הפרויקט .  לדברי אלון וינגרטן ,  העומד בראשה ,  מדובר בדרך הנכונה ביותר עבור עיריות ורשויות מקומיות לעזור לזוגות הצעירים .  במסגרת הקבוצה קנו הרוכשים דירות 4 חדרים במחיר שנשמע כיום חלומי - 850-900 אלף שקל : " לא נכון יהיה להשוות את המחיר ששולם לפני 3.5 שנים לזה של עכשיו ,  שנע בין 1.4 ל-1.5 מיליון שקל לדירות מסוג זה בעיר .  באותם ימים המחירים בפרויקט היו נמוכים ב-20%-25% מהמחירים המקובלים בעיר . " המודל שקיימנו הוא נכון ביותר עבור רשויות מקומיות ,  הרבה יותר ממקומות שמשחררים סיסמאות על הורדות מיסוי והיצף קרקעות ".  לדברי וינגרטן ,  העירייה בוחנת כיום שני פרויקטים חדשים באותה המתכונת .  לדבריו ההליך נמצא בראשית הדרך ועל כן הוא מסרב לחשוף את מיקום הקרקעות ,  אך לגבי אחת מהן הוא מספר שהיא בעלת פוטנציאל לבניית 200 דירות - כך שבמידה שהפרויקט יתרומם ,  רבים מתושבי העיר ייהנו ממנו . " לטעמי ,  כל רשות מקומית צריכה לאתר קרקעות לפרויקטים כאלה ,  אם אלה קרקעות פרטיות ואפילו קרקעות של המינהל ",  הוא אומר .  האם קבלנים שבונים בעירכם לא יתמרמרו שהעירייה הופכת לגורם מתחרה ?   " אני חושב שאנחנו לא מתחרים ביזמים הפרטיים .  כשהתחלנו לשווק את כפר סבא הצעירה ,  קיבלנו פניות מקבלנים ומהתאחדות הקבלנים שאנחנו פוגעים בהם ,  והסברנו שאנחנו לא מתחרים על רכישת קרקעות מולם .  יש לנו קרקע בבעלותנו ואנחנו יכולים למכור אותה או לעשות פרויקט כזה באופן עצמאי ,  שזה מה שעשינו .  בסך הכל קיבלנו עבור הקרקע מחיר מלא ,  כך שהכסף גם חוזר בחזרה לתושבי העיר ". 

קבוצת רכישה ביוזמת העירייה 
בעל הבית

