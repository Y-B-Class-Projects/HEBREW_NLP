ארה"ב :  בתי הכנסת ברחבי שיקגו בכוננות
ה-FBI מסר כי יש לנהוג במשנה זהירות לגבי כל חבילה חשודה שממוענת לארה"ב . " על כל הכנסיות ,  בתי הכנסת והמסגדים בעיר לשמור על ערנות ".  רב בשיקגו : " לא מתכוונים להתחבא "
 בתי כנסת ברחבי שיקגו שבמדינת אילינוי ארצות הברית הוזהרו אמש  ( שישי )  בידי גורמי ביטחון במדינה לבדוק חבילות חשודות מחו"ל .  זאת בעקבות חשיפתם של שני מטענים שנשלחו מתימן ויועדו למוסדות יהודיים בשיקגו אשר נתפסו באיחוד האמירויות ובבריטניה .  
מה-FBI נמסר כי יש לנהוג במשנה זהירות לגבי כל חבילה חשודה שממוענת לארצות הברית . " מכיוון ששתיים מהחבילות החשודות שנתפסו מוענו למוסדות דתיים בשיקגו ,  על כל הכנסיות ,  בתי הכנסת והמסגדים בעיר ובאזור כולו לשמור על ערנות ודריכות לגבי כל חבילה שלא ציפו לה ,  במיוחד אם היא נשלחה מחו"ל ".  
דוברת הפדרציה היהודית בשיקגו לינדה האס אמרה כי הפדרציה נתבקשה להגביר ערנות נוכח החבילות החשודות . " קיבלנו הודעה שבתי הכנסת צריכים להיות בערנות מוגברת ",  אמרה האס . " אנו נוקטים באמצעי הזהירות המתבקשים ומייעצים לבתי הכנסת המקומיים לעשות כך גם כן ". 
הליגה נגד השמצה מסרה כי הודיעה לבתי כנסת ברחבי ארצות הברית להגביר את האבטחה בחדרי הדואר וזאת לאחר שגורמי ביטחון יידעו את הארגון על  " דיווח על איום למוסדות יהודיים בצורה של חבילות שנשלחו מחו"ל ,  במיוחד מבריטניה ,  תימן וערב הסעודית ".   
" אנו בדרך כלל מאוד זהירים לגבי חבילות שמגיעות לבתי הכנסת ומקבלים רק את אלה שאנו מצפים להן או שנשלחו ממוען מוכר ",  אמר סטיבן בוב ,  רב בבית כנסת בפרבר במערב שיקגו . " היו היינו עוד יותר זהירים ".  בוב הוסיף כי חשיפת המטענים עוררה תגובות רבות בקרב הקהילה היהודית בשיקגו אך כי לדעתו תפילות השבת יתקיימו כמתוכנן . " אנו חיים בעולם בו חיים גם אנשים שעוינים לנו ואנו רוצים להגיב לעוינות זו בזהירות ",  אמר . " אך בו זמנית אנו לא מתכוונים להתחבא במרתף ". 

ארה"ב :  בתי הכנסת ברחבי שיקגו בכוננות
ה-FBI מסר כי יש לנהוג במשנה זהירות לגבי כל חבילה חשודה שממוענת לארה"ב . " על כל הכנסיות ,  בתי הכנסת והמסגדים בעיר לשמור על ערנות ".  רב בשיקגו : " לא מתכוונים להתחבא "
 
