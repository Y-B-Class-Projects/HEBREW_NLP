בלגיה :  לפחות 18 הרוגים בתאונת רכבות
שתי רכבות נוסעים התנגשו מחוץ לבריסל.חברת הרכבות מסרה כי לפחות 18 בני אדם נהרגו בתאונה .  תנועת הרכבות באזור נחסמה
 ( צילום :  רויטרס ,  עריכת וידאו :  ענת ברק ,  קריינות :  אילן שניג ) 
לפחות 18 בני אדם נהרגו בהתנגשות בין שתי רכבות נוסעים בבלגיה ,  כך דיווחו היום  ( שני )  גורמים מחברת הרכבות .  ממשרד החוץ הישראלי נמסר כי בשלב זה לא ידוע על נפגעים ישראלים בתאונה .  
התאונה אירעה ליד התחנה בהאלה ,  כ-15 קילומטרים דרום-מזרחית לבריסל ,  במהלך שעת העומס בבוקר ,  לאחר ששלג כבד ירד באזור במשך הלילה . " ההרס הוא עצום "  אמר דובר חברת הרכבות אינפראבל . " גורמים ממשרד התובע הציבורי נמצאים בזירה והם יפקחו על החקירה .  הדאגה הראשונה שלנו היא לקורבנות ".  
הטלוויזיה הבלגית שידרה תמונות מאזור האסון ובהן ניתן לראות בבירור כי הרכבות נמחצו אחת לצד השנייה וכשהקרון הקדמי שלהן מורם באוויר .  ב-BBC דווח כי לפי עדי ראייה ,  נוסעים נזרקו בתוך הקרונות וכי נגרם נזק כבד לקווי המתח בתחנה בבויזינגן ,  מחוז בעיר האלה בו התרחשה התאונה .  בעקבות האירוע הוחלט להפסיק את תנועת הרכבות באזור .  
לפני כתשע שנים נהרגו מספר נוסעים בהתנגשות חזיתית בין שתי רכבות סמוך לעיר פקרוט ,  כ-30 קילומטרים מזרחית לבריסל .
  ( עדכון ראשון :  11:34 ) 

בלגיה :  לפחות 18 הרוגים בתאונת רכבות
שתי רכבות נוסעים התנגשו מחוץ לבריסל.חברת הרכבות מסרה כי לפחות 18 בני אדם נהרגו בתאונה .  תנועת הרכבות באזור נחסמה

