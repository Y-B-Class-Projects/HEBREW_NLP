צה"ל יציג הוכחות מצולמות נגד גולדסטון
ישראל תגיש ביום חמישי לאו"ם את התגובה שלה לדו"ח גולדסטון .  ה"ניו יורק טיימס "  חושף קטעים מהדו"ח המפריכים ,  לטענת צה"ל ,  הריסת תשתיות באופן מכוון .  הפרקליט הצבאי : " דו"ח גולדסטון - שקר מרושע "
 ישראל תעביר דיווח עד סוף החודש למזכ"ל האו"ם באן קי מון באשר לבדיקות של צה"ל בעקבות מבצע  " עופרת יצוקה ".  בחמישי בפברואר מזכ"ל האו"ם ידווח לעצרת הכללית של האו"ם על הפעולות שנעשו בעקבות דו"ח גולדסטון .  עם זאת ,  גורמים מדיניים אמרו לוואלה !  חדשות כי הדיווח יינתן ללא קשר לדו"ח גולדסטון ,  שאיתו ישראל מסרבת לשתף פעולה .  הגורמים המדיניים הבהירו כי  " איננו מכירים בתוקפו של הדו"ח ,  אך אנו נותנים אמון במזכ"ל האו"ם ומעוניינים לעבוד בשיתוף פעולה ,  כפי שהיה בסיכום עם אנשיו בשבוע שעבר אשר לפנים משורת הדין ישראל הסכימה לפצות על הפגיעה במבנים של האו"ם שנמצאים ברצועת עזה במהלך מבצע עופרת יצוקה ".  
העיתון האמריקאי הניו יורק טיימס פרסם מספר תגובות מדו"ח התגובה של ישראל .  המטרה המרכזית של דו"ח התגובה היא להוכיח כלא נכונה את מסקנתו החמורה של דו"ח גולדסטון ,  לפיה מותם של אזרחים חפים מפשע והריסת התשתית האזרחית היו חלק מתוכנית רשמית לעשות טרור לאכלוסייה הפלסטינית .  
דו"ח התגובה ,  אשר הוכן על ידי המועצה לביטחון לאומי ,  משרד המשפטים ,  משרד החוץ והפרקליטות הצבאית ,  יימסר לאו"ם ביום חמישי הקרוב .  אחד מהנושאים אליהם מתייחס דו"ח התגובה הוא הריסתה של טחנת הקמח היחידה בעזה .  דו"ח גולדסטון קבע כי הטחנה  " נפגעה במהלך התקפה אווירית ,  ככל הנראה בידי מטוס F-16 ".  חוקרי צה"ל אומרים כי יש בידיהם הוכחות מצולמות לכך שטענה זו המופיעה בדו"ח היא שקרית .  
מחקירת צה"ל עולה כי הטחנה נפגעה בטעות מירי ארטילרי במהלך חילופי יריות עם חמאס .  הבדל זה בין הממצאים חשוב שכן דו"ח גולדסטון קובע כי  " הריסת הטחנה בוצע כחלק מהמטרה למנוע מהאוכלוסייה האזרחית בעזה אמצעי מחיה ",  דבר שהוא פשע מלחמה באופן מובהק .  
נושא נוסף אליו מתייחס הדו"ח עוסק בהריסתו של מתקן לטיהור מי שפכים אשר בעקבות הריסתו זרמו מי ביוב רבים החוצה .  דו"ח גולדסטון טוען כי המתקן נפגע על ידי טיל ישראל בתקיפה  " מכוונת אשר תוכננה מראש ".  לפי תחקיר צה"ל אין לו כל מעורבות בהריסתו של המתקן .  תחקיר צה"ל מציע כי ייתכן שהמתקן נהרס כתוצאה מחומרי נפץ של חמאס .
 דו"ח גולדסטון קבע כי  " הריסת מתקנים לאספקת מזון ,  מערכות של תברואה ,  מפעלים ובתי מגורים הם תוצאה של מדיניות מכוונת ושיטתית של צבא ישראל ".  הדו"ח הוסיף כי ישראל ניהלה  " מתקפה מכוונת וחסרת פרופורציה שמטרתה להעניש ,  להשפיל ולעשות טרור לאוכלוסייה האזרחית בעזה ,  להפחית באופן ניכר את יכולתה הכלכלית לעבוד ולדאוג לעצמה ולכפות עליה תחושה גדולה של תלות ופגיעות ".  
הפרקליט הצבאי הראשי של צה"ל ,  אלוף אביחי מנדלבליט אמר כי טענות אלה מרחיקות לכת מעבר לכל הדברים בהם הואשמה ישראל . " קראתי את כל הדו"חות .  מהדו"חות של ארגון  " משמר זכויות האדם ",   " אמנסטי "  והליגה הערבית ,  אמר בראיון לעיתון . " ערכנו חקירות על 140 תלונות .  כאשר אתה קורא את הדו"חות האחרים ואת התלונות אתה מבין בדיוק כמה אכזרי דו"ח גולדסטון .  הדו"ח מציג את צה"ל כמי שהתכוון לפגוע בתשתית הכלכלית ובאזרחים ,  כאילו זה היה מכוון .  זה שקר מרושע ".  
דו"ח צה"ל צפוי לטעון כי אכן בוצעו טעויות ,  אך כי ישראל אינה אשמה בביצוע פשעים חמורים .  הוא יטען כי יש להתאים את חוקי המלחמה לסוג הלוחמה הלא סימטרית שישראל מתמודדת עמה :  לחימה נגד כוח צבאי שמתערבב בתוך האוכלוסייה האזרחית במכוון .
 עדכון ראשון :  21:13

צה"ל יציג הוכחות מצולמות נגד גולדסטון
ישראל תגיש ביום חמישי לאו"ם את התגובה שלה לדו"ח גולדסטון .  ה"ניו יורק טיימס "  חושף קטעים מהדו"ח המפריכים ,  לטענת צה"ל ,  הריסת תשתיות באופן מכוון .  הפרקליט הצבאי : " דו"ח גולדסטון - שקר מרושע "
 
