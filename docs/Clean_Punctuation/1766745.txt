השר לנדאו : " העיכוב בתמר - בלתי נסבל "
 שר התשתיות התייחס לפעולות ועדת ששינסקי ולעיכובים במאגר תמר .  לדבריו ,  בשנת 2013 תוותר מדינת ישראל רק עם ספק זר ואז  " מי שמצפה להכנסות ממסים ,  יוכל לשכוח מהם "
" אין לנו רצון שלספק לא ישראלי יהיה יתרון על ספק ישראלי "   כך אמר היום  ( ראשון )  שר התשתיות עוזי לנדאו בהתייחסו לעיסוק בתמלוגי הגז של מדינת ישראל .  לדבריו , " לא בריא שלמשק יש ספק זר שמחזיק את ישראל .  זוהי תלות שישראל לא תוכל להרשות על עצמה .  העיכוב בתמר הוא עיכוב בלתי נסבל ".  
לנדאו אמר כי אנשי משרדו יעשו כל שביכולתם לפיתוח מאגרי הגז ללא כל עיכוב  " בגלל שלעם ישראל מגיע ליהנות מאוצרות הטבע שלהם ".  לטענתו ,  ייצור חשמל זול ונקי הוא התוצר של אוצר הגז ,  ו"אחריות המשרד לדאוג שאספקתו תהיה סדירה ".  לנדאו ציין כי אחריות זו ,  מתחלקת בין משרדו לממשלה והעומד בראשה .
 שר התשתיות ציין כי לפי ההערכות ,  בתום 2013 יוותר רק ספק זר שיספק את הגז והאנרגיה לישראל .  וכשהדבר יקרה , " מי שמצפה להכנסות ממסים ותמלוגים ממכירת גז ישראלי יוכל לשכוח מהם ".  
לנדאו הוסיף והתייחס לאי הוודאות שמייצרת ועדת ששינסקי . " עכשיו אנחנו מנסים לבדוק את הכללים .  בדיקה מייצרת אי ודאות ,  למרות שאנו דוחקים בהתקדמות .  בימים האחרונים יש חברות ישראליות שהסתמכו על הגז בתמר ונמצאות במצב שאינן יכולות לסגור עסקה .  אין ודאות בפרויקט והחברות ילכו למקום שמספק גז בוודאות .  הן נדחפות להסכמים עם ספק לא ישראלי יחיד ומאגר הלקוחות של תמר קטן .  לכן גם הכדאיות בהפקת תמר ותזרים המזומנים יקטן .  ברור שכך תמר לא תפותח בזמן ולא ברור מתי היא תפותח .  
לנדאו הוסיף וציין את ההאשמות המוטחות כלפיו בנוגע להעדפת היזמים על פני הציבור . " ההאשמות שאני תומך בטייקונים חסרות שחר ",  אמר והזכיר את פנחס רוטנברג ,  מקים חברת החשמל בישראל ,  כיזם הראשון בישראל בעודו מציין כי  " אין כמוהו ".  
בסיום דבריו אמר לנדאו כי  " אמשיך במסלול של תמר כדי שיהיה קודם כל חשמל  .  חשמל זול ונקי .  ותנאי הכרחי לכך הוא שיהיה גז "  והוסיף כי פנה לראש הממשלה שיתערב וחיבור מהיר של צינורות הגז מאסדת הקידוח בתמר ליבשה . " אני חושב שהאחריות מוטלת על כתפיו של ראש הממשלה ואני מצפה להתערבותו בנושא ". 

השר לנדאו : " העיכוב בתמר - בלתי נסבל "
 שר התשתיות התייחס לפעולות ועדת ששינסקי ולעיכובים במאגר תמר .  לדבריו ,  בשנת 2013 תוותר מדינת ישראל רק עם ספק זר ואז  " מי שמצפה להכנסות ממסים ,  יוכל לשכוח מהם "
 
