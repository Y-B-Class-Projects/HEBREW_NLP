פרק שישי
איך זה שהבחור שרוצה אותנו הוא אף פעם לא הבחור שאנחנו רוצות ?  סיפור בהמשכים
כבר היה די מאוחר ,  בערך 11 וחצי .  ישבתי מול המחשב ובדקתי את אתר בית הספר כל חמש שניות ,  מקווה שיודיעו על ביטולי שעות במערכת מחר .  כבר תכננתי ללכת לישון כשרעש חזק הקפיץ אותי מהכיסא ,  שוב שכחתי להנמיך את הרמקולים ..  .  הרעש שהתגלה כבקשת אישור של מישהו למסנג'ר שלי גרם לי לשפוך את כוס המים שנחה לידי כל מחברת כימיה .  בלי לחשוב הרבה אישרתי את הבקשה והלכתי להביא סמרטוט ,  מקללת בליבי את מי שהחליט לשלוח אותה בלי לדעת בכלל מי הוא .  כשחזרתי חיכתה לי הודעה .

" יעל ?  ",  איזה שאלה טיפשית ,  חשבתי לי והשבתי ," בכבודה ובעצמה ..  מי זה ?  ". "יותם ,  מהמסיבה של ענבל בשבוע שעבר ..  אני לא יודע אם את זוכרת אותי ..  ."  התמונה שלו עלתה לי מיד לראש ,  אותו הבחור שהגיש לי שתייה וייבשתי קשות ." אוקי ",  הרשיתי לעצמי לענות בקרירות ומיד הצטערתי ." אז מה שלומך ?  "  השיחה התגלגלה וגלשה ..  .  התלוננו על בית הספר והמורים ,  על הלחץ והמבחנים ..  .  בכל פעם שהביע התעניינות יותר אישית בי הפניתי אותו לנושא אחר ..  .  חושבת על תומר ועל החיבוק ואוטומטית עוטה חיוך דבילי ומרוצה .  
הצצה חטופה לשעון הספיקה לי לחתוך במהירות את השיחה .  לא שמתי לב שכבר אחרי אחת ,  אני אלך לישון ,  התנצלתי וכיביתי את המחשב .  
Goog morning ,  Good morningנבח עלי השעון המעורר שבפלאפון בקול צרוד ובטון מונוטוני .  השתקתי אותו ונרדמתי בחזרה לעוד כמה דקות יקרות מפז ,  עד שאמא צעקה מהמטבח שאני אקום כבר ,  ושתכף אאחר.מקלחת קצרה והכנתי את התיק ,  נזכרת בעבודת הגשה גדולה באנגלית להיום ..  .  מתחרטת שלא הכנתי אותה אתמול בלילה .  מבט חטוף בפנים של רמי הבהיר לי שמשהו לא בסדר .  אמא הייתה בתקופת לחץ ענקית בעבודה והיא שפכה תסכולים לכל עבר ,  ניכר היה שהיא מוכנה לכל קרב מזדמן .  

יצאתי לבית ספר והתכוננתי לספוג את הצעקות מהמורה לאנגלית ,  זה היה המועד האחרון והחמצתי אותו .  לעזאזל .  התיישבתי בכיסא ,  מריצה בראש תירוצים ויודעת שאף אחד מהם לא ימנע את הטלפון לאמא ..  .  ענבל נכנסה אלי ושני דפי פוליו בידיה . " קחי ",  היא הגישה אותם ולהפתעתי הבחנתי בשמי מתנוסס בתחתיתם .  בתגובה למבט השואל שלי היא משכה את כתפיה לאחרו כלא יודעת ורק אמרה שיותם ביקש שהיא תמסור לי את זה לפני כמה דקות .  חייכתי בשקט ..  נזכרת שאמרתי לו שהמורה הולכת להרוג אותי ,  וכשהציע לעזור לי לעשות אותה עכשיו סירבתי ,  באמת לא היה לי ראש ללמוד .  לא תיארתי לעצמי שהוא יעשה דבר כזה ! 

המשכנו לדבר כמעט בכל ערב ,  ראיתי בו ידיד טוב .  כשהגיע סוף השבוע הפרפרים בבטן התרבו בקצב מפחיד ,  פלאשבקים של החיבוק לא עזבו אותי לרגע ..  .  כל כך ציפיתי לפגוש אותו וכבר תכננתי הכל .  אדפוק לו בדלת כביכול כדי להחזיר לו את המפתח לדירה שלקחתי בשבוע שעבר ואפתח שיחה ,  בתקווה שיזמין אותי לצאת .  כמתוכנן הקשתי פעמיים על דלתו ,  הוא פתח והזמין אותי להיכנס . 

" אני בדיוק עושה קפה ,  כמה סוכר ?  " " בלי ,  תודה ". הוא הגיש לי את הכוס הכחולה והתיישב מולי בכורסא ." תגידי ,  יש לך חבר ? "הרגשתי איך הבטן שלי מתהפכת ..  הראש הסתובב ..  הייתכן ?  ! "לא ",  השבתי בכנות וניסיתי להסתיר את הסומק שעלה בלחיי .  לפני שהספקתי לשאול אותו את אותה שאלה הוא כמו לקח סיכה וניפץ לי את בועת התקווה .
" אחי הקטן בחור מקסים ,  הוא גר פה באזור ונמצא אצלי הרבה .  את כזאת מקסימה וחשבתי להכיר בניכם .  מה את אומרת ?  "" אחיך ..  .  הקטן ..  .  אהה ..  .  אהההה ..  .  כן ..  .  בטח ..  ..  בטח ..  .  נראה ", לא ידעתי איפה לקבור את עצמי .  אחיו הקטן ?  הוא אפילו לא ראה בי כאופציה למישהי שתהיה איתו .  ומה בכלל אני כל כך מתפלאת ?  ידעתי מההתחלה ,  אין סיכוי .  הוא גדול .
 עליתי לדירה של אבא ולא הצלחתי לעצור את הדמעות ,  למזלי הוא בדיוק היה במקלחת מה שנתן לי קצת זמן להתעשת מבלי לעבור חקירה .  תלשתי כמה ציורים שלו מהמחברת והשלכתי לפח ,  אחר כך הוספתי לכמה אחרים מעט קמטים ,  גבות עבות ..  .  הוא לא בשבילי בכל מקרה ,  בוהה בדמות החדשה הנשקפת אלי ומרגישה מעט יותר טוב .
 

פרק שישי
איך זה שהבחור שרוצה אותנו הוא אף פעם לא הבחור שאנחנו רוצות ?  סיפור בהמשכים

