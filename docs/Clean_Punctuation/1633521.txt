12 חודשים רצופים של תשואות חיוביות
הקופות הניבו בדצמבר תשואה חיובית ,  מלבד מיטב תגמולים .  אנליסט מוביל את הקופות מתחילת השנה עם תשואה של 61%
 >  >  ענף הגמל מסיים שנה חלומית  ( 2009 )  באקורד חיובי ,  כשדצמבר היה החודש ה-12 שבו השיגו הקופות בענף תשואות חיוביות של עד יותר מ-1% .  זאת מלבד קופות הגמל מיטב תגמולים ,  שרשמה בדצמבר 2009 תשואה שלילית של 0.08% .  את התשואות הגבוהות בדצמבר רשמו הקופות יהבית של הלמן הלדובי וקרן אור של פסגות ,  שהניבו תשואות של 1.07% ו-1.06% בהתאמה .  בקרב קרנות ההשתלמות רשמה כנרת של פסגות את התשואה הגבוהה ביותר ,  1.19% .  דצמבר הונע בידי המניות הכבדות יותר בשוק . " מניות היתר ירדו בדצמבר ,  ואילו מדד ת"א  ( מעו"ף )  עלה .  בתחום האג"חים ירד האפיק הקונצרני יותר מהממשלתי .  מי שלקח יותר סיכונים הרוויח פחות ",  כך אמר אילן ארצי ,  מנכ"ל הגמל של הדס ארזים . " מצד שני האג"ח ארוכות הטווח הפסידו יותר מהקצרות .  לדוגמה ,  איגרות החוב הממשלתיות הארוכות ירדו בכ-3% בדצמבר .  כך שמי שישב בחודש החולף בקופות אג"ח הפסיד לא מעט לעומת מי שישב בקופות כלליות ,  שנהנה מהעליות במניות הגדולות ",  הוסיף ארצי .  מתחילת 2009 רשמו הקופות הכלליות תשואות מצטברות שנעו בטווח שבין 29% שהניבה הקופה של מנורה ,  מבטחים תגמולים ופיצויים ,  לבין 61% שרשמה קופת הגמל של אנליסט ,  גמל כללי .  אנליסט ,  שב-2008 הסבה למשקיעיה הפסד חריג של יותר מ-30% ,  הצליחה בשנה האחרונה לסגור את ההפסד כולו ואף להניב מתחילת 2008 תשואה מצטברת של כ-17% .  בכך הצליחה להתברג לחמישייה המובילה בטבלת התשואות המצטברות מתחילת 2008 .  אג"ח במחירי מציאה  " 2009 היתה רברס של הפאניקה שהיתה ב-2008 .  במהלך אותה פאניקה ליקטנו אג"ח שנסחרו במחירים כמעט הזויים .  האמנו שיגיע תיקון חד ,  אף שלא צפינו את העוצמה והמהירות שלו .  הקופות שלנו ירדו משמעותית ב-2008 ,  אך לא נבהלנו והצלחנו לתקן .  מי שלא ניצל את הירידות הפסיד הרבה כסף ",  כך אמר יו"ר אנליסט ,  שמואל לב .  לדבריו ,  בתקופה האחרונה הגדילה אנליסט את רמת הנזילות בקופות עד לכ-20% . " לשם השוואה ,  לפני שנה היינו עם נזילות של פחות מ-5% .  אחרי כל העליות שהיו הקטנו את רמת הסיכון ומכרנו מניות ואג"ח שאנחנו חושבים שמיצו את עצמן ",  הוסיף לב .  בהתמקדות על ביצועי הקופות הגדולות מתחילת 2009 ,  השיגה קופת תמר של כלל את התשואה המצטברת הגבוהה ביותר - 36.28% . " המשבר של 2008 לימד אותנו שהדינמיקה היום היא הרבה יותר מהירת ממה שהכרנו בעבר .  מי שהקפיד למרות המשבר להישאר באותם המסלולים ולא שינה דבר - הרוויח בגדול .  איתרנו הזדמנויות באג"ח הקונצרניות וזה נתן לנו ערך מוסף ",  אמר דן פנחסי ,  מנכ"ל הגמל בקבוצת כלל .  בניגוד לאנליסט בכלל לא פעלו בחודשים האחרונים להגדלת הנזילות . " השוק התייצב ורמת הנזילות בקופות שלנו כיום היא די קבועה .  אלו קופות לטווח ארוך ,  ומטבע הדברים לא מנסים להמר על לוחות זמנים .  לעומת זאת ,  בקרנות ההשתלמות יש לנו רמת נזילות גבוהה יותר ,  כדי לעמוד במשיכות האופייניות שם ",  אמר פנחסי .  במבט על תשואות מצטברות מתחילת 2008 ,  מובילות הקופה של בית ההשקעות ילין לפידות ,  שרשמה תשואה של 14.32% .  אחריה נמצאת תגמולים של דש .  במקום השלישי והרביעי ממוקמות שתי הקופות של כלל ,  תמר וגפן .  דש וילין לפידות מובילות גם את טבלת קרנות ההשתלמות עם תשואות מצטברות מתחילת 2008 של 19.3% ו-14.22% בהתאמה .  בתחתית טבלת התשואות המצטברות מתחילת 2008 מצויות הקופות שרכשה פסגות מפריזמה - קרן אור עם תשואה שלילת של 6.25% וקרן ההשתלמות כנרת עם תשואה שלילית של 2.27% . " באופן כללי החלוקה בין 2010 ל-2009 היא מלאכותית ,  אך אין סיכוי שנחזור השנה על הביצועים של 2009 ",  טען דב ילין ,  מנכ"ל ,  מנהל ההשקעות ושותף בבית ההשקעות ילין לפידות . " אי אפשר להצביע על מרכיב אחד דומיננטי שתרם לתשואה שלנו .  מה שאפשר לומר בוודאות הוא שלא מניות היתר תרמו .  המשקל הכולל של מניות היתר בקופה הכללית שלנו הוא 6% בלבד ",  הוסיף ילין .  יאיר לפידות ,  גם הוא מנכ"ל ושותף בילין לפידות ,  מזהה גורם אפשרי שעזר לתוצאות של בית ההשקעות . " עובדה שעזרה לנו היא שזיהינו בצורה טובה את בועת הנדל"ן בחו"ל ,  ובמזרח אירופה בפרט .  כך נמנענו מלהשקיע במניות שקשורות לנדל"ן הבעייתי הזה ",  הוא אמר .  גם בילין לפידות הגדילו בחודשים האחרונים את הנזילות בקופות . " גם השקעה באג"ח לטווח קצר נחשבת מבחינתי להגדלת נזילות .  התיק כיום פחות אגרסיבי והנזילות האפקטיבית מתקרבת ל-10% ",  ציין לפידות .  בטבלה המתפרסמת בכתבה מפורסם מדד עקביות שפיתחה חברת קלי שוקי הון .  המדד בודק את עקביות התשואות שעשו הקופות על פני תקופה של 36 חודש לאחור .  המספר במדד משקף את אחוז הפעמים שבו השיגה קופת הגמל תשואה חודשית יותר מהממוצע של הקבוצה שאליה היא משתייכת מבחינת דרגת סיכון .  בראש המדד הזה ניצבות הקופות של ילין לפידות ודש עם עקביות של 66.7% .  עקביות נמוכה ניתן למצוא בקופות שרכשה פסגות מפריזמה ,  בקופות של אקסלנס ,  הלמן הלדובי והדס ארזים .
 
12 חודשים רצופים של תשואות חיוביות
הקופות הניבו בדצמבר תשואה חיובית ,  מלבד מיטב תגמולים .  אנליסט מוביל את הקופות מתחילת השנה עם תשואה של 61%

