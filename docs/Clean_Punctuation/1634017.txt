 " חלק מ'ציידי השיטפונות' הם חסרי אחריות "
 באזור הנגב לא מופתעים ממותם של אלה שהגיעו לחזות בפלא השוצף . " חסרי האחריות ,  הם לרוב אלה שהכי פחות מודעים לעוצמה ".  ה"ציידים "  מוזמנים להמשיך בתחביבם ,  אך בזהירות
 ( צילום :  אמיל טבוסוב ,  שי מכלוף .  קריינות :  אילן שניג .  עריכה :  דורון שטיין ) 
אנשי יחידות החילוץ בנגב פעלו אתמול  ( שני )  במרץ על מנת לסייע בחילוצם של מטיילים שנלכדו עם כלי רכבם .  חלק מאותם מטיילים שנלכדו והמתינו לסיוע ,  לא נקלעו למקום בטעות .  אלה הם  " ציידי השיטפונות "  - אנשים שתחביבם הוא לנסוע לאזור בו צפוי להיות שיטפון על מנת לצפות במחזה המרהיב .  
חנן אפריאט ,  מפקד יחידת החילוץ הר הנגב ,  סיפר לוואלה !  חדשות על התופעה המרגשת מחד ומסוכנת מאידך .  לדבריו , " אפשר לחלק אותם לשני סוגים :  אחראים וחסרי אחריות .  חסרי האחריות הם לרוב אלה שהכי פחות מודעים לעוצמה של מה שעומד מולם וזה השיטפון .  בטח אירוע כמו שהיינו עדים לו ביומיים האחרונים .  הניסיון להעביר את הרכב המשופר או החדש במבחן המים ,  טומן בחובו בעיה בסיסית :  יש פה עסק עם מים זורמים ". 
בנוגע לבעיית הכנסיה למים ,  אמר אפריאט כי  " זה משהו שהנהגים לא מודעים אליו .  יש לחץ שהמים מפעילים על צד האוטו .  כל העוצמה של המים דוחפת אותך כל הזמן וככל שאתה מעמיק ,  העוצמה הזו גדלה .  ראינו בנחלים משאיות של כמה טונות והשיטפון פשוט לקח אותן .  קל וחומר על ג'יפ שמקסימום שוקל שני טון ".  
התחביב גובה לא פעם מחיר כבד כפי שקרה אתמול כאשר רכב התהפך בנחל הערבה ,  שני נוסעיו נהרגו ונוסע נוסף נפצע באורח קל . " המחיר הוא אובדן החיים ,  הפגיעות בגוף .  זה מקומם .  מתנדבים עוזבים הכל ומתעסקים בחסרי אחריות .  אני חילצתי בגזרת הר הנגב אתמול קרוב ל-30 איש ",  הוסיף אפריאט .
 מחיר המרדף אחרי השיטפונות לא מתבטא רק בחיי אדם . " אף פעם לא נעשה אומדן של כמה כסף זה עולה .  בהערכה הכי נמוכה מדובר לדעתי בסביבות ה-100 אלף שקלים ".  
אפריאט הוסיף כי  " היו כל כך הרבה אזהרות בתקשורת ,  פקחים הזהירו את המטיילים ובכל זאת אנשים נכנסו לפינות האלה .  זה הישראלי המצוי שעושה דווקא ". 
מירב איילון ,  דוברת קיבוץ עין גדי ,  סיפרה לוואלה !  חדשות על הבעיתיות בתחביב . " יש בעיה שתרבות ה'סמוך' הופכת את החוויה הזו לחוויה טראגית .  כל אחד שיש לו ג'יפ חושב שהוא יודע יותר טוב מכולם ומה אנחנו 'ילידי המקום' מבינים .  אנחנו ,  בקיבוץ ,  מארגנים טיול מסודר לראות את השיטפונות .  ואז אפשר לראות את ה'דגנרטים' האלה שיודעים יותר טוב מהמשטרה ומאיתנו .  במצב כזה זה גובה מחיר .  מחיר בחיי אדם ,  מחיר של מתנדבים ,  של חילוץ ".  איילון הוסיפה כי בשבוע האחרון נרשמה תנועה ערה של ציידי השטפונות .
 עם זאת ,  טוענים איילון ואפריאט כי הם מעודדים את המטיילים להגיע לאזור ולחזות בפלא הטבע שנקרא שיטפון .  לטענתם ,  ישנם מטיילים רבים שמגיעים עם הציוד הנכון למקומות הבטוחים לצפייה בשיטפון ,  ועוברים חוויה מרגשת שלא חווים כל יום . " מאות אנשים הגיעו לשיטפונות לאחר שעשו הכנה .  שניים או שלושה היו מטומטמים .  השאר יודעים ליהנות ",  סיכמה איילון .

" חלק מ'ציידי השיטפונות' הם חסרי אחריות "
 באזור הנגב לא מופתעים ממותם של אלה שהגיעו לחזות בפלא השוצף . " חסרי האחריות ,  הם לרוב אלה שהכי פחות מודעים לעוצמה ".  ה"ציידים "  מוזמנים להמשיך בתחביבם ,  אך בזהירות

