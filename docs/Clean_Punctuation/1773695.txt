בתיה"ח הונחו להחליף בקבוקים עם ביספינול A
משרד הבריאות הזהיר מפני השימוש בבקבוקים שעשויים מפוליקרבונט בשל חשש של חשיפת התינוקות לחומר ביספינול A ,  שעלול לפגוע במוח ,  והורה לבתי החולים שלא להשתמש בבקבוקים אלה
תינוקות הניזונים מבקבוקים העשויים מפוליקרבונט עלולים להיחשף לריכוזים נמוכים של החומר ביספינול A ,  כך הזהיר היום  ( רביעי )  משרד הבריאות .  המשרד הורה לבתי החולים להיערך לשימוש בבקבוקים חלופיים שאינם מכילים ביספנול A עד לחודש יולי בשנת 2011 .  על פי הודעת המשרד ,  מחקרים חדשים בחיות מעבדה העלו חששות לגבי השפעות של ביספינול A בריכוזים נמוכים על המוח ,  ההתנהגות והמערכת ההורמונאלית ,  במיוחד בקרב העובר המתפתח ,  תינוקות וילדים קטנים . 
" על אף העובדה כי הערכות סיכונים שנעשו בארצות הברית ואירופה מראים כי רמות החשיפה בתינוקות אינה עלולה לגרום להשפעות שליליות ,  משרד הבריאות ממליץ ,  על פי עקרון הזהירות המונעת ,  לא להשתמש בבקבוקי תינוקות העשויים מפוליקרבנט ,  המכילים את הכימיקל ביספינול A ",  נכתב בהודעת משרד הבריאות .
 במשרד הבהירו כי ההמלצה ניתנה כדי למזער את חשיפה של תינוקות לביספינול A ככל האפשר .  במשרד הבריאות הורו גם להפסיק את השימוש בבקבוקים המכילים ביספנול A להזנת תינוקות ויילודים המאושפזים בבתי החולים .
 
בתיה"ח הונחו להחליף בקבוקים עם ביספינול A
משרד הבריאות הזהיר מפני השימוש בבקבוקים שעשויים מפוליקרבונט בשל חשש של חשיפת התינוקות לחומר ביספינול A ,  שעלול לפגוע במוח ,  והורה לבתי החולים שלא להשתמש בבקבוקים אלה

