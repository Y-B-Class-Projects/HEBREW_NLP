הוליווד שוכחת את פארה פוסט
האקדמיה האמריקאית לקולנוע שמטה את השחקנית המנוחה מסרטון הזיכרון המסורתי של טקס האוסקר ,  ועוררה מחאות רבות . " אין לכולם מקום ",  השיבה האקדמיה ,  שחשבה שבריטני מרפי יותר חשובה
הוליווד לא עוברת בשתיקה על החלטת האקדמיה שלא להזכיר שלשום בטקס האוסקר ה-82 את פארה פוסט ,  שמתה מסרטן ביוני האחרון והיא בת 62 בלבד .  לקראת האירוע שיערו חבריה ,  בני משפחתה ושאר הצופים בטקס ,  כי האייקון המנוחה תוזכר בסרטון המסורתי ,  שבו הצדיעה האקדמיה לאושיות ההוליוודית שהלכו לעולמם במהלך השנה ,  למשל פטריק סוויזי ומייקל ג'קסון  ( שהלך לעולמו ביום מותה של פוסט )  .  השאלה היחידה היתה עד כמה מרכזי יהיה המקום שיינתן לה  אבל בסופו של דבר היא לא הופיעה בו כלל .
" אנחנו מאוכזבים מאוד ",  אמר למגזין  " פיפל "  האלמן של פוסט ,  ריאן אוניל .  התגובות בטוויטר היו נחרצות יותר   " אי הכללתה של פוסט היא שגיאה חמורה מצד האקדמיה ",  צייץ רוג'ר איברט ,  בכיר מבקרי הקולנוע בארצות הברית  ( שבעצמו ניצל מהמוות בשנה האחרונה )  .  השחקנית האגדית ג'יין פונדה הוסיפה ציוץ מחאה משלה   " לאן נעלמה פארה פוסט ?  היו חייבים לשלב אותה בסרטון ".  ההשמטה גררה גם עשרות אלפי ציוצים וטוקבקים מסתם אזרחים מודאגים .
 האקדמיה סירבה להודות בטעות ואמרה בתגובה כי  " למרבה הצער ,  אין מקום לכולם בסרטון ,  ומדי שנה אנו נאלצים לעשות פשרות כואבות ".  באקדמיה אולי שכחו כי חוץ מהיותה דוגמנית מצליחה והכוכבת של  " המלאכיות של צ'רלי ",  פוסט כיכבה גם בכמה סרטים ,  ובהם  " הנשים של ד"ר T "  של רוברט אלטמן , " המטיף "  של רוברט דובאל והלהיטים  " מרוץ מחוף לחוף "  ו"המירוץ לחיים ",  ואף היתה מועמדת לגלובוס הזהב על הופעתה ב"Extremities ".  
ההשמטה של פוסט זועקת עוד יותר לאור העובדה כי באקדמיה דווקא לא שכחו כמה שמות ,  שקשה להגיד כי הם חשובים יותר מפוסט ,  ביניהם השחקנית קתרין גרייסון ,  היחצ"ן ארתור קנטון ואיש הסאונד נייט בוקסר ,  שלא לדבר על כך שהם דאגו להזכיר כוכבנית בלונדינית מנוחה נוספת וחשובה פחות - בריטאני מרפי .
 
הוליווד שוכחת את פארה פוסט
האקדמיה האמריקאית לקולנוע שמטה את השחקנית המנוחה מסרטון הזיכרון המסורתי של טקס האוסקר ,  ועוררה מחאות רבות . " אין לכולם מקום ",  השיבה האקדמיה ,  שחשבה שבריטני מרפי יותר חשובה

