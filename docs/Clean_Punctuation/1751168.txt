 " חלק גדול מהליכי התכנון נתקע בגלל מחסור בכוח אדם "  
יועצת ועדות הכנסת לענייני הרפורמה בחוק התכנון והבנייה ,  פרופ' רחל אלתרמן : " יש להוסיף מאות תקנים מקצועיים למערכות התכנון ;  יש גבול למידה שבה ניתן לזרז הליכים על ידי שינויים בחוק "
  >  >   " עיר כמו תל אביב צריכה להעסיק יותר מ-100 מתכננים ,  בעוד שבפועל יש בה רק כמה עשרות ;  בנתניה היו צריכים להיות 30 אנשי מקצוע ,  ואילו בפועל מועסקים כחמישה אנשים .  מערכת התכנון בישראל סובלת ממחסור חמור בכוח אדם מקצועי ,  ויש גבול עד כמה שינויים בחוק יכולים לזרז הליכים "  - כך אומרת היועצת של ועדת הכנסת לענייני הרפורמה בחוק התכנון והבנייה ,  פרופ' רחל אלתרמן .  הוועדה ,  שהיא איחוד של ועדות הכנסת לענייני פנים וכלכלה ,  התכנסה אתמול לדיון נוסף בחוק ,  שהתמקד בהרכב המועצה הארצית לתכנון ובנייה ובתפקידיה .  במסגרת הדיון אמרה פרופ' אלתרמן כי חלק גדול מההליכים התכנוניים מעוכבים בגלל מחסור בתקנים במוסדות התכנון ,  שבהם יש רק חמישית מהתקנים המקובלים בעולם . " אני לא אומרת שהרפורמה צריכה לבוא לפני הוספת התקנים או להפך ,  אבל יש להבין את המצב .  מאז שנות ה-80 מנסים לסובב כל ברז שניתן בחוק כדי לצמצם לוחות זמנים ,  אבל יש גבול למה שניתן לעשות .  זירוז הליכים יכול להיעשות בעיקר על ידי חיזוק הזרועות המקצועיות ".  כך למשל ,  בהולנד פיטרו השנה מאות מתכננים ממשרד התכנון הארצי ,  עקב השפל בענף הבנייה .  עם זאת ,  לאחר הפיטורים נותרו במשרד מאות מתכננים אחרים . " אצלנו ,  לעומת זאת ,  בלשכות התכנון המחוזיות עובדים 20 איש .  ב-15 הערים הגדולות יש מחסור של מאות מתכננים ".  לדברי איריס האן ,  נציגת החברה להגנת הטבע במועצה הארצית ,  שהשתתפה בדיון , " הדברים רק מוכיחים כי הדרך המיידית והנכונה לטפל בייעול הליכי התכנון ולהגדיל בכך את מספר יחידות הדיור היא לתגבר את מערכת התכנון ולחזק את מוסדות התכנון ,  לפני שמניפים עלינו את חרב הרפורמה ".  עם זאת ,  אלתרמן הדגישה כי הדבר אינו סותר את הצורך בעריכת רפורמה ,  אם כי לדבריה , " בניגוד למה שרבים סבורים ,  החוק החדש אינו מבזר סמכויות לוועדות המקומיות בצורה מספקת ".  

" חלק גדול מהליכי התכנון נתקע בגלל מחסור בכוח אדם "  
יועצת ועדות הכנסת לענייני הרפורמה בחוק התכנון והבנייה ,  פרופ' רחל אלתרמן : " יש להוסיף מאות תקנים מקצועיים למערכות התכנון ;  יש גבול למידה שבה ניתן לזרז הליכים על ידי שינויים בחוק "
 
