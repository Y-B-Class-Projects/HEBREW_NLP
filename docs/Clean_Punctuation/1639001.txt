עג'מי נוסע לאוסקר
סרטם של ירון שני וסכנדר קובטי הוא הסרט הישראלי השלישי ברציפות המתמודד על האוסקר לסרט הזר הטוב ביותר .  מפיק הסרט ,  מוש דנון : " במשרד אצלנו טירוף ,  זה לא ייאמן ".   " אווטאר "  ו"מטען הכאב "  מובילים עם 9 מועמדויות כל אחד
צילום :  רויטרס
הקולנוע הישראלי עשה זאת שוב .  האקדמיה האמריקאית הודיעה היום  ( שלישי )  כי  " עג'מי "  יתמודד על האוסקר לסרט הזר הטוב ביותר .  בכך ,  הפך סרטם של סכנדר קובטי וירון שני לסרט הישראלי השלישי ברציפות המועמד לפרס האוסקר בקטגורייה הזו ,  אחרי  " ואלס עם באשיר "  של ארי פולמן ו"בופור "  של יוסף סידר .  
ההישג של  " עג'מי "  נחשב ליוצא דופן משתי בחינות .  ראשית ,  בשל היותו פיינליסט באחת השנים החזקות ביותר שידע הקולנוע הלא-אמריקאי ,  ושנית ,  בשל היותו ,  כאמור ,  מועמד שלישי ברציפות מאותה מדינה .  סרטם של קובטי ושני יתמודד מול  " סרט לבן "  של מיכאל האנקה מגרמניה , " חלב הצער "  של קלאודיה יוסה מפרו , " הסוד שבעיניים "  מארגנטינה ו"נביא "  של אודיאר מצרפת .
" לא הרבה האמינו ולכן לא התעסקתי בזה יותר מדי ,  אני שמח שהאמריקאים אוהבים את הסרט הזה .  זה סרט כל כך מיוחד ואחר ",  אמר מפיק הסרט מוש דנון . " במשרד אצלנו טירוף ,  זה לא ייאמן ,  כולם קופצים כאן ". 
את רשימת המועמדים הציגו השחקנית אן האת'ווי ונשיא האקדמיה לקולנוע טום שרק .  בשונה משנים קודמות ,  השנה הוצגו עשרה סרטים בקטגוריית הסרט הטוב ביותר .  המועמדים הם : " אווטאר ",   " מטען הכאב ",   " הזדמנות שניה "   ( "The Blind Side ")  , " תלוי באוויר ",   " יהודי טוב ",   " ממזרים חסרי כבוד ",   " Precious ",   " מחוז 9 "  ו"אינוויקטוס "  ו"למעלה ".  
לפרס הבמאי הטוב ביותר מועמדים זוכת פרס גילדת הבמאים ,  קת'רין ביגלו  ( "מטען הכאב ")  ,  ג'יימס קמרון  ( "אווטאר ")  ,  לי דניאלס  ( "Precious ")  ,  קוונטין טרנטינו  ( "ממזרים חסרי כבוד ")  וג'ייסון רייטמן  ( "תלוי באוויר ")  .  
לצד קטגוריות הסרטים בהם מתרחש קרב ענקים בין  " מטען הכאב "  ל"אווטאר ",  קטגוריות המשחק הן שחזור של המועמדים בטקסים האחרונים וייתכן שאלה מצביעים גם על הזוכים האפשריים - ג'ף ברידג'ס  ( השחקן הטוב ביותר )  ,  סנדרה בולוק  ( השחקנית הטובה ביותר )  ,  מוניק  ( שחקנית המשנה הטובה ביותר )  וכריסטוף וולץ  ( שחקן המשנה הטוב ביותר )  .  
המועמדים לפרס השחקן הטוב ביותר הם זוכה גלובוס הזהב ופרס ה-SAG ג'ף ברידג'ס  ( "Crazy Heart ")  ,  ג'ורג' קלוני  ( "תלוי באוויר ")  ,  מורגן פרימן  ( "אינוויקטוס ")  ,  זוכה פרס השחקן הטוב ביותר בפסטיבל ונציה קולין פירת'  ( "סינגל מן ")  וג'רמי רנר  ( "מטען הכאב ")  .  
המועמדות בקטגורית השחקנית הטובה ביותר הן זוכת גלובוס הזהב וה-SAG סנדרה בולוק  ( "The Blind Side ")  מריל סטריפ  ( "ג'ולי וג'וליה ")  ,  גבורי סידיבה  ( "Precious ")  ,  קארי מוליגן  ( "לחנך את ג'ני ")  והלן מירן  ( "תחנה אחרונה ")  .  
המועמדים בקטיגוריית שחקן המשנה הטוב ביותר הם כריסטוף וולץ  ( "ממזרים חסרי כבוד ")  ,  מאט דיימון  ( "אינוויקטוס ")  ,  סטנלי טוצ'י  ( "The Lovely Bones ")  ,  וודי הרלסון על תפקידו בסרט של הישראלי לשעבר אורן מוברמן  " השליח ",  וכריסטופר פלאמר  ( "תחנה אחרונה ")  .  מוברמן אף מועמד לפרס על התסריט המקורי של  " השליח ",  שם יתמודד מול טרנטינו  ( "ממזרים חסרי כבוד ")  והאחים כהן  ( "יהודי טוב ")  .  
גם בקטגוריית שחקנית המשנה נראה שזכייתה של מוניק  ( "Precious ")  ,  זוכת פרס גלובוס הזהב וה-SAG בטוחה מתמיד ,  לצד מועמדות של אנה קנדריק וורה פרמיגה  ( "תלוי באוויר ")  ,  מגי ג'ילנהול  ( "Crazy Heart ")  וזוכת האוסקר בשנה שעברה ,  פנלופה קרוז  ( "NINE ")  .
 קטגוריות מעניינות נוספות הם פרס לסרט האנימציה ,  שם הפתיע הסרט  " The Secret of Kells "  עם מועמדות לצד  " למעלה ",   " מר שועל המהולל ",   " קוראליין "  ו"הנסיכה והצפרדע ".  סרטים כמו  " פוניו "  ו"גשם של פלאפל "  נותרו בחוץ .
 טקס האוסקר ה-82 ייערך בלוס אנג'לס ויועבר בשידור ישיר בערוצי הסרטים של yes .  את הטקס ינחו השנה אלק בולדווין וסטיב מרטין .
 
עג'מי נוסע לאוסקר
סרטם של ירון שני וסכנדר קובטי הוא הסרט הישראלי השלישי ברציפות המתמודד על האוסקר לסרט הזר הטוב ביותר .  מפיק הסרט ,  מוש דנון : " במשרד אצלנו טירוף ,  זה לא ייאמן ".   " אווטאר "  ו"מטען הכאב "  מובילים עם 9 מועמדויות כל אחד

