גיל בשן מ-IBI על שוק המזון ב-2010 : " שוק המזון הישראלי יהיה מהאחרונים לצאת מהמיתון "
 בבית ההשקעות סבורים כי ישנתן חברות אטרקטיביות יותר להשקעה מאסם ,  משמרים המלצתם לשטראוס על ניטרלי ומעריכים כי ההשקעה במניית שופרסל אינה אטרקטיבית
שוק המזון - מהאחרונים להיכנס למיתון ומהאחרונים לצאת ממנואמירה רווחת היא כי שוק המזון הוא מהאחרונים להיכנס למיתון אך גם מהאחרונים לצאת ממנו .  חברות המזון המקומיות נפגעו בינתיים בצורה מתונה יחסית מהמשבר הפוקד את השווקים .  עיקר האתגרים נובעים מתהליכים מבניים המגברים את התחרות בשוק ופחות מהתנהגות צרכנית שונה .  מניות התחום שנתפסות כדפנסיביות ובצדק רשמו תשואה עודפת על פני מדדי המניות הכלליים בתקופת המשבר ,  ובהתאם רשמו תשואת חסר עם התאוששות השווקים הפיננסים ועליות השערים.באופן כללי ניתן לומר כי יצרניות המזון הישראליות ו נהנות מרווח ותזרים בפעילותן בישראל ,  ובמנועי צמיחה בפעילותן בחו"ל .  מוקדי הרווח המקומיים נמצאים לכל אורך התקופה האחרונה תחת לחץ כשהצרכנים מקצצים בהוצאות על ידי קנייה סלקטיבית יותר ,  במקביל למעבר למוצרים בסיסים יותר וזולים יותר כאלו המשיאים לחברות רווחיות נמוכה יותר.המיתון והחיסכון אצל הצרכנים מעלה את רמת התחרות בענף כאשר המחיר נהפך לשיקול מהותי וזאת כאשר ברקע הולכת ומתגברת חדירת המותג הפרטי המשחק בדיוק על קטגוריית המחיר ,  היצרניות מעמיקות מבצעים וממשיכות להשקיע סכומים גבוהים בפרסום ושיווק וכל אלו באים לידי ביטוי בשורת המכירות והרווח.הפעילות בחו"ל ממשיכה להוות את מנוע הצמיחה העיקרי לחברות .  הן בשטראוס באמצעות פעילות הקפה הבינלאומית והן באסם עם פעילות טבעול ניכרת מגמה של המשך התרחבות למרות המשבר . " אנו מעריכים כי בשנת 2010 עם התאוששות הכלכלה תימשך הצמיחה משופרת לצד שיפור מסויים בשיעורי הרווחיות ",  אומר אנליסט ibi ,  גיל בשן.אסם אכן חברה דפנסיבית שמספקת את התוצאות מדי רבעון ,  היא אף הטיבה להתמודד עם המשבר ,  ועל ידי התייעלות תפעולית ועדכון מחירים הציגה אף גידול ברווח ,  שחלקו נבע ,  להערכת האנליסטים של ibi ,  מירידה דרסטית במחיר התשומות עליהן חשופה החברה  ( חיטה ,  תירס וכד' ) .ב-ibi עדכנו את הערכת השווי לחברה בשיטת dcf ,  השינויים העיקריים במודל הערכת השווי : 	היוון תזרים המזומנים כולל את זה הצפוי מעסקת מטרנה שתחתם כנראה בשבועות הקרובים . 	שיעור הרווחיות בשנה המייצגת במודל עומד על 14.7% בתפעולי בהתאם למקדמי ההתייעלות והרקורד המוכח בשיפור הרווחיות בשנים האחרונות .  סיכום הערכת השווי שפורסמה לאחרונה מוביל למחיר יעד של 49 שקל למנייה בשיעור ההיוון והצמיחה הפרמננטית המצוינים מטה .  אסם הינה חברה טובה אפילו מצוינת אולם מניית החברה כבר משקפת זאת היטב .  פוטנציאל ההתייעלות ,  אפשרויות הצמיחה בחו"ל ,  היציבות בישראל ,  אפילו עסקת מטרנה שטרם נחתמה ,  הכול כבר מתומחר ויתר על המידה.אסם ,  שהפגינה ביצועים עודפים בתקופת המשבר רשמה ביצועי חסר משמעותיים בשנה האחרונה . " אנו מעריכים כי עם מגמת השיפור ישנן חברות אטרקטיביות יותר להשקעה .  להערכתנו ,  במחיר הנוכחי אסם תתקשה להדביק את תשואת השוק .  המלצת הפחת ",  אומר בשן.לאחרונה עדכנו ב-ibi את מודל הערכת השווי הכולל כעת גם את פעילות המים .  שטראוס נסחרת להערכת האנליסטים של ibi מעט מתחת לשווי ההוגן לחברה . " הערכת השווי שלנו שמרנית ,  הן בתחזיות הצמיחה והרווח לשנים הקרובות והן בשיעור ההיוון ,  זאת בשל החשש והסיכון לתוצאות שעלולות לסטות מתחזיתנו מגורמים אקסוגניים כגון שערי חליפין ועליית חומרי הגלם ",  אומר בשן.בשן ממשיך : " אנו רואים פוטנציאל אמיתי בפעילויות המתרחבות מתחום המים והסלטים בארה"ב ולהערכתנו בכוחן לשנות את פני החברה בטווח הארוך .  אלא שפעילויות אלו עדיין קטנות יחסית בתמהיל המכירות והרווח ומוקדם להניח פרמיה משמעותית לשווי ". על פי ibi ,  ברמת המחיר הנוכחית שטראוס אינה צפויה להציג תשואה עודפת על השוק .  בטווח הקצר הסיכון לתוצאות יהווה משקולת על מחיר המנייה ,  בטווח הארוך פוטנציאל הצמיחה וההתרחבות בהתאם לתוכניות האסטרטגיות של הנהלת החברה כבר מגולמות בצפיות השוק ובמחיר המנייה .  ב-ibi משמרים המלצתם על ניטרלי ושומרים את מחיר היעד על 55 שקל.משווקות מזוןקמעונאיות מזון הן בדרך כלל מהאחרונות להיפגע ממיתון או האטה בשווקים וכך היה גם במשבר הנוכחי ,  במיוחד נכון הדבר לגבי רשתות מוטות דיסקאונט ,  ועל כן נחשבות חברות אלו כהשקעה דפנסיבית וחסינת מיתון.רשתות השיווק הגיעו למשבר הנוכחי במצב אחר ומשופר מפעמים קודמות ,  הפורמטים ערוכים למאפייני האוכלוסיות השונות ולטעמי הצרכנים באזורים השונים ,  גם המבנה התחרותי בשוק הקמעונאות בריא מבעבר ונתחי השוק מלמדים על מאזן כוחות יציב יחסית .  לכך נוסיף כי יחסי הכוחות ספקים משווקים שגם הוא שונה מבעבר ,  כוחן של רשתות השיווק ובמיוחד של מובילת השוק שופרסל גבוהה מאי פעם ולעל כן היא הייתה נתונה הרבה פחות ללחץ מצד הספקים .  עשתה דרך ארוכה מאז רכישת קלאב-מרקט ,  רכישה ששינתה את מבנה שוק הקימעונאות המקומי .  החברה שיפרה בהדרגה את רווחיה תוך שיפור עקבי במרווחים משנה לשנה וגם במשבר הנוכחי השכילה לשמור על שיעוריי הרווח התפעולי המרשימים של 4% ויותר.בבית ההשקעות ibi מעריכים כי יש עוד מקום לחיסכון בכל נושא שרשרת האספקה וחלוקת העלויות מול הספקים .  בנוסף מהלכים תפעוליים הכוללים גידול במכירות ה-non food והמותג הפרטי שהולך ותופס נתח מהותי תורמים גם הם לרווחיות.לשופרסל תת רשת דיסקאונט מצליחה  - " שופרסל דיל "  ופורמט דיסקאונט עמוק נוסף  " יש "  המיצוב של תתי רשתות אלו בתחום ה-hard discount שמר על נתח השוק של החברה גם במצב של מיתון במשק .  החברה צפויה להניב תשואת דיווידנד של 7.5% ב-2010.הערכת השווי לחברה נוקבת במחיר היעד של 20.5 שקל למנייה המשקף דיסקאונט של 6% על מחיר השוק ,  בהתאם ב-ibi מעריכים כי ההשקעה במניית שופרסל אינה אטרקטיבית .  מחיר המנייה מגלם את השיפור התפעולי שעברה החברה וגם תהליכי ייעול נוספים שעשויים לתרום לשורת הרווח.בצד הסיכונים ניתן למנות את המשך התחזקות הרשתות הפרטיות והתחרות מצד רשת ה-hd  " מגה בול "  של הרבוע הכחול .
 
גיל בשן מ-IBI על שוק המזון ב-2010 : " שוק המזון הישראלי יהיה מהאחרונים לצאת מהמיתון "
 בבית ההשקעות סבורים כי ישנתן חברות אטרקטיביות יותר להשקעה מאסם ,  משמרים המלצתם לשטראוס על ניטרלי ומעריכים כי ההשקעה במניית שופרסל אינה אטרקטיבית

