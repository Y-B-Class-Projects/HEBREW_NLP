מדינות אירופה דנות בסיוע פיננסי אפשרי ליוון
בין האפשרויות הנשקלות :  הנפקת אג"ח של גוש היורו והלוואה מצד מדינות הגוש ,  בראשן גרמניה וצרפת
צרפת ,  גרמניה ומדינות נוספות בגוש היורו החלו לדון בדרכים להענקת סיוע פיננסי ליוון ,  לנוכח הספקות העולים בנוגע ליכולתה של המדינה להשתלט על הגירעון בתקציבה ." קריסתה של יוון אינה אופציה ,  הרבה אנשים חושבים שנאלץ להתערב בשלב כלשהו ",  אמר בכיר בגוש היורו ,  שביקש להישאר בעילום שם בשל חשאיות הנושא . " ההתערבות לא חייבת לקרות ,  ואנחנו מקווים שלא תקרה ,  אולם היא עדיפה מאשר לראות את יוון נופלת לחדלות פירעון ". כתנאי לכל חבילת סיוע ,  תתבקש ממשלת יוון ,  בראשותו של יורגוס פפנדראו ,  להציג תוכנית מפורטת יותר לצמצום הגירעון התקציבי ,  אשר עומד כיום על 12.7% מהתמ"ג של יוון.משבר התקציב של יוון הינו מבחן עבור גוש היורו ,  והוביל להערכות כי הוא ייאלץ את יוון לפרוש ממנו ,  הערכות שהוכחשו על ידי בכירים בגוש היורו ובאתונה .  הצעדים האחרונים מצביעים על הספק שמטילות חברות גוש היורו ביעילותן של התוכניות שהציגה עד כה ממשלת יוון.הממשלה מעוניינת לצמצם את הגירעון ל-3% מהתמ"ג עד 2012 - יעד שאותו תיאר אחד הדיפלומטים באירופה כ"לא מציאותי ".  הנציבות האירופית תבחן את תוכניותיה של יוון לצמצום הגירעון בתחילת החודש הבא .  דוברת הנציבות ,  אמליה טורסף סירבה להגיב לידיעה.הגירעון של יוון גדול פי ארבעה מהיעד של האיחוד האירופי ,  של 3% מהתמ"ג ,  בעוד שהחוב של יוון עומד על 113% מהתמ"ג .  אולם בכירים טוענים ,  כי משום שיוון אינה בין הכלכלות הגדולות בגוש היורו ,  ניתן יהיה לטפל בבעיות שיצר משבר החוב שלה.אחת האופציות לחילוצה של יוון תהיה הנפקת אג"ח ממשלתיות לכל גוש היורו ,  מה שידרוש שינויים משפטיים מצד חברותיה ,  ולא נראה סביר .  עם זאת ,  אחד המנהיגים הסוציאליסטים בפרלמנט האירופי ,  מרטין שולץ ,  קרא היום לנציבות להגיש הצעות לאג"ח של גוש היורו ,  שייקראו יורובונדס . " זהו הזמן להתייצב לצדה של יוון ולא להשאיר אותה נתונה לחסדיהם של שוקי העולם ",  אמר.אפשרות אחרת ,  סבירה יותר ,  היא של הלוואה מצד מדינות בגוש היורו ,  אך עדיין לא ידוע מהיכן יגויס הכסף .  בכיר בגוש היורו אמר כי המדינות עדיין לא דנו בחלוקת הנטל - וכמה כל אחת מהן תתרום - אף כי ההנחה היא שגרמניה וצרפת ,  הכלכלות הגדולות ביותר ,  ישאו במרבית הנטל.אלטרנטיבה נוספת עשויה להיות האצת תשלומי הסיוע של האיחוד האירופי במסגרת תוכנית הפיתוח למדינות עניות ,  שאותו התחייב האיחוד להעניק בין השנים 2007-13 .  סיוע זה יסייע ליוון לטפל בחובותיה בטווח הקצר ויתן לה מרווח נשימה .
 
מדינות אירופה דנות בסיוע פיננסי אפשרי ליוון
בין האפשרויות הנשקלות :  הנפקת אג"ח של גוש היורו והלוואה מצד מדינות הגוש ,  בראשן גרמניה וצרפת

