כלל פיננסים ברוקראז' על מניות הגז :  עדכון חיובי בהתייחס לצפי הביקוש
בן זאב : " ממליצים להחזיק בסקטור מעל למשקלו ,  כאשר מנית ישראמקו היא המניה המועדפת ,  אבל חשוב להחזיק גם בחברות האחרות "
" זה זמן מה שאנחנו מנסים לפצח את תחזיות הביקוש וההיצע של גז טבעי במדינת ישראל ",  אומר היום יובל בן זאב ,  מנהל מחלקת המחקר בכלל פיננסים ברוקראז' . " לאחר שחפרנו שוב ושוב בדו"חות הכספיים של חברת החשמל הגענו למסקנות הבאות :" חברת החשמל צפויה להכפיל את הביקוש לגז טבעי .  כאשר אנו מנתחים את תכנית ההשקעות של חברת החשמל לשנים הקרובות ,  בכלל פיננסים מעריכים כי עד לשנת 2013 יזנק כושר הייצור של חברת החשמל ,  המופעל בגז טבעי ומחובר לתשתית הגז מכ-3,600 מגהווט בסוף 2009 לכ-7,600 מגהווט בתחילת 2013.בכלל פיננסים מודעים לדיון סביב חלופה להקמת יחידה נוספת של תחנת כח פחמית ,  העשויה לתת מענה לגידול בביקוש לחשמל . " עם זאת ",  אומר בן זאב , " אנו סבורים כי יחידה זו לא תהיה זמינה לפני 2015 ולכן לא תשפיע על הביקוש לגז טבעי במחצית הראשונה של העשור ". התוצאה :  חברת החשמל צפויה לצרוך כ-7-8 bcm בשנת 2014 בהשוואה לכ-4 bcm בשנת 2009.פוטנציאל הביקוש גבוה משמעותית מתחזית משרד האנרגיה .  תחזית משרד האנרגיה כפי שמופיעה באתר האינטרנט של המשרד מצביעה על תחזית ביקושים של כ-9 bcm בלבד ב-2104 .  תחזית קודמת של המרד התייחסה לפוטנציאל של כ-9.5-11.5 bcm ב-2014.ניתוח הפוטנציאל של כלל פיננסים מצביע על תחזית ביקושים של 12-14 bc 2014 ,  גבוה משמעותית מתחזית משרד התשתיות.האצה בתחזית הפקת הגז מקידוח תמר .  בהתבסס על האמור לעיל ,  בכלל פיננסים מעריכים כי קצב הפקת הגז מקידוח תמר יהיה מהיר יותר ויעמוד על 8 bcm ב-2015  ( תחזית קודמת - 6 bcm )  ." אנו מעריכים גם כי תכנית הפיתוח של מאגר תמר תהיה בצד הגבוה של התחזיות ",  אומר בן זאב , " דהיינו מעל 2.5 מיליארד דולר .  תכנית ההשקעות תיבנה מלכתחילה כדי לתמוך בתחזית הביקושים ולכן אנו מעריכים כי התשתיות יתמכו בקצב הפקה של 10 bcm לשנה לפחות ". עלייה בשווי קידוח תמר .  בעקבות עדכון תחזיות הביקוש במודל של כלל פיננסים והתאמת העלויות בתכנית הפיתוח עדכנו בבית ההשקעות כלפי מעלה את שווי מאגר תמר לכ-5.5-6.0 מיליארד דולר  ( כ-5 מיליארד בתחזית קודמת ) .עדכון מחירי היעד כלפי מעלה .  בעקבות העדכון לשווי מאגר תמר עדכנו בכלל פיננסים כלפי מעלה את מחירי היעד למניות ישראמקו ,  אבנר ודלק קידוחים ". בשתי האחרונות נתנו לראשונה ביטוי לשווי הרשיונות הנוספים ,  הנמצאים בשלבים מוקדמים של סקרים סיסמיים .  התוספת לשווי בסך כ-1,000 מיליון שקל לכל אחת מהשותפויות נגזרת משווי שוק של שותפות רציו.חשוב לזכור כי קיים פוטנציאל נוסף לשווי מרשיונות נוספים הקיימים בכל אחת מהחברות  ( אלון ,  רות ,  קפריסין ,  שמשון ודניאל ) .לסיכוםבכלל פיננסים ממליצים להחזיק בסקטור מעל למשקלו ,  כאשר מנית ישראמקו היא המניה המועדפת ,  אבל חשוב להחזיק גם בחברות האחרות .
 
כלל פיננסים ברוקראז' על מניות הגז :  עדכון חיובי בהתייחס לצפי הביקוש
בן זאב : " ממליצים להחזיק בסקטור מעל למשקלו ,  כאשר מנית ישראמקו היא המניה המועדפת ,  אבל חשוב להחזיק גם בחברות האחרות "
 
