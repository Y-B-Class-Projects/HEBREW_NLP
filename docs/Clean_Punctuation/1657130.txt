נועם לניר שכר 300 מ"ר ברמת החייל לחברה בבעלותו
לייף טרי שכרה את המשרדים לתקופה של 24 חודשים עם אופציה להארכה ל-24 חודשים נוספים
חברת רד בינת נכסים ,  זרוע הנדל"ן של חברת ההיי-טק רד בינת ,  השכירה שטחי משרדים בהיקף כולל של 900 מ"ר בפרויקט  " מגדלי אור "  במתחם רמת החייל בת"א.משרדים בשטח 300 מ"ר בפרויקט ו-5 חניות ,  הושכרו לחברת לייף טרי מרקטינג ,  שנמצאת בבעלותו של איש העסקים נועם לניר ,  העוסקת בשיווק שירותים רפואיים של בתי חולים בארץ ובחו"ל .  החברה שכרה את המשרדים לתקופה של 24 חודשים עם אופציה להארכה ל-24 חודשים נוספים .  השטח הושכר לפי מחיר של 90 שקל למ"ר.בנוסף לכך ,  חברת התוכנה פריימסנס שכרה משרדים בשטח של 600 מ"ר ,  שישמשו את אנשי הפיתוח שלה ו-17 חניות .  המשרדים יושכרו לתקופה של 36 חודשים לפי מחיר של 85 שקל למ"ר.העסקות הללו מצטרפות לעסקות נוספות של רד בינת נכסים במגדלי אור בחודשים האחרונים ,  ביניהם :  השכרת 700 מ"ר משרדים ו-1,300 מ"ר שטחי אחסנה לחברת רדווין ,  העוסקת במערכות תקשורת אלחוטית בתחום הסלולר מקבוצת רד בינת ,  השכרת כ-1,000 מ"ר למותג התאורה קרני תכלת והשכרת שטח של 800 מ"ר לחברת התוכנה סיגנצ'ור it ,  העוסקת בניהול מערכות.פרויקט מגדלי אור ברמת החייל כולל 2 מגדלי משרדים בשטח של 30 אלף מ"ר בנויים ובסך הכל 73 אלף מ"ר .  הפרויקט מתנשא לגובה של 16 קומות וכולל שירותים נלווים כגון ניהול ואחזקה ,  חניון ולובי כניסה מודרני .
 
נועם לניר שכר 300 מ"ר ברמת החייל לחברה בבעלותו
לייף טרי שכרה את המשרדים לתקופה של 24 חודשים עם אופציה להארכה ל-24 חודשים נוספים

