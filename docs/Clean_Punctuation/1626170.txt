העבודה נגד ליברמן : " כולו נזק לישראל "
 חברי סיעת העבודה תקפו את שר החוץ ,  שהצהיר כי לא יהיה הסכם שלום עם הפלסטינים בעשורים הקרובים .  ח"כ בן סימון : " אני מתבייש שהוא מייצג אותי ואת מדינת ישראל "
  ( צילום :  ערוץ הכנסת ) 
שר הביטחון אהוד ברק התייחס היום  ( שני )  בישיבת סיעת העבודה לדברי שר החוץ אביגדור ליברמן ,  לפיהם לא יהיה הסכם שלום עם הפלסטינים בעשורים הקרובים .  ברק אמר כי  " יש פורומים לדבר על העניין הזה ,  לא בפורום הזה .  הממשלה זה הפורום ".  הוא הוסיף ,  כי  " לגיטימי שיהיו חילוקי דעות ,  אבל הייתי מעדיף שהסגנון יהיה אחר ". 
ברק התייחס גם להכרזת אבו מאזן ,  לפיה אם יושג הסכם על נושאי הליבה ,  יכריזו הפלסטינים על סיום תביעותיהם ההיסטוריות .  לדברי ברק ,  זו הצהרה חסרת תקדים . " אף מנהיג פלסטיני לא אמר דברים כאלה מעולם ",  אמר ברק
גם השר יצחק הרצוג תקף את ליברמן ואמר כי דבריו מחייבים בירור נוקב בשאלה האם הם משקפים את עמדת ממשלת ישראל . " אני קורא לשר החוץ לעשות בירור עם ראש הממשלה .  רה"מ והממשלה הופכים כל אבן כדי להניע תהליך מדיני .  לא ברור מה התועלת בדברי ליברמן ומה טוב ייצא למדינה מזה .  שר החוץ נותן פקודות לשגרירים ומעביר מסרים שאינם משרתים את מדיניות ממשלת ישראל כפי שאני וחברי מבינים אותה ,  לכן יש צורך לקיים את הבירור הזה אחת ולתמיד ",  אמר הרצוג .
 גם חבר הכנסת דניאל בן-סימון תקף בחריפות את ליברמן .  לדבריו , " מעבר למשקלו כשר חוץ ,  ליברמן הוא נזק נטו למדינת ישראל ,  בהתנהגותו ובבוטותו .  כולו נזק .  אני מתבייש שהוא מייצג אותי ואת מדינת ישראל .  הסיעה שלו רוצה לשנות את פני החברה הישראלית .  יש לה סדר יום לשנות את חיינו ". 
ליברמן נאם אמש בכנס שגרירי ישראל בעולם במשרד החוץ בירושלים ואמר כי אין הוא מוכן לתיווך טורקי בין ישראל לסוריה .  ליברמן אף תקף את שר התמ"ת בנימין בן אליעזר על כך שהוא נפגש עם נציגי טורקיה ,  וטען כי לא יהיה מוכן לדיפלומטיה סודית .
 בהתייחסו למשא ומתן עם הפלסטיניים אמר ליברמן כי , " לא הכל תלוי בנו בכל הקשור למו"מ עם הפלסטינים .  מההתרשמות שלי בעולם מחכים לוויתור מצידנו ואז שואלים מה הוויתור הבא שאתם עושים ".  ליברמן טען כי גם אם ישראל תחזור לגבולות 1967 ותחלק את ירושלים שום דבר לא ישתנה . " נהיה בדיוק באותו המצב .  הוכחנו יותר מכל מדינה שאנו מוכנים לוויתורים כואבים .  מה לא עשינו ?  הבאנו חבורת מחבלים מתוניסיה ,  נתנו נשק ושלטון ,  ויתרנו על גוש קטיף .  הרשות הפלסטינית אינה מוכנה לחתום על הסכם שלום ,  לא משנה מה נציע ,  תמיד יימצא תירוץ למה לא לחתום על הסכם לסוף הסכסוך ".  ליברמן אמר כי ישראל מכוונת להסדר ביניים ארוך טווח . " אני לא יודע כמה זמן זה ייקח ,  עשור או שני עשורים ,  בטוח לא שנה או שנתיים .  אין ספק שאנו רוצים להגיע לסוף הסכסוך אבל זה לא יקרה ,  לא בעשור הקרוב ולא בעשור הבא ",  אמר ליברמן .
 
העבודה נגד ליברמן : " כולו נזק לישראל "
 חברי סיעת העבודה תקפו את שר החוץ ,  שהצהיר כי לא יהיה הסכם שלום עם הפלסטינים בעשורים הקרובים .  ח"כ בן סימון : " אני מתבייש שהוא מייצג אותי ואת מדינת ישראל "
 
