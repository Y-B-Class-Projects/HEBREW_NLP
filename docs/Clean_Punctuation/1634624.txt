על הממשלה לסייע לחקלאים באופן מיידי 
חקלאי גוש קטיף
 >  >  מאמרה של מירב ארלוזורוב  ( "איך ישראל הפכה את מפוני עזה למתעשרי נדל"ן ",  themarker ,  18.1 )  אינו רק לוקה בהכללות ובאמירות מטעות ומופרכות בעליל ,  אלא אף עושה עוול משווע לחקלאי גוש קטיף ,  הנאבקים זה ארבע שנים וחצי להשבת כבודם וחייהם .  מהמאמר נראה שהכותבת ניזונה בעיקר מנתונים של משרד האוצר ולא מהמציאות האמיתית בשטח .  ראשית ,  כלל לא מובן מדוע לא התבקשה תגובתנו לקביעות העובדתיות כביכול ולהאשמות המוטחות בנו על דרישות מופרזות והפיכתנו ל"מתעשרים "  על חשבון המדינה .  מדוע לא הזכירה ארלוזורוב את תשובתנו לוועדת החקירה לטענותיה כי המפונים עצמם נהגו בסחבת והעלו דרישות מופרזות ?  לו למדה את העובדות ,  היתה הכותבת נוכחת לדעת כי הקבוצה שניהלה למן הרגע הראשון מו"מ והידברות עם הממשלה ,  בד בבד עם המאבק הציבורי נגד ההתנתקות ,  היתה קבוצת החקלאים .  מדוע נעלמה מהמאמר העובדה כי 70 ח"כים חתומים על הצעת חוק שעברה בקריאה טרומית ,  שבאה לתקן עיוותים בפיצויים המוצעים למפונים ובתוכם החקלאים - המגזר היחיד שהממשלה מסרבת בעקשנות לחתום עמו על הסכם שיכלול פיצויים הולמים וראויים ?  הכותבת מתעלמת ממצוקתם החריפה של אנשים שאיבדו את כל עולמם ;  שנדרש מהם בגיל מתקדם ,  לאחר שביססו את פרנסתם וחייהם ,  להתחיל הכל מההתחלה מבלי שניתנת להם האפשרות הכלכלית לעשות כן .  תחת לתקוף את החקלאים ,  שכל מבוקשם לחזור ולחיות כאחד האדם ,  מן הראוי היה לבדוק מדוע נציגי האוצר גוררים רגליים ומסרבים לנהל אתנו מו"מ רציני ,  אף שמומחים בתחומי הכלכלה והחקלאות ,  בהם אנשי האוצר לשעבר ושרים בממשלת ישראל ,  קובעים כי הפיצוי המוצע להם אינו עונה על המינימום הנדרש לפי אמות מידה מוסריות וכלכליות .  כמו כן ,  חשוב להדגיש כי שר החקלאות ,  שלום שמחון ,  סבור אף הוא ,  כפי שכתב במכתב ששיגר לראש הממשלה ,  כי על הממשלה לסייע לחקלאים באופן מיידי .  הכותב הוא יו"ר ועד חקלאי גוש קטיף

על הממשלה לסייע לחקלאים באופן מיידי 
חקלאי גוש קטיף

