הצעת חוק :  לקוח פרטי יוכל להזמין בבנק צ'קים  " למוטב בלבד "
 על פי הצעת החוק של ח"כ פאינה קירשנבאום רק מי שיבקש צ'קים ללא הכיתוב יוכל לקבלם
ועדת השרים לענייני חקיקה החליטה בצהריים לתמוך בהצעת חוק שלפיה לקוח פרטי יוכל להזמין בבנק צ'קים לא סחירים שעליהם יוטבעו המילים  " למוטב בלבד ".  ביום ד' הקרוב תועלה הצעת החוק שהוגשה על ידי ח"כ פאינה קירשנבאום  ( ישראל ביתנו )  להצבעה בקריאה הטרומית.לדבריה , " הצעת החוק פותרת בעיה קשה של צרכנים רבים ,  המתלוננים על כך שצ'קים שכתבו למטרת קנייה מסוימת הועברו לגורמים אחרים ,  והשירות שהובטח להם לא ניתן .  כך ,  הצרכנים מוצאים עצמם קירחים מכאן ומכאן- ללא השירות וללא הכסף .  הצעת החוק המוצעת תמנע עוולה זו ". קירשנבאום הסבירה ש"כיום ,  כשאנו מזמינים בבנק פנקסי צ'קים ,  אנו מקבלים כברירת מחדל צ'קים סחירים .  כאשר נותנים צ'ק סחיר ,  כלומר צ'ק שניתן להעביר אותו מיד ליד ,  יכול העסק ,  וזה מה שקורה לרוב ,  להעביר את הצ'ק הסחיר לצד שלישי .  מרגע שאותו צד שלישי אוחז בצ'ק אין אפשרות מעשית לבטלו .  לא נותר לצרכן אלא לנסות ולתבוע את כספו מבעל העסק המקורי מולו התקשר בעסקה ,  אם יהיה את מי לתבוע .  צ'ק ללא הגבלת סחירות כמוהו כתשלום במזומן ". עוד ציינה כי לפי הצעתה  " רק מי שיבקש צ'קים ללא הכיתוב יוכל לקבלם .  הצעת החוק תמנע מצב בו מי שמשלם על שירות בצ'ק ,  אמצעי מוגן ומוכוון שירות מסוים יוותר קירח מכאן ומכאן .  מקרים כאלה הם רבים ומהווים פגיעה הקשה בציבור הצרכנים ,  במיוחד אלו המבוגרים והעולים החדשים אשר מתקשים להשתמש בצ'קים באופן בטוח ". 

הצעת חוק :  לקוח פרטי יוכל להזמין בבנק צ'קים  " למוטב בלבד "
 על פי הצעת החוק של ח"כ פאינה קירשנבאום רק מי שיבקש צ'קים ללא הכיתוב יוכל לקבלם

