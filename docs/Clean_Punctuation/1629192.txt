250 נוסעים כבר לא יצטרכו לחכות בנתב"ג
רשות שדות התעופה מדווחת כי כ-250 נוסעים נרשמו אמש למערכת הבידוק הממוחשבת בלילה הראשון לפעולתה .  האם הגיע הסוף לתורים האינסופיים בנמל התעופה בן גוריון ? 
על רקע התגברות החששות בעולם מהתפרצות גל נוסף של ניסיונות לביצוע התקפות טרור במטוסים ,  השיקה רשות שדות התעופה בישראל אמש  ( שלישי )  את מערכת ה"יוניפאס "   מערכת טכנולוגית המאפשרת ביצוע הליך בידוק ביטחוני סטנדרטי באמצעים טכנולוגיים מתקדמים .
 במהלך ליל הפעילות הראשון של המערכת נרשמו אליה ,  על פי נתוני רש"ת ,  כ-250 איש .  המערכת החדשה מאפשרת להחליף את הליך התישאול שלפני ההגעה לדלפקי הצ'ק אין ,  המלווה לרוב בתורים ארוכים ,  בשימוש במערכת ממוחשבת המבצעת זיהוי ותשאול אשר מבוצעים ע"י הנוסע באופן עצמאי .  התכנית ,  שהושקה בשלב ראשון לחברי מועדון  " הנוסע המתמיד "  של אל-על ,  מנפיקה לכל נוסע כרטיס חכם אשר מקצר את הליך הבידוק ומאפשר למערכות השדה לזהות את הנוסע ,  את היסטוריית הנסיעות שלו ואת מאפייניו האישיים עם הגעתו לשדה .  בעתיד הקרוב ,  מקווים בנתב"ג כי המערכת תאפשר ביצוע עצמאי של כל הפרוצדורות להן נדרש נוסע בהגיעו לשדה  משלב התישאול ,  הבידוק ,  הרישום לטיסה  ( צ'ק אין )  ,  ביקורת הגבולות ועד העלייה למטוס .
 בנתב"ג מבהירים הבוקר כי אין כוונה שהמערכת החדשה תחליף את הליך התישאול והבידוק הקיים : " מדובר במערכת שההרשמה אליה היא וולנטרית ומיועדת לנוסעים שלא חוששים להשתמש באמצעים טכנולוגיים מתקדמים לצורך שיפור וייעול השירות ",  מבהירים שם . " ההרצה של המערכת היא מלכתחילה על קבוצה נבחרת ומוגדרת של נוסעים  עם זאת ,  לאור הביקוש ולאור היענות הציבור בכוונתנו להוסיף עמדת רישום נוספת לנוחות הנוסעים היוצאים מנתב"ג ". 
מערכת ה"יוניפאס "  פותחה על ידי רשות שדות התעופה בשיתוף עם חברת  " בנדרטק "  תוך הקפדה על התאמה לסטנדרטים המחמירים של הביטחון התעופתי בישראל .  מקורות ברש"ת אמרו הבוקר כי המערכת מעוררת כבר בשלב מוקדם זה עניין רב בעולם וככל הנראה תיכלל גם במסגרת הסקירה שיתנו גורמים ישראליים בימים הקרובים למשלחת האמריקאית ,  בראשותה של המשנה ליועץ לביטחון לאומי ,  אשר תגיע לארץ השבוע במסגרת מאמצי הממשל בוושינגטון לפעול להגברת אמצעי האבטחה בענף התעופה .
 
250 נוסעים כבר לא יצטרכו לחכות בנתב"ג
רשות שדות התעופה מדווחת כי כ-250 נוסעים נרשמו אמש למערכת הבידוק הממוחשבת בלילה הראשון לפעולתה .  האם הגיע הסוף לתורים האינסופיים בנמל התעופה בן גוריון ? 

