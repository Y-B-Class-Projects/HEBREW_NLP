ישראל : " חקירת עופרת יצוקה - לפי המשפט הבינ"ל "
 משרד החוץ הביע סיפוק מתגובת מזכ"ל האו"ם למסמך שהגיש על  " עופרת יצוקה ".  בתגובה לדו"ח שהגישה ישראל אמר מזכ"ל האו"ם כי  " אני למד מהמסמכים שהתהליכים נמצאים בעיצומם "
 ישראל מביעה סיפוק מהעבודה שמזכ"ל האו"ם שיקף נאמנה את המסמך הישראלי ,  שנמסר השבוע על מבצע  " עופרת יצוקה ",  כך נמסר היום  ( שישי )  ממשרד החוץ . " מסמך ישראלי זה נותן ביטוי מלא למחויבותה של ישראל לניהול חקירות עצמאיות ואמינות ,  העומדות בסטנדרטים של המשפט הבינלאומי ".  נכתב בהודעה שפרסם המשרד . 
" למרות תנאי הלחימה הקשים מול הטרור של החמאס בעזה ,  הקפידה ישראל על כיבוד הנורמות הבינלאומיות ותמשיך לנהוג כך גם בעתיד ,  תוך שמירת מחויבותה הראשונית לשלום אזרחיה וביטחונם ",  נמסר ממשרד החוץ .  
מוקדם יותר התייחס מזכ"ל האו"ם באן קי מון לתגובות ישראל והחמאס למבצע  " עופרת יצוקה ".  מון אמר כי אין ביכולתו לקבוע האם ישראל או החמאס עמדו בדרישות האו"ם לערוך חקירה עצמאית ואמינה את אירועי מבצע  " עופרת יצוקה ".  עם זאת ,  מון ציין כי ישראל השיבה לכל האישומים שהופנו נגדה .  לדבריו , " אני למד מתוכן המסמכים שקיבלתי שהתהליכים שישראל החלה בהם נמצאים בעיצומם ",  כתב .
 ביום שישי שעבר הגישה ישראל את ממצאי החקירה שערכה בנושא .  בדו"ח בן 46 עמודים נטען כי חיילי צה"ל לא ביצעו עבירות על החוק הבינלאומי אולם ישראל הודתה ב"תוצאות טרגיות "  כתוצאה מ"מורכבות ועוצמת הלחימה "  באזור מאוכלס בצפיפות .  באן ציין בדו"ח כי ישראל העמידה לדין משמעתי את מפקד חטיבת גבעתי אל"מ אילן מלכא ומפקד אוגדת עזה תא"ל אייל אייזנברג על ירי פגזי זרחן לבן למתחם אונר"א בתל אל הווא .
 ביום שישי שעבר הגיש גם חמאס דו"ח ראשוני לעצרת הכללית של האו"ם ,  שנערך לדבריהם על ידי חמישה שופטים בכירים ומומחים משפטיים שבדקו האם חמאס ביצע פשעי מלחמה במהלך העימות .  באן שב ואמר שהוא קרא במספר הזדמנויות לצדדים  " לערוך בדיקות חקירות פנימיות מהימנות "  במטרה לחקור את האירועים . " אני מקווה שצעדים אלו יינקטו בכל מקרה בו קיים חשש להפרה של זכויות אדם ",  הוסיף באן .
 
ישראל : " חקירת עופרת יצוקה - לפי המשפט הבינ"ל "
 משרד החוץ הביע סיפוק מתגובת מזכ"ל האו"ם למסמך שהגיש על  " עופרת יצוקה ".  בתגובה לדו"ח שהגישה ישראל אמר מזכ"ל האו"ם כי  " אני למד מהמסמכים שהתהליכים נמצאים בעיצומם "
 
