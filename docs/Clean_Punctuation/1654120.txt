הרבה אבות לאטלס נכסים - אבל כישלון החברה יתום
לאחר הפסד של 49 מיליון יורו ב-2009 מתנערת ליוורמור של לניר מהחברה ,  ויצחקי וברבר רוצים למחוק אותה מהמסחר בלונדון
 >  >  חברת הנדל"ן אטלס נכסים פירסמה שלשום את דו"חותיה הכספיים ל-2009 ,  שהזכירו לכולם כי משבר הנדל"ן במזרח-אירופה עדיין רחוק מסיום .  החברה ,  בניהולו של נחמן צבר ,  סיימה את 2009 עם הפסד של כ-49 מיליון יורו  ( המיוחס לבעלי המניות )  ,  לעומת הפסד נקי של כ-40 מיליון יורו בסוף 2008 .  מצב החברה לא הותיר את השותפים בה ביחסים הרמוניים .  עיקר ההפסד של אטלס נבע מהפחתת שווי נדל"ן להשקעה בסכום של כ-35.6 מיליון יורו ,  לעומת הפחתה של כ-4.5 מיליון יורו ב-2008 .  השווי הנכסי הנקי של אטלס ירד ב-2009 בכ-34% לעומת 2008 - לכ-2.42 יורו למניה - שווי הגבוה פי 3.5 ממחירה של מניית החברה בבורסות ורשה ולונדון ;  החברה נסחרת בבורסות אלה בשווי של כ-36 מיליון ליש"ט .  אטלס נכסים - הנסחרת בוורשה ובלונדון - מפגישה כמה מהשמות הצבעוניים בשוק ההון הישראלי .  בין היתר ,  מושקעים בחברה איש העסקים רוני יצחקי ,  רפי ברבר מקרן rp ,  שככל הנראה נמצאת במרכז החקירה של יו"ר בנק הפועלים לשעבר ,  דני דנקנר ,  נועם לניר ,  שמחזיק בחברה באמצעות ליוורמור השקעות ,  וטדי שגיא ,  שמשקיע בחברה באמצעות capital venture worldwide שבשליטתו .  אטלס מצויה כיום בשליטתה של חברת הניהול הנשלטת על ידי rp  ( 50.1% )  ורוני יצחקי  ( 49.9% )  .  rp עלתה לכותרות בשבועות האחרונים בעקבות החקירה של דנקנר ,  הבוחנת את עסקת הרכישה של הבנק הטורקי פוזיטיף על ידי בנק הפועלים .  גם דנקנר היה מושקע בעבר באטלס באמצעות אלרן השקעות שבשליטתו ,  עד שאלרן מכרה את אחזקותיה באטלס לליוורמור ,  ל-rp וליצחקי .  לניר הפסיד 80% בעלת המניות הגדולה באטלס היא ליוורמור השקעות הנמצאת בשליטת לניר .  ליוורמור ,  שרכשה בסוף 2007 ותחילת 2008 מידי אלרן נדל"ן ומידי משקיעים בבורסה כ-21.7% מאטלס בהשקעה כוללת של כ-40 מיליון דולר ,  מופסדת מאז על השקעה זו כ-80% .  המנוע מאחורי ההשקעה באטלס היה לניר ,  שגרף רווחים אדירים מההנפקה ומכירת פעילות ההימורים של חברת ההימורים באינטרנט אמפייר אונליין ,  וחשב כי יוכל ,  בדומה ליזמים אחרים ,  לנגוס נתח מהרווחים בנדל"ן המזרח-אירופי .  אלא שכעת מתנער לניר מההחלטה האומללה . " לליוורמור אין קשר לשליטה באטלס נכסים ,  הנשלטת על ידי חברת הניהול של rp capital ורוני יצחקי .  עבור ליוורמור מדובר בהשקעה פיננסית שעד כה לא הניבה פרי ",  אמר אתמול לניר .  ליוורמור טירפדה ב-2009 את הניסיון של יצחקי וברבר למחוק את אטלס מהמסחר בלונדון ,  בין השאר ,  בשל טענותיה כי השניים משכו מאטלס מאז 2006 דמי ניהול של יותר מ-130 מיליון שקל .  דו"חות אטלס חושפים גם את היחסים המאתגרים של החברה עם המוסדות הפיננסיים  ( בעיקר הבנק האוסטרי ארסט )  ,  המממנים את הנכסים שרכשה החברה .  בסוף 2009 הסתכמו ההתחייבויות של אטלס כלפי הבנקים ב-260 מיליון יורו ,  כשמתוך סכום זה 156 מיליון יורו סווגו כחוב העומד לפירעון ב-12 החודשים הקרובים בשל אי עמידתן של חברות המחזיקות בנכסים באמות מידה פיננסיות שקבעו הבנקים .  באטלס מציינים כי החברה ממשיכה במגעים מול הבנקים כדי לפרוע את ההתחייבויות ולהאריך את ההלוואות .
 
הרבה אבות לאטלס נכסים - אבל כישלון החברה יתום
לאחר הפסד של 49 מיליון יורו ב-2009 מתנערת ליוורמור של לניר מהחברה ,  ויצחקי וברבר רוצים למחוק אותה מהמסחר בלונדון

