 " דגל שחור מתנוסס מעל מינוי גבאי לממונה על רשות השידור "
 חבר הכנסת נחמן שי דורש מהיועץ המשפטי לממשלה לבטל את מינוי מנכ"ל משרד ראש הממשלה לממונה על רשות השידור : " המינוי מעלה חשש לשימוש פסול בכח שילטוני "
 חבר הכנסת נחמן שי  ( קדימה )  פנה ליועץ המשפטי לממשלה עו"ד יהודה וינשטיין בדרישה שיפסול את מינויו של מנכ"ל משרד ראש הממשלה אייל גבאי לממונה על יישום חוק רשות השידור במקום השר יולי אדלשטיין ,  כפי שפורסם הבוקר בהארץ .  שי ,  יושב ראש הרשות לשעבר ,  כותב לוינשטיין כי  " מדובר במהלך פוליטי ,  ציני ,  וחמור ביותר ,  אשר דגל שחור מתנוסס מעליו ,  ושנועד להחזיר את השידור הציבורי עשרות שנים אחורה ,  למצב בו השידור הציבורי מהווה שופר הפוליטי של הממשלה ,  תוך התכחשות לתפקידו כשופר ציבורי הנותן ביטוי לכלל הרבדים בחברה ".  
פנייתו של שי מצטרפת להודעת קדימה מהבוקר בה נכתבו דברים ברוח דומה .  שי וקדימה מוחים על כך שעל אף שיש שרים רבים ללא תיק בחר נתניהו להכפיף את הרשות השידור למנכ"ל משרדו ,  במה שלטענתם מהווה מהלך פוליטי שנועד להגביר את שליטת הממשלה ברשות .
 חבר הכנסת שי כתב עוד : " העברת האחריות על רשות השידור למנכ"ל משרד ראש הממשלה ,  שהינו מינוי אישי של ראש הממשלה ,  מעלה חשש כבד לניגוד עניינים ,  לשימוש פסול בכוח השלטוני ,  ולניצול ציני של המשבר הקשה ברשות השידור לצרכים פוליטיים צרים ..  .  אני קורא לך למנוע את המינוי הפוליטי הזה ,  אשר הינו פסול מבחינה חוקית ,  אתית ומוסרית ,  ואשר בשיאו של משבר קשה ברשות השידור ,  מעניק כוח עצום בידי פקיד ממשלתי ,  איש אמונו של ראש הממשלה ,  דבר שמעורר חשש כבד לניגוד אינטרסים ,  להשפעה פוליטית פסולה על השידור הציבורי ולשימוש בכוח השררה השלטונית לצרכים פוליטיים צרים תוך פגיעה בציבור ורמיסת השידור הציבורי ".  
ממשרד המשפטים נמסר כי הפנייה התקבלה בלשכת היועץ המשפטי לממשלה והפונה ייענה כמקובל .

" דגל שחור מתנוסס מעל מינוי גבאי לממונה על רשות השידור "
 חבר הכנסת נחמן שי דורש מהיועץ המשפטי לממשלה לבטל את מינוי מנכ"ל משרד ראש הממשלה לממונה על רשות השידור : " המינוי מעלה חשש לשימוש פסול בכח שילטוני "
 
