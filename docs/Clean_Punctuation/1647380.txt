הפועל רעננה פנתה לאיציק עובדיה
קיבל הצעה להדריך את הקבוצה מהשרון ,  שם מעמדו של אלי כהן מעורער .  עובדיה : " אני מאמן מכבי ת"א וזה מה שמעניין אותי "
 מאמן מכבי תל אביב ,  איציק עובדיה ,  קיבל השבוע הצעה להדריך את הפועל רעננה במקביל להתערערות מעמדו של המאמן המכהן אלי כהן .  כזכור ,  בשבוע שעבר הודיע הבעלים אשר אלון לכהן על פיטוריו ,  אך החזירו לתפקיד אותו היום בשל לחץ השחקנים .  כהן הדריך את רעננה בהפסד 2:1 להפועל פתח תקוה .  במקביל ,  ברעננה עדיין בודקים את האפשרות למנות את עובדיה כמאמן ראשי במידה וכהן לא יצליח להרים את הקבוצה השקועה בתחתית ולא ניצחה כבר שבעה משחקים .  אם רעננה תפסיד בשבת לבני יהודה ,  כהן עשוי לסיים את תפקידו .  
גורמים ברעננה סיפרו כי עובדיה קיבל פנייה טלפונית לא רשמית והביע נכונות לאמן את הקבוצה בהמשך העונה .  מאמן מכבי תל אביב עצמו סירב להתייחס לעניין הפנייה ורק הסכים לומר בקצרה : " אני מאמן מכבי תל אביב ,  זה הדבר היחיד שמעניין אותי .  יש לנו משחק חשוב נגד מכבי פתח תקוה וזה כל מה שמעסיק אותי ונמצא לי בראש ".  במכבי תל אביב סירבו להתייחס לעניין ואמרו : " יש לנו משחק חשוב בשבת וזה הדבר היחיד שמעניין אותנו ".  
עובדיה שימש כעוזרו של ניר לוין במכבי תל אביב ואימן בעונה שעברה את קבוצת הנוער .  העונה נמצא עובדיה בצוות המקצועי של הקבוצה הבוגרת בתפקיד המאמן ועובד בכפוף למנג'ר אבי נמני .
 
הפועל רעננה פנתה לאיציק עובדיה
קיבל הצעה להדריך את הקבוצה מהשרון ,  שם מעמדו של אלי כהן מעורער .  עובדיה : " אני מאמן מכבי ת"א וזה מה שמעניין אותי "
 
