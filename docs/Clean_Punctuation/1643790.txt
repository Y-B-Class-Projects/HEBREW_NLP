השרב החורפי :  ירידה לצורך עלייה
ירידה קלה בטמפרטורות חזויה היום ,  אך השרב יחזור בשיא כוחו מחר ברוב חלקי הארץ . " מדובר באירוע חריג ביותר בשנים האחרונות ".  השרב החורפי צפוי להישבר רק בסוף השבוע
חודש פברואר הוא אולי שיא החורף על הנייר ,  אך בפועל המעלות ממשיכות להרקיע ונראה כאילו השרב כאן כדי להישאר .  את הטמפרטורות הגבוהות ניצלו אתמול רבים כדי להגיע לחופי הארץ להשתזף ואף לטבול במים וגם בימים הקרובים חוף הים יזמין אליו מתרחצים רבים .
 נחום מליק ,  חזאי חברת  " מטאו טק ",  אומר כי היום דווקא צפויה ירידה בטמפרטורות ומחר השרב שוב יחזור ובגדול . " במהלך היום תחול ירידה בטמפרטורות שתהיה משמעותית במישור החוף והלחות תעלה .  בשאר אזורי הארץ הירידה בטמפרטורות תהיה קלה יותר ועדיין יהיה חם מהרגיל .  מחר אנו חוזרים שוב לגל החום והשרב יתחדש .  הטמפרטורות ישובו להיות גבוהות במיוחד באזור השפלה ובמישור החוף ובנגב ובכל האזורים הללו הטמפרטורות יגיעו לשלושים מעלות ואף יותר מכך ". 
מליק מציין כי השרב החורפי הנוכחי הוא אירוע יוצא דופן בשנים האחרונות . " הימים האחרונים הם בהחלט אירוע חריג ביותר ,  מכיוון שהשרב הזה נמשך פרק זמן ארוך באופן חריג והא צפוי להימשך גם בימים הקרובים .  השרב יישבר רק ביום חמישי ותהיה ירידה בטמפרטורות שתורגש בעיקר במישור החוף .  בסוף השבוע צפוייה ירידה נוספת בטמפרטורות .  אך החורף עדיין לא צפוי לחזור גם בתחילת השבוע הבא .  
אלו הטמפרטורות המרביות הצפויות להיום :  במישור החוף ,  חיפה ותל אביב עד 22 מעלות ,  בהרי הגליל עד 20 מעלות ,  בירושלים עד 22 מעלות ,  בבאר שבע עד 26 ובאילת עד 31 מעלות בצהריים .
 
השרב החורפי :  ירידה לצורך עלייה
ירידה קלה בטמפרטורות חזויה היום ,  אך השרב יחזור בשיא כוחו מחר ברוב חלקי הארץ . " מדובר באירוע חריג ביותר בשנים האחרונות ".  השרב החורפי צפוי להישבר רק בסוף השבוע

