 " היחסים בין בריטניה לישראל בהקפאה "
 בבריטניה ממשיכות הרוחות לסעור על רקע השימוש בדרכונים בריטיים במבצע חיסולו של מחמוד אל-מבחוח .  שגריר ישראל במדינה זומן לבירור וגורם בממשל הבריטי אמר כי  " היחסים בין המדינות היו קרירים לאחרונה ,  אך כעת הם בהקפאה עמוקה "
  ( רויטרס ) 
בריטניה תזמן את שגריר ישראל בלונדון ,  רון פרושאור ,  לשיחת בירור ,  בעקבות השימוש בשישה דרכונים בריטיים על ידי צוות החיסול של בכיר חמאס מחמוד אל-מבחוח בדובאי גם שגריר ישראל באירלנד ,  ציון אברוני ,  זומן לשיחת בירור על רקע פרשת החיסול של מחמוד אל-מבחוח .  על פי הדיווח ב"גרדיאן ",  בריטניה כבר פנתה לישראל בדרישה לקבל הסברים על השימוש בדרכונים .  השגריר זומן למשרד החוץ הבריטי מחר ,  כדי  " לחלוק מידע "  על הזהויות הגנובות של הישראלים בעלי האזרחות הבריטית המתגוררים בישראל .  בריטניה גם הודיעה כי תספק תמיכה ככל שיידרש לאזרחיה החיים בישראל שזהותם נגנבה .  
עד כה בריטניה נמנעה מלהאשים את ישראל באופן ישיר באחריות לחיסול ,  אך כרמז לחוסר שביעות רצונה היא נמנעה מבקשה ישראלית לשמור בחשאי את זימון השגריר לשיחת בירור .  גורם בממשל הבריטי אף אמר לעיתון הבריטי  " גרדיאן ",  כי  " היחסים בין המדינות היו קרירים לאחרונה ,  אך כעת הם בהקפאה עמוקה ",  כלשונו .  
בכיר במשרד החוץ הבריטי אמר לעיתון  " הדיילי טלגרף ":   " אם הישראלים אחראים להתנקשות בדובאי ,  הם מסכנים באופן רציני את הסכם שיתוף המידע המודיעיני החשוב שקיים בין בריטניה לישראל .  אם יתגלה שישראל השתמשה בדרכונים בריטיים להתנקש ביריביה ,  ממשלת בריטניה תצטרך לשקול בכובד ראש כל שיתוף פעולה עתידי ".  לדברי הבכיר ,  בריטניה ניתקה בעבר את קשריה עם המוסד  " והיא תעשה זאת שוב אם יתגלה שהישראלים פועלים נגד אינטרסים בריטיים ". 
ראש ממשלת בריטניה גורדון בראון קרא אמש  ( רביעי )  לפתוח בחקירה מקיפה בנושא השימוש בדרכונים בריטיים על ידי צוות החיסול של בכיר חמאס בדובאי ,  מחמוד אל מבחוח .  כזכור ,  משטרת דובאי טוענת כי את החיסול ביצע צוות שכלל 11 אנשים שנשאו דרכונים אירופאים .  בראיון לתחנת רדיו בבריטניה אמר בראון ,  כי  " עלינו לבצע חקירה מקיפה בנושא .  יש לאסוף את כל הראיות לגבי מה באמת קרה שם ,  ומדוע .  הדרכון הבריטי הוא חלק חשוב מהאזרחות הבריטית ועלינו לוודא כי נעשה הכל על מנת להגן עליו ". 
מוקדם יותר אתמול קרא חבר הפרלמנט הבריטי ,  סיר מנזייס קמפבל ,  למשרד החוץ של ארצו לזמן את השגריר הישראלי בלונדון שיספק הסברים לשימוש בדרכונים ,  תוך שהוא מרמז כי המוסד הוא שביצע את החיסול על ידי שימוש בהם . " אם לממשלה הישראלית יש חלק בהתנהגות הזו ,  יהיה זה חילול חמור של האמון בין שתי המדינות ",  הוסיף .  ממשרד החוץ הבריטי נמסר כי לא נעשתה כל פניה לשגריר ישראל בלונדון .
 ד"ר רוזמרי הוליס ,  מומחית לענייני המזרח התיכון באוניברסיטת לונדון אמרה כי ההתפתחות האחרונה תעלה את מידת החשד בדובאי כלפי מטיילים בריטים באופן כללי . " כל מי שנושא דרכון בריטי עשוי להיחשב כצרה פוטנציאלית כשהוא מבקר חלקים שונים בעולם הערבי ",  הסבירה .
 ממשרד החוץ הבריטי נמסר בתגובה כי עד כה לא נוצרה כל תקשורת בנושא עם השגריר הישראלי  זאת על אף דרישות מצד גורמים שונים במדינה לתבוע משירותי המודיעין בישראל ובדובאי מידע מפורט על התנהלות המדינות בפרשה .  לדברי בכיר במפלגת הלייבור הבריטית החבר בוועדה לענייני חוץ של הבית , " ההתנשקות המתוחכמת בוצעה על ידי הישראלים או לחילופין על ידי מישהו שעשה כל שביכולתו על מנת להבטיח שהדבר ייראה כפעולה ישראלית ". 
לדבריו , " לישראל יש מדיניות של חיסולים ממוקדים ובעבר כבר השתמשו סוכניה בדרכונים מזויפים של מדינות אחרות  אך ישראל התחייבה בשנת 1986 שהנוהג ייפסק לפחות בכל הנוגע לשימוש בדרכונים בריטים ".  

" היחסים בין בריטניה לישראל בהקפאה "
 בבריטניה ממשיכות הרוחות לסעור על רקע השימוש בדרכונים בריטיים במבצע חיסולו של מחמוד אל-מבחוח .  שגריר ישראל במדינה זומן לבירור וגורם בממשל הבריטי אמר כי  " היחסים בין המדינות היו קרירים לאחרונה ,  אך כעת הם בהקפאה עמוקה "
 
