מארק מוביוס :  הגבלת ההלוואות בסין עשויה להטיב עם הכלכלה המקומית 
" אני לא חושב שהגבלת ההלוואות היא דבר רע ",  אמר מוביוס בשיחת ועידה בסידני , " היא ממתנת את הסיכונים "
 המשקיע מארק מוביוס ,  העומד בראש קרן טמלפטון אסט מנג'מנט המשקיעה בשווקים מתעוררים ,  אמר כי הגבלת ההלוואות בסין עשויה להטיב עם הכלכלה המקומית בכך שהיא תוריד את הסיכונים ומשקיעים יוכלו לרכוש מניות של הבנקים המקומיים - כך דיווחה בלומברג ." אני לא חושב שהגבלת ההלוואות היא דבר רע ",  אמר מוביוס - שקרן טמלפטון בראשותו מנהלת נכסים בשווי 34 מיליארד דולר - שיחת ועידה בסידני ,  והוסיף : " היא ממתנת את הסיכונים ברמה מסוימת בגלל שאנשים לא רוצים להגזים ". "השוק צפוי לרשום תיקונים ,  אבל אני לא צופה את תחילתו של שוק דובי בקרוב .  הסינים מעדיפים להוציא כספים במקום לחסוך ,  והבנקים יעשו אותו דבר .  רק התחלנו לראות עלייה בצריכה הפרטית המקומית ",  אמר מוביוס.הבנק המרכזי של סין הורה השבוע לבנקים גדולים במדינה להגדיל את יחס הרזרבות על ההלוואות ואפילו ביקש מחלקם שלא להעניק הלוואות חדשות כדי למנוע התחממות יתר של הכלכלה המקומית.הבנק המרכזי של סין הורה לבנק סיטיק ולבנק icbc להעלות את יחס הפיקדונות על ההלוואות ב-0.5% ,  כדי להגביל את ההלוואות .  בשנה שעברה העניקו הבנקים הלוואות בשיעור שיא של 9.59 טריליון יואן ,  כך דיווחה רויטרס.הבנק המרכזי של סין הורה לבנק icbc הממוקם בבייג'ינג שלא להעניק הלוואות חדשות עד לסוף חודש ינואר ,  כך אמרו מקורבים לאתר האינטרנט דאו ג'ונס ניוז ווייר .  עדיין לא ברור אם ההוראה תקפה רק לבייג'ינג או לסניפי הבנק בסין כולה.בנק סיטיק קיבל הוראה להשעות הלוואות חדשות שנחאי בשבוע שעבר ,  לאחר שהסניפים העניקו את ההלוואות שהוקצו לבנק לחודש ינואר ,  לפי הדיווח . " הבנק המרכזי של סין הורה למטה הבנק לשלוט על קצב ההלוואות השנה ",  כך נמסר מהבנק לאתר האינטרנט .  הבנק ישוב להעניק הלוואות בחודש הבא .  גם בנק אוף צ'יינה קיבל הוראה להפסיק להעניק הלוואות חדשות ביואן בחודש ינואר ,  לפי הדיווח.המניות ברחבי העולם נפלו בשבוע שעבר לאחר שצמיחה מהירה מהצפוי הגבירה את החששות שסין תעלה את הריבית כדי למנוע התחממות יתר של הכלכלה המקומית .  התמ"ג של סין צמח ב-10.7% ברבעון הרביעי לעומת הרבעון המקביל ב-2008 .  ב-25 בינואר אמר מוביוס בהונג קונג כי הוא לא מאמין שנוצרת בועת נכסים בסין .  ב-27 בינואר אמר כי הוא רוכש מניות של קבלניות בניה סיניות בגלל שהביקוש המקומי צפוי לעלות ומכיוון שמאמצי הממשלה הסינית להגביל את ההלוואות לא יפגעו בצמיחה לדעתו .
 
מארק מוביוס :  הגבלת ההלוואות בסין עשויה להטיב עם הכלכלה המקומית 
" אני לא חושב שהגבלת ההלוואות היא דבר רע ",  אמר מוביוס בשיחת ועידה בסידני , " היא ממתנת את הסיכונים "
 
