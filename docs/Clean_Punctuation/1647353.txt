עלייה של 8.7% ברכישות בכרטיסי אשראי בין נובמבר לינואר
זאת בהמשך לעלייה של 9.1% בשלושת החודשים אוגוסט עד אוקטובר 2009
הישראלים ממשיכים לגהץ את כרטיסי האשראי :  בשלושת החודשים נובמבר עד ינואר נרשמה עלייה של 8.7% בהיקף הרכישות בכרטיסי אשראי .  זאת בהמשך לעלייה של 9.1% בשלושת החודשים אוגוסט עד אוקטובר.בקבוצת הרכישה מוצרים ושירותים  ( הקבוצה כוללת דלק ,  חשמל וגז ,  מחשבים ותוכנה ,  ציוד ושירותי תחבורה ,  תקשורת ,  ספרים ,  פרסום ,  שירותי רפואה ותרופות )  שהיוותה בשנת 2009 את החלק הארי ברכישות - 42% ,  נרשמה בשלושת החודשים נובמבר 2009 עד ינואר 2010 עלייה במחירים קבועים של 7.2% בחישוב שנתי ;  זאת ,  בהמשך לעלייה של 4.3% בשלושת החודשים אוגוסט-אוקטובר 2009.בקבוצת הרכישה מזון ומשקאות ,  שהיוותה 19% מהרכישות בכרטיסי אשראי בשנת 2009 ,  נרשמה בשלושת החודשים נובמבר 2009 - ינואר 2010 עלייה במחירים קבועים של 7.7% בחישוב שנתי ;  זאת ,  בהמשך לעלייה של 7.2% בשלושת החודשים אוגוסט-אוקטובר 2009.בקבוצת הרכישה מוצרי תעשייה ,  הכוללת הלבשה והנעלה ומוצרי חשמל ואלקטרוניקה ,  שהיוותה 19% מהרכישות בשנת 2009 ,  נרשמה בשלושת החודשים נובמבר 2009 - ינואר 2010 עלייה במחירים קבועים של 12.8% בחישוב שנתי ;  זאת ,  בהמשך לעלייה של 11.3% בשלושת החודשים אוגוסט-אוקטובר 2009.בקבוצת הרכישה שירותים ,  הכוללת שירותי ביטוח ,  טיסות ואירוח ,  פנאי ובילוי ושירותי עירייה וממשלה ,  שהיוותה 20% מהרכישות בשנת 2009 ,  נרשמה בשלושת החודשים נובמבר 2009 - ינואר 2010 עלייה במחירים קבועים של 12.9% בחישוב שנתי ;  זאת ,  בהמשך לעלייה של 10.1% בשלושת החודשים אוגוסט-אוקטובר 2009 .  עלייה זו נובעת בעיקר מגידול בשירותי ממשלה ועירייה .
 
עלייה של 8.7% ברכישות בכרטיסי אשראי בין נובמבר לינואר
זאת בהמשך לעלייה של 9.1% בשלושת החודשים אוגוסט עד אוקטובר 2009

