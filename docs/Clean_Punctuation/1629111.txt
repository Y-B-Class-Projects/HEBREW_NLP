ביקורת על מינוי חבר מפלגת העבודה למנהל הרשות לסחר הוגן
נציבות שירות המדינה בודקת את מינויו של אמנון מרחב ;  תידרש להכריע אם הוא נחשב מקורב לשר התמ"ת בנימין בן-אליעזר
 >  >  מינויו של אמנון מרחב לתפקיד הממונה על הגנת הצרכן והסחר ההוגן ,  שעליו הודיע אתמול שר התמ"ת בנימין בן-אליעזר ,  עורר ביקורת במגזר המשפטי .  מרחב הוא חבר מפלגת העבודה ,  שבה חבר גם בן-אליעזר . " המינוי נעשה בניגוד להנחיית היועץ המשפטי לממשלה ",  טוענים מקורות במערכת המשפטית . " הוא מנוגד להנחיה שהתייחסה למינוי מקורבים למשרות פוליטיות .  לא ייתכן שמינוי כל כך מהותי למשק ייעשה בדרך שלכאורה אינה נקייה ,  ויוענק למקורב פוליטי - כשמולו ניצב מועמד איכותי שאינו בעל זיקה פוליטית ",  הוסיפו .  הגוף שעליו הופקד מרחב נחשב לגוף שיצבור עוצמה רבה במשק ויהיה עצמאי ,  כדוגמת רשות ההגבלים העסקיים .  ממשרד התמ"ת נמסר כי  " לא ידוע על כל בעיה בתהליך המינוי הראוי של מרחב .  מרחב אינו 'מקורב' של השר בן-אליעזר ,  והשר מכיר עשרות אלפי פעילי מפלגות ,  שאינם פסולים בשל כך למשרה זו או אחרת .  כלל חברי ועדת האיתור חתמו על ההמלצה ,  שכללה גם הדגשה כי חבריה סבורים שאין בחברותו של מרחב במפלגת העבודה בכדי לפגוע במועמדותו ".  מנציבות שירות המדינה נמסר כי  " הנושא הועבר לבדיקת הלשכה המשפטית בנציבות ".  נראה כי הנציבות תידרש להכריע בשאלה אם מרחב נחשב  " מקורב "  לבן-אליעזר ,  או רק חבר מפלגתו .  על פי הגדרות משפטיות ,  חבר מפלגה אינו נחשב בהכרח מקורב לשר הממנה אותו .  לפי הנחיית היועץ המשפטי לממשלה ,  בעת מינוי מועמד בעל זיקה לשר בממשלה ,  ועדת המינוי לא תציג אותו יחד עם מועמד נוסף להכרעת השר .  בחירת מועמד בעל זיקה לשר מתוך כמה מועמדים יוצרת קושי ,  בהיבטים של ניגוד עניינים ,  או במראית עין של ניגוד עניינים וחשש כי החלטת השר התקבלה מתוך שיקולים זרים .  על מנת להימנע מהקושי ,  על הוועדה להמליץ בפני השר על מועמד אחד כמתאים ביותר לתפקיד .  הוועדה למינוי מנהל הרשות לסחר הוגן הציגה בפני בן-אליעזר שני מועמדים :  עו"ד מרחב ,  חבר מפלגת העבודה ,  ועו"ד אמיר שרף ,  לשעבר סגן היועץ המשפטי ברשות לניירות ערך והיועץ המשפטי של אל על .  בראש ועדת האיתור עמד שרון קדמי ,  מנכ"ל משרד התמ"ת ,  וחבריה היו יעקב ברגר ,  המשנה לנציב שירות המדינה ;  סיגלית סייג ,  סגנית בכירה לחשב הכללי במשרד האוצר ;  דורית ענבר ,  המנהלת הכללית של הקרן המתחדשת לקולנוע וטלוויזיה ;  וד"ר אורי ארבל-גנץ מהפקולטה למדעי המדינה באוניברסיטת בר אילן .  עו"ד אמנון מרחב ,  בן 44 ,  מתגורר מודיעין .  הוא בוגר לימודי משפטים במכללה למינהל ובעל תואר ראשון בהצטיינות במדעי המדינה מאוניברסיטת תל אביב .  בעבר כיהן כיו"ר דירקטוריון החברה הכלכלית לפיתוח מודיעין וכסגן ראש עיריית מודיעין ומחזיק תיק החינוך העירוני .  כמו כן היה בעלים ,  שותף ומנהל של משרד עוה"ד מרחב-דוד .  מרחב שימש כתובע עירוני מטעם היועץ המשפטי לממשלה לאכיפת חוקים .  בן-אליעזר אמר כי הקמת הרשות לסחר הוגן מהווה בשורה של ממש לציבור הצרכנים והסוחרים בישראל . " בכוונתי להפוך אותה לחזקה ולאפשר לה להיות רשות עם סמכויות אכיפה ,  ואני בטוח כי מרחב יצליח להקים את הרשות בהצלחה מרובה ",  מסר .
 
ביקורת על מינוי חבר מפלגת העבודה למנהל הרשות לסחר הוגן
נציבות שירות המדינה בודקת את מינויו של אמנון מרחב ;  תידרש להכריע אם הוא נחשב מקורב לשר התמ"ת בנימין בן-אליעזר

