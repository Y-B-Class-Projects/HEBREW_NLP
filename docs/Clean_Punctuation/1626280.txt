רימון הושלך לעבר ביתו של ראש עיריית נצרת
אלמונים השליכו רימון רסס לעבר ביתו של ראש עיריית נצרת ראמז ג'רייסי .  מאבטחו של ג'רייסי נפצע בינוני .  לפני חודש הוחלט להגביר את האבטחה על ראש העיר עקב ריבוי אירועי האלימות
רימון רסס הושלך אמש  ( שני )  לעבר ביתו של ראש עיריית נצרת ראמז ג'רייסי .  כתוצאה מהפיצוץ נפצע מאבטחו של ג'רייסי באורח בינוני ולבית נגרם נזק .  טרם נתפסו משליכי הרימון .  המשטרה חוקרת את נסיבות האירוע .
 לאחר האירוע אמר ג'רייסי כי הוא המום וכי נחצו כל הקווים האדומים .  מפקד המחוז הצפוני במשטרה ,  ניצב שמעון קורן ,  הבטיח כי המשטרה לא תירתע מהאלימות ,  ותפעל בכל האמצעים לעצור את האחראים למעשה ,  כך דווח בקול ישראל .
 לפני כחודש החליטה המשטרה להגביר את האבטחה על ג'רייסי ואנשיו ,  בעקבות אירועי האלימות בעיר ,  שכללו ,  בין השאר ,  ירי מנשק אוטומטי לעבר ביתו של ממלא מקום ראש העירייה עלי סלאם .  המשטרה הגדירה את ראש העיר ואת ממלא מקומו כ"מאוימים דרגה 6 ",  שהיא דרגת האיום הגבוהה ביותר .  לוואלה !  חדשות נודע כי ג'ראייסי וסלאם מלווים על ידי מאבטחים במשך 24 שעות ובתיהם מוגנו ,  מחשש שייפגעו .
 
רימון הושלך לעבר ביתו של ראש עיריית נצרת
אלמונים השליכו רימון רסס לעבר ביתו של ראש עיריית נצרת ראמז ג'רייסי .  מאבטחו של ג'רייסי נפצע בינוני .  לפני חודש הוחלט להגביר את האבטחה על ראש העיר עקב ריבוי אירועי האלימות

