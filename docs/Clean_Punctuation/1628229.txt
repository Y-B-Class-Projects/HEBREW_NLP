פתח לפגיעה קשה בתחרות 
האיזון מופר
 >  >  ההכרזה על כך ש"ידיעות אחרונות "  אינו מונופול בתחום העיתונות היומית בשפה העברית יכולה אולי לשמח את אלה שרצו לראות את העיתון של המדינה מתכווץ בנתח השוק שלו ,  אבל היא אינה בשורה טובה לתחרות .  להפך :  היא משחררת את בעל השליטה בעיתון ,  נוני מוזס ,  ממגבלות רבות .  היא מאפשרת לו לפעול בחופשיות במקום שבו קודם ידיו היו קשורות ובשורה התחתונה היא מחזקת דווקא את כוחו במשק .  כשידיו היו קשורות הוא נדרש לפעול לפי מחירון אחיד לכולם ,  פחות או יותר .  מרחב הגמישות שלו כלל בין היתר הנחת כמות אחידה .  החופש שמקבל עתה מוזס מאפשר לו להפלות לרעה מתחרים ,  או כל מי שהוא אינו חפץ ביקרו .  בהתחשב בכך שכוח השוק של  " ידיעות אחרונות "  עדיין גדול ,  גם אם ירד מתחת ל-50% ,  השחרור מהמגבלות פותח פתח להתנהגויות שעלולות לפגוע בתחרות בשוק החופשי .  אם נוסיף לכך את השותפות בינו לאליעזר פישמן ,  המחזיק במניות מיעוט בעיתון - פישמן היה אמור לרדת מנתח של כ-37% ל-25% בשנים האחרונות ועוד כמה אחזקות ,  בהן השליטה ב"גלובס "  - החשש לפגיעה בתחרות במשק נראה אף גדול יותר .  למעשה ,  קן קבעה כי היא מחייבת את  " ידיעות אחרונות "  שלא לנצל את כוחו לרעה בשתי נקודות בלבד :  איסור על פרסום בלעדי בעיתון ואיסור לנצל לרעה את כוח השוק שלו בנקודות מכירה של עיתונים באופן שתהיה לו בלעדיות או בלעדיות חלקית .  קן בחרה באזהרות בשני תחומים אלה ,  כי הם היו התנאים המיוחדים שהושתו על העיתון כשהוכרז מונופול ,  בנוסף למגבלות הכלליות החלות על מונופול .  בשניהם החוק נותן לרשות יכולת אכיפה תחת סעיף של הסדר כובל .  עם זאת ,  הוצאת  " ידיעות אחרונות "  מהגדרת המונופול מסירה מעל מוזס הרבה מאוד מגבלות שעד כה איזנו את השוק .  כך ,  אסור לבעל מונופול לנצל לרעה את כוחו ולפגוע בתחרות באמצעות פעולות שעניינן אפליה בין לקוחות .  בכלל זה ,  אסור לו לקבוע מחיר קנייה או מכירה שאינו הוגן .  אסור לו לצמצם או להגדיל את כמות הנכסים או המוצרים שהוא מציע שלא במסגרת תחרות הוגנת .  אסור לו לקבוע תנאי התקשרות שונים בעסקות דומות .  אסור לו להתנות את מכירת המוצר או השירות בדבר שאינו קשור לאותה עסקה ,  למשל ,  ברכישת מוצר אחר .  מגבלות אלה מוסרות עתה .  עכשיו ,  כמעט כל מה שהיה אסור הופך מותר .  כלומר ,  נראה כי מוזס יוכל לקבוע מחירי פרסום שונים למפרסמים ,  להעלות מחירים עד גבול חוסר כדאיות למי שהוא רוצה להקשות עליו ולהיטיב עם מקורביו .  הוא יוכל להתנות מכירת פרסום ב"ידיעות אחרונות "  בפרסום בעיתונים או אתרים אחרים שבבעלותו ואף לתת הנחה משמעותית למפרסם ב"ידיעות אחרונות ",  תמורת פרסום במוצרים אחרים .  הוא יוכל לקשור בין מכירת מוצר תקשורת ,  או שטח פרסום ,  במכירת מוצר אחר משלל עסקיו ,  הכוללים גם הוצאת ספרים ו-17% מ-hot .  ובמשפט אחד - הוא יוכל להעניק ללקוחות או ספקים מסוימים יתרון שאינו תחרותי על פני מתחריהם .
 
פתח לפגיעה קשה בתחרות 
האיזון מופר

