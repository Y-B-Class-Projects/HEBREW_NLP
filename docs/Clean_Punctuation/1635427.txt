הכוכבים גייסו 57 מיליון דולר עבור האיטי
על פי נתונים ראשוניים ,  משדר  " Hope For Haiti "  גייס סכום שיא עבור נפגעי רעידת האדמה והמספרים כנראה רק יעלו .  נתוני שיא נרשמו גם בחברת ITUNES ,  המוכרת את השירים שבוצעו באירוע
 ( צילום :  רויטרס ,  עריכת וידאו :  עידן גוראל ) 
על פי מארגני משדר ההתרמה  " Hope For Haiti "  שנערך שלשום  ( שישי )  ברחבי העולם ,  הצליחו הזמרים והכוכבים לגייס 57 מיליון דולר עבור האי מוכה האסון .  נתוני התרומות מוגדרים  " ראשוניים "  והמספרים הסופיים יהיו כל הנראה גבוהים יותר .  הסיבה לכך היא שטרם שוקללו תרומות מחברות גדולות ותורמים פרטיים שתרמו סכומים גבוהים במהלך המשדר .  
חברת ITUNES דיווחה כי האלבום המכיל את השירים שבוצעו באירוע - ביניהם שיתוף הפעולה המוקלט הראשון בין ג'יי זי ל-U2  ( יחד עם ריהאנה )  ,  לצד שירים של ביונסה וכריס מרטין מקולדפליי ,  מדונה ועוד - נמצא במקום הראשון בטבלת האלבומים המוזמנים מראש ב-18 מדינות .  לדברי החברה ,  האלבום רשם את הביקוש הגבוה בכל הזמנים עבור מוצר שנמצא בשוק יממה אחת בלבד .  
משדר  " Hope For Haiti "  הועבר ביום שישי בעשרות מדינות מסביב לעולם .  במשך שעתיים צפו עשרות מיליוני אנשים במלמעלה מ-100 שחקנים ,  מוזיקאים וסלבריטאים מגייסים תרומות עבור נפגעי רעידת האדמה בהאיטי ,  שגבתה עד כה את חייהם של כ-200 אלף אנשים .
 

הכוכבים גייסו 57 מיליון דולר עבור האיטי
על פי נתונים ראשוניים ,  משדר  " Hope For Haiti "  גייס סכום שיא עבור נפגעי רעידת האדמה והמספרים כנראה רק יעלו .  נתוני שיא נרשמו גם בחברת ITUNES ,  המוכרת את השירים שבוצעו באירוע

