אוקטובר :  20,259 מכוניות חדשות
העימות בין מאזדה ליונדאי מחריף והפערים מצטמצמים .  עליה של כ-30 אחוזים ביחס לחודש ספטמבר ,  176,684 מתחילת השנה
20,259 מכוניות חדשות נמסרו בחודש אוקטובר האחרון .  כך עולה היום  ( שלישי )  מנתונים שמפרסם איגוד יבואני הרכב .  מדובר בעלייה משמעותית של 27.8 אחוזים לעומת כמות המכוניות החדשות שעלו לכבישים באוקטובר 2009 ועליה של כ-30 אחוזים לעומת חודש ספטמבר האחרון .  מתחילת השנה עלו על כבישי ישראל 176,684 מכוניות חדשות ,  לעומת 138,475 בתקופה המקבילה אשתקד ,  עליה של כ-21.6 אחוזים .  
בפסגה עדיין מתנהל המאבק בין יונדאי למאזדה ,  כשהקוריאנית דולקת אחריה וסוגרת פערים .  למרות זאת ,  את ראשות הטבלה עדיין אוחזת מאזדה שמסרה החודש הזה 3,084 כלי-רכב חדשים ,  בעוד יונדאי נושפת בעורפה עם פער מזערי של 2 מכוניות בלבד  ( 3,082 )  .  מכירותיה של מאזדה הסתכמו עד כה מתחילת השנה ב-25,808 מכוניות .  יונדאי שנמצאת במגמות התחזקות מסרה החודש 24,974 כלי-רכב ,  ורושמת עלייה משמעותית של 63 אחוזים ביחס לתקופה המקבילה של 2009 .  במקום השלישי ניצבת טויוטה ,  וזו מסרה החודש 2,075 מכוניות חדשות ,  ובסך הכול מסרה עד כה 18,320 מכוניות לעומת 15,445 בתקופה המקבילה אשתקד .  
סוזוקי שומרת על מקומה הרביעי בטבלה עם 1,148 כלי-רכב חדשים ומסירות מותג סוזוקי הסתכמו עד עתה ל-10,700 מכוניות חדשות .  אחריה במקום החמישי נמצאת פולקסווגן שמסרה 9,160 מכוניות מתחילת השנה ,  ובחודש זה מכרה כ-1,032 כלי-רכב חדשים .  פולקסווגן צמחה בשיעור של כ-34 אחוזים בחודש זה לעומת כלל המכירות עד אוקטובר 2009 .  
בהמשך הרשימה אנו מוצאים את שברולט עם 886 מסירות החודש  ( 8,379 מתחילת השנה )  ;  פורד שעל אף התחזקותה הגלובאלית נמצאת בקיפאון קל ,  מסרה החודש רק כ-845 כלי-רכב  ( 7,486 מתחילת השנה )  ;  אחריה קיה שמסרה החודש 1,091 כלי-רכב ורשמה זינוק יפה למקום ה-8 על חשבונה של מיצובישי .  במקום התשיעי כאמור מיצובישי שמסרה מתחילת השנה 7,071 מכוניות חדשות ,  מתוכן 773 בחודש הנוכחי .  את העשיריה הראשונה סוגרת הונדה שמסרה החודש 815 כלי-רכב .
 בחלק המשני של הטבלה ישנן מפתיעות וישנן נחלשות .  רנו שנמצאת במקום ה-11 מסרה החודש 560 מכוניות ,  אולם בהיקף השנתי מראה גידול עצום לעומת אוקטובר אשתקד ,  אז מסרה רק 3,706 מכוניות .  גם חטיבות הליבה של קונצרן פולקסווגן רושמות לזכותן צמיחות נאות ;  מכירותיה של סקודה הסתכמו עד כה ב-5,923 מכוניות מתחילת השנה ,  לעומת 3,696 מסירות מהתקופה המקבילה אשתקד .  בקבוצה האיטלקית נמנה את פיאט שמסרה מתחילת השנה 2,456 מכוניות חדשות ,  ו-246 בחודש אוקטובר .  אלפא רומיאו חטיבתה הספורטיבית מסרה החודש 49 מכוניות .  לנצ'יה שחברה לסמל"ת החודש מסרה 11 כלי-רכב חדשים עד כה ,  מתוכם 7 בחודש ההשקה .  
עוד בתנודות ,  סיאט הספרדית שמתחזקת ;  מכירותיה הגיעו השנה ל-2,389 כלי-רכב המהווים עלייה 837 מסירות מהשנה הקודמת .  החודש מסרה סיאט 197 מכוניות חדשות .  עוד ברשימה פיג'ו עם 453 כלי-רכב חדשים בחודש אוקטובר  ( 4,866 מתחילת השנה )  ,  סיטרואן עם 660  ( 4,710 )  .  
סובארו נחלשה מעט לעומת אשתקד ,  ומכירותיה הסתכמו עד כה ב-3,704 מכוניות לעומת 4,622 בתקופה המקבילה של השנה הקודמת .  אופל שהציגה השנה קפיצה משמעותית עם הקורסה המחוזקת ,  רשמה גידול של 456 אחוזים לעומת התקופה המקבילה אשתקד בכמות הכללית - 625 ,  לעומת 137 עותקים .
 בקרב מותגי הפרמיום אודי שומרת על הכתר בפער לא קטן מהסגנית ב.מ.וו .  מכירותיה של אודי הסתכמו בחודש האחרון ב-132 כלי-רכב ו-1,313 בסך הכול .  לעומתה מסרה החודש הבווארית 67 מכוניות חדשות ו-865 בעשרת החודשים הראשונים של השנה .  אחריהן מרצדס שומרת על יציבות עם 112 מסירות באוקטובר  ( 816 מתחילת השנה )  .
 וולוו השמרנית שתציג החודש את ה-S60 החדשה בישראל מכרה החודש 154 מכוניות חדשות ו-858 מינואר .  בהמשך הרשימה לקסוס עם 406 מתחילת השנה ,  יגואר שמכרה מכונית אחת יותר באוקטובר הנוכחי  ( 76 )  לעומת השנה הקודמת ,  ומותג העל היחידי שנמכר בישראל - פורשה ,  עם כמות מסירות של 60 כלי-רכב  ( 3 מכוניות בחודש זה )  .  אצל האמריקניות קדילאק עם 86 מכירות מתחילת השנה  ( מצטרפת חדשה - SRX )  ,  וביואיק שמסרה עד עתה 998 כלי-רכב לעומת 377 אשתקד - גידול היקפי של 296 אחוזים .
 
אוקטובר :  20,259 מכוניות חדשות
העימות בין מאזדה ליונדאי מחריף והפערים מצטמצמים .  עליה של כ-30 אחוזים ביחס לחודש ספטמבר ,  176,684 מתחילת השנה

