ח"כ ישראל חסון : " לא פוסלים הצטרפות לממשלה "
 חסון התנה את הצטרפות קדימה לקואליציה בהעברת חוק שינוי שיטת הממשל ושירות אזרחי לכל אזרח .  בסוגיית שליט אמר חסון כי מי שמתנגד לביצוע העסקה  " חורץ את גורלו של גלעד למות "
 חבר הכנסת ישראל חסון ממפלגת קדימה דיבר היום  ( שבת )  באירוע  " שבתרבות "  ברמת גן ואמר כי על מפלגת קדימה להתנות את הצטרפותה לממשלה בהעברת חוק שינוי שיטת הממשל וחוק שירות אזרחי לכל .  חסון היה מבין חברי הכנסת אליהם נעשתה פנייה  " לערוק "  משורות קדימה לשורות הליכוד .  הוא אמר שדיווח על כך ליו"ר מפלגתו ציפי לבני והוסיף כי  " אנשים בקדימה צריכים להסתגל לפוזיציה שבאופוזיציה וזה לא קל להם ".  
חסון רואה בחיוב שיתוף פעולה בין המפלגות קדימה והליכוד  " בתנאים מסויימים "  ולהערכתו לא יהיה פיצול בקדימה  " מהסיבה הפשוטה שפיצול ,  אם אכן יתרחש ,  יהיה סביב שררה ,  תיקים ורצון הקואליציה לשרוד ולא מתוך טיעונים אידיאולוגיים ".  מחר צפויה לבני להיפגש עם ראש הממשלה נתניהו ,  השניים ידונו באפשרות צירוף קדימה לקואליציה .  
חבר הכנסת חסון ,  שכיהן בעבר כסגן ראש השב"כ וחבר בצוות המשא ומתן לשלום עם הפלסטינים התייחס גם לעסקת שליט ולתהליך המדיני .  באשר לסוגיית שליט ,  אמר חסון ,  חבר צוות השרים לשחרור החייל החטוף ,  כי  " הדיון הוא בין כן ,  אבל ללא .  אין כאן שחור ולבן או כן או לא מוחלטים .  אני סבור שבמישור הנורמטיבי ,  על כולנו כקולקטיב להיות מוכנים לקחת את הסיכון שבשחרורו .  הוא הוסיף כי  " כל מי שאומר בנחישות ובנחרצות כי אין לנהל מו"מ לשחרור שליט בכלל ,  צריך באותה נשימה לדעת שמחובתו לומר לציבור בכנות כי בכך הוא חורץ את גורלו של גלעד למות ".  באשר לתהליך השלום מול הפלסטינים אמר חסון כי הבעיה של ישראל היא שהיא מתייחסת למו"מ כ"מהלך טקטי ולא תהליך היסטורי ארוך טווח ".  לדבריו , " קרוב ל-100 ח"כים מעוניינים היום בהפרדה מדינית ",  אולם ישנה חוסר הבנה של המחסומים הניצבים בפני מנהיג פלסטיני להגיע להסכם עם ישראל . " ראשית ,  ככל שאנחנו מתקדמים לקראת הסדר אנחנו מגלים שלהנהגה הפלסטינית קשה להכיר בזכות קיומנו כאן ,  אלא רק בקיומנו .  שנית ,  מבחינת ההלכה הדתית האסלאמית ,  מנהיג פלסטיני לא יכול לחתום על הסכם ,  ושלישית ,  אין לאף מנהיג מדינה ערבית כלשהי במרחב אינטרס בהקמת מדינה פלסטינית ",  אמר .
 
ח"כ ישראל חסון : " לא פוסלים הצטרפות לממשלה "
 חסון התנה את הצטרפות קדימה לקואליציה בהעברת חוק שינוי שיטת הממשל ושירות אזרחי לכל אזרח .  בסוגיית שליט אמר חסון כי מי שמתנגד לביצוע העסקה  " חורץ את גורלו של גלעד למות "
 
