העברות בעולם - 22.1
חלון ההעברות של ינואר נפתח :  וואלה !  ספורט עושה סדר ומביאה לפניכם את השמועות וההעברות בשוק השחקנים העולמי
 *  קבוצת נאסיונאל האורוגוואית הסכימה למכור את כוכבה המבריק של הקבוצה ,  הקשר ניקולאס לודיירו ,  20 ,  לאייאקס ההולנדית תמורת סכום של 5.6 מיליון דולר .
  *  סנדרלנד החתימה את בלם שפילד יונייטד מתיו קילגלון  ( 26 )  ל-3.5 שנים לאחר שרכשה את כרטיסו תמורת שני מיליון ליש"ט .  
 *  לוסיאנו פיגרואה  ( 28 )  שוחרר רשמית מגנואה וחתם לשנתיים וחצי ברוסריו סנטראל מארגנטינה .
  *  אברטון ויתרה על החלוץ הברזילאי ז'ו ,  שהושאל עד תום העונה לגלאטסראיי הטורקית .  מנגד ,  שוער נבחרת סלובקיה יאן מוצ'ה חתם בשורות הטופיז ויצטרף לקבוצה בקיץ ,  כשחוזהו בלגיה וארשה הפולנית יסתיים .
  *  עיתוני אנגליה מדווחים כי הבעלים החדשים של ווסטהאם ,  דייויד גולד ודייויד סאליבן ,  הגישו לרוד ואן ניסטלרוי הצעת ענק של 100 אלף ליש"ט לשבוע .  בגרמניה וספרד דווח כי המבורג הצטרפה גם היא למרוץ אחרי החלוץ ההולנדי .  
 *  הפטישים הגישו הצעה רשמית לרכישת בני מקארתי מבלקבורן תמורת שני מיליון ליש"ט .  
 *  על פי ל'אקיפ ,  מילאן תשאיל את חלוצה ההולנדי המתוסכל ,  קלאס יאן הונטלאר ,  להמבורג עד תום העונה .  
 *  בלמה הדני של פאלרמו ,  סיימון קיאר ,  ממשיך להיות אחת הסחורות החמות של הקיץ .  הבעלים מאוריציו זמפאריני הודה שבפניו מונחות שתי הצעות רציניות לגבי הכישרון .  טוטנהאם ובאיירן מינכן נמצאות בין המעוניינות .  
 *  לוצ'יאנו ספאלטי ,  מאמנה האיטלקי של זניט סנט פטרסבורג ,  רוצה להביא לקבוצתו את ז'רמי מנז ,  הצרפתי אותו צירף בזמנו לרומא .  
 *  חלוץ נבחרת סלובקיה ומנצ'סטר סיטי ולדימיר וייס מבוקש בבולטון ו-וויגאן ,  כך על פי דיווח ב"סקיי ". 

העברות בעולם - 22.1
חלון ההעברות של ינואר נפתח :  וואלה !  ספורט עושה סדר ומביאה לפניכם את השמועות וההעברות בשוק השחקנים העולמי

