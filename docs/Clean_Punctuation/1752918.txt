 נס טכנולוגיות :  מתקרבת לארה"ב ,  מתרחקת מאירופה 
 >  >  הקמתה של נס טכנולוגיות בסוף שנות ה-90 משש חברות מחשוב שונות החלה את גל הקונסולידציה שנוצר בתעשיית ה-it המקומית .  בזו אחר זו התגבשו לצד נס חברות דוגמת מטריקס ,  מלם-תים ,  one1 וטלדור שיצרו משקל נגד לדומיננטיות של נס בשוק המקומי .  כיום מגדירה את עצמה נס כחברת אינטגרציה עולמית ,  וחלוקת הכנסותיה בהתאם - רק כ-30% מהכנסותיה מגיעות מהשוק הישראלי .   נס ,  המעסיקה כיום כ-8,000 עובדים ונחשבת חברה בינונית בשוק המחשוב העולמי .  לחברה ,  הפעילה בארה"ב בעיקר ובמזרח אירופה ,  יש חטיבת מיקור חוץ רחבה המעסיקה כ-2,000 עובדים בהודו ומספקת שירותי פיתוח לחברות בארה"ב ,  בהן גוגל וחברות בולטות נוספות .  בתחום פרויקטי המחשוב שמה לעצמה נס כמטרה לעבוד עם ארגונים בסדר גודל בינוני בסטנדרטים עולמיים ,  שאינם נכללים ברשימת הפורצ'ן 500 ,  להם היא יכולה לספק ערך מוסף בדמות תשומת לב ניהולית .  במהלך השנה האחרונה סגרה נס את פעילותה האירופית של חברת נס-פרו ,  חטיבת מכירות התוכנה של נס .  בנוסף ,  מובילה החברה מהלך לסגירת סניפי המכירות של החברה גם במלזיה וסינגפור .  פעילותה של נס במערב אירופה מבוססת בעיקר על שתי עסקאות מ-2007 ,  במסגרתן רכשה החברה את הסניף האיטלקי והספרדי של חברת הפצת התוכנה סלסטה תמורת כ-28 מיליון יורו .  חדירתה של נס בתחום זה למערב אירופה לא צלחה ,  ובמהלך השנה האחרונה אף רשמה מחיקה על סך 29 מיליון דולר בגין פעילות זו .  לצד הפסקת פעילות המכירות בשווקי אירופה ומזרח אסיה ,  המשיכה נס לחזק את כוחה כספקית שירותים ,  עם רכישת חברת הבינה העסקית גילון תמורת כ-74 מיליון שקל .  אף שגילון נחשבת חברה שעיקר כוחה בשוק הישראלי ,  חזרו בכירי נס והבהירו כי הרכישה בוצעה במטרה לחזק את כוחה דווקא מעבר לים ,  כשיכולותיה של גילון מנוצלות בפרויקטים בשווקים בחו"ל .
 
 נס טכנולוגיות :  מתקרבת לארה"ב ,  מתרחקת מאירופה 
nan
