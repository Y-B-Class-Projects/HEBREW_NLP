ברק :  הסגר על השטחים יימשך עד יום שלישי
שר הביטחון אהוד ברק הורה על המשך הסגר הכללי בשטחי יהודה ושומרון .  ההחלטה על הסגר התקבלה לאחר שכוחות הביטחון העריכו שצעירים פלסטינים מתכוונים לארגן מהומות בהר הבית
שר הביטחון אהוד ברק החליט אמש  ( שבת )  להמשיך את הסגר הכללי שהוטל על שטחי יהודה ושומרון עד ליום שלישי בחצות .  ההחלטה התקבלה לאחר שבתום הערכות מצב במערכת הביטחון הגיעו למסקנה כי הפלסטינים מתכוונים לארגן מהומות בהר הבית ובאזורים נוספים ביהודה ושומרון .
 עיקר החשש ,  ככל הנראה ,  הוא מעימותים באזור הר הבית ,  מזרח ירושלים והעיר העתיקה בין צעירים פלסטינים לשוטרי מג"ב בבירה .  בעקבות כך תוגבל הכניסה לשטח הר הבית .  בהערכת מצב שנעשתה בפיקוד משטרת מחוז ירושלים ,  החליט מפקד המחוז ניצב פרנקו ,  כי הכניסה להר הבית תתאפשר רק למתפללים מוסלמים מעל גיל 50 ולנשים מכל גיל .  כמו כן ,  מבקרים לא יורשו להיכנס למקום .  
משטרת המחוז בסיוע כוחות תגבור יערכו מחר סיורים סביב הר הבית ,  בסמטאות העיר העתיקה ,  במזרח ירושלים ובכפרים באזור כדי למנוע הפרעות סדר .  מהמשטרה נמסר כי היא תנקוט ביד קשה כנגד כל גורם שהוא שינסה להפר את הסדר .
 מוקדם יותר היום סמוך למעבר קלנדיה ניסו כמה עשרות פלסטינים שהפגינו במקום לפרוץ את המעבר וכוח מג"ב הדף אותם ועצר ארבעה מהם .  במהלך ההפגנה נזרק גם בקבוק תבערה שהתנפץ והתלקח והמפגינים פוזרו .  במקביל לכך ,  בשעות הצהריים היום בסמוך לשער שכם ,  הגיעו כמה עשרות צעירים פלסטינים שניסו להיכנס להר הבית ,  כוח משטרה עצר בעדם והם ניגשו להתפלל ליד שער סמוך ללא הפרעה או נפגעים .
 
ברק :  הסגר על השטחים יימשך עד יום שלישי
שר הביטחון אהוד ברק הורה על המשך הסגר הכללי בשטחי יהודה ושומרון .  ההחלטה על הסגר התקבלה לאחר שכוחות הביטחון העריכו שצעירים פלסטינים מתכוונים לארגן מהומות בהר הבית

