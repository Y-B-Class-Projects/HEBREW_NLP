פישר בכנס הרצליה :  האוצר לא צריך לנהל את משרדי הממשלה
פישר :  אני לא מבקש החלשות של האוצר אלא התחזקות של משרדים הממשלה האחרים 
" יש לנו בעיה עמוקה וזוהי בעיית הבירוקרטיה .  רוב משרדי הממשלה כמעט ואינם עצמאיים ויש להם יכולת ביצוע נמוכה .  אנחנו צריכים לתת למשרדי הממשלה להיות יותר חזקים ולהעביר מהאוצר את הניהול שלהם ",  כך אמר נגיד בנק ישראל הפרופסור סטנלי פישר ,  בכנס הרצליה.עוד הוסיף , " כדי שלא תתבלבלו אני אומר את שאני אומר לעיתים קרובות :  חבל שיש לנו אוצר כל כך חזק .  הדבר היחיד שהיה יותר גרוע במצב הנוכחי זה אוצר חלש ,  כי במצב כזה לא היינו מגיעים להתאוששות אליה הגענו .  אני לא מבקש החלשות של האוצר אלא התחזקות של המשרדים האחרים ".  פישר עלה לחתום שני מושבים בכנס הרצליה בנושא הרגולציה ואתגרי כלכלת ישראל ,  לקול מחיאות כפיים שהצביעו על רצון הנוכחים שימשיך בקדנציה נוספת ." עסקנו בשאלה האם יש יותר מדי רגולטורים .  אחד המשתתפים אמר שצריך שיהיו שניים ,  אחד שיטפל בניהול סיכונים והשני שיטפל בהתנהגות עסקית גם בצד הצרכני וגם בצד העסקי .  זה מה שנקרא המודל ההולנדי ."  פתח פישר . " בהולנד יש שני רגולטורים :  אחד שאחראי על ניהול סיכונים בבנק המרכזי והשני עצמאי שמטפל בהתנהגות עסקית והגנה על הצרכנים .  זה מודל שמצליח .  אני לא רוצה להיכנס לפרטים על איך לטפל בבעיות במערכת הרגולציה בישראל ,  רק אגיד שזה משהו שאנחנו צריכים לטפל בו בקרוב .  אם אין רגולציה יעילה ,  עלולים להכנס למשבר "  הוא הזהיר.לגבי תוכנית אובמה ,  אמר פישר כי  " לא רק אתם לא מבינים לגמרי מה כוונתו - אף אחד לא מבין .  אני מבין רק כי הכוונה הכללית היא הגבלת פעולות הבנקים ,  בעיקר בניהול קרנות הגידור .  לזה התייחסתי כשאמרתי שנעקוב אחרי מה שיעשו ושיש לי סימפתיה לגישה שלהם ".  הוא הוסיף כי  " עלינו להיות זהירים מאוד ולדאוג לא לתת לבנקים לקחת סיכונים שאין להם שום קשר לביזנס הבסיסי שלהם .  ברגע שיש לבנקים את ההגנה של בנק ישראל ,  יש להם נטיה גדולה יותר לקחת סיכונים ועלינו לנהל את הנטיה הזאת .  אני רואה את זה בקנה אחד עם הגדלת המינוף "  הסביר פישר.בעניין ההתמודדות עם המשבר הכלכלי אמר , " נכון שתגובות המדיניות היו מתאימות ונכונות - גם ברמת המדיניות הפיסקלית וגם בזו המוניטרית .  במובן אחד ,  לא הייתה לנו מדיניות פיסקלית מכיון שהממשלה לא הייתה יכולה לאשר תקציב .  אבל הם לא ניהלו מדיניות פיסקלית מייצבת ,  הם נתנו למייצבים המתמטיים לעשות את עבודתם ".  הוא הסביר כי  " לפני המיתון הגדול של לפני 80 שנה ,  מה שהיה נחשב כמדיניות פיסקלית נייטרלית היה לשמור על תקציב מאוזן .  היום ,  מדיניות פיסקלית נייטרלית היא לתת למייצבים המתמטיים לפעול .  זה היה נכון ותרם להתאוששות המשק .  אני לא יכול שלא להייחס לעובדה שהפיקוח על הבנקים היה חלק חשוב מהניהול שלנו למשבר הזה "  הוא ציין .
 
פישר בכנס הרצליה :  האוצר לא צריך לנהל את משרדי הממשלה
פישר :  אני לא מבקש החלשות של האוצר אלא התחזקות של משרדים הממשלה האחרים

