טענה :  פוטין גנב פסל מהגוגנהיים בניו יורק
עובד לשעבר במוזיאון טוען כי ב-2005 ,  כשעוד היה נשיא רוסיה ,  השתתף ולדימיר פוטין בפתיחת תערוכה .  בסיומה הציג לו המנהל פסל מבקבוק וודקה בצורת קלצ'ניקוב - והוא לא היסס ופשוט לקח
אי הבנה דיפלומטית או גניבה מכוונת ?  אחת מאלה היא הסיבה לכך שראש ממשלת רוסיה ,  ולדימיר פוטין ,  לקח ללא רשות פסל ממוזיאון גוגנהיים היוקרתי בניו יורק בשנת 2005 ,  אז עוד היה נשיא רוסיה .  זו לפחות הגרסה של עובד לשעבר במוזיאון ,  במאמר שפרסם בספר חדש .  
ניק ליינה בן ה-66 ,  בעבר יועץ אמנותי במוזיאון היוקרתי לאמנות מודרני ,  פרסם את סיפורו בספר  " מדריך ההדוניסט לאמנות ",  הכולל אסופת מאמרים מאת אוצרים ,  אספני אמנות ומבקרים . 
" שכנענו את פוטין להשתתף בפתיחת תערוכה ",  כתב ליינה . " תזמנו אותה במיוחד כך שתתרחש במקביל לכינוס העצרת הכללית של האו"ם ".  לדבריו ,  אחרי שנאם בפני אורחי המוזיאון ,  הצטרף פוטין למנהל קרן גוגנהיים ,  תומס קרנס ,  לכוס תה במשרדו .  קרנס הזכיר שאורחים רוסים רבים העניקו למוזיאון מתנות ,  ולשם המחשה הציג לו פסל אחד כזה :  בקבוק בירה מלא ,  בצורת רובה קלצ'ניקוב .
 לפי ליינה ,  הנשיא הרוסי החיק את הפסל בידו זמן מה , " ואז החזיר אותו לתיבה שלו ,  ומסר אותו לאחד העוזרים שלו ,  שהמשיך ליציאה במהירות הבזק ,  כשהפסל שלנו בידו .  רציתי לצעוק 'עצור ! ' ,  אבל חשבתי על זה עוד רגע ,  והחלטתי לשתוק ". 
ליינה אינו סבור שמדובר היה בגניבה מכוונת ,  ולא באי הבנה : " האנגלית שלו טובה ,  הוא הבין ".  עם זאת ,  לדבריו ,  לא סביר שהמוזיאון ינקוט בצעדים כלשהם כלפי פוטין : " זה לא כזה ביג דיל .  זה לא כאילו הוא יצא משם עם איזו יצירת מופת ". 

טענה :  פוטין גנב פסל מהגוגנהיים בניו יורק
עובד לשעבר במוזיאון טוען כי ב-2005 ,  כשעוד היה נשיא רוסיה ,  השתתף ולדימיר פוטין בפתיחת תערוכה .  בסיומה הציג לו המנהל פסל מבקבוק וודקה בצורת קלצ'ניקוב - והוא לא היסס ופשוט לקח

