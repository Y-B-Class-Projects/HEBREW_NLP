פרגוסון : " תוספת הזמן הייתה עלבון לכדורגל "
 סר אלכס שוב האשים את השיפוט בהפסד המדהים של היונייטד ללידס בגביע : " אני בהלם מהיכולת שלנו ".  חגיגות ליליות בלידס
אפילו האופטימים שבאוהדי לידס בוודאי לא התכוננו נפשית לנסיעה חזרה ממנצ'סטר ,  שהפכה לקרנבל אחד גדול ,  לאחר שקבוצתם הדהימה את השדים האדומים של אלכס פרגוסון ,  עם ניצחון 0:1 באולד טראפורד .  לידס ,  שמוליכה את הליגה השלישית באנגליה עלתה אל הסיבוב הרביעי ,  ותנסה לחולל גם בו סנסציה ,  שתשמור את החלום לחזור לגדולה בחיים .  
מנג'ר לידס ,  סיימון גרייסון היה מאושר בסיום ,  והפנה את המחמאות אל שחקניו : " זה בלתי ייאמן .  כולנו ממש גאים ,  אבל כל הקרדיט מגיע לשחקנים ,  הם היו מדהימים היום ".  גרייסון החמיא לכובש השער ,  ג'רמיין בקפורד ,  ואמר : " היה כדור טוב של ג'וני הווסון ,  ג'רמיין הגיע לשם וסיים את זה מצויין ".  גרייסון גם התייחס ל-9,000 אלפים האוהדים המאושרים של הקבוצה ,  שעשו את הטיול למנצ'סטר ,  והודה : " אני בטוח שיהיו חגיגות הלילה בלידס .  נהנה מזה הערב ,  ואז נצטרך להתכונן לווייקומב בסוף השבוע ".  
ביונייטד השניה מן הסתם התלהבו הרבה פחות מהמשחק .  מנג'ר השדים האדומים ,  אלכס פרגוסון זעם על השחקנים ,  ואמר בסיום : " אני בהלם מהיכולת שלנו הערב ,  בגלל שהתכוננו למשחק הזה טוב מאוד ,  אבל בשום שלב לא התחלנו לשחק .  איכות המסירות היתה רעה ,  ובאופן כללי ההופעה שלנו היתה רעה ".  פרגוסון ניסה להסביר את הסיבה לנפילה ,  ואמר : " לידס פשוט הגיעה עם יותר תיאבון מאיתנו .  אנשים תמיד יכולים להפתיע אותך ,  אבל בהחלט לא ציפינו לזה היום ".  
המנג'ר המשיך בניתוח ,  ואמר : " לא פתחנו טוב ,  לידס עלו ליתרון ,  וזה נתן להם משהו להיאחז בו ".  על השער עצמו שחטפו ,  אמר המנג'ר הסקוטי : " דיברנו על המהירות של בקפורד לפני המשחק ,  אבל נתפסנו מנמנמים ".  פרגוסון אף ירד על שחקניו : " אני לא חושב שאף אחד מהם יכול להגיד שהיה לו יום טוב .  אנחנו חייבים להתגבר על תוצאות כאלה מהר ,  ולוודא שאנחנו אכן מוכנים כבר לקראת המשחק הבא ". 
וכמובן ,  כמו תמיד ,  סר אלכס לא יכול היה לסיים משחק הפסד בלי ביקורת על השיפוט . " השופט נתן רק חמש דקות זמן פציעות ,  וזה פשוט עלבון לכדורגל ",  אמר פרגוסון , " זה מעליב את השחקנים על הדשא ". 
מי שעוד רשמה היום ניצחון לא פשוט היא ארסנל ,  שחזרה מפיגור מול ווסטהאם וניצחה 1:2 בדרבי הלונדוני הודות לצמד מאוחר . " אם נמשיך להציג את היכולת הטובה שלנו ,  אנחנו יכולים לנצח בכל מגרש ",  אמר ונגר , " ווסטהאם נלחמו היום כמו משוגעים ,  והיינו חייבים להיות סבלניים כדי לכבוש .  היה לנו חוסר מזל בחצי הראשון ,  אבל במחצית השנייה זה כבר היה עניין של זמן עד שנכבוש ". 
עכשיו גם ונגר מודה שהקבוצה שלו חייבת שהפצועים שלו יחזרו למגרשים . " כרגע יש לנו תשעה פצועים ,  והיינו חייבים להיאבק כדי לשרוד את זה ",  אומר הצרפתי ,  ומתייחס לחלון ההעברות הקרוב : " ננסה להיות מעורבים בשוק ". 
היום גם נערכה הגרלת הסיבוב הרביעי של הגביע .  ליברפול או רדינג יארחו את בארנלי ,  ארסנל תתארח במגרשה של סטוק סיטי ,  סקאנת'ורפ יונייטד מליגת המשנה תארח את מנצ'סטר סיטי ,  צ'לסי תתארח אצל פרסטון ,  וטוטנהאם תארח את לידס יונייטד .
 
פרגוסון : " תוספת הזמן הייתה עלבון לכדורגל "
 סר אלכס שוב האשים את השיפוט בהפסד המדהים של היונייטד ללידס בגביע : " אני בהלם מהיכולת שלנו ".  חגיגות ליליות בלידס

