באמת יש טעם להחזיק את ברוכיאן בארץ ? 
בית"ר מונעת מהקפטן לצאת לאיטליה .  בסביבתו לא מבינים מדוע ,  שכן הוא לא מעוניין בניתוח .  בינתיים ,  יעבור אולטרה סאונד
לאחר שביקש אתמול  ( שלישי )  לצאת לטיפולים בברכו באיטליה ובכך אולי אף לסיים את העונה ונענה בינתיים בשלילה ,  הודיע הבוקר  ( רביעי )  אבירם ברוכיאן לצוות הרפואי של בית"ר ירושלים כי הכאבים בברכו גברו ,  וכי הוא אינו מסוגל להתאמן .  הצוות בדק אותו ואישר לו לא להתאמן ,  וכרגע הוא בספק גדול למשחק מול הפועל חיפה בשבת .
 בינתיים נפגש ברוכיאן עם איציק קורנפיין ועם רופא הקבוצה אורי פרנקל .  בפגישה הוחלט כי הקשר יעבור צילום אולטרה סאונד בברכו כדי לברר מה מצב הפציעה ובהתאם לתוצאות ייקבע האם ייצא לטיפולים באיטליה או לא ,  כשייתכן כי אף יתגלה כי הוא זקוק לניתוח באופן מיידי ,  ויעבור אותו בשבועות הקרובים .
 על אף שביקש לצאת לאיטליה ,  בסביבת ברוכיאן מבהירים כי הוא לא מבקש לעבור את הניתוח כבר כעת ,  אלא להפך - הקפטן מעוניין לעבור במרפאה המיוחדת באיטליה סדרת טיפולים בברכו כדי למנוע את הניתוח .  למעשה ,  ברוכיאן מעוניין שלא לעבור את הניתוח כלל אם הדבר יתאפשר ,  ומעדיף לדחות אותו כמה שיותר מחשש להחמרת המצב .  דודו של ברוכיאן ,  אורי מלמיליאן ,  עבר בזמנו גם כן מספר ניתוחים בברך שהסתיימו בצורה לא מוצלחת ורק פגעו ביכולתו ,  ולכן האחיין מעדיף שלא לעבור את הניתוח ,  שנחשב לפולשני במיוחד .
 בסביבתו של הקשר וגם במשפחתו מתפלאים על כך שבבית"ר לא מאפשרים לו לצאת כבר כעת לסדרת הטיפולים המיוחדת ,  שכן חלה החרפה במצב ברכו והוא מסתכן בהחמרת הפציעה ,  ובכל מקרה אינו יכול לשחק בימים הקרובים .  גם כשיוכל לשחק ,  ברוכיאן לא יוכל להציג את יכולתו המלאה .  תומר בן יוסף ,  שעבר את הניתוח בברכו במרפאה האיטלקית בשנה שעברה ,  המליץ לברוכיאן על המקום ועל הצוות הרפואי שם ,  לאחר שהחלים בצורה מלאה מקרע ברצועה הצולבת האחורית בברכו ,  פציעה קשה שרבים מתקשים לחזור ממנה .
 
באמת יש טעם להחזיק את ברוכיאן בארץ ? 
בית"ר מונעת מהקפטן לצאת לאיטליה .  בסביבתו לא מבינים מדוע ,  שכן הוא לא מעוניין בניתוח .  בינתיים ,  יעבור אולטרה סאונד

