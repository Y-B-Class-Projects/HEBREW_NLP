קמן מוכרת 11% ממניות קו מנחה לקופות הגמל של כלל תמורת 13 מיליון שקל במחיר 12.43 שקל למניה
בעקבות מימוש השקעה פיננסית ברווח החברה שוקלת לממש את 25% הנותרים
חברת  ,  שבשליטת רוני אלרואי ,  מוכרת חלק מאחזקותיה בקו מנחה ,  המספקת מידע בורסאי בזמן אמת ,  לקופות הגמל של כלל .  החברה דיווחה היום לבורסה על מכירת כ-11% מאחזקותיה בקו מנחה בעסקה מחוץ לבורסה תמורת כ-13 מילון שקל .  מחיר מנית קו מנחה המשתקף בעסקה הינו 12.44 שקל ליחידה כאשר בפתיחת מסחר הבוקר עמד המחיר על ערך של 15.23 שקל ליחידה ,  כלומר חבילת המניות נמכרה בדיסקאונט של 18%.בגין העסקה ,  צפויה החברה לרשום רווח הון בסך של כ-5.1 מיליון שקל ,  אשר ייזקף במסגרת דו"חותיה הכספיים של החברה לרבעון האחרון לשנת 2009 .  בנוסף ,  לאור הפסקת השליטה המשותפת בקו מנחה  ( ירידת האחזקה מתחת ל-25% )  ,  תרשום החברה רווח חשבונאי בגין העסקה בסך של 11.6 מיליון שקל ,  כלומר הרווח אשר נזקף לדו"חות כספיים אך לא מהווה תזרים מזומנים לחברה .  החלטת דירקטוריון החברה למכור את קו מנחה התקבלה מתוך שיקול פיננסי טהור ,  כלומר ,  לממש את ההשקעה הפיננסית אשר הניבה ,  להערכת החברה ,  תשואה של 180% בתקופה של כ-4 שנים .  למרות שעיקר פעילותה של קמן הוא בתחומי המים ,  התשתיות והתעשייה ,  לא שוללת החברה השקעות פיננסיות דומות בעתיד.בכוונת החברה להמשיך ולממש את חלק האחזקה הנותר של כ-25% ממניות קו מנחה ,  ששוויו הבוקר הסתכם בכ-35 מיליון שקל ,  במנות ,  תוך ניצול עיתוי מחיר מתאים .  קמן רכשה את האחזקה בקו מנחה תמורת כ-24 מיליון שקל בשנת 2005.גיורא ענבר ,  מנכ"ל קמן אחזקות : " בהמשך לרכישות האחרונות שביצעה קמן ,  במסגרתן נרכשו חברות הפועלות בתחומי המים והתעשיות בהם מתמקד תיק ההשקעות שלנו  קיבלנו החלטה לממש את האחזקה בקו מנחה שהינה בעיקרה השקעה פיננסית ,  וזאת לאחר שהניבה לנו תשואה של כ-180% מאז ההשקעה בה .  בכוונתנו להמשיך ולהתמקד בתחומי המים ,  התשתיות ותעשיות המוטות לתחומי הביטחון ,  ואנו בוחנים מעת לעת רכישות נוספות בעיקר בתחומים אלה מכיוון שיש לנו יתרון יחסי הודות להיקפי הפעילות ". 

קמן מוכרת 11% ממניות קו מנחה לקופות הגמל של כלל תמורת 13 מיליון שקל במחיר 12.43 שקל למניה
בעקבות מימוש השקעה פיננסית ברווח החברה שוקלת לממש את 25% הנותרים

