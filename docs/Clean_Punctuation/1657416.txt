דיווח :  ענקית קרנות הגידור מאן גרופ במגעים לרכישת קרן הגידור GLG של נועם גוטסמן
מניית GLG קופצת ב-14% בוול סטריט על רקע הדיווחים של סוכנות הידיעות בלומברג
מאן גרופ ,  חברת קרנות הגידור הבורסאית הגדולה בעולם ,  ניהלה מגעים לרכישת קרן הגידור glg ,  שבראשה עומד הישראלי נועם גוטסמן ,  לדברי מקור המקורב למגעים ,  דיווחה סוכנות הידיעות בלומברג .  מניית glg  ( סימול glg )  מזנקת ב-14% בוול סטריט לרמה המשקפת לחברה שווי שוק של יותר מ-750 מיליון דולר .  מאן גרופ הבריטית ,  אשר ניהלה נכסים בסך 42.4 מיליארד דולר נכון לסוף שנת 2009 ,  ניהלה גם מגעים לרכישת נתח ב-sac קפיטל ,  קרן הגידור הסודית המנוהלת על ידי המיליארדר סטיבן כהן ,  או לחילופין הסכם הפצה של קרנות sac ,  אמר מקור אחר המקורב למגעים לבלומברג .  המגעים בין מאן ל-glg ו-sac היו ראשוניים בלבד ,  ולא ברור אם יבשילו לכדי עסקה ,  הוסיפו המקורות .  glg ,  אחת מקרנות הגידור הגדולות באירופה ,  מנהלת נכסים בהיקף של 22.2 מיליארד דולר .  החברה ,  אשר נוסדה במקור בשנת 1995 בתור חטיבה של בנק ההשקעות ליהמן ברדרס ,  הונפקה לציבור בשלהי שנת 2007 .  עם זאת ,  מאז הנפקתה נחתך שווי מניותיה ב-80% .  נועם גוטסמן ,  מייסד ,  יו"ר ומנכ"ל משותף של glg ,  העתיק בשנה שעברה את מקום מגוריו מלונדון לניו יורק ,  בניסיון לגייס משקיעים לקרן בארה"ב .  עמנואל רומן ,  מייסד ומנכ"ל glg במשותף עם גוטסמן ,  הפך לאחראי על עסקי הקרן באירופה .  גוטסמן ,  המחזיק באזרחות כפולה של ארה"ב וישראל ,  נכלל רשימת 200 אספני האמנות הגדולים בעולם של המגזין  " artnews ",  ונחשב למומחה באמנות מודרנית .
 
דיווח :  ענקית קרנות הגידור מאן גרופ במגעים לרכישת קרן הגידור GLG של נועם גוטסמן
מניית GLG קופצת ב-14% בוול סטריט על רקע הדיווחים של סוכנות הידיעות בלומברג

