IBI על מניית מזור המדוברת :  המלצת קנייה ומחיר יעד של 15.7 שקל
גוטליב : " מזור הינה להערכתנו אחת החברות המעניינות מבין חברות הביומד בשוק ההון בישראל "
 רוח גבית עוסקת בפיתוח ,  ייצור ושיווק מכשור רפואי לניתוחים המבוסס על טכנולוגיה ייחודית המשלבת רובוטיקה לביצוע ניתוחים בעמוד השדרה תוך פולשנות מזערית ושימוש ברמת קרינה נמוכה ,  משתלים מתקדמים לקיבוע חוליות ומערכת הדמיה מתקדמת.מוצרי החברה נמצאים ברמת בשלות גבוהה ,  ושנת 2010 צפויה להוות שנת מפתח ותחילת שיווק של מוצרי החברה . " מזור הינה להערכתנו אחת החברות המעניינות מבין חברות הביומד בשוק ההון בישראל ",  אומרת האנליסטית נתלי גוטליב מ-ibi . " מדובר בחברה מוכרת בקהילה הרפואית ,  עם מוניטין וניסיון מוכח ומוצרים בשלים לביצוע ניתוחי עמוד שדרה באופן יעיל יותר מהקיים היום .  החברה פונה לשוק גדול ,  המאופיין בשיעורי צמיחה גבוהים ודרישה למוצריה .  אנו מתחילים בסיקור בהמלצת קנייה ובמחיר יעד 15.7 שקל ".  נקודות עיקריות	חברת מזור טכנולוגיות מפתחת מכשור רפואי מבוסס טכנולוגיה לביצוע ניתוחי גב מונחים באופן מדויק ,  תוך שימוש ברובוטיקה .  החברה מתמקדת בפעילות בשני תחומים :  הדמייה תלת מימדית  ( מוצר ה-c-insight )  וניווט רובוטי לניתוחים בעמוד השדרה  ( מוצר ה-spineassist )  ופרוצדורת ה-go-lif להחדרת ברגים ייחודיים תוך שימוש במערכת ה-spineassist . 	גודל השוק :  בארה"ב 50 מיליון איש סובלים מכאבי גב ,  במערב אירופה 30 מיליון איש .  משנת 2008 בוצעו בארה"ב יותר ממיליון ניתוחי גב ובאירופה כ-400 אלף ניתוחים .  בכ-45% מהניתוחים מוחדרים שתלים לגוף החולה .  כ-20-40% מהשתלים ממוקמים בשונה מהמתוכנן .  ב-10-5% מהניתוחים מיקום לא מדויק של השתלים גורם לנזק ארוך טווח לחולה . 	האתגר :  החדרה מוצלחת של מוצר חדש לשוק הרפואי ,  חינוך השוק הרפואי בכלל וצוות המנתחים בפרט ,  יצירת הכרה ליתרונות שבביצוע ניתוחי גב תוך שימוש במכשור ,  קבלת קוד ביטוחי ,  אישור fda ,  יצירת  " ספרות "  - מחקרים וניסויים שידגישו את התועלות שבשימוש בטכנולוגיה של מזור ,  יצירת שיתופי פעולה לשיווק מוצרי החברה .  נושא השיווק מהווה להערכת ibi האתגר החשוב והמשמעותי ביותר . 	פרמטרים אשר יכולים להבטיח ,  או לפחות להוות זרז משמעותי להצלחת החברה הינם - שיווק מהיר ואפקטיבי ונכונות לאמץ את הטכנולוגיה ולעשות בה שימוש .  לפיכך ,  שיווק איטי ו/או לא אפקטיבי וכן אימוץ איטי של טכנולוגיית החברה ,  מהווים סיכונים משמעותיים .  מאחר ומזור נמצאת בתחילת דרכה ,  ו-2010 צפויה להיות שנת מפתח ,  ב-ibi מגלמים סיכון זה במודל dcf שמרן ,  עם שיעור היוון של 25% המשקף את הסיכון שבהשקעה בחברה בתחילת דרכה . 	שנת 2010 צפויה להיות שנת מבחן וקפיצת המדרגה המשמעותית לחברה ,  ולעמוד בסימן של הרחבת המכירות באירופה ותחילת מכירות בארה"ב ,  יצירת שיתופי פעולה לשיווק והפצה וקבלת אישור fda למוצר ה-go-lif . 	להערכת בית ההשקעות ibi , " פיצוח "  של השוק האמריקאי יביא להצלחת החברה . 	המלצה :  ב-ibi מתחילים לסקר את חברת מזור בהמלצת קנייה ,  מחיר יעד של 15.7 שקל .
 
IBI על מניית מזור המדוברת :  המלצת קנייה ומחיר יעד של 15.7 שקל
גוטליב : " מזור הינה להערכתנו אחת החברות המעניינות מבין חברות הביומד בשוק ההון בישראל "
 
