ברק :  מכתב הרבניות - חלק מגל גזעני שסוחף את הארץ
שר הביטחון גינה את הרבניות שקראו לנשים יהודיות לא לצאת עם ערבים .  לדבריו ,  קריאתן וכן מכתב הרבנים נגד השכרת דירות לגויים הם חלק מגל גזעני שמאיים לסחוף את ישראל למחוזות חשוכים
שר הביטחון ויו"ר מפלגת העבודה אהוד ברק מתח בצהריים  ( רביעי )  ביקורת חריפה בעקבות  " מכתב הרבניות ",  במסגרתו קראו נשות רבנים לנשים יהודיות שלא לצאת עם  " גויים "  מחשש להתבוללות .  בהודעה מטעמו של ברק נאמר : " מכתב הרבנים ומכתב הרבניות הם חלק מגל גזעני שמאיים לסחוף את החברה הישראלית למחוזות חשוכים ומסוכנים .  מפלגת העבודה בראשותי פועלת לקירוב לבבות בין אזרחי ישראל ,  מכל הקבוצות ,  ברוח מגילת העצמאות ".  
במקביל ,  מעל 30 רבות רפורמיות חתמו על מכתב היוצא נגד מכתב הרבניות .  הרבות פרסמו היום גילוי דעת ,  בו כתבו כי  " הרבניות החותמות על המכתב חוטאות בחטא מרובע ,  חטא הגזענות ,  חטא של התנשאות מעליבה כלפי בנותינו ,  חטא השוביניזם וחטא הגלותיות ". 
במכתב ,  עליו חתמו בין היתר יו"ר מועצת הרבנים המתקדמים בישראל ,  הרבה מאיה ליבוביץ' ,  רכזת מועצת הרבנים המתקדמים בישראל ,  הרבה גליה סדן ,  כתבו הרבות כי  " אנו ,  הרבות של התנועה ליהדות מתקדמת בישראל ,  מתנגדות לנישואין בין דתיים .  אנו ועמיתינו הרבנים ,  לא נכהן בטקסי נישואין מסוג זה .  יחד עם זאת אנו רואות בחיוב קשרים חברתיים ומקצועיים בינינו ובין בנותינו ו ? בנ ? ינו לבין כל אזרחי ותושבי מדינת ישראל ,  ללא הבדל דת ,  גזע ומין ". 
לטענתן , " יהודים הבטוחים בזהותם היהודית אינם צריכים לחשוש מפני מגע עם בני עמים אחרים .  דיאלוג וקשרים חברתיים בין האדם היהודי וזולתו הלא יהודי הנם מסד לבנייתה של חברה בריאה ובת קיימא ".   " אנחנו קוראות לבנותינו ולבנ ? ינו כאחד ,  ואומרות להם :  חזרנו לארץ חמדת אבות ואמהות ,  ארצנו ההיסטורית ,  לאחר אלפיים שנות גלות וכוננו בה מדינה יהודית ודמוקרטית ",  כתבו הרבות . " הגיע הזמן שנפסיק לפחד ;  הגיע הזמן לבלום את ניסיונם של אנשי שנאה וקנאות לנצל את פחדנו ". 

ברק :  מכתב הרבניות - חלק מגל גזעני שסוחף את הארץ
שר הביטחון גינה את הרבניות שקראו לנשים יהודיות לא לצאת עם ערבים .  לדבריו ,  קריאתן וכן מכתב הרבנים נגד השכרת דירות לגויים הם חלק מגל גזעני שמאיים לסחוף את ישראל למחוזות חשוכים

