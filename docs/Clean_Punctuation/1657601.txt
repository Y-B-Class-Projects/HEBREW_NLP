כ-555 אלף נוסעים צפויים לעבור בנתב"ג בפסח - גידול של 19% לעומת 2009 
 >  >  עומס שיא ראשון יהיה היום בנתב"ג ,  עם תחילת עונת נסיעות הפסח לחו"ל - כ-47 אלף נוסעים .  בסך הכל צפויים לעבור כ-555 אלף נוסעים בעונת הפסח השנה  ( עד 8 באפריל )  - גידול של 19% בתנועת הנוסעים לעומת עונת הפסח ב-2009 .  היעדים המובילים לחג הפסח השנה הם :  ארה"ב ,  טורקיה ,  איטליה ,  גרמניה וצרפת .  הגידול בתנועת הנוסעים מקורו בשפל שהושפע אשתקד ממבצע עופרת יצוקה ברצועת עזה ומהמשבר הכלל עולמי .  בנמל התעופה אילת צפויים לעבור כ-50 אלף נוסעים ובעובדה כ-10,000 נוסעים - היקף דומה לזה של עונת הפסח אשתקד .  מנכ"ל רשות שדות התעופה  ( רש"ת )  ,  קובי מור ,  אמר כי לקראת חג הפסח יוצעו לנוסעים בנתב"ג כמה שירותים חדשים ,  כמו עמדות אינטרנט נייחות  " במסגרת הערכות תתגבר רש"ת את מתקניה בעובדים בימי העומס .  מומלץ לציבור הנוסעים להגיע שלוש שעות לפני מועד ההמראה ",  אומר מור .  חמש חברות תעופה חדשות יתחילו לפעול בפסח בנתב"ג :  חברת גרמן ווינגס  ( german wings )  שתפעיל שתי טיסות שבועיות לקלן וממנה ;  חברות דונבאס אירו  ( donbass earo )  וחברת דניפרוואיה  ( dnieproavia )  שיפעילו טיסות סדירות לאוקראינה ;  חברת סאס סטרטגיק איירליינס  ( sas strategic airlines )  שתפעיל טיסות שכר לצרפת וחברת ארמאוויה  ( armavia )  שתפעיל טיסות סדירות לארמניה .
 
כ-555 אלף נוסעים צפויים לעבור בנתב"ג בפסח - גידול של 19% לעומת 2009 
nan
