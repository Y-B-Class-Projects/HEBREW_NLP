אימון :  ברק נתניה גברה על מכבי אשדוד 75:90
אורי יצחקי חזר מפציעה והוביל את הקבוצה של אריק אלפסי עם 21 נקודות .  אשקלון גברה על חולון 66:74 ,  פרואיט בלט עם 19
ברק נתניה גברה היום  ( שישי )  75:90 על מכבי אשדוד במשחק אימון שנערך במכון וינגייט .  הקבוצה של אריק אלפסי ,  שפתחה את משחקי האימון שלה עם חמישה הפסדים רצופים ,  רושמת בכך ניצחון שני ,  כשבקבוצה מרוצים מההשתלבות של שחקני הפנים אלטון בראון ורומאו טרוויס .  מי שעוד הצטיין בנתניה וזאת לאחר שסחב פציעה קלה הוא אורי יצחקי ,  שאמור להיות אחד משחקני המפתח של הקבוצה העונה .  שמוליק ברנר החולה נעדר .  לאשדוד היה זה הפסד ראשון במשחקי ההכנה .
 המשחק נפתח בצורה טובה על ידי שחקניו של אריק אלפסי ,  שברחו ליתרון 25:32 בסוף הרבע הראשון .  המשחק השוטף של נתניה המשיך גם ברבע השני ,  כשהפעם גם ההגנה עובדת ובמחצית ירדה נתניה ביתרון 36:48 .  במחצית השנייה ניסתה אשדוד לחזור למשחק אך ללא הועיל ,  ובסיום 75:90 לנתניה .  בלטו בנתניה :  אורי יצחקי 21 ,  אדריאן בנקס 17 ,  אלטון בראון 12 ו-12 ריבאונדים ,  רומאו טרוויס 10 ו-10 ריבאונדים ,  רון הווארד 9 .  בלט באשדוד :  ג'וש קרטר 24 .
  *  במשחק אימון נוסף גברה היום עירוני אשקלון 66:74 על הפועל חולון .  הקבוצה של דני פרנקו ערכה את משחק הבכורה שלה בהכנה ,  כשבין היתר שולב דרור דוידי ,  שעדיין לא חתם על חוזה בקבוצה .  אשקלון הוליכה לאורך כל המשחק ,  ולאחר יתרון 38:49 במחצית ,  המשיכה לניצחון קליל .  קלעו לאשקלון :  גייב פרואיט 19 ,  טים פיקט 15 ,  דזמון פארמר 12 ,  דרור חג'ג' 10 ,  ראשון טרנר 9 ,  תומאס טרל 5 ,  אחיעד בוקרא וארז מרקוביץ' כל אחד .  קלעו לחולון :  ריץ' מלצ'ר וג'יימי ארנולד 16 כל אחד ,  רוברט היית ומורן רוט 12 כל אחד .  

אימון :  ברק נתניה גברה על מכבי אשדוד 75:90
אורי יצחקי חזר מפציעה והוביל את הקבוצה של אריק אלפסי עם 21 נקודות .  אשקלון גברה על חולון 66:74 ,  פרואיט בלט עם 19

