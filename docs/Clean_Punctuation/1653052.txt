שני בליגת העל :  פיני פוגש את הרבי
אחרי ההעפלה המרשימה לשלב ההצלבה ביורוליג ,  תנחת מכבי ת"א למשחק לא פשוט מול הפועל עפולה ,  שחולמת פלייאוף עליון
המחזור ה-17 בליגת העל יינעל מחר  ( שני )  במשחק בו תארח הפועל עפולה את מכבי תל אביב  ( 20:00 ,  שידור ישיר ב-5+ לייב ,  שופטים :  פוהרילס ,  אוברלנדר ,  מועלם )  .  שתי הקבוצות נפגשו פעמיים העונה ,  כשבסיבוב הראשון בליגה טיילו הצהובים ביד אליהו מול עפולה בדרך לניצחון מוחץ 71:108 .  הפעם השנייה ששתי הקבוצות נפגשו הייתה במסגרת רבע גמר הגביע באולם  " חסון "  בעפולה ,  וגם אז ידעה מכבי לנצח 81:95 ,  כשהפעם עפולה נותנת מאבק ראוי יותר .  הצהובים המשיכו מהניצחון בעפולה עד לזכייה בתואר הראשון שלהם העונה ,  גביע המדינה .
 למשחק בשבוע שעבר הגיעה עפולה בידיעה שככל הנראה ימיו של המאמן אלי רבי כמאמן הקבוצה ספורים ,  אך למרות זאת הציגו השחקנים מלחמה ברבע האחרון מול עירוני רמת גן ויצאו עם ניצחון גדול 80:101 .  עפולה אמנם ממוקמת כעת במקום השביעי בליגה ,  אך זאת בעקבות בית משולש עם ראשון לציון ובני השרון ,  בית בו לא שוחקו עדיין כל המשחקים .  בעפולה מאמינים שעל אף לוח משחקים קשה ,  תוכל הקבוצה לתפוס את המקום השמיני או השביעי ,  ולהימנע ממלחמה נגד הירידה בפלייאוף התחתון .  מי שנמצא לאחרונה בכושר טוב הוא גור פורת ,  שרשם שיא קריירה של 11 אסיסטים בניצחון על רמת גן .
 מן העבר השני ,  עבור מכבי תל אביב המשחק בעפולה הוא סוג של שינוי .  אחרי קרב החפירות מול ריאל מדריד ואטורה מסינה ,  נאלצת הקבוצה להתכונן למשחק מול קבוצה אותה ניצחה בסיבוב הראשון במשחק שהסתיים סמוך לפתיחה .  לא מעט פעמים הספידו השנה את מכבי תל אביב ,  אבל הטופ 16 ביורוליג הראה כי הקבוצה של פיני גרשון לא בינונית כפי שנטען ,  ועתה נראה כי קיים סיכוי ריאלי שהיא תמצא עצמה בפיינל פור בפאריז .  החשש העיקרי מצד הצהובים הוא אולמה הביתי של עפולה .  בפעם האחרונה שמכבי נתקלה באולם קטן ,  זה נגמר בניצחון של ברק נתניה ,  והפעם בצוות המקצועי ינסו לנטרל את ההשפעות של האולם .
 
שני בליגת העל :  פיני פוגש את הרבי
אחרי ההעפלה המרשימה לשלב ההצלבה ביורוליג ,  תנחת מכבי ת"א למשחק לא פשוט מול הפועל עפולה ,  שחולמת פלייאוף עליון

