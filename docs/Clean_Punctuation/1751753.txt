מעטפות הנפץ נותנות את אותותיהן :  חברת המטענים בנתב"ג דורשת מהמדינה להשתתף בהוצאות הביטחון 
" אפליית תחום המטענים מתחום הנוסעים אינה שוויונית לאור העובדה כי כולם כפופים ומונחים ע"י השב"כ "
 חברת מסוף המטענים סוויספורט בנתב"ג דורשת מהמדינה להשתתף בהוצאות הביטחון לנוכח הגידול הנדרש באמצעי אבטחה חדשים .  במכתב דחוף ששלחה הבוקר  ( ה' )  מנכ"לית סוויספורט ישראל ,  סיגל מנהיים-קצוביץ' ,  למנכ"ל משרד התחבורה יעקב גנות ,  היא דורשת את התערבותו בנושא ." שני דברים משמעותיים מחייבים התערבות דחופה ומיידית מצד משרד התחבורה :  הראשון ,  המכתב משירות הביטחון הכללי המנחה את מסופי המטען בישראל ליישום נוהל עבודה חדש ומחמיר החל מינואר 2011 ,  והשני - נסיון הפיגוע באמצעות משלוח מסחרי על גבי מטוסי מטען ונוסעים ",  כותבת מנהיים-קצוביץ' . " ניתוח המענה הנדרש ליישום הנוהל החדש מציף ומעלה קשיים תפעוליים וכלכליים המחייבים השקעות כספיות מיידיות הן עבור גידול בכח אדם ואמצעים טכנולוגיים והן כפועל יוצא מעלויות אחזרה ותפעול חדשות ". לדברי מנהיים-קצוביץ' אחרי השקעה ראשונית של כ-2 מיליון שקל ועלות שוטפת של 3.5 מיליון שקל בשנה ,  מבקשים עתה מהחברה להגדיל את ההשקעה בלא פחות מ-50% .  לטענתה ,  מדובר  " בעלייה בלתי סבירה ועל המדינה להשתתף בעלויות ,  שכן ,  בנושא הביטחון לחברות התעופה הישראליות והחברות הזרות הממריאות מישראל ,  משתתפת המדינה במימון עלויות הביטחון .  אפליית תחום המטענים מתחום הנוסעים אינה הוגנת ואינה שוויונית במיוחד לאור העובדה ,  כי כולם כפופים ומונחים ע"י אותו גוף ואותם נהלים ומטרות ". בסיום מכתבה למנכ"ל משרד התחבורה ,  כתבה מנהיים-קצוביץ' : " אין באפשרות חברה מסחרית בכלל וסוויספורט בפרט אשר כידוע לך נמצאת בשלבי הקמה וביסוס בשוק תחרותי ,  להתמודד עם הוצאות אלו .  אנו נדרשים לתת מענה אבטחתי לכלל חברות התעופה הממריאות מישראל ,  ללא שיקול דעת ותחת הנחיה קפדנית ,  למול עלויות ביטחון אשר רק הולכות וטופחות .  כל זאת ,  ללא קשר להיקפי פעילות או יכולת כלכלית ותפעולית שלנו לממש את ההנחיה ומבלי מעורבות ותמיכה של המדינה .  אנו דורשים ממשרד התחבורה שלא להתעלם ממצב הדברים ולשאת באחריות הנדרשת לנושא מתוך מטרה להשיג את הביטחון המרבי הנדרש וזאת מבלי להשית את עלויות ההליך עלינו ". 

מעטפות הנפץ נותנות את אותותיהן :  חברת המטענים בנתב"ג דורשת מהמדינה להשתתף בהוצאות הביטחון 
" אפליית תחום המטענים מתחום הנוסעים אינה שוויונית לאור העובדה כי כולם כפופים ומונחים ע"י השב"כ "
 
