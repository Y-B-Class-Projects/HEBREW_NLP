אורבן מאייר התפטר מפלורידה .  אופס ,  לא בדיוק
מאמן פלורידה גייטורס הודיע תחילה כי ייפרד מהמכללה מסיבות רפואיות ,  אך שעות לאחר מכן המיר את ההודעה ב"חופשה "
 אורבן מאייר ,  האיש שהצעיד את פלורידה גייטורס לשתי זכיות בשלוש עונות באליפות המכללות ,  הודיע בלילה שבין שבת לראשון כי יתפטר מסיבות בריאותיות ,  וכי משחק ה"שוגר בול "  נגד סינסינטי יהיה האחרון שלו .  ואולם ,  חלפו מספר שעות ומאייר שינה את נוסח הודעתו והמיר את ההתפטרות ב"חופשה בלתי מוגבלת ".   
" נתתי את הנשמה לשחקנים ולמשחק במשך 24 שנים ",  מסר מאייר בהצהרתו הראשונית , " התעלמתי ממצבי הבריאותי במשך שנים ,  אבל ההתפתחויות האחרונות גרמו לי לשקול מחדש את צעדיי ולשנות את סדרי העדיפויות שלי ".  מאוחר יותר ,  כאמור ,  שינה את נוסח ההודעה וכרגע לא ברור אם ימשיך בגייטורס בעונה הבאה .  מאייר ,  אגב ,  לפחות יאמן את הגייטורס במשחק האחרון של העונה ,  מה שאי אפשר להגיד על בריאן קלי ,  שהתפטר מיריבת הגייטורס ,  סינסינטי ,  בדרכו לנוטרדאם .  
שוב שמח בוושינגטון ,  הפעם בגזרת אלברט היינסוורת' .  ערב המשחק מול דאלאס ,  אומר התאקל ההגנתי של הקבוצה ,  שהגיע בתחילת העונה מטנסי ,  כי כל צוות המאמנים נגדו ,  לאחר שנשלח לביתו ביום שישי . " אם זה יישאר ככה ,  לא אצליח לשרוד עוד עונה במקום הזה ",  אמר השחקן . " בצורה הזו ,  כולם יגידו שאלברט היינסוורת' עלה יותר מדי כסף ושהוא כישלון ".  היינסוורת' חתם ברדסקינס על חוזה של 100 מיליון דולר ,  41 מיליון מהם בכסף מובטח ,  כשהגיע כשחקן חופשי .  ביום חמישי הוא נקנס בעשרת אלפים דולר על ידי הליגה בשל תקרית עם ברנדון ג'ייקובס מניו יורק ג'איינטס ,  במשחק ההפסד לענקים בשבוע שעבר .  
קליבלנד הצליחה להימלט מבלק-אאוט ,  החשכת מסכים באזור ,  לראשונה מ-1995 ,  ומשחק הפח מול אוקלנד ישודר הערב גם באזור המטרופולין שלה .  קבוצה חייבת למכור את כל הכרטיסים למשחקיה הביתיים על מנת להימנע מהחשכה ברדיוס של 75 מייל .
 עדכון ראשון :  27.12,09 ,  8:59

אורבן מאייר התפטר מפלורידה .  אופס ,  לא בדיוק
מאמן פלורידה גייטורס הודיע תחילה כי ייפרד מהמכללה מסיבות רפואיות ,  אך שעות לאחר מכן המיר את ההודעה ב"חופשה "
 
