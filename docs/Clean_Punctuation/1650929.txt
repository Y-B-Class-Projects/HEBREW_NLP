מימון : " רוצים לשבור את המנחוס "  
קפטן הפועל ראשל"צ רוצה להעניק לקבוצתו גביע מדינה ראשון מאז 2001 .  מנגד מחכה אס"א ת"א  ( שלישי ,  19:00 ,  ערוץ 5 ) 
מחר  ( שלישי ,  19:00 ,  ספורט 5 )  ייערך בהיכל הספורט העירוני ברעננה גמר גביע המדינה בכדוריד גברים ,  בין הפועל ראשון לציון ואס"א תל אביב .  היום בצהרים התכנסו המאמנים והקפטנים של שתי הקבוצות במשרדי איגוד הכדוריד ,  למסיבת עיתונאים יחד עם יו"ר האיגוד ,  דורון שמחי ,  שפתח את דבריו ואמר : " זה יהיה משחק הגמר האטרקטיבי של השנים האחרונות .  הייתה חגיגת כדוריד מדהימה בחצי הגמר ולגמר הגיעו שתי הקבוצות בכושר הטוב בארץ .  אני לא זוכר ביקוש כה גדול לכרטיסים כמו למשחק הגמר הזה ,  אני מאמין שהיינו יכולים למלא את היכל נוקיה ,  לענף הכדוריד הישראלי יש את היכולת הזו ". 
קפטן הפועל ראשון לציון ,  עידן מימון ,  דיבר על העובדה שהקבוצה שלו לא זכתה בתואר משנת 2001 : " בסוף שנות ה-90 הפועל ראשל"צ הייתה הקבוצה השולטת בישראל ,  אני לא בטוח שתהייה עוד אחת כזו בכדוריד הישראלי .  היום יש לנו יריבות ראויות .  לא היינו בגמר תקופה ארוכה ובגלל זה אנחנו כל כך מחכים לגמר ורוצים לשבור את המנחוס הזה ". 
מבחינת מאמן ראשל"צ ,  ולדימיר  ( וובה )  זייקמן ,  הקבוצה עדיין לא השלימה את העבודה : " מבחינתנו ואני מאמין שגם מבחינת אס"א ,  כלום עוד לא נעשה .  המטרה שלנו היא להשלים את מה שעשינו בחצי הגמר .  אנחנו לא מרגישים קבוצה נחותה מאס"א למרות שהפסדנו לה פעמיים השנה .  אס"א קבוצה חזקה שהתמודדה איתנו יפה במשחקים הקודמים אבל אנחנו יודעים מהן הנקודות הטובות ומהן הנקודות הפחות טובות שלהם וננסה לנצל את זה ". 
מנגד ,  קפטן אס"א ,  איציק חליפי ,  דיבר על מוכנות קבוצתו . " אנחנו באים כקבוצה ראויה ,  לוחמנית ורעבה .  יהיה גמר טוב ומהנה לצופים .  יש בין הקבוצות יריבות ספורטיבית לא מהיום ואני מאמין ששתי הקבוצות יציגו משחק ברמה גבוהה ויהיה משחק טוב .  אנחנו באים למקסם את היתרונות שלנו ולעשות כמה שפחות טעויות ,  להדגיש את הצד החזק של אס"א ,  באמונה שזה מה שייקח אותנו כל הדרך ".  
גם מאמן אס"א ,  אולג בוטנקו מאמין בסיכוייו להניף גביע הערב : " אנחנו עושים הכנות טובות לקראת המשחק .  יש יכולת מקצועית ומוטיבציה גבוהה .  אנחנו משחקים מול קבוצה עם יכולת ומסורת ,  כך שיהיה משחק קשה ". 

מימון : " רוצים לשבור את המנחוס "  
קפטן הפועל ראשל"צ רוצה להעניק לקבוצתו גביע מדינה ראשון מאז 2001 .  מנגד מחכה אס"א ת"א  ( שלישי ,  19:00 ,  ערוץ 5 ) 

