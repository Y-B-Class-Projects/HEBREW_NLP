שופט הכדורסל ירון זריף נעצר בחשד להעלמות מס - ושוחרר בערבות
זריף חשוד בהעלמת מאות אלפי שקלים ;  לא ברור האם נחקר לגבי מעורבותו גם בפרשת מוני פנאן
שופט הכדורסל הבינלאומי הבכיר ,  ירון זריף ,  החשוד בהתחמקות מתשלום מס שוחרר היום בתנאים מגבילים בבית משפט השלום בתל-אביב על ידי השופט יצחק יצחק.לפי בקשת המעצר ,  שהוגשה ע"י פקיד שומה חקירות מס הכנסה תל אביב ברשות המסים בישראל ,  במשרד הצטבר מידע לפיו החשוד ,  השופט במשחקי כדורסל בארץ ובחו"ל ,  מעלים את הכנסתו משיפוט בחו"ל .  אתמול נפתחה חקירה גלויה נגדו ,  שכללה בין השאר ,  חיפושים בביתו ,  בעסקיו ותפיסת מסמכים מרואה החשבון שלו .  זריף הוא שופט הכדורסל הבינלאומי השני אחרי סמי בכר ,  החשוד בהעלמת הכנסות משיפוט כדורסל בחו"ל .  מהבקשה למעצר עולה כי החשוד הודה בחקירתו כי לא דיווח על הכנסותיו משיפוט בחו"ל .  מניתוח מסמכי הבנק של החשוד ושל חברת דפוס גל ניר בע"מ ,  בה הוא משמש מנהל ובעל מניות ומבדיקת ספרי החברה ,  עלה חשד לפיו החשוד מושך במהלך השנה מהחברה כספים בסך מאות אלפי שקלים מבלי לשלם מס.מהראיות המצויות בידי היחידה החוקרת ,  כך לפי הבקשה ,  עולה כי החשוד משך במשך השנים כספים מהחברה שבבעלותו - משיכות שיצרו יתרות חובה בחברה .  לו הוצגו יתרות אלו כדבעי ,  היו מביאות את פקיד השומה למסות את המשיכות כהכנסות מדיבידנד או משכורת.עוד לפי החשד ,  פעל החשוד יחד עם אחיו להסתרת יתרות אלו .  זאת באמצעות החזרת הכספים הללו לימים ספורים ,  שכללו בתוכם את יום המאזן ומשיכתם לאחר יום המאזן ." במעשיו אלו שנמשכו לאורך השנים משנת 2004 ועד היום ,  שכללו פעולות בנקאיות רבות בסוף שנה ותחילת שנה ,  התחמק ירון זריף מתשלום מס ,  תוך שימוש בערמה ,  מרמה ותחבולה ",  כך נכתב בבקשה .  החשוד שוחרר בתנאים מגבילים :  ערבות עצמית ע"ס 350 אלף שקל ,  ערבות צד ג' על סך 250 אלף שקל והפקדת מזומן או ערבות בנקאית בסך 10,000 שקל.מההודעה שהוציאה רשות המסים לא ברור אם זריף נחקר על ידיה גם בקשרים עם בנק ההשקעות של מנהל קבוצת הכדורסל של מכבי ת"א לשעבר ,  מוני פנאן ז"ל .
 
שופט הכדורסל ירון זריף נעצר בחשד להעלמות מס - ושוחרר בערבות
זריף חשוד בהעלמת מאות אלפי שקלים ;  לא ברור האם נחקר לגבי מעורבותו גם בפרשת מוני פנאן

