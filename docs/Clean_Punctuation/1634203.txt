ג'ים קלהון לוקח פסק זמן
מאמן מכללת קונטיקט ,  שנלחם בעבר בהצלחה במחלת הסרטן ,  הודיע כי יצא לחופשת מחלה זמנית בעקבות בעיה רפואית חדשה
ג'ים קלהון הודיע הלילה  ( בין שלישי לרביעי )  כי הוא יוצא לחופשת מחלה מיידית ללא הגבלת זמן .  בהודעתו של מאמן מכללת קונטיקט לא פורטו הסיבות להחלטתו ,  פרט לעובדה שמדובר בבעיה רפואית ,  שאינה קשורה למחלת הסרטן ,  עליה התגבר קלהון בן ה-67 שלוש פעמים בעבר .  על פי רופאי המכללה המטפלים בקלהון ,  הוא לא יזדקק לאישפוז אלא רק לתקופת התאוששות זמנית ,  אחרי יורשה לחזור ולעמוד על הקווים .
" הדאגה העיקרית שלנו היא להבטיח את בריאותו של ג'ים ואת החלמתו המלאה ",  אמר ג'ף האת'ווי ,  המנהל הספורטיבי של יוקון . " נעשה כל שביכולתנו כדי לתמוך בו בתקופה הזו ,  ושנינו יודעים שקבוצת הכדורסל שלנו תהיה בידיים טובות תחת עוזרו ג'ורג' בלייני ". 
קלהון ,  שמוליך את רשימת המאמנים הפעילים במכללות עם 1,164 משחקים ב-38 עונות ,  הוביל את קונטיקט לזכייה בשתי אליפויות  ( 1999 ו-2004 )  ולמעמד של חברה קבועה בצמרת עולם המכללות ,  אך את העונה הנוכחית פתחו ההאסקיז רע מאוד ,  ובשבוע האחרון הם ספגו שלושה הפסדים רצופים שדירדרו אותם אל מחוץ לדירוג הארצי .
 
ג'ים קלהון לוקח פסק זמן
מאמן מכללת קונטיקט ,  שנלחם בעבר בהצלחה במחלת הסרטן ,  הודיע כי יצא לחופשת מחלה זמנית בעקבות בעיה רפואית חדשה

