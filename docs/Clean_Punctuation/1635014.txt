 " הנשים יסירו מגופן את קעקועי גואל רצון "
 במשטרה מעריכים שנשותיו של גואל רצון מתחילות להתנער מתפיסת העולם הנוקשה שכפה עליהן .  כמה מנשים ,  ששוהות בנפרד מרצון מאז נעצר ,  נפגשו לאחרונה עם משפחתן לאחר שנים
שבוע חלף מאז נעצר גואל רצון בחשד ששעבד את נשותיו וביצע בהן עבירות מין ב"ממלכה "  שהקים בדרום תל אביב ,  ונראה שהמאמצים המרוכזים שמשקיעים החוקרים וגורמי הרווחה נושאים פרי .  מדיווחים שמגיעים מחדרי החקירות עולה שכמה מהנשים מצליחות לנער מעליהן את השפעת שטיפת המוח אותה חוו בשנים ששהו בבית .
 כך למשל ,  מדווחים במשטרה שכמה מהנשים החליטו להסיר מגופן את קעקוע דמותו של רצון .  אחרות הסכימו לאחרונה לפגוש את בני משפחתן ,  לאחר שהיו עימם בנתק ממושך ,  בהתאם לחוקי הבית הקשים .  
במהלך השבוע האחרון המשיכו חוקרי ימ"ר ת"א של המשטרה לגבות את עדות הנשים ,  אשר לטענת המשטרה  " מחזקת את החשדות המיוחסים לרצון ומתארת את החיים תחת חוקיו הנוקשים ".  לדברי החוקרים  " לא מדובר בדבר מובן מאליו ,  שכן לא קל לנשים להטיל ברצון דופי ,  אך הן מתחילות להתפכח מהמצב בו שרו .  כמה מהן אף אמרו לנו ולגורמי הרווחה שהצלנו את חייהן ".  ביום ראשון הקרוב יובא רצון להארכת מעצר נוספת בבית משפט השלום ת"א .
 לרצון עשרות נשים וכ-40 ילדים ,  שהתגוררו בדירות שונות ברחבי תל אביב .  ב-13 בינואר פשטו חוקרי המשטרה על הדירות השוכנות במתחם בדרום העיר ,  בעקבות חקירה סמויה בת מספר חודשים .
 במהלך החקירה התבססה לדברי המשטרה תשתית ראייתית לכך שרצון ביצע עבירות אינוס בנשותיו .  הראיות שנאספו מצביעות כי הוא  " שולט שליטה ממשית בחיי הנשים ,  מכתיב להן את המותר והאסור ,  מפקח על תנועותיהן ,  מגביל את חירותן ומטיל סנקציות ועונשים שונים .  בין השאר ,  כתב ספר חוקים ובו קודי התנהגות לנשים ,  הכולל גם הוראות רבות על אופן התנהלות התא המשפחתי והעונשים בגין הפרת הכללים ",  אמרו במפלג התשאול של ימ"ר תל אביב  .

" הנשים יסירו מגופן את קעקועי גואל רצון "
 במשטרה מעריכים שנשותיו של גואל רצון מתחילות להתנער מתפיסת העולם הנוקשה שכפה עליהן .  כמה מנשים ,  ששוהות בנפרד מרצון מאז נעצר ,  נפגשו לאחרונה עם משפחתן לאחר שנים

