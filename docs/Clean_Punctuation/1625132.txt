 " עוז ":  לא נעצור עובדים זרים בחג המולד
במשרד הפנים הכחישו את הדיווח לפיהם מתכוונים פקחי יחידת  " עוז "  לפשוט ערב חג המולד ,  על מוקדי בילוי של עובדים זרים .  בארגוני הסיוע מתכוונים בכל מקרה להיערך למעצרים
ביחידת  " עוז "  מכחישים בכל תוקף את הדיוחים לפיהם מתכוונים פקחי היחידה לפשוט היום  ( חמישי )  ערב חג המולד ,  על מוקדי בילוי של עובדים זרים ולבצע מעצרים .  מדי שנה מקפידים במשרד הפנים להבהיר כי אין בכוונתם לבצע מעצרים בחג המולד בשל רגישות לעובדים הזרים שחוגגים את החג אולם השנה לא פורסמה הודעה מסודרת .  במוקד הסיוע לעובדים זרים מיהרו להגיב והודיעו כי הם מתכוונים למנוע מעצרים .  
דן וקסלר ,  פעיל למען עובדים זרים סיפר לוואלה !  חדשות כי קבוצה של פעילים מתכוונת להסתובב בין אירועי חג המולד באזור התחנה המרכזית ובמידה ויתבצעו מעצרים להזעיק למקום פעילים נוספים . " המטרה שלנו היא למנוע מהפקחים לעשות דברים שנוגדים את החוק .  מניסיון העבר אנו למדים שעצם הנוכחות שלנו במקום האירוע מורידה את רמת האלימות של הפקחים ". 
בינתיים ,  הודיעו במשרד הפנים כי מדובר באי הבנה וכי שר הפנים אלי ישי הנחה את פקחי  " עוז "  לא לבצע מעצרים בחג .  למרות הודעת משרד הפנים ,  מתכוונים הפעילים בכל זאת להישאר בכוננות .  הסיבה המרכזית לחששם של הפעילים הוא האירוע בתחילת השבוע במהלכו ביצעה יחידת עוז מעצרים במבנה בדרום תל אביב שמשמש כנסייה לקהילה האפריקאית .  יש לציין כי נהלי היחידה אוסרים על פריצה למוסדות דת אולם לטענת משרד הפנים המקום לא מוכר ככנסייה על ידי הגורמים הרשמיים בישראל .  לטענתם ,  ישנה הסכמה לפיה לא יתבצעו מעצרים בכנסיות .

" עוז ":  לא נעצור עובדים זרים בחג המולד
במשרד הפנים הכחישו את הדיווח לפיהם מתכוונים פקחי יחידת  " עוז "  לפשוט ערב חג המולד ,  על מוקדי בילוי של עובדים זרים .  בארגוני הסיוע מתכוונים בכל מקרה להיערך למעצרים

