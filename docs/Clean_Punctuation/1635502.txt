קורטני סימס מועמד למכבי חיפה
הסנטר האמריקאי  ( 26 ,  2.11 )  ,  ששוחרר מצסק"א מוסקבה ,  עשוי להגיע .  כעס בחיפה על החלטת שיפוט בהפסד לירושלים
במכבי חיפה התקשו להתאושש מההפסד הדרמטי אמש  ( שבת )  להפועל ירושלים ,  ובסיום המשחק נראו לא מעט מראות של שחקנים עם דמעות בעיניים .  הצוות המקצועי של הקבוצה בדק הבוקר את קלטת המשחק על מנת לבדוק מה קרה במהלכים האחרונים בהם לקחו שחקני ירושלים את הכדורים החוזרים בהתקפה ונדהמו לגלות כי בזמן זריקת העונשין השנייה של פו ג'טר ,  אותה קלט לבסוף טרה סימונס ,  עמד סימונס בתוך תחום העונשין .  בסיום המשחק התקשו בחיפה להבין כיצד קלט סימונס את הריבאונד ,  אך כעת התמונה התבהרה .  למרות המהלך הלא חוקי של סימונס ,  בקבוצה לא מתכוונים לפנות לאיגוד השופטים בתלונה .
 דבון ג'פרסון ,  שנפגע במהלך הרבע השלישי של המשחק ,  וחזר צולע לדקות האחרונות ,  סובל משריר תאומים תפוס ,  והוא יהיה כשיר למשחק הליגה מול מכבי תל אביב בשבוע הבא .  למרות שהמאמן אבי אשכנזי מסרב לדבר על כך באופן גלוי ,  בקבוצה ממשיכים לבדוק אפשרות לצרף שחקן גבוה שיסגור באופן סופי את הסגל .  
בימים האחרונים נבדקת אפשרות לצרף את קורטני סימס ,  הסנטר האמריקאי ששוחרר לאחרונה מצסק"א מוסקבה בשל פציעה ,  אך עלותו היקרה עלולה לטרפד את העסקה .  סימס  ( 26 ,  2.11 )  ,  הוא בוגר מכללת מישיגן שכבר הספיק לשחק ב-NBA במדי אינדיאנה וניו יורק ,  והוזכר בעבר כמועמד להפועל ירושלים .
 
קורטני סימס מועמד למכבי חיפה
הסנטר האמריקאי  ( 26 ,  2.11 )  ,  ששוחרר מצסק"א מוסקבה ,  עשוי להגיע .  כעס בחיפה על החלטת שיפוט בהפסד לירושלים

