אקסלנס על כי"ל - עוד מסמר בארון קרטל האשלג
בחשבון ארוך טווח ייתכן כי מדיניות המחירים של Potash Corp .  שאולי דחפה את סין וברזיל להסתמכות עצמית הייתה טעות גדולה
לפני כמה ימים פורסם כי חברת המחצבים bhp משקיעה במכרות אשלג חדשים בקנדה .  מדובר למעשה על מכרות האשלג הראשונים שייפתחו באזור מזה 30 שנה.המכרות החדשים אמורים להפיק כמות ענק של 8 מיליון טון אשלג בשנה ,  כאשר התחלת התפוקה תהיה בשנת 2013-2014 .  הפרט החדש שפורסם היום הוא שכנראה bhp לא תהיה חלק מקרטל האשלג אלא תדבוק באסטרטגיית השיווק הרגילה שלה ותמכור בעצמה ,  וכך לראשונה ,  תיווצר תחרות אמיתית גם בשוק הצפון אמריקאי.לאחר ש-k+s הראתה את הדרך לפני כחצי שנה כשהייתה הראשונה לסגור חוזה עם הודו ,  ולאחר שהרוסים סגרו על חוזה עם הסינים ללא שיתוף הפעולה של הייצרניות הצפון אמריקאיות ולאחר סגירת החוזה של עצמה עם סין ,  נראה בבירור שהקרטל נחלש .  אמנם לאחר שנת יובש ועם צפי לפער עצום מבחינת ביקוש-היצע לאשלג גם בשנת 2010 אין בהחלשות הקרטל הפתעה גדולה ,  אך כניסת יצרן גדול כל כך ועצמאי לשוק  ( גם אם מדובר על שנים מהיום )  מרמזת שגם הציפיות ארוכות הטווח לשוק מוטלות בספק.על פי ידיעה שפורסמה אתמול בלילה על ידי חברת brazil potash ,  בחודש נובמבר יחלו קידוחים באמזונס שבברזיל בשטח שאורכו 400 ק"מ ,  לקביעת כמות ואיכות הפוטאש באיזור.ברזיל טוענת כי באיזור נמצאים מרבצי האשלג הגדולים בעולם אחרי קנדה ורוסיה ,  כאשר כוונת הברזילאים היא להגיע לעצמאות מוחלטת בתחום האשלג תוך 10 שנים .  להזכירכם ,  ממשלת ברזיל התנגדה לכוונת חברת הקומודיטיס הברזילאית vale לקנות את potash corp מתוך העדפה לפתח מקורות עצמאיים ולהוריד את הריכוזיות בענף.הדבר מצטרף למטרתה של ממשלת סין להגיע גם היא לעצמאות בתחום האשלג.אם המאמצים של ממשלת ברזיל וסין יצליחו ,  ברור שתיווצר משוואה חדשה של ביקוש מול היצע בשוק האשלג העולמי ,  משוואה שעומדת בניגוד לרוב ההנחות השוררות כיום בתחום מבחינת כמויות ובוודאי מבחינת מחירים .  בחשבון ארוך טווח ייתכן כי מדיניות המחירים של potash corp .  שאולי דחפה את סין וברזיל להסתמכות עצמית הייתה טעות גדולה .
 
אקסלנס על כי"ל - עוד מסמר בארון קרטל האשלג
בחשבון ארוך טווח ייתכן כי מדיניות המחירים של Potash Corp .  שאולי דחפה את סין וברזיל להסתמכות עצמית הייתה טעות גדולה

