חשיפה נשיאותית לפרויקט קולנועי בין ישראל וגרמניה
פרויקט קולנועי משותף לסטודנטים מברלין לתלמידי המחלקה לקולנוע של מכללת ספיר יוצג בפני הנשיא פרס ונשיא הבונדסטאג הגרמני בביקורו בעוד יומיים
מכללת ספיר והאקדמיה לקולנוע וטלוויזיה על שם קונראד וולף בברלין יחשפו פרויקט משותף ,  במסגרתו הוכנו תשעה סרטים באורך דקה אחת על ידי חמישה גרמנים וארבעה ישראלים ,  סטודנטים במחלקה האקדמית של מכללת ספיר .  הסרטים עסקו בעתיד כל אחת מהמדינות בעיניו של היוצר מהצד השני  ( ישראלי על גרמניה ולהיפך )  ,  לאחר ביקור במדינה האחרת .  
הצגה ראשונה של הפרויקט תיערך במפגש בין הנשיא שמעון פרס לנשיא הבונדסטאג ,  פרופ' וולפגנג לאמרט ,  שייערך ביום שלישי הקרוב בברלין לרגל יום השואה הבינלאומי .  במסגרת מפגש זה יוקרנו 6 סרטים מתוך הפרוייקט ,  3 של יוצרים גרמנים ו- 3 של יוצרים ישראליים .  לאחר הסרט יתקיים דיון בהשתתפות היוצרים השותפים לפרויקט במעמד הנשיאים .  
את הפרויקט ששמו הוא  " A Future In Friendship ",  הנחתה הבמאית ענת אבן יחד עם הצלם הסטילס שוקה גלוטמן ,  המפיק וולפגנג טומלר ומעצב הפסקול מרטין שטייר .  הפרויקט נתמך לראשונה על ידי  " קרן פורום העתיד גרמניה-ישראל ",  קרן משותפת לשתי המדינות שמטרתה היא  " ליצור יחסים יציבים בין אזרחי שתי הארצות ולהקים רשתות של 'סוכני תרבות' ,  למען עיצוב משותף של ההווה ושל העתיד ",  כפי שמגדירים זאת אנשי הקרן . 
" שיתוף הפעולה בין הסטודנטים הוכיח מעל ללא ספק כי דורות חדשים של יוצרים מעוניינים לעבוד ביחד ",  אומר אופיר ראול גרייצר ,  במאי הסרט  " To Be "  שיוקרן באירוע . " אפשר לחשוב על העתיד בלי לשכוח לרגע את העבר ,  ללכת לכיוון עתיד משותף ;  ולהילחם על חופש יצירה ועשייה .  אני מקווה שזו רק ההתחלה .  זהו פרויקט חשוב שמייצר הזדמנויות מרתקות ,  גם ברמה האומנותית וגם ברמה המקצועית-הפקתית ". 

חשיפה נשיאותית לפרויקט קולנועי בין ישראל וגרמניה
פרויקט קולנועי משותף לסטודנטים מברלין לתלמידי המחלקה לקולנוע של מכללת ספיר יוצג בפני הנשיא פרס ונשיא הבונדסטאג הגרמני בביקורו בעוד יומיים

