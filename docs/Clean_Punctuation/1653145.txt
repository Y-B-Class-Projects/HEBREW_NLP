הכה אותם שוק על ירך
בוסטון הרביצה ללברון ,  אז הוא הגיב ב-30 נק' ,  8 ריב' ו-7 אס' והוליך את הקאבס ל-93:104 .  מילווקי ניצחה את אינדיאנה
מפגש הענקים בין קליבלנד לבוסטון עמד במרכז משחקי ראשון בצהריים ב-NBA ,  ואם הליגה היתה יודעת איך בוסטון הולכת להרביץ ללברון ,  אולי היא היתה שוקלת להגביל את גיל הצפייה .  המלך חטף שוב ושוב בכל פעם שחדר לסל ,  אבל כמו שקורה עם שחקנים גדולים ,  זה רק דירבן אותו להשיג את הניצחון .  הקאבס ניצחו 93:104 ,  ועלו ליתרון 1:2 בסדרה בין השתיים העונה .  עוד לפני כן ,  מילווקי באקס השלימה סוויפ עונתי על אינדיאנה פייסרס בזכות ניצחון 94:98 .  
תוצאות הלילה:מילווקי  ( 29:36 )  - אינדיאנה  ( 45:21 )  94:98 קליבלנד  ( 15:52 )  - בוסטון  ( 24:41 )  93:104אורלנדו  ( 21:47 )  - שארלוט  ( 31:34 )  96:89מיאמי  ( 32:35 )  - פילדלפיה  ( 43:23 )  91:104אוקלהומה סיטי  ( 24:41 )  - יוטה  ( 24:42 )  111:119סקרמנטו  ( 44:23 )  - מינסוטה  ( 53:14 )  100:114פורטלנד  ( 28:41 )  - טורונטו  ( 33:32 )  98:109פיניקס  ( 26:41 )  - ניו אורלינס  ( 35:32 )  106:120
האורחים בירוק התאוששו משני ההפסדים לממפיס ומילווקי עם ניצחון גדול מול אינדיאנה ,  אבל חזרו לסורם עם הפסד נוסף ,  מול מי שעשויה להיות היריבה שלהם בגמר המזרח  ( בהנחה ששחקניו של ריברס יגיעו בכלל לשלבים הללו )  .  לברון החליט לתפוס את המושב האחורי במחצית הראשונה ,  והעדיף לחלק אסיסטים לחבריו ,  בעיקר לג'יי ג'יי היקסון ,  שהוליך את הקאבס ליתרון 6 במחצית .  לבוסטון היה בעיקר את גארנט ,  שלא רק תרם סטטיסטית ,  אלא גם עצר את המלך עם יד לפרצוף בפתיחת הרבע השלישי ,  שהיממה את ג'יימס למשך כמה רגעים ,  ואיפשרה לאורחים לחזור למשחק .  
אלא שלברון לא קיבל זאת בהבנה ,  ונראה שהפגיעה בפניו עוררה אותו מעט :  קינג ג'יימס חבר למו וויליאמס שצלף מחוץ לקשת ,  והעלה את הקאס ליתרון 8 לפני הרבע האחרון .  בוסטון לא מצאה את עצמה ,  ומנגד החלה קליבלנד לרוץ ,  כשוויליאמס וג'יימס מסיימים ,  בדרך ליתרון 15 .  שלשה גדולה של ריי אלן שמרה את הסלטיקס בטווח ראייה ,  ופרקינס ניסה לדחוף את לברון מהדרך בהגנה ,  אבל ג'יימס לא מצמץ ,  וקלע יחד עם הפאול ,  כדי לאותת לבוסטון שהם יצטרכו הרבה יותר מסתם להרביץ למלך ,  כדי לנצח .
 לברון סיים את המשחק עם 30 נקודות  ( 9 מ-21 מהשדה )  ,  והוסיף להם 8 ריבאונדים ו-7 אסיסטים ,  אנדרסון ורז'או הוסיף 17 ו-10 ריבאונדים ,  אנטואן ג'יימיסון תרם 15 ו-12 ריבאונדים ,  בעוד מו וויליאמס סיים עם 14 ו-6 אסיסטים .  מן העבר השני ,  את בוסטון הוליך ריי אלן עם 20 נקודות ,  6 ריבאונדים ו-5 אסיסטים ,  בעוד פול פירס וקווין גארנט  ( 7 ריבאונדים )  קלעו 18 כל אחד .  
מילווקי באקס  ( 29:36 )  - אינדיאנה פייסרס  ( 45:21 )  94:98 
הבאקס רשמו ניצחון שישי ברציפות ו-12 מ-13 המשחקים האחרונים ,  למרות רבע רביעי מזעזע .  הפייסרס פיגרו ב-14 בתחילת הרבע ,  אך הקאמבק שלהם לא הביא למהפך .  מילווקי רושמת סוויפ עונתי על אינדיאנה לראשונה מאז עונת 1981/82 .  ג'רי סטקהאוז השווה שיא עונתי עם 20 נקודות ואנדרו בוגוט הנהדר סיים עם 17 ו-12 ריבאונדים .  מילווקי עלתה למאזן 29:36 ,  הטוב בשמונה השנים האחרונות .  דני גריינג'ר הוביל את המפסידים עם 29 נקודות וטרוי מרפי הוסיף 14 ו-13 .
 אורלנדו  ( 21:47 )  - שארלוט  ( 31:34 )  96:89
הבובקאטס מאותתים שיילחמו על מקום בפלייאוף בציפורניים ,  וזאת לאחר ניצחון גדול במשחק חוץ קשה .  סטיבן ג'קסון היה מצוין כשקלע 28  ( 10 מ-20 מהשדה )  ,  אסף 6 ריבאונדם ומסר 6 אסיסטים ,  ריימונד פלטון עזר לו עם 16 ,  ושארלוט השוותה את שיא המועדון כשרשמה ניצחון שישי רצוף . " אני חושב שניצחון גדול זה אנדרסטייטמנט ",  אמר ג'קסון , " התחלנו לנצח משחקים שאנחנו אמורים לנצח ,  וזה כולל גם ניצחונות גדולים ".  ואת זה השיגה שארלוט ללא ג'ראלד וואלאס הפצוע ובעזרת ריצת 3:12 .  דוויט הווארד הוליך את המג'יק עם 27 נקודות ו-16 ריבאונדים ,  וינס קרטר הוסיף 23 ו-6 אסיסטים ומייקל פייטרוס תרם 20 .
 זה היה קרב גדול בין שתיים שהן צמודות ומתחרות על מקום טוב בפלייאוף המערב ,  אבל יוטה - ללא מהמט אוקור ואנדריי קירילנקו הפצועים - הייתה זאת שרשמה הפסד שני רצוף ,  לראשונה מזה חודשיים . " המטרה שלנו היא לגמור את העונה חזק ולהמשיך משם ",  אמר ראסל ווסטברוק ,  שהיה נהדר עם 30 נקודות ו-11 אסיסטים לזכות ת'אנדר .  קווין דוראנט קלע 35  ( 13 מ-13 מהעונשין )  ,  ואוקלהומה סיטי קלעה ב-60 אחוז מהשדה בדרך לניצחון ביתי שישי ברציפות וניצחון 17 ב-20 המשחקים האחרונים .  אין ספק - הרעמים מתגלגלים בעוצמה רבה לקראת הפלייאוף .  דרון וויליאמס לקח פיקוד על הג'אז עם 27 נקודות ו-14 אסיסטים ,  ואת החבורה של ג'רי סלואן הוליך ווסלי מתיוס עם 29 נקודות .  קרלוס בוזר הוסיף 18 ו-11 ריבאונדים .
 מיאמי  ( 32:35 )  - פילדלפיה  ( 43:23 )  91:104
בזמן שדווין וויד נח על הספסל וג'רמיין אוניל נזרק החוצה אחרי עבירה טכנית ,  היו אלה המחליפים של מיאמי שעשו את העבודה בתחילת הרבע הרביעי עם ריצת 3:14 . " זה מצוין לראות את שחקני הספסל עולים ודוחפים אותנו קדימה ,,  החמיא וויד לחבריו , " זאת הדרך היחידה להצליח בליגה ".  וויד עצמו היה גדול עם 38 נקודות  ( 14 מ-25 מהשדה )  ,  5 ריבאונדים ו-5 חטיפות .  ג'יימס ג'ונס עם 14 ויודוניס האסלם עם 13 סייעו לפלאש מהספסל ,  קרלוס ארויו ,  אקס מכבי תל אביב ,  היה מצוין עם 12 נקודות ו-10 אסיסטים .  ג'ייסון קאפונו הוליך את פילי עם 17 מהספסל ,  אנדרה איגודלה תרם 15 ו-9 אסיסטים .
 פיניקס  ( 26:41 )  - ניו אורלינס  ( 35:32 )  106:120
סטיב נאש שיחק הלילה את משחקו ה-1,000 במדי פיניקס ,  וסיים אותו עם 13 נקודות ו-12 אסיסטים . " זה מדהים ",  אמר הקנדי בן ה-36 , " אם מישהו היה אומר לי לפני 16-17 שנה שאשחק 1,000 משחקים הייתי בוודאי שמח מאוד ".  נאש הפך לשחקן הפעיל העשירי שמגיע בליגה למספר המכובד הזה .  החברים מאריזונה סידרו לנאש ניצחון כדי שהחגיגה לא תופרע חלילה ,  ועשו זאת בעזרת 36 נקודות ו-12 ריבאונדים של אמרה סטודמאייר המפלצתי ו-20 של ג'ייסון ריצ'רדסון .  מרכוס ת'ורנטון היה מצוין והוליך את ניו אורלינס ,  ללא כריס פול ,  עם 28 נקודות מהספסל ,  דייויד ווסט הוסיף 24 ו-7 ריבאונדים .
 פורטלנד  ( 28:41 )  - טורונטו  ( 33:32 )  98:109
לא מזמן מאמן פורטלנד נייט מקמילן ,  אחד שעבר לא מעט כשחקן ,  לקח לצד את הפורוורד ניקולס באטום וייעץ לו : " שחק קודם כל הגנה ,  ואז ההתקפה תבוא ".  מול טורונטו הפורוורד יליד צרפת שיחק הגנה מצוינת ,  וההתקפה אכן באה בדמות 22 נקודות ב-7 מ-9 מהשדה .  היכולת הזאת ,  יחד עם 22 ו-12 ריבאונדים של למרקוס אולדרידג' ו-60 אחוז מחוץ לקשת ,  הכריעו את הראפטורס . " נתתי למשחק לבוא אליי ",  הסביר באטום בסיום .  כריס בוש הצטיין בשורות המפסידים עם 28 נקודות ו-7 ריבאונדים ,  אמיר ג'ונסון הוסיף 13 מהספסל .
 
הכה אותם שוק על ירך
בוסטון הרביצה ללברון ,  אז הוא הגיב ב-30 נק' ,  8 ריב' ו-7 אס' והוליך את הקאבס ל-93:104 .  מילווקי ניצחה את אינדיאנה

