הילדים שהושלכו מחלון ביתם יצאו מכלל סכנה
רופאי ביה"ח איכילוב הצליחו לייצב את מצבו של הילד בן ה-4 ,  שנפצע באורח קשה לאחר שהושלך על ידי אמו מחלון ביתם בקומה הרביעית בבניין בת"א .  עם זאת ,  הוא עדיין מונשם ומורדם .  מצבה של אחותו בת ה-5 בינוני ,  והיא נמצאת בהכרה .  אביה של הילדה בדרכו לישראל
 ( צילום :  עוז מרון ,  עריכה :  גדי וינסטוק ,  קריינות :  אביב אברמוביץ' ) 
אביה של הילדה ,  שהושלכה הבוקר  ( שלישי )  בידי אמה מחלון ביתם בקומה הרביעית בתל אביב ,  אותר - והוא נמצא בדרכו לישראל . " הודיעו לו ,  והוא יגיע ביממה הקרובה לישראל ",  סיפר דורון וילנר ,  מרכז נושאי רפואה דחופה בעבודה סוציאלית בבית החולים איכילוב ,  שבו מאושפזת הילדה במצב בינוני . " במקביל הצלחנו להרגיע את הילדה שהייתה מבוהלת מאוד ".  לדבריו ,  כשהילדים יתעוררו ,  פסיכיאטרים של בית החולים ,  עובדים סוציאליים וכן גורמי הרווחה בעיריית תל אביב יקחו אחריות על הטיפול בהם .
 בצהריים מסר בית החולים איכילוב עדכון על מצבם של שני הילדים שנפצעו .  הילד בן הארבע שהושלך מהחלון מונשם ומורדם .  מצבו קשה ,  אך יציב .  מצבה של הילדה בת החמש בינוני .  היא נמצאת בהכרה וסובלת מפגיעה בבית חזה ,  משברים בצלעות ,  מפגיעה בריאה ,  משבר באגן ומשבר באחת הידיים .  האם בת ה-38 עברה ניתוח לייצוב וקיבוע ראשוני של השברים ,  והיא תעבור סדרה של ניתוחים נוספים במחלקה לטיפול נמרץ .
 האם ,  תושבת תל אביב בת 38 חשודה שזרקה את שני ילדיה מחלון ביתם ברחוב מעפילי אגוז בתל אביב - וקפצה אחריהם .  שכן שראה את הילדים ואת האישה שרועים על הדשא הזעיק את צוותי מגן דוד אדום ,  שפינו את הילדים והאם לבית החולים איכילוב בעיר .
 חוקרי תחנת משטרת שכונות ,  בראשות סגן-ניצב יגאל סנקר ,  שהגיעו למקום סיפרו כי האם אמרה להם : " רציתי להרוג את ילדיי ולהתאבד ".  מחקירה ראשונית עולה ,  כי בן זוגה של האם ואביו של הילד מתגורר בדירה ,  אך הוא טרם אותר .  אביה של הילדה ,  עזב את הארץ בשנת 2007 והיגר לרוסיה .  אבי הילדה כאמור אותר ונמצא בדרכו לארץ .  גורמי רווחה מסרו ,  כי האם וילדיה לא טופלו במסגרת שירותי הרווחה .  האם מוכרת למשטרה מתלונה שהגישה ב-2006 נגד אביה של הילדה ,  בה טענה כי הוא היכה אותה .
 
הילדים שהושלכו מחלון ביתם יצאו מכלל סכנה
רופאי ביה"ח איכילוב הצליחו לייצב את מצבו של הילד בן ה-4 ,  שנפצע באורח קשה לאחר שהושלך על ידי אמו מחלון ביתם בקומה הרביעית בבניין בת"א .  עם זאת ,  הוא עדיין מונשם ומורדם .  מצבה של אחותו בת ה-5 בינוני ,  והיא נמצאת בהכרה .  אביה של הילדה בדרכו לישראל

