מניין ההרוגים ברעש בצ'ילה עלה ל-400
יום לאחר רעידת האדמה ומניין ההרוגים ממשיך לעלות .  לפחות 400 תושבים נהרגו ברעש ועוד כ-100 לכודים מתחת לבניין שקרס .  עשרות אלפים נותרו ללא קורת גג
 ( צילום :  רויטרס ;  עריכת וידאו :  ענת ברק ) 
יממה אחרי רעש האדמה שפקד את צ'ילה ומניין ההרוגים עלה ל-400 בני אדם .  מוקדם יותר היום  ( ראשון )  מסר ראש עיריית קונספסיון כי 100 בני אדם נלכדו מתחת להריסות בניין שקרס אתמול בעיר .  מאז הרעידה שהותירה את האזרחים המקומיים ללא קורת גג ,  מגיעים דיווחים על מקרי ביזה רבים בעיר ,  וכוחות המשטרה מנסים למנוע מקרים נוספים .  
בתוך כך ,  נשיאת המדינה ,  מישל בשלה ,  הוסיפה כי הרעש השפיע על כשני מיליון בני אדם שחלקם נותרו ללא קורת גג וחלקם נאלצו לעבור את היממה האחרונה ללא חשמל ומים .  רעש האדמה שהורגש אתמול בצ'ילה היה בעוצמה של 8.8 בסולם ריכטר .  הרעש ארע בשעות הבוקר בשבת ומוקד הרעש נרשם כ-90 קילומטרים צפונית מזרחית לעיר קונספסיון והוא הורגש גם בירת המדינה סנטיאגו המרוחקת בכ-320 קילומטר ממוקד הרעש .  רעידת האדמה גרמה לקריסת בניינים רבים ופגעה במערכת החשמל והתקשורת .
 הרעש החזק גרם לצונאמי ברחבי האוקיינוס השקט ,  אך גובה הגלים היה נמוך מצפוי .  כ-50 מדינות בין רוסיה לניו זילנד נכנסו לכוננות צונאמי .  גלים בגובה של עד 1.50 מטר פקדו את האוקיינוס .  הרשויות הורו לאזרחים ביפן ,  ניו זילנד ,  הפיליפינים וקמצ'טקה שברוסיה ,  לפנות את אזורי החוף .  מאוחר יותר הוסרה הכוננות מלבד ביפן ,  שם פקדו גלים בגובה 1.45 מטר את עיר הנמל אוטסצ'י שבצפון החוף הפסיפי .
 
מניין ההרוגים ברעש בצ'ילה עלה ל-400
יום לאחר רעידת האדמה ומניין ההרוגים ממשיך לעלות .  לפחות 400 תושבים נהרגו ברעש ועוד כ-100 לכודים מתחת לבניין שקרס .  עשרות אלפים נותרו ללא קורת גג

