כספי : " זה מתחיל להרגיש כמו קודם "
 בסקרמנטו עוקבים אחרי השיפור של הפורוורד ,  שמוסיף : " מרגיש טוב יותר מבחינת הזריקות ".  פול ווסטפאל : " יש לו התלהבות "
 האם המשחקים האחרונים של עמרי כספי בסקרמנטו מרמזים שהפורוורד הישראלי חוזר לעצמו ?  ב'סקרמנטו בי' הקדישו כתבה לנושא ומעריכים שכספי מתחיל להיראות טוב כפי שנראה בחלק הראשון של העונה .
 מבחינת הסטטיסטיקה מציינים שם שכספי קלע בשני המשחקים האחרונים 8 מ-16 מהשדה .  הנתון הזה לא מדהים ,  אבל מדובר בשיפור משמעותי לעומת חמשת המשחקים שקדמו ,  כאשר הוא סיים עם 31.3 אחוזים  ( 10 מ-32 מהשדה )  .
 כזכור ,  בלילה שבין שלישי לרביעי כספי סיים עם 10 נקודות בהפסד ללייקרס ,  מה שסיים מבחינתו חמישה משחקים רצופים שבהם קלע כמות חד ספרתית ,  הרצף הארוך ביותר שלו העונה .  זה קרה אחרי השיא הקודם של כספי ,  שהיה במהלך חודש נובמבר ועמד על ארבעה משחקים עם ניקוד חד ספרתי .
" אני מרגיש הרבה יותר טוב עכשיו מבחינת הזריקות שלי ",  אמר כספי בראיון איתו . " זה מרגיש כאילו דברים חוזרים להיות כמו קודם והרגשתי את זה במשך כמה ימים .  אני שמח שאני מתחיל לקלוע במשחק .  אני פשוט שמח שאני מקבל הזדמנות לשחק ,  וכשאני עולה על הפרקט אני פשוט מאמין וחושב שאני צריך לתת הרבה אנרגיה ולהיות אגרסיבי ". 
גם מאמנו ,  פול ווסטפאל ,  מגלה יכולת טובה בהגנה ומקווה לשיפור בקבלת ההחלטות של הישראלי . " הוא צריך לשפר את ההגנה הקבוצתית כחלק מהמטלות שלו ",  אמר ווסטפאל . " יש לו התלהבות ,  אבל לפעמים אין אצלו יישום .  הוא הביא את האנרגיה וההתלהבות וזו נקודת פתיחה טובה ". 

כספי : " זה מתחיל להרגיש כמו קודם "
 בסקרמנטו עוקבים אחרי השיפור של הפורוורד ,  שמוסיף : " מרגיש טוב יותר מבחינת הזריקות ".  פול ווסטפאל : " יש לו התלהבות "
 
