חגיגה בסנו :  עליה של 214% ברווח התפעולי
הרווח התפעולי ברבעון הסתכם ב-43 מיליון שקל .  ההכנסות עלו ב-15% ל-295 מיליון שקל .  שכרו של היו"ר ברונו לנדסברג - 1.5 מיליון שקלים
סנו ,  ענקית מוצרי הניקוי והטואלטיקה ,  מציגה דו"חות כספיים טובים לשנת 2009 .  הכנסות סנו ברבעון הרביעי של 2009 עלו ב-15% לעומת הרבעון הרביעי של 2008 והסתכמו ב-294.5 מיליון שקל .  הרווח התפעולי הסתכם ב-43 מיליון שקל - גבוה ב-214% לעומת 2008 .  הרווח הנקי המיוחס לבעלי המניות של החברה עמד על 30.2 מיליון שקל ברבעון הרביעי ,  לעומת 6.4 מיליון שקל בלבד ברבעון המקביל .
 בשנת 2009 כולה עלו הכנסות החברה ב-5.5% לעומת 2008 והסתכמו ב-573 מיליון שקל .  הרווח התפעולי של סנו גדל ב-38% לעומת השנה הקודמת ל-77.7 מיליון שקל .  בשורה התחתונה עמד הרווח הנקי המיוחס לחברת האם על 62.5 מיליון שקל - עלייה של 112% לעומת 2008 .  
שכרו של יו"ר הדירקטוריון ובעל השליטה בחברה  ( 38.6% )  ,  ברונו לנדסברג ,  עמד על 1.5 מיליון שקל בשנת 2009 .  בנו ,  מנכ"ל החברה אלכס לנסברג ,  המחזיק ב-30% ממניות החברה ,  הרוויח 1.4 מיליון שקל בשנה ,  ודוד בבאי ,  חשב ומשנה למנכ"ל ,  הרוויח 1.8 מיליון שקל ,  מתוכם 460 אלף שקל כמענק .
 יובל לנדסברג ,  בנו של אלכס ונכדו של ברונו ,  המשמש כסמנכ"ל סחר ושיווק ,  הרוויח 742 אלף שקל ב-2009 ואיה שחר ,  נכדתו של יו"ר הדירקטוריון ברונו לנדסברג ,  וביתה של אוויה לנדסברג  ( 9.4% ממניות החברה )  ,  הרוויחה 155 אלף שקל .
 בנובמבר 2009 נמכרה חברת קרליין לחברת אמיליה תמורת 194 מיליון שקל .  כשבועיים לאחר מכן מכרה אמיליה את המותגים של קרליין לחברת סנו ,  תמורת 85 מיליון שקל .
 במהלך 2009 ייצרה החברה האם מזומנים מפעילות שוטפת בסך 119 מיליון שקל - גידול של 200% מהמזומנים שייצרה ב-2008 .  בסך הכל ,  הגדילה סנו את קופת המזומנים שלה ל-62.5 מיליון שקל בסוף 2009 ,  לעומת 20.7 מיליון שקל בתחילת השנה .  הונה העצמי של החברה גדל בשנת 2009 ב-16% ל-498.5 מיליון שקל .
 
חגיגה בסנו :  עליה של 214% ברווח התפעולי
הרווח התפעולי ברבעון הסתכם ב-43 מיליון שקל .  ההכנסות עלו ב-15% ל-295 מיליון שקל .  שכרו של היו"ר ברונו לנדסברג - 1.5 מיליון שקלים

