הפועל רעננה - אחי נצרת :  איך יוצאים מהתחתית ? 
שתי האחרונות נפגשות לקרב לוהט  ( א' ,  19:30 ,  ללא שידור )  .  גרגורי : " עלינו לשמור על המומנטום ",  רועי לוי יפתח ברעננה
לאחר רצף של ארבעה משחקים ללא ניצחון והפסד נוסף בגמר גביע הטוטו ,  ינסו בהפועל רעננה לצאת מחר  ( ראשון ,  19:30 ,  ללא שידור )  לדרך חדשה בניצחון על יריבתם לתחתית ,  מכבי אחי נצרת .  רעננה אמנם מעודדת מהיכולת שהציגה בגמר גביע הטוטו ,  כמו גם בשני המחזורים האחרונים בהם היו קרובים לנצח את מכבי נתניה ומ.ס אשדוד ,  אך לא השכילה לנצל את ההזדמנויות הרבות שלהם וסיימה רק בתיקו .
 ברעננה רואים חשיבות רבה במשחק הקרוב ומאמינים כי ניצחון בו יוכל להרחיק אותם משמעותית מהקו האדום עקב תוצאות יתר קבוצות התחתית במהלך השבת .  אלי כהן אמר לשחקניו כי עליהם לעשות הכל כדי לנצח ולא לראות בתיקו תוצאה סבירה .  המאמן ימשיך עם הרכב כמעט זהה לזה שהפסיד לבית"ר ירושלים בגמר גביע הטוטו ,  פרט לשינוי אחד כשרועי לוי יתפוס את מקומו של חיים פונטרומולי באגף .
 הרכב משוער :  שאול סמדג'ה ,  רועי לוי ,  איתי טואף ,  אבי סופר ,  אירמנטס זלמיקאס ,  עמרי עטייה ,  תמיר פור ,  דוד דיגמלאשווילי ,  אבי כנפו ,  סטיבן כהן ,  כריסטיאנו דוס סנטוס ,  ריקארדס בניושיס .
 כשבשבוע שעבר הצליחו לשבור סוף סוף את רצף תריסר המשחקים שבהם לא ניצחו ולרשום ניצחון ראשון בעידן ג'ון גרגורי עם ניצחון 1:0 מול הפועל עכו ,  באחי נצרת מקווים לחבר שני נצחונות ברצף ,  מה שלא קרה מאז המחזור השישי .  על אף התקופה הארוכה שלא הצליחו לנצח ,  ניצחון יעלה את נצרת מהמקום האחרון עד למעל הקו האדום ובנצרת לא רוצים לפספס את ההזדמנות .
" אנחנו במומנטום חיובי ועלינו לשמור אותו ",  אמר גרגורי לשחקניו . " בשבוע שעבר ניצחנו וגם בשבועיים שלפני היינו צריכים לנצח ולא השכלנו לעשות זאת .  אם מחר תמשיכו באותה היכולת ותדעו להיות חדים ומדוייקים ,  אני בטוח שננצח ".  מייקל טוקורה אמנם סובל מכאבים אך צפוי להיות כשיר למשחק ,  וגרגורי צפוי להמשיך עם ההרכב המנצח מהשבוע שעבר ,  על אף ששני הבלמים המורחקים מוחמד עמרייה ומרק גורמן חזרו .
 הרכב משוער :  ז'וסלן מאייבי ,  איסמעיל עמאר ,  מור דהאן ,  רמי דואני ,  מאג'ד יונס ,  שלומי חנוכה ,  מייקל טוקורה ,  לוהאב כיאל ,  יניב לוזון ,  גיא דיין ,  תומר חמד .
 
הפועל רעננה - אחי נצרת :  איך יוצאים מהתחתית ? 
שתי האחרונות נפגשות לקרב לוהט  ( א' ,  19:30 ,  ללא שידור )  .  גרגורי : " עלינו לשמור על המומנטום ",  רועי לוי יפתח ברעננה

