פוטבול :  האתגר הבא של בריידי
ניו אינגלנד תתארח בשיקגו ,  במפגש שיעמוד במוקד משחקי המחזור ה-14 .  ג'טס-דולפינס ,  צ'ארג'רס-צ'יפס ,  קאובויס-איגלס
הקנס המגוחך שספג נדמוקונג סו מדטרויט  15 אלף דולר בגין תיקול חוקי על ג'יי קאטלר  רק מעידים על כך שאשר יגורנו בא ,  ומהר מדי .  כמעט כל משחק ב-NFL תלוי במידה זו או אחרת בשריקה פחדנית ופזיזה של השופטים ,  והשאלה הגדולה היא מתי הפרבולה הזו תתיישר ,  ויהיה בליגה מי שיבין שבפוטבול ,  יותר מכל משחק אחר ,  אנשים נהנים מהגנה כמעט באותו סיפוק שנגרם להם מביצועי ההתקפה .  
ואם בהגנה עסקינן ,  המדור בחר בהימורים דפנסיביים משהו בשבוע שעבר ובמשחק של יום חמישי ,  וזה השתלם  12 מ-16 ו-109 ניחושים נכונים ב-192 משחקים  ( 56.8 אחוז )  לאורך העונה .  ועכשיו ,  בואו נראה מה מכינות לנו הרשתות .
 METV
20:00 :  וושינגטון  טמפה ביי
23:15 :  שיקגו  ניו אינגלנד
FOX
20:00 :  המשחק בין מינסוטה לג'איינטס נדחה ,  דטרויט - גרין ביי ישודר במקומו
23:15 :  סן דייגו  קנזס סיטי
ESPN
3:20 ,  בין ראשון לשני :  דאלאס  פילדלפיה
3:30 ,  בין שני לשלישי :  יוסטון - בולטימור
מינסוטה  ( 7:5 )   ניו יורק ג'איינטס  ( 4:8 ) 
שני משחקים ניהל לזלי פרייז'ר ,  ובשניהם הוא ניצח עם מינסוטה .  הפעם עומדת מולו יריבה שנראית כחוזרת לפורמה בדמות הג'איינטס .  ניו יורק ניצחה את ג'קסונוויל ותשמח לקבל בחזרה את התופס סטיב סמית' ,  שעשוי לחזור מפציעה ממושכת .  אם מדברים על פציעות ,  ברט פארב צפוי לפתוח בפעם ה-298 ברציפות בקריירה ,  גם אם התאמן באופן מוגבל במיוחד השבוע . " אני חושב שהרצף החשוב יותר הוא שניצחנו שני משחקים ",  אמר מספר 4 .  מישהו מאמין לו ?  
התחזית :  ג'איינטס
קרוליינה  ( 10:1 )   אטלנטה  ( 2:10 ) 
הניצחון של הפאלקונס בטמפה ביי הבטיח להם כמעט סופית מקום בפלייאוף ,  כשניצחון נוסף בשארלוט יסיר כל סיכוי תיאורטי שלא יהיו שם .  אטלנטה ניצחה שישה משחקים ברציפות ,  כשאת הפעם האחרונה שבה עשתה זאת היא זוכרת היטב :  1998 ,  שנת הסופרבול .  ג'ימי קלאוסן ימשיך לפתוח בפנתרים ,  שרשמו 30 איבודי כדור עד כה ,  המאזן השני הגרוע בליגה .  ג'ונתן סטיוארט ישחק ,  אולם לא ברור לצד מי ,  משום שמייק גודסון הפצוע בסימן שאלה .
 התחזית :  אטלנטה
דטרויט  ( 10:2 )   גרין ביי  ( 4:8 ) 
עדיין הלומים מההפסד לשיקגו ,  הליונס ינסו לקלקל לעוד יריבה מסורתית בבית .  הבעיה היחידה היא שבעשרת המפגשים האחרונים עם גרין ביי הם לא ניצחו ,  כולל המשחק האחרון המפורסם בלמבו פילד ב-2008 ,  זה שחתם עונת 16:0 .  המשימה של הפאקרס היא לשמור על הרצף ואגב כך לקוות לניצחון של ניו אינגלנד בשיקגו ,  שיחזיר אותם למאזן שווה לברס ב-NFC צפון .  במץ' אפ בין ארון רוג'רס לדרו סטנטון ,  הם יכולים להיות אופטימיים לפחות בבקשה הראשונה .
 התחזית :  פאקרס
ג'קסונוויל  ( 5:7 )   אוקלנד  ( 6:6 )  
בפתיחת העונה נראה היה שזה יהיה משחק שכולו גארבג' ,  אבל השתיים עדיין בתמונת הפלייאוף .  לאחר ניצחון הקולטס בטנסי ,  הג'אגוארס מבינים שהם צריכים לסלק מהדרך את הריידרס העיקשים ,  שבשבוע שעבר הלמו בסיכויי הפלייאוף של סן דייגו .  ג'קסונוויל מרבה לספוג נקודות ,  ותצטרך יכולת טובה של דייויד גרארד ומוריס ג'ונס דרו מול הגנת יום אסל-יום בסל של הפיראטים .  באוקלנד ,  מייקל בוש ימשיך לשחק לצידו של דארן מקפאדן ,  ואנחנו נראה הרבה ריצה בהתמודדות הזו .  
התחזית :  וגם ניצחון של הריידרס ,  כי ג'קסונוויל היא בלוף
וושינגטון  ( 7:5 )   טמפה ביי  ( 5:7 ) 
אף על פי ששתי הקבוצות במאזנים הפוכים ,  העונה של שתיהן נגמרה ,  פחות או יותר .  הבאקנירס חטפו מהלומה קשה בהפסד לאטלנטה ,  ויצטרכו לנצח עד תום העונה ועזרה מקבוצות אחרות כדי לא לראות את ינואר מהבית .  קווייט פרנקלי ?  לא נראה שהם יעשו את זה ,  אבל לכו תדעו .  וושינגטון נראית כמו העונה של אלברט היינסוורת'  גם כשהיא כבר באה למגרש היא לא באמת מגיעה לשחק ,  וסיימה הרבה לפני קו הסיום .  כל שנותר לדונובן מקנאב וחבריו לעשות הוא להיאבק על כבודם ולמנוע רצף ביתי של 4:0 .  
התחזית :  ניצחון לרדסקינס
פיטסבורג  ( 2:10 )   סינסינטי  ( 10:2 ) 
רק משימה אחת נותרה לבנגאלס בטרם תסתיים העונה הארורה הזו :  לקלקל לסטילרס .  הם יכולים לעשות את זה עם ניצחון בהיינץ פילד ,  אבל למה ,  בעצם ,  כשההגנה לא מתפקדת ולקבוצה אין חוט שדרה ?  בכל מקרה ,  בן רות'לסברגר מוכן לאפשרות שהטיגריסים יפתיעו אותו . " הניצחון על בולטימור היה גדול ",  אמר ביג בן , " אבל זה רק ניצחון אחד .  אם אתה נח אחר כך ,  אתה נכנס לצרות ואנחנו צריכים לנצח ".  ג'רמי קפינוס יהיה מעתה הבועט המרחיק של פיטסבורג ,  שאיבדה את דניאל ספולבדה שקרע שריר בברך .  הבנגאלים ינסו להתגבר על ההפסד הכואב לניו אורלינס ולמנוע רצף של עשרה הפסדים .  
התחזית :  קשה להמר שיעשו את זה .  ניצחון לפיטסבורג
בפאלו  ( 10:2 )   קליבלנד  ( 7:5 )  
הבראונס הם קבוצה שיכלה להיות טובה מהמאזן שלה ,  אלמלא ביש מזל וחוסר ניסיון .  בכל מקרה ,  הם צועדים לעבר עונה סבירה ויכולים להתקדם לכיוון מאזן חצוי אם ינצחו באצטדיון רלף ווילסון .  הבילס ,  שבשבועות האחרונים השתפרו והיו תחרותיים ,  קלקלו מעט את הרושם ונכנעו ללא תנאי במינסוטה לטרוואריס ג'קסון והווייקינגס .  הגארד אריק ווד צפוי לחזור לאחר היעדרות של שבועיים .  
התחזית :  לא מהמרים על בפאלו .  ניצחון לקליבלנד
שיקגו  ( 3:9 )   ניו אינגלנד  ( 2:10 )  
הניצחון האחרון על הג'טס אותת שהפטריוטס רציניים השנה .  אלא שכדי לנצח בסולג'רספילד פארק ,  הם יצטרכו להגיע לג'יי קאטלר ,  שהשתפר מאוד לאחרונה ומוסר לידיים המדויקות ,  במיוחד של ג'וני נוקס וארל בנט ,  וזה עוד לפני שהזכרנו את מאט פורטה המצוין ,  שעובד היטב בקרקע ובאוויר .  עם זאת ,  גם הדובים יודעים שיש להם מה לשפר לאחר שניצלו בנס בזכות דגל מטופש בדטרויט .  בפטריוטס ,  טום בריידי נראה מצוין בשבוע שעבר וחלוקת המסירות שלו לתופסים שונים מתחילה להזכיר את ניו אינגלנד של תחילת העשור .  מצד שני ,  גם ההגנה של ביל בליצ'יק לא עמדה טוב במחצית הראשונה בדטרויט ,  ותוסיפו לכך את העובדה שהליינבקר הרוקי ברנדון ספייקס ייעדר עד הפלייאוף בגלל שימוש בסמים אסורים .  
התחזית :  התחושה היא ששיקגו לא כזו טובה .  ניצחון לפטריוטס
ניו יורק ג'טס  ( 3:9 )   מיאמי  ( 6:6 ) 
אחרי התבוסה בפוקסבורו ,  המשימה הראשונה של רקס ריאן תהיה להעמיד את שחקניו שוב על הרגליים . " זה היה משחק איום ונורא ,  אבל זה רק משחק אחד ",  אמר ריאן , " כל מה שדיברנו עליו לפני העונה עדיין בתוקף ".  ניצחון על היונקים יעלה את מאזן הניצחונות של הסילונים ל-10 לראשונה מ-2006 .  מיאמי ידעה להתמודד עם ריאן והג'טס בשנתיים האחרונות ,  כשאשתקד ניצחה פעמיים והשנה הסילונים ניצחו בקושי בפלורידה .  קחו בחשבון שהדולפינס ,  לשורותיהם צפוי לחזור ברנדון מרשל ,  הם קבוצת חוץ טובה מאוד העונה ,  ככה שקל לא יהיה לג'טס .
 התחזית :  ובכל זאת ,  ניו יורק יודעת שהיא חייבת לנצח והיא תעשה את זה
ניו אורלינס  ( 3:9 )   סט .  לואיס  ( 6:6 ) 
אחרי פתיחת עונה מגומגמת ,  הסיינטס מדברים חזק ב-NFC דרום ,  כשהמזל נח לצידם בשני המשחקים האחרונים  פעם אחת עם פאמבל של רוי וויליאמס מדאלאס ופעם שנייה עם תנועה מיותרת של פאט סימס מסינסינטי .  פייר תומאס אמור לחזור לניו אורלינס ולהעניק גיבוי נוסף לכריס אייבורי ,  הרץ האחורי שהיה מצוין במשחקים האחרונים .  מנגד ,  לסט .  לואיס יהיה זה משחק חוץ שלישי ברציפות ,  כשבשניים הקודמים ,  בדנבר ובפיניקס ,  היא ניצחה ,  פעם בזכות התקפה נוצצת ופעם בשל הגנה מצוינת .  סט .  לואיס לא רשמה שלושה W רצופים בחוץ מאז 2003 .  ניצחון נוסף יקנה לה מקדמה חשובה ב-NFC מערב ,  הבית הנורא בליגה .  
התחזית :  סיינטס
סן פרנסיסקו  ( 8:4 )   סיאטל  ( 6:6 )  
לפורטי ניינרס יש הזדמנות אחרונה בהחלט להשיג את הרכבת לפלייאוף .  הסיהוקס והראמס מובילים עליהם בשני משחקים ,  והפסד במפגש הזה פירושו זבנג וגמרנו .  אלכס סמית' צפוי לחזור להרכב הניינרס  ( למה ,  לעזאזל ?  )  במקום טרוי סמית' העיקש ,  כשעל הקרקע ימשיך בריאן ווסטברוק לקחת את רוב הנשיאות .  מאט האסלבק וסיאטל ינסו ספגו 14 נקודות מקרוליינה והשיבו ב-31 בשבוע שעבר .  הם נראים מוכנים למשימה הזו .  
התחזית :  ואנחנו מוכנים להמר עליהם .  ניצחון לסיהוקס
סן דייגו  ( 6:6 )   קנזס סיטי  ( 4:8 )   23:15
משחק חשוב מאוד באצטדיון קוואלקום .  לאחר 19 ניצחונות רצופים בדצמבר ,  נכנעו הצ'ארג'רס לאוקלנד בשבוע שעבר ,  וכעת הם נאבקים על חיי העונה שלהם עם מוליכת ה-AFC מערב .  פיליפ ריוורס ,  שנראה עד לפני שבועיים כמו MVP ,  רשם צניחה דרסטית במספרים בשני המשחקים האחרונים ,  בעוד ההגנה של הצ'יפס לא נתנה ליותר מדי קוורטרבקים לחגוג עליה העונה .  עם זאת ,  מספר נתונים לרעתה של קנזס סיטי :  היא 5:1 במפגשיה האחרונים עם סן דייגו ,  ותיאלץ ,  כנראה ,  לעלות עם ברודי קרויל במקום מאט קאסל ,  שעבר ניתוח להסרת אפנדיציט השבוע .  המאזן של קרויל בקריירת ה-NFL עומד על 9:0 .  
התחזית :  ניצחון לסן דייגו
אריזונה  ( 9:3 )  - דנבר  ( 9:3 )  - 23:15
משחק חסר חשיבות בין שתי קבוצות שרק רוצות שהעונה תסתיים .  מבחינת הברונקוס ,  הדבר המשמעותי היחיד יהיה שיפור הטעם לאחר שהשבוע הועזב ,  סופסוף ,  ג'וש מקדניאלס .  אריק סטודסוויל יעמוד על הקווים בדנבר ,  ויקווה לחגוג גם הוא ,  כמו שבע קבוצות לפניו ,  על הישבן של הקרדינלס .  הדבר המעניין באריזונה הוא שדרק אנדרסון בסימן שאלה ומקס הול הוכנס לרשימת הפצועים ,  מה שאומר שאו ג'ון סקלטון או המוחתם החדש ריצ'רד בארטל יפתחו בעמדת הקוורטרבק .  
התחזית :  מה זה משנה מי זה יהיה ?  דנבר 
דאלאס  ( 8:4 )   פילדלפיה  ( 4:8 )   3:20 ,  בין ראשון לשני
מייקל ויק מגיע לדאלאס ,  והוא יודע שזה לא יהיה פשוט .  ויק והאיגלס ניצחו בשבוע שעבר את יוסטון עם עוד תצוגה נועזת של מספר 7 ,  אבל גם הקאובויס בפורמה מצוינת .  אלמלא האיבוד של רוי וויליאמס מול ניו אורלינס ,  למאמן ג'ייסון גארט היה מאזן מושלם של 4 מ-4 . " המשימה שלנו העונה היא להגיע רחוק ",  אמר ג'רמי מקלין ,  התופס הפורה ביותר של האיגלס , " לשם כך נצטרך לעבור את דאלאס ".  טשארד צ'ויס ,  שהרשים בניצחון באינדיאנפוליס ,  יקבל את מרבית הנשיאות בקאובויס .  
התחזית :  ניצחון לאיגלס
יוסטון  ( 7:5 )   בולטימור  ( 4:8 )   3:30 ,  בין שני לשלישי
הנה שתי קבוצות שתמיד חסר להן הגרוש ללירה .  הרייבנס הסתבכו קשות בהפסד לפיטסבורג בשבוע שעבר ,  שלא רק פוגע בסיכוייהם לנצח את הבית ,  אלא גם מעמיד בסכנה את מצב הכניסה לפלייאוף שלהם .  הטקסאנס ,  לעומת זאת ,  נראו כמו הדבר הבא בשני המחזורים הראשונים ,  אולם מאז לא מצליחים לשמור על יציבות .  מאט שאוב אוהב לזרוק ,  העורבים אוהבים לסגור הרמטית בהגנה ,  עכשיו השאלה היא למי זה יעבוד טוב יותר .  
התחזית :  לבולטימור

פוטבול :  האתגר הבא של בריידי
ניו אינגלנד תתארח בשיקגו ,  במפגש שיעמוד במוקד משחקי המחזור ה-14 .  ג'טס-דולפינס ,  צ'ארג'רס-צ'יפס ,  קאובויס-איגלס

