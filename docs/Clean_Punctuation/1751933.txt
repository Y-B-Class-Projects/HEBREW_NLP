חברות אמריקאיות צפויות להעביר את עליית מחירי הסחורות לצרכנים
חברות כמו מקדונלד'ס ,  סטארבקס וקראפט פודס כבר הודיעו על העלאות מחירים צפויות
חברות אמריקאיות מתחילות להתקשות לספוג את העלייה במחירי המזון ,  ואותתו כי בכוונתן להתחיל להעביר את עליות מחירי חומרי הגלם לצרכנים .  מחירי הקקאו ,  הקפה ,  הסוכר ,  החלב וסחורות נוספות רשמו עליות חדות בחודשים האחרונים.רשת המזון המהיר מקדונלד'ס כבר הודיעה בחודש שעבר כי היא שוקלת העלאת מחירים .  העלאת המחירים בארה"ב - שוק בו שגשגו מכירות מקדונלד'ס על רקע מחיריה הזולים והמשבר הכלכלי - תהיה הראשונה זו למעלה משנה ,  ועלולה להעמיד בסכנה את הצלחת הרשת לאור רגישות הצרכנים להתייקרות המחירים בתקופה של אבטלה גבוהה וצמיחה כלכלית מתונה.הרשת לא סיפקה פרטים נוספים לגבי העלאת המחירים המתוכננת ,  אולם העריכה כי מחירי הסחורות יתייקרו בשנה הבאה ב-2% עד 3% .  מאז העלאת המחירים האחרונה שביצעה בשלהי שנת 2009 ,  סירבה מקדונלד'ס לייקר את מחיריה כדי לנגוס בנתח השוק של מתחרות דוגמת בורגר קינג ו-וונדי'ס.מקדונלד'ס אינה לבדה .  רשת חנויות ובתי הקפה סטארבקס הודיעה בספטמבר כי תעלה את מחירי המשקאות הגדולים יותר .  יצרניות מזון כקראפט פודס וג'נרל מילס כבר הודיעו כי יעלו מחירים על מוצרים מסויימים.גידול בביקוש לחומרי גלם בשווקים מתעוררים ,  בצירוף עם בצורות ופגעי טבע אחרים שפגעו ביבולים ברחבי העולם ,  הביאו לעליות במחירי הסחורות החקלאיות .  מחירי הסוכר עלו היום לשיא של 29 שנים ,  לאור הערכות לירידה בתפוקה העולמית בעקבות פגעי מזג האוויר בברזיל .  החוזים על הסוכר הגולמי למסירה במארס עולים ב-4.6% בבורסת החוזים העתידיים של ניו יורק ,  לאחר שמוקדם יותר הגיע מחירים ל-31.68 סנט לליברה.בוייטנאם ,  נפגע יבול קפה הרובוסטה בינתיים בעקבות גשמים חזקים .  וייטנאם נחשבת למגדלת הרובוסטה הגדולה בעולם .  מחירי הרובוסטה עלו ב-40% בשנה האחרונה .  ב-1 בנובמבר עלה מחירם לרמתו הגבוהה ביותר זה שנתיים - 2,010 דולר לטונה בבורסת nyse ליף .  עליות נרשמו היום גם במחירי החיטה ,  התירס והסויה .
 
חברות אמריקאיות צפויות להעביר את עליית מחירי הסחורות לצרכנים
חברות כמו מקדונלד'ס ,  סטארבקס וקראפט פודס כבר הודיעו על העלאות מחירים צפויות

