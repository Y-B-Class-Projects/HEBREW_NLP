סרט טורקי
לאחר יותר משנתיים בהן היה חסום יוטיוב בטורקיה ,  פתחה המדינה את הגישה לשירות ,  מכיוון שתכנים שנויים במחלוקת נמחקו ממנו
טורקיה מסיימת את החרם על יוטיוב .  המדינה הסירה את החסימה שהטילה על שירות הווידאו ,  לאחר שתכנים שליליים בנוגע למייסדה של טורקיה מוסטפה כמאל אטאטורק הוסרו ממנו .  החוק הטורקי אוסר על העלבת האומה הטורקית ולכן יוטיוב היה חסום במדינה ממאי 2008 .  כעת אישר פרקליט המדינה הטורקי לפתוח אותו לציבור המקומי .
 במהלך התקופה בה היה יוטיוב חסום בטורקיה נמתחה ביקורת במדינה על פעולה זאת .  אפילו נשיא טורקיה ,  עבדולה גול ,  מחה על החסימה ,  בין השאר בציוצים שפרסם בחשבון הטוויטר שלו .  ארגוני זכויות אדם דרשו מטורקיה לבטל את חוקי האינטרנט הנוקשים שלה וטענו כי אל לאיחוד האירופי לשקול אותה כחברה בו לפני שיתבצע צעד זה .
 בתגובה לביטול החסימה מסרה יוטיוב שהתכנים השנויים במחלוקת לא הוסרו ביוזמת השירות עצמו ,  אלא כתוצאה מהגשת תלונה על הפרת זכויות יוצרים שיש בקיומם באתר . " אנו חוקרים אם הפעולה תקינה ",  נמסר מיוטיוב .  גם אם יוטיוב יישאר פתוח ,  עדיין יהיו יותר מ-5,000 אתרים החסומים לגישה בטורקיה ,  בשל החוק המגביל גישה לפורנוגרפיה ותכנים שנויים במחלוקת נוספים .
 
סרט טורקי
לאחר יותר משנתיים בהן היה חסום יוטיוב בטורקיה ,  פתחה המדינה את הגישה לשירות ,  מכיוון שתכנים שנויים במחלוקת נמחקו ממנו

