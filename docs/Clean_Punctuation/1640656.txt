גרמניה :  בו הביתה
בו סוונסון דאג שלמיינץ עדיין לא יהיו הפסדי בית ,  כשהעניק לה 0:1 קטן על מנשנגלאדבך  ( 44 )  .  2:3 לפרנקפורט על דורטמונד
לאחר שמרבית המחזור ה-21 בגרמניה נערך אמש  ( שבת )  ,  שוחקו הערב שני משחקים נוספים בבונדסליגה שלמעשה נעלו את המחזור .  ראשונה הוכיחה מיינץ הסימפטית עד כמה טובה היא בבית ,  כשגברה 0:1 על בורוסיה מנשנגלאדבך ,  על מנת לטפס למקום השביעי בטבלה .  במשחק נוסף הפתיעה פרנקפורט את דורטמונד ,  כשגברה עליה בחוץ 2:3 .
 מיינץ - מנשנגלאדבך 0:1
אחת מקבוצות הבית הטובות ביותר בבונדסליגה הוכיחה הערב מדוע היא עדיין לא הפסידה העונה בביתה ,  כשהשיגה שלוש נקודות חשובות ביותר בנסיונה להפתיע ולקטוף כרטיס לאירופה בעונה הבאה .  החבורה של כריסטיאן היידל אמנם היתה קצת פחות מסוכנת מיריבתה ,  שאיימה על השער במהלך המחצית הראשונה ,  בעיקר דרך חואן ארנגו וראול בובדילה .  אלא שכמאמר הקלישאה ,  מי שלא מבקיע סופג - ומיינץ מצאה את הרשת שניות לפני הירידה לחדרי ההלבשה ,  כשבו סוונסון ,  שחקן ההגנה השבדי ,  דחק מקרוב לאחר ערבוביה מכדור קרן ,  תוך שהוא מנצל טעות מרקו רוס .  האורחים חיפשו את השוויון ורוברטו קולאוטי כמעט מצא אותו בדקה ה-47 ,  אך הנגיחה שלו פספסה את המסגרת .  החלוץ הישראלי הוחלף בדקה ה-64 ,  ומנשנגלאדבך עצמה ירדה מנוצחת .
 דורטמונד - פרנקפורט 3:2
אחרי ההפסד במחזור הקודם לשטוטגרט שקטע רצף של שישה ניצחונות ,  קיוו בדורטומנד שהחזרה הביתה גם תחזיר אותם למסלול ותאפשר להם להעפיל למקום הרביעי .  אלא שלפרנקפורט היו תוכניות אחרות והיא עלתה למקום השביעי עם ניצחון חוץ מרשים 2:3 .  בנג'מין קולר הפתיע עם נגיחה לרשת בדקה השמינית ,  אבל דורטומנד ביצעה מהפך עם שערים של מטס הומלס  ( 17 )  ולוקאס באריוס  ( 57 )  שניהם מבישולים של מוחמד זידאן המצרי .  אלא שפרנקפורט הייתה ראויה ליותר מזה ,  ובדקה ה-65 חזרה למשחק עם שער בכורה של סבסטיאן יונג הצעיר .  אלכסנדר מייר הבקיע את שער הניצחון לזכות האורחים בדקה ה-74 .
 
גרמניה :  בו הביתה
בו סוונסון דאג שלמיינץ עדיין לא יהיו הפסדי בית ,  כשהעניק לה 0:1 קטן על מנשנגלאדבך  ( 44 )  .  2:3 לפרנקפורט על דורטמונד

