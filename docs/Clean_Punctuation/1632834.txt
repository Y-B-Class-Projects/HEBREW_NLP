הצעת חוק :  עונש מוות לרוצחי ילדים
מחר תדון ועדת השרים לענייני חקיקה בהצעה לאפשר הטלת עונש מוות לרוצחי ילדים .  יוזמי החוק : " חיי אדם מקודשים ,  אך רוצחי ילדים אינם בני אדם אלא חיות טרף בצורת אדם "
 הצעת החוק לגזור עונש מוות לרוצחי ילדים תעלה מחר  ( ראשון )  לדיון בוועדת שרים לחקיקה .  על פי הצעת החוק של חברי הכנסת משה  ( מוץ )  מטלון  ( ישראל ביתנו )  ,  כרמל שאמה  ( ליכוד )  ,  אריה אלדד  ( האיחוד הלאומי )  ואריה ביבי  ( קדימה )  ,  במקרים קיצוניים במיוחד תינתן לבית המשפט האפשרות להטיל על רוצח ילדים מתחת לגיל 13 עונש מוות .  נכון להיום ,  בית המשפט יכול להטיל עונש מוות על מורשעים בעבירות של בגידה ,  פגיעה בריבונות ,  סיוע לאויב במלחמה ולפושעים נאצים .  
ארבעת חברי הכנסת הגישו את הצעת החוק בעקבות רצח משפחת אושרנקו ,  בו נרצחו גם שני הילדים במשפחה .  מאז נרצחו שני ילדים נוספים :  לאון קלנטרוב בן ה-7 מבני עי"ש והפעוטה פרומה אנשין שנרצחה על ידי אביה בירושלים .  על פי נתוני המשטרה שהגיעו לידי ח"כ מטלון ,  בין השנים 2003-2008 נרשמו 18 מקרים של גרימת מוות של קטינים בידי קרובי משפחתם .  על פי הנתונים ,  ב- 14 מהמקרים ,  הרצח נגרם על ידי אחד ההורים וב- 15 מהמקרים הנרצח היה בן פחות מעשר .  
לדברי מטלון , " ילדים אלה שמתחת לגיל 13 אינם מסוגלים להגן על עצמם ,  אינם יודעים להבחין כי הרוצח או הרוצחת ,  האב או האם ,  עומדים או מתכוונים לעשות מעשה זה .  הם טרף קל וללא הגנה .  אני מקווה שהממשלה ו-וועדת השרים יאשרו את החוק הזה ויבינו כי יש צורך בהגברת הענישה שתכלול מאסר עולם ללא קיצוב וללא חופשות בעיקר בקרב אלה שפוגעים בילדים חסרי ישע ". 
ואילו ח"כ שאמה אמר כי , " כל רצח הוא מזעזע ובלתי נתפס ,  אך יש משהו ברציחתם של חסרי ישע ומגן דוגמת ילדים רכים ,  המחייב תגובה וענישה ייחודית וקיצונית .  חיי אדם מקודשים הם אך רוצחי ילדים אינם בני אדם אלא חיות טרף בצורת אדם ,  אין ספק כי ענישה מרתיעה תצמצם את התופעה ". 

הצעת חוק :  עונש מוות לרוצחי ילדים
מחר תדון ועדת השרים לענייני חקיקה בהצעה לאפשר הטלת עונש מוות לרוצחי ילדים .  יוזמי החוק : " חיי אדם מקודשים ,  אך רוצחי ילדים אינם בני אדם אלא חיות טרף בצורת אדם "
 
