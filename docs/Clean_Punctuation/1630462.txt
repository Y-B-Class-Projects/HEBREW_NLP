הסטארט-אפ אנדוגן מקבוצת ביומדיקס גייס כ-12.5 מיליון דולר
החברה מפתחת מכשיר רפואי לטיפול בבעיית צניחת איברים ברצפת האגן הנשי
חברת הסטארט-אפ אנדוגן  ( endogun )  ,  חברת פורטפוליו של חממת מיט"ב מקבוצת גייסה כ-12.5 מיליון דולר .  את הגיוס הובילה חברת ההשקעות הזרה פילווסט  ( filvest sca )  .  כמו כן בגיוס השתתפו משקיעי החברה הקודמים ,  חממת מיט"ב וקרן הון הסיכון פונטיפקס .  פילווסט הינה חברת השקעות אירופאית מאחוריה עומדים משקיעים פרטיים.אנדוגן מפתחת מכשיר רפואי להידוק רקמות רכות בניתוחים .  במהלך תקופת החממה ,  בין 2004 ל-2006 ,  החברה החלה בניסויים קליניים במכשיר לטיפול בבעיית צניחת איברים ברצפת האגן הנשי .  בחודש ספטמבר 2006 קיבלה החברה אישור fda לשיווק המוצר בארה"ב .  צניחת איברים ברצפת האגן הנשי מתרחשת בעקבות לידות או השמנה ,  ונובעת מהחלשות שרירי רצפת הבטן ,  התומכים באיברים הפנימיים .  תופעות הלוואי כוללות אי נוחות ,  כאבים ואף חשש מזיהומים.לפי הערכות החברה ,  כ-7 מיליון נשים זקוקות לניתוח בטיפול במחלה ,  וכיום נערכים כ-500 אלף ניתוחים ,  בארה"ב ואירופה יחד .  הפער בין כמות החולים ובין מספר הטיפולים נובע בגלל טיב הניתוח הקיים כיום אשר הינו פולשני .  המוצר של אנדוגן מאפשר לעשות את הפרוצדורה ברמת פולשנות נמוכה יותר.אלעד נגר ,  מנכ"ל ביומדיקס ,  אמר : " מטרת הגיוס היא לעבות את קווי המוצרים של החברה במוצרים נוספים ולשפר את מערך השיווק למוצרים הקיימים של החברה .  האסטרטגיה של החברה היא להוסיף מוצרים ולפתח מערך שיוווק כך שהחברה תהיה עצמאית .  החברה החלה למכור בארה"ב ואירופה לפני מספר חודשים מוצר לתחום הגניקולוגיה ,  כמו כן יש לה שיתוף פעולה לפיתוח בלעדי של מוצר בתחום האורולוגי עם קוק מדיקל  ( cook medical )  ,  שהינה חברת מכשור רפואי פרטית העוסקת בתחום האורולוגיה ". אנדוגן נוסדה ב-2004 ,  וגייסה עד כה כ-17.5 מיליון דולר ,  כולל סבב הגיוס הנוכחי .  מנכ"ל החברה הינו רוני ברק .  החברה ממוקמת בקיבוץ העוגן ומעסיקה כ-10 עובדים .
 
הסטארט-אפ אנדוגן מקבוצת ביומדיקס גייס כ-12.5 מיליון דולר
החברה מפתחת מכשיר רפואי לטיפול בבעיית צניחת איברים ברצפת האגן הנשי

