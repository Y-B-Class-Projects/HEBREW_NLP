צבא ארה"ב נערך לגיוס הומואים מוצהרים
שר ההגנה האמריקאי הודיע לסנאט כי הקים צוות שייבחן דרכים לשילובם של הומוסקסואלים ולסביות בצבא ארה"ב .  בכך יוצאת לדרך ההבטחה של אובמה לשנות את מדיניות  " לא נשאל ,  אל תגלה "
 גורם בכיר בצבא ארצות הברית אמר היום  ( שלישי )  כי הצבא יתחיל להתכונן לאפשרות של ביטול מדיניות  " לא נשאל ,  אל תגלה "  המונעת מהומוסקסואלים מוצהרים מלשרת בצבא ,  כפי שדורש הנשיא ברק אובמה וכפי שהבטיח עוד במהלך קמפיין הבחירות שלו .  יחד עם זאת ,  בכירים במערכת הביטחון הבהירו כי השינוי במידניות צריך להיות הדרגתי .
 בנאום  " מצב האומה "  בשבוע שעבר קרא אובמה שוב לביטול המדיניות והבטיח כי הנושא יטופל עוד לפני בחירות אמצע הכהונה בחודש נובמבר .  שר ההגנה ,  רוברט גייטס ,  שבעבר הביע הסתייגות מהתקדמות מהירה מדי בביטול המדיניות ,  הודיע היום במהלך שימוע שנערך בסנאט על הקמת צוות מיוחד שיבחן כיצד לבטל את הנוהל הקיים בצבא ביחס לחיילים הומוסקסואלים וחיילות לסביות .  גייטס אמר כי בצוות יהיו חברים בכירים בפנטגון ,  קציני צבא ואזרחים .
" אני תומך בהחלטת הנשיא .  השאלה היא לא אם נעשה את זה ,  אלא איך לעשות זאת "  אמר גייטס , " היחס להומוסקסואלים השתנה באופן משמעותי מאז 1993 .  המנדט שיינתן לצוות הוא לבחון את כל ההיבטים של השאלה ולהציג המלצות עד סוף השנה .  אני משוכנע שזה בר ביצוע ".  
מפקד הכוחות המשולבים של צבא ארצות הברית ,  האדמירל מייק מאלן ,  הזהיר כי כל שינוי במדיניות גיוסם של חיילים בעלי העדפות חד מיניות  " צריך להיות מופק בזהירות ולאחר מחשבה ,  וכך גם לצאת אל הפועל ".  יחד עם זאת ,  מאלן אמר כי הוא תומך בשינוי : " זה הדבר הנכון לעשות ,  המדיניות הזו מאלצת אנשים לשקר לגבי עצמם רק כדי להגן על חבריהם ". 
בכירים רבים בצבא ,  יחד עם גורמים במפלגה הרפובליקאית מתנגדים נחרצות לשילובם של הומוסקסואלים מוצהרים בצבא וטוענים שהדבר יפגע במורל של החיילים ובמשמעת . " בזמן הזה ,  בו הכוחות הלוחמים נמצאים תחת עומס כבד ,  אסור לנו לנסות לשנות את המדיניות הזו ",  הסביר ג'ון מק'קיין שהיה יריבו של אובמה בבחירות לנשיאות .
 הצוות המיוחד שהוקם צפוי לבחון את כל הסוגיות הקשורות לשיתופם של הומוסקסואלים ולסביות בצבא .  בין היתר יבדקו נושאי דיור ,  אימונים משותפים ,  הטבות לבני זוג של חיילים וחיילות הומוסקסואלים וסוגיות ההכרה בנישואים חד מיניים .
  ב-1993 העביר הקונגרס את החוק המאפשר להומוסקסואלים לשרת בצבא בתנאי שלא יצהירו על נטייתם המינית .  הנשיא ביל קלינטון ,  שהבטיח גם הוא לשים קץ לאפליה נגד ההומוסקסואלים ,  חתם על החוק כפשרה לאחר שנתקל בהתנגדות בקונגרס ובצבא .  הצעת הפשרה נועדה לאפשר להומוסקסואלים ולסביות לשרת בצבא במגבלות מסוימות .  קודם לכן היה איסור גורף על חיילים בעלי העדפה חד-מינית לשרת בצבא האמריקאי ,  ומותר היה לצבא לחקור אותם בעניין ביסודיות ,  תוך השפלה ,  על מנת למנוע מהם  " להסתנן לשורות הצבא ".  
החייל נדרש להצהיר בעת גיוסו שאינו הומוסקסואל ,  לסבית ,  טרנסג'נדר או בי-סקסואל ,  והסתרת הנושא הייתה עילה לגירושו מהצבא .  לכן ,  המדיניות החדשה נועדה למנוע אפליה זו ,  בכך שאסרה על הצבא לחקור ולבדוק בנושא .  אולם ,  למעשה ,  החוק לא שינה את היחס של הצבא לחיילים מהקהילה הגאה ,  שנאלצו להסתיר את נטיותיהם המיניות .
 
צבא ארה"ב נערך לגיוס הומואים מוצהרים
שר ההגנה האמריקאי הודיע לסנאט כי הקים צוות שייבחן דרכים לשילובם של הומוסקסואלים ולסביות בצבא ארה"ב .  בכך יוצאת לדרך ההבטחה של אובמה לשנות את מדיניות  " לא נשאל ,  אל תגלה "
 
