צה"ל תקף בצפון ובמרכז עזה ,  2 פלסטינים נפצעו
המתיחות על גבול הרצועה נמשכת :  כלי טיס של חיל האוויר תקפו מטרות באזורים שונים ברצועה בעקבות ירי הפצמ"רים והרקטות למערב הנגב .  הפלסטינים מדווחים על שני פצועים
כלי טיס של חיל האוויר תקפו במהלך הלילה  ( ראשון )  מוקד פעילות טרור בצפון רצועת עזה וכן אתר לייצור אמצעי לחימה במרכז הרצועה .  כלי תקשורת של חמאס דיווחו כי כתוצאה מתקיפות חיל האוויר נפצעו שני פלסטינים .  
מדובר צה"ל נמסר כי  " זוהו פגיעות מדויקות במטרות וכל המטוסים שבו בשלום ".  עוד נמסר כי  " תקיפה זו מהווה תגובה על ירי שבוצע אתמול לעבר שטחים פתוחים ביישובי המועצה האזורית שער הנגב .  בצה"ל רואים בחמאס כאחראי הבלעדי למתרחש ברצועה ". 
בליל שבת שוגרה ,  כפי שנמסר בהודעת דובר צה"ל ,  פצצת מרגמה מרצועת עזה לעבר המועצה האזורית שער הנגב .  הפצצה לא גרמה לנזק ,  אולם אישה אחת הוגדרה כנפגעת חרדה .  ביום חמישי נפלה רקטת קסאם בשטח פתוח במועצה האזורית אשכול .  במקרה זה לא היו נפגעים ולא נגרם נזק .
 
צה"ל תקף בצפון ובמרכז עזה ,  2 פלסטינים נפצעו
המתיחות על גבול הרצועה נמשכת :  כלי טיס של חיל האוויר תקפו מטרות באזורים שונים ברצועה בעקבות ירי הפצמ"רים והרקטות למערב הנגב .  הפלסטינים מדווחים על שני פצועים

