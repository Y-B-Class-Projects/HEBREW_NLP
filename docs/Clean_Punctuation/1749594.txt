קסאנו בדרך החוצה מסמפדוריה
החלוץ המתוסבך התעמת עם נשיא המועדון ונזרק מהסגל לקראת המשחק מול צ'זנה .  אינטר ,  מילאן ויובנטוס כבר מתעניינות
קצת לפני הקרב המסקרן בין מילאן ליובנטוס הערב  ( שבת )  עוסקת התקשורת האיטלקית בנושא אחר לחלוטין .  יומיים לאחר הדיווחים על מריבה קולנית בין אנטוניו קסאנו לנשיא סמפדוריה ,  ריקרדו גארונה ,  הוציאה הקבוצה מגנואה הודעה חריפה כנגד השחקן ,  שהובילה להערכות שהוא נמצא בדרכו החוצה מהמועדון .
 הפרשה התורנית של קסאנו החלה כשהחלוץ נעדר מטקס חלוקת פרסים שנערך ביום שלישי האחרון בנוכחותו של גארונה .  הנשיא זעם ודרש מקסאנו להתנצל פומבית ,  והוא בתגובה תקף אותו במילים חריפות .  בניסיון להרגיע את הרוחות בימים שחלפו קסאנו הסכים להתנצל ,  אך גארונה ראה בכך צעד מאוחר מדי .
" בתגובה לתקרית שאירעה בין אנטוניו לנשיא המועדון השבוע ",  נכתב בהודעת הקבוצה . " במהלכה התבטא החלוץ בעלבון ובתקיפות כלפי הנשיא ,  המועדון ביקש לפתוח בתהליכי ענישה משמעתית כלפיו ". 
בהמשך לכך נזרק קסאנו מהסגל לקראת המשחק מול צ'זנה ביום ראשון ,  ובאיטליה כבר מדווחים שאינטר ,  מילאן ויובנטוס מעוניינות לקלוט אותו במידה ואכן ישוחרר .
 סוכנו של קסאנו ,  ג'וזפה בוזו ,  ניסה להסביר את התנהגותו ואמר : " הוא ימשיך להופיע לאימונים גם אם יורו לו לא להגיע .  באותו ערב אנטוניו בחר להישאר לצד אשתו ההרה קרוליין והעניינים לובנו מאוחר יותר עם גארונה ,  אני לא יודע למה אחר כך הם דרשו התנצלות נוספת בכתב .  עכשיו קשה לי להאמין שהעניינים יוכלו להיפתר בינו לבין המועדון ". 

קסאנו בדרך החוצה מסמפדוריה
החלוץ המתוסבך התעמת עם נשיא המועדון ונזרק מהסגל לקראת המשחק מול צ'זנה .  אינטר ,  מילאן ויובנטוס כבר מתעניינות

