שואבי אבק ידניים
מתאים לי
מיני כריש של זקש שואב אבק מיניאטורי אבל חזק מאוד ויכול לא רק ללכלוך ,  אבק ופרווה של חיות מחמד אלא אפילו לכתמים ,  באמצעות ראש המברשת המתחלף של השואב .  צריך להשתמש בשתי הידיים במהלך השימוש ,  והמכשיר לא נטען כך שהוא צריך להיות מחובר לחשמל במהלך השימוש .  אמנם כבל החשמל באורך 4.5 מטרים ,  אך עדיין יש תחושה שזה מגביל את התנועה בבית במהלך הניקוי .  שקית האבק נשלפת וקולטת את כל האבק שנשאב .  למה מתאים :  לכל סוג של שאיבה ,  מצוין לספות ושטיחים .  להשיג :  מחסני חשמל 119 שקל usepa שואב נטען חזק מאוד ,  המתמודד בקלות ובמהירות עם כל סוג של לכלוך וגם עם פרווה ארוכה של חיות מחמד .  עם זאת ,  האחיזה בו לא נוחה במיוחד ,  וצריך להחזיק בכפתור ההפעלה במהלך השימוש ,  כך שהיד מתעייפת די מהר .  הניקוי של המכשיר פשוט וזריז .  למה מתאים :  לשאיבה זריזה של אבק ,  חול ושערות בכל סוגי המשטחים .  להשיג :  טרקלין חשמל 139 שקל פיליפס דגם 6142 fc שואב נטען עם מעמד לתלייה ,  בעל שני ראשים נוספים  ( מברשת ולמשטחים עדינים )  ,  המתאים גם לשאיבת מים .  הוא מעוצב בקפידה ,  האחיזה בו נוחה מאוד ואין צורך להחזיק בכפתור ההפעלה בזמן השימוש ,  כך שהיד לא מתעייפת .  היות שהשאיבה שלו חלשה יחסית למכשירים אחרים הוא פחות מתאים לניקוי שטיחים או ספות בד ,  וגם מתמודד לעתים בקושי עם כמות גדולה של פרווה של חיות מחמד .  למה מתאים :  לניקוי מקלדות ומשטחים עדינים ,  ולמקרי חירום במטבח .  להשיג :  שקם אלקטריק 299 שקל

שואבי אבק ידניים
מתאים לי

