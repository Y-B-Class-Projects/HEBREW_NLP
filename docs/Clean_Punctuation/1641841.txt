הדימום באורכית נמשך :  רשמה הפסד נקי של 6.9 מ' ד' ברבעון הרביעי לעומת 7.1 מ' ד' ברבעון המקביל
ההפסד התפעולי עמד על 6.1 מיליון דולר לעומת 7.8 מיליון דולר ברבעון המקביל 
" תנאי השוק השתפרו באיטיות לטובה ,  מה שצפוי להביא לנו עוד הזדמנויות לגידול נוסף בבסיס הלקוחות .  אנחנו אופטימיים וצופים גידול משמעותי בהכנסות ב-2010 ,  למרות שאנחנו עשויים לראות תנודות בין רבעון לרבעון ",  אמר איציק תמיר ,  יו"ר ונשיא .אולם ,  קשה לראות מהיכן שואב את האופטימיות תמיר :  על פי דו"חות הרבעון הרביעי ושנת 2009 כולה של אורכית .  כמו בשנתיים הקודמות ,  גם את השנה הנוכחית מסיימת החברה עם הפסד נקי משמעותי ועם הכנסות מינוריות.את שנת 2009 סיימה החברה עם הכנסות של 12.7 מיליון דולר בלבד ,  ירידה של 26.2% לעומת שנת 2008 ,  בה הסתכמו ההכנסות ב-17.3 מיליון דולר .  למרות חיתוך חד בהוצאות התפעול ,  שקטנו מ-42 מיליון דולר ב-2008 ל-29.3 מיליון דולר ב-2009 ,  ירידה של 30.3% ,  רשמה החברה הפסד תפעולי של 24.8 מיליון דולר בשנת 2009 לעומת הפסד תפעולי של 34.4 מיליון דולר בשנת 2008 .  בשורה התחתונה ,  סיכמה אורכית את השנה עם הפסד נקי של 23.1 מיליון דולר לעומת 32.3 מיליון דולר בשנת 2008.את הרבעון הרביעי סיימה החברה עם הכנסות של 3 מיליון דולר ,  ירידה של 55.3% לעומת הכנסות של 6.8 מיליון דולר ברבעון המקביל ,  אך פי שתיים מהרבעון הקודם בו עמדו ההכנסות על 1.5 מיליון דולר.הוצאות התפעול קטנו ב-31.2% מ-10.3 מיליון דולר ברבעון המקביל ל-7.1 מיליון דולר ברבעון הנוכחי ,  מה שהקטין במקצת את ההפסד התפעולי שעמד על 6.1 מיליון דולר לעומת 7.8 מיליון דולר ברבעון המקביל.בשורה התחתונה ,  הסתיים הרבעון הרביעי עם הפסד נקי של 6.9 מיליון דולר לעומת 7.1 מיליון דולר ברבעון המקביל.תמיר הוסיף לגבי השנה הבאה כי  " נכנסו ל-2010 עם מעל 12 לקוחות ,  אחרי שנה בה בנינו באגרסיביות את התשתיות שיתמכו בצמיחה בהכנסות ובגידול בסיס הלקוחות שלנו ב-2010 ".  עוד ציינה החברה כי היא החלה במשלוחים לארבעה לקוחות חדשים ברבעון הנוכחי ,  אולם יש לזכור כי בתחילת 2009 החליטה החברה להפסיק את פיתוח המתגים הגדולים ,  שהם אלו שהביאו לחברה את החוזים המשמעותיים.אורכית שינתה אסטרטגיה והחלה להתמקד במרכזיות בינוניות ,  משום שעקב המשבר הכלכלי העולמי חברות הטלקום נרתעו מהוצאות גדולות .  המשמעות היא שכעת ,  באסטרטגיה הנוכחית ,  גם אם החברה חותמת על חוזים ,  הם מסתכמים במיליוני דולרים בודדים בלבד לכל חוזה ,  בניגוד לחוזה הענק שחתמה החברה עם kddi שהסב לה הכנסות של מעל ל-100 מיליון דולר.אורכית מייצרת פיתרון טכנולוגי להעברת שידורי טלוויזיה רב-ערוצית ,  אינטרנט מהיר וטלפון ,  הפועל באמצעות פרוטוקול האינטרנט  ( ip )  .  מתגי התקשורת מתוצרתה מותקנים במרכזיות של חברות טלקום ומשדרגים את רשת התקשורת ,  בכל הקשור ליכולתה להקצאה אופטימאלית של רוחב הפס על גבי הסיב האופטי .  ההקצאה מקבלת חשיבות עליונה כאשר רוצים להעביר למשקי הבית גם טלוויזיה רב-ערוצית עם אפליקציות נלוות - כמו וידיאו לפי דרישה  ( vod )  ולא רק טלפון ואינטרנט מהיר .
 
הדימום באורכית נמשך :  רשמה הפסד נקי של 6.9 מ' ד' ברבעון הרביעי לעומת 7.1 מ' ד' ברבעון המקביל
ההפסד התפעולי עמד על 6.1 מיליון דולר לעומת 7.8 מיליון דולר ברבעון המקביל

