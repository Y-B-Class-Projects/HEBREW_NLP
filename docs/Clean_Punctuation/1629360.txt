בעקבות החשדות - מקור בוועדה שבחרה את מרחב : " אם הם מקורבים ,  אז בן אליעזר כנראה שחקן גדול "
 המקור טען כי מרחב היה מהבודדים שהגיעו מוכנים - כל שאר המועמדים לא ידעו על מה הם מדברים 
" הבחירה באמנון מרחב לממונה על הגנת הצרכן והרשות לסחר הוגן היתה פה אחד על ידי כל חברי הוועדה ,  כמו גם הבחירה במועמד השני ,  אמיר שרף ".  כך אמר היום  ( רביעי )  ל-themarker אחד מחברי הוועדה לבחירת הממונה . " הייתי ליד שר התמ"ת ,  בנימין בן אליעזר ,  כשהציגו לו את שמות המועמדים לתפקיד הממונה על הגנת הצרכן והסחר ההוגן .  מהבעת פניו לא ניכר שהוא מכיר אותו ",  הוסיף.בתשובה לשאלה ,  כיצד ייתכן הדבר ,  כיוון שישנה תמונה שמציגה את בן אליעזר בסוכתו של מרחב במודיעין וישנן ככל הנראה עדויות נוספות לקשר ביניהם השיב חבר הוועדה ,  כי  " אם הם מקורבים ,  אזי בן אליעזר כנראה שחקן גדול ". "מרחב נראה מתאים ביותר לתפקיד ,  למרות שאין לו רקע מקצועי בהגנת הצרכן .  אגב ,  גם לשרף אין רקע בתחום הצרכנות .  חיפשנו מישהו עם יכולת משפטית וניהולית ,  שיש לו רקע בהקמת גופים וכריזמה וחשבנו שהוא אחד מהשניים המרשימים ביותר .  מרחב הצהיר שהוא חבר מפלגת העבודה ,  ולחברי הוועדה נראה היה שאין לו שום זיקה מיוחדת לשר .  בוודאי לא נראה שהוא מקורב לשר .  ראיינו 15 מתמודדים ,  ולו היה רזומה מאוד מרשים.הוא היה מהבודדים שהגיעו מוכנים והציג חזון מגובש .  בין האחרים היו כאלה ששאלנו אותם איך הם רואים את תפקידם ברשות ,  והם לא ידעו על מה הם מדברים .  הוא דיבר על מסחר וצרכנות בעולם המודרני ,  סחר באינטרנט וסחר קלאס ,  סוגיות שעל הפרק דוגמת הסלולר ונראה היה ,  שהוא התכונן מאוד לשיחה .  הוא ידע מה קורה בחו"ל ובארץ ",  הוסיף חבר הוועדה.בעקבות ביקורת במערכת המשפטית על אי תקינות בהליך מינויו של מרחב החלה נציבות שירות המדינה לבחון את הסוגיה .  הנציבות תבדוק ,  אם היה פגם טכני בהצגת שני מועמדים לשר ,  כשאחד מהם עלול להתברר כ"מקורב ".  על פי הנחיית היועץ המשפטי לממשלה ,  אין להציג מועמדות  " מקורב "  עם מועמדים נוספים לתפקיד ציבורי.אתמול שיגר הפורום המשפטי למען ארץ ישראל מכתב לבן אליעזר וקרא לו לבטל את המינוי .  הפורום הוקם ב-2004 כדי לסייע למפוני גוש קטיף והרחיב פעילותו לנושאי הגנת האזרח.עו"ד יצחק בם שחתום על המכתב כתב לבן אליעזר ,  כי לפני כחצי שנה דחה השר המלצה של ועדת איתור קודמת ,  אשר המלצותיה לא היו לשיטתו מנומקות די צרכן . " על פניו ,  המינוי נראה בעייתי ,  בשל זיקתו הפוליטית של עו"ד מרחב אל מפלגת העבודה .  רק כישורים מיוחדים של המועמד יכולים להצדיק את מינויו בהינתן זיקתו אל השר הממנה ",  הוסיף.עו"ד בם ביקש לקבל את מלוא נימוקי הוועדה לבחירת מרחב ואת הצהרת מרחב לגבי קשריו עם בן אליעזר .  כן ביקש לעיין בפרוטוקול הדיון לקראת הבחירה .
 
בעקבות החשדות - מקור בוועדה שבחרה את מרחב : " אם הם מקורבים ,  אז בן אליעזר כנראה שחקן גדול "
 המקור טען כי מרחב היה מהבודדים שהגיעו מוכנים - כל שאר המועמדים לא ידעו על מה הם מדברים

