דוגמנית תובעת מבעלה 34 אלף שקל מזונות בחודש
לטענת האשה ,  ההוצאות שלה ושל בעלה הסתכמו בכ-60 אלף שקל בחודש .  היא מעריכה את הונו במיליוני שקלים
 >  >  תביעות הדדיות שמתנהלות בימים אלה בבית המשפט לענייני משפחה בין דוגמנית מוכרת לבין בעלה ,  איש עסקים מוכר מולו היא פתחה בהליכי גירושים ,  חושפות את חיי המותרות של עולם הזוהר .  לפי תביעת המזונות שהגישה הדוגמנית ,  הוצאות הזוג הסתכמו בכ-60 אלף שקל בחודש .  מהתביעה עולה כי בני הזוג נשואים כשנה וחיו ביחד בדירה באזור יוקרתי במרכז .  במהלך נישואיהם נולד להם ילד משותף .  הדוגמנית טוענת בתביעת המזונות שלה כי  " במהלך השנה שקדמה לנישואי הצדדים חיו הצדדים יחדיו ,  והנתבע היה מחזר אחרי התובעת בקדחתנות ,  ממלא אותה באהבה ובכל אשר ידו משגת ,  פרחים ,  מתנות ,  חופשות רומנטיות ,  בגדים ועוד ".  לטענתה של הדוגמנית ,  לאחר שהרתה החל בעלה להתנכר אליה ולחזור הביתה בשעות לילה מאוחרות . " הפרס שקיבלה על מאמציה ,  אהבתה והשקעתה בחיים המשותפים - מטח קללות ויריקות ,  עזיבת הבית ובגידה ",  נטען בכתב התביעה .  באמצעות עו"ד שלמה גיגי טוענת הדוגמנית כי לה ולבעלה היה חשבון בנק משותף אליו היה מפקיד הבעל כ-18 אלף שקל בחודש .  רווחיה שלה כדוגמנית נעו לפי התביעה בין 10-15 אלף שקל בחודש .  מהתביעה עולה כי בני הזוג חיו ברמת חיים גבוהה שכללה חופשות בחו"ל ולינה במלונות מפוארים ,  ביקורים במסעדות ,  במועדונים ובאירועים מתוקשרים .  לטענת הדוגמנית ,  יכולתו הכלכלית של הבעל מגיעה ל-50 אלף שקל בחודש לפחות ,  והיא מעריכה את הונו של הבעל ,  איש העסקים ,  במיליוני שקלים .  לאור האמור ,  תובעת הדוגמנית מזונות לה ולבנה בסך כולל של כ-33.7 אלף שקל בחודש .  מתוך סכום זה ,  היא תובעת על הוצאותיה האישיות מזונות בסך 16 אלף שקל בחודש ,  שכוללים בין היתר :  הוצאות על טיולים ונופש בסך 2,500 שקל ;  מסעדות ובילויים - 2,000 שקל ;  קוסמטיקה והיגיינה אישית - 800 שקל ;  תכשיטים - 800 שקל ;  ביגוד והנעלה - 1,000 שקל ;  תרבות ופנאי - 300 שקל ;  מספרה - 300 שקל ;  מתנות - 500 שקל ;  שונות - 1,000 שקל ;  החזר הלוואות - 4,000 שקל .  מלבד זאת ,  תובעת הדוגמנית הוצאות דיור ואחזקת בית בסך כולל של כ-8,000 שקל והוצאות אחזקת רכב בסך 1,900 שקל .  בעבור ילדם המשותף תובעת הדוגמנית כ-8,000 שקל בחודש .  הבעל עדיין לא הגיש כתב הגנה ,  ואולם בתביעה שכנגד הוא טוען ,  באמצעות עו"ד רות דיין-וולפנר ,  כי בהליך גישור שניהלו שניהם בפני עו"ד מאיר בר-מוחא סוכמו בין הצדדים הסדרי המשמורת של הילד והושג הסדר כספי .  ואולם האשה ,  לגרסתו ,  הגישה תביעה כספית לבית המשפט והודיעה לו כי לא תבחל בשום אמצעי כדי להרחיקו מהילד ,  עליו הוא תובע לקבל משמורת משותפת .
 
דוגמנית תובעת מבעלה 34 אלף שקל מזונות בחודש
לטענת האשה ,  ההוצאות שלה ושל בעלה הסתכמו בכ-60 אלף שקל בחודש .  היא מעריכה את הונו במיליוני שקלים

