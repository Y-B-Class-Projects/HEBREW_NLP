 " לחקור הדלפת ההאזנות לבכירי רשות המסים "
 פרקליטי הנאשמים בפרשת רשות המסים פנו ליועץ המשפטי לממשלה בדרישה לחקור מי אחראי להדלפת האזנות הסתר שבוצעו במהלך החקירה .  הדברים פורסמו בחדשות ערוץ 2
עורכי הדין של הנאשמים הבכירים בפרשת רשות המסים שלחו היום  ( שלישי )  מכתב ליועץ המשפטי לממשלה יהודה וינשטיין ,  בדרישה לחקור מי הדליף לחדשות ערוץ 2 את הקלטת האזנות הסתר שבוצעו במהלך חקירת המשטרה בפרשה וששודרה אמש .  
במכתב התלונה ,  עליו חתומים עורכי הדין נבות תל צור ,  משה ישראל ,  איתן מעוז ורותי ליטבק ,  המייצגים את ג'קי מצא ,  קובי בן גור ,  יורם קארשי ושמואל בוברוב ,  נטען ששידור ההאזנות הן בניגוד לצו איסור פרסום שהוצא בפרשה לפני כחצי שנה .  עוד נטען ,  כי מדובר בשתי האזנות מתוך מאות שבוצעו בחקירה ,  ושתיהן קשורות לפרשה שמכונה בכתב האישום  " פרשת שמעונוב ",  שהעדים הקשורים בה צפויים להעיד מחר בבית המשפט . 
" פרסום האזנות הסתר יום וחצי לפני דיון ההוכחות במטרה להשפיע על מהלך המשפט וכן על תוצאותיו ,  מהווה פגיעה אנושה בהליך השיפוטי .  כמו כן ,  מהלך זה חושף את העדים ואת בית המשפט ל'משפט הציבור' ומסיט את הזירה מאולם בית המשפט אל הזירה הציבורית ",  נכתב בתלונה .  עורכי הדין דורשים מהיועץ להורות על פתיחת חקירה דחופה לבירור נסיבות ההדלפה ולאיתור זהות המדליף .
 ביום ראשון החל שלב ההוכחות במשפט בו נאשמים בין היתר מנהל הרשות לשעבר ג'קי מצא ,  מנהלת הלשכה של ראש הממשלה לשעבר אהוד אולמרט ,  שולה זקן ובכירים בתפקידים שונים ברשות המסים במספר רב של עבירות שוחד והפרת אמונים .

" לחקור הדלפת ההאזנות לבכירי רשות המסים "
 פרקליטי הנאשמים בפרשת רשות המסים פנו ליועץ המשפטי לממשלה בדרישה לחקור מי אחראי להדלפת האזנות הסתר שבוצעו במהלך החקירה .  הדברים פורסמו בחדשות ערוץ 2

