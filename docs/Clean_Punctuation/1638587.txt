עקב מחלוקת כספית עם אל על :  הסוכנות החלה להטיס עולים חדשים מדרום אפריקה דרך אדיס אבבה
אל על החליטה להמשיך בשלב זה בקו הטיסות הסדיר לדרא"פ למרות המחלוקת לגבי הצבת מאבטחים ישראלים
הסוכנות היהודית הטיסה בראשונה עולים חדשים מדרום אפריקה דרך אדיס אבבה ,  באמצעות חברת התעופה אתיופיאן אייר ,  לישראל .  הסוכנות החליטה להפסיק את הטיסות מדרום אפריקה עקב מחלוקת עסקית עם חברת אל על המפעילה קו טיסות סדיר בין שתי המדינות .  עם זאת ,  אל על החליטה להמשיך ,  בשלב זה ,  בקו הטיסות הסדיר מישראל לדרום אפריקה וממנה ,  למרות משבר התעופה בין שתי המדינות - כך נודע ל-themarker .  אל על אמורה היתה אמורה להפסיק היום את קו הטיסות הישיר בין ישראל לדרום אפריקה עקב חילוקי דעות לגבי הצבת אנשי ביטחון ביוהנסבורג .  הסכסוך בין שתי המדינות פרץ לאחר שאיש ביטחון של אל על נחשף בתוכנית טלוויזיה מקומית ,  כשהוא חוקר מקומי בגלל צבע עורו .  זאת כחלק משיטת הבדיקה והסינון הביטחוני של ישראל בשדות תעופה בחו"ל.חברת אל על מבצעת שלוש טיסות בשבוע מישראל לדרא"פ ,  במטוסי בואינג מדגם 767 .  החברה הישראלית היא היחידה המפעילה את הקו הסדיר ,  כחלק מהסכם שיתוף פעולה אסטרטגי עם חברת התעופה הדרום אפריקאית.עולים חדשים מדרום אפריקה ,  הגיעו בראשונה באמצעות חברת התעופה האתיופית כבר בינואר השנה .  החברה האתיופית אך הטיסה קבוצה ראשונה של עולי הפלשמורה מאתיופיה אשר הממשלה החליטה להביאם ארצה.ההסכם בין אל על לסוכנות היהודית על הטסת עולים חדשים מחו"ל פג בסוף 2009 .  זאת בעקבות חילוקי דעות לגבי גובה התשלומים עבור הטסת העולים .  לאחר שחברות תעופה ישראליות כמו אל על וארקיע הפסיקו את טיסותיהן למדינות אפריקה דוגמאת ניגריה וקניה - בשל בעיות אבטחה וחוסר כדאיות כלכלית - הפכה החברה האתיופית לחברת התעופה היחידה אשר שומרת על קשר אווירי ישיר בין ישראל ליבשת השחורה ,  למעט המקבילה שלה בדרום אפריקה .  כך היא משמשת גם כבסיס לטיסות של אנשי עסקים מישראל למדינות האיזור וכן של קבוצות תיירים .  זאת מלבד תנועת ביקורי משפחות והעולים מאתיופיה.החברה מבצעת חמש טיסות קו סדירות לשבוע בין ישראל לאתיופיה וממנה ,  ומפעילה שני דגמי מטוסים בקו ארצה - האחד מדגם בואינג 737 והשני מדגם בואינג 757 שהוא גדול יותר - בהתאם לרמת הביקושים.מחברת אל על נמסר בתגובה ,  כי  " אל על ממתינה לפתרון של בעיות הצבת קצין הביטחון בדרום אפריקה .  אין שום קשר בין הדיון שיש לחברת אל על עם הסוכנות היהודית ,  לבין הבעיות בדרום אפריקה .  נהפוך הוא :  יש בדעתנו להגדיל את התדירויות  ( מספר הטיסות השבועי ז.ב .)  ברגע שבעיית הביטחון תיפתר ". על פי נתוני סכום של רשות שדות התעופה  ( רש"ת )  טסו 49,276 נוסעים מישראל לדרא"פ וממנה ב-2009 - ירידה של 14.79% לעומת 2008 .  נתח התנועה הגיע ל-0.42% מכלל תנועת הנוסעים בתעופה הבינ"ל בנתב"ג ב-2009 ,  לעומת נתח שוק של 0.52% ב-2008.חברת התעופה אתיופיאן אייר הטיסה 51,177 נוסעים בקו נתב"ג - אדיס אבבה - נתב"ג ב-2009 לעומת 58,151 נוסעים שהטיסה ב-2008 - ירידה של כ-11%.חברת התעופה האתיופית תפסה נתח שוק של 0.49% מכלל תנועת הנוסעים בתעופה הבינלאומית ב-2009 בנתב"ג ,  לעומת נתח שוק של 0.52% מכלל הטסים לחו"ל ב-2008 בנתב"ג .
 
עקב מחלוקת כספית עם אל על :  הסוכנות החלה להטיס עולים חדשים מדרום אפריקה דרך אדיס אבבה
אל על החליטה להמשיך בשלב זה בקו הטיסות הסדיר לדרא"פ למרות המחלוקת לגבי הצבת מאבטחים ישראלים

