נמני : " היינו יכולים לצאת מפה גם עם תיקו "
 מאמן מכבי ת"א שבע רצון מהניצחון הדחוק על הפועל פ"ת : " נצטרך לשפר את נושא ההחמצות ".  מחפוד : " ניסינו ,  השתדלנו "
 צילום ועריכת וידאו :  נועם אשל
מכבי תל אביב חזרה לנצח ,  ולמרות שזה הסתיים בצורה לא ממש מרשימה נגד הפועל פתח תקוה  ( 0:1 )  משער עצמי של שגיב כהן בדקה ה-47 ,  היא יכולה לשאוב עידוד להמשך מאבקיה בצמרת .  הצהובים צברו ניצחון חשוב אחרי התיקו המאכזב נגד סכנין וכעת פניהם יהיו למאבק הישיר על המקום השלישי בשבוע הבא נגד בני יהודה .  הצהובים ,  שסבלו מלא מעט החמצות במהלך המשחק ,  צברו את ניצחונם התשיעי העונה ,  שמסבך את פתח תקוה בתחתית הטבלה ,  לה נותרו רק 14 נקודות .
 בסיום המשחק סיפר אבי נמני ,  מנג'ר מכבי תל אביב ,  על הרגשות שאיתן הוא יוצא מבלומפילד אחרי הניצחון . " לצערי היו לנו הרבה החמצות ,  אבל היינו יכולים לצאת מפה גם עם תיקו ,  ולכן אנחנו מרוצים מאוד מהניצחון ",  אמר נמני . " נצטרך לשפר את נושא ההחמצות ,  אבל הכי חשוב היום זה שלוש הנקודות .  מעבר לזה ,  אני מקווה שקצב צבירת הנקודות שלנו מול קבוצות שנחשבות כביכול לקטנות יימשך בצורה חיובית ואז נהיה עם הפנים קדימה ".  
המאמן נשאל גם על חוסר שביעות הרצון של איליה יברויאן ,  שהתחמם דקות ארוכות ולבסוף לא שיחק : " אנחנו עושים את השיקולים מה יעזור לקבוצה באותו רגע נתון .  אם איליה מאוכזב אפשר להבין אותו ,  אבל הכי חשוב זה שהקבוצה ניצחה ".  על החילוף עצמו הוא אמר : " האמת שהיה תכנון להכניס את יברויאן אבל אילייב סימן שהוא רוצה להתחלף ,  ובגלל שהוא שחקן קו היה יותר מתאים שמאור יכנס ".  
נמני התייחס גם לחזרתו של מאור בוזגלו למגרשים ,  ואמר : " הוא לאט לאט חוזר לכושר .  הוא אחרי פציעה מאוד ארוכה וצריך לשתף אותו בהדרגה ולהיזהר .  עברתי בדיוק אותה פציעה וצריכים להיות זהירים איתו כדי לא לעשות לו נזק ".  על בני יהודה בשבוע הבא אמר : " ברור שהולך להיות לנו משחק קשה מאוד ". 
לאחרונה חל חוסר ודאות סביב חיזוק הקבוצה בינואר .  נמני אמר על כך : " אני חייב להיות הוגן ולומר שלא בטוח שיהיה רכש .  השאיפה שלנו היא שזה אכן יקרה .  זה ברור שיש דברים שאי אפשר לקחת בחשבון כמו פציעות ולצערי שני שחקנים נפצעו יום אחרי יום ולתקופה לא קצרה ,  אבל אנחנו נתגבר על זה .  אני יכול להגיד דבר אחד כללי שאם יבוא שחקן חיזוק למכבי ,  זה לא שחקן שישנה קיצונית את המועדון אלא שחקן שיבוא לעבות את הסגל כי היום היה לנו קשה להרכיב אפילו 18 שחקנים שיתלבשו ". 
תמיר כחלון : " הלך מאוד קשה .  זה מסוג המשחקים שהולך קשה ,  אבל אנחנו צריכים להסתכל על השורה התחתונה שניצחנו ולקחנו שלוש נקודות .  אנחנו לוקחים מהמשחק הזה את הדברים הטובים ונתקן את מה שאנחנו צריכים לתקן .  בכל מקרה אנחנו נסתכל קדימה .  כל משחק מושך אותך לכיוונים שונים ומתפתח בצורה שונה .  עשינו את הכל על מנת לנצח ואנחנו מסתכלים הלאה ". 
לגבי חזרתו של בוזגלו ,  אמר : " החזרה של מאור חשובה מאוד .  כל שחקן שיכול לתרום לנו ,  ומאור הוא אחד כזה ,  זה משהו חשוב לקבוצה וביחד נעשה הכל כדי להיות יותר טובים .  אין לי בעיה אם זה שזה יכול להיות על המשבצת שלי ,  הכל באהבה ויש מי שמכוון את הדברים מלמעלה ". 
התקשורת בארגנטינה דיווחה בימים האחרונים כי בנפילד ,  שזכתה בטורניר האפרטורה לאחרונה ,  מעוניינת בשירותיו של הבלם הבוליביאני ,  רונאלד ראלדס .  
מאמן הפועל פתח תקוה ,  אלי מחפוד ,  דיבר על הדברים שלא עבדו הערב בקבוצתו ,  ואמר : " במחצית הראשונה לא איימנו על השער אבל היה חשוב לנו לא לספוג ובמחצית השנייה רצינו להתחיל להעיז .  חבל שספגנו ממצב נייח .  אחר כך הגענו לשניים-שלושה מצבים וחבל שלא כבשנו .  אנחנו צריכים לאגור מספיק נקודות אבל מכבי קבוצה עם שחקנים הרבה יותר טובים .  ניסינו ,  השתדלנו ,  אבל לא הצלחנו וננסה בשבוע הבא ".  
" אני חושב שפספסנו הזדמנות לנקודות היום ",  הוסיף מחפוד , " הייתה לי הרגשה שהיתה קצת נאיביות בקבוצה .  במשחק נגד מכבי אתה לא מגיע לעשרה מצבים וחבל שלא ניצלנו אותם ".  מחפוד התייחס לסגל שלו ,  ואמר : " יש לנו שבועיים להתרשם מהזר החדש ,  רבאז גוצירדזה ,  וברגע שהוא התעייף הכנסתי את אלנתן לחוד .  חשוב לי שתהיה מלחמה על ההרכב כי כשהגעתי היו כאן שחקנים שהרגישו בטוחים בהרכב .  כרגע שחקן שלא פתח היום יכול לפתוח בשבוע הבא .  אני רוצה ששחקנים יהיו מחוייבים למועדון ולסמל ". 
מחפוד נשאל לגבי האפשרות שיברויאן יעבור לפתח תקוה ,  ואמר על כך : " כבר אמרתי שאני רוצה אותו והבעלים של הקבוצה עושים מאמצים להביא אותו ,  זה תלוי במכבי .  אם יגידו מחר שהוא משוחרר ,  נקלוט אותו אבל אני לא יכול לחכות רק לו ובמקביל אני מחפש אלטרנטיבות כי רואים שהפועל פתח תקוה צריכה שחקני התקפה כדי להישאר בליגה .  בכל מקרה אפשר לראות שבמשחקים האחרונים אנחנו כבר לא מתפרקים ואי אפשר לתת לנו בראש כמו שהיה לפני .  נצטרך לחזק את הסגל ". 

נמני : " היינו יכולים לצאת מפה גם עם תיקו "
 מאמן מכבי ת"א שבע רצון מהניצחון הדחוק על הפועל פ"ת : " נצטרך לשפר את נושא ההחמצות ".  מחפוד : " ניסינו ,  השתדלנו "
 
