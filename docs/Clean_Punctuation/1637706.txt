רחובות :  2 נעצרו בחשד שכלאו ואנסו בן 13
שני גברים בשנות ה-20 לחייהם נעצרו בחשד שכלאו ילד בן 13 ואנסו אותו .  בעקבות המקרה נזקק הילד לטיפול רפואי .  מעצרם של השניים הוארך בשלושה ימים .  הם מכחישים כל קשר למעשה
שני גברים בשנות ה-20 לחייהם נעצרו אתמול  ( שישי )  בחשד שכלאו ילד בן 13 ואנסו אותו במשך מספר שעות בדירתם ברחובות .  מחקירה ראשונית של המשטרה עולה כי המעשה ככל הנראה בוצע ביום רביעי האחרון ובעקבותיו הילד נזקק לטיפול רפואי .  בית המשפט השלום בראשון לציון האריך את מעצרם של החשודים ,  האחד ערבי ישראלי והשני פלסטיני שוהה בלתי חוקי ,  בשלושה ימים .
 מחקירת המשטרה עולה כי השניים מתגוררים באותו הבניין בו מתגורר הילד וכי ככל הנראה הזמינו את הילד לבוא לדירתם .  לפי החשד לאחר שנכנס ,  אנסו אותו הגברים במשך מספר שעות וביצעו בו מעשי סדום .  הילד שב הביתה וסיפר לאימו על אשר אירע והיא לקחה אותו למשטרה .  
מצבו של הילד קשה מאוד והוא כמעט ואינו מתקשר .  עובדת סוציאלית ,  שהוזעקה במיוחד ,  הצליחה לדובב אותו במעט והילד סיפר לה כי נאנס בידי שני הגברים .  הבוקר פרצו שוטרים מתחנת משטרת רחובות לביתם של השניים ועצרו אותם .  בדירתם מצאו השוטרים עדויות אשר מאוששות את החשדות התלויות נגדם .  שני החשודים מכחישים כל קשר למעשים .
 
רחובות :  2 נעצרו בחשד שכלאו ואנסו בן 13
שני גברים בשנות ה-20 לחייהם נעצרו בחשד שכלאו ילד בן 13 ואנסו אותו .  בעקבות המקרה נזקק הילד לטיפול רפואי .  מעצרם של השניים הוארך בשלושה ימים .  הם מכחישים כל קשר למעשה

