גולדמן סאקס הוא שעיר לעזאזל 
עסקות יוון-גולדמן סאקס
 >  >  האשם בעסקות הנגזרים של יוון אינו בנק ההשקעות גולדמן סאקס ,  אלא התנהלות האיחוד האירופי . " ניו יורק טיימס "  נהג שלא בהגינות כאשר כתב כי  " יוון שילמה לבנק עמלות של כ-300 מיליון דולר עבור הסדרת העסקות ב-2001 ".  היות שמדובר בעסקות החלף מטבע ולא בעסקת אג"ח ,  תשלומי הריבית זורמים במסגרתה בכיוון הפוך מהרגיל :  גולדמן סאקס מספק ליוון תזרים קבוע של תשלומים לאורך תקופת העסקה ואז מקבל תשלום גדול חזרה בסופה .  למעשה ,  גולדמן מעמיד הלוואות מתמשכות ליוון ואינו מקבל תשלומי ריבית בתמורה ,  עד למועד פירעון החוב .  העמלות לא נועדו להסדיר את העסקה אלא לכסות את סיכוני האשראי שגולדמן נטל על עצמו בכך שהעמיד הלוואות לממשלת יוון .  יתר על כן ,  חלק גדול מאוד מהעמלות שולם באופן מיידי לממשלת יוון ,  שמכרה לגולדמן עסקות החלף אשראי לתקופה של 20 שנה בסך מיליארד דולר לגידור סיכון האשראי .  יש מידה של חוסר יושר גם בטענות האיחוד האירופי כי הלשכה לסטטיסטיקה של האיחוד ,  יורוסטאט ,  לא היתה מודעת לעסקה .  מאמר בעניין התפרסם במגזין  " ריסק "  על ידי ניק דאנבר כבר ביולי 2003 ,  ואנשי האיחוד ידעו עליו ,  קרוב לוודאי .  דאנבר מראה במאמרו בפרוטרוט כי הביורוקרטים של אירופה ידעו בדיוק מה מתרחש ,  ומתאר ויכוחים מרים שניהלו אנשי הלשכה לסטטיסטיקה עם הממונים על החוב בכמה ממדינות גוש היורו .  אנשי יורוסטאט רצו להתייחס לתזרימי מזומנים הקשורים לנגזרים בתור עסקות פיננסיות ,  שלהן אין כל השפעה על הגירעון או על עלויות הריבית .  נציגי המדינות התנגדו לכך ,  והתעקשו כי זכותם להשתמש בנגזרים כדי להשפיע על היחס בין הגירעון לתוצר .  התקנות האירופיות שאושרו בסופו של דבר היא ניצחון למדינות .  יורוסטאט ידעה כי יוון ,  איטליה ומדינות אחרות מתכננות עסקות מסוג זה עוד לפני שהן בוצעו וכי עסקות מסוג זה בין ממשלות לבנקי ההשקעות הן בלתי נמנעות ,  כפי שאכן התברר בהמשך .  עסקות החלף הן אחד הדברים שבנקי השקעות עושים .  אם מדינות כמו יוון קונות עסקות החלף כדי להסתיר את מצבן התקציבי האמיתי ,  אז זו אשמת המדינה ,  לא אשמת הבנק .  אף בנק שמכבד את עצמו לא היה מסרב לעסקה כזו רק משום שהיה מרגיש כי יהיה זה לא הוגן כלפי יורוסטאט .  מדובר כאן בכישלון של השקיפות והתיאום האירופי .  גולדמן הוא רק שעיר לעזאזל .  הכותב הוא פרשן של סוכנות רויטרס

גולדמן סאקס הוא שעיר לעזאזל 
עסקות יוון-גולדמן סאקס

