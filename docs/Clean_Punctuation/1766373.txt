בנו של ברנרד מיידוף נמצא ללא רוח חיים לאחר שהתאבד בתלייה
מארק מיידוף נחקר בחשד שידע על הונאת הענק של אביו ,  אך מעולם לא הואשם
מארק מיידוף ,  אחד משני בניו של הנוכל המורשע ברנרד מיידוף ,  נמצא היום ללא רוח חיים לאחר שתלה את עצמו בדירתו במנהטן  כך דיווחו היום בכירים ברשויות החוק בניו יורק .  מיידוף הבן ,  בן 46 ,  נחקר יחד עם אחיו אנדרו בחשד שידעו על הונאת הענק שביצע אביהם ושיתפו איתה פעולה.מארק ואנדרו מיידוף עבדו שניהם בתפקידי בכירים בדסק המסחר של חברת ההשקעות של מיידוף ,  שנחשפה ב-2008 כהונאת פונזי .  אחיו של מיידוף ,  פיטר ,  מילא גם הוא תפקיד מרכזי בחברה המשפחתית .  בניו של ברנרד מיידוף ,  המרצה כיום עונש מאסר של 150 שנה לאחר שהורשע בביצוע ההונאה הגדולה בהיסטוריה ,  נחקרו אך מעולם לא הואשמו באופן רשמי.לפני כשנה הגיש אירווינג פיקראד ,  כונס הנכסים של חברת ההשקעות של מיידוף ,  תביעה נגד בניו של מיידוף בטענה כי העלימו עין לנוכח הונאת הפונזי שביצע אביהם ,  אך ניהלו סגנון חיים ראוותני שמומן על ידי מעשיו .  מארק מיידוף ,  לפי התביעה ,  השתמש ב-66 מיליון דולר שקיבל בניגוד לחוק כדי לרכוש בתי פאר בניו יורק ,  ננטאקט וקונטיקט .  רעייתו של מארק פנתה בפברואר האחרון לבית המשפט בבקשה לשנות את שם משפחתה ,  בטענה כי קיבלה איומים על חייה והושפלה בעקבות הפרשה .
 
בנו של ברנרד מיידוף נמצא ללא רוח חיים לאחר שהתאבד בתלייה
מארק מיידוף נחקר בחשד שידע על הונאת הענק של אביו ,  אך מעולם לא הואשם

