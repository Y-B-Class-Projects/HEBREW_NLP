כחלון מנסה למנות את חיים קליין ליו"ר הדואר - אף שמועמדותו נפסלה כבר פעמיים
מאז דצמבר 2007 מתנהלת חברת הדואר ללא יו"ר .  הסיבה לפסילת קליין :  זיקה פוליטית
 >  >  שר התקשורת משה כחלון מסרב לוותר על חיים קליין כמועמד לתפקיד יו"ר חברת הדואר .  כחלון העמיד פעמיים את קליין כמועמד לתפקיד זה אך בשתי הפעמים ,  בהליך מקדים ,  פסלה הוועדה לבדיקת מינויים בשירות המדינה  ( ועדת שפניץ )  את קליין מלכהן בתפקיד ,  מסיבות של זיקה פוליטית וחוסר ניסיון עסקי מספק .  ל-themarker נודע שכעת מקדם כחלון הצבעה פנימית בדירקטוריון ,  שבה ייבחר קליין לתפקיד היו"ר ושמו יועלה בפעם השלישית בפני ועדת שפניץ .  הישיבה מתוכננת ליום חמישי וכחלון כבר נפגש בנושא עם חברים במועצת המנהלים .  חוסר ההצלחה במינוי יו"ר לחברת הדואר הוא אחד הכישלונות הגדולים של משרד התקשורת .  בדצמבר 2007 עזב את תפקידו היו"ר האחרון יעקב אדרי ומאז לא מונה יו"ר חדש לחברה ,  שמגלגלת 2 מיליארד שקל בשנה ולה 7,000 עובדים .  בתקופת שר התקשורת הקודם אריאל אטיאס ניסה המשרד למנות את משה הבא לתפקיד אך גם מינוי זה לא צלח ,  וכעת ,  כאמור ,  מנסה כחלון למנות את קליין ליו"ר .  קליין הוא דירקטור בחברת הדואר ,  וכן במועצת הנפט ,  בחברת תעבורה פרויקטים מיוחדים ובמנופים פיננסים שבשליטת ג'קי בן זקן .  מסיבה זו מנוע קליין מלעסוק בענייני נדל"ן בחברת הדואר ,  אף שהחברה עוסקת רבות בסוגיות נדל"ניות .  עוד מנוע קליין מלעסוק בענייני הקשורים לאי.די.בי .  קליין ,  ניצב בדימוס ,  כיהן בשורה של תפקידים במשטרה .  את כחלון הוא מכיר עוד מתחילת שנות ה-2000 - אז כיהן קליין כמנכ"ל המשרד לביטחון הפנים וכחלון היה יועץ אישי לשר לביטחון פנים דאז ,  עוזי לנדאו .  ממשרד התקשורת נמסר : " מועמדותו של חיים קליין לתפקיד היו"ר תעלה ביום חמישי בישיבת הדירקטוריון ". 

כחלון מנסה למנות את חיים קליין ליו"ר הדואר - אף שמועמדותו נפסלה כבר פעמיים
מאז דצמבר 2007 מתנהלת חברת הדואר ללא יו"ר .  הסיבה לפסילת קליין :  זיקה פוליטית

