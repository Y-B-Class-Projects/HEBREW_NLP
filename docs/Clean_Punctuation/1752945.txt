בבית"ר שוקלים :  אחד הצעירים יהיה בין המשוחררים
היו"ר קורנפיין שוקל זעזוע שישפיע גם בשנים הבאות .  גורם במועדון : " הצד המקצועי משני ,  רוצים כאלה שמעריכים מה זה בית"ר "
 את מה שעובר על שחקני בית"ר ירושלים החל מרגע ההודעה על שחרור שחקנים ניתן להגדיר בשתי מילים : " תוהו ובוהו ".  השמועות לא מפסיקות לרוץ והשחקנים לא הפסיקו בשיחות ביניהם לנסות ולהבין מה הולך לקרות בימים הקרובים .  שחקן בקבוצה סיפר : " גן חיות .  אם רצו זעזוע אז עשו אפילו יותר מזה .  שחקנים לחוצים ,  שחקנים מדברים עם הסוכנים שלהם וביניהם ,  פשוט אי אפשר להסביר אפילו למה כל זה גרם .  השמועות שרצות הן הדבר הכי גרוע ,  אני אישית שמעתי על לפחות עשרה שמות פוטנציאליים .  אם זה יהיה אני ?  את האמת ,  אם הגענו למצב הזה כנראה שמי שזה לא יהיה ,  זה כנראה מגיע לו ".  למרות שמרבית השמות של השחקנים המדוברים שעשויים להיות משוחררים כבר פורסמו ,  נראה כי איציק קורנפיין יחליט החלטה מרחיקת לכת ,  החלטה עם אמירה ,  שתשפיע על כל מי שידרוך במועדון בשנים הבאות .  במהלך הערב ושעות הלילה הדיבורים בסביבת היו"ר והמאמן אורי מלמיליאן מדברים על כך שאחד המשוחררים יהיה אחד משחקנים הצעירים של הקבוצה ,  שלטענת המועדון מעכיר את האווירה .  
גורם במועדון אמר כי  " אם יתקבלו החלטות ,  הן יהיו כמו שצריך וזעזוע שיעצור משהו שרץ כאן כבר כמעט שנתיים .  הצד המקצועי הוא המשני כאן והדבר העיקרי הוא שצריכים להיות כאן שחקנים שמעריכים ויודעים מה זה להיות שייכים לבית"ר ,  ויותר מזה ,  עוד לפני בית"ר ,  יש להם כבוד למקצוע ולקריירה שלהם .  לאורי יש טביעת עין מצויינת ואף שחקן לא יכול לעבוד עליו .  הוא יודע טוב מאוד מי מתוסכל ,  מי מלכלך ומי לא רצה אותו כאן .  אם הוא יילך על זה בכל הכח גם השחקנים הצעירים על הפרק ,  אף אחד לא חסין ".  אגב ,  כריסטיאן אלברז ,  ששמו גם כן הוזכר ברמת  " החבר'ה שמדברים ספרדית עושים את כל הבלאגן ",  דווקא קיבל אתמול מחמאות על משחקו כבלם במחצית השנייה .  מלמיליאן אמר לאנשים במועדון כי  " דווקא עליו אפשר היה לראות כבלם שהוא רוצה יותר והוא באמת עדיין לא בכושר .  בסך הכל הוא שחקן מצוין ".  גם דן איינבינדר זכה למילים טובות מהמאמן ,  למרות המשחק המזוויע של הקבוצה .  

בבית"ר שוקלים :  אחד הצעירים יהיה בין המשוחררים
היו"ר קורנפיין שוקל זעזוע שישפיע גם בשנים הבאות .  גורם במועדון : " הצד המקצועי משני ,  רוצים כאלה שמעריכים מה זה בית"ר "
 
