גיגס : " הפעם ,  יהיה משחק גדול מהרגיל "
 הקשר הוולשי לא יכול לחכות למפגש הקלאסי של היונייטד עם ארסנל  ( 18:00 ,  ספורט2 )  .  סיטי תחפש ניצחון מול פורטסמות
בזמן שמרבית המחזור ה-24 באנגליה שוחק אמש ,  המשחק המעניין ביותר במחזור - ואולי אחד המעניינים העונה - יגיע היום ,  בקרב הענק בין ארסנל ומנצ'סטר יונייטד .  השתיים כבר ידעו להעניק לנו אינספור מפגשים קלאסיים במשך שני העשורים האחרונים ,  וכששתיהן צמודות לגמרי בפסגת הטבלה ,  קשה לבקש סיטואציה נוחה יותר למשחק עונה .  עוד לפני כן תנסה הקבוצה השניה של מנצ'סטר ,  סיטי ,  להתאושש מהמפלה בחצי גמר גביע הליגה ,  כשתארח את נועלת הטבלה של אברהם גרנט ,  פורטסמות .
 בפעם האחרונה שמנצ'סטר יונייטד ניצחה את ארסנל בלונדון במסגרת הליגה ,  השנה היתה 2005 והמגרש הביתי היה הייבורי .  בארבעת המפגשים האחרונים שנערכו בין השתיים בבירה האנגלית ,  השדים האדומים לא השיגו ניצחון .  עבור החבורה הצעירה של ארסן ונגר ,  ניצחון ביתי מחר לא יהיה ענק רק בהיבט היוקרתי ,  ואפילו לא ידבר רק בטבלת הצמרת הצפופה ,  כי אם גם יבהיר שארסנל הנוכחית רואה את עצמה כמועמדת אמיתית לאליפות ,  כזו שיכולה להסתכל לכל יריבה אחרת בעיניים .
 אלכסנדר סונג ועמנואל אבואה שבים מאליפות אפריקה ויוכלו ליטול חלק במשחק עבור ונגר ,  שיקבל גם את סאמיר נאסרי וככל הנראה את ניקלאס בנדטנר ,  אך המנג'ר הצרפתי המופלא ייאלץ להסתדר גם מחר ללא הפצועים הרגילים ,  רובין ואן פרסי ,  קירן גיבס ,  יוהאן דג'ורו ,  אדוארדו ואבו דיאבו ,  כאשר גם תומאס ורמאלן המצוין עשוי להיעדר עקב פציעה ברגלו .  מי שעשוי לפתוח בסיטואציה כזו הוא סול קמפבל הוותיק ,  ששיחק בהפסד התותחנים לסטוק בגביע באמצע השבוע . " אני מאמין שבלי קשר למה שיקרה מחר ,  עדיין נהיה במצב בו יהיה לנו סיכוי ,  אבל ניצחון מחר יעמיד אותנו בעמדה מאוד חזקה ,  וזה בדיוק מה שאנחנו רוצים ",  אמר ונגר לקראת המשחק . " זה היה חלום עבורנו - להיות במצב הזה בתקופת הזמן הזאת ". 
מנגד ,  גם אלכס פרגוסון יסבול מחר מהיעדרותו של שחקן הגנה חשוב ,  הפעם בדמות ריו פרדיננד ,  שרק חזר מפציעה בת שלושה חודשים וכבר הספיק לקבל עונש הרחקה של ארבעה משחקים ,  בעוד מי שיחליפו יהיה נמניה וידיץ' .  יונייטד מגיעה למשחק אחרי ה-0:4 בליגה על האל ,  ובעיקר - ה-1:3 המצוין על היריבה העירונית ,  סיטי ,  שהעלה את השדים האדומים לגמר גביע הליגה באמצע השבוע .  אותו ניצחון על הטייגרס של פיל בראון עזר ליונייטד לעקוף בחזרה את ארסנל ,  וערב המשחק החבורה של אלכס פרגוסון נמצאת במקום השני בטבלה ,  עם 50 נקודות ,  בעוד ארסנל דולקת בעקבותיה ,  עם 49 . 
" ארסנל נגד מנצ'סטר יונייטד זה תמיד משחק גדול .  הפעם ,  זה אפילו גדול יותר ",  אמר ריאן גיגס ,  אחד שיודע משהו על המשחקים הגדולים בין השתיים . " יש יריבות גדולה בין שני המועדונים ,  וב-20 השנים האחרונות היתה יריבות גם בין המנג'רים ,  האוהדים ,  והשחקנים .  מדובר בשתי קבוצות עם המון איכויות ",  הוסיף הקשר הוולשי הנפלא ,  בעוד מאמנו ,  אלכס פרגוסון ,  כבר מצמצם את מירוץ האליפות ל-3 קבוצות בלבד . " יותר נקודות הולכות לאיבוד על ידי הקבוצות שמנסות להגיע למקום הרביעי ,  מאשר שלוש הראשונות .  המקום הרביעי נראה כמו ליגה אחרת ". 
לא קל היה להיות שחקן ,  אוהד או מאמן מנצ'סטר סיטי ביום רביעי האחרון ,  כשהמועדון ראה את גמר גביע הליגה האנגלי הולך לו לאיבוד בתוספת הזמן ,  ועוד ליריבה השנואה מכולן שמעבר לכביש .  כעת תנסה סיטי להמשיך את המירוץ האמיתי שלה העונה ,  זה אל המקום הרביעי שמוביל לליגת האלופות ,  כאשר החדשות הטובות מבחינת הסיטיזנס מגיעות מכיוונם של ווין ברידג' ,  שחוזר מפציעה ,  וקולו טורה ,  ששב מאליפות אפריקה ,  כאשר עמנואל אדבאיור ,  שהתחיל על הספסל במשחק נגד יונייטד ,  צפוי לפתוח בחוד לצד קרלוס טבז .
 מנגד ,  כרגיל ,  הסיפור הגדול של פורטסמות ממשיך להיות כלכלי .  בפעם הרביעית ברציפות לא שולמו משכורות השחקנים בזמן ,  ויונס קאבול ,  אחד השחקנים החשובים ביותר בקבוצה ,  עזב את פומפי וחזר לשורות טוטנהאם בה שיחק בעונת 2007/08 .  אסמיר בגוביץ' ,  שוער הקבוצה מדרום אנגליה צפוי אף הוא לעזוב .  כל הדברים הללו ,  בתוספת המצב האנוש בטבלה ,  הוביל את התקשורת האנגלית לדווח כי אברהם גרנט שוקל לעזוב את תפקידו ,  כמו גם יו"ר המועדון פיטר סטורי ,  אלא שנכון להיום השניים נותרו בפורטסמות ,  וניצחון חוץ קשה מאוד מול הסיטיזנס עשוי להכניס המון אוויר במפרשי נועלת הטבלה .  למשחק יקבל גרנט בחזרה את ג'יימי אוהרה ,  ששב בהשאלה מטוטנהאם ,  כאשר החלוץ קווינסי אוסו אביי ,  שהגיע מספרטק מוסקבה בהשאלה ,  עשוי גם הוא לפתוח בהרכב .
 
גיגס : " הפעם ,  יהיה משחק גדול מהרגיל "
 הקשר הוולשי לא יכול לחכות למפגש הקלאסי של היונייטד עם ארסנל  ( 18:00 ,  ספורט2 )  .  סיטי תחפש ניצחון מול פורטסמות

