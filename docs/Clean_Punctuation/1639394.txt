לקורונה יש מכונית 'על'
יצרנית רכבי הספורט הגרמנית ארטגה נרכשה על ידי בעלת הבית של בירה קורונה המקסיקנית .  אם שותים ,  לא נוהגים
יצרנית רכבי הספורט הגרמנית ארטגה  ( Artega )  נמכרה .  למי שלא מכיר ,  נזכיר כי הסדנה הפרטית הביעה תקוות לכבוש את הפלח הספורטיבי באירופה לפני שלוש שנים ,  מייד אחרי שהציגה את ה-GT הספורטיבית בתערוכת פרנקפורט דאז .  אולם ,  לא חלף זמן רב והאקלים הכלכלי הקודר והגלישה למשבר מהקשים שידעה התעשייה ,  אילץ אותה להתקפל ולסגת במבוכה מתוכניותיה במסגרת צמצום הזרמת הכספים לצוות המפתח .  
אחת החברות הכלכליות שהשקיעה בה את זמנה ואת כספה היא 'טרסליה קפיטל'  ( Tresalia Capital )  ,  המחזיקה בחלק גדול מיצרנית הבירה המקסיקנית 'קורונה' ובראשה עומדת פיגורה נשית מהחזקות במקסיקו .  ב-2008 רכשה הגברת האמידה נתח של עשרה אחוזים ממניותיה של ארטגה כדי לדגום מעט מן הזוהר של עולם המכוניות .  כעת ,  שנתיים לאחר הנגיסה הראשונה ,  היא משלימה השתלטות טוטאלית ומתעתדת להגשים את כל הפרויקטים שנותרו על הרצפה ולא הגיעו לכדי יישום .  
הפרויקט המוגדר של ארטגה נוגע כפי שצויין ל-GT קופה ,  אולם בשלב זה כבר מדברים על יורשת  GT2 .  המכונית הראשונה פותחה בייעוץ עם חברת 'פיסקר' האמריקנית ומכלליה משותפים לקונצרן פולקסווגן ;  המנוע מאחרי הנהג הינו V6 בנפח 3.6 ל' ומפיק כ-300 כ"ס ו-37 קג"מ המניעים את הגלגלים האחוריים .  תיבת ההילוכים אינה ידנית או סיקוונסיאלית אלא DSG בעלת 6 הילוכים .  
ה-GT מסוגלת להאיץ ל-100 קמ"ש בפחות מ-5 שניות ומהירותה המרבית עומדת על 273 קמ"ש .  המחיר עבור הדגם עמד באירופה על 100 אלף יורו ,  ולהלן הסיבות מדוע קשה היה למכור מכונית ספורט פרטית ,  במחיר מופרך אל מול צילו הענק של המשבר הכלכלי .  השאלה שנותרה פתוחה כעת תהה אם ארטגה תצליח לשווק את ה-GT2 בסיועה של החברה המקסיקנית ,  גם מבלי לתת ארגז בירה מתנה .
 
לקורונה יש מכונית 'על'
יצרנית רכבי הספורט הגרמנית ארטגה נרכשה על ידי בעלת הבית של בירה קורונה המקסיקנית .  אם שותים ,  לא נוהגים

