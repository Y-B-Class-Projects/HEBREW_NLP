לוטראקי כבר לא רווחי :  עסקי הקזינו של זליכה ספגו הפסד של 120 מיליון שקל ברבעון הרביעי
הרווח התפעולי התזרימי של ארבעת בתי הקזינו שקווינקו מפעילה נחתך בעד 71% ברבעון
חברת  ,  שבשליטת יגאל זליכה ,  היא הקורבן הראשון של המשבר הכלכלי ביוון מבין החברות הציבוריות בבורסה בתל אביב .  קווינקו ,  שיוזמת ומפעילה בתי קזינו בלוטראקי וברודוס יוון וכן בבלגרד ,  בצ'כיה וברומניה ,  הפסידה 119 מיליון שקל ברבעון הרביעי של 2009 .  זאת ,  בהשוואה להפסד של 70 מיליון שקל ברבעון המקביל לו ב-2008 .  ההפסד נבע מהרעה ברווחיות התפעולית השוטפת של בתי הקזינו ,  ומהפרשות עתק לירידת ערך ההשקעות בהן.ההכנסות המאוחדות למאזנה של קווינקו עלו ב 0.7% ברבעון הרביעי של 2009 בהשוואה לרבעון המקביל לו ב 2008 ,  בין היתר בשל איחוד נתח נוסף של 51% בקזינו בבלגרד החל באפריל 2009 ובשל התחזקות היורו כלפי השקל ברבעון החולף.קווינקו רשמה הפסד תפעולי של 15 מיליון שקל ברבעון החולף בהשוואה לרווח תפעולי של 26 מיליון שקל ברבעון המקביל לו ב-2008 .  הרווח התפעולי התזרימי של ארבעת בתי הקזינו שקווינקו מפעילה נחתך בשיעורים של 48% עד 71% ,  כשאת המכה הקשה ביותר סופג הקזינו הגדול ביותר בלוטראקי ,  שה ebitda שלו נפל ב-48% ברבעון הרביעי של 2009 בהשוואה למקביל לו ב-2008 והסתכם ב-8.4 מיליון יורו בעקבות ירידה של 19% בהכנסות לרמה של 49.5 מיליון יורו.הקזינו בלוטראקי נפגע לא רק מהמשבר הכלכלי ביוון אלא גם מהגברת התחרות מצדו של הקזינו בפרנתיה שליד אתונה ,  שהגדיל את היצע מכונות המשחק ב-30% ב-2009 ואת נתח השוק שלו בפריטות המזומן שביצעו לקוחות  ( drops )  בשני בתי הקזינו ,  לוטראקי ופרנתיה ,  מ-42% ב-2008 ל-48% ב-2009.קווינקו ספגה הוצאות אחרות ב-76 מיליון שקל ברבעון הרביעי של 2009 לעומת הכנסות אחרות של 11 מיליון שקל ברבעון המקביל לו ב 2008 .  סעיף זה כולל הפרשה של 25 מיליון שקל בגין הקזינו בבלגרד בעקבות רכישת 51% ממניותיו במארס 2009 תמורת 42 מיליון יורו מחברת קזינו אוסטריה ,  ושיערוך ההשקעה על פי שוויה ההוגן במארס 2010 .  רכישת הנתח הנוסף של קזינו בלגרד תרמה לקווינקו הפסד של 12 מיליון שקל מאפריל 2009 ועד לסוף השנה.קווינקו הפרישה 43 מיליון שקל לירידת ערך הרישיונות של הקזינו בלוטראקי וברודוס ברבעון הרביעי של 2009 .  החברה מציינת שפוטנציאל ההפרשה הכולל שנותר בגין הרישיון בלוטראקי מגיע ל 67 מיליון שקל ובגין הרישיון להפעיל קזינו ברודוס ל 36 מיליון שקל .  קווינקו רשמה הפרשה נוספת של 3.5 מיליון שקל ברבעון הרביעי של 2009 לירידת ערך של מטוס אותו קנתה לצורך שינוע לקוחות עשירים במיוחד בין בתי הקזינו השונים שהחברה מפעילה ,  אף שהמטוס עצמו טרם הופעל.העובדה שקווינקו פעילה במגזר שמזוהה עם מותרות במדינה שניצבת על סף פשיטת רגל לא סייעה לו בשנה החולפת .  החברה זקפה הוצאות מסים של 22 מיליון שקל ברבעון הרביעי של 2009 בעקבות פרסום חוק בנובמבר 2009 לפיו הוטל מס חברות חד פעמי ביוון בגין הרווחים ב-2008 .  השפעת המס החד פעמי על תוצאות החברה הסתכמו ב-18.7 מיליון שקל ברבעון החולף .
 
לוטראקי כבר לא רווחי :  עסקי הקזינו של זליכה ספגו הפסד של 120 מיליון שקל ברבעון הרביעי
הרווח התפעולי התזרימי של ארבעת בתי הקזינו שקווינקו מפעילה נחתך בעד 71% ברבעון

