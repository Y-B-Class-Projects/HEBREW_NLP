מכללות :  הראה לברוס מי הבוס
ג'ון קאליפרי חידש את היריבות מול ברוס פרל בהצלחה ,  כשקנטאקי גברה 62:73 על טנסי .  ניצחון 400 בקריירה לסלף
בשנים האחרונות משכו המפגשים בין ממפיס לטנסי תשומת לב רבה ,  למרות העובדה ששתי המכללות השכנות מגיעות מחטיבות שונות ,  בזכות היריבות המקומית שנרקמה בין ג'ון קאליפרי לברוס פרל ,  שניים מהמאמנים המוחצנים בענף .  עזיבתו של קאליפרי לקנטאקי הקיץ הוציאה את העוקץ ממשחקי הדרבי הללו ,  אבל פתחה יריבות חדשה בין שניהם ,  הפעם על הבכורה ב-SEC .
 הלילה  ( בין שבת לראשון )  פגש קאליפרי את פרל לראשונה כמאמן הוויילדקאטס ,  וחבורת הפרשמנים המוכשרת שלו סידרה לו ניצחון יוקרתי 62:73 .  ג'ון וול ,  שסיים עם 24 נקודות ,  היה אחראי לריצה שהכריעה את המשחק בשלהי המחצית השנייה ,  ושלח את הוולנטירס ,  שפתחו את השבוע עם תבוסה 90:71 לואנדרבילט ,  עד למקום השלישי בחטיבה .
 קנזס הצליחה לשמור על המקום הראשון בדירוג לפני קנטאקי עם ניצחון חוץ נאה 68:80 על טקסס השוקעת  ( שעד לא מזמן עוד איימה על השליטה של יריבתה בביג 12 )  ,  וניצחון ביתי 59:73 על איווה סטייט שהעניק לביל סלף את ניצחונו ה-400 במספר בקריירה .  לבוב האגינס ,  לעומת זאת ,  היה שבוע מוצלח הרבה פחות ,  עם הפסד ביתי 82:75 לוילאנובה ,  והפסד כואב 98:95 בפיטסבורג אחרי לא פחות משלוש הארכות .
 גם ג'ים קלהון ירצה לשכוח את השבוע החולף ,  כשחזרתו המתוקשרת לקווים אחרי חופשת המחלה שלקח הסתיימה בהפסד ביתי מביך 60:48 לסינסינטי ,  השישי של קונטיקט בשבעת משחקיה האחרונים ,  וכמוהו גם ריק פיטינו ,  שנאלץ להכחיש בתוקף את הדיווחים בתקשורת בניו יורק על רצונו להתמנות למאמן הנטס בעונה הבאה ,  ובנוסף לראות את לואיוויל הכושלת שלו מתבזה עם תבוסה 74:55 לסט ג'ון .  רגע לפני סיום השבוע זכה פיטינו לרגע של נחת כשהקארדינלס שלו עצרו את רצף 11 הניצחונות של סירקיוז עם 60:66 מרשים בקרייר דום ,  וגם ג'ורג'טאון הצטרפה למופתעות עם הפסד 71:68 בראטגרס .
 אבל עם כל הכבוד לצרות של מאמני הביג איסט ,  אף אחד מהם לא יכול להתחרות עם אלו של רוי וויליאמס .  מאמן צפון קרוליינה ,  שרואה את קבוצתו מתרסקת לרסיסים עונה אחת בלבד אחרי הזכייה באליפות ,  ראה את דיוק השנואה חוגגת על הפרקט בצ'אפל היל עם ניצחון 54:64 ,  אחריו הסתבך בהשוואה מיותרת בין מצבם של הטאר הילס לאסון בהאיטי שגררה ביקורת ציבורית רבה ,  ולקינוח איבד את כוכבו היחיד ,  אד דייויס ,  ששבר את פרק כף היד וגמר את העונה .  למזלו של וויליאמס סיימו התכולים את השבוע המסיוט עם מפגש מול צפון קרוליינה סטייט העלובה ,  מולה קטעו את רצף ארבעת ההפסדים שלהם עם ניצחון נדיר ,  61:74 ששיפר את מאזנם ב-ACC ל-7:3 .
 1 .  קנזס2 .  קנטאקי3 .  וילאנובה4 .  פרדו5 .  סירקיוז6 .  דיוק7 .  קנזס סטייט8 .  ווסט וירג'יניה9 .  אוהיו סטייט10 .  ג'ורג'טאון11 .  מישיגן סטייט12 .  ניו מקסיקו13 .  גונזאגה14 .  וויסקונסין15 .  טקסס16 .  BYU17 .  ואנדרבילט18 .  באטלר19 .  פיטסבורג20 .  טנסי21 .  טמפל22 .  ביילור23 .  וויק פורסט24 .  טקסס A & M25 .  ריצ'מונד

מכללות :  הראה לברוס מי הבוס
ג'ון קאליפרי חידש את היריבות מול ברוס פרל בהצלחה ,  כשקנטאקי גברה 62:73 על טנסי .  ניצחון 400 בקריירה לסלף

