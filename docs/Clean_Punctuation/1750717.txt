שברולט תשווק בישראל שישה דגמים חדשים
 >  >  2010 אינה שנה טובה עבור umi ,  יבואנית שברולט .  הפסקת יבוא האוויאו הקטנה הביאה לקיטון של 4% במסירות היבואנית ,  שעה שהשוק כולו עולה ב-26% וזיכיון המותג אופל הועבר מ-umi לקבוצת שלמה .  כדי לשנות את מצבה בשוק ,  תשיק umi שישה דגמים חדשים או מחודשים של שברולט ב-2011 ,  שישלימו תהליך של החלפת כל היצע הדגמים של המותג .  הקטנה ביותר בהיצע והראשונה שתגיע היא שברולט ספארק .  מכונית המיני העירונית תוצע בתחילה עם תיבת הילוכים ידנית בלבד ,  המשודכת למנוע 1.2 ליטרים המספק 82 כ"ס .  המחיר יהיה גבוה מעט יותר מזה של סוזוקי אלטו ,  שמחירו 60 אלף שקל .  חשובה יותר למכירות תהיה האוויאו החדשה ,  דור שני למכונית הקטנה שאמור להיות גדול יותר ובעיקר איכותי יותר מהדגם המוחלף .  המכונית תגיע עם מנוע 1.4 ליטרים המפיק 100 כ"ס ומנוע 1.6 ליטרים המספק 115 כ"ס ,  ותיבת הילוכים אוטומטית בת שישה יחסי העברה .  גרסת ההאצ'בק של האוויאו מיועדת להתחרות ביונדאי i20 וגרסת הסדאן תשווק כ"משפחתית צעירה ",  ותמוצב גם מול סוזוקי sx4 וניסאן טידה .  הקרוז המשפחתית ,  ששיווקה החל רק לפני שנתיים ,  תעבור עדכון ראשון ומוקדם .  המנוע יתחזק בשלושה כוחות סוס ,  הספקו יגיע ל-115 כ"ס ותיבת ההילוכים תשופר ,  כל זאת לטובת ביצועים נמרצים קצת יותר .  גם גרסת ההאצ'בק של הקרוז תגיע לישראל ב-2011 ,  כשבהיצע המנועים שלה גם מנוע 1.6 ליטרים מוגדש טורבו .  עוד תציע החברה את שברולט אורלנדו ,  מיניוואן קומפקטי עם שבעה מושבים ,  שיתמודד מול מאזדה 5 המחודשת .  רכב הפנאי קפטיבה יתחדש ,  ויגיע עם מנוע חדש בנפח 2.4 ליטרים המספק 171 כ"ס .  גם מנוע דיזל יוצע ,  שמספק 163 כ"ס ונפח של 2.2 ליטרים .  התוספת האחרונה למבחר הדגמים הוא סילברדו 2500 .  מדובר בגרסה קצרה וקלה יותר  ( 585 ס"מ ,  לא מעט )  של הטנדר שברולט סילברדו ,  המאפשרת תמרון נוח יותר בעיר ,  אך מקנה יתרונות כמו קיזוז מע"מ וביטול שווי השימוש .  לנהיגה בטנדר החדש נדרש רישיון נהיגה במשאית .  דגם זה ימלא מקומו של האיסוזו די מקס ,  שגם אותו מייבאת umi ,  שמכירותיו יואטו בשל חוסר האפשרות לייבאו ללא בקרת יציבות ב-2011 .  בנוסף ,  umi תתחיל ב-2011 בנסיעות מבחן לשברולט וולט ,  ההיברידית נטענת ,  שיכולה לנסוע למרחק של 60 ק"מ בכוח החשמל בלבד וכנראה שתתחיל בשיווק מכונית הספורט שברולט קמארו .
 
שברולט תשווק בישראל שישה דגמים חדשים
nan
