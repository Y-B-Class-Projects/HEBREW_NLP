ענף התיירות בקשיים :  פדיון המלונות מתיירים ירד ב-2009 ב-7.8% לעומת 2008
פדיון המלונות היה תנודתי בעשור האחרון ;  אחרי שפל של 3 שנים ,  החלה ב-2004 התאוששות שהגיעה לשיאה ב-2008
האירועים הגיאופוליטיים והביטחוניים שעברו על ישראל בשנים 2009-2000 ,  משתקפים בתנודות הפדיון מתיירים במלונות בעשור האחרון .  בשנת 2000 הגיע הפדיון מתיירים לכ-3.3 מיליארד שקל .  ב-2009 ,  שנת המשבר הכלכלי העולמי ,  הגיע הפדיון מתיירים ל-3.2 מיליארד שקל.בתחילת העשור שררו תקוות לגאות בתיירות .  זאת ,  בעקבות פריחה כלכלית וחתימת הסכמי השלום עם הפלשתינאים ועם ירדן מספר שנים קודם לכן .  ביקורו של האפיפיור יוחנן פאולוס ה-ii בארץ במארס 2000 ,  תרם גם הוא לציפיות לגידול בממדי התיירות .  ואכן ,  בתשעת החודשים הראשונים של שנת 2000 ,  חל גידול משמעותי בממדי התיירות בהשוואה ל-1999 .  באותה השנה חלה עלייה של 25% במספר התיירים הנכנסים לארץ ,  עלייה של 32% במספר לינות התיירים במלונות ועלייה של 24% בהכנסות מתיירות .  אולם ,  בסוף ספטמבר 2000 פרצה האינתיפאדה השנייה ,  ובאחת ירדה התיירות לשפל שנמשך כשלוש שנים ושיאו היה באמצע 2002 .  ב-2001 הגיע הפדיון ל-1.4 מיליארד שקל ,  ועד 2004 לא עלה מעל 2 מיליארד שקל .  מ-2004 חלה התאוששות בענף ,  והפדיון מתיירים החל לעלות והגיע עד לשיאו בשנת 2008 - 3.4 מיליארד שקל - כך עולה מסיכום העשור של הלשכה המרכזית לסטטיסטיקה.הפדיון מישראלים לאורך העשור האחרון מאופיין ע"י יציבות יחסית ,  ועמד על 4.6-3.6 מיליארד שקל .  זאת ,  לעומת התנודתיות הרבה שקיימת בפדיון מתיירים ,  שמושפע מיידית הן מאירועים כלל עולמיים והן מהמצב הביטחוני בארץ.בשנת 2009 הסתכם פדיון מלונות התיירות הכולל של תיירים וישראלים ב-7.7 מיליארד שקל - ירידה של 1.6% לעומת 2008 .  עיקר הירידה בפדיון נבעה מהירידה של 7.8% בפדיון מתיירים  ( 3.2 מיליארד שקל ב-2009 ,  לעומת 3.4 מיליארד שקל ב-2008 ) .ב-2009 נרשמו בבתי המלון קרוב ל-26 אלף משרות שכירים - ירידה של כ-2% לעומת אותה תקופה אשתקד  ( הנתונים לא כוללים עובדי חברות כוח אדם )  .  השכר הממוצע למשרת שכיר בחודש הסתכם ב-2009 ב-6,000 אלף שקל לערך ,  עלייה של 1.7% לעומת השכר הממוצע ב-2008 .  זאת ,  כאשר השכר הממוצע במשק ב-2009 היה כ-8,000 אלף שקל .
 
ענף התיירות בקשיים :  פדיון המלונות מתיירים ירד ב-2009 ב-7.8% לעומת 2008
פדיון המלונות היה תנודתי בעשור האחרון ;  אחרי שפל של 3 שנים ,  החלה ב-2004 התאוששות שהגיעה לשיאה ב-2008

