בצה"ל נערכים : " המשט היהודי "  יגיע הבוקר
ספינת פעילי השמאל היהודים מתקרבת לחופי ישראל ,  ובחיל הים נערכים למנוע את הגעתה לעזה .  בצה"ל חוששים כי אם הספינה תגיע לעזה ,  הישראלים שעל סיפונה ייחטפו . " חמאס ישמח אם ייפול בידיו טייס לשעבר "
 בחיל הים נחושים למנוע מספינת פעילי השמאל היהודים להגיע לחופי עזה .  הספינה שעליה עשרה פעילים ,  בהם חמישה בעלי אזרחות ישראלית ,  הפליגה אתמול מקפריסין ,  ולפי ההערכות תגיע לפנות בוקר  ( שלישי )  לחופי ישראל .  בחיל הים מתכוונים לקרוא לפעילים להגיע לאשדוד - ואם הם יסרבו ,  ישתלטו עליה חיילים .
" העובדה שמדובר בסך הכל ביאכטה מוכיחה כי אין עליה שום ציוד הומניטרי וכי מדובר בפרובוקציה לשמה ",  אמרו גורמים צבאיים . " אבל גם אם יש עליה קופסת אקמול ,  נעביר אותה לרצועה .  הספינה תגיע לאשדוד .  אנו מקווים שלא יהיה צורך בהפעלת כוח ".  בצה"ל הביעו חשש כי אם הספינה תגיע לעזה ,  הישראלים שעל סיפונה ייחטפו . " חמאס ישמח מאוד אם ייפול בידיו טייס לשעבר ",  אמר גורם צבאי ובכך התכוון לטייס חיל האוויר לשעבר יונתן שפירא הנמצא על הספינה .  
לדברי הגורם , " אם הם חלילה יגיעו לעזה ,  נשקפת סכנה לחייהם ,  גם אם מדובר באנשי שמאל .  אנו נקרא ליאכטה הזו להגיע לאשדוד ,  אך אם הם יבחרו שלא להגיע ותהיה אלימות ,  אנו נשתלט עליה ".  
הספינה נמצאת כ-113 קילומטרים מחופי ישראל ובחיל הים עוקבים אחר התקדמותה .  דובר משרד החוץ יגאל פלמור אמר הערב לסוכנות הידיעות הצרפתית כי עד כה לא נוצר קשר עם הפעילים שיצאו אתמול מקפריסין .  הוא הוסיף כי אם הסירה תגיע לנמל אל עריש במצרים או לנמל אשדוד ,  יתאפשר לה להמשיך בדרכה ,  והסחורות שעל סיפונה יועברו לעזה לאחר בדיקה .  לדבריו , " מטרתנו היא ליצור קשר רדיו איתם ולוודא לאן פניהם מועדות .  אם הם יגידו שלעזה  נסביר להם שהכניסה לעזה אסורה .  אם הם יתעקשו אז נעצור אותם וניקח אותם לאשדוד ". 

בצה"ל נערכים : " המשט היהודי "  יגיע הבוקר
ספינת פעילי השמאל היהודים מתקרבת לחופי ישראל ,  ובחיל הים נערכים למנוע את הגעתה לעזה .  בצה"ל חוששים כי אם הספינה תגיע לעזה ,  הישראלים שעל סיפונה ייחטפו . " חמאס ישמח אם ייפול בידיו טייס לשעבר "
 
