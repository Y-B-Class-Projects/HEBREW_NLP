בתוך יומיים :  פוטאש הקנדית רכשה 1.11% ממניות כיל תמורת 693 מיליון שקל ;  מחזיקה כעת ב-12.46% מכיל
מחירה של מניית כיל עמד הבוקר על 49.7 שקל למניה ,  כך שהרכישות נעשו במחיר דומה למחיר השוק
יצרנית האשלג הגדולה בעולם ,  פוטאש הקנדית ,  רכשה ביומיים האחרונים 1.11% ממניות כימיקלים לישראל בסכום מצטבר של 693.7 מיליון שקל וכעת עלתה אחזקה ביצרנית הדשנים הישראלית מ-11.35% ל-12.46%.פוטאש ביצעה את העסקה במשך יומיים :  ביום שלישי  ( ה-26 בינואר )  רכשה 8 מיליון מניות במחיר של 49.9 שקל למניה ובסך הכל בסכום של 399.2 מיליון שקל .  אתמול  ( 27 בינואר )  רכשה פוטאש עוד 5.94 מיליון מניות כיל במחיר של 49.57 שקל למניה ,  כלומר תמורת 294.5 מיליון שקל .  מחירה של מניית כיל עמד הבוקר על 49.7 שקל למניה ,  כך שהרכישות נעשו במחיר דומה למחיר השוק.בעלת השליטה ביצרנית הדשנים כימיקלים לישראל היא שמחזיקה כעת ב-52.5% ממניות כיל .  ב-10 השנים האחרונות נמנעה החברה לישראל מדילול אחזקותיה בכיל אשר סיפקה לה זרם דיווידנדים נאה .  ההערכות הן שמכירת המניות נעשתה במטרה לממן את השקעתה של החברה לישראל במיזם המכונית החשמלית של שי אגסי כחלק מסבב הגיוס .  החברה לישראל הודיעה השבוע כי תשקיע במיזם בטר פלייס עוד 72 מיליון דולר  ( בנוסף ל-100 מיליון הדולר שכבר השקיעה )  ובסך הכל תחזיק ב-30% מבטר פלייס.ביום שני נודע כי בנק ההשקעות ubs הפיץ 8 מיליון ממניות כיל בשווי של כ-399 מיליון שקל - בדיוק הכמות שרכשה פוטאש באותו ערב .  אתמול בערב הפיץ בנק ההשקעות השווייצי ubs עוד 7.5 מיליון מניות של כיל בהיקף של 371 מיליון שקל ובמחיר מניה של 49.57 שקל - בדיוק המחיר בו רכשה פוטאש את המניות .  עם זאת ,  בלוק המניות השני שהופץ לא הוחזק על ידי בעל ענין בחברה .
 
בתוך יומיים :  פוטאש הקנדית רכשה 1.11% ממניות כיל תמורת 693 מיליון שקל ;  מחזיקה כעת ב-12.46% מכיל
מחירה של מניית כיל עמד הבוקר על 49.7 שקל למניה ,  כך שהרכישות נעשו במחיר דומה למחיר השוק

