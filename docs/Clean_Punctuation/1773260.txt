כרטיס הנסיעה החכם  " רב קו "  יהיה תקף גם במטרונית בחיפה
טרנסווי מקבוצת או.אר.טי מרחיבה את שיתוף הפעולה עם IBM ותתקין מערכות במטרונית בהיקף של 28 מיליון שקל
חברת טרנסווי מקבוצת  ,  העוסקת בייצור ובשיווק של מערכות כרטוס וניהול לתחבורה הציבורית רב קו ,  מרחיבה את תחום הכיסוי שלה גם למטרונית בחיפה .  החברה חתמה על הסכם לאספקת מערכות כרטוס אוטומטיות התומכות בכרטוס חכם בתחנות קווי המטרונית בחיפה .  העסקה שנחתמה מול ibm ,  כאשר החברה תשמש כקבלן משנה .  העסקה צפויה להניב הכנסות של כ-28 מיליון שקל ב-12 שנים.במסגרת ההסכם תספק החברה מערכות תמיכה והטענה לכ-150 תחנות ורציפים אשר יהיו פרוסים בשלושת קווי המטרונית באזור חיפה באורך כולל של כ-40 קילומטר .  עסקה זו מצטרפת להסכם שנחתם במאי השנה לאספקת מערכות כרטוס וניהול  ( תוכנה וחומרה )  לאגד בהיקף של 22 מיליון שקל למשך 6 שנים ,  גם הוא מול יבמ אשר מובילה את הפרויקט .  התקנות של מערכת בקווי אגד הסתיימו החודש.טרנסווי פיתחה ומייצרת כרטיס חכם  ( רב קו )  לשימוש בתחבורה ציבורית ,  במקום הכרטיסיות הידניות המקובלות .  כאשר תושלם ההתקנה במטרונית ,  יוכלו הנוסעים להשתמש באותו כרטיס פלסטיק נטען ,  בעל תוקף לתקופה של 8 שנים ,  גם לנסיעה בקווי אגד ודן וגם במטרונית חיפה.החברה עוסקת בתחום של מערכות תשלום אלקטרוניות ,  מוצרים קשורים בכרטיסים חכמים ומערכות ניהול ובקרה לתחבורה ציבורית.משה פניג'ל ,  מנכ"ל טרנסווי ,  מסר כי  " ההסכם רחב ההיקף שחתמה חברת טרנסווי עם ibm יקנה לה מעמד של מובילת שוק בתחום פעילותה - פיתוח פתרונות כרטוס לתחבורה הציבורית - תחום אשר מתפתח בשנים האחרונות בקצב מהיר ". 

כרטיס הנסיעה החכם  " רב קו "  יהיה תקף גם במטרונית בחיפה
טרנסווי מקבוצת או.אר.טי מרחיבה את שיתוף הפעולה עם IBM ותתקין מערכות במטרונית בהיקף של 28 מיליון שקל

