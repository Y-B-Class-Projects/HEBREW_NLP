דקאר SS9 :  הקטארי דוהר קדימה
אל-עטייה מנצח את הסטייג' התשיעי ,  מקדים את סיינז בשש דקות .  קומה עדיין לא ויתר על הכתר בקטגוריית האופנועים
נאסר אל-עטייה  ( פולקסווגן )  הצהיר כי ילך עד הסוף בדקאר 2010 והוא מתכוון לעמוד במילה שלו .  הקטארי מנצח את הסטייג' התשיעי שכלל עשרות רבות של קילומטרים בדיונות חוליות ובזמן של 1:59.28 שעות ,  כאשר בן קבוצת ומוביל הדירוג הכללי קרלוס סיינז מסיים שני בפער של 5:59 דקות .  אל-עטייה מבסס עצמו במקום השני בדרוג הכללי בפיגור של 8:36 דקות מסיינז ,  זמן זניח שיכול להישבר בקלות במירוצי ראלי רייד ארוכי טווח .
 יום משמח רשם אלוף הדקאר בשנה שעברה ג'ינייה דה-וילייס ,  שעוזר לפולקסווגן לרשום שלישייה בראש הסטייג' התשיעי .  הדרום אפריקני נאלץ לוותר על אליפות שנייה ברציפות לאחר שנתקל בקשיים רבים בשלבים המוקדמים של המירוץ וכעת הוא ממוקם שביעי בדירוג הכללי .  כוכב הדקאר עד כה סטפן פטרהאנסל  ( ב.מ.וו )  ,  לא מצליח לשחזר את יכולתו מהימים האחרונים .  לאחר שבזבז זמן רב עקב שקיעה באחת הדיונות ,  מסיים הצרפתי את הסטייג' במקום השישי .  הפער בינו לסיינז בדירוג הכללי עומד כעת על כשעתיים ורבע .
 מארק קומה  ( KTM )  הסוחב עימו ענישה קשה ,  עדיין לא ויתר על המירוץ .  בזמן שקבוצתו עסוקה בהגשת ערעורים לביטול הקנסות ,  הוא עסוק בלעשות את מה שהוא יודע הכי טוב  לרכב הכי מהר שאפשר .  הספרדי מנצח את הסטייג' התשיעי ,  מקדים בזמן דחוק של ארבע שניות את מוביל הדירוג הכללי סיריל דספרה  ( KTM )  .  פרנסיסקו לופז קונטרדו  ( אפריליה )  המקומי מסיים שלישי .  קומה ממוקם 18 בדירוג הכללי ,  אולם אם יתקבל ערעורו הוא עשוי לקפוץ למקום השלישי .
 הסטייג' העשירי שיוזנק היום מלה-סרנה ,  יביא את המתחרים ששרדו את הדיונות הגדולות אל סנטיאגו ,  בירתה של המדינה המארחת צ'ילה בה יבלו את הלילה האחרון לפני החזרה לשיטחה של ארגנטינה .  אורכו של הסטייג' עומד על 586 ק"מ ,  מהם 238 מדודים בזמן על אדמת עפר וללא דיונות נוספות לשמחת כולם .
  .
 
דקאר SS9 :  הקטארי דוהר קדימה
אל-עטייה מנצח את הסטייג' התשיעי ,  מקדים את סיינז בשש דקות .  קומה עדיין לא ויתר על הכתר בקטגוריית האופנועים

