משתמש בחלונות מובייל ?  נו סקייפ פור יו ! 
בצעד תמוה הסירה סקייפ את האפליקציה שלה מהחנות של Windows Mobile . " היא לא מציעה את חווית הסקייפ הטובה ביותר ",  נימקה
מחזיקי מכשירים סלולריים הפועלים על מערכת ההפעלה Windows Mobile שחפצים להוריד את אפליקציית סקייפ למכשיר  לא יכולים לעשות זאת עוד .  בהודעה רשמית שפרסמה החברה היא מעדכנת כי הורידה מחנות האפליקציות את  " סקייפ לחלונות "  ו"סקייפ לייט ",  המאפשרות שיחות טלפון חינמיות על גבי הרשת .  הסיבה שניתנה להורדה היא כי סקייפ מעוניינת  " להציע למשתמשים חוויית מובייל משופרת ",  בדומה לאפליקציות המקבילות לאייפון ולסימביאן . " אנו חשים כי הגרסאות הקיימות לא מציעות למשתמשים את חוויית הסקייפ הטובה ביותר האפשרית ",  נימקה החברה את ההחלטה .
 המניעים להחלטה המוזרה מעוררים תמיהה ,  מכיוון שמשיכתה של אפליקציה קיימת היא צעד נדיר ,  וגם מכיוון שהחברה לא הצהירה על מועד לשחרור גרסה חלופית ומשופרת .  ייתכן כי בסקייפ משקיעים עכשיו את מירב האנרגיות בבניית גרסה למערכת ההפעלה הסלולרית המבוססת על חלונות 7 ,  אך זו צפויה לצאת לשוק עוד חצי שנה לכל הפחות  מה שישאיר משתמשי Windows קיימים ללא כל פתרון חלופי בזמן הקרוב .  הבלוג הטכנולוגי BGR מעלה אפשרות ,  אותה הוא מכנה  " תיאוריית קונספירציה ",  לפיה ייתכן והחברה הסירה את האפליקציה עקב הסכם עם החברה הסלולרית Verizon Wireless ,  שבודאי מעדיפה שהלקוחות ישתמשו בזמן האויר שהיא מציעה במקום לדבר חינם דרך סקייפ .
 מי שכבר הוריד את סקייפ לחלונות יוכל להשתמש בה כרגיל ,  ולמעשה ב-BGR אף מגלים כי עדיין קיים לינק המאפשר את הורדת התוכנה . " כשסקייפ תגלה אותו ייתכן שהוא יוסר ",  מזהירים באתר .
 
משתמש בחלונות מובייל ?  נו סקייפ פור יו ! 
בצעד תמוה הסירה סקייפ את האפליקציה שלה מהחנות של Windows Mobile . " היא לא מציעה את חווית הסקייפ הטובה ביותר ",  נימקה

