כתב אישום :  פיתה ילדות באינטרנט ואנס אותן
אבינועם ברברמן מואשם כי היה נוהג לפנות לקטינות באינטרנט דרך אתרי ילדים וזאת במטרה לבצע בהם מעשים מיניים .  במחשביו התגלו סרטונים רבים של מעשי תועבה מיניים עם קטינים
 ( צילום:עוז מרון ,  עריכה:גדי וינסטוק ,  קריינות:אילן שניג ) 
לבית המשפט המחוזי בתל אביב הוגש היום  ( רביעי )  כתב אישום נגד אבינועם ברברמן בן 34 מתל אביב הנאשם בשורה ארוכה של עבירות מין בקטינות אותן הכיר באמצעות אתרי אינטרנט המיועדים לילדים ולבני נוער .  מעצרו הוארך עד יום ראשון .  
על פי כתב האישום שהוגש באמצעות עורכי הדין פנינה לוי וארז ריכטנברג מפרקליטות מחוז ת"א נהג ברוורמן להשתמש באתרים שונים ,  בהם אתר  " מומו הפרה ",  אתר  " שוקס ",  אתר  " כיתה "  ועוד ,  במטרה ליצור קשר עם ילדות בגילאים 8-14 כדי לבצע בהם מעשים מיניים .  במהלך 4 שנים עד מעצרו בחודש שעבר שוחח באמצעות תוכנת ICQ עם מאות קטינים בגילאים שונים .  הוא נהג להציג את עצמו כמי שצעיר בכ-9 שנים מגילו האמיתי ולהחמיא לקטינות על יופיין .  לאחר שרכש את אמונן התחיל ושוחח עמן על נושאים מיניים ואף שלח לחלקן תמונות וסרטוני עירום שלו .  הוא נהג לברר מתי הילדות נמצאות לבדן בבית והציע להיפגש עמן כדי לצפות בסרטים או לטייל יחד .  כך הצליח להפיל ברשתו מספר קטינות .  
באחד המקרים יצר קשר עם ילדה בת 11 וסיפר לה שהוא בן 24 .  לאחר מספר שיחות אמר לה שיראה לה את איבר מינו כשייפגשו אם היא מעוניינת בכך .  השניים קבעו להיפגש בביתה של הקטינה בנתניה .  בפגישה הורה לילדה להתפשט ,  החל לנשקה ,  הורה לה לבצע בו מין אוראלי וביצע בה מעשה סדום .  לאחר מכן שלח לה תמונות שבהן היא מצולמת בעירום .  הוא נאשם בניסיון אונס ,  מעשה סדום ,  מעשה מגונה ,  פרסום והצגת תועבה .  
במקרה אחר יצר קשר עם נערה בת 13 וסיפר לה שהוא בן 21 .  במהלך השיחות באינטרנט ביצע בפניה מעשים מגונים באמצעות מצלמת אינטרנט .  בשלב מסוים שיכנע אותה לבוא לביתו ואז בעל אותה וביצע בה מעשה סדום .  על אף שהמעשים נעשו ככל הנראה בהסכמה - מדובר בעבירה פלילית לאור גילה הצעיר של הנערה .
 אישום נוסף נגד ברברמן מתייחס למקרה בו יצר קשר עם נערה בת 13 וניסה ליזום יחסי מין עמה .  הנערה מצידה אמרה לו שאם ישלם לה 200 שקלים - יוכל לעשות כל מה שהוא רוצה .  השניים נפגשו בביתה של הקטינה ,  הנאשם שילם 200 שקלים ולאחר מכן אנס אותה .  בצורה דומה יצר קשר וביצע עבירות מין בנערה נוספת .  
כמו כן כאשר נעצר התגלו במחשביו כ-75 סרטונים המתארים מעשים פדופיליים .  בנוסף ,  ניסה להשיג עוד מאות סרטונים פדופיליים בדרכים שונות - כך עולה לפי התוכנות שנמצאו במחשביו .  
הפרקליטות מבקשת בכתב האישום להאריך את מעצרו עד תום ההליכים המשפטיים נגדו .  בבקשת הארכת המעצר נכתב כי בידי הפרקליטות הודעות של קטינות שנפגעו על ידו ,  פרטי מחשב שמתעדים שיחות עם הקטינות וכן שקית המכילה תחתונים של ילדות יחד עם בובות צעצוע רבות וחומר סיכה . 
" מעשי המשיב ונסיבות ביצוע העבירה מעידות על מסוכנותו הרבה .  מעשיו ,  התנהלותו והתקופה הארוכה בה פעל מעידים כי עסקינן במי שאינו יודע שובע ואשר פעל ללא לאות להמשיך ולנצל את תמימותן של הקטינות ,  רבות ככל הניתן ,  במטרה לקיים עמן יחסי מין ",  נכתב בבקשת המשטרה .
 
כתב אישום :  פיתה ילדות באינטרנט ואנס אותן
אבינועם ברברמן מואשם כי היה נוהג לפנות לקטינות באינטרנט דרך אתרי ילדים וזאת במטרה לבצע בהם מעשים מיניים .  במחשביו התגלו סרטונים רבים של מעשי תועבה מיניים עם קטינים

