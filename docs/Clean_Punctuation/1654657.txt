רסיטל האימים של איבו פוגורליץ'
למערכת וואלה !  תרבות הגיעו פניות של צופים לפיהן הפסנתרן המוערך התנהג באופן משפיל כלפי הקהל במהלך רסיטל שקיים בירושלים .  הפקת הקונצרט : " הם הפריעו לריכוז שלו "
 סיבוב ההופעות של הפסנתרן המפורסם איבו פוגורליץ' בישראל ממשיך לעורר תגובות נזעמות בקרב הקהל .  צופים שנכחו אמש  ( רביעי )  ברסיטל של פוגורליץ' בתיאטרון ירושלים פנו לוואלה !  תרבות וסיפרו כי הפסנתרן התנהג באופן משפיל כלפי הקהל ,  צעק עליו והביא לכך שצופים נטשו את הרסיטל כבר בהפסקה .
 זיוית כ"ץ צמרת ,  שנכחה ברסיטל ,  סיפרה לוואלה !  תרבות כי כבר מתחילת הקונצרט הביע פוגורליץ' מורת רוח מהתנהלותו של הקהל ואיים לפוצץ את ההופעה . " אחרי הקטע הראשון הוא הסתכל לעבר חלקים בקהל בעיניים רושפות והחל לקרוא קריאות להשתיקם ". 
לדבריה , " פוגורליץ' פנה במהלך הקונצרט מספר פעמים לקהל ואמר באנגלית 'אתם נשארים בשקט ,  אני נשאר על הבמה' .  מישהו צעק לו הערה בתגובה ופוגורליץ' ביקש להוציא אותו מהאולם ואף איים שיפסיק לנגן במידה ואותו אדם לא יסולק מהאולם ".  עוד סיפרה כ"ץ צמרת כי פוגורליץ גער באדם מבוגר שישב בשורות הראשונות באולם והשתעל . " האיש כמובן החליט לעזוב את הקונצרט "  סיפרה .  בסיום הקונצרט טרק פוגורליץ' את הפסנתר ונטש את הבמה בזעם מבלי לקוד קידה לקהל .
 תלונות הנוגעות להופעתו של איבו פוגורליץ' פורסמו היום גם בעיתון  " הארץ ".  על פי צופים שנכחו ברסיטל שהתקיים ביום שני בהיכל התרבות בתל אביב ,  פוגורליץ' הפגין ביצועים חלשים מהרגיל ,  לא זכה כלל למחיאות כפיים ו"ירד מהבמה מובס ". 
מהפקת הקונצרט נמסר כי  " פוגורליץי טוען כי במהלך הרסיטל אתמול בירושלים היו הפרעות רבות ובלתי פוסקות מצד הקהל ,  כגון צלצולי טלפונים סלולאריים ,  דיבורים וצפצוף מתמשך ממכשיר שמיעה .  אלו ,  מקשים מאד על ריכוז האמן ,  בעל שמיעה אבסולוטית .  לכן ,  ביקש מר פוגורליץ' מהקהל לשמור ולהקפיד על השקט ".  
עוד מסרו מההפקה כי  " לפני שנה וחצי ,  במסגרת הפסטיבל הבינלאומי למוסיקה קאמרית בירושלים ,  בזמן רסיטל של רולנדו וילזון והמאסטרו בעל השם העולמי - דניאל ברנבוים ,  לאחר השיר השני ,  קם המאסטרו וביקש מהקהל להפסיק בדפדוף בדפי מילות השירים ובתוכנייה כיוון שזה מפריע מאד לריכוז האמנים על הבמה ".  
פוגורליץ' ,  הגיע לישראל לארבעה רסיטלים בתל אביב ,  ירושלים ,  חיפה ובאר שבע .  הוא הופיע בישראל בפעם האחרונה לפני שנתיים עת התארח בפסטיבל קלאסי בים האדום וניגן רסיטל קצר .
 
רסיטל האימים של איבו פוגורליץ'
למערכת וואלה !  תרבות הגיעו פניות של צופים לפיהן הפסנתרן המוערך התנהג באופן משפיל כלפי הקהל במהלך רסיטל שקיים בירושלים .  הפקת הקונצרט : " הם הפריעו לריכוז שלו "
 
