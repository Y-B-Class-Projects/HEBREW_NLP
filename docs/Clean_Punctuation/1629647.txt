שלום שמחון : " לא נאפשר לבעלי ההון להקים שדות ענק סולאריים על קרקע חקלאית "
 החברות הסולאריות : " זו התחשבנות על גב האנרגיות המתחדשות ;  המדיניות הזאת מתעלמת מהיעדים שקבעה הממשלה "
" אנחנו לא רוצים שכל שטחי החקלאות יהפכו לשדות של פאנלים סולאריים .  מטרת ההחלטה שלנו היא לפזר את המתקנים הסולאריים ביותר יישובים ,  ולא לאפשר לבעלי ההון ולקרנות הגדולות שעוסקות בכך לרכז שטחי ענק והוזיל בכך את העלויות שלהם "  - כך אמר אתמול שר החקלאות ,  שלום שמחון ,  בכנס המנהלים של המגזר הקיבוצי.שמחון אמר את הדברים בהתייחס לדרישת משרדו להגביל את היקף השטחים החקלאיים שיותר להסב את ייעודם מחקלאות להתקנת מערכות סולאריות . " נדרוש כי בבקשות להקמת תחנות כוח בשטח של יותר מ-250 דונם ייערך מולנו דיון מקצועי ,  במטרה לשמור על שטחים ירוקים פתוחים וחלוקה צודקת של הפעילות בענף ",  הוסיף .  בכנס שערכו פירמת bdo זיו האפט ומשרד עוה"ד י.זלצמן ,  גילת ,  קנולר ,  גראוס ,  סלומון ושות' ,  הגיב לדברים יו"ר איגוד חברות אנרגיה מתחדשת ,  עו"ד איתן פרנס ,  ואמר כי  " משרד החקלאות עושה משגה היסטורי כשהוא מתחשבן על גב האנרגיה המתחדשת .  המדיניות הזו תעצור יוזמות ,  כי ההתחשבנות נעשית על פי המכסה הקיימת היום - ומתעלמת מהיעד שקבעה הממשלה לייצור 4,000 מגה-וואט באנרגיות מתחדשות עד שנת 2020 ".  עו"ד שרון קוסקי אמרה כי  " המגבלה שמציג כעת משרד החקלאות אינה עולה בקנה אחד עם החלטת הממשלה ומהווה חסם נוסף בקידום התחום בקיבוצים ",  ואילו רו"ח דורון שטיין העיר כי : " חייבים לספק למשקיעים רמת ודאות לגבי הרגולציה ,  ולא ניתן כל יום לצאת עם החלטה חדשה ".  שלשום החליטה המועצה הארצית לתכנון ולבנייה כי אישור תחנות כוח על קרקעות חקלאיות בשטח של עד 300 דונם - יתאפשר באישור ועדה מחוזית בלבד .  תחנות בהיקף 300-750 דונם ,  יאושרו בוועדה מחוזית לאחר היוועצות עם משרד החקלאות ,  ורק תחנות בהיקף 750 דונם ויותר יועלו לדיון במועצה הארצית .  עם זאת ,  החלטתה הרשמית של המועצה טרם פורסמה .
 
שלום שמחון : " לא נאפשר לבעלי ההון להקים שדות ענק סולאריים על קרקע חקלאית "
 החברות הסולאריות : " זו התחשבנות על גב האנרגיות המתחדשות ;  המדיניות הזאת מתעלמת מהיעדים שקבעה הממשלה "
 
