אוספים חדשים לעופרה חזה במלאת עשור למותה
NMC יונייטד תשחרר ב-8 בפברואר אוסף משולש ודי.וי.די משולש מקיפים מהרפרטואר העשיר של הזמרת ,  לטענת מנהל עיזבונה של חזה ללא ידיעתו .  NMC בתגובה : " לא מגיבים על כותרים שטרם יצאו לשוק "
 בעוד קצת פחות מחודש ימלאו 10 שנים למותה של עופרה חזה ,  מהזמרות המצליחות בתולדות המוזיקה הישראלית וחברת NMC יונייטד-הד ארצי נערכה בהתאם .  לוואלה !  תרבות נודע כי החברה תשחרר אוסף  " המיטב "  של הזמרת ,  הכולל שלושה דיסקים ו-62 שירים ,  ביניהם  " במזרח שלנו ",  המופיע לראשונה על גבי דיסק .  
בנוסף ,  תוציא החברה די.וי.די חדש , " כל הנשמה ",  עם יותר מ-90 שירים וקטעים בלעדים של הזמרת ,  רובם בשיתוף עם ארכיון רשות השידור .  מחיר שני הסטים עומד על 100 שקלים כל אחד .  
מבדיקת וואלה !  תרבות ,  עולה כי משפחת חזה לא עודכנה בדבר יציאת האוסף ,  כמו גם מנהל עזבונה ,  עורך הדין יוסי הרשקוביץ ,  שאמר לוואלה !  תרבות כי לא היה לו כל מושג על יציאת החומרים החדשים . " לאור פנייתכם ,  אני אבקש את אישור היורשים כדי להתחיל בבדיקה של הנושא ",  אמר לוואלה !  תרבות עו"ד הרשקוביץ . " גם אם ל-NMC יש זכויות ,  צריך לדעת מי נתן להם אותן ".  
מחברת NMC-הד ארצי נמסר בתגובה : " NMC יונייטד  הד ארצי אינה מוצאת לנכון להגיב על כותרים שטרם יצאו לשוק ".   חזה הלכה לעולמה ב-23 בפברואר של שנת 2000 והיא בת 42 בלבד .  חזה נחשבה לאחת הזמרות המצליחות בישראל ,  בעלת קריירה בינלאומית מרשימה שכללה שיתופי פעולה עם יוצרים מצליחים בעולם ואף מועמדות לפרס הגראמי .  בשנה האחרונה הופק מחזמר על חייה שיצר מנהלה המיתולוגי ,  בצלאל אלוני .
 
אוספים חדשים לעופרה חזה במלאת עשור למותה
NMC יונייטד תשחרר ב-8 בפברואר אוסף משולש ודי.וי.די משולש מקיפים מהרפרטואר העשיר של הזמרת ,  לטענת מנהל עיזבונה של חזה ללא ידיעתו .  NMC בתגובה : " לא מגיבים על כותרים שטרם יצאו לשוק "
 
