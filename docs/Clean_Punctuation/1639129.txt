הושב לישראל הצעיר הבדואי שחדר לרצועת עזה
תושב היישוב הבדואי חורה שבנגב חצה אתמול את גדר המערכת אל תוך הרצועה ונעלם .  הבוקר הוא הושב ארצה ללא פגע והועבר לגורמי המנהל האזרחי במעבר ארז
הצעיר הבדואי שחצה אמש את הגבול לרצועת עזה הושב הבוקר  ( רביעי )  לשטחי ישראל והועבר לגורמי מנהלת התיאום והקישור במעבר ארז .  הצעיר ,  תושב היישוב חורה שבנגב ,  חצה את גדר המערכת ונכנס לשטח רצועת עזה .  
עם הגעתו ארצה נבדק הצעיר ,  והוא יועבר לחקירה במשטרה על הפרת צו שטח צבאי סגור .  במהלך הלילה קיימו אנשי מנהלת התאום והקישור במעבר ארז שיחות להשבתו עם גורמים בעזה הכפופים לרשות הפלסטינית .  גורם צבאי בכיר אמר כי  " בישראל מרוצים מכך שהתיאום בין ישראל והשלטונות ברצועה ממשיך לפעול כבעבר ,  זאת למרות האתגר שמציב שלטון החמאס ". 
כוח צה"ל זיהה את האיש חוצה את הגדר לכיוון צפון הרצועה באיזור קיבוץ מפלסים .  האיש ,  שככל הנראה מעורער בנפשו ,  ניסה כבר בעבר לחצות את הגבול לירדן ומצרים ואף לשטחי הרשות הפלסטינית .  
עם זיהוי כניסתו לרצועה החלו כוחות גדולים של צה"ל לסרוק את האיזור ,  וגילו את עקבותיו של האיש שהובילו לשטח הרצועה .  על פי מספר דיווחים ,  האיש נעצר עם כניסתו לרצועה על ידי כוחות המשטרה של חמאס .  משפחתו המורחבת של הצעיר פנתה במהלך היום למספר חברי כנסת ערביים על מנת שיסייעו בהחזרתו של האיש .
 
הושב לישראל הצעיר הבדואי שחדר לרצועת עזה
תושב היישוב הבדואי חורה שבנגב חצה אתמול את גדר המערכת אל תוך הרצועה ונעלם .  הבוקר הוא הושב ארצה ללא פגע והועבר לגורמי המנהל האזרחי במעבר ארז

