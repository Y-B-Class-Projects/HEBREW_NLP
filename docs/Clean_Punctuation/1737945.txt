לאומית :  כפר סבא עלתה למקום הראשון
הירוקים ניצחו 0:3 בבת ים וניצבים לבד בפסגה ,  אחרי הפסדה של ראשון לציון 1:0 לנס ציונה .  ניצחונות להפועל ומכבי הרצליה
עדיין מוקדם כנראה לסמן קבוצות דורסניות בליגה הלאומית ,  ואם בהפועל ראשון לציון קיוו להיות כזו ,  הם נאלצו בינתיים לשים את התקוות האלה בצד .  הקבוצה של ניסן יחזקאל נכנעה בדרבי השפלה 1:0 לסקציה נס ציונה ,  שאספה ניצחון חשוב שאולי ייתן לה ביטחון לקראת המשך העונה .  את שער הניצחון כבש ציון צמח ,  שהבקיע שתי דקות בלבד לאחר שנכנס כמחליף .  מי שניצלה זאת ועלתה לפסגה היום  ( שבת )  היא הפועל כפר סבא ,  שהעלתה את מאזנה ל-13 נקודות עם ניצחון 0:3 על עירוני בת ים המאכזבת .
 מכבי הרצליה ,  שלא מצליחה עוד להתייצב על ניצחונות ,  חזרה לעשות זאת כשאתמול היא סידרה לעצמה מהפך נפלא מול עירוני ג'ת 1:2 כדי להשיג ניצחון שלישי העונה .  הכח עמידר רמת גן הראתה שיש לה כוח גם לנצח בגדול ,  כשהיא הביסה 0:3 את הפועל נצרת עילית .  הפועל הרצליה הנחילה לאחי נצרת הפסד בכורה ,  כשהביסה אותה 1:4 .
 מי שקיווה לדרבי חם ורב באירועים ,  קיבל בסך הכל עוד משחק כדורגל בין שתי קבוצות בעלות לא מעט יומרה בליגה הלאומית .  ראשון לציון של ניסן יחזקאל ידעה שניצחון יכול לסדר לה עוד שבוע במקום הראשון ,  אבל לצערה הרב היא לא מספיק יזמה ונאלצה לראות את נס ציונה מתלהבת יותר ונחושה להשיג את ניצחונה השלישי העונה .  
נס ציונה ,  שעדיין רחוקה מלהרשים ,  שחררה השבוע את הזר ההולנדי רג'ינלד פאריה ,  אבל המשיכה להתבסס בחלק הקדמי על ציון צמח ,  שכבש את שער הבכורה שלו בניצחון 1:2 על הכח עמידר רמת גן ,  והפעם הוסיף שער חשוב נוסף מיד לאחר שנכנס למשחק .  רפי כהן החליט לשלב אותו במחצית אחרי שלא היה מרוצה מכמות האיומים שסיפקה קבוצתו ,  ושתי דקות לאחר מכן זכה אקס מכבי תל אביב בכדור עומק מאלירן שערי ,  ומול אבירן דלל הוא בעט מדויק פנימה .  כמה שהניצחון הזה חשוב לכחולים .
 שמונה דקות לסיום ראשון לציון כנראה הייתה זכאית לפנדל אחרי שחיים פונטרמולי ספק הכשיל את גיא משפתי ,  שקיבל כרטיס צהוב שני על התחזות .  ההילוכים החוזרים אכן הראו מגע בין השניים ,  מה שגורם לראשון לציון להרגיש מקופחת .
" אני לא יכול להבין איך כל כך הרבה שחקנים לא הגיעו למשחק הזה ",  ניסה מאמן ראשון לציון ,  ניסן יחזקאל ,  להסביר מה קרה לכתומים . " הקבוצה הטובה יותר ניצחה .  הבנתי שהשופט שדד אותנו בפנדל ,  אבל זה לא משנה את העובדה ששיחקנו פחות טוב .  לא יישמנו את מה שעשינו במשחקים הקודמים ,  שיטת הלחץ לא עבדה והרבה פרמטרים שעבדו לנו עד עכשיו טוב ,  לא התקיימו ". 
ציון צמח ,  שחגג את השער ,  אמר : " רציתי להוכיח ואני שמח שעזרתי לקבוצה לקחת שלוש נקודות .  אני מקבל את ההחלטה של המאמן ,  וכל מה שחשוב זה שניצחנו .  האמנו שאנחנו יכולים לנצח .  יש לנו קבוצה מצוינת ואנחנו מאמינים שאפשר לנצח כל קבוצה .  מוקדם לדבר על המשך הליגה ,  אני מקווה שנמשיך בקו הזה ,  ובהמשך אני מאמין שהכל יהיה בסדר ". 
למרות הצרות בבקרת התקציבים בתחילת העונה לצד איומי השחקנים להחרים את האימונים עקב הסחבת בתשלום המשכורות ,  עירוני ג'ת הגיעה עם שבע נקודות ,  בדיוק כמו למכבי הרצליה ,  אבל בקרב בין השתיים סיימה הקבוצה מהשרון עם הנקודות החשובות בהמשך המאבק בצמרת .  הרצליה הראתה הפעם בגרות רבה ,  שכן אחרי שבמחזור הקודם היא ספגה שער ראשון העונה שגרם לה גם להפסד בכורה מול רמת השרון ,  הפעם היא הצליחה לחזור מפיגור ולשמח את משה סיני .
 בדקה ה-27 יוסי ג'נאח כבש את שער היתרון לזכות ג'ת ,  אבל ארבע דקות לסיום המחצית עומר פרץ השתלט על כדור שנהדף לעברו ואיזן ל-1:1 .  בדקה ה-68 הושלם המהפך של ההרצליינים כשהיראקלי ג'פרידזה נגח מקרוב פנימה וסידר להרצליה ,  שפתחה את העונה עם שני ניצחונות אבל לא ניצחה מאז ,  את שלוש הנקודות .
 שתי קבוצות פתחו רע את העונה עם שלושה הפסדים מול ניצחון בודד ,  אבל הכח עמידר רמת גן הראתה שהיא מספיק נחושה לצאת מהמיני משברון ,  ועשתה זאת בגדול באיצטדיון וינטר בקרב התחתית .  אז אחרי שחטפו שתי שישיות כואבות  ( אחת מראשון לציון בליגה והשנייה מרמת השרון בגביע הטוטו )  ,  הסגולים התעללו הפעם בשחקניו של ירון הוכנבוים כשעמית אוחנה  ( 13 )  ,  ניסים אסייג  ( 35 )  ושחר בלילטי  ( 45 )  הוציאו את העוקץ מהמשחק כבר במחצית הראשונה .
 הקבוצה החמה של תומר קשטן ניצלה את המעידה של ראשון לציון בשישי ,  ועלתה לפסגה בזכות ניצחון 0:2 בבת ים .  כפר סבא ניצחה את יריבתה בשני המפגשים האחרונים ביניהן ,  וגם הפעם לא התקשתה והשאירה את בת ים עם נקודה אחת וללא שערי זכות בחלוף חמישה מחזורים .  אחרי מחצית ראשונה מאופסת ,  היה זה המגן הוותיק יניב צ'יצי'אן שמצא את הרשת בדקה ה-47 .  שש דקות לאחר מכן היה זה פטריק דופלה הליברי ,  שכבש שני שערים בדקות 53 ו-86 והעלה את מאזנו העונה לשלושה .  כפר סבא ראשונה ,  בת ים בצרות .
 העולה החדשה שמה מאחור את המשחקים מול היריבות השכנות מאזור השרון ,  והנחילה הפסד ראשון העונה לחבורה של שמעון הדרי .  אחי נצרת קיוותה לדלג מעל הקו האדום ולמחוק סופית את מינוס הנקודות ,  אך בסופו של יום היא נותרה עם מינוס נקודה ועם הפסד מביך .  מגלן אוואלה ,  הזר הניגרי של הפועל הרצליה שהגיע בתחילת העונה מהפועל ראשון לציון ,  היה האחראי ליתרון המוקדם עם צמד תוך חמש דקות  ( 15 ו-20 )  .  יניב דוד  ( 70 )  וריף מסיקה בפנדל  ( 88 )  חתמו את החגיגה .  מוחמד קליש צימק  ( 78 )  .
 
לאומית :  כפר סבא עלתה למקום הראשון
הירוקים ניצחו 0:3 בבת ים וניצבים לבד בפסגה ,  אחרי הפסדה של ראשון לציון 1:0 לנס ציונה .  ניצחונות להפועל ומכבי הרצליה

