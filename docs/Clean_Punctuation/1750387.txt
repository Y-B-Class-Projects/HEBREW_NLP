דיסקין :  האייפון הפך מידע רגיש זמין לכל
ראש השב"כ יובל דיסקין נאם בכנס  " ביטחון המולדת "  והתייחס לחשיבות המודיעין בהתמודדות עם טרור .  לדבריו ,  ההתפתחויות הטכנולוגיות בשנים האחרונות הפכו מידע מודיעיני לזמין לכל אדם
 ( צילום :  יגור מזור ,  עריכה :  יאיר דניאל ) 
ראש שירות הביטחון הכללי ,  יובל דיסקין ,  התייחס הבוקר  ( שני )  לעבודת המודיעין במניעת פיגועי טרור .  בכנס  " ביטחון המולדת "  במכון הייצוא בתל אביב ,  אמר דיסקין ,  כי המידע המודיעיני זמין כיום לציבור יותר מבעבר ,  זאת בשל התפתחות הטכנולוגיה בעולם .  
דיסקין אמר כי  " ההתפתחויות הטכנולוגיות הפכו לזמינות לכל אדם והביאו לכך שהעולם הפך לקטן יותר .  מודיעין שבעבר נהנו ממנו רק מדינות ומעצמות ,  יכול עכשיו להיות מושג דרך מערכות האינטרנט כמו Google Earth ,  מצלמות אינטרנט המשדרות לרשת מכל רחבי העולם ,  או אפילו אפליקציות למכשירי האייפון המאפשרות קבלת מודיעין איכותי בזמן אמת ". 
דיסקין התייחס בנאומו גם לתשתית המשפטית ,  החיונית לדבריו לעבודת השב"כ .  לדבריו , " בכל מדינה דמוקרטית אנחנו חייבים להבין את חשיבות התשתית המשפטית שאמורה לאפשר לנו ולארגוני מערכת הביטחון פעולה אפקטיבית בלוחמה בטרור .  ללא תשתית כזו יהיה קשה מאוד להתמודד עם זה .  לצד כל אלה נדרשת יכולת לשים בצד את האגו האישי והארגוני ,  ולדעת להכפיף את היתרונות היחסיים של כל ארגון ליעד המשותף .  לצורך זה נדרשת בעיקר מנהיגות אמיתית גם מראשי המערכת הפוליטית וגם מראשי הדרג המבצעי ".  דיסקין הוסיף ואמר כי  " היכולות המודיעיניות שלנו לפעמים היו טובות אבל השילובים המערכתיים לא היו אפקטיביים די הצורך להשגת המטרה .  עם זאת ,  במאמץ משותף הצלחנו בעשור האחרון לעצור מאות מחבלים מתאבדים שגויסו לפיגועי התאבדות ולמנוע יותר מ-120 פיגועי התאבדות שכבר שוגרו ליעדיהם ". 

דיסקין :  האייפון הפך מידע רגיש זמין לכל
ראש השב"כ יובל דיסקין נאם בכנס  " ביטחון המולדת "  והתייחס לחשיבות המודיעין בהתמודדות עם טרור .  לדבריו ,  ההתפתחויות הטכנולוגיות בשנים האחרונות הפכו מידע מודיעיני לזמין לכל אדם

