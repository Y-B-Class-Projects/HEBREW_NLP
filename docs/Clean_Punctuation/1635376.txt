נעים להכיר :  המגזר הרביעי
עסקים חברתיים למטרות רווח הם המרכיב העיקרי של  " המגזר הרביעי "  - מגזר פעילות מסקרן שהולך ותופס תאוצה גם בישראל .  כך תהפכו מעוסק מורשה לעוסק חברתי
 >  >  הקלדת המושג  " המגזר הרביעי "   ( the fourth sector )  בגוגל ,  מעלה עשרות אלפי אפשרויות שונות .  המושג שפורח בחו"ל חודר אט אט גם לשוק הישראלי שמכיר בעיקר שלושה מגזרים ותיקים :  המגזר הראשון ,  הציבורי ,  שמטרתו ניהול ענייני המדינה בעזרת המסים שאנחנו משלמים .  המגזר השני ,  הפרטי ,  שמורכב מחברות שמטרתן העיקרית השאת רווחים לבעלי המניות ,  והמגזר השלישי שמורכב מעמותות וארגונים ללא כוונת רווח הפועלים למען הקהילה ונסמכים באופן כמעט מוחלט על שולחן הפילנטרופ .  פעילות שלושת המגזרים זה לצד זה יצרה בתודעת הציבור חלוקה בסיסית ברורה ,  אם כי שגויה לעתים קרובות :  או שאתה מרוויח ומנצל את הסיטואציה בכל דרך אפשרית כדי להגדיל את חשבון הבנק שלך ,  או שאתה עושה טוב לקהילה אבל מחזר על הפתחים .  ביחד זה לרוב לא עובד .  אלא שהמגזר הרביעי מציג מודל חדש ששובר את המחיצות המוכרות .  תפישת היזמים קובעת כי אין סתירה בין רווח ופעילות חברתית ,  וכי ניתן לעמוד על רגליים כלכליות ,  גם אם החברה הוקמה בבסיסה כדי לסייע ביצירת קהילה טובה יותר . " יש בארץ כבר עשרות מיזמים כאלה ,  למרות שהמושג עדיין לא בשימוש שוטף ",  אומר חנוך ברקת ,  מייסדה של קרן דואליס המשקיעה במיזמים חברתיים . " מדובר בחברות בע"מ שהוקמו כדי להרוויח ,  ממש כמו חברות מהמגזר הפרטי ,  בשני הבדלים :  המטרה הראשונית בהקמתן היא חברתית - לעולם וקהילה טובים יותר .  ההבדל השני - בעליהן לא עסוקים במקסום רווחים עבור עצמם ,  אלא הרווחים חוזרים כחלק מהתוכנית העסקית אל החברה במטרה להמשיך להשקיע בקהילה ".  עוד הוא מסביר : " המגזר הרביעי מורכב מעסקים עם נשמה שחושבים גם על הכיס הפרטי ,  אך לא רק עליו .  אם החברה מנוהלת נכון כולם מרוויחים :  הבעלים ,  המשקיעים ,  העובדים והקהילה ,  אלא שהקהילה מרוויחה יותר ,  בעוד הבעלים קצת פחות ".  מגזר רביעי או שני ?  בין המיזמים החברתיים למטרות רווח אפשר למנות עסקים כמעט טריוויאלים ששוייכו בעבר באופן אוטומטי למגזר השני ,  וכיום פועלים אחרת .  כך למשל ,  הוקמו מסעדת  " לילית "  והמאפיה החדשה  " ליליות "  כחברות בע"מ ,  המופעלות על ידי נוער בסיכון ונותנות להם מקום עבודה ויכולת להתמחות בתחום ,  למטרות רווח .  יקב טוליפ הצפוני גם הוא עומד על רגליו הכלכליות ומעסיק בעלי צרכים מיוחדים ,  כמו גם מרכז שירות הלקוחות קול יכול ,  המופעל על ידי נכים ומוגבלים ,  אך הוקם למטרות רווח ברורות .  במקביל למגזרי אוכלוסייה מיוחדים ,  גם חברות שהוקמו למען יצירת עולם טוב יותר - ממפתחי אנרגיות חלופיות ועד צמצום העוני - הן חלק מהמגזר הרביעי .  האם שי אגסי ובטר פלייס הם מגזר רביעי ,  או חברה שמצאה נישה חברתית ?   " יש לבדוק את חזון החברה ",  מסבירה היזמת החברתית רונית דולב . " אם בטר פלייס ,  שהוקמה למטרה טובה ,  תשיב חלק מרווחיה לקהילה ,  היא עומדת בסטנדרטים .  אם אגסי ומשקיעיו יהיו היחידים ליהנות מהרווח - מדובר במגזר פרטי לכל דבר ".  קשה להרוויח בטווח הקצר אחד הראשונים שהשתמשו במושג היה מוחמד יונס ,  זוכה פרס נובל וכותב הספר  " עולם ללא עוני ",  ומי שהקים את הבנק הראשון להלוואות בסכומים קטנים לעסקים זעירים בבנגלדש ובמקביל הקים עוד עשרה מיזמים חברתיים למטרות רווח . " על פי התפישה של יונס חשוב להקים חברות כלכליות לכל דבר ,  שהמשימה שלהן היא חברתית ",  אומרת דולב . " אמנם קשה יותר להרוויח ממיזמים כאלה בטווח הקצר ,  אבל בטווח הארוך הם לא רק ייצרו תזרים מזומנים קבוע ורווחי ,  הם גם יחזירו את ההשקעה ,  וייהנו מהתשואות ממש כמו בכל חברה אחרת שגייסה משקיעים ".  בכל זאת קיים הבדל משמעותי אחד נכון ,  והוא משתנה מחברה לחברה .  המשקיעים במיזמים כלכליים-חברתיים יודעים שחלק מהרווח ,  בין אם מדובר ב-10% או ב-50% ,  לא יגיע לכיסיהם אלא יחזור לחברה כדי שתמשיך להתרחב ולהשקיע אותו בקהילה .  משקיעים מסוימים רואים בהשקעה תרומה ,  הם לא רוצים שהרווחים יחזרו אליהם ותורמים את הכל בחזרה .  אחרים פועלים לפי המודל המסורתי שכולל השקעה ורווח ,  גם אם קטן יותר מהשקעה סטנדרטית ".  משלם מחיר יקר רן ישפה ,  מייסדו של  " ראיה - בית ספר לתקשורת מקדמת בע"מ ",  הקדים מעט את זמנו כשהקים בית ספר ללימודי וידאו עבור נוער בסיכון ובעלי צרכים מיוחדים .  לבית הספר ,  שפועל כיום מתוך הקמפוס של המכללה האקדמית תל אביב-יפו ,  מגיעים מאות צעירים לפעילות המשנה את חייהם .  ישפה זכה בפרסים רבים במהלך השנים ,  ולהכרה מצד הממסד האקדמי ,  אך נאבק כלכלית בעיקר בשל העובדה שהתעקש להקים חברה עסקית הפועלת למען מטרה חברתית ולא עמותה . " חיי היו הרבה יותר קלים אם הייתי פועל בדרך המקובלת ",  הוא מספר , " הייתי מוצא תורמים שכיום לא יכולים לתרום לי כי אין הטבות מס ,  והייתי נהנה מהטבות שונות בתחומי ארנונה או מסים - כמו שהודיעו לי בעיריית תל אביב כשדנתי איתם בסילוק חוב שיש לי משימוש במבנה קודם ".  אז למה לא להקים עמותה ?   " כי המוטו שעומד מאחורי בית הספר הוא 'בזכות ולא בחסד' .  המסר הוא בואו לא נבקש תרומות ,  בואו לא נסתמך על שולחנו של האדם העשיר אלא נעשה בעצמנו ".  בינתיים אתה מושך משכורת של 3,000 שקלים בחודש לעומת מנהלי עמותות שמרוויחים הרבה יותר .  אולי המודל הזה לא עובד ?   " אני יודע שעשיתי לא מעט טעויות בדרך ,  כדרכו של יזם ומנהל צעיר ,  ואני משלם מחיר יקר על ההתעקשות להיות עוסק חברתי ,  אבל אני נחוש בדעתי להוכיח שניתן לפעול למען הקהילה ועדיין להרוויח .  עובדה שאנחנו מתקיימים כבר כמה שנים ואין מחשבה ללכת הביתה .  גם היום אני מחפש משקיע שיכיר בערך של השקעה חברתית ויסייע לטווח ארוך ".  רונית דולב נמצאת עדיין בשלבים ראשונים של היזמות החברתית-עסקית שלה והיא אופטימית .  לפני כשנה הקימה יחד עם שותפתה ,  סמדר פוגל ,  את אתר האינטרנט jgooders.com המחבר בין פרויקטים קהילתיים ותורמים פוטנציאליים בקהילה היהודית הגלובלית . " גייסנו שלושה משקיעים כדי להקים פלטפורמה חברתית לקירוב בין גורמים שונים בקהילות היהודיות בעולם .  במיזם הושקעו עד היום למעלה ממיליון דולר ונזדקק למיליון נוסף ".  האם המשקיעים ירוו נחת ויראו את השקעתם חוזרת ?   " כרגע יש באתר 20 פרויקטים שמשלמים עבור פלטפורמת הפרסום ,  ואנו זקוקות לאלפים שכאלה ,  אך להערכתי בתום שנתיים-שלוש נתחיל להרוויח .  לקחנו סיכון מחושב ,  בדקנו את השוק וגילינו צורך קיים .  אנחנו מאמינות שהקמת חברה עסקית בת קיימא בשירות חברתי זה המקום הנכון להיות בו כיום ".  yazam@themarker.com

נעים להכיר :  המגזר הרביעי
עסקים חברתיים למטרות רווח הם המרכיב העיקרי של  " המגזר הרביעי "  - מגזר פעילות מסקרן שהולך ותופס תאוצה גם בישראל .  כך תהפכו מעוסק מורשה לעוסק חברתי

