הייצוגית נגד יבואנית הסיגריות תימחק אם התובעים לא יפקידו ערובה בסך 100 אלף ש'
הנתבעת ,  יבואנית קנט ,  ווג ופאל מאל ,  טענה שיש לחייב בערבות את התובעים ,  שביקשו לאשר תביעה ייצוגית בסך 78 מיליארד שקל
 >  >  שלושה תובעים ייצוגיים שהגישו בקשה לאישור תביעה ייצוגית נגד החברה המפיצה בישראל של מותגי הסיגריות קנט ,  ווג ופאל מאל חויבו להפקיד 100 אלף שקל בקופת בית המשפט כתנאי להימשכות ההליכים בתביעה שהגישו ,  אחרת תימחק התביעה .  כך קבע בשבוע שעבר השופט יהודה פרגו מבית המשפט המחוזי בתל אביב .  לפני כשנה וחצי הגישו תשעה תובעים בקשה לאישור ייצוגית בסך 78 מיליארד שקל נגד שישה יבואנים ומפיצים של מותגי סיגריות המשווקות בישראל .  בבקשה נטען כי היבואנים מוכרים סיגריות לייט תוך שימוש בצבעים וכיתוב מיוחדים .  זאת ,  למרות שחוק סימון מוצרי הטבק מ-2004 אוסר על נקיטת שיטות שתגרומנה לצרכן לחשוב כי מוצר הטבק מזיק פחות ממוצרי טבק אחרים .  הנתבעת ,  חברת גלוברנדס סוכנויות ,  טענה בתגובה כי הסימונים היו קיימים קודם לכניסת החוק לתוקף והמחוקק לא ראה צורך לאסור אותם בחוק .  באמצעות עו"ד טוביה ארליך ממשרד הרצוג פוקס נאמן הגישה החברה בקשה לחייב את התובעים בהפקדת ערובה לצורך הבטחת תשלום הוצאות משפט ,  במקרה שבו תידחה הבקשה .  לטענתה ,  היא נאלצה להוציא הוצאות כספיות כבדות לשם ניהול הגנתה בתביעה הנאמדת בעשרות מיליארדי שקלים וספק אם תוכל לגבות מהתובעים את הוצאותיה אם בקשתם תידחה .  השופט פרגו ציין כי הממונה על הגנת הצרכן ,  עו"ד יצחק קמחי ,  כתב לבית המשפט כי הוא אינו סבור שמכירת סיגריות באריזה בעלת צבע מיוחד או כיתוב אחר מהווה עבירה על הוראות צו הסימון .  לנוכח סכום התביעה הגבוה ומכיוון שיכולתם הכלכלית של התובעים לא הוכחה ,  הורה השופט לתובעים להפקיד את הערובה כמבוקש .
 
הייצוגית נגד יבואנית הסיגריות תימחק אם התובעים לא יפקידו ערובה בסך 100 אלף ש'
הנתבעת ,  יבואנית קנט ,  ווג ופאל מאל ,  טענה שיש לחייב בערבות את התובעים ,  שביקשו לאשר תביעה ייצוגית בסך 78 מיליארד שקל

