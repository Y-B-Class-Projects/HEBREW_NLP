לאומית :  אליצור יבנה מעדה נגד מכבי באר יעקב
קבוצת הצמרת נוצחה 102:93 וספגה הפסד רביעי העונה ,  קרית טבעון גברה 80:94 על נהריה .  ניצחונות גם לעירוני ר"ג וכוכב יאיר
בזמן שהפועל תל אביב העפילה לרבע גמר גביע המדינה בכדורסל ,  שתי היריבות שלה בליגה הלאומית השלימו את המחזור ה-13 ,  אבל רק לאחת מהן האיר המזל .  אליצור יבנה נכנעה במשחק החוץ מול מכבי באר יעקב 102:93 ,  בעוד קרית טבעון עלתה לתשעה ניצחונות אחרי 80:94 על עירוני נהריה .  עירוני רמת גן גברה על הפועל בארי 79:92 ואליצור כוכב יאיר גברה בחוץ 99:107 על הפועל יקנעם/מגידו .
 שחקניו של רמי הדר המשיכו ביכולת הנפלאה שלהם משני המחזורים האחרונים שבהם ניצחו ושוב היא חוצה את גבול מאה הנקודות כמו שעשתה בארבעת המחזורים האחרונים .  יבנה ,  לה יש יומרות חזקות להידבק להפועל תל אביב ,  נעצרה אחרי שלושה ניצחונות רצופים .  אחרי הרבע השלישי הובילה באר יעקב 63:64 אבל בעשר הדקות האחרונות של המשחק הצליחו המארחים לברוח בזכות דקות טובות של ג'רמיין הול ,  שסיים עם 29 נקודות אחרי משחק מצוין נוסף .  יועד בית יוסף קלע 24 נקודות למנצחים ,  איתי לוי הוסיף 19 וג'וש גומז קלע 16 .  אצל יבנה 23 הנקודות של צ'אד טימברלייק לא הספיקו הפעם ודבון הארדין הוסיף 18 נקודות ליבנה .
 הפועל קרית טבעון - עירוני נהריה 80:94
אחרי שבשבוע שעבר זכתה טבעון לחיזוק בדמות בן סטרונג ,  שהגיע ממכבי חיפה ,  קרית טבעון המשיכה במסלול והשלימה ניצחון שלישי רצוף .  את המשחק פתחה קבוצתו של עופר רחימי עם יתרון 15:24 בסיום הרבע הראשון כשהבריחה הגדולה שלה נעשתה ברבע השלישי אותו היא ניצחה 19:32 והשאירה לעצמה אפשרות לנשום עד הסיום .  לא פחות מחמישה שחקנים סיימו בספרות כפולות אצל המנצחים ,  כשטרמיין סטיבנס סיים עם 19 נקודות ,  סטרונג ובר טימור קלעו 18 כל אחד ,  קובי אייזיק 16 ועודד שעשוע קלע 15 .  ג'יימס דוס הוביל את קלעי נהריה ,  שמסתבכת עוד יותר במקום האחרון ,  עם 19 נקודות בלבד .
 הקבוצה הצפונית ספגה הפסד שני ברציפות ואחרי שנכנעה מול יבנה בשבוע שעבר ,  היא הפסידה לקבוצה מהשרון ,  שחזרה לנצח אחרי ההפסד לעירוני רמת גן בשבוע שעבר .  המשחק היה צמוד עד אמצע הרבע השלישי ,  אבל מכאן כוכב יאיר שמרה על הפער והכניעה את היריבה לא מעט בזכות יכולת מצוינת של אריק טרמיאל ,  שסיים עם 31 נקודות .  רמון קלמנטה  ( 23 נקודות )  ונייט מילר  ( 20 )  הובילו את קלעי המפסידה .
 עירוני רמת גן - הפועל בארי 79:92
היורדת מליגת העל הצליחה לחבר ניצחון שני רצוף כששחקניו של רן אשר ,  שקלעו 12 נקודות בלבד ברבע השני ,  הצליחו לייצב את ההתקפה ברבע השלישי ולשמור על היתרון עד הסיום .  יריב יצקן קלע 23 נקודות לרמת גן ,  איציק אוחנון עזר לו עם 17 .  דניאל איידן הוביל את קלעי בארי עם 18 נקודות .
 
לאומית :  אליצור יבנה מעדה נגד מכבי באר יעקב
קבוצת הצמרת נוצחה 102:93 וספגה הפסד רביעי העונה ,  קרית טבעון גברה 80:94 על נהריה .  ניצחונות גם לעירוני ר"ג וכוכב יאיר

