הישראלים פחות גאים במדינה ,  אך לא יעזבו אותה
לקראת כנס שדרות לחברה ,  פורסמו נתוני  " מדד החוסן החברתי "  של ישראל .  על פי הנתונים ,  רוב הישראלים לא יעזבו את הארץ גם אם יוכלו ,  ו-55% מהם הצהירו כי הם גאים במדינתם .  זאת לעומת 62% שהכריזו בשנה שעברה כי הם חשים גאווה
הישראלים פחות גאים במדינתם .  כך עולה מנתוני מדד החוסן החברתי שיוצגו מחר  ( שלישי )  בכנס ישראל-שדרות לחברה .  הנתונים מוצגים בכנס מדי שנה ומתייחסים לתפיסתו הסובייקטיבית של הציבור בישראל בנוגע להיבטים השונים של החוסן החברתי .  
על פי הנתונים ,  75% מהישראלים הצהירו כי הסיכויים שיעזבו את הארץ נמוכים ,  גם אם הדבר יתאפשר להם מבחינה כלכלית .  בנוסף ,  לפי דעתם של חלק מהישראלים ,  אלוהים הוא הגורם המשפיע ביותר על מצבם הכלכלי של האנשים .
 עוד עולה מהנתונים ,  כי הישראלים מרגישים פחות גאים במדינה  55% בני אדם ציינו כי הם חשים גאווה במדינתם ,  לעומת 62% איש בסקר הקודם .  כמו כן ,  רוב הישראלים  ( 69% )  מסכימים עם הטענה לפיה מדינת ישראל היא המדינה שלישראלים הכי טוב לחיות בה .  הממצאים דומים מאוד לנתונים שנמדדו בשנת 2009  ( 68% )  ו-2007  ( 69% )  ,  אך ירידה חריפה ביחס לשנת 2008  ( 79% )  .
 שלושת הגורמים העיקריים שהפריעו למשיבים להתגאות בישראל נותרו כשהיו בשנים הקודמות .  כך למשל ,  האלימות בחברה מדורגת מזה שנתיים במקום ראשון  ( 81% מהישראלים ,  בדומה ל-2009 )  .  במקום השני נמצאת שחיתות ראשי השלטון  ( 72% לעומת 80% בשנת 2009 )  ,  ובמקום השלישי עומד העוני והפער בין עניים ועשירים  ( 70% לעומת 79% ב- 2009 )  הנובע ככל הנראה מהמשבר הכלכלי העולמי ומהשלכותיו .  המאבק המתמשך עם הפלסטינים עומד במקום הרביעי בדירוג ,  עם 69% השנה לעומת 71% בשנה שעברה .
 כמו כן ,  יותר מרבע מהמשיבים  ( 26% )  הצהירו כי ההכנסה הכספית של משפחתם מאפשרת להם רמת חיים נמוכה או נמוכה בהרבה מרמת חיים סבירה .  זאת לעומת 20% בשנה שעברה .  הסכום החודשי  ( נטו לאחר תשלום מסים )  שנתפס כסכום הדרוש לקיומה של רמת חיים סבירה הוא כ-12,147 שקלים בממוצע .
 נשיא כנס ישראל-שדרות לחברה ,  האלוף  ( מיל' )  עוזי דיין ,  סיכם את הנתונים ואמר ,  כי  " מדד החוסן החברתי מוצג זו השנה השביעית ומראה על גאווה לאומית ומצב כלכלי טוב מאוד הנמצא בניגוד לפערים חברתיים-כלכליים מתמשכים .  הציבור גאה במדינה ורואה בה את ביתו ,  אולם מתבייש במצב האלימות ,  השחיתות ,  העוני והפערים בין עשירים לעניים ". 

הישראלים פחות גאים במדינה ,  אך לא יעזבו אותה
לקראת כנס שדרות לחברה ,  פורסמו נתוני  " מדד החוסן החברתי "  של ישראל .  על פי הנתונים ,  רוב הישראלים לא יעזבו את הארץ גם אם יוכלו ,  ו-55% מהם הצהירו כי הם גאים במדינתם .  זאת לעומת 62% שהכריזו בשנה שעברה כי הם חשים גאווה

