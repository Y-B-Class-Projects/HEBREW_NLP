מהלומה לגולדמן סאקס וקרנות הגידור :  רשות ני"ע בארה"ב מגבילה מכירות בשורט של מניות
הרשות החליטה היום על הגבלת מכירות בשורט של מניות שרשמו נפילה יומית של 10%
רשות ניירות ערך בארה"ב  ( sec )  החליטה היום להטיל מגבלות על מכירות בשורט של מניות ,  בתום דיון בן שנה - כך דיווחה סוכנות הידיעות בלומברג .  נציבות רשות ני"ע החליטה ברוב של 3 מול 2 להגביל מכירות בשורט של מניות חברות שרשמו נפילה יומית של 10% לעומת מחיר הסגירה של היום הקודם .  ברגע שמניה תיפול ביותר מ-10% ,  סוחרים יוכלו לבצע מכירות בשורט על המניה רק במחיר גבוה יותר ממחיר הקנייה  ( bid price )  הגבוה ביותר בשוק .  ההגבלה תחול למשך שארית יום המסחר וביום למחרת . " מכירה בשורט יכולה למלא תפקיד חשוב ובונה בשווקים ,  כמו למשל אספקת נזילות בשווקים וייעול התמחור ",  אמרה יו"ר רשות ני"ע ,  מרי שפירו . " עם זאת ,  אנחנו גם מודאגים מלחצים מוגזמים לירידה במחירים של ניירות ערך מסוימים ,  אשר אליהם מצטרפים חששות ממכירות שורט בלתי מוגבלות אשר עלולות לערער את יציבות השווקים שלנו ולפגוע בבטחון המשקיעים ". החלטת רשות ני"ע עלולה להוות מהלומה לבנק ולקרנות הגידור סיטאדל ו-די.אי .  שאו ,  אשר הפעילו שדולה נגד הגבלות מכירות בשורט .
 
מהלומה לגולדמן סאקס וקרנות הגידור :  רשות ני"ע בארה"ב מגבילה מכירות בשורט של מניות
הרשות החליטה היום על הגבלת מכירות בשורט של מניות שרשמו נפילה יומית של 10%

