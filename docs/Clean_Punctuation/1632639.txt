בני יהודה - מכבי ת"א :  דרבי קטן ,  לחץ גדול
הצהובים מדברים על משחק של שש נק' ,  ובשכונה אפק נזרק מהאימון בשל מוטיבציית יתר .  חם בבלומפילד  ( 19:30 ,  ספ' 1 ) 
אם לשפוט על פי האימון המסכם בבוקר יום שישי ,  הרי שרמת האנרגיות והאגרסיביות בבני יהודה גבוהים מהרגיל לקראת המשחק בו תארח הקבוצה את מכבי תל אביב  ( שבת ,  19:30 ,  ספורט 1 )  ,  לקרב צמרת מסקרן בבלומפילד .
 קשר הקבוצה עומרי אפק נזרק מהאימון על ידי המאמן גיא לוזון ,  אחרי תקרית שכללה דחיפות ודברים בין הקשר לבין הבלם דין מורי .  באחד המשחקונים הפנימיים של האימון המסכם החלו השניים להתווכח בטונים גבוהים וכעבור מספר דקות ספג אפק כניסה חזקה אך לגיטימית ממורי .  אפק הגיב בדחיפות לעבר הבלם ,  ובתגובה שלח אותו לוזון למקלחת מוקדמת .  על אף התקרית צפוי הקשר לפתוח בהרכב כמתוכנן .  
אפק שהיה עצבני מאוד בתום האימון אמר לוואלה !  ספורט : " היה עימות שקצת התחמם יתר על המידה ואני חושב שזה קרה רק בגלל המוטיבציה הגבוהה לקראת המשחק נגד מכבי ,  אלו דברים שקורים בכל קבוצה והאירוע הזה כבר מאחורינו ".  אפק התייחס למשחק החשוב נגד הצהובים ,  והוסיף : " זה משחק מאוד חשוב עבורנו ואם נבוא עם מספיק מוטיבציה ואגרסיביות גם נגד מכבי ,  נצליח לצאת עם שלוש הנקודות כדי להישאר קרובים לצמרת ". 
הזהובים מגיעים להתמודדות אחרי שלא ניצחו בשני המשחקים האחרונים בליגה ,  כאשר הם מודעים לעובדה שהפסד ירחיק אותם כדי שש נקודות ממכבי תל אביב שבמקום השלישי .  המאמן לוזון מתכנן מיני-מהפכה בהרכב הקבוצה כאשר הוא יעשה לא פחות מארבעה שינויים לעומת ההרכב שפתח במשחק התיקו 2:2 בנצרת בשבוע שעבר .
 הבלם הקולומביאני איבן גארידו סובל מפציעה בשריר הירך האחורי והוא לא נמצא בסגל .  דין מורי שחוזר מהרחקה וניצן אהרונוביץ' יפתחו בצוותא כבלמים במרכז ההגנה כאשר איציק עזוז יתפוס את מקומו של עוז ראלי בעמדת המגן הימני .  רן קדוש יפתח בין הקורות במקומו של דלה איינוגבה שנמצא בסגל נבחרת ניגריה באליפות אפריקה .  שני שינויים נוספים בהרכב הם הצבתו של מהראן ראדי בקישור האחורי במקומו של לירוי צעירי ואסי בלדוט שייפתח בצד שמאל של הקישור על חשבונו של משה ביטון שיסופסל .
 המאמן לוזון חרג ממנהגו הקבוע ולא קיים אסיפה טקטית ,  ואף ויתר גם על תדריך הוידאו לקראת המשחק .  באחד מאימוני השבוע אמר לוזון לשחקניו אחרי שצפה שוב במשחק הנפל בנצרת שהוא נגעל מהמשחק ,  ואם הוא יראה אותו שוב הוא מסוגל  " לשבור למישהו את הראש ",  כך שעדיף לכולם שלא לראות שוב את הווידאו .  היחיד שדיבר עם השחקנים היה היושב ראש חזי מגן שאמר לשחקנים בין השאר : " אתם צריכים לחזור להיות בני יהודה של פעם .  תחזרו להתלהבות והנחישות שאפיינה אתכם .  המשחק מחר הוא כמו כל משחק אחר .  בואו לשחק כמו שאתם יודעים ". 
הרכב משוער :  רן קדוש ,  איציק עזוז ,  ניצן אהרונוביץ' ,  דין מורי ,  כפיר אדרי ,  מהראן ראדי ,  סיניסה ליניץ' ,  עומרי אפק ,  פדרו גלבאן ,  אסי בלדוט ,  אלירן עטר .
 שחקני מכבי תל אביב ערכו בבוקר יום שישי את האימון המסכם ,  והשלימו את ההכנות לקראת קרב הצמרת המסקרן נגד בני יהודה שבת בבלומפילד  ( 19:30 ,  ספורט 1 )  .  בקבוצה ינסו להתעלם מההפסד הצורב לבית"ר ירושלים בחצי גמר גביע הטוטו לפני יומיים ,  וינסו לחבר שני נצחונות רצופים במסגרת הליגה ,  אחרי הנצחון 0:1 על הפועל פתח תקווה במחזור הקודם .
 במכבי תל אביב מייחסים חשיבות גדולה מאוד למשחק ,  וגורמים במועדון אף הגדירו אותו כמשחק מבחן עבור השחקנים וכן כמשחק על שש נקודות ,  שכן ניצחון יגרום להתבססות במקום השלישי וירחיק את הצהובים מרחק של שש נקודות מהיריבה מהשכונה .  על פי התרגול הטקטי באימון המסכם נראה כי המאמן אבי נמני מתכנן מספר שינויים בהרכב ,  כאשר הראשון שבהם הוא חזרתו של ניסו קפילוטו לעמדת הבלם לצידו של רונלד ראלדס .  קפילוטו החלים מהר מהצפוי מהפציעה בשריר הירך האחורי ,  ואחרי שערך אימונים מלאים ביומיים האחרונים הוא ישוב להרכב הפותח .  
השוער לירן שטראובר ,  שקיבל ביום חמישי מנוחה ולא התאמן בשל מתיחה בשריר הירך ,  ערך אימון מלא וייפתח בין הקורות .  דור מלול ויובל שפונגין תורגלו לסירוגין בעמדת המגן הימני ונראה ששפונגין יהיה זה שייפתח .  גם בקישור ערך נמני שינויים רבים במהלך האימון כאשר היחידים שבטוחים בהרכב הם אנדריי קומאץ' ,  תמיר כחלון ואיביצ'ה אילייב .  אחד מבין השניים ליאור ז'אן או שרן ייני יפתחו לצידו של קומאץ' בקישור האחורי כאשר העדיפות היא לייני .  
גם בחלק הקדמי מתלבטים בצוות המקצועי בין יוסי שבחון לגיז'רמו ישראלביץ' כאשר נראה ששבחון יהיה זה שיפתח בסופו של דבר .  איליה יברויאן יפתח כחלוץ בודד בחוד .  הבלם הפצוע איגור טומאסיץ' ,  שסובל מקרע בגיד השריר הארבע ראשי ,  החל בטיפולי פיזיותרפיה ,  ובמכבי מעריכים שהוא יחזור למגרשים מוקדם יותר ממה שהעריכו בתחילה .  על פי קצה החלמתו של הבלם ,  הוא צפוי לשוב בתוך שלושה שבועות לאימונים מלאים .
 בצוות המקצועי ויתרו על תדריך הוידאו ,  ובאסיפה הטקטית התמקדו בעיקר בצמד פדרו גלבאן ובאלירן עטר שמשחקים יחד בחוד ההתקפה של בני יהודה . " גלבאן הוא הכי מסוכן ,  עטר מפנה לו שטחים והוא נכנס לאיזורים המסוכנים ",  אמרו בצוות המקצועי לשחקנים .  בנוסף ביקשו משחקני ההגנה והקישור לא לאפשר הגבהות חופשיות מהאגפים ולכסות את שחקני בני יהודה שמצטרפים מאחור לכיוון ההתקפה .
 הרכב משוער :  לירן שטראובר ,  יובל שפונגין  ( דור מלול )  ,  ניסו קפילוטו ,  רונלד ראלדס ,  רוני גפני ,  אנדריי קומאץ' ,  שרן ייני  (  ליאור ז'אן )  ,  תמיר כחלון ,  יוסי שבחון ,  איביצ'ה אילייב ,  איליה יברויאן .
 
בני יהודה - מכבי ת"א :  דרבי קטן ,  לחץ גדול
הצהובים מדברים על משחק של שש נק' ,  ובשכונה אפק נזרק מהאימון בשל מוטיבציית יתר .  חם בבלומפילד  ( 19:30 ,  ספ' 1 ) 

