מגאת : " כנראה שהשחקנים שלי כבר חשבו על הנבחרות "
 מאמן שאלקה כעס על הפסד קבוצתו 2:1 בנירנברג : " ביצענו טעויות קטסטרופליות ".  טוכל : " אני לא מתעסק בשיא "
 שאלקה ספגה היום  ( שבת )  הפסד נוסף ,  חמישי בשבעה משחקים ,  כשהפעם זה היה 2:1 לנירנברג .  ההפסד הזה הגיע לאחר שהכחולים של פליקס מגאת ,  שפתחו את העונה בצורה קטסטרופלית ,  לא הפסידו בשני משחקי הליגה האחרונים והשיגו ניצחון 0:2 במהלך השבוע על בנפיקה בליגת האלופות .  
פליקס מגאת היה מאוכזב מאוד מההפסד . " אני מאוד לא מרוצה ממה שהקבוצה שלי הראתה פה ",  אמר הגרמני , " מה שהקבוצה הראתה היום בא בניגוד גמור למשחק מול בנפיקה בליגת האלופות .  השקענו הרבה באותו המשחק וזה התנקם בנו היום .  המחצית השנייה הוכרעה בגלל הכרטיס האדום שספגנו .  בכל מקרה ,  לא ניצלנו את ההזדמנויות שלנו וביצענו טעויות קטסטרופליות .  כנראה שחלק מהשחקנים שלי כבר חשבו על משחקי הנבחרות בשבוע הבא ". 
מאמן מיינץ ,  תומאס טוכל ,  היה נלהב מהניצחון השביעי של קבוצתו ,  שהשוותה את שיא הניצחונות לפתיחת העונה בו החזיקו עד כה באיירן מינכן ב-1995/6 וקייזרסלאוטרן ב-2001/2 . " במחצית הראשונה היה חסר לנו קצת ביטחון .  אפילו השער המוקדם לא הוסיף לנו ביטחון .  הופנהיים גרמו לנו הרבה בעיות .  במחצית השנייה שיחקנו הרבה יותר טוב וסיכנו את השער בלי סוף .  במהלך המשחק לא חשבתי על השיא ואפילו עכשיו אני לא מתעסק בזה יותר מדי ".  טוכל התייחס לביקורו של המאמן הלאומי ,  יואכים לב ,  ביציע ולכך שבא לצפות בלואיס הולטבי : " הבישול שלו לשער הראשון היה שווה זימון לנבחרת לבד ". 
מנגד ,  נשמע מאמן הופנהיים ,  רלף רנגניק ,  מאוכזב : " למרות שזה נשמע מוזר אחרי הפסד 4:2 ,  שיחקנו טוב מאוד בחלקים גדולים של המשחק .  עד הפנדל ,  שקבע 2:4 המשחק היה פתוח לחלוטין .  נראינו נורא כשספגנו את השערים ".  

מגאת : " כנראה שהשחקנים שלי כבר חשבו על הנבחרות "
 מאמן שאלקה כעס על הפסד קבוצתו 2:1 בנירנברג : " ביצענו טעויות קטסטרופליות ".  טוכל : " אני לא מתעסק בשיא "
 
