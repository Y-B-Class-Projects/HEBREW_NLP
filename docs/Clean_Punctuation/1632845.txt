הפועל חיפה ומכבי אחי נצרת נפרדו ב-2:2
נצרת סיימה בתשעה שחקנים ,  אבל זה לא הפריע לה להוביל 1:2  ( טוקורה וחמד )  .  טרטצקי הציל את את חיפה  ( 80 )  מהפסד מביך
אחרי 270 דקות ללא שער ,  בהפועל חיפה יכולים להיות אולי שבעי רצון רק מהחזרה למסלול ההבקעה ,  אבל ממש לא יותר מזה .  שחקניו של שלומי דורה ,  שזכה לקריאות בוז במהלך המשחק ,  שיחקו מול תשעה שחקנים בלבד של מכבי אחי נצרת ,  ובכל זאת פיגרו 2:1 .  בסופו של דבר ועם לא מעט מזל זה נגמר ב-2:2 בקרית אליעזר ,  שהביך מאוד את החיפאים ומעמיד בסימן שאלה גדול את העונה שלהם .
 מכבי אחי נצרת ,  שספגה הכי הרבה שערים העונה ולא ניצחה מאז אמצע אוקטובר ,  המשיכה לאבד נקודות במאבקה על ההישארות ,  אבל הצליחה להפתיע אפילו את עצמה .  אחרי שמוחמד עמרייה ומארק גורמן יצאו מהמשחק ,  שתי בעיטות חופשיות של איסמעיל עאמר מצאו ראשים של מייקל טוקורה ותומר חמד ,  שהיממו את חיפה .  אלא שלאדומים יש את אייל טרטצקי ,  שקיבל בישול מערן לוי  ( שכבש בעצמו את שער היתרון )  ,  וזה הציל את חיפה .
 דקה 6 - גול !  חי בן לולו פרץ על הקו הימני והכניס כדור למרכז הרחבה .  הכדור עבר בין מספר שחקנים עד שהגיע לערן לוי ,  שמקרוב בעט פנימה וקבע 0:1 להפועל חיפה .
 דקה 28- כדור הוגבה מצד שמאל לכיוון הרחבה של חיפה .  יניב לוזון ,  שהמתין לכדור ,  בעט בחצי מספרת ,  אך הכדור שלו יצא החוצה .
 דקה 32 - ערן לוי פרץ ומסר לירו בלו במרכז הרחבה ,  שמצא את עצמו לבד מול השער ,  אבל בעט מעל המשקוף של מאייבי .
 דקה 34 - ערן לוי שלח את ירו בלו לכיוון הרחבה ,  בלו שעקף את מארק גורמן כבר כמעט הגיע לשער ,  אבל גורמן הכשיל אותו על מפתן הרחבה והורחק .  נצרת בעשרה שחקנים .
 דקה 37 - גול !  כדור חופשי של איסמעיל עאמר הגיע לראש של מייקל טוקורה ,  שהכניע את גליל בן שנן וקבע 1:1 .
 דקה 53 - מוחמד עמרייה ביצע עבירה על אמיר אבו ניל מחוץ לרחבה וראה כרטיס צהוב שני ,  שהשאיר את נצרת רק בתשעה שחקנים .
 דקה 56 - הגבהה של יוסי דורה מצאה את ראשו של חנן ממן ,  שנגח משלושה מטרים לדשא ומאייבי הדף .
 דקה 57 - גול !  שוב כדור חופשי של איסמעיל עמאר מצא ראש של שחקן נצרת ,  הפעם תומר חמד ,  שנגח פנימה וקבע 1:2 מדהים לנצרת .
 דקה 66 - יוסי דורה החמיץ מארבעה מטרים מול שער ריק ופספס הזדמנות לעשות את השוויון .
 דקה 80 - גול !  ערן לוי הגביה כדור מימין לצד שמאל של הרחבה ,  שם פגש את הכדור אייל טרטצקי ,  שמקרוב בעט פנימה וקבע 2:2 דרמטי .
 הרכב הפועל חיפה :  גליל בן שנן ,  חי בן לולו ,  סביטי ליפנייה ,  אושרי רואש ,  אייל טרטצקי ,  יוסי דורה ,  בריאן חרסיסיץ'  ( חנן ממן 46 )  ,  רן אבוקרט  ( אחמד דיאב 65 )  ,  אמיר אבו ניל  ( עדן בן בסט 72 )  ,  ערן לוי ,  ירו בלו .
 הרכב מכבי אחי נצרת :  ז'וסלן מאייבי ,  איסמעיל עמאר ,  מארק גורמן  ( הורחק 34 )  ,  מוחמד עמרייה  ( הורחק )  ,  מאג'ד יונס ,  מייקל טוקורה ,  שלומי חנוכה ,  לוהאב כיאל  ( אחמד עאבד 87 )  ,  יניב לוזון  ( רמי דואני 40 )  ,  גיא דיין ,  תומר חמד  ( טצ'ם נ'טויה 76 )  .
 
הפועל חיפה ומכבי אחי נצרת נפרדו ב-2:2
נצרת סיימה בתשעה שחקנים ,  אבל זה לא הפריע לה להוביל 1:2  ( טוקורה וחמד )  .  טרטצקי הציל את את חיפה  ( 80 )  מהפסד מביך

