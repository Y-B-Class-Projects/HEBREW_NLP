ברנד פור יו במו"מ לשיווק המותג הפרטי ברשת טסקו 
המוצרים יוצעו במחלקות המזון הכשר ב-3,600 סניפים של הרשת הבריטית - החל מהמחצית השנייה של השנה ;  באחרונה חתמה החברה על הסכמים לשיווק מוצריה גם בבלגיה ובהולנד
 >  >  חברת ברנד פור יו ,  יצרנית  " המותג "  - המותג הפרטי של הרשתות הפרטיות - מנהלת בימים אלו משא ומתן להכנסת עשרות מוצרי  " המותג "  למחלקות הכשרות של רשת טסקו .  במידה שהמשא ומתן יתממש לכדי עסקה ,  יוכנסו כ-50 מוצרי  " המותג "  למחלקות המזון הכשר ב-3,600 סניפי טסקו ברחבי בריטניה .  המוצרים צפויים להיכנס לחנויות במחצית השנייה של 2010 ולהגדיל את מחזור המכירות של החברה בכ-10% .  מחזור המכירות של ברנד פור יו ב-2009 היה 240 מיליון שקל .  המוצרים שישווקו לבריטניה הם בין היתר דגים ,  דברי מאפה ,  שימורי פירות וירקות .  המשא ומתן מתנהל מול חברת גרינברג מבריטניה ,  שבבעלות זיוה גרינברג ,  שמתמחה בשיווק מוצרי מזון כשרים בבריטניה .  עוד נודע כי באחרונה חתמה ברנד פור יו הסכם לייצור מוצרי  " המותג "  לחברת דיסקובל מבלגיה ,  המתמחה בשיווק מוצרי מזון כשרים בבלגיה ,  לשווק מוצרים לכ-125 סופרמרקטים וחנויות מרכול בבלגיה ובהולנד ,  המתמחות במזון ישראלי ומזון כשר .  במסגרת ההסכם יימכרו מוצרי המותג בכ-75 סופרמרקטים ברשתות קורפו ,  מאץ' ודה לאג' ,  שבהן יש מחלקות למזון כשר ,  ובעוד כ-50 מכולות באזור אנטוורפן ,  בריסל ואמסטרדם ,  המתמחות במכירת מוצרי מזון ישראליים ומוצרי מזון כשרים .  בין מוצרי המזון הבולטים של  " המותג "  שישווקו בחו"ל :  פסטות ,  יין לקידוש ,  חרדל ,  מיונז ,  ביסקוויטים ,  מיצים ,  קרקרים ואטריות .  רפי שפר ,  מנכ"ל ברנד פור יו ,  ציין שבמסגרת ההסכם עם דיסקובל תרחיב החברה ב-2010 את ייצור מוצרי המותג גם לרשתות ומכולות באוסטריה ,  אוקראינה ושווייץ ,  וההערכה שעד סוף 2010 ישווקו מוצרי המותג בכ-250 נקודות מכירה באירופה .  ברנד פור יו היא בעלת המותג הפרטי  " המותג "  של הרשתות הפרטיות רמי לוי-שיווק השקמה ,  א.ב.א ויקטורי ,  מחסני להב ,  סופר דוש ,  מחסני השוק ,  ח .  כהן נתיבות וסופר אלפא .  החברה משווקת כ-600 מוצרים .  לדברי החברה ,  היקף היצוא שלה ב-2010 יהיה כ-7.5 מיליון שקל .
 
ברנד פור יו במו"מ לשיווק המותג הפרטי ברשת טסקו 
המוצרים יוצעו במחלקות המזון הכשר ב-3,600 סניפים של הרשת הבריטית - החל מהמחצית השנייה של השנה ;  באחרונה חתמה החברה על הסכמים לשיווק מוצריה גם בבלגיה ובהולנד

