משה רבנו בהלם : " תפילות הוסרו מספרי קודש "
 בתביעה ייצוגית בגובה 71 מיליון שקלים שהוגשה לביהמ"ש ,  נטען כי חמישה בתי הוצאה לאור הפיצו ספרי תפילה שלא כללו פרקים רבים .  הנתבעים טרם הגישו כתב הגנה
לבית המשפט המחוזי בתל אביב הוגשה היום  ( רביעי )  תביעה ייצוגית בגובה כ-71 מיליון שקל נגד חמישה בתי הוצאה לאור ,  בטענה שהפיצו ספרי תפילה מהם הושמטו תפילות רבות .
 התובעים ,  שני אחים שומרי מסורת ,  טוענים באמצעות עו"ד רם גורודיסקי ,  כי בתי ההוצאה הצהירו והתחייבו על גבי הספרים כי הם כוללים את כל התפילות של כל השנה ,  לימי חול ,  שבתות וחגים ,  וכי הסידור מביא את הטקסטים על פי הסדר הראוי ללא צורך לדפדף ממקום למקום .  אולם ,  לטענתם ,  ספרי התפילה אינם כוללים את כל התפילות ,  והתפילות עצמן אינן ערוכות לפי הסדר או שאינן במקומן .  
התובעים טוענים כי במקום שספרי התפילה יהיו ערוכים בשלמותם ,  נאלץ הקורא  " לדלג מעמוד לעמוד ,  הלוך וחזור ,  על פני עשרות עמודים ,  כאילו היו הסידור ו/או המחזור סוג של סיפור הרפתקאות עם הפניות עמודים או תרגיל בהתמצאות ".  
עוד נטען בעתירה ,  שהדפדופים הללו מסיחים את דעתו של המתפלל ופוגעים בריכוז שלו . " חסרונות אלה מתעצמים אצל המתפלל במניין - אז הוא נדרש לעקוב אחר 'שליח ציבור' ולהתאים את עצמו לקצב התפילה של הכלל .  במקרים מסוימים ,  הדפדופים עלולים לגרום לכך שהמתפלל לא יספיק כלל להתפלל קטעים מסוימים מתוך התפילה ".  
התובעים טוענים כי מדובר בהטעיה של ציבור המתפללים וכי השמטת התפילות מהוות פגם המפחית באופן משמעותי מערכם של הספרים .  לדבריהם ,  לו ידעו כי ההצהרות הכלולות במחזורים ובסידורים אינן אמת ,  הם לא היו מוכנים לשלם עבורם את המחיר ששילמו .  על פי התביעה ,  הנזק שנגרם לקבוצת המתפללים שרכשו ספרי תפילה בשבע השנים האחרונות עומד על 71 מיליון שקל .
 טרם הוגש כתב הגנה .
 
משה רבנו בהלם : " תפילות הוסרו מספרי קודש "
 בתביעה ייצוגית בגובה 71 מיליון שקלים שהוגשה לביהמ"ש ,  נטען כי חמישה בתי הוצאה לאור הפיצו ספרי תפילה שלא כללו פרקים רבים .  הנתבעים טרם הגישו כתב הגנה

