הורשע הנאשם ברצח עורכת הדין ענת פלינר
ארבע שנים לאחר שעורכת הדין ענת פלינר נרצחה בפתח ביתה ברמת השרון ,  הרשיע בית המשפט את הנאשם ,  שהיה בן 15 בעת ביצוע המעשה .  בית המשפט דחה את טענות פרקליטיו של הנאשם ,  לפיהן הוא לוקה בשכלו .  משפחת פלינר : " הוא גזל מענת בין 35 ל-40 שנה ,  את זה הוא צריך להחזיר "
  ( צילום :  קובי אליהו ,  עריכת וידאו :  יאיר דניאל ,  קריינות :  אביב אברמוביץ' ) 
בית המשפט המחוזי בתל אביב הרשיע הוקר  ( שלישי )  את ת' ,  צעיר בן 19 ,  ברצח עורכת הדין ענת פלינר לפני ארבע שנים וחצי בפתח ביתה ברמת השרון .  ת' היה קטין בעת ביצוע העבירה ולכן שמו נאסר לפרסום .  
במהלך המשפט הודה הנאשם בביצוע ניסיון השוד ,  אולם טען כי הוא לוקה בשכלו וסובל מבעיות נפשיות ולכן לא יכול היה לדבריו להימנע מלדקור אותה .  הוא נשלח לוועדת אבחון שקבעה כי הוא אכן סובל מהפרעות שונות ,  אולם כי איננו סובל מליקוי שכלי .  השופטים התייחסו בהכרעת הדין לנושא הפיגור השכלי לכאורה ,  וקבעו כי הנאשם  " אינו סובל מפיגור ולכן היה מסוגל להימנע מביצוע העבירה .  מכיוון שכך ,  הוא אינו חוסה תחת הסייג לאחריות פלילית והורשע ברצח ובניסיון שוד ".  
" אנחנו מרוצים וממתינים לשלב הבא שהוא לא פחות חשוב ",  כך אמר בעלה לשעבר של ענת ,  עמי פלינר ,  לאחר הקראת הכרעת הדין . " הוא גזל מענת בין 35 ל-40 שנה ,  את זה הוא צריך להחזיר .  הוא צריך לקבל לפחות מאסר עולם ".  לימור אהרון ,  אחותה של פלינר אמרה כי  " המשפחה שמחה שהצדק יצא לאור .  אנחנו מקווים שהענישה תהיה בהתאם לחומרת המעשה ושהוא יישב לפחות את מספר השנים שנטל מענת ". 
התובעת במשפט ,  עורכת הדין דפנה וכניש מפרקליטות מחוז המרכז אמרה שבכוונתה לבקש מבית המשפט שיטיל על המורשע מאסר עולם .  עו"ד ד"ר דנה פוגץ' מהקריה האקדמית אונו שייצגה את המשפחה אמרה כי  " אין מניעה לגזור על הנער מאסר עולם .  אנחנו בטוחים כי זה מה שיקרה ". 
פרקליטיו של הנער ,  עורכי הדין משה ושירה מרוז אמרו לאחר הדיון שהם סבורים כי בית המשפט טעה בהחלטתו . " בן אדם שלא יודע לשרוך את נעליו או לכפתר את חולצתו הוא מפגר ,  הוא לא התכוון לרצוח אלא נבהל ",  אמרו , " נבקש מבית המשפט להקל בעונשו בשל הנסיבות האישיות שלו ". 
בכתב האישום שהוגש נגד הנער ,  נטען כי באפריל 2006 החליט לבצע שוד באחד הבתים ברמת השרון ,  סמוך למקום מגוריו .  בשעה 21:00 הוא נטל זוג כפפות שחורות וסכין קומנדו שהיה שייך לאביו ,  יצא מביתו והלך לאורך אחד הרחובות .
 כאשר הגיע לבית משפחת פלינר ניגש לדלת הכניסה ודפק עליה .  פלינר שאלה מי זה ,  והוא השיב : " אני שכן ".  כאשר היא פתחה לו את הדלת ציווה עליה הנער לתת לו את כספה ולאחר מכן שלף את הסכין ודקר אותה פעמיים בבטנה ונמלט מהמקום כשהוא משאיר את נדן הסכין ליד הבית וזורק את הסכין והכפפות לפח האשפה .
 עורכת הדין בת ה-42 נפצעה באורח קשה לאחר שנדקרה .  ילדיה ,  ששהו בית באותו הזמן הזעיקו את צוותי מד"א שפינו את עורכת הדין לבית החולים שם נקבה מותה .  במשך כשנתיים לא הצליחה המשטרה למצוא קצה חוט שיוביל לפענוח הפרשה .  התפנית המפתיעה התרחשה במקרה לפני שנתיים וחצי .  
הנער הנאשם ברצח נעצר לאחר שניסה לגנוב אופנוע ובדיקת דנ"א והתאמת תביעות אצבע קשרו אותו לרצח המזעזע .  במהלך חקירתו אמר לשוטרים : " אני מרגיש הקלה ומזל שתפסתם אותי ,  כי נראה לי שהייתי עושה את זה עוד פעם ". 

הורשע הנאשם ברצח עורכת הדין ענת פלינר
ארבע שנים לאחר שעורכת הדין ענת פלינר נרצחה בפתח ביתה ברמת השרון ,  הרשיע בית המשפט את הנאשם ,  שהיה בן 15 בעת ביצוע המעשה .  בית המשפט דחה את טענות פרקליטיו של הנאשם ,  לפיהן הוא לוקה בשכלו .  משפחת פלינר : " הוא גזל מענת בין 35 ל-40 שנה ,  את זה הוא צריך להחזיר "
 
