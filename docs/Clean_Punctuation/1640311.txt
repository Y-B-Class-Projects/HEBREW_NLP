בני סכנין ניצחה 0:1 את הפועל עכו
שער של לירן כהן  ( 60 )  סידר לשחקניו של מרקו בלבול ניצחון שלישי ברציפות וסיבך עוד יותר את האחרונה בטבלה המידרדרת
רק לפני מספר שבועות מצבה של בני סכנין היה עגום ,  נואש וכל מילה יכולה להתאים לתאר את מה שעבר על הקבוצה בתקופת ערן קוליק .  אלא שמאז לא מעט השתנה אצל מרקו בלבול ,  שנכנס לתפקיד וצירף לעצמו הערב  ( שבת )  ניצחון 0:1 חשוב ושלישי ברציפות ,  שמשפר את סיכוייה של הקבוצה אולי לחשוב על פלייאוף עליון .  סכנין קיפצה אל המקום התשיעי ,  ואם תמשיך ביכולת הזו ,  אין ספק שהיא תוכל לחלום על מעבר לפלייאוף האמצעי ,  כשהפעם מי שדאג להעניק את הניצחון היה לירן כהן המחליף ,  שכבש את שער הניצחון בדקה ה-60 בנגיעה הראשונה שלו בכדור .
 בהפועל עכו המצב לא יכול היה להיות עגום יותר .  רק לפני מספר שבועות דיבר ירון הוכנבוים על כך שהוא מרוצה מאוד מהשחקנים שלו ולכן לא מתכנן שינויים נרחבים בחלון ההעברות .  התיקו נגד הפועל תל אביב אולי טשטש את השחקנים ,  שממשיכים במפולת ,  סוגרים את טבלת ליגת העל ומגלים בעיקר נאיביות דווקא במשחקים החשובים שלהם בתחתית .  אם זה יימשך כך ,  מי שסומנה כהפתעת העונה הנחמדה ,  תחזור מהר מאוד למקום שממנו היא באה ואת המפולת היא תנסה לעצור בשבוע הבא נגד הפועל פתח תקוה .
 דקה 5 - ג'קו ערפאת קיבל כדור בתוך הרחבה ובעט כדור שפגע באחד משחקני עכו ,  שינה כיוון ושפשף את הקורה השמאלית של דודו גורש .
 דקה 14 - אחמד קאסום חדר לרחבה ,  העביר כדור רוחב שכבר עבר את גורש ,  אך לפני שערפאת דחק את הכדור פנימה הגיע דודי פדלון ,  והרחיק את הכדור .
 דקה 52 - פטי יא יא הצליח לנגוח כדור חופשי של סכנין מלב הרחבה ,  אך הכדור עבר מעל למשקופו של גורש .
 דקה 60 - גול !  ערפאת נשלח על הקו השמאלי ,  השתלט על הכדור ופרץ לכיוון הרחבה ,  שם העביר רוחב ללירן כהן המחליף ,  שבנגיעתו הראשונה בכדור הכניע את גורש מקרוב וקבע 0:1 לבני סכנין .
 דקה 63 - הכשלה ברחבה של ליאור ראובן על חאמד גנאים הביאה לבעיטת עונשין מ-11 מטר .  חאלד חלאיילה בעט לצד ימין ,  אבל גורש עצר היטב .
 דקה 85 - עומרי אלמקייס המחליף פגע בלירן כהן בצורה קשה וספג כרטיס אדום שהותיר את הפועל עכו בעשרה שחקנים .
 דקה 93 - לירן כהן מצא את עצמו לבד על קו הרחבה של עכו ,  אך בעט קרוב מאוד לקורה של גורש .
 הרכב בני סכנין :  מאיר כהן ,  עלא אבו סלאח ,  פטי יא יא ,  טל חן ,  מהראן אבו ריא ,  נסטייה צ'ה  ( עבאס סואן 73 )  ,  חיים בנון ,  חאלד חלאיילה  ( קאדו 82 )  ,  חאמד גנאים ,  אחמד קאסום  ( לירן כהן 55 )  ,  ג'קו ערפאת .
 הרכב הפועל עכו :  דודו גורש ,  ליאור ראובן ,  גבע ברקאי ,  רון בן נחום ,  דודי פדלון  ( אובודו אוקוצ'ה 65 )  ,  ליעד אלמליח ,  ג'וני טננבאום  ( עומרי אלמקייס 72 )  ,  שחר סימנטוב ,  איברהיל עבדול ראזק ,  עמנואל אמנגואה ,  בן מרטין  ( אושרי גיטא 46 )  .
 
בני סכנין ניצחה 0:1 את הפועל עכו
שער של לירן כהן  ( 60 )  סידר לשחקניו של מרקו בלבול ניצחון שלישי ברציפות וסיבך עוד יותר את האחרונה בטבלה המידרדרת

