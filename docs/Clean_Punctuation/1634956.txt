אובמה : " נתניהו לא מבצע מחוות אמיצות "
 נשיא ארה"ב הודה בראיון לרגל שנה לכהונתו כי ממשלו העלה יותר מדי את הציפיות לגבי יכולתו להשיג שלום בין ישראל לפלסטינים ואמר כי שני הצדדים לא הביעו נכונות לבצע את המחוות הדרושות
נשיא ארה"ב ברק אובמה אמר היום  ( חמישי )  כי ממשלו העריך יתר על המידה את יכולתו לקדם את שיחות השלום בין ישראל לפלסטינים . " שני הצדדים לא מוכנים לבצע מחוות אמיצות כדי לקדם את התהליך ",  אמר הנשיא האמריקאי בראיון מיוחד שהעניק למגזין טיים לרגל שנה לכהונתו .  הראיון התפרסם היום  ( חמישי )  על רקע ביקורו של השליח האמריקאי ג'ורג' מיטשל באזור .  
אובמה אף הוסיף ואמר בראיון כי לו אנשי הממשל היו צופים מצב שכזה מוקדם יותר ,  הם לא היו מעלים את הציפיות לגבי יכולתם להביא לפתרון הסכסוך .  למרות הנמכת הציפיות ,  הנשיא האמריקאי הדגיש כי וושינגטון תמשיך לפעול למען פתרון שתי המדינות . " אני אהיה כן אתכם ,  זה פשוט מאוד קשה .  אפילו למישהו כמו ג'ורג' מיטשל שעזר להשיג שלום בצפון אירלנד .  זו אחת מהבעיות הקשות ביותר לפתרון שניתן לדמיין ",  אמר אובמה בראיון . 
" שני הצדדים גילו שהסביבה הפוליטית ,  טבע הקואליציות שלהם והמחלוקות בקרב הציבור הן כאלה שמקשות עליהם להתחיל במשא ומתן ולנהל שיחות מועילות ",  אמר הנשיא והסביר : " מהצד של אבו מאזן ,  יש לו את חמאס שמציץ מעבר לכתף ואני חושב שהתחושה הכללית בעולם הערבי היא של חוסר סבלנות לתהליך השלום ". 
אובמה התייחס גם באופן ישיר לישראל ולבעיות של ממשלת נתניהו להתקדם בתהליך : " למרות שהם הראו אחרי הרבה זמן ,  רצון לבצע כמה תיקונים במדיניות שלהם ,  עדיין קשה להם לבצע מחוות אמיצות ".  יחד עם זאת ,  הנשיא הבטיח כי הוא לא אומר נואש מתהליך השלום : " מה שנצטרך לעשות זה להמשיך לעבוד עם שני הצדדים ,  בכדי להגיע למה שנראה לי הוא הרצון העמוק ביותר של כל המעורבים  פתרון של שתי מדינות עם ביטחון לישראל וריבונות לפלסטינים ,  תוך התרכזות בפיתוח הכלכלה הפלסטינית ושיפור חייהם עבור הילדים והנכדים ". 
עדכון ראשון :  17:50

אובמה : " נתניהו לא מבצע מחוות אמיצות "
 נשיא ארה"ב הודה בראיון לרגל שנה לכהונתו כי ממשלו העלה יותר מדי את הציפיות לגבי יכולתו להשיג שלום בין ישראל לפלסטינים ואמר כי שני הצדדים לא הביעו נכונות לבצע את המחוות הדרושות

