מה עומד מאחורי פרשת המין ברשות ? 
בכירים ברשות הפלסטינית מוחים על עיתוי הפרסום בישראל של פרשות השחיתות והמין ,  בה מככב יד ימינו של אבו מאזן .  בכיר ברשות : " הפרסום נובע מאינטרסים זרים "
 ברשות הפלסטינית הביעו היום  ( רביעי )  זעם על עיתוי הפרסום של פרשת השחיתות בצמרת הרשות בכלי התקשורת הישראלים .  בכיר בפתח וברשות מסר לוואלה !  חדשות כי הממונה על המלחמה בשחיתות במודיעין הכללי ,  פהמי שבאנה ,  אשר טען בראיונות לתקשורת הישראלית כי חשף בכירים ברשות שגנבו מקופת הרשות מיליוני דולרים , " חשף את הפרשה בעיתוי לא מקרי ולא תמים בכלל ".  לטענתו ,  חשיפת הפרשה בעת הזו נועדה לפגוע במאמצים לחדש את המשא ומתן עם ישראל .
 שבאנה ,  תושב מזרח ירושלים ,  חשף השבוע מסמכים ,  תמונות וצילומים שמהם עולה כי בכירים ברשות שלשלו לכיסם מיליוני דולרים מכספים שנתרמו לרשות ממדינות אירופה .  בנוסף הוצגה קלטת וידאו שבה נראה ראש לשכתו אבו מאזן ,  רפיק אל-חוסייני ,  כשהוא מקיים  " ראיון עבודה "  בחדר המיטות עם מזכירה מיועדת .  שבאנה טען כי נאלץ לעזוב את עבודתו לאחר שחשף פרשת מין בצמרת הרשות .  בנוסף ,  איים על אבו מאזן ודרש ממנו לפטר את אל-חוסייני אחרת יחשוף פרשות שחיתות נוספות שיזעזעו ,  לדבריו ,  את הרשות .
 הבכיר הפלסטיני ,  שביקש להישאר בעילום שם ,  מסר לוואלה !  חדשות עוד כי הפרשה ,  כפי שהוצגה בתקשורת , " מוגזמת ומנופחת ".  לטענתו , " הכספים מהמדינות התורמות נמצאים תחת פיקוח נוקשה והדוק מאד של הרשות הפלסטינית ושל המדינות עצמן ואף אחד לא יכול למשוך כמה מיליונים בכזו קלות ,  כפי שנטען .  הרי אפילו המדינות התורמות משבחות את ההתנהלות השקופה של הרשות ".  הבכיר מודה כי  " קיימת שחיתות ברשות ",  אולם  " לא בהיקפים שדובר עליהם בתקשורת הישראלית ".  
" אני סבור כי למי שחשף את הפרשה  ( שבאנה  נ.י )  יש אינטרסים משלו ואינני יודע מה הם ",  הוסיף הבכיר . " אין ספק שהוא רוצה להדיח את אבו מאזן בדיוק כשאנחנו בחיפוש אחר דרך להתניע את המשא ומתן עם ישראל ,  בדיוק כשיש מאמץ רב מצד האמריקאים לחדש את המשא ומתן .  אותו אדם רוצה לפגוע בשמה הטוב של הרשות הפלסטינית ולהציג אותה כמושחתת .  זו לדעתי המטרה ". 
בנושא קלטת המין שבה הוצג ראש לשכתו של אבו מאזן ,  רפיק אל-חוסייני ,  במצב אינטימי עם מזכירתו ,  אמר הבכיר : " אולי לאל-חוסייני היה קשר רומנטי כלשהו ,  אבל זה עניין שולי .  אינני יודע אם אבו מאזן יפטר את אל-חוסייני ,  הרי לא מדובר בפרשה חדשה  ( הקלטת צולמה לפני כשנה וחצי והוצגה לאבו מאזן ,  שבחר לא לפטר את יד ימינו  נ.י ) .מדובר לדעתי במזימה - הם תפרו לאל-חוסייני מלכודת כדי להפילו .  זו הסיבה שאבו מאזן לא רצה גם אז לפטר אותו ". 

מה עומד מאחורי פרשת המין ברשות ? 
בכירים ברשות הפלסטינית מוחים על עיתוי הפרסום בישראל של פרשות השחיתות והמין ,  בה מככב יד ימינו של אבו מאזן .  בכיר ברשות : " הפרסום נובע מאינטרסים זרים "
 
