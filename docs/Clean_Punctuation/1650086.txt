מאביב גפן ועד אסתי גינזבורג :  הידוענים  " פולשים "  לשכונת היוקרה בצהלה
בין עצי האורן מקיימת צהלה את שגרתה העשירה והמנותקת ■ השכונה שיועדה בעבר לאנשי צבא ,  היא היום היקרה בארץ ועל המגרשים המעטים בה למכירה שומעים מפה לאוזן ■ לא פלא שעכשיו גם סלבריטאים סימנו אותה ■ הם יכולים ליהנות מהפסטורליה הכפרית ,  וכשהביז מח
די יום ,  לפעמים אפילו פעמיים ביום ,  פוקד אביב גפן את קפה אוקה במרכז המסחרי של שכונת צהלה .  מספרים שם שגפן ,  למרות שעבר כעשור מאז נחשב כוכב בועט ,  מחזיק עדיין במניירות של רוק סטאר .  הוא לא תמיד משלם ,  ואחת לכמה חודשים מתעדכן בגובה החוב ומגיש לבעלים צ'ק פתוח .  בנוסף ,  הוא נוהג להופיע לפעמים באוקה בלבוש שמזכיר את הופעותיו הפומפוזיות מהניינטיז . " היו כמה פעמים שאביב הגיע לפה בלי חולצה על קורקינט ,  וזה כי הוא מרגיש פה הכי בבית ",  אומר אריק קדוש  ( 35 )  ,  הבעלים של האוקה.למרות הפמיליאריות שגפן מרשה לעצמו בסביבתו היומיומית ,  לעתים עד כדי טופלס ,  צלמי הפפראצי לא עטים עליו שם . " לפעמים הם באים קצת בשישי בצהריים אבל בקטנה ",  מספר קדוש , " כמה פעמים כבר פנו אלי צלמים והציעו שיכתבו את שם הקפה ויעשו לי פרסומת אם אתקשר אליהם כשיושבים אצלי מפורסמים .  אבל עשיתי את החישוב שלי והגעתי למסקנה שלא שווה לי לפגוע בלקוחות שלי בשביל פרסום כזה ,  העדפתי לשמור על הפרטיות שלהם .  אני לא רוצה להרוס לאביב ,  למשל ,  את התחושה הביתית של לשתות אצלי קפה של בוקר .  יצא לי פעם לראות איך הוא מתכווץ בכיסא ומסתיר את הילד ברגע שהם מגיעים ". קדוש מספר שגם אסתי גינזבורג ,  שגרה בבית הוריה בצהלה עד ממש לאחרונה ,  נוהגת לפקוד את הקפה , " לרוב עם חברות מהשכונה ".  שירה מרגלית ,  סמנכ"לית תוכן ברשת ובתו של דן מרגלית ,  תושב השכונה אף הוא ,  מגיעה כמעט אחת ליום ,  יעל פוליאקוב התחילה להגיע לאחרונה וגם גדי סוקניק ,  ציון ברוך ודנה פרידר הם קבועים בדרגות משתנות .  מטריית האנונימיות שמספק להם הבעלים קדוש היא אחד המאפיינים המרכזיים של צהלה .  זה חלק מהקוד הפנימי של השכונה ,  שמקדשת פרופיל נמוך ואי עשיית עניין .  קוד שמשתלב היטב עם רצון הסלבריטאים שפלשו אליה.ככלל ,  יותר ויותר מהם עוברים לאחרונה לשכונות עבר הירקון ,  ובראש הרשימה - מעל רמת אביב ג' ,  אפקה ,  רמת החי"ל ,  כוכב הצפון ושיכון דן - ניצבת צהלה .  הלוקיישן של העשירים והמצליחנים ,  היפים והאמיצים .  הם עוברים בהדרגה לווילות המרווחות ב"אווירה הכפרית "  שמציעה השכונה . " אווירה כפרית "  בשפתם משמעה - הרחק מהרחוב ההומה ,  מהאנשים ,  מהבקשות לחתימות ומהפפראצים .  מהמון האדם הזה .  צהלה משתלבת היטב גם עם המגמה השנייה שניכרת באחרונה בדפוסיהם :  בניגוד ללפני כמה שנים ,  אז מגניבולת תל אביבית של סלבריטאי מקומי התבטאה נדל"נית בלופט במרכז העיר או בדירה משופצת בנוה צדק ,  כיום צורת המגורים הנחשקת ביותר על ידי אותו הטייפמקאסט היא  " הווילה ". ניתן לראות ביטוי למגמה הזו גם בתכנים הטלוויזיוניים עצמם :  כך למשל ב"מסודרים "  וב"הכל דבש "  - שתיים מהסדרות היותר מוצלחות שנראו כאן - הוצגו חיי נהנתנות של צעירים בדרגות עושר שונות כשבמרכזם וילה גדולה ורבת אטרקציות בשכונה פרברית .  במקרה של  " הכל דבש "  האוטוביוגרפית הרי ברור שהשכונה היא צהלה והבית הוא בית משפחת פוליאקוב .  במקרה של  " מסודרים ",  אפשר רק לנחש.כך או כך ,  מה גורם לאנשים צעירים ברוחם ובגילם כמו פוליאקוב ,  גפן ,  אורי גוטליב  ( שעבר לשכונה באוגוסט האחרון )  לרצות לגור בשכונה בורגנית ,  מבוגרת ,  שבעה ובעלת אוריינטציה צבאית כמו צהלה ?   " המגורים בצהלה פתחו לי את כל הצ'אקרות ",  מסביר גוטליב , " אני הולך ברגל לעבודה ,  ויש לי את שני עצי האורן הכי גדולים בשכונה .  השכונה קרובה לבלגן אבל עדיין שקטה ,  והאיזון בין השקט להמולה של העיר חשוב לי .  אני יכול לחזור הביתה די מהר ממצב כאוטי למצב נעים .  לא ידעתי שצהלה פופולרית בקרב אנשי טלוויזיה כשעברתי לפה .  היום אני יודע שזו שכונה מגניבה ,  ובהחלט יכול להבין את הטרנד .  בהתחלה התביישתי להגיד בפני אנשים קולים ומגניבים שאני גר פה כי הרגשתי שזה עושה אותי וואנאבי או שחצן ,  אבל היום אני אומר את זה בגאווה ,  כי סבבה לגור בצהלה ". ישיבת מטכ"ל במכולתאת מה שבמידה רבה הופך את צהלה למקום בעל האופי המסוים שהוא ,  מתאר אחד ממעצבי הדמוגרפיה שלה ,  רפי קלינה  ( 53 )  ,  המתווך הבכיר בשכונה שגם נולד בה : " תבין ,  צהלה זו קליקה חברתית ועסקית שמשתדלת לסגור עניינים נדל"ניים בינה לבין עצמה .  יש לכל מגרש בצהלה רשימת המתנה ארוכה של שנים ,  בין השאר כי המגרשים הטובים באמת נמכרים מאדם לאדם באופן פרטי ,  ולפעמים גם בלי מתווך .  לכל אחד יש את הדרישות שלו ,  בין אם הוא איש עסקים או פוליטיקאי או סלבריטאי מהטלוויזיה ,  והדיירים סומכים עלי שאמצא רוכשים שיתאימו לאוכלוסייה של השכונה ". השילוב בין הביקוש העצום למגורים בצהלה עם העובדה שאין לה לאן להתרחב - האדמות במקום הן פרטיות ,  עניין יוצא דופן בתל אביב שנובע מהנסיבות שבהן הוקמה  הפכה אותה לשכונה היקרה בתל אביב ,  ובארץ בכלל .  ספק אם זה העתיד שחזו לה מקימיה .  מדובר במי שניצלו במ1950 יוזמה ממשלתית :  להקים שכונה שתאכלס אנשי צבא וכוחות הביטחון .  לטובת העניין הוקצה שטח ששימש לפני כן בסיס טירונים ואנשי הצבא שהקימו בו את בתיהם נבחרו בהגרלה .  אלה היו בתים צמודי קרקע ,  פשוטים יחסית ,  בעלי קומה אחת בלבד מכוסה גג רעפים וגינה סביבה .  אנשי הצבא שגרו בשכונה במרוצת השנים הם למשל יצחק רבין ,  אריק שרון ,  משה דיין ,  יגאל ידין ,  חיים לסקוב ,  עוזי נרקיס ויקותיאל  ( קותי )  אדם.בראש השכונה - שבהתחלה נקראה  " שיכון צבא קבע ליד הדר יוסף ";  את השם  " צהלה "  העלה מאוחר יותר יגאל ידין - מונתה לעמוד אגודה שיתופית שחכרה בשם התושבים את הקרקעות ,  כשהדיירים הפכו לחוכרי משנה של האגודה .  בשנת 1964 ניתנה לתושבים הזכות לרכוש את המגרשים מידי האגודה .  האגודה השיתופית הזו מנהלת את צהלה עד היום ,  כשתושבי השכונה משלמים מסי חבר ובוחרים מתוכה ועד .  עיקר התקציב של האגודה מגיע מחכירת החנויות במרכז המסחרי שבבעלותה ,  שמצדן מתלוננות על שכר דירה גבוה ושלל קפריזות מצד חברי הוועד . " ככה זה כשכולם שם עורכי דין ",  מתלונן אחד מבעלי העסקים במרכז המסחרי.מתוך 11 חברי הוועד ,  רק שניים הם תושבי צהלה ותיקים - עדות לשינוי שעברה השכונה במשך השנים ,  ובעשור האחרון ביתר שאת .  תושבים חדשים רבים ,  המכונים על ידי הוותיקים בלגלוג  " נובורישים ",  נכנסו לשכונה ,  וברוב המקרים גם הרסו את הבתים המקוריים ובנו חדשים  ( בדומה אגב ללא מעט  " בניםמשל "  תושבים ותיקים )  .  היום ,  מעריך קלינה ,  יש בצהלה  " 80% תושבים חדשים ;  50-40 בתים ישנים של אנשים מעל גיל 80 ;  ואולי 15 בתים של משפחות של אנשים שגדלו פה ,  עזבו וחזרו .  היום העירייה מתירה לבנות בצהלה בנייה גבוהה יותר מהבתים המקוריים ,  שהיו של קומה אחת בלבד .  יש גם אישורים לבנות מרתפים גדולים ,  אבל מצד שני יש הגבלה גדולה של אחוזי הבנייה לעומת שאר העיר ,  הבדל של כמ20 אחוז בערך לרעת צהלה ". זו הסיבה שבעטייה בתיהם של מיליונרים רבים הגרים בצהלה נחשבים קטנים ביחס לעושרם ,  דיסוננטיים ממש ,  בוודאי לעומת ארמונות שיכולים לאפשר לעצמם תושבי רמת השרון ,  הרצליה וכפר שמריהו .  בימים אלה תושבי השכונה ,  שמחזיקים במעמד ובכוח פוליטי לא מבוטל ,  מנסים לשנות את מציאות אחוזי הבנייה הקמצנית מול העירייה .  עד שזה יקרה ,  המחירים בשמים .  רק דן מרגלית מפנק בטיפיםמרכז העצבים של צהלה ,  שכונה קטנה בסופו של יום ,  הוא המרכז המסחרי ברחוב צה"ל - הרחוב הראשי של השכונה .  יש בו סניף דואר ,  בנק ,  סופר ,  מספרה ,  מכון קוסמטיקה ,  חנות צעצועים ואת בית הקפה אוקה שעומד במרכז הרחבה המוקפת מדשאות ועצים .  שעות הבוקר באוקה באחד מימות השבוע שעבר הציג לראווה חתך שלם של תושבי צהלה לסוגיהם :  צמדי נשים מטופחות בסוף שנות המ30 לחייהן יושבות סביב שולחנות ומרכלות יחד על הבוקר .  במרחק כמה מטרים מהם יושבים כשבעה זקנים ,  מוותיקי השכונה ,  שותים קפה בשמש המפתיעה של פברואר ,  וסביב שולחן נוסף יושבים שני ערסים בני 30 פלוס עם שעונים נוצצים .  הם דוגמה חיה למי שמכונים בצהלה  " הנובורישים ",  כינוי שנורה לעברם בלעג מסוים מצד הוותיקים , " הצהלונים ". המתח הזה ,  בין הצהלונים - אותם בני משפחות שגרות בשכונה עשרות שנים - לבין המתעשרים החדשים שכבר הפכו לרוב ,  מבעבע בכל פינה בשכונה המוריקה הזו . " צהלה שונה משאר שכונות הצפון ,  נגיד רמת אביב ג' ,  בזה שפחות נובורישים הצליחו לחדור אליה ",  מספרת עטרה ישראלי ,  בעלת משרד ליחסי ציבור בשכונה ותושבת צהלה בעצמה , " יש בצהלה משהו מהאליטיזם של פעם כי עשירי צהלה הם עשירים אמיתיים ,  לא נובורישים צעקניים ". הנובורישים הם  " זוגות של צעירים יותר שעשו כסף בזכות ג'ובים טובים ,  הרבה בהייטק ,  ולא עשירים בזכות ייחוס משפחתי ",  מסבירה מתווכת דירות שעובדת בשכונה .  אריק קדוש מהקפה ,  שמתגורר בכלל ביבנה ,  מספר איך נראה המתח מנקודת מבטו . " קל להבדיל מי בן צהלה מקורי שנולד לתוך העושר ,  ומי נובוריש שהתעשר לאחרונה .  בני צהלה המקוריים לא רואים צורך להבליט את העושר שלהם ,  הם יותר בנונשלנט ,  ולעומתם המתעשרים החדשים נוסעים במכוניות גדולות ,  מרכיבים משקפי שמש יקרים ומותגים שמושכים מבטים ,  מרגישים צורך להשוויץ עם הכסף שלהם .  מה משותף בכל זאת ?  בוא נאמר שאף אחד פה ,  למרות עושרו ,  לא משאיר טיפים יוצאי דופן ,  ורבים אפילו מחשבים עשרה אחוזים בדיוק ". אגב ,  לא רק בקפה מתלוננים על גובה הטיפים של תושבי צהלה . " העשירים פה קמצנים ,  עזוב אותך ",  אומר בייאוש קל יובל ,  שליח של סניף פיצה האט המקומי , " אני מקבל יותר טיפים בנוה שרת לעומת צהלה .  היחיד שמפנק זה דן מרגלית ,  שתמיד נותן 25 שקל ,  לא משנה מה ".  טיפים או לא טיפים ,  נראה שהרצון של ותיקי צהלה למנוע את כניסתם של הנובורישים לשכונה זה בדיוק מה שהופך אותה ליעד מבוקש יותר בעיני המתעשרים החדשים ביחס לשכונות אחרות בצפון העיר .  גראוצ'ו מרקס ידע על מה הוא מדבר כשביקש להצטרף רק למועדונים שלא יסכימו לקבל אותו.לבידול בין שתי האוכלוסיות נוסף עם הזמן גם מאפיין גיאוגרפי .  הנובורישים התפשטו לגני צהלה ורמות צהלה - שתי תת שכונות שמרחיבות את צהלה המקורית מדרומו ומצפונו של רחוב צה"ל .  הנקודה במרחב שמבחינת הצהלונים המקוריים מבדילה בין צהלה האמיתית לגרורותיה המתיימרות היא הכיכר שבצומת הרחובות צה"ל והמצביאים ,  שם גם מתנוסס בגאווה שלט אבן עם שם השכונה . " מי שגר לפני הכיכר הזה לא נחשב צהלוני אמיתי בעיני הוותיקים .  זה הבדל סטטוס ענק ",  מסביר קדוש .  מתווך אחר שעובד בשכונה מבהיר שגני צהלה ,  כמו גם רמות צהלה ,  הם פשוט לא הדבר האמיתי : " זה לא צהלה .  רמת צהלה קצת יותר שווה מגני צהלה ,  אבל שתיהן זה לא הדבר האמיתי .  יש שם קוטג'ים חמודים לתחילת הדרך ,  לא יותר מזה ".  רק לסבר את האוזן ,  באותם  " קוטג'ים לתחילת הדרך "  גר ,  בין השאר ,  ראש העיר רון חולדאי ,  והמחיר למגרש של כמ180 מטר שם הוא כמ3.3 מיליון שקל.הילד שלי רוצה לקנות אותךהאוכלוסייה העשירה בצהלה ,  בין אם מכסף ישן ובין אם מחדש ,  מצמיחה דור של בני נוער המאיים לקרוס תחת משקל המותגים .  בתיכון עירוני י"ד - שממוקם אמנם בשיכון דן אבל הולכים אליו ילדי צהלה - ניתן לזהות  " צהלוניות טיפוסיות עם תיקים של פראדה במ1,000 יורו ובגדים של אמבר קומבי אנד פינץ' ",  כפי שמספרת טל רוזנטל ,  תלמידת י"ב ותושבת השכונה .  עוד רוזנטל מספרת שהנוער בצהלה לא מתפתה להעביר את מרכז הכובד של פעילות שעות הפנאי שלו אל מחוץ לשכונה ,  גם לא לעבר השני של הירקון .  אם הם כבר יוצאים מגבולותיה זה לרוב למסעדות ברמת החי"ל הסמוכה .  את הרוב הקניות עושות הצהלוניות בקניון רמת אביב או בחו"ל ,  ו"לא ממש תראה חבר'ה מצהלה מסתובבים בסנטר או בקינג ג'ורג' במהלך השבוע ",  היא אומרת .  הזיקה הצבאית של צהלה כנראה מחלחלת לנוער המקומי ,  ורוזנטל מספרת שהאווירה השלטת בשכונה היא של התלהבות מהגיוס ,  שלא כמו בכמה מתיכוני מרכז העיר . " יש פה אחוזי גיוס גבוהים יחסית לתל אביב ",  היא טוענת , " ובבית הספר כל הזמן דוחפים לנו את זה .  מי שלא מתגייס בצהלה הוא כמעט מוקצה ,  זה ממש לא מקובל ,  אבל זה לא כאילו כולם הולכים לסיירת מטכ"ל ,  אתה יודע ". אריק קדוש מהאוקה מספר איזה מין בני נוער הוא פוגש ביומיום בצהלה . " יש פה הרבה חוצפנים לא קטנים עם פה מלוכלך ",  הוא אומר , " אבל מצד שני יש גם לא מעט ילדים טובים מאוד שהולכים לצופים ועושים מכירות עבור צדקה וכל מיני דברים כאלה .  עבדו אצלי בקפה לא מעט מילדי צהלה ,  שעל הרבה מהם אפשר היה לראות שהם לא באמת צריכים את הכסף .  למרות זאת ,  הם עדיין באים למלצר אצלי ,  והיו לי כבר כאלה שבאו לעבודה עם ב.מ.וו סדרה 5 ונעליים בשווי 1,000 שקל ". חיים בצהלה ,  עובדים בשדרהובין הצהלונים האמיתיים לנובורישים מתמקמים בימים אלה יותר ויותר סלבס .  דומה שהם מחזיקים אצלם את שני הקצוות :  מצד אחד מתעשרים חדשים שבאו להתגורר בשכונה ,  אבל מצד שני ,  בעלי אפיל  " מכובד ".  נשאלת השאלה האם ההיסטריה שהם נוטים לרכז סביבם תרעיש את השכונה השקטה - סיוטו של כל צהלוני בורגני .  נכון לכרגע ,  זה לא המצב . " בסופו של דבר הפפראצים לא מגיעים לצהלה כמעט כי השכונה הזו לא מצטלמת מעניין ",  אומרת קרן נתנזון ,  כתבת הרכילות של ynet , " משפחתיות פרברית כזו מצטלמת לא משהו ,  זו האמת ,  ואף אחד לא מתעניין בפריימים של אסתי גינזבורג יוצאת מהבית של ההורים שלה בשכונת מגורים כזו או עושה ג'וגינג .  יש משהו הרבה פחות סקסי לפפראצי בצהלה לעומת רוטשילד ואזור מרכז תל אביב ,  וזה משרת את הסלבריטאים ." האם אסתי גינזבורג ,  פוליאקוב ,  ציון ברוך ואורי גוטליב  ( נתנזון כבר קראה להם באייטמים שונים שלה  " חבורת צהלה ";  ע"מ ,  נ"א )  יושבים יחד לא רק בבראסרי ,  שם צילמנו אותם למynet ,  אלא גם בקפה בצהלה ?  אין לנו ממש מושג ,  כי זה אזור כמעט נטול פפראצי .  מפורסמים עוברים לצהלה כי רוצים את הבחירה מתי להיכנס לכל הבלגן והרעש של רוטשילד ומתי לא .  נוח להם שלא כל ירידה למכולת או ביקור רומנטי הופכים לאייטם .  אין להם כוח יותר לספוג את תל אביב לפנים .  תבין ,  תל אביב מאוד מתישה את האנשים האלה ,  כי הם צריכים ביומיום לעשות הרבה מינגלינג ,  לא תמיד מרצון ". אחד מצלמי הפפראצי הבודדים שכן מתעקשים להגיע עד לצהלה ולארוב שם שעות ארוכות לסלבריטאים שגרים בשכונה הוא יגל בר קמא . " רוב הצלמים עצלנים ולא באים לפה אלא מחכים להם בקנטינה ובבראסרי ,  באמת ",  הוא מספר , " אבל אני בא לפה כי אני מחפש אותם כשהם לא ערוכים למצלמות ומתנהגים באמת טבעי .  יצא לי ,  למשל ,  לצלם את פוליאקוב בטרנינג מג'ייף שבחיים היא לא היתה לובשת לבראסרי ,  אין מצב ,  או לקלוט אותה עם רן דנקר בגינה של הבית שלה בצהלה  ( מקורב לפוליאקוב מספר שבכל רגע נתון יש בבית כמה סלבריטאים שונים ובהם ציון ברוך ,  גוטליב ,  בר רפאלי ,  אסתי גינזבורג ,  עידו רוזנבלום ,  בעז בנאי ,  דורית בר אור ומושיק גלאמין ;  ע"מ ,  נ"א )  .  חלאס ,  כמה אפשר לראות תמונות של נינט עושה חניה ברוורס באחד העם או של מלאני פרס בקנטינה ?  ".  אלא שבר קמא הוא כאמור היוצא מהכלל שמעיד על הכלל .  לפחות בינתיים .  לחבריו שלא מטריחים את עצמם מעבר לגדה השנייה של הירקון מסייע הרצון של המושאים עצמם לדגמן מפעם לפעם ,  באופן ייזום ורצוני ,  מרכז תל אביביולת .  זה בדיוק מה שמאפשר להם לווסת בין חייהם האזרחיים בצהלה ,  לבין הכוכבותמעלק שמצופה מהם ,  ושעבורה הם מדרימים .  בימינו ,  מסתבר ,  גם את הקז'ואל צריך להנדס .  כך מתקבלות אותן תמונות החביבות כל כך על עורכי  " פנאי פלוס "  של אותם תושבי צהלה רוכבים על אופניים ברוטשילד בשיער מתנופף ברוח .  מאיפה לעזאזל מגיעות האופניים ?   " יש להם אופניים קשורות בתל אביב מחכות להם ,  מה אתה חושב ",  מגלה היחצנית עטרה ישראלי , " באים עם הרכב מצהלה ,  מחנים באיזה חניון ,  לוקחים את האופניים ,  נוסעים לקנטינה ולבראסרי ,  דופקים כרטיס עם כמה צילומים ,  עושים קצת סידורים ויאללה ,  לצהלה ". 

מאביב גפן ועד אסתי גינזבורג :  הידוענים  " פולשים "  לשכונת היוקרה בצהלה
בין עצי האורן מקיימת צהלה את שגרתה העשירה והמנותקת ■ השכונה שיועדה בעבר לאנשי צבא ,  היא היום היקרה בארץ ועל המגרשים המעטים בה למכירה שומעים מפה לאוזן ■ לא פלא שעכשיו גם סלבריטאים סימנו אותה ■ הם יכולים ליהנות מהפסטורליה הכפרית ,  וכשהביז מח

