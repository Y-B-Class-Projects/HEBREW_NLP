כמה דברים שלא ידעתם על קבוצות רכישה
מעמדם המשפטי של החברים בקבוצות רכישה נתון בוויכוח לוהט .  יש עורכי דין הסבורים שמעמדם החוקי פגיע בהרבה מזה של רוכשי דירות קבלן ,  ומנגד עורכי דין שחושבים כי רק מהלכים אימים על הציבור
 >  >  קבוצות רכישה הן הלהיט הנדל"ני של השנים האחרונות .  מארגנים מאתרים מגרשים עם פוטנציאל ,  מגבשים קבוצה שתרכוש במשותף את המגרש ותקים עליו במשותף את הפרויקט - וחוסכים בכך את תשלום מס הרכישה שמוטל על הקרקע ,  עלויות שיווק וגם חלק מהרווח היזמי .  בשבוע שעבר הגיעו אלפים כדי להירשם לפרויקט מגדלי ארלוזורוב בתל אביב .  הדירות היוקרתיות שייבנו בפרויקט מיועדות לזוגות צעירים - מכיוון שהפרויקט יוקם בשיטת קבוצת רכישה ,  מחירי הדירות בו אמורים להיות נמוכים יחסית לפרויקטים באזור כה אטרקטיבי .  האפשרות לרכוש דירה ב"הנחה "  - בהשוואה למחירה של דירה דומה הנרכשת מקבלן - היא האטרקציה העיקרית שמציעה קבוצת הרכישה וההסבר להצלחה הרבה שנוחלת השיטה בשנים האחרונות ,  במיוחד באזורי הביקוש .  אבל לרכישת דירה בשיטה זו יש גם מחיר .  עד כה הדיון בהקשר זה התמקד בסיכון הכרוך בכניסה לנעליו של הקבלן ,  בעיקר לאור חוסר הניסיון של החברים בקבוצות הרכישה בתחום זה .  ואולם לרכישת דירה באמצעות קבוצת רכישה יש גם השלכות משפטיות ,  שרבים אינם מודעים להן ואשר עלולות לעורר קשיים רציניים ,  שרובם היו נחסכים במקרה של רכישת דירה מקבלן .  האם החברים בקבוצות הרכישה מודעים לכך ?  בחלק נכבד מהמקרים - לא .  בשיחות שקיימנו עם מתעניינים בהצטרפות לקבוצה כזו מתברר שהם רחוקים מלהבין את משמעות העניין .  קונים בקבוצה ,  מוכרים לבד  " המשמעות ?  ",  תהה יהודה ,  26 ,  שהגיע לכנס המכירות במגדלי ארלוזורוב , " המשמעות היא שאני מקבל דירה זולה יותר ".  יהודה מכיר בסיכון הטמון בכניסה לנעליו של קבלן - אבל לא ידע ,  למשל ,  שהמחיר הסופי של הדירה עשוי להיות גבוה מהמחיר שעליו מדובר בשלב ההצטרפות לקבוצה .  רויה רשף הגיעה לכנס כדי לרכוש דירה לאחיין הצעיר שלה . " חתמנו על חוזה לרכישת דירת 3 חדרים ,  75 מ"ר ,  בקומה שמינית ,  תמורת 1.33 מיליון שקל ",  היא מספרת . " את יודעת שהמחיר עשוי לעלות ?  ",  שאלנו אותה . " כן ,  אני יודעת - לכן הוספנו סעיף בחוזה שמגביל את השינוי במחיר ".  בתחילת השבוע שלח עו"ד ורו"ח אלכס שפירא ,  בעלי משרד עורכי דין ומפעיל אתר אינטרנט שעוסק בתחום המיסוי ,  ניוזלטר למנויים של האתר capitax ,  שדן בסוגיית אחריותו של חבר בקבוצת רכישה בעת מכירת הדירה  " הקבוצתית ".  שפירא כתב : " כידוע ,  החברים בקבוצת הרכישה אינם זוכים להגנה המוקנית לרוכשי דירות מכוח חוק המכר דירות ,  והם מתקשרים באופן פרטני עם קבלני ביצוע בהסכם להזמנת שירותי בנייה . " אם בכך לא די ,  הרי שקיימת בהקשר זה בעיה נוספת ,  שלא זכתה עד כה להתייחסות ראויה :  חבר בקבוצת רכישה שמתכנן למכור את הדירה זמן קצר לאחר השלמת בנייתה  ( בלי להתגורר בה )  או להשכירה לפרק זמן מהותי ,  חשוף לטענה שהוא נחשב  ? מוכר' ,  כמשמעותו בחוק המכר דירות - וכנגזר מכך ,  יחויב לכאורה להעניק למי שירכוש את הדירה את ההגנות הקבועה בחוק זה ואף ,  רחמנא ליצלן ,  את הבטוחות הקבועות בחוק  ( מסירת מפרט מדויק לרוכש ואחריות לליקויי בנייה שיתגלו בדירה ,  ר.נ.ה ,  א.מ )  . " זה לא סוד שרבים מהחברים בקבוצות הרכישה הם משקיעים ,  שמעוניינים למכור את הדירות ברווח ,  ולא להתגורר בהן .  הם צריכים להיות ערים לכך ,  שעלולה להיווצר בעיה כזו ",  מדגיש שפירא .  ומה עם חוק המכר דירות עורכי דין שעמם שוחחנו חלוקים בדעותיהם בנוגע לסוגיה שהציג שפירא .  עו"ד עופר אבן ,  המלווה קבוצות רכישה ,  אומר כי עד היום לא נתקל בבעיה כזו ,  וכי בנוגע לאחריות לליקויי בנייה נמצא פתרון בהסכם שנחתם עם קבלן הביצוע - הוא זה שאחראי על תיקון הליקויים .  עו"ד יהודה רווה ,  ממשרד יהודה רווה ושות' ,  סבור ,  בדומה לאבן ,  כי חבר בקבוצת רכישה אינו מוגדר קבלן ולכן ,  לדעתו ,  חוק המכר אינו חל עליו .  עו"ד מאיר פורגס ,  שותף במשרד שרגא בירן ,  מסכים עם שפירא ואומר כי חברי הקבוצה תואמים את הגדרת המוכר בחוק המכר - אבל הדבר עדיין לא עמד בבחינה משפטית .  פורגס : " היתרון של קבוצת הרכישה זה המחיר - הן מבטיחות חיסכון שיכול להגיע לכ-20% ,  אם כי הדבר לא נבחן לעומק .  מצד שני ,  קיים חוסר ודאות גדול מאוד .  אתה לא יודע מה בדיוק שטח הדירה שתקבל ,  מהם לוחות הזמנים ,  כמה משקיעים בקרקע ,  ומה עלות התכנון ,  ולכן קשה מאד להתחייב .  ברכישה מקבלן הוודאות גדולה יותר ,  והנושא מעוגן בחוק המכר דירות . " כמו כן ,  היכולת לאכוף הסדרי חוזים היא קלה יותר מול קבלן - ידוע מתי אני אמור לקבל את הדירה ,  ובמידה שהמועד נדחה ומדובר בחברה מבוססת יש סיכוי טוב שאקבל עזרה מבית משפט .  לא כך בקבוצת רכישה ,  ואם יש מחלוקות ואין מארגן חזק ,  עשויים להיווצר סכסוכים שיעיבו על התנהלות הקבוצה ".  אחד ממאה ככלל ,  אף אחד מהם לא שולל את קבוצות הרכישה כדרך לרכישת דירה ,  אבל כל עורכי הדין מסכימים כי לפני שמחליטים להצטרף לקבוצה כזו ,  צריך להבין במה דברים אמורים . " חבר בקבוצת רכישה הוא אחד מתוך 20 ,  100 ,  300 או יותר חברים שרכשו ביחד חטיבת קרקע .  הוא לא הבעלים של הקרקע .  לכן ,  במידה שהקבוצה תידרש לממש את הקרקע - הדבר יצריך פרוצדורה מורכבת ",  מציין רווה .  כלל ידוע אומר כי המחיר שניתן לקבל בעבור נכס שיש עליו ריבוי בעלים  ( "מושע ")  נמוך מהמחיר שניתן לקבל במקרה של בעלים אחד ,  בשל סיבוכים הקשורים במכירתו .  לפיכך ,  אם הקבוצה לא תצליח להקים את הפרויקט ותחליט למכור את הקרקע ,  כל חבר בקבוצה יקבל סכום נמוך מזה ששילם בעבור חלקו בקרקע .  גם אם אין מדובר בסכנה גדולה ובפער לא משמעותי - כדאי להיות מודעים לכך . " מי שרוצה להיכנס לקבוצת רכישה חייב לבדוק כמה דברים ",  מדגיש עו"ד רווה . " קודם כל חייבים לבדוק את זהות המארגנים ,  מכיוון שעליהם אתה הולך לסמוך .  המארגנים זה הגורם הדומיננטי בקבוצה ,  ולכן הם חייבים להיות בעלי רמת אמינות גבוהה מאוד .  למארגן שכבר ביצע פרויקטים כאלה בעבר יש ניסיון ותעודות .  אצלו אתה הולך להפקיד את מיטב כספך ואיתו אתה נכנס לשותפות ,  עם עוד עשרות ולעתים מאות אנשים ,  ולכן חייבים להיזהר . " כלל שני ",  מוסיף רווה , " לעולם אל תצטרף לקבוצה ללא עורך דין מטעמך ,  שיעבור על המסמכים ויאשר גם את העסקה וגם את המשכנתא ".  בנקודה זו ההמלצה לרוכש דירה מקבלן זהה לחלוטין .  אבל כמעט מכל בחינה אחרת יש הבדלים בין שני אפיקי הרכישה ,  שרובם מתבטאים בהגנות שמעניק החוק לרוכש דירה מקבלן לעומת רוכש דרך קבוצה .  עו"ד רווה : " ההבדל הדרסטי בין קבוצת רכישה לאדם פרטי שרוכש דירה מקבלן זה ערבות חוק מכר .  ערבות בנקאית .  ברגע שיש כזו ,  מי שרוכש דירה מקבלן - מוגן .  בקבוצת רכישה ,  איך תקבל את כספך חזרה ?  אתה בסך הכל מחזיק בחלקיק מהזכויות בקרקע ,  וגם יתר החברים צריכים למכור .  אפשר למכור את זה ?  אין סיכוי .  אם יש כשל ,  לא תקבל את כספך חזרה .  איך אפשר לשכנע עשרות או מאות רוכשים למכור קרקע ".   " מנסים להפחיד את הציבור "  עו"ד ערן בלנט ,  שותף במשרד שבלת ,  מציג עמדה שונה .  הוא סבור שמהלכים אימים על הציבור בנוגע לכל הסכנות הטמונות ,  לכאורה ,  בחברות בקבוצת רכישה . " אין הבדלים מהותיים בין שני המסלולים ,  אם בוחנים את רמת הסיכון .  לכל מסלול יש יתרונות ויש חסרונות . " לדעתי ,  עסוקים מדי בצד הבעייתי של קבוצות הרכישה ,  ולא מסתכלים על זה שיש הרבה פרויקטים שהושלמו בשיטה הזו בהצלחה .  צריך לזכור שבעסקה של קבוצת רכישה מעורבים כמה צדדים שמבטיחים לבצע את העסקה הזו בהצלחה :  הבנק המלווה ,  המפקח על הפרויקט ,  מפקח של הבנק וקבלן הביצוע - כולם מבטיחים שלא בונים מגדלים באוויר . " אני לא אומר שלא צריך לבדוק ,  אבל לדעתי יש יותר מדי עליהום ומנסים להפחיד את הציבור .  נפילות היו עד היום בקרב קבלנים ",  אומר עו"ד בלנט .  לדבריו ,  מעמדו של חבר בקבוצת רכישה חזק יותר במצבים מסוימים . " המעמד המשפטי של המצטרף לקבוצה בשלב רכישת הקרקע הוא של רוכש קרקע ,  ולכן הוא מקבל הערת אזהרה בטאבו .  בהמשך ,  הוא הופך להיות הבעלים בקרקע במושע ביחד עם יתר חברי הקבוצה . " בשלב הזה אין חשיפה ,  כי למעשה המשתתפים בקבוצה שילמו בעבור הקרקע וקיבלו את הזכויות .  לעומתם ,  במקרה של רוכש דירה מקבלן ,  מדובר בקרקע שמשועבדת לבנק ;  הרוכש אמנם מקבל ערבות חוק מכר ,  אבל אין לו זכות אמיתית בקרקע עד לגמר הפרויקט .  אין לו זכות קניינית . " משתתף בקבוצת רכישה מקבל הערת אזהרה ,  והשעבוד לבנק זו הבטחת חובות שלו ושל חברי הקבוצה האחרים ,  ולא של הקבלן .  במידה שאחד הרוכשים בורח או פושט רגל ,  הבנק נכנס לנעליו . " אם הקבלן פושט רגל ,  הבנק ממנה כונס נכסים והפרויקט כולו נמכר לצד ג' - והרוכשים מקבלים חזרה את הכספים ,  בהנחה שקיבלו ערבות חוק מכר .  במקרה של קבוצת רכישה ,  במידה שהקבלן פושט רגל - פשוט מביאים אחר במקומו .  אין לו זכויות בקרקע ,  פשוט מסלקים אותו ומביאים אחר במקומו .  הרוכשים עדיין נשארים בעלי הזכויות בפרויקט ",  מסביר עו"ד בלנט .  כללי זהירות האם חבר בקבוצת רכישה אמור לסמוך על הבנק ,  שיבטיח את השלמת הפרויקט ?  לדברי רווה ,  בעסקות רכישה הבנק דואג לאינטרסים שלו ,  ולכן לא כדאי להתייחס למעורבותו בעסקה כהבטחה לביצוע הפרויקט . " יש לבצע עסקות בטוחות .  מי שרוצה להיכנס לקבוצת רכישה ,  אין בכך כל פסול - אבל יש כללי זהירות שצריך לנהוג לפיהם .  אני לא מכיר פרויקטים שנכשלו ,  אבל זה לא אומר שזה עובד .  מי מפקח על הפרויקט ?  הבנק דואג לקבל את הכספים המשועבדים ולא לכספי הרוכשים .  אם הבנק שיעבד 60% מהקרקע ,  הוא ידאג לממש רק את החלק הזה ,  לא יותר מזה . " רוכש שקנה אצל קבלן שפשט רגל בהמשך ,  מחזירים לו את כל הכסף .  מה עושים כשקבלן פושט רגל במקרה של קבוצת רכישה ?  ואם הוא רוצה פי 2 ?  מי משלם לו ?  ואם לא יכולים לשלם לו יותר ,  מי ייכנס במקומו של זה שלא יכול לשלם ?   " שותפות - כל עוד זה הולך ,  זה מצוין ",  מסכם רווה . " איך עושים שני קיפודים אהבה ?  בזהירות .  מי שרוצה להיכנס לקבוצה כזו צריך לנקוט אמצעי זהירות ". 

כמה דברים שלא ידעתם על קבוצות רכישה
מעמדם המשפטי של החברים בקבוצות רכישה נתון בוויכוח לוהט .  יש עורכי דין הסבורים שמעמדם החוקי פגיע בהרבה מזה של רוכשי דירות קבלן ,  ומנגד עורכי דין שחושבים כי רק מהלכים אימים על הציבור

