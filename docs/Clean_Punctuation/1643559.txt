ועדת הכלכלה תדון בחלוקת זיכיונות הנפט והגז ;  ח"כ שאמה :  אלה משאבים השייכים לאזרחים ולא לטייקונים 
" חלוקת הרישיונות צריכה להיעשות בשקיפות ולמרבה במחיר ולא כחלוקת סוכריות ",  ציין הח"כ
ועדת הכלכלה תקיים בקרוב דיון בנושא חיפושי נפט וגז בישראל ,  בעקבות בקשתו של סגן יו"ר הכנסת ח"כ כרמל שאמה  ( ליכוד )  .  שאמה אמר כי  " מחצבי גז ונפט הפכו למשאב עיקרי של מדינת ישראל שייכים לאזרחים והם בעליו האמיתיים ולא הטייקונים .  חלוקת הרישיונות צריכה להיעשות בשקיפות ולמרבה במחיר ולא כחלוקת סוכריות לכמה קבוצות ". באחרונה קבוצת acc ,  שבשליטת איש העסקים החרדי חיים ליבוביץ' ,  אליה הצטרפו אנשי העסקים מאשדוד אברהם נניקשווילי וג'קי בן-זקן ,  בעלי השליטה במנופים פיננסיים ,  זכתה בזיכיון  " מד אשדוד "  לחיפוש נפט .  מודיעין ,  אשר התמודדה במכרז לצד קבוצת acc ,  לפידות וחברה קנדית ,  הפסידה במכרז.מועצת הנפט סיימה ביום שני שעבר את דיוניה באשר לחלוקת הזיכיונות הבאים של שטחי חיפוש הנפט והגז ברחבי הארץ ושל רישיונות הקידוח .  במקרה שבו מספר חברות מבקשות את אותו הרישיון ,  מסווגת המועצה את הבקשות לפי רמת הניסיון או מקצועיות הצוותים שברשות המבקשות וכן לפי העמידה בתנאי הסף לקבלת רישיון קידוח  ( תוכנית עבודה מוסדרת ,  היקף השקעה ויכולת פיננסית )  .
 
ועדת הכלכלה תדון בחלוקת זיכיונות הנפט והגז ;  ח"כ שאמה :  אלה משאבים השייכים לאזרחים ולא לטייקונים 
" חלוקת הרישיונות צריכה להיעשות בשקיפות ולמרבה במחיר ולא כחלוקת סוכריות ",  ציין הח"כ

