האם לבייג'ין יש תיאבון לשינוי ?   " סין זקוקה לשינויים פוליטיים מרחיקי לכת "
 במשך שנים התבססה הכלכלה הסינית על יצוא ,  ודיכאה את כוח הקנייה של הצרכנים ■ כעת היא נאלצת לשנות כיוון ,  אף על פי שהדבר עלול לפגוע בכוחו של השלטון ■ סין חייבת לבחור
שלושה מספרים מפריעים את שנתם של מנהיגיה הכלכליים של סין :  65.4 מיליון ;  28.7 מיליארד דולר ו-2.45 טריליון דולר .  אלה הערכותיו של חוקר בממשלת סין לגבי מספר הדירות העומדות ריקות בסין ,  שרבות מהן נרכשו כהשקעה ספקולטיבית ;  עודף הסחר של סין ביולי ;  ויתרות המט"ח של הבנק המרכזי ,  שנצברו בעקבות דיכוי שערו של היואן ,  המטבע המקומי .  יחד מציגים שלושת המספרים האלה את עיוותיה של כלכלה ,  שמעניקה יחס מועדף להשקעות באמצעות דיכוי עלותו של ההון ושל תשומות אחרות ,  על חשבונם של הצרכנים ,  שכוח הקנייה שלהם מדוכא באמצעות שכר נמוך וריבית נמוכה על פיקדונות .  מאחר שסין לא מצליחה למכור את סחורותיה בבית ,  ליד מפעלי הייצור שלה ,  היא מייצאת את התפוקה שלה .  מודל זה תידלק 30 שנה של צמיחה כלכלית רצופה ,  שהזניקה את סין מעל לדירוג הגודל הכלכלי של יפן ,  למקום השני מבין הכלכלות הגדולות בעולם - אחרי ארה"ב .  ואולם גם הממשל בבייג'ין מסכים שהנוסחה לא תאריך ימים :  סין צריכה להסתמך יותר על הוצאות משקי בית ,  במיוחד לאור העובדה שעתיד היצוא שלה מתקדר לנוכח הידוק החגורה במערב ,  במאמץ לקצץ בחובות העודפים .  כפי שטענו בעבר ,  מומחים רבים בטוחים שגישתה המעשית של סין תוביל לשינוי הנדרש בעשור הקרוב ,  והוא יביא למודל כלכלי חדש המעוגן בצריכה עירונית ,  בשיפור טכנולוגי ובתפקיד גדול יותר של כוחות השוק .  הספקנים מסתייגים משתי סיבות :  הראשונה היא שסין חיכתה זמן רב מדי לגמול עצמה מיצוא עתיר השקעות .  השנייה היא שהמפלגה הקומוניסטית שבשלטון לא תצליח לגבור על בעלי האינטרסים הרבים המתנגדים לשינוי . " חוסר האיזון לא יוכל להימשך ככה עוד 10 שנים .  זה פשוט בלתי אפשרי ",  אומר מייקל פטיס ,  פרופסור למימון באוניברסיטת פקינג .  הוא אומר כי הלחץ להביא לשינוי עלול להיות מכריע תוך שנתיים-שלוש ,  או אפילו קודם לכן ,  אם יתגברו המחלוקות בענייני סחר . " הם מתחילים בשינוי בעת שבה שאר העולם לא מוכן להעניק להם זמן לשינוי ",  אומר פטיס . " בעשור הקרוב תהיה צמיחה ממוצעת של 5%-6% ".  לספקנותו של פטיס שותפים גורמים בלב הממסד הסיני .  ז'ו טיאניונג ,  פרופסור בבית הספר של המפלגה המרכזית בבייג'ין ,  המכשיר שמות עולים במפלגה הקומוניסטית ,  טוען זמן רב כי סין זקוקה לשינויים פוליטיים הדרגתיים אך מרחיקי לכת .  בספרו החדש , " לאן מועדים פניה של סין ?  ",  כותב טיאניונג כי סין מועדת להתרסקות פוליטית אם לא תפחית את המנגנון הממשלתי המנופח שלה ,  תסיר את המגבלות מעסקים קטנים ותחסל את העיוותים בשוק הדיור . " באיזו דרך ניפול ?  "  הוא כותב . " אם נבחר את הנתיב הנכון ,  אנחנו יכולים להימנע מנפילה למלכודת פיתוח ;  אם נבחר את הנתיב הלא נכון ,  אנחנו עלולים ליפול ל'מלכודת סינית' של טלטלות חברתיות ופוליטיות ,  צמיחה כלכלית אטית ,  היעדר מתמשך של שגשוג ותחרותיות לאומית חלשה ודועכת ".   " המלכודת הסינית "  ממתינה מעבר לפינה אם המנהיגים ימשיכו לקדם צמיחה כלכלית שמעניקה העדפה  " לתעשייה ,  לתאגידים גדולים ,  להון גדול ולפרויקטים גדולים ",  הוא אומר .  לטענתו ,  החלפת ההילוכים תהיה קשה ,  מכיוון שהרגליה של סין כבר התקבעו והאינטרסים שנבנו ,  מחופרים היטב .  האם לבייג'ין יש תיאבון לשינוי ?  ועוד מכשול :  האם המפלגה הקומוניסטית תהיה בעלת כוח הרצון לגזול חלק מהכוח ומהעושר שהיא העניקה לבני טיפוחיה ?  שווקי העבודה והתעשייה של סין מלאים בעיוותים שמסבסדים יצרניות ,  יצואניות ומשקיעים ,  אומרים הואנג ייפינג וואנג ביג'ון מהמרכז הסיני למחקר כלכלי באוניברסיטת פקינג .  כוח אדם ,  הון ,  אדמה ואנרגיה זולים כולם ,  הם כותבים ב"סין :  20 השנים הבאות של רפורמה ופיתוח ",  אוסף של מאמרים סיניים ואוסטרליים .  מצב זה שקול להטלת מסים על הבעלים של התשומות האלה - בעיקר על הצרכנים - ולכן הכנסת משקי הבית והצריכה שלהם צנחו בכאחוז מהתמ"ג ,  אומרים החוקרים . " כל אלה מעידים כי העיוותים בעלויות הגורמים בייצור היו כוח מהותי מאחורי חוסר האיזון המבני בכלכלת סין ,  לצד בעיות אחרות כמו שימוש לא יעיל במשאבים וזיהום ,  שיכולים להשפיע על יכולתה לשמר את צמיחתה המהירה בעתיד ".  לאור כל זאת ,  הבעיה אינה של מדיניות כלכלית ,  אלא של כלכלה פוליטית .  יאו יאנג ,  פרופסור לכלכלה באוניברסיטת פקינג ,  מתלונן שהממשלה ,  עושי דבריה והחברות שבבעלותה ,  יוצרים קבוצות לחץ רבות עוצמה .  באותו קובץ מאמרים הוא כותב כי המפלגה הקומוניסטית בסין צריכה להבין למען עצמה שאין תחלופה לדמוקרטיזציה מלאה יותר ,  אם ברצונה לשמור על הצמיחה הכלכלית והיציבות החברתית . " היווצרותן של קבוצות חזקות ובעלות פריבילגיות תחסום את החלוקה השוויונית של התועלת מהצמיחה הכלכלית בחברה ,  וזה יחתור תחת האסטרטגיה של המפלגה ,  שסוחרת בכוח כלכלי תמורת נכונותם של האזרחים לחיות תחת משטר אבסולוטי ",  הוא אומר .  דיאנה כוילבה ,  שעוקבת אחרי סין מטעם חברת המחקר לומברד סטריט בהונג קונג ,  אומרת כי בגלל הסביבה הבינלאומית החדשה יתברר תוך שנתיים אם לבייג'ין יש תיאבון לשינוי . " אני רוצה להאמין שהם ינועו בכיוון הנכון ,  אבל בכל פעם שהמצב נהיה בעייתי ,  לא מקבלים תגובה כזו ",  היא אומרת .  העיתונאי הכלכלי ריצ'רד מקגרגור אומר כי המפלגה הקומוניסטית לא תימחק למרות הסיכונים הפוליטיים הטמונים בשלב הבא של שינוי כלכלי . " האם פירוקם של האינטרסים הכלכליים של המדינה יזיק באופן בלתי הפיך לכוחה של המפלגה ?  אין דרך קלה להתוות מסלול בסבך הזה ,  אבל כושר ההסתגלות של המפלגה אינו מבוטל ",  כותב מקגרגור בספר חדש ,  שנקרא  " המפלגה ".  אלן ויטלי הוא כתב של רויטרס .  המאמר נכתב עבור  " ניו יורק טיימס "
 
האם לבייג'ין יש תיאבון לשינוי ?   " סין זקוקה לשינויים פוליטיים מרחיקי לכת "
 במשך שנים התבססה הכלכלה הסינית על יצוא ,  ודיכאה את כוח הקנייה של הצרכנים ■ כעת היא נאלצת לשנות כיוון ,  אף על פי שהדבר עלול לפגוע בכוחו של השלטון ■ סין חייבת לבחור

