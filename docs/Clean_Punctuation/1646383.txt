בזק ממשיכה לחזר אחרי השיחות לסלולר - משיקה מסלול דקה קווית חינם עבור כל דקה לסלולר
עלות דקת שיחה מבזק לכל טלפון קווי - 4.6 אגורות בערב ו-11.3 ביום לעומת כחצי שקל עבור בחברות הסלולר
חברת בזק ממשיכה בחיזור שלה אחרי שיחות יוצאות ליעדים סלולרים .  החברה משיקה החל ממחר מסלול שיחות חדש אשר משלב בראשונה בין דקות שיחה לטלפון סלולרי לבין הקווי .  במסגרת המסלול החדש לקוחות שיתקשרו ממכשיר הבזק לטלפון נייד ,  ייהנו מהטבה של  " דקה תמורת דקה "  - עבור כל דקת שיחה ליעדים סלולריים תינתן דקת שיחה חינם לטלפון קווי .  במסגרת המסלול ,  ניתן לקבל עד 100 דקות שיחה בחודש  ( בתעריף שפל )  .  עלות ההצטרפות למסלול הינה שקל בחודש בלבד .  המסלול אינו כרוך בהתחייבות ואינו מוגבל בזמן.בזק מנסה להעביר כבר שנים את המסר שמהבית עדיף להתקשר מהטלפון הקווי ,  גם אם היעד הוא סלולרי .  אך מסקרים שביצעה החברה עולה כי הציבור טועה לחשוב ששיחה מטלפון קווי לטלפון נייד יקרה יותר מאשר שיחה מטלפון נייד לנייד.עוד עולה מנתוני החברה כי לקוח ממוצע של בזק מדבר מהבית כ-320 דקות בחודש לטלפונים נייחים ועוד 80 דקות לטלפונים סלולריים.בזק מתכוונת להמשיך את קמפיין ההסברה בנושא על מנת לשכנע את ציבור הלקוחות שכאשר הם נמצאים בבית ,  יותר זול להתקשר מהטלפון הקווי ,  גם כאשר מדובר בהתקשרות לסלולרי.עלות דקת שיחה מבזק לכל טלפון קווי עומדת כיום על 4.6 אגורות בשעות הערב ועל 11.3 אגורות בשעות היום .  זאת לעומת דקת שיחה ממוצעת בחברות הסלולר ,  אשר עומדת על כחצי שקל .  גם כאשר לקוח מתקשר מהטלפון הקווי לסלולרי ,  דקת השיחה זולה משמעותית מאשר דקת שיחה סלולרית ממוצעת ,  ומחירה של שיחה מהקווי עומד על 34.35 אגורות לדקה .
 
בזק ממשיכה לחזר אחרי השיחות לסלולר - משיקה מסלול דקה קווית חינם עבור כל דקה לסלולר
עלות דקת שיחה מבזק לכל טלפון קווי - 4.6 אגורות בערב ו-11.3 ביום לעומת כחצי שקל עבור בחברות הסלולר

