מגדל שוקי הון על הסכם כיל בהודו :  חדשות טובות לשוק האשלג
אמיר אדר : " לראשונה לאחר זמן רב מצליחים הקנדים להוביל מהלך "
 ביום שישי האחרון דיווחה canpotex על כך שחתמה עם ההודים על הסכם לאספקת 600 אלף טון אשלג עד ליוני 2010  ( כולל )  במחיר של 370 דולר לטון  ( cfr )  .  בנוגע למחיר370 דולר לטון הנו מחיר המשקף 20 דולר מעל החוזה שהושג בסין וכ-40 דולר מתחת למחיר החדש בדרום מזרח אסיה מבחינת תפוחים לתפוחים מחירי ההובלה בין וונקובר להודו הנם כ-40 דולר לטון לעומת כ-25 עד 30 דולר לטון מוונקובר לסין ,  כך שמדובר בעלייה של כ-10 דולר לעומת הסינים.אמיר אדר ממגדל שוקי הון : " נציין כי חוזה זה עומד בטווח הערכות קודמות וכן מחזק את ההערכה כי החוזה של הרוסים עם הסינים היה הקו התחתון של הפחתות המחירים .  יש לזכור כי המחיר שנקבע בהחלט סביר לחוזה בהיקף שכזה עם הודו הצפויה השנה לרכוש בין 5.5 ל-6 מיליון טון ". עסקת spot ? החוזה הנו עד יוני  ( כולל )  ואינו לשנה  ( מארס 2011 )  .  כזכור ,  הקנדים לא הסתירו את שאיפתם לעבור למתכונת רבעונית גם בהודו אולם עוד מוקדם להעריך שכבר הגענו לשלב זה שכן ההודים לא ניצלו את האופציה שנחתמה בחוזה השנתי הקודם  ( כ-835 אלף טון ) .לסיכום"אנו סבורים כי מדובר בחדשות טובות לשוק האשלג שכן לראשונה לאחר זמן רב מצליחים הקנדים להוביל מהלך בשוק האשלג ",  אומר אדר , " אנו מסקרים את החברה בהמלצת 'החזק' ובמחיר יעד של 48 שקל ". 

מגדל שוקי הון על הסכם כיל בהודו :  חדשות טובות לשוק האשלג
אמיר אדר : " לראשונה לאחר זמן רב מצליחים הקנדים להוביל מהלך "
 
