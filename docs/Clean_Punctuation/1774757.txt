רלף רנגניק התפטר מאימון הופנהיים
התקשורת הגרמנית מדווחת שהמאמן המצליח יעזוב אחרי ארבע שנים וחצי בתפקיד .  הסיבה :  גוסטבו נמכר לבאיירן ללא ידיעתו
מאמן הופנהיים רלף רנגניק התפטר מתפקידו בגלל חילוקי דעות עם הבעלים ,  דיטמר הופ .  כך ,  על פי דיווחים בתקשורת הגרמנית .  הסיבה המרכזית להחלטתו של המאמן קשורה בעזיבתו של הכוכב לואיז גוסטבו בן ה-23 .  הופנהיים הודיעה כי מכרה את הקשר הברזילאי המצוין לבאיירן מינכן תמורת 15 מיליון יורו ,  כשדייויד אלאבה האוסטרי עשוי לעשות את הדרך ההפוכה בהשאלה .  העסקה נעשתה ללא ידיעתו של המאמן ,  ורנגניק הזועם החליט להגיש את התפטרותו .  רק בחודש שעבר אמר המאמן : " עזיבה של גוסטבו בינואר לא באה בחשבון מבחינתי ".  
בהופנהיים ,  אגב ,  סירבו לאשר או להכחיש את הידיעות על עזיבת המאמן : " לא ניתן שום תגובה כרגע ",  אמר הדובר מרקוס סיגר .  רנגניק ,  אגב ,  האריך רק בקיץ את חוזהו במועדון והוא מחזיק בחוזה עד תום העונה הבאה .  
רנגניק הגיע להופנהיים בקיץ 2006 ותחת הדרכתו עלתה הקבומה מהליגה השלישית לבונדסליגה תוך שנתיים .  רנגניק הוביל את הקבוצה הקטנטנה והעשירה להישגים נאים בשתי העונות האחרונות בבונדסליגה ,  כשהופנהיים הציגה כדורגל התקפי ושובה עין .  את הסיבוב הראשון העונה סיימה הופנהיים במקום השמיני עם 25 נקודות .
 
רלף רנגניק התפטר מאימון הופנהיים
התקשורת הגרמנית מדווחת שהמאמן המצליח יעזוב אחרי ארבע שנים וחצי בתפקיד .  הסיבה :  גוסטבו נמכר לבאיירן ללא ידיעתו

