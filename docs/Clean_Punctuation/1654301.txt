הבנק העולמי העלה את תחזית הצמיחה לסין ל-9.5% ב-2010
התחזית הקודמת עמדה על 9% ;  הבנק הודיע כי על בייג'ינג לצנן את האינפלציה ולשים לב לבועת נדל"ן אפשרית
הבנק העולמי העלה את תחזית הצמיחה לסין ב-2010 ל-9.5% ,  לעומת הערכות קודמות לצמיחה של 9% .  עם זאת ,  הודיע כי על בייג'ינג לצנן את האינפלציה ולהתמודד עם בועה אפשרית במחירי הנדל"ן.ראש ממשלת סין וון ג'יאבאו ,  הודיע ביום ראשון כי האינפלציה תהווה אתגר לממשלה המנסה להשיב את הצמיחה הכלכלית למסלולה .  שיעור האינפלציה בסין עלה ב-2.7% בחודש פברואר ,  קרוב לרף העליון של 3% שקבעה ממשלת סין לשנה הנוכחית.אנליסטים צופים ,  כי ממשלת סין תעלה את הריבית בתקופה הקרובה ,  לאחר שהצמיחה בסין הגיעה לכדי 10.7% ברבעון הרביעי של 2009 .  עם זאת ,  הרשויות בסין הודיעו כי המדיניות המוניטרית המשוחררת יחסית תמשיך כל עוד התחזית העולמית אינה וודאית ." האינפלציה צפויה להיות גורם מכריע בכלכלה הסינית ,  ועל הממשלה המקומית לעשות כל שביכולתה כדי לפקח עליה ועל מחירי הנדל"ן ",  הודיע הבנק העולמי .
 
הבנק העולמי העלה את תחזית הצמיחה לסין ל-9.5% ב-2010
התחזית הקודמת עמדה על 9% ;  הבנק הודיע כי על בייג'ינג לצנן את האינפלציה ולשים לב לבועת נדל"ן אפשרית

