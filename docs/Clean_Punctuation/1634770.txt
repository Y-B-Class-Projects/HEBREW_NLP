פתולוג העיד : " רוז פיזאם לא מתה מטביעה "
 פתולוג מטעם ההגנה העיד בביהמ"ש כי הילדה מתה עוד לפני שסבה רוני רון הכניס אותה למזוודה והשליך אותה לירקון .  ההסבר :  הבגדים במזוודה היו מקופלים ולא ניכרו בהם סימני מאבק
 ( צילום :  ארכיון ,  עריכה :  יאיר דניאל ,  קריינות :  אילן שניג ) 
שלב ההגנה במשפטם של רוני רון ומארי פיזאם המואשמים ברצח בתם רוז פיזאם נמשך הבוקר  ( רביעי )  עם עדותו של הפתלוג מטעם ההגנה ,  ד"ר חן קוגל .  קוגל ,  אשר מילא בעבר תפקיד בכיר במכון לרפואה משפטית באבו כביר ,  העיד כי רוז פיזאם מתה עוד לפני שרוני רון הכניס אותה למזוודה וכי לא מתה מטביעה .  ד"ר קוגל ביסס את ממצאיו על כך שהבגדים במזוודה היו מקופלים ולא ניכרו בהם סימני מאבק .  
שלב ההגנה במשפט החל בספטמבר עם עדותו של רוני רון .  רון העיד כי  " רוז קפצה עליי והשתוללה באוטו .  הסתובבי ונתתי לה סטירה .  העפתי לה סטירה .  היא לא הגיבה יותר .  זה נשמע מזעזע עכשיו .  אם הייתי יודע שזה מה שיגרום למותה ,  לא הייתי עושה את זה ,  בוודאי שלא ".  
רון ,  סבה של רוז ,  סיפר כי ביום הרצח הוא אסף את הילדה מאמו ,  עלה לביתו כדי להכין לה תיק ולאחר מכן החל לנסוע לעבר בית הסבתא . " שמענו מוזיקה .  רוז ישבה מאחור כרגיל .  היא שמחה ".  לדבריו ,  כאשר רוז התחילה להשתולל הוא רצה להרגיע אותה כדי שלא תיפגע . " לא ייחסתי לזה חשיבות ",  אמר . " היה שקט .  חשבתי שהיא נעלבה .  התחלתי לדבר איתה .  הילדה לא מגיבה .  עצרתי את האוטו ,  פתחתי את הדלת האחורית וראיתי אותה שוכבת על המושב והראש שלה נשמט .  מפורק ". 
עוד אמר הסב בעדותו כי  " נכנסתי להלם ,  לפאניקה ,  להיסטריה .  לא ידעתי מה לעשות ,  הילדה היתה מפורקת .  צעקתי לאלוהים ,  לשמיים ,  צעקתי 'רוז רוז ,  תחזרי לאבא' .  במבט לאחור אני מבין שנתתי סטירה אחת יותר מדי .  לא ידעתי מה לעשות .  החזרתי את הילדה לאוטו ונסעתי .  ברחתי מעצמי ,  מהפחד שלי .  אני זוכר נקודה אחת ב'בלקאאוט' שלי ,  שהייתי בכביש החוף ואז הלכתי לזרוק את הפחד שלי בירקון .  לקחתי את הילדה ,  הוצאתי את התיק ,  הלכתי איתה לכיוון המים .  שמתי אותה בתיק וזהו ". 
עוד ציין רון כי הוא לא סיפר על הרצח למארי ,  אלא אמר לה למחרת האירוע ,  שהוא לקח את הילדה לבית ספר בצרפת .  רון סיפר שקודם לכן הוא נאבק כדי להביא את רוז ארצה והוא נאלץ למכור את ביתו ולקח הלוואות כדי להוציא אותה מבית יתומים בצרפת .  הוא סיפר שלפני הרצח מארי סיכמה עם סבתה של רוז מצד אביה ,  כי היא תשלח אותה לגור עמה בצרפת ,  אבל רון סירב מכיוון שהסבתא רצתה אפוטרופסות מלאה של הילדה והוא לא היה מוכן לכך . " אני שנלחמתי על הילדה יותר מכל אחד אחר ,  זה החיים שלי ". 
משפטם של רוני רון ומארי פיזאם נפתח במאי האחרון בבית המשפט המחוזי בפתח תקווה .  לפי כתב האישום ,  השניים ,  שחיו יחדיו כבני זוג ,  התקשו בגידול רוז ,  שהיתה בתה של פיזאם מנישואיה לבנו של רון .  פיזאם ,  שהחליטה כי אינה רוצה בבתה ,  הפצירה ברון להוציא אותה מהבית ואיימה כי תתאבד אם לא יעשה כן .
 
פתולוג העיד : " רוז פיזאם לא מתה מטביעה "
 פתולוג מטעם ההגנה העיד בביהמ"ש כי הילדה מתה עוד לפני שסבה רוני רון הכניס אותה למזוודה והשליך אותה לירקון .  ההסבר :  הבגדים במזוודה היו מקופלים ולא ניכרו בהם סימני מאבק

