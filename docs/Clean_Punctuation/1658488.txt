השנה שבה שתי חברות מעו"ף הגיעו להסדר חוב
למרות זינוק של 66% ברווח המצרפי של חברות המעו"ף ב-2009 - ההכנסות גדלו רק ב-1.5% לעומת 2008  ?  רק שתי חברות במדד המעו"ף רשמו הפסד ברבעון הרביעי  ?  מכפילי הרווח מלמדים כי הבורסה עדיין זולה מאשר ב-2007
 >  >  מכפיל הרווח המצרפי של החברות במדד ת"א 25  ( מעו"ף )  על סמך נתוני דו"חות 2009 הוא 15 .  כך עולה מניתוח של מחלקת המחקר של אי.בי.אי .  מדובר על מכפיל נמוך בהרבה לעומת מכפיל של 25 ב-2008 ,  שבה מחירי המניות צנחו לרצפה .  ואולם מי שמחפש את התשובה לשאלה אם הבורסה  " זולה "  או  " יקרה "  כדאי שייתן את דעתו לכך שמכפיל זה ב-2007 היה 16.4 - כך שתל אביב עדיין זולה ממצבה מלפני שנתיים .  עם זאת ,  באי.בי.אי מעריכים כי המכפילים של 2010 יהיו נמוכים יותר .  סך ההכנסות של חברות ת"א 25 היה 286 מיליארד שקל ב-2009 ,  לעומת 282 מיליארד שקל ב-2008 - עלייה של 1.5% .  השיפור בהכנסות בא בעקבות השיפור הכלכלי של 2009 .  מי שמעיד יותר מכך על ההתאוששות של 2009 הוא הגידול ברווח .  סך רווחי החברות ב-2009 היה 36 מיליארד שקל ,  לעומת 22 מיליארד שקל ב-2008 - עלייה של 66% .  זה מרשים גם אם מביאים בחשבון את העובדה שנתוני הרווח כוללים רווחים חד-פעמיים .  מכפילי הרווח מלמדים :  הבורסה זולה מב-2007 הרווח המצרפי של חברות ת"א 25 ברבעון הרביעי היה 8.7 מיליארד שקל ,  לעומת הפסד של כ-900 מיליון שקל ברבעון המקביל .  שני הקטרים הגדולים של הבורסה - טבע וכיל - סיימו רבעון ברווחי ענק .  הרווח הנקי של טבע ברבעון הסתכם ב-3.3 מיליארד שקל .  טבע הרוויחה ב-2009 כולה 11.9 מיליארד שקל ,  לעומת 8.95 מיליארד שקל ב-2008 - גידול של כ-33% .  כיל סיימה את הרבעון עם רווח של 200 מיליון דולר ואת 2009 כולה ברווח של 770 מיליון דולר .  ב-2008 הרוויחה החברה 2 מיליארד דולר .  כפי שמדגישים באי.בי.אי ,  שתי החברות גם עשויות להיות בנקודת תפנית בימים אלו .  כיל ניצבת מול שחרור מהקיפאון שאחז בשוק האשלג בשנה האחרונה .  טבע מצויה אחרי רכישתה של חברת התרופות הגרמנית רציופארם ,  שעשויה לדחוף את החברה קדימה .  רק שתי חברות רשמו הפסד ברבעון הרביעי של 2009 ,  לעומת עשר חברות ברבעון המקביל .  מכתשים אגן הפסידה 112.5 מיליון שקל ברבעון החולף ,  לעומת רווח נקי של 33.4 מיליון שקל ברבעון המקביל .  דסק"ש הפסידה 178 מיליון שקל ,  לעומת רווח של 552 מיליון שקל ברבעון המקביל .  הנהנים הגדולים מההתאוששות הכלכלית הם הבנקים .  בעקבות ההתאוששות הכלכלית היתה ירידה בהפרשה לחובות מסופקים  ( חובות שיש ספק לגבי גבייתם )  מ-1.6% ברבעון הרביעי של 2008 ל-0.8% ברבעון הרביעי של 2009 .  ברבעון החולף רשמו הבנקים רווח נקי של 1.4 מיליארד שקל ,  לעומת הפסד של 1.6 מיליארד שקל ברבעון המקביל ,  כשעיקר הצמיחה ברווחים נבע משיערוך ומימוש ניירות ערך .  בקרב חברות האחזקה ההתעוררות הכלכלית מאפשרת להן לבצע עסקות ,  לממש נכסים בעייתיים ולשפר את מצבן הכלכלי .  קבוצת דלק ,  שב-2008 הרגישה את הנטל של החברה הבת דלק נדל"ן ,  הצליחה לממש נכסים ולשלם את חובות דלק נדל"ן ב-2009 .  השיפור היחסי בתוצאות דלק נדל"ן ,  יחד עם רווח הון ממכירת מניות hot ,  הוביל את הקבוצה לסיים את הרבעון הרביעי של 2009 עם רווח נקי של 424 מיליון שקל ,  לעומת הפסד של 1.4 מיליארד שקל ברבעון המקביל .  כור הרוויחה בגדול המחקר של אי.בי.אי מצביע כי כור היא המרוויחה הגדולה של המשבר .  ההימורים הפיננסיים על הבנק השווייצי קרדיט סוויס השתלמו והיא גרפה רווח של 2.7 מיליארד שקל מהשקעה זו . " יצרניות המזון אסם ושטראוס-עלית הציגו ברבעון הרביעי של 2009 גידול במכירות ,  אך קיטון ברווחיות התפעולית לעומת הרבעון המקביל .  תחום המזון הוא האחרון שמושפע ממיתון ,  אך גם האחרון שיוצא ממנו ",  ציין אורי ליכט ,  מנהל מחלקת המחקר באי.בי.אי ועורך המחקר .  ברבעון הרביעי של 2009 הושג סוף סוף ההסדר בין בעלי החוב של אפריקה ישראל לחברה .  אמנם מצבה הקשה של החברה לא מנע מחמשת הבכירים בה ליהנות מעלות שכר של 20 מיליון שקל ,  אבל נראה כי החברה תנסה לשוב לפעילות עסקית רגילה .  מלבד כסף שבעל השליטה נאלץ להזרים לחברה ,  ספגו המשקיעים השמדת ערך מסיבית ,  וביוני 2009 המניה הוצאה ממדד ת"א 25 .  בצים היה הסדר החוב נוסף של חברה בת"א 25 ,  החברה לישראל .  בניגוד לאפריקה ,  שהמשא ומתן עמה נמשך חודשים ארוכים ,  בחברה לישראל בחרו להציג תוכנית הבראה לצים תוך הזרמת כסף מבעלי השליטה והגעה להסכם עם בעלי החוב בתוך זמן קצר .  את הרבעון הרביעי של 2009 סיימה החברה לישראל ברווח של כשישה מיליון דולר כתוצאה מהכנסות מימון בעקבות ההסדר ,  לעומת רווח של 320 מיליון דולר ברבעון המקביל .  במדד ת"א 25 נסחרות שלוש חברות תקשורת :  בזק ,  פרטנר וסלקום .  שתיים מהן עמדו בפתחו של הרבעון החולף עם בעלים חדשים - שאול אלוביץ' שרכש את השליטה בבזק ואילן בן דב שרכש את השליטה בפרטנר .  ואולם חילופי הבעלות הצביעו על כך שהמשק חוזר לפסים עסקיים ,  שכן שתי העסקות נעשו במינוף גבוה .  המינוף בעסקת בזק היה 2.5:1 ,  כלומר על הון עצמי של 2.7 מיליארד שקל קיבל אלוביץ' הלוואות בסך 6.5 מיליארד שקל .  לעומת זאת ,  בן דב מימן את עסקת פרטנר עם הון עצמי של 300 מיליון שקל ומינוף של 3.1 מיליארד שקל  ( בניכוי 700 מיליון שקל שהיו בקופתה של פרטנר )  - כלומר פי יותר מ-10 .  רק סלקום נותרה עם הבעלים הקודמים שלה .  המינופים האדירים מחייבים את בעלי השליטה למשוך מהחברות החדשות שרכשו דיווידנדים גבוהים .  בזק כבר הודיעה כי תחלק דיווידנד של 2.4 מיליארד שקל ופרטנר תחלק דיווידנד של 1.7 מיליארד שקל . " שוק התקשורת סיכם רבעון טוב .  המגמות העיקריות הן של צמיחה נמוכה ,  רווחיות גבוהה ודיווידנדים גבוהים ",  מסכם ליכט .  השיפור ברווחיות החברות תורגם לעלייה במדד ת"א 25 .  כיום המדד רחוק רק ב-0.4% משיאו .  גם הציבור שנטש את האפיק המנייתי ב-2008 חזר אליו במלוא המרץ ב-2009 .  גיוסי קרנות הנאמנות המנייתיות ,  שמשמשות כמעין  " מדד הציבור לחזרה לאפיק המנייתי ",  גייסו 1.5 מיליארד שקל ב-2009 .  זאת מבלי להתחשב באחוז המניות בקרנות האופנתיות ,  90/10 ו-80/20 ,  שהיו המגייסות העיקריות .  סך נכסי קרנות הנאמנות המנייתיות בסוף 2009 היה 8 מיליארד שקל ,  לעומת שיא של 9.7 מיליארד ב-2007 .  ענף האנרגיה השיב את עטרה ליושנה .  ותיקי הבורסה זוכרים את אסדת הנפט של חברת ישראמקו אי שם בשנות ה-90 ,  וכיצד כל מהדורת חדשות נפתחה בעדכונים על הממצאים של החברה .  אז לא נמצא גז או נפט ,  אך בתחילת 2009 התגלה מאגר הגז  " תמר ",  שישראמקו היתה חלק מהחברות שהשקיעו בקידוח .  די היה בגילוי זה כדי להצית את הדמיון ולהקרין על כל הענף .  גם חברות שעדיין לא גילו דבר שוערכו בידי המשקיעים כאילו מצאו מרבצים בלתי נדלים של הזהב השחור .  סוכנות האנרגיה האמריקאית מעריכה בתחזיותיה כי התנודתיות במחירי הנפט תימשך ,  ומחיר חבית הנפט צפוי לעלות ל-81 דולר ב-2010 ועשוי להגיע ל-84 דולר ב-2011 .  למרות החגיגה מציין ליכט כי  " קשה להצדיק את השווי שבהן נסחרות מניות שותפויות הגז .  מודל הערכת השווי שלנו לפרויקט תמר ודלית אינו שמרני כלל ,  וסך כל שווי הפרויקט מוערך על ידנו ב-6.5 מיליארד דולר .  החלום כבר מתומחר במלואו ". 

השנה שבה שתי חברות מעו"ף הגיעו להסדר חוב
למרות זינוק של 66% ברווח המצרפי של חברות המעו"ף ב-2009 - ההכנסות גדלו רק ב-1.5% לעומת 2008  ?  רק שתי חברות במדד המעו"ף רשמו הפסד ברבעון הרביעי  ?  מכפילי הרווח מלמדים כי הבורסה עדיין זולה מאשר ב-2007

