מאסטרס :  ווזניאקי ניצחה את סקיאבונה ועלתה לחצי הגמר
הדנית ניצחה 6:3 ,  1:6 1:6 והבטיחה את המקום הראשון בעולם בסוף העונה .  גם קלייסטרס בארבע האחרונות אחרי ניצחון על אזרנקה
קרוליין ווזניאקי עלתה הערב  ( חמישי )  למפגש מול פרנצ'סקה סקיאבונה עם משימה כפולה - לעלות לחצי גמר טורניר המאסטרס בדוחא ולהבטיח את סיום העונה כמדורגת ראשונה ,  בפעם הראשונה בקריירה שלה ,  והתגברה על פתיחה רעה כדי לעשות את העבודה עם ניצחון 6:3 ,  1:6 ,  1:6 .
 הדנית הצעירה התקשתה מול הניידות של סקיאבונה שעלתה נחושה כדי להפתיע את הפייבוריטית וניצחה באופן מרשים במערכה הראשון 3:6 ,  אבל אז המומנטום התהפך ,  כשווזניאקי פשוט הפסיקה לטעות ,  החזירה כל כדור וניצחה בקלות 1:6 במערכה השנייה .  התנופה של המדורגת ראשונה נמשכה גם למערכה הקובעת ,  בה המשיכה לדרוס את יריבתה עם 1:6 נוסף ופתחה בחגיגה .
 משחקי היום השלישי בטורניר נפתחו עם הפסדה הראשון של סמנתה סטוסור .  האוסטרלית הוותיקה ,  שהיתה הלהיט של הנסיכות עד כה עם שני ניצחונות מצוינים ,  נכנעה 4:6 ,  6:4 ,  7:6 לאלנה דמנטייבה .  דמנטייבה ,  שנדרסה על ידי ווזניאקי במשחקה הראשון ,  שוב פתחה חלש והרבתה לשגות במערכה הראשונה ,  בה ניצחה סטוסור 4:6 .  לאחר מכן נטלה הרוסיה את היוזמה ובמשחק סלבני ויעיל ניצחה 4:6 במערכה השנייה ,  והשתיים הלכו למערכה שלישית מותחת שהסתיימה רק בשובר שוויון בו ניצחה דמנטייבה 4:7 וסגרה עניין אחרי שעתיים ו-42 דקות מתישות .
 במשחק האחרון של היום הבטיחה גם קים קלייסטרס את מקומה בין ארבע האחרונות ,  והצטרפה לורה זבונרבה שכבר עשתה זאת אתמול .  קלייסטרס שרדה גם היא קרב בן שלוש מערכות כשגברה 4:6 ,  7:5 ,  1:6 על ויקטוריה אזרנקה ,  והדיחה את הבלארוסית מהטורניר .  הבלגית שטיילה מול ילנה ינקוביץ' במשחקה הראשון הזיעה הפעם יותר מול אזרנקה שקיוותה למחוק את ההפסד שלה לזבונרבה ,  אבל פרט למערכה השנייה היא שלטה במשחק ברובו ,  והאריכה את השנה המצוינת שלה עוד קצת .
 
מאסטרס :  ווזניאקי ניצחה את סקיאבונה ועלתה לחצי הגמר
הדנית ניצחה 6:3 ,  1:6 1:6 והבטיחה את המקום הראשון בעולם בסוף העונה .  גם קלייסטרס בארבע האחרונות אחרי ניצחון על אזרנקה

