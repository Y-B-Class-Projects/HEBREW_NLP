מיקרוסופט מתייגת את אנדרואיד
למרות התחרות העזה בין השתיים ,  הוציאה מיקרוסופט גרסה של אפליקציית Tag גם לפלטפורמת הסלולר של גוגל
גוגל היא אמנם מתחרה מרכזית ביותר של מיקרוסופט ,  אך מסתבר שזה לא גורם לענקית מרדמונד להחרים את יריבתה .  היום  ( ה' )  הוציאה מיקרוסופט אפליקציה שתעבוד על מערכת ההפעלה הסלולרית אנדרואיד מבית גוגל .  תוכנת  " Tag ",  המאפשרת סריקת ברקודים ,  קיימת כבר במגוון פלטפורמות סלולריות  ביניהן האייפון של אפל ,  סימביאן בלקברי וכמובן חלונות מובייל .  כעת ,  כאמור ,  גם אנדרואיד נכללת .
 כבר מספר שנים שמיקרוסופט אינה נוקטת בגישה של החרמת מתחרותיה .  כאשר השיקה החברה אפליקציית אייפון ב-2008 ,  נתפס בתחילה הדבר כסוג של גימיק .  אך החברה הוכיחה שלא כך כשהמשיכה לייצר אפליקציות לטלפונים של אפל . " למיקרוסופט אין בעיה להוציא את הטכנולוגיה שלה החוצה ,  גם אם זה אומר להשתמש בפלטפורמות של יריבותיה ",  מאבחן הבלוג הטכנולוגי טק-קראנץ' .
 הבלוג מוסיף וכותב כי זה משמח לראות שמיקרוסופט לא רואה את עצמה כעליונה מדי כדי ליצור תוכנות לפלטפורמת אנדרואיד הפופולרית ,  למרות הטינה הקיימת בין השתיים .  זאת אף בשעה בה מרכזת החברה מאמצים לקראת השקת פלטפורמת הסלולר החדשה שלה :  Windows Phone 7 ,  שצפויה להיות שחקן רציני במגרש של מכשירי האנדרואיד והאייפון .
 
מיקרוסופט מתייגת את אנדרואיד
למרות התחרות העזה בין השתיים ,  הוציאה מיקרוסופט גרסה של אפליקציית Tag גם לפלטפורמת הסלולר של גוגל

