אלף הפנים של סוכן הביטוח
סוכן הביטוח שלך אמור לדאוג רק לך .  אז למה יש כאלה שדואגים יותר למוסכים ולכיס הפרטי ועוד דורשים ממך לפצות אותם ? 
מהו ומיהו סוכן הביטוח שלך ?  מה בדיוק התפקיד שלו ?  הוא האיש שלך ?  האיש של חברת הביטוח ?  האם היחסים איתו הם  " שגר ושכח ",  כלומר הוא רק מוכר לך פוליסה ,  גובה עמלה ואחר כך  " לא מכיר אותך "?  או שאולי הוא גם מטפל בתביעות שלך כשקורה משהו  ( "מקרה ביטוח ")  ?  ואיך הוא מטפל ,  מול מי ,  באיזה  " כובע "  ועבור מי  ( אתה ,  חברת הביטוח ,  בעלי מקצוע שונים שהוא מכיר ,  עמלה לעצמו )  ?  לרוב התשובה גלויה ומרבית הסוכנים אכן עושים עבודתם נאמנה .
 היום נדון בסוכן ביטוח שלא הסתפק בלהיות סוכן ,  אלא נראה שפעל כאיש אשכולות ממש ותפקד מול המבוטח גם כמוסכניק ,  גם כמלווה בריבית ,  גם כסוחר ברכב משומש וגם כעורך דין המנסח מסמכים משפטיים ומייצג במשפטים שהוביל  " בבטחה "  את לקוחו המבוטח למסע  " בארץ הפלאות "  שנמשך לא פחות משמונה שנים ;  ובסך הכל היה מדובר בנזק רגיל לרכב ,  ואפילו לא באשמת המבוטח ,  אלא צד ג' פגע בו .  סטנדרטי לגמרי .  
סוכן הביטוח הציע למבוטח שלא להפעיל את פוליסת הביטוח על מנת לחסוך את ההשתתפות העצמית והנחת היעדר התביעות .  הצעתו הייתה לתקן את הרכב במוסך ,  אך לא סתם מוסך ,  אלא מוסך שהסוכן עצמו  " מסדר ",  ואחר כך להגיש תביעה קטנה כנגד אותו צד ג' שפגע בו .  כל הטרחה מבחינת המבוטח נועדה לחסוך כמה מאות שקלים ,  אך בהחלט יש מקום לתהות  " מה יצא "  לאותו סוכן מההתעקשות להפנות את המבוטח למוסך ספציפי ? 
התאונה קרתה בשנת 2002 ובשנת 2008 התעורר המבוטח עם תביעה כנגדו מטעם אותו סוכן .  הלה טען ,  כי הלווה למבוטח כסף לרכישת רכב חדש בשנת 2003  ( כ-80 אלף שקלים )  והחתים אותו על הסכם הלוואה .  לאחר מכן ,  קיבל מהמבוטח את רכבו הישן לצורך מכירתו והפחתת התמורה שתתקבל בעדו מסכום ההלוואה .  הסוכן מכר את הרכב לסוחר רכב תמורת רכב אחר לעצמו ,  אך אותו סוחר לא העביר בעלות ברכב כדי  " לחסוך יד ".  כיוון שהבעלות לא עברה ,  גם החלו להצטבר אצל המבוטח דו"חות וחובות בגין השימוש ברכב .  לכן ,  סירב המבוטח לדרישת הסוכן  " להחזיר את יתרת ההלוואה ". 
הייתם חושבים שבשלב זה ישים הסוכן קץ לסאגה ,  אך הוא רק העמיק אותה יותר בכך שנתן למבוטח  ( שכבר מזמן הפך ל"שותף "  ולא לסתם אדם שקנה פוליסה ואחר כך קרתה לו סתם תאונה )  המחאה פתוחה לכיסוי החובות שנצברו בגין הרכב .  כנגד ,  ישב וחיכה שאותו מבוטח יעביר אליו את יתרת ההלוואה בהעברה בנקאית .  וחיכה וחיכה וחיכה וכעבור שש שנים הגיש תביעה .
 אלא שלמרות כל המתואר עד כה וכאילו לא היה די בו ,  גרסת המבוטח מצביעה על שיא חדש .  בבית המשפט הסתבר שאותו מבוטח בכלל לא זכה לראות את המוסכניק שאמור היה לתקן את רכבו ואף לא שילם לו כי את הכל  " סידר "  הסוכן .  אך מנגד ,  הוא  " נתקע "  עם רכב שלא תוקן כיאות - שלדת הרכב נפגעה קשות ונחצתה לשניים והדלת לא נסגרה .  אין צורך שנציין עד כמה זה מסוכן ולא בטיחותי .  והסוכן ?  סירב לתת לו את פרטי המוסך .
 שליטה מוחלטת זו של הסוכן בתיקון שבעצם אינו קשור ולא צריך להיות קשור אליו כלל ,  אותנו מפחידה .  מי פיקח על התיקון ?  מי לקח עליו אחריות ?  מי בדק אם בכלל מדובר במוסך מורשה מטעם משרד התחבורה  ( או  " מורשה סוכן ביטוח ")  ?  ומי ,  היינו רוצים לדעת ,  היה נושא באחריות לאסון שהיה מתרחש ,  חלילה ,  בשל התיקון הלקוי ? 
לנוכח התעקשותו של המבוטח שלא לעבור לסדר היום על התיקון הלקוי  ( ולמה היה צריך  " להתעקש "?  לא מובן מאליו שמגיע לו תיקון איכותי ובטיחותי ?  )  ,  הבטיח לו הסוכן שירכוש עבורו רכב חלופי בכספו .  ואת זאת הציע ,  כך לגרסת המבוטח הנתבע ,  כ"דמי שתיקה "  על מנת שהמבוטח לא יתלונן עליו בחברת הביטוח .  כאשר הגיע אותו מבוטח לקחת את הרכב החדש ,  החתים אותו  " הסוכן "  על הסכם הלוואה כשהוא טוען שזה לצרכי מס בלבד .  המבוטח אף מסר לסוכן את רכבו לצורך מכירתו .  בין לבין אף יצג סוכן הביטוח את המבוטח מול צד ג' בתביעה שהוגשה בגין התאונה  ( עוד זוכרים אותה ?  )  .  חבל רק שהיה מעורב בעצמו בהתחשבנות הכספית .
 בית המשפט דחה מכל וכל את תביעת הסוכן כנגד המבוטח וקבע ,  כי מצב בו סוכן ביטוח עוסק בתיקונים של רכבי מבוטחים על חשבונו ומעמיד הלוואות למבוטחים כדבר שבשגרה  ( כן ,  שכחנו לציין שהסוכן העיד שיש לו הסכם הלוואה סטנדרטי ללקוחותיו )  הוא מצב בלתי הגיוני .
 לטעמנו ,  יש כאן הרבה יותר מחוסר הגיון .  לא בכדי נקבעה חובת רישוי ופיקוח על המקצועות :  סוכן ביטוח ,  סוחר רכב ,  עורך דין .  כמובן וכמו תמיד ,  היו גם  " שותפים "  כגון המוסכניק שתיקן מבלי שפגש את בעל הרכב כלל  ( ואם בכלל הוא מורשה )  ,  הסוחר שרכש אך לא העביר בעלות וכן ,  גם המבוטח עצמו הגם שנקלע לכל הסיטואציה שלא באשמתו .  הוא הרי בסך הכל רצה לקבל פיצוי על התאונה .  המדובר בתיקון תאונה לכאורה פשוט  ( נזק של כעשרת אלפים שקלים )  שגרר  " סאגה "  והכל בשל  " יוזמות תיווך ".  
לא בכדי הוציא לפני כשנה ומחצה המפקח על הביטוח חוזר האוסר על סוכן ביטוח  " קבלת תמורה או טובת הנאה מנותן שירות "  אליו הוא מפנה מבוטח  ( ראה קישור )  .  החוזר יצא בעקבות תלונות חוזרות ונשנות ,  ביניהן של איגוד המוסכים ,  ביחס לסוכנים שמפנים לקוחות למוסכים שהם  " עובדים איתם "  כנגד תשלום או  " טובת הנאה ",  וזאת מבלי ידיעת המבוטח .  הנזק למבוטחים ברור וכבד מאוד .  במקום לקבל עצה טובה ,  הם מקבלים  " קומבינה "  על חשבונם .  אך מפקח לחוד ,  וחיים לחוד .  
אז ..  .  מסוכן ביטוח ריכשו ביטוח וממוסכניק ריכשו שירותי תיקון רכב .  בשני המקרים ,  כדאי לפנות למי שאתם סומכים עליו שייתן לכם את השירות הטוב ביותר בתחומו .  זיכרו ,  אף בעל מקצוע אינו יכול להיות  " גם וגם וגם ".  ובכל מקרה ,  כשמדובר ברכוש שלכם ובעיקר בבטיחות שלכם ,  היו מעורבים באופן ישיר ואל תסמכו על  " מתווכים "  ועל  " הסדרים ". 
 *  הכותבת הינה היועצת המשפטית של איגוד המוסכים בישראל

אלף הפנים של סוכן הביטוח
סוכן הביטוח שלך אמור לדאוג רק לך .  אז למה יש כאלה שדואגים יותר למוסכים ולכיס הפרטי ועוד דורשים ממך לפצות אותם ? 

