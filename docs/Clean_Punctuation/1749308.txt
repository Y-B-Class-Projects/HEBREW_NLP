בכורה :  סולמה  - " משוגעים "
 תכירו את סולמה ,  להקה שנקראת על שם סבתו של אחד משלושת סולניה ושהוציאה סינגל בעקבות סצנה מתוך הסרט  " קן הקוקיה ".  בראיון ,  מסביר יניב שמלצר מהלהקה שהם דווקא נורמלים
אנסמבלים גדולים הם כבר לא דבר שכיח בישראל ,  אבל להקה עם שלושה סולנים זה לא מחזה רגיל ,  לפחות לא מאז ששוטי הנבואה התפרקו .  סולמה  ( Su-le-Ma )  הם לא להקה במובן הזה  שבעה חברים ושלושה סולנים שהחלו להופיע ביחד לפני ארבע שנים וצברו קהל בהופעות שלהם ,  עם מוזיקה שמשלבת קאנטרי ומוזיקה אתנית .  ואם זה לא מספיק ,  סינגל הבכורה שלהם , " משוגעים ",  מבוסס על סצנה מ"קן הקוקיה "  המופתי של מילוש פורמן והוא כולל צרחה בתור C פארט לשיר . 
" התחלנו כלהקה של חברים שמנגנים ביחד וזה תפס תאוצה ",  מספר יניב שלמצר ,  אחד הסולנים בהרכב . " ברמת מערכת העיכול קשה לי לומר איזו להקה אנחנו ,  אבל אין ספק שאנחנו אקלקטים .  אנחנו עובדים בשביל שתהיה במה לכולם בהרכב וכל אחד יוכל להביא שיר ולמשוך לכיוון שלו ".  
" דווקא אם תעשה חיתוך סטטיסטי ,  תראה שזה קורה יותר ויותר .  אני מאמין שהכל שייך לקהל ולמוזיקה ,  הבעיה בלהקה היא לזכור את זה .  נכון שזה לא פשוט ,   .. אבל כל אחד מוותר על המאסטרפיס הפרטי שלו ,  בשביל המאסטרפיס שהוא כולנו .  אגב זה לא אני אמרתי ,  זה לאונרד כהן ".  
" אני מניח שכמו כל מוזיקאי נורמלי ,  אני אנסה להפוך את המוזיקה לדבר העיקרי בחיים ,  לפרנסה שתאפשר לעשות את זה באופן טוטלי ולנו כאנשים להמשיך להיות חברים ".  
" אכן ,  אבל אנחנו מאוד מודעים להכל ושמים על זה המון דגש  כל אחד מההרכב יוצר בעצמו ,  אבל כולנו הבנו שכשאנחנו ביחד ,  זה שווה להתגבר על פני השטויות שבדרך ". 
ממש כמו פרל ג'ם ,  גם סולמה קרויים על שם סבתו של אחד מחברי הלהקה ,  במקרה זהו שמלצר . " השם הוא קודם כל מצלול שאהבנו ,  איזו מילה שדגדגה לנו נכון ",  הוא מסביר . " אם נחפור עמוק יותר ,  אז זה השם של סבתא שלי .  תהליך בחירת השם היה מאד אינטואיטיבי  זרקנו הברות ומילים ודברים שנשמעו לנו נכון וזה מה שיצא ".  
" כן ,  היא מאד מרוצה .  היא בת 80 ומשהו ,  בועטת ומטיילת כמו שהייתי מאחל לכולנו ".  
" השיר ,  למרות הקונוטציות הפסיכיות ,  עוסק בביטוי עצמי ,  בצורך של כל אחד להיות עצמו ולתת ביטוי למישהו ומנגד ,  בחוטים הדקים בחברה שקושרים אותנו  הפער בין מה שאתה רוצה למה שהעולם מאפשר לך .  זה מבוסס על הסצנה מהסרט 'קן הקוקיה' ,  שבה עוסקים בשאלה מי מגדיר את האדם כאקסצנטרי ויוצא דופן או כפרח סגור שמנסה לפרוח ".  
" אני בצד שמידפק על הקיר ומחפש חרירים להציץ החוצה ". 
בזמן שאינו מוזיקאי ,  שמלצר עוסק בצילום ,  בקולנוע ובטלוויזיה . " אני נהנה מכל העולמות וחושב שהם מפרים זה את זה ",  הוא אומר . " לכל יוצר בריא להתעסק ביותר מתחום אחד ,  כי כל צד שופך אור על הצד השני .  המוזיקה היא דבר יותר אורגני עבורי ,  כי יש פחות מרחק בין הרצון והפעולה  בשביל לשיר ,  לא צריך לגייס תקציב במשך שנתיים .  אתה פשוט שר וזה קורה ".  
סולמה  ( ג'וני ,  יניב שמלצר ,  אורי דקל ,  בן צוק ,  אלון רוזנפלד ,  אודי קראוס וניקי )  יופיעו בתיאטרון תמונע בתל אביב ב-12 בנובמבר .  אלבום הבכורה ייצא בראשית 2011 .
 
בכורה :  סולמה  - " משוגעים "
 תכירו את סולמה ,  להקה שנקראת על שם סבתו של אחד משלושת סולניה ושהוציאה סינגל בעקבות סצנה מתוך הסרט  " קן הקוקיה ".  בראיון ,  מסביר יניב שמלצר מהלהקה שהם דווקא נורמלים

