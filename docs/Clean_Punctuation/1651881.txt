גם לגוגל יש חנות אפליקציות
גוגל השיקה את ה-Google Apps Marketplace ,  חנות אפליקציות בה יימכרו תוכנות צד-שלישי שיעבדו על פלטפורמת החברה
באירוע שערכה אמש  ( ג' )  הודיעה גוגל על פתיחת חנות האפליקציות שלה  Google Apps Marketplace .  החנות תאפשר לחברות צד-שלישי למכור דרכה את תוכנותיהן העובדות על פלטפורמת גוגל ,  עבור המגזר העסקי .  יותר מ-50 חברות ישולבו כרגע בחנות ,  שתציע תוכנות של ניהול פרויקטים ,  תשלום משכורות ,  כלי עיצוב למסמכים הנוצרים בגוגל-דוקס ועוד .  חברה המעוניינת להיכלל בחנות תצטרך לשלם סכום כניסה של מאה דולר ,  ולאחר מכן לחלוק עם גוגל 20% מההכנסות ממכירותיה .  כל יישום שיבקש להיכנס לחנות ייבדק תחילה על ידי החברה ,  בדומה לנוהל בחנות האפליקציות של אפל .  כיום נמכרים כבר בחנות יישום ניהול הפרוייקטים של חברת מנימון ,  יישום גליונות השכר המקוונים של חברת אינטואיט ותוכנת הניוזלטרים של מיילצ'ימפ .
 שני מיליון עסקים כבר אמצו את Google Apps בשלוש השנים האחרונות .  עיריית לוס אנג'לס ,  למשל ,  העבירה בשנה שעברה את 30,000 עובדיה לשימוש בכלי גוגל . " החנות מאפשרת לשים סוף לצורך בהתקנת עדכוני תוכנה ,  זכירת סיסמאות שונות וסינכרון ידני של מסמכים ,  ובכך משפרת את הפרודוקטיביות של המשתמשים ",  כתב כריס ונדר-מאי ,  מנהל פרויקט בגוגל ,  בבלוג החברה .
 במהלך זה מביאה גוגל לידי ביטוי את הציפיה שמחשוב ענן  ( הנסמך על תוכנות המותקנות על שרתים חיצוניים במקום מקומיים )  יהפוך לדרך עבודה מקובלת ושכיחה יותר ויותר .  הצעד אף מחדד את רצונה של גוגל להפוך למעין מערכת הפעלה אינטרנטית שנסמכת פחות ופחות על המחשב האישי ועל התוכנות המותקנות בו .
 
גם לגוגל יש חנות אפליקציות
גוגל השיקה את ה-Google Apps Marketplace ,  חנות אפליקציות בה יימכרו תוכנות צד-שלישי שיעבדו על פלטפורמת החברה

