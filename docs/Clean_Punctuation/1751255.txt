החשב הכללי באוצר שוקי אורן :  הממשלה רוצה למכור את בנק לאומי בלא גרעין שליטה
כך אמר בדיון שמקיימת ועדת הכספים של הכנסת על מכירת 10.46% ממניות בנק לאומי לציבור ו-1% לעובדים 
" הממשלה רוצה למכור את בלא גרעין שליטה - הבנק יכול להיות מבחן לאלטרנטיבה לריכוזיות במשק "  - כך אמר הבוקר החשב הכללי באוצר ,  שוקי אורן ,  בדיון שמקיימת ועדת הכספים על מכירת 10.46% ממניות בנק לאומי לציבור ו-1% לעובדים.אורן הוסיף כי  " יש פה הזדמנות ,  כמו במקרים אחרים בעולם ,  שבנק יפעל בלא גרעין שליטה .  גם בנק דיסקונט יכול להפוך לבנק בלא גרעין שליטה ". אורן הודיע שביום א' הקרוב תדון ועדת השרים לענייני חקיקה בהצעת חוק ממשלתית המהווה תיקון לפקודת הבנקאות המאפשר לבנקים לפעול בלא גרעין שליטה.אורן הדגיש ש"במהלך שנת 2010 מכרה המדינה את חלקה  .  המהלך הושלם באופן מלא והמדינה לא מחזיקה עוד במניות בבנק דיסקונט .  מכירת המניות של הבנקים באמצעות שוק ההון בחבילות היא דרך מהירה אשר לא יוצרת הרבה רעשים ". עוד הוסיף כי  " דרך המכירה של מניות בנק לאומי היא מאוד ישימה ומוצלחת .  היתה פגישה עם ועדי העובדים והיתה תמימות דעים שהסכם העבודה שהעובדים מעוניינים בהארכתו צריך להקבע בין הממשלה לעובדים .  המדינה כבעלת מניות אינה צד להסכם כזה .  ישנם מגעים בין הנהלת הבנק לעובדים ". עובדי בנק לאומי פנו לוועדת הכספים בבקשה להגנה מפני המכירה ולהמשיך את הסכמי השכר .  המדינה רוצה למכור 10.46% ממניות בנק לאומי ו-1% למכור לעובדים בהנחה של 30% .  בכוונת הממשלה למכור במהלך שנת 2010 את שארית הון המניות שבידה .  הפעימה הראשונה תהיה בין 3% ל-10.46% ותיעשה בהליך תחרותי שבו יוצעו לפחות 3% מהון המניות לגופים פיננסיים לצורך שיווקם למשקיעים בארץ ובחו"ל .  ההצעה תינתן בתום יום המסחר וההצעות יתקבלו עד לפתיחת המסר ביום הבא .  לזוכה תינתן אופציה לרכוש כמות נוספת.שר האוצר יובל שטייניץ הסביר בפנייתו לוועדה כי המכירה מאפשרת ביצוע פשוט ,  תכליתי ומהיר עם הימנעות מחשיפה לתנודות בשווקים .  כמקובל במכירות של חבילות למשקיעים פיננסיים ,  סביר להניח כי גם במכירה זו תינתן הנחה מסויימת לעומת מחיר השוק כפי שיהיה בסמוך לפני המכירה ,  אך לעומת זאת לא ישולמו עמלות כלשהן והן תיחסכנה ההוצאות הכרוכות בתשקיף .
 
החשב הכללי באוצר שוקי אורן :  הממשלה רוצה למכור את בנק לאומי בלא גרעין שליטה
כך אמר בדיון שמקיימת ועדת הכספים של הכנסת על מכירת 10.46% ממניות בנק לאומי לציבור ו-1% לעובדים

