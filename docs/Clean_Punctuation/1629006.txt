סטיבן רואץ' :  על ברננקי להתחיל ליישם אסטרטגיית יציאה ממצב החירום
יו"ר מורגן סטנלי אסיה  - " מדיניות התמריצים של הבנק הפדרלי הייתה נרחבת ,  ולכן יש לסיימה בהדרגה "
 סטיבן רואץ' ,  יו"ר מורגן סטנלי אסיה ,  אמר היום בראיון לבלומברג כי על קובעי המדיניות בארה"ב להתחיל כבר כעת לסיים את תכניות התמריצים ,  אם ההתאוששות הכלכלית אכן טובה כפי שהם טוענים . " אף פעם אין זמן טוב להתחיל בכך ",  אמר רואץ' , " אך ככל שהם יחכו יותר זמן ,  כך סיכוייהם לזרוע את זרעי הבועה הבאה גדלים .  לכן אני בעד אסטרטגיית יציאה מוקדמת ". הבנק הפדרלי התחייב ב-16 בדצמבר לשמור על ריביות נמוכות לתקופה ממושכת ,  אף כי לדברי בכירי ממשל ,  השווקים הפיננסיים כבר חסונים דיים על מנת לאפשר לתכניות הלוואות החירום לפוג בסוף החודש ,  ולא להאריכן .  יו"ר הבנק הפדרלי ,  בן ברננקי ,  הוריד את הריבית בארה"ב לרמתה הנמוכה מעולם בדצמבר 2008 ." ראינו את חבילת התמריצים המוניטרית החריגה מעולם בחודשים שחלפו מאז קריסת בנק ליהמן ברדרס ",  אמר רואץ' . " נצטרך גם לצפות בפירוקה של תכנית תמריצים חריגה זו ,  ואם ההתאוששות טובה כפי שמעריך ברננקי ,  הגיעה העת לסיימה כעת ". בראיון אחר ,  לתחנת הרדיו האמריקאית wbbr ,  אמר רואץ' כי הוא חולק על טענתו של ברננקי כי שיעורי ריבית נמוכים לא היו הגורם לבועת הנדל"ן בעשור האחרון . " נראה לי מגוחך לטעון כי מדיניות מוניטרית לא שיחקה תפקיד ביצירת משבר הסאבריים ",  אמר . " ברננקי באמת נגרר כאן - זו השקפה שהוא פיתח עוד בתקופתו כאקדמאי בפרינסטון ". בתקופת הבועה ,  טען רואץ' כי על בנקים מרכזיים למנוע עליית מחירים גדולה מדי בשוקי הנדל"ן - בניגוד לעמדתו של יו"ר הבנק הפדרלי דאז ,  אלן גרינספאן .  רואץ' טוען כעת כי ברננקי  " אימץ את הגישה של גרינספאן באותו אופן ,  וטען כי לא צריך להשתמש במדיניות מוניטרית על מנת להתמודד עם בועות נדל"ן ,  אלא באמצעים רגולטוריים .  אמנם רשויות הפיקוח כשלו בצורה מדהימה ב-7-8 השנים האחרונות ,  אך אני טוען כי כך גם המדיניות המוניטרית ". 

סטיבן רואץ' :  על ברננקי להתחיל ליישם אסטרטגיית יציאה ממצב החירום
יו"ר מורגן סטנלי אסיה  - " מדיניות התמריצים של הבנק הפדרלי הייתה נרחבת ,  ולכן יש לסיימה בהדרגה "
 
