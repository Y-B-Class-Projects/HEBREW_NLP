חימנז : " לא ידענו שיהיה כל כך קשה בינואר "
 מאמן סביליה מבכה את חיסורי האפריקאיים ,  אבל יודע ש"זה לא תירוץ ,  אנחנו מפסידים בגללנו ".  קיקה פלורס : " ראינו את המיטב "
 הצלילה החופשית של סביליה נמשכת ביתר שאת ,  ואמש  ( שבת )  היא ספגה את הפסדה השלישי ברציפות .  ההפסד המפתיע הגיע במחזור ה-17 ועוד בראמון סאנצ'ז פיחואן 2:1 לראסינג סנטאנדר ,  מצמד של אחד מילדי הפלא שמעטרים את הכדורגל הספרדי ,  סרחיו קנאלס בן ה-18 .  בסיום המשחק קיבל קנאלס תשואות גם מהאוהדים של הקבוצה האנדלוסית .
" ידענו שיהיה לנו קשה בחודש ינואר ,  אבל לא עד כדי כך ",  אמר מאמן סביליה מנולו חימנז ,  שמבכה את העובדה כי לא מעט משחקניה המרכזיים של הקבוצה נמצאים באליפות אפריקה שתפתח היום . " הרבה שחקנים חסרים ,  אבל זה לא תירוץ .  אנחנו מפסידים משחקים בגללנו ,  יותר מאשר העדיפות של היריבות עלינו ". 
סביליה השיגה ניצחון אחד בלבד בששת משחקיה האחרונים וחמש נקודות ,  שמציבות אותה כעת ,  עוד טרם השלמת המחזור ,  במקום החמישי בלבד .  הקבוצה של חימנז צריכה להתעשת ומהר ,  כי היא גם יכולה להתרחק מהמקום הרביעי המוליך לפלייאוף ליגת האלופות .
 בניגוד לסביליה ,  מי שממשיכה במומנטום החיובי שלה אחרי פתיחת העונה המקרטעת מאוד היא אתלטיקו מדריד ,  שנתנה חזק בראש לוויאדוליד בחוסה סורייה 0:4 . " אני שמח כי השחקנים שלי היו פעלתניים ,  והפעם ראינו מהם את המיטב ",  אמר מאמן הקבוצה קיקה סאנצ'ז פלורס . " כבר לא היינו יכולים לשחק רע יותר מאיך ששיחקנו בעבר ". 

חימנז : " לא ידענו שיהיה כל כך קשה בינואר "
 מאמן סביליה מבכה את חיסורי האפריקאיים ,  אבל יודע ש"זה לא תירוץ ,  אנחנו מפסידים בגללנו ".  קיקה פלורס : " ראינו את המיטב "
 
