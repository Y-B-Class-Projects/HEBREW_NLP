זוכה הנאשם בפדופיליה שנתפס בערוץ 10
שופט ביהמ"ש בתל אביב מתח ביקורת על התנהלות המשטרה ועל תחקיר ערוץ 10 שהביא למעצר הנאשם . " דב גילהר לא נתן לנאשם מספיק זמן בשביל לברר האם הוא עובר על החוק "
 בית משפט השלום בתל אביב זיכה היום  ( ראשון )  נאשם בביצוע מעשים מגונים בקטינה שנתפס במהלך תחקיר של ערוץ 10 בשנת 2007 .  במסגרת תכניתו של דב גילהר התחזתה תחקירנית הערוץ לילדה בת 13 ויצרה קשר עם הנאשם ברשת האינטרנט .  הנאשם יזם איתה שיחות בעלת אופי מיני ואף קבע להיפגש איתה .  כאשר הגיע למפגש נעצר על ידי המשטרה .
 השופט דן מור זיכה את הנאשם מכיוון שלא הוכחה במקרה זה כוונה פלילית וכי לא הוכח כי מעשי הנאשם חרגו ממעשי הכנה לביצוע העבירה .  בנוסף אמר השופט כי במקרה זה זוכה הנאשם להגנת  " פח יקוש "   כלומר ,  הנאשם הודח לביצוע העבירה . " הרעיון הפלילי נולד במוחו של הסוכן והושתל על ידו בראשו של החשוד ",  כתב השופט בפסק הדין .  השופט מתח ביקורת על התנהלות המשטרה וערוץ 10 בפרשה וכתב כי  " לא כל האמצעים כשרים ,  גם כשהמטרה הינה אכיפת החוק ". 
עוד טען השופט כי באם היה מקבל בית המשפט את עמדת התביעה ומרשיע את הנאשם היה מקום להעמיד לדין גם את ערוץ 10 כשותף לעבירה או כמשדל אליה . " אין כל שוני בין מצב זה ובין מצב בו עיתונאי ישדל עבריין רכוש ,  לצרכי תכנית טלוויזיה ,  לפרוץ לבית מגורים ,  תוך שהוא מציב שם את מצלמותיו על מנת לצלם את העבריין מנסה לפרוץ ואת המשטרה לוכדת את העבריין ". 
בדצמבר 2007 יצרה תחקירנית תכניתו של דב גילהר קשר עם הנאשם דרך רשת האינטרנט והציגה את עצמה כילדה בת 13 תחת הכינוי  " סיוונוס13 ".  הנאשם והיא קבעו להיפגש בדירתה ושם נעצר הנאשם .  בית המשפט קבע כי  " אין חולק כי העבירה לא הושלמה .  הנאשם אף לא הספיק לברר עד תום את הסיבה ההופכת את מעשיו לאסורים ובניגוד לחוק ".  השופט כתב בפסק הדין כי  " אין מקום שלא להאמין לנאשם כי ממבט ראשון התרשם שאין מדובר בילדה בת 13 ".  השופט קבע כי  " דב גילהר לא אפשר לנאשם ולו את הזמן המועט הדרוש על מנת לאפשר לו לשוחח עם השחקנית כדי ,  אולי ,  לברר את האמת לגבי גילה ,  ואז ,  בהנחה שיש לזקוף לזכותו של הנאשם כחשוד בעבירה  לקום ולעזוב את המקום .
 מחדשות 10 נמסר בתגובה כי  " אנחנו עומדים ב-100% מאחורי התחקיר בנושא הפדופיליה ובטוחים שכל מי שצפה בו יסכים שמדובר באנשים מסוכנים שהאינטרס הציבורי מחייב את חשיפתם ".  יש לציין שנאשמים אחרים שהופיעו בתחקיר הורשעו לאחר מכן בבית המשפט .
 
זוכה הנאשם בפדופיליה שנתפס בערוץ 10
שופט ביהמ"ש בתל אביב מתח ביקורת על התנהלות המשטרה ועל תחקיר ערוץ 10 שהביא למעצר הנאשם . " דב גילהר לא נתן לנאשם מספיק זמן בשביל לברר האם הוא עובר על החוק "
 
