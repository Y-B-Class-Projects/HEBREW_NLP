המהפכה הגדולה של העשור
מספר הגולשים הוכפל פי ארבע  ?  כ-80% ממשקי הבית התחברו  ?  האתרים הבינלאומיים השתלטו  ?  התכנים החדשותיים התפשטו  ?  החששות ממסחר אלקטרוני נעלמו  ?  ותוכני הווידאו כבשו  ?  כך שינה האינטרנט הישראלי את פניו מקצה לקצה
 >  >  העשור החולף היה העשור של האינטרנט ,  שרשם בישראל צמיחה של כמעט 300% :  אם ב-1999 היו בישראל כ-1.1 מיליון גולשים ברשת ,  כיום צמח מספרם ל-4.3 מיליון ,  כשכ-80% ממשקי הבית היהודיים מחוברים לאינטרנט .  מנועי החיפוש ,  שהיו בתחילת העשור רק עוד אתרים ,  לא מאוד חיוניים ,  נהפכו לבסיס שאליו נכנסים וממנו יוצאים הגולשים .  גוגל בעולם  ( כמו גם בישראל )  לא היה קיים בטבלאות האתרים הגדולים בתחילת העשור ,  אך זה כמה שנים שהוא מושל בכיפה כאתר הנצפה בישראל .  למעשה ,  פרט לוואלה ,  שנוסד ב-1995 ולתפוז שהוקם ב-1996 ,  כל האתרים ששולטים בטבלת האתרים הגדולים בישראל הם בני פחות מעשור .  אבל אם בתחילת העשור התמקמו האתרים הישראליים בראש הטבלה ,  בשנתיים-שלוש האחרונות השתלטו האתרים הבינלאומיים על הדירוגים :  שלושה מתוך חמשת האתרים הגדולים בישראל הם בינלאומיים - גוגל ,  פייסבוק ויוטיוב .  הישראלים היחידים ששרדו בצמרת הם וואלה ,  בן 15 ,  ו-ynet ,  בן עשר .  פייסבוק ,  האתר הצעיר שזינק לראש הטבלה ,  לא היה קיים כלל בתודעה הישראלית לפני שלוש שנים בלבד .  גם השימוש של הישראלים באינטרנט עבר שינוי מקצה לקצה :  בתחילת העשור העידו הישראלים ,  כחלק מסקר שערכה חברת tns/טלסקר ,  כי השימוש העיקרי שהם עושים באינטרנט הוא קריאת דואר אלקטרוני ,  שהיה ממוקם אז בשרתי ספקיות האינטרנט .  תיבות הדואר אז היו מוגבלות בקיבולת ,  וספקיות האינטרנט גבו עליהן כ-3 דולרים בחודש ,  בנוסף ל-1.3 דולר על כל שעת גלישה - בחבילות שכללו מספר קבוע מראש של שעות גלישה ,  שחריגה מהן היתה יקרה באופן משמעותי .  גם תעשיית המסחר האלקטרוני היא תוצר של מהפכת האינטרנט .  אם לפני עשור העידו רק כ-20% מהגולשים ,  שהיו כ-200 אלף איש ,  כי ביצעו רכישות ברשת ,  כיום מדובר ביותר משני שלישים מהגולשים - כ-2.8 מיליון איש .  אם אז אמרו 3.3% מהגולשים  ( כ-36 אלף איש )  כי יסכימו לרכוש מוצר חשמלי כלשהו לבית באמצעות האינטרנט ,  כיום מספרם הוא יותר מ-2 מיליון איש .  את המעבר הזה הרגישו על בשרן רשתות החשמל הגדולות וחנויות החשמל הפרטיות שמשלו אז בכיפת המחיר המוזל ,  וכיום לא נותר להן אלא להתאים את עצמן למה שקורה ברשת .  בראשית העשור היו רק 26% מהגולשים בישראל מעל גיל 18 ,  והיתר היו צעירים בגילאי 13-18 ,  שגדלו לתוך האינטרנט ובקושי זוכרים את העולם שהיה לפניו ,  ובוודאי שלא את הצורך לשלם בעבור כל שעת גלישה .  סביר להניח שמהפכה דומה תתרחש בגלישה באמצעות הטלפון הסלולרי ,  שכיום מתומחרת לפי היקפי גלישה ונפח החומרים שעוברים בה .  טבלת השימושים ברשת - אז והיום - חושפת את המהפכה שעברו כמה מהתעשיות הגדולות בישראל :  אם לפני עשור ציינו כשליש מהגולשים - כ-300 אלף איש - כי הם קוראים עיתונים וחדשות ברשת ,  כיום כבר מדובר ב-87% מהגולשים ,  כ-3.74 מיליון איש .  הניזוקים העיקריים הם העיתונים המודפסים ,  שמזה עשור יורדים והולכים בהיקף התפוצה .  לפני עשור ,  צפייה בקטעי וידאו לא נכללה ברשימת הפעילויות ברשת .  כיום ,  כמעט 4 מיליון גולשים בישראל מציינים פעילות זו כאחת המרכזיות שלהם ברשת .  את ההשלכות מרגישות על גבן תעשיות בינלאומיות רבות ,  החל בחברות המוסיקה ,  שסובלות מפיראטיות וכלה בקולנוע - כיום כמעט אין סרט שלא דולף לרשת כבר בשבוע הראשון להקרנתו ,  כאשר הגולשים הם גם אלה שמכריעים לגבי הצלחתו או כישלונו באבחת הודעת פייסבוק/טוויטר אחת .  גם תעשיות הפיננסים והסלולר נמצאות בעיצומן של מהפכות ששינו מקצה לקצה את הרגלי העבודה בהן - מהפכות שדורשות מהן להיות זמינות ללקוח בכל אמצעי גישה ,  לספק לו מענה במקום שבו הוא נמצא ולא לצפות ממנו להגיע אליהן ,  כפי שהיה מקובל בעבר .
 
המהפכה הגדולה של העשור
מספר הגולשים הוכפל פי ארבע  ?  כ-80% ממשקי הבית התחברו  ?  האתרים הבינלאומיים השתלטו  ?  התכנים החדשותיים התפשטו  ?  החששות ממסחר אלקטרוני נעלמו  ?  ותוכני הווידאו כבשו  ?  כך שינה האינטרנט הישראלי את פניו מקצה לקצה

