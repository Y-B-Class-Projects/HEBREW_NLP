בכיר בבנק הפדרלי : " צריך להתחיל להעלות הריבית בארה"ב עד לרמה של 3.5%-4.5% "
" צריך להעלות הריבית במוקדם ולא במאוחר ",  אמר נשיא הבנק הפדרלי של קנזס סיטי ,  תומס הניג
נשיא הבנק הפדרלי של קנזס סיטי ,  תומס הניג ,  אמר היום כי הבנק המרכזי צריך להקדים ולהתחיל להעלות את הריבית בארה"ב ולצמצם את תוכניות התמריצים ,  והעריך כי שיעור הריבית בארה"ב יצטרך לעלות לרמה של 3.5% עד 4.5% ,  דיווחה סוכנות הידיעות בלומברג . " התהליך של חזרה למדיניות יותר מאוזנת בין הטווח הקצר לארוך במונחים של יעדים כלכליים ופיננסים ,  צריך התרחש במוקדם ולא במאוחר ",  אמר הניג היום בנאום בקנזס סיטי .  השנה ,  הניג הוא בעל זכות בצבעה בישיבות ועדת השוק הפתוח של הבנק הפדרלי  ( fomc )  . " הותרת הריבית ברמה מאוד נמוכה למשך פרק זמן ממושך עלולה ליצור סוגים חדשים של הקצאות שגויות של נכסים ,  תנודתיות רבה יותר ,  אינפלציה גבוהה ביותר בטווח הארוך ,  ועלייה באבטלה - לא היום ,  אולי ,  אבל בטווח הבינוני והארוך ",  אמר .  בכירי הבנק הפדרלי שוקלים כיצד לבטל את התמריצים חסרי התקדים ותוכניות החירום בתחום האשראי על רקע סימני התאוששות של כלכלת ארה"ב .  בישיבה האחרונה של הבנק הפדרלי בחודש שעבר החליטו בכירי הבנק על השלמת תוכניות לרכישת אג"ח מגובות משכנתאות בסך 1.25 טריליון דולר ואג"ח של פרדי מאק ופאני מיי בסך 175 מיליארד דולר עד סוף חודש מארס ,  ושבו והעריכו כי הריבית בארה"ב תישאר בשפל הנוכחי של 0% עד 0.25% לפרק זמן ממושך .
 
בכיר בבנק הפדרלי : " צריך להתחיל להעלות הריבית בארה"ב עד לרמה של 3.5%-4.5% "
" צריך להעלות הריבית במוקדם ולא במאוחר ",  אמר נשיא הבנק הפדרלי של קנזס סיטי ,  תומס הניג

