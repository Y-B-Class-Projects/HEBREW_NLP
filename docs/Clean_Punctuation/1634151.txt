מהאדריכלים עד לבתי המלון :  המעגל השני שירוויח מהתגליות 
 >  >  תגליות הגז הטבעי מגלמות פוטנציאל הכנסות פנטסטי עבור בעלי הזכויות באתרי הקידוח ,  אך עוד שורת עסקים ממגוון תחומים ייהנו מהתהליך של שאיבת הגז מהבאר בדרכו לצרכני הקצה - בעיקר כשמדובר בפרויקט גדול ,  מורכב ומרוחק מהחוף ,  דוגמת קידוח תמר .  ראשית ,  יחייב הפרויקט העסקת עשרות טכנאים ,  מתכננים ,  מהנדסים ואדריכלים ,  לצורך הכנת תוכנית ההפקה התת-ימית המורכבת ,  וכן עבור הקמת מתקן קליטת הגז הטבעי והטיפול בו על החוף .  ביצוע פרויקט כזה יכלול הזמנת ציוד זר בידי מפעילת הקידוח ,  נובל אנרג'י .  עם זאת ,  אספקתו תהיה כרוכה גם במתן שירותים נלווים מקומיים ,  דוגמת שירותים נמליים ,  אחסון והרכבה ותחזוקת ציוד הנדסי .  במקביל ,  יכריזו בקרוב שותפות קידוח תמר על הקמת אופרציה ניהולית ייעודית לפיתוח פרויקט ההפקה ,  שתקיף פעילות תעסוקתית ענפה לצורך התפעול השוטף של הפרויקט :  החל בשכירת עורכי דין ,  רואי חשבון ושלל יועצים ,  דרך חברות אבטחה ,  אחזקה ,  סוכני נסיעות ,  שינוע מוסק ויבשתי וספקי קייטרינג  ( או טבחות )  ,  וכלה באכלוס חדרי מלון ואף בשכירת דירות ,  משרדים ושטחי עורף תפעולי בערי החוף  ( בעיקר באזור חיפה ובמרכז )  .  עם הגעת הגז אל החוף ,  צפויה להתרחב תשתית הולכת הגז הטבעי בידי קבלני חברת נתג"ז הממשלתית ,  לצד הרחבת פריסת תשתית החלוקה ,  המבוצעת בידי קבוצות מקומיות שמשלבות חברות אנרגיה וקבלנות .
 
מהאדריכלים עד לבתי המלון :  המעגל השני שירוויח מהתגליות 
nan
