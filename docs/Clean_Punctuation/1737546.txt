שמועות כי יורשו של ג'ובס באפל ימונה למנכ"ל HP הפילו את מניית אפל ב-5%
טים קוק עשוי להתמנות למחליפו של מרק הרד שנאלץ באחרונה להתפטר ,  דיווח אתר הרכילות Fly On The Wall
סמנכ"ל התפעול של אפל ,  טים קוק - מי שמסומן כיורשו של המנכ"ל סטיב ג'ובס כאשר זה יפרוש - עשוי לעזוב את ענקית האלקטרוניקה לטובת מינוי לתפקיד מנכ"ל hp ,  במקום מרק הרד שנאלץ באחרונה להתפטר על רקע שערוריה של הטרדה מינית ,  לפי שמועות באינטרנט ." מניות אפל יורדות על רקע שובן של השמועות כי טים קוק עשוי להתמנות למנכ"ל החדש של hp ",  דיווח היום אתר רכילות ההשקעות פליי און דה וול  ( fly on the wall )  .  מניית אפל יורדת כעת ב-1.5% בוול סטריט לאחר שבפתיחת המסחר כבר נפלה ביותר מ-5% .  קוק היה זה שהחליף את מנכ"ל אפל ,  סטיב ג'ובס ,  בתפקידו בעת שהאחרון נאלץ לצאת לחופשה בת מספר חודשים בשנה שעברה לצורך השתלת כבד.פרשן אתר  " ביזנס אינסיידר ",  ג'יי יארו ,  ציין עם זאת כי ספק אם יש ממש בשמועה ,  שכן הסיכויים נוטים לכך שהמנכ"ל החדש של hp יבוא מתוך החברה .  יתר על כן ,  ספק אם קוק יוותר על ההזדמנות להתמנות בבוא העת לתפקיד מנכ"ל אפל ,  לאחר פרישת ג'ובס .  יארו ציין עוד כי אין זו הפעם הראשונה בה מתרוצצות שמועות על כך שקוק מתכוון לעזוב את אפל לטובת מינוי למנכ"ל של חברה גדולה .  כך למשל ,  בחודש דצמבר 2009 ,  היו דיווחים כי קוק עשוי להתמנות לתפקיד מנכ"ל יצרנית המכוניות ג'נרל מוטורס - שמועות שהתבררו בהמשך כחסרות בסיס .
 
שמועות כי יורשו של ג'ובס באפל ימונה למנכ"ל HP הפילו את מניית אפל ב-5%
טים קוק עשוי להתמנות למחליפו של מרק הרד שנאלץ באחרונה להתפטר ,  דיווח אתר הרכילות Fly On The Wall

