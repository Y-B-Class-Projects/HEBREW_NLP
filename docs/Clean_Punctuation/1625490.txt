חשד :  ההורים אנסו והיכו את ילדיהם
לפי החשד ,  האם כפתה על בתה בת ה-13 לקיים יחסי מין עם האב ואף ביצעה בה מעשים מגונים .  כמו כן ,  בני הזוג חשודים בהכאת ילדיהם האחרים .  הילדים הוצאו מחזקתם של ההורים
בני זוג מהשפלה נעצרו בחשד שביצעו מעשים מגונים ואנסו את בתם בת ה-13 והכו אותה ושניים מאחיה .  בני הזוג בשנות ה-30 לחייהם נעצרו לפני כמה שבועות ושוהים במעצר בית .  הילדים בהם הם חשודים שהתעללו הוצאו מחזקתם .  
חקירת המקרה מתנהלת במשטרת לוד מזה חודש בעקבות תלונה שהגישה הבת נגד אימה העובדת כזונה ואביה החורג העובד כסרסור .  בתלונתה סיפרה הבת כי הוריה נהגו לכפות עליה לצפות בהם מקיימים יחסי מין ולצפות עמם בסרטים פורנוגראפיים וכי במספר מקרים הכריחה אותה אימה לקיים יחסי מין עם אביה החורג .  עוד אמרה כי באחד המקרים אמה ביצעה בה מעשי סדום .  כמו כן ,  מסרה שאימה ואביה החורגים נוהגים להכות אותה ואת אחיה .  
המשטרה ביקשה להותיר את בני הזוג במעצר מאחר ו"בני הזוג חשודים בעבירות חמורות כגון אונס ,  ביצוע מעשים מגונים ופגיעה בחסרי ישע שהנם ילדיהם הקטנים ",  כך נמסר מנציג המשטרה בדיון להארכת מעצרם .  מנגד בני הזוג ,  המיוצגים על ידי עורך הדין ניל סיימון מהסנגוריה הציבורית מכחישים את החשדות נגדם .
 
חשד :  ההורים אנסו והיכו את ילדיהם
לפי החשד ,  האם כפתה על בתה בת ה-13 לקיים יחסי מין עם האב ואף ביצעה בה מעשים מגונים .  כמו כן ,  בני הזוג חשודים בהכאת ילדיהם האחרים .  הילדים הוצאו מחזקתם של ההורים

