שוברי קופות : " שאטר איילנד "  שומר על הבכורה
שיתוף הפעולה של ליאונרדו דיקפריו ומרטין סקורסזה ניצל את חולשת המתחרים ונותר בפסגה גם בסוף השבוע השני לצאתו .  גם  " אווטאר "  ממשיך לעשות חיל ושבר את שיא ההכנסות בארה"ב 
" שאטר איילנד "  ממשיך להרשים :  שיתוף הפעולה הרביעי בין ליאו דיקפריו ומרטין סקורסזה השיג בשבוע שעבר את הפתיחה הטובה ביותר בהיסטוריה של שיתופי הפעולה בין השניים ,  ובסוף השבוע האחרון הוא המשיך את המומנטום .  המותחן הפסיכולוגי שמר על המקום הראשון בטבלת שוברי הקופות בארצות הברית ובקנדה לאחר שגרף 22 מיליון דולר ,  ועושה רושם שהוא יירשם בסופו של דבר כאחד הסרטים הרווחיים בתולדותיו של הבמאי הוותיק .
 אחת הסיבות להצלחה המתמשכת של  " שאטר איילנד "  היא החולשה של מתחריו : " Cop Out "  הטרי ,  שהיה אמור לרשת השבוע את מקומו ,  התגלה כאכזבה צורמת והתמקם במקום השני עם הכנסות דלות של 18.5 מיליון דולר .  הכישלון הזה צורב בעיקר לאור השמות הגדולים שעומדים מאחורי הסרט  הבמאי קווין סמית  ( "מוכרים בלבד ")  והכוכבים טרייסי מורגן האפרו אמריקאי  ( "רוק 30 ")  וברוס וויליס הלבן ,  שכבר ספג לפני כמה חודשים מפלה כלכלית צורבת עם  " המחליפים ".  הביקורות על הסרט היו קטלניות במיוחד ,  וגם הקהל לא התלהב מהניסיון של סמית להצדיע לסרטי המשטרה הבין-גזעיים של שנות השמונים  ( "48 שעות ",   " נשק קטלני "  וכיוצא בזה )  .
 המספרים של  " Cop Out "  היו כה פושרים ,  שהוא כמעט ואיבד גם את הסגנות לטובת סרט האימה הטרי ודל התקציב  " The Crazies ".  הזוועתון הזה ,  עיבוד מחודש לסרט זומבים משנות ה-70 ,  גרף 16.5 מיליון דולר ונכנס הישר למקום השלישי בטבלה .
 לאחר שכבר נכנס לדפי ההיסטוריה בכל צורה אפשרית ,  ריסק  " אווטאר "  השבוע שיא נוסף  הוא נרשם כסרט הראשון אי פעם שהכנסותיו בארצות הברית חצו את גבול 700 מיליון הדולר .  הלהיט הענק של ג'יימס קמרון נמצא כרגע במקום הרביעי בטבלה ,  והוא מקווה שזכייה באוסקר בשבוע הבא תאפשר לו להגדיל עוד יותר את הכנסותיו .
 לאחר  " אווטאר ",  במקום החמישי ,  אפשר לפגוש את  " פרסי ג'קסון וגנב הברק ",  שהרוויח השבוע 9.8 מיליון דולר בדרך לקבל המשכון .  במקום השישי נמצא  " יום האהבה ",  שהכניס 9.5 מיליון דולר והכנסותיו הכוללות חצו את קו 100 מיליון הדולר ,  מה שהפך אותו רשמית לשובר קופות .  גם  " ג'ון היקר ",  שבמקום השביעי ,  ממשיך לכבוש את לב הקהל עם הכנסות של חמישה מיליון דולר בסוף השבוע האחרון ו-72.6 מיליון דולר בסך הכל .  
בשלהי הטבלה ,  לעומת זאת ,  משתרכים שני כישלונות :  במקום השמיני זהו  " The Wolfman ",  שהכניס בסוף השבוע האחרון 4.1 מיליון דולר ויתקשה מאוד להחזיר את ההשקעה העצומה בו ,  ובמקום התשיעי זהו  " The Tooth Fairy ",  שגם הוא יצא מסוף השבוע עמוס סופות הגשמים והשלגים עם הכנסות דלות  3.4 מיליון דולר בלבד .
 את הטבלה סוגר  " Crazy Heart ",  בכיכובו של הפייבוריט לאוסקר ג'ף ברידג'ס ,  שהכניס 2.5 מיליון דולר .  ואם כבר מדברים על אוסקר ,  הרי ש"נביא ",  הסרט הצרפתי שיתחרה ב"עג'מי "  על הפסלון לסרט הזר הטוב ביותר ,  הרוויח השבוע 170 אלף דולר אף שהוצג בתשעה אולמות בלבד בארצות הברית .
 
שוברי קופות : " שאטר איילנד "  שומר על הבכורה
שיתוף הפעולה של ליאונרדו דיקפריו ומרטין סקורסזה ניצל את חולשת המתחרים ונותר בפסגה גם בסוף השבוע השני לצאתו .  גם  " אווטאר "  ממשיך לעשות חיל ושבר את שיא ההכנסות בארה"ב

