בית ההשקעות הקטן אינפיניטי יחליף את כלל ביטוח :  ינהל 18 מיליארד שקל מכספי הפנסיה של חברת החשמל
אינפיניטי ניצח את מיטב ,  וזכה במכרז קרן הפנסיה של חברת החשמל ,  תמורת דמי ניהול קבועים של 0.94% מנכסי הקרן
 >  >  בית ההשקעות אינפיניטי ,  המנהל קרוב ל-5.5 מיליארד שקל ,  צפוי לקבל אחריות על סכומים גבוהים בהרבה בזמן הקרוב .  בשלב הסופי של המכרז לניהול קרן הפנסיה של עובדי חברת החשמל ,  המכילה נכסים בהיקף של 18 מיליארד שקל , " חטף "  אינפיניטי את המכרז לבית ההשקעות מיטב .  אינפניטי יעשה זאת תמורת דמי ניהול דמי ניהול קבועים של כ-17 מיליון שקל בשנה ,  שהם 0.94% משווי הנכסים שינוהלו .  מדובר בעלייה בדמי הניהול ביחס להסכם הניהול שהיה לקרן עד לאחרונה עם כלל ביטוח ,  שעל פיו ניהלה כלל את הקרן תמורת דמי ניהול של 8 מיליון שקל בשנה .  עם זאת ,  גורמים בשוק טענו בעניין דמי הניהול של אינפיניטי כי הם נמוכים מדי ואינם מותירים לבית ההשקעות רווח .  כהוכחה לכך הם מצביעים על דמי הניהול שגבתה כלל לאחר סיום תקופת הניהול שלה בסוף 2009 ,  כ-20 מיליון שקל בשנה .  הזכייה בניהול הכספים של קרן הפנסיה של חברת החשמל תעניק לאינפיניטי עוצמה רבה בשוק ההון המקומי - גם אם דמי הניהול בקרן הם מוגבלים ,  18 מיליארד שקל הם קלף מיקוח חזק ביחסים עם החברות הציבוריות ואנשי העסקים המחפשים מימון בשוק ההון הישראלי .  גורם בכיר בשוק ההון אמר בעבר כי הוא אינו יכול להסביר את הגישה האגרסיבית האופיינית לאינפיניטי ,  שמציעה דמי ניהול נמוכים במכרזים שבהם היא משתתפת ,  אלא אם מטרתה היא לתפוס עמדה טובה לקראת מכירה עתידית של בית ההשקעות .  אינפיניטי ומיטב היו שני בתי ההשקעות שהגיעו לסוף המכרז ,  שנפתח באוקטובר 2009 .  בסיבוב הראשון של המכרז הוצבו דרישות סף שמנעו ממרבית הגופים הקטנים והבינוניים בשוק להשתתף בו :  הון עצמי של 200 מיליון שקל לפחות וניסיון בניהול קרנות פנסיה .  בנוסף ,  לאור היקף הקרן ,  לגופים הגדולים היתה בעיה אחרת :  כמה מהם לא יכלו לגשת למכרז מפני שלאחר הזכייה בו היו חורגים ממגבלת נתח השוק של 15% .  כך נותר בית ההשקעות מיטב לבדו בתום הסיבוב הראשון של המכרז .  ניצחון בסיבוב השני אלא שבחברת החשמל החליטו לקיים סיבוב נוסף לאחר שהפחיתו את ההון העצמי באופן משמעותי ,  ל-50 מיליון שקל ,  ולמיטב הצטרף אינפיניטי - שזכה לבסוף במכרז .  כעת יצטרך אינפיניטי לגייס כסף כדי לעמוד בתנאי של הון עצמי בגובה 50 מיליון שקל ,  שכן על פי ההערכות ,  ההון העצמי של אינפיניטי כיום נמוך מכך .  זו אינה הפעם הראשונה שאינפיניטי זוכה במכרז של חברת החשמל כשהוא מתמודד מול גופים גדולים ממנו .  לפני כמה חודשים זכה אינפיניטי במכרז נוסף של חברת החשמל ,  על ניהול קרן השתלמות של עובדי חברת החשמל המכילה נכסים בהיקף של 550 מיליון שקל .  לשלב הגמר של המכרז ההוא הגיעו יחד מתמודדים משני הקצוות ,  ככל שמדובר בהיקף הנכסים המנוהלים - פסגות הענק ואינפיניטי הקטן .  בית ההשקעות אינפיניטי הוקם בסוף 1998 על ידי אמיר איל ,  שמשמש כיום יו"ר ובעלים יחיד שלו .  נכון להיום מנהל אינפיניטי כ-5.5 מיליארד שקל ,  מתוכם 800 מיליון שקל בקופות גמל וקרנות השתלמות והשאר בתיקים בישראל ובחו"ל .  461 מיליון שקל מתוכם גויסו בשנתיים האחרונות .  בית ההשקעות נמנע במכוון מלהיכנס למוצרים כמו קרנות נאמנות ותעודות סל - לדברי אייל ,  מדיניות זו נועדה למנוע ניגודי עניינים אפשריים מול ניהול הגמל והתיקים .  את 2009 סיימו קופות הגמל של אינפיניטי בתשואה ממוצעת של 17.2% - הרבה מתחת לממוצע בענף שהיה 29.5% .  עם זאת ,  מתחילת 2008 הן השיגו תשואה מצטברת ממוצעת של 8.6% - קרוב לממוצע הענף ,  8.53% .  לדברי איל ,  ניהול הקופות באינפיניטי ייחודי ומאפשר לחוסכים לקבוע את רמת הסיכון שהם רוצים בעצמם ,  בדומה למודל הצ'יליאני המתוכנן . " ישנם שני מסלולים ,  האחד אגרסיבי מאוד עם קרוב ל-100% מניות ,  והאחר סולידי מאוד ללא מניות .  כל חוסך יכול לקבוע בעצמו את התמהיל משני המסלולים בקופת הגמל שלו לפי רמת הסיכון שהוא מבקש ",  הסביר אייל .  לדבריו ,  זוהי הסיבה העיקרית לכך שב-2008 ,  כשהענף ירד ביותר מ-16% ,  הקופות של אינפיניטי ירדו ב-7.3% בלבד . " הצד השני של המדיניות הזאת היא 2009 ,  שבה הקופות השיגו תשואה נמוכה יותר מהענף ". 

בית ההשקעות הקטן אינפיניטי יחליף את כלל ביטוח :  ינהל 18 מיליארד שקל מכספי הפנסיה של חברת החשמל
אינפיניטי ניצח את מיטב ,  וזכה במכרז קרן הפנסיה של חברת החשמל ,  תמורת דמי ניהול קבועים של 0.94% מנכסי הקרן

