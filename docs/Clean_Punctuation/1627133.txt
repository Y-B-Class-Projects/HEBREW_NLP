גז מהים וחשמל מהשמש הזניקו את ענף האנרגיה ב-2009
לאחר שכבר נראה היה שישראל תגיע לקריסה של רשת החשמל ולמחסור במים ,  תגליות הגז הטבעי תמר ודלית ,  שוק האנרגיה הסולארית שנפתח לתחרות בעקבות התמריצים לייצור חשמל והמכרזים המואצים לבניית מתקני התפלה הביאו להתעוררות בשוק האנרגיה בשנה האחרונה .  סיכום 2009 בשוק האנרג
 >  >  קשה לדמיין עוד שנה סוערת ,  מוצלחת לעתים ומפתיעה ,  כמו זו שסיפק ענף האנרגיה למשק הישראלי ב-2009 .  שנה שאת המשמעות של שלל כותרות ניתן יהיה לאמוד רק בפרספקטיבה של שנים קדימה .  השנה החלה עם חששות מפני קריסת רשת החשמל בקיץ ,  קבורת ניצני הקלינטק בהשפעת המשבר הפיננסי העולמי ,  מונופול גז טבעי מצרי  ( בעקבות נסיגת bg מישראל )  ,  ואף דאגה מפני מחסור במי שתייה .  והנה ,  2009 מסתיימת כשנה שתותיר את רשמיה על העשור שבפתח ,  לאחר שסיפקה פתרונות לאיומים המיידיים בשוק הגז הטבעי והמים ,  והעניקה את זריקת המרץ הדרושה לפתרון האיומים ארוכי הטווח בשוק החשמל .  אלה היו חמשת האירועים הבולטים בענף בשנה החולפת - ואולי גם בעשור האחרון כולו - שגילמו את ההצלחות והכישלונות שמהם ייהנה וילמד המשק של העשור הבא .  1 .  הבשורה על פי תמר ודלית הציבור בישראל עדיין לא הפנים עד כמה גדולה ונרחבת משמעות תגליות הגז הטבעי התת-ימיות בקידוחים תמר ודלית שלחופי ישראל .  זו לא חגיגה נישתית המסתכמת ב-200 מיליארד מ"ק גז טבעי בלבד ,  אלא אחד האירועים הכלכליים החשובים בתולדות המדינה ,  שקנה עבורה עשור או שניים של עצמאות פוליטית ,  ביטחונית וכלכלית ,  שאת שוויה לא ניתן לכמת .  זהו לא פחות מאירוע אסטרטגי מכונן ,  שסחט מקברניטי המדינה אנחת רווחה רועשת לא פחות מצהלות בכירי ענף האנרגיה .  בתוך ארבעה חודשים בלבד זכתה ישראל מחדש בעצמאותה האנרגטית ,  נחלצה ברגע האחרון מתלות גיאו-פוליטית במצרים ,  הבטיחה לעצמה הכנסות עתידיות במיליארדי דולרים ועלתה על סדר היום העולמי בזכות הוכחה שנייה לקיום מרבצי גז טבעי באגן המזרחי של הים התיכון .  במקביל ,  הפיחו תגליות הגז תקווה לביסוס שוק חשמל פרטי ,  נקי וזול יותר ,  שמשמעותו המשך קיומה של תעשייה מקומית משגשגת .  תגליות אלה היו זרז להתעוררות הבורסה הישראלית מהדכדוך המשברי העולמי ,  הזניקו את ערך המניות שבידי המשקיעים במניות קבוצת דלק ,  ישראמקו ודור-אלון במאות אחוזים - וגילמו מן הסתם פוטנציאל רווחים עצום בעבור הטייקונים יצחק תשובה ,  דודי וייסמן וקובי מימון .  כל זאת בשדה שעד לפני עשור לא עניין איש ,  ננטש לפני כמה שנים בידי הענקית bg ,  הוחזר לחיים בידי הגיאולוג יוסי לנגוצקי - שגילה את שדה הגז  ( ונותר לבסוף כמשקיף בלבד )  ,  נקדח לעומק נדיר שרבים המעיטו בסיכויו ,  והסתיים - באופן נדיר לא פחות - בהצלחה גורפת ובאפס תקלות .  מדהים לגלות עד כמה חופף סיפור זה את סכמת סיפורי המיתולוגיה היהודית .  העם היושב בציון ניצל ברגע האמת על ידי ניסים ונפלאות ,  שמשיחם מוקרב למען ההצלחה ולא זוכה לדרוך בארץ המובטחת .  אכן ,  אירוע מהאגדות .  2 .  גילינו את האור מי היה מאמין שבשוק האנרגיה הסטטי והציני של ישראל ,  יביא בליץ של שלושה חודשים בלבד למיצוי המכסה להתקנות סולאריות על גגות מבנים מסחריים ?  צדיק בינו רודף אחרי גגות פנויים ,  אריסון מתחרה בסימנס על סולל , " מחבקי עצים "  התחילו להציע עסקות תשואה .  משרד התשתיות/רשות החשמל/חברת החשמל ,  שהורגלו לקצב המדשדש של פתיחת שוק החשמל לתחרות  ( מאז 1996 )  ,  נתפסו עם המכנסיים למטה ,  וגילו סופסוף ש :  רגולציה מתאימה + תמריץ הולם = יזמות פרטית עם קבלות .  המשק הוכיח לכל הספקנים שבמקום שבו ניכרת התגייסות ממשלתית ואוזן כרויה לדרישות המממנים ,  היזמות המקומית כבר תעשה את שלה - ובגדול .  אז נכון שמדובר רק במכסה העסקית  ( ולא בגגות של בתי מגורים )  ,  ונכון שמדובר בתמריץ גבוה במיוחד  ( שמגולגל לכיס הציבורי )  - אבל מדובר אחרי הכל ב-35 מגה-ואט בלבד ,  שסיפקו לרגולטור בדיוק את החומר הנדרש למקצה שיפורים .  עדות חותכת נוספת לפוטנציאל סביר תהיה כבר ב-2010 ,  עם פרסום התמריצים למתקנים הבינוניים  ( עד 5 מגה-ואט )  ,  שזכו למכסה של 300 מגה-ואט ,  שכבר היום נראית בלתי מספיקה בעליל .  אם רק יידעו במשרדי הממשלה  ( תשתיות ,  אוצר ,  פנים ,  הגנת הסביבה ,  חקלאות ,  תמ"ת ומשפטים )  ,  ובגופים הרלוונטיים  ( רשות החשמל ,  חברת החשמל ומינהל מקרקעי ישראל )  להתעלות מעבר לאינטרסים הצרים ,  אז יהיה סיכוי לעמידה ביעדי הממשלה לייצור חשמל ירוק בשיעור של 10% עד 2020 ,  ואולי אף נחזה בתחנות כוח סולאריות באתר אשלים .  3 .  תיבת פנדורה של חברת החשמל סדרת מאמרים שפורסמה בשלהי 2008 ב-themarker ,  הוכיחה מפורשות את מה שנטען עד אז - המיליארדים שקיבלה חברת החשמל מדי שנה מהכיס הציבורי לא זרמו בהכרח להשקעות נדרשות בפיתוח משק החשמל ,  אלא פיטמו דווקא את קופת הפנסיה של עובדיה .  בחלוף כמה חודשים הסתבר כי משק החשמל ניצב על פי תהום ,  וניצל מהפסקות חשמל רק בזכות המיתון ,  כשהנחות אקטואריות מופרכות מזרימות לעובדי חברת החשמל המסורים 9 מיליארד שקל .  לפתע חברת החשמל אולי לא כל כך מפסידה כפי שמציגים דו"חותיה הכספיים ,  ואולי גם תעריף החשמל אינו בהכרח זול ,  ולמעשה משקף נאמנה את הפער שבין עלויות ייצור החשמל הריאליות לבין המנגנון המנופח שאת עלויותיו המיותרות אנו נדרשים לכסות .  הבלוף סופסוף נחשף .  החברה והסובבים אותה סיפקו ב-2009 מנה גדושה במיוחד של ביזיונות ,  שקשה להאמין שהם מנת חלקו של תאגיד ממשלתי במאה ה-21 :  רפורמה מעוגנת בחוק שאיש לא רוצה בה ,  תוכנית התייעלות שעולה ויורדת בחלוף סדרת נזקים כלכליים שגורמים ועדי עובדים ,  גיוסי הון לא מפוקחים בריביות מפלצתיות ,  חריגות שכר ואיחורים של חודשים בפרסום דו"חות כספיים .  גל החקירות שפתח השנה לראשונה את תיבת פנדורה של המונופול החזק במדינה ,  הוא היחיד שמספק תקווה כלשהי באשר לעתיד החברה .  הציפייה ,  לא רבת הסיכויים ,  היא שיהיה בקרב גורמי האכיפה מי שישים לחגיגה המבישה הזו סוף .  4 .  הטרנד החם :  היטלי בצורת ב-1 בינואר 2009 החל הציבור בישראל לשלם היטל בצורת בשיעור של 4.2% מתעריף החשמל ,  בשל הבצורת שהסתמנה בכושר ייצור החשמל לפני הקיץ האחרון .  הפטנט החדש מבית היוצר של הרשויות הממשלתיות - ניצול משברים לשם כיסוי מחדלים באמצעות ייקור תעריפים - תפס היטב ,  וב-15 ביולי נדרש הציבור להיטל בצורת שני של 20 שקל לכל קוב מים הנצרך ביתר .  בעוד שההיטל הראשון נועד לממן הקמה מזורזת של תחנות כוח  ( שלא קמו לבסוף במועדן )  ,  יעדי ההיטל השני עדיין לא נודעו לציבור ,  ונבלעו אי שם בקופת המדינה .  כך או כך ,  בחלוף חודשיים ,  וממטר או שניים ,  ניעורו חברי הכנסת ממקום מושבם ,  ובתום מסע תקשורתי פופוליסטי כופפו את ראש הממשלה - שהורה על הקפאת ההיטל ,  והטביע באחת את כל נימוקי הדרגים המקצועיים בעדו .  חברי ועדת החקירה הממלכתית למשק המים לא יכולים היו לייחל לדוגמה מייצגת יותר ,  באשר לאופן הקפריזי ,  קצר הרואי והפוליטי שבו מתנהל שוק התשתיות בישראל .  והם אמנם לא התאפקו ,  ועוד לפני שסיימו את כתיבת מסקנותיהם כבר פירסמו מסקנות ביניים שצלבו את אופן ניהול משק המים .  5 .  תחרות בריאה להתפלה ב-1 באוקטובר נסגר שלב הגשת ההצעות במכרז הענק להקמת מתקן התפלת מי הים בשורק .  ב-19 באוקטובר הוגשו שלוש ההצעות במכרז הקבלנות שפירסמה חברת מקורות-ייזום להקמת מתקן ההתפלה שלה באשדוד .  ב-18 בנובמבר כבר הכריזה מקורות על זוכה .  המדינה עשתה זאת ב-14 בדצמבר .  עוד לא נולדה הבצורת שתגרום לשני מכרזים ממשלתיים להתנהל בכזו מהירות .  התחרות ,  כך מסתבר ,  יעילה גם במגזר הציבורי ,  והביאה השנה לשבירת שיאים בקצב קידום פרויקטים במגזר זה .  באחד מהם  ( שורק )  נקבו המגישות בתעריפים מדהימים ,  שקבעו סטנדרט חדש במונחים בינלאומיים לעלות מים מותפלים  ( מחיר ריאלי של 2.01 שקל לקוב )  .  אז נכון שעתיד מתקן ההתפלה באשדוד מוטל לפי שעה בספק  ( נוכח עלותו הגבוהה יחסית לשורק )  ,  ונכון שהמכרז בשורק הביא את ide לאחזקה מסוכנת משקית בשוק ההתפלה .  ואולם במבט מהצד אי אפשר שלא להתרשם מן העבודה המאומצת של אגף החשב הכללי ושל צוותי מקורות-ייזום ,  שהוכיחו שאם רק רוצים - גם בממשלה מסוגלים להניע תהליכים .   הכרעות אסטרטגיות ב-2010  >  >  התמורות הגדולות שחווה ענף האנרגיה בשנה החולפת יחייבו ב-2010 את קברניטי המשק בחשיבה מחודשת אודות יעדיה האסטרטגיים של המדינה לשנים הבאות .  בניגוד לתזזיתיות השטח שאיפיינה את 2009 ,  תעמוד לפיכך השנה הבאה בסימן הכרעות עקרוניות שיעכלו את שהיה לקראת העתיד לבוא .  תגליות הגז כבר מעוררות דיון מחודש ביעדי תמהיל הדלקים של המשק לשני העשורים הבאים - ומכאן ,  משליכות גם על הכרעות מיידיות כמו עתיד התחנה הפחמית הנוספת באשקלון  ( פרויקט d )  ,  והיקף תשתית ההולכה הימית והיבשתית של הגז .  הצלחת הפיילוט הסולארי תחייב את הממשלה להחליט כמה רחוק תלך בהקצאת קרקעות וסובסידיות למערכות לייצור חשמל באנרגיות מתחדשות .  הדשדוש בשוק החשמל הקונוונציונאלי הפרטי יחייב דיון עקרוני נוסף בהכרעה בין שיטת הרישיונות למכרזים ,  והתמקדות בהוצאת ניהול המערכת מידי חברת החשמל - גם בלי תוכניות גרנדיוזיות לפיצול החברה ולהצפת ערך .  החזרה הצפויה של הגידול בביקושים לחשמל תחייב הפעם הירתמות בין-משרדית רצינית להתייעלות אנרגטית .  הכישלון המסתמן של הפרטת בתי הזיקוק ופי-גלילות יחייב צעדים דרסטיים בשחרור חסמים לייבוא תזקיקים ולהקמת תחנות תדלוק .  הגדלת שיעור המים המותפלים יחייב בחינה מחודשת של פרישת תשתית הולכת המים ,  וקשיי התאגוד ידרשו בחינה מחודשת של המודל והתאמתו למציאות הדמוגרפית והמוניציפאלית .
 
גז מהים וחשמל מהשמש הזניקו את ענף האנרגיה ב-2009
לאחר שכבר נראה היה שישראל תגיע לקריסה של רשת החשמל ולמחסור במים ,  תגליות הגז הטבעי תמר ודלית ,  שוק האנרגיה הסולארית שנפתח לתחרות בעקבות התמריצים לייצור חשמל והמכרזים המואצים לבניית מתקני התפלה הביאו להתעוררות בשוק האנרגיה בשנה האחרונה .  סיכום 2009 בשוק האנרג

