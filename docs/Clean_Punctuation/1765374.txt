הפרלמנט של איטליה אישר קיצוצים בסך 16 מיליארד דולר בשנה הבאה
בשבוע הבא תיערך הצבעת אי אמון אשר עלולה להפיל את ממשלתו של ברלוסקוני
הבית העליון של הפרלמנט באיטליה אישר את תקציב 2011 ,  על רקע הצבעת אי האמון הצפויה בשבוע הבא ,  אשר מאיימת להפיל את ממשלתו של סילביו ברלוסקוני .  התוכנית ,  אשר אושרה כבר על ידי הבית התחתון בחודש שעבר ,  כוללת קיצוצים בסך 11.6 מיליארד יורו  ( 16 מיליארד דולר )  ,  שנועדו לצמצם גירעון תקציבי של 5% מהתמ"ג באיטליה.עתידה של ממשלת ברלוסקוני אינו ברור ,  לאחר שבחודש שעבר התפטרו ממנה ארבעה שרים .  ביום שלישי הבא תיערך הצבעת אי האמון ,  אשר מעוררת חששות בקרב משקיעים בנוגע ליכולתה של איטליה לממן את חובותיה .  הפער בין התשואה על האג"ח הממשלתיות של איטליה לעשר שנים לבין מקבילותיהן הגרמניות הגיעה בשבוע שעבר לשיא של 2.12% ,  אך בשבוע האחרון ירדה ל-1.56%.איטליה עלולה לא לעמוד ביעד שלה לצמצום הגירעון לפחות מ-3% מהתמ"ג עד 2012 ,  אם הצמיחה תהיה חלשה מהיעד הממשלתי ל-1.2% השנה ו-1.3% בשנה הבאה ,  מסר הארגון לשיתוף פעולה ופיתוח כלכלי  ( oecd )  בחודש שעבר .
 
הפרלמנט של איטליה אישר קיצוצים בסך 16 מיליארד דולר בשנה הבאה
בשבוע הבא תיערך הצבעת אי אמון אשר עלולה להפיל את ממשלתו של ברלוסקוני

