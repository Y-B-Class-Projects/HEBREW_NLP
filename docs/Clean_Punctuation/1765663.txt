לפני דו"ח רצח חרירי :  אסד ייפגש עם סרקוזי
נשיא סוריה יבקר בשבוע הבא בפריס שם ידון עם נשיא צרפת בהשלכות פרסום מסקנות ועדת החקירה הבינ"ל להתנקשות בחיי ראש ממשלת לבנון רפיק חרירי . " לבנון חשובה לסוריה ולצרפת "
 נשיא סוריה בשאר אסד ייוועד בשבוע הבא בפריס עם נשיא צרפת ניקולא סרקוזי עמו ידון בהשלכות פרסום מסקנות הטריבונל הבינלאומי שחקר את ההתנקשות בראש ממשלת לבנון רפיק חרירי על היציבות בלבנון .  דיפלומטים צרפתים אמרו הלילה  ( חמישי )  כי סרקוזי צפוי להעלות בפני אסד מספר דרכים להתמודד עם פרסום ממצאי חקירת הרצח משנת 2005 . 
" סרקוזי מחפש נואשות אחר איזה הישג דיפלומטי והוא יציג כמה מרעיונותיו בפני אסד ",  אמר אחד הדיפלומטים , " צרפת מעוניינת לשבור את הבידוד של דמשק כי היא סבורה שאסד יכול לשחק תפקיד מכריע בשמירה על היציבות בלבנון ". 
עלי עבד אל קרים ,  שגריר סוריה בביירות ,  אישר כי סרקוזי ואסד ידונו במצב בלבנון בפגישתם הקרובה . " לבנון חשובה לצרפת כפי שיהא חשובה לסוריה ,  והנושא יעלה בפגישה בין שני הנשיאים ",  הוסיף .
 ההערכות הן כי ועדת החקירה הבינלאומית תפנה אצבע מאשימה כלפי החיזבאללה כמוציאים לפועל של ההתנקשות בחרירי .  עם זאת ,  מנהיג הארגון השיעי ,  חסן נסראללה כבר הבהיר כי לא יאפשר מעצר של חברי הארגון אם אכן הם יואשמו בהתנקשות ,  ובישראל מעריכים כי הארגון עלול להשתלט על המדינה בכוח במקרה כזה .
 בתוך כך ,  גורמים במשרדי החוץ של ביירות ודמשק מעריכים כי טיוטת מסקנות ועדת החקירה יתפרסמו בשבוע הבא ,  חרף ניסיונות מצד סוריה וסעודיה לדחות את הפרסום נוכח החשש ליציבות בלבנון .  למרות זאת ,  דובר הוועדה הבהיר כי טיוטת הדו"ח לא תתפרסם ,  אלא בכפוף לאישור של שופט שיעיין במסקנות ,  הליך שיארך כחודשיים .
 
לפני דו"ח רצח חרירי :  אסד ייפגש עם סרקוזי
נשיא סוריה יבקר בשבוע הבא בפריס שם ידון עם נשיא צרפת בהשלכות פרסום מסקנות ועדת החקירה הבינ"ל להתנקשות בחיי ראש ממשלת לבנון רפיק חרירי . " לבנון חשובה לסוריה ולצרפת "
 
