מכבי ת"א-מכבי נתניה :  זה הזמן להשתחרר
אחרי שלוש שנים ללא ניצחון על נתניה ,  מכבי ת"א מקווה לשבור את המנחוס בדרך לשמינית גמר הגביע .  ראלדס ימשיך להיעדר
במכבי תל אביב בהחלט יכולים להיות מרוצים עד כה מהעונה העוברת על הקבוצה .  הבעלים מיטשל גולדהאר מספק שקט ניהולי-כלכלי ובצד המקצועי ,  אבי נמני מנווט חבורה תוססת ומוכשרת שאחרי שנים של כישלונות ,  נראית כמו קבוצה .  לפרויקט הנבנה בקרית שלום דרוש דבר מה נוסף - תואר .  מחר  ( שלישי ,  21:00 ,  שידור חי ב-5+ לייב )  יחלו הצהובים כחולים את המסע לעבר תואר ראשון מאז 2004/05 במשחק ביתי נגד מכבי נתניה .  
כזכור ,  בעונה שעברה הודחו הצהובים כבר בסיבוב הראשון כשנחלו הפסד צורב 0:2 להפועל תל אביב בדרבי .  גם הפעם ,  ההגרלה לא האירה פנים לנמני ושחקניו .  מכבי נתניה הפכה בשנים האחרונות למנחוס הרשמי של מכבי תל אביב .  ב-10 במרץ 2007 ניצחה מכבי תל אביב 1:2 את נתניה משערים של הזרים דיאן איליץ' ומיליאן מרדקוביץ' .  מאז ,  בשבעה משחקי ליגה ניצחה נתניה שש פעמים בלי לספוג שער ומשחק נוסף הסתיים ללא שערים .  
נמני יחסר את הבלם הפצוע רונאלד ראלדס ,  שסובל ממתיחה ברצועת הברך .  הצוות הרפואי ציווה על הבלם הבוליביאני מנוחה של מספר ימים נוספים מאימונים ולפיכך ,  הוא לא ישחק במשחק הגביע וגם לא בסוף השבוע בליגה נגד הפועל רמת גן .  בכך מצטרך ראלדס לקשר איביצ'ה אילייב ,  שצפוי אף הוא להחמיץ את שני המשחקים הקרובים בגלל קרע חלקי במיניסקוס .  בשלב זה בקבוצה יימנעו מהתערבות כירורגית בברכו של הקשר וינסו לטפל בו בעזרת זריקות .
 בהעדרו של ראלדס ימשיכו ניסו קפילוטו וליאור ז'אן לשחק בעמדות הבלמים .  מי שצפוי לחזור להרכב הצהובים הוא הקשר אנדריי קומאץ שסיים לרצות עונש הרחקה .  ההתלבטות היחידה בצוות המקצועי היא בין שרן ייני ותמיר כחלון .  אם ייני יפתח בהרכב ,  הוא יתופקד בקישור האחורי לצידו של קומאץ ,  כאשר גיז'רמו ישראלביץ' יוסט לקישור הקדמי .  במידה וכחלון יפתח ,  יתופקד ישראלביץ' לצידו של קומאץ בקישור האחורי .
 באסיפת הוידאו שנערכה היום הקרין הצוות המקצועי קטעים מהמשחק נגד נתניה בליגה  ( 1:0 )  והדגש היה על המשחק המאוד אגרסיבי של היהלומים ,  כאשר שחקני מכבי מצאו עצמם על הדשא פעם אחרי פעם והפסידו את כל קרבות המגע במגרש .  הפעם ,  התבקשו השחקנים להיות אגרסיביים לא פחות ולקחת את היוזמה במשחק .  בסיום האימון תירגלו השחקנים בעיטות עונשים מ-11 מטר .
" המשחק הזה תלוי רק בנו .  נתניה קבוצה חזקה וקשה אבל אין שום סיבה שלא ננצח את המשחק הזה ",  אמר גורם בקבוצה לוואלה !  ספורט . " זה משחק שאנחנו צריכים לנצח ,  גם בכדי לעבור שלב בגביע וגם כי אנחנו רוצים להמשיך בתקופה הטובה ולא לקטוע את רצף הנצחונות .  במצבנו אנחנו רוצים וצריכים לנצח כל משחק .  יש חשיבות גדולה מאוד למשחק .  הגיע הזמן גם שניקטע את שרשרת ההפסדים נגד מכבי נתניה ",  הוסיף הגורם .
 הקבוצה תועמד לדין בגין התנהגות בלתי ספורטיבית של אוהדיה בשבת האחרונה .  לפי דו"ח השופט אשר כהן ,  סינוורו אוהדיה בלייזר את שחקני הפועל רעננה .  היום החלה מכירת הכרטיסים לדרבי כאשר אוהדי מכבי יישבו בשערים 2,8 ,  10-11 ו-13 ואוהדי הפועל ת"א קיבלו את יציעים 4-5 ו-7 .
 ההרכב המשוער :  לירן שטראובר ,  יובל שפונגין ,  ניסו קפילוטו ,  ליאור ז'אן ,  רוני גפני ,  אנדריי קומאץ ,  שרן ייני  ( תמיר כחלון )  ,  גיז'רמו ישראלביץ' ,  יוסי שבחון ,  עמנואל מאיוקה ,  איליה יברויאן
לאחר שנתיים בהן הגיעה מכבי נתניה עד לחצי הגמר דרך הגרלות קלות יחסית  ( שלא מנעו משחקים קשים )  ,  מקווים בקבוצה לשחזר את ההישג השנה ,  דווקא בשל ההגרלה הקשה .  אם במכבי תל אביב מחכים חמש שנים לגביע ,  בנתניה לא לחצו את ידו של נשיא המדינה מאז 1978 .  אז השיגה הקבוצה את הגביע היחיד בתולדותיה ומאז לא הצליחה להגיע רחוק יותר משלב חצי הגמר .  אגב ,  הפעם האחרונה בה הקבוצה הודחה בסיבוב הראשון הייתה לפני ארבע שנים ,  אז הפסידו היהלומים 0:2 בקופסא למכבי פתח תקוה במשחק שזכור בשל פרשת הביובית .  
ראובן עטר יהנה ,  לראשונה מזה קרוב לחודשיים ,  מסגל כמעט מלא ,  כשבנוסף לשוער אריסטיד זוגבו ששב מאליפות אפריקה ועמד בשער כבר בשבת ,  גם קלמי סבן ,  רביד גזל ואלמוג כהן חוזרים מהרחקות היישר להרכב הפותח .
 היהלומים ,  שלא הפסידו למכבי תל אביב כשלוש שנים ,  בונים גם מחר על ניצחון ומקווים להימנע מדו קרב פנדלים מורט עצבים ,  כפי שקרה להם בסיבוב הראשון לפני שנתיים במשחק הבלתי נשכח נגד הפועל אום אל פאחם .  עטר ימשיך באותו מערך איתו הוא שיחק בשבועות האחרונים ,  כשהמורחקים חוזרים להרכב ,  ממנו ייצאו ליאוניד קרופניק ,  פבריסיו קבראל ,  שנפצע בגבו ובספק גדול למשחק ,  ודלה ימפולסקי .
 אריסטיד זוגבו יעמוד בין הקורות ,  כשביוואן פרנסמן ואוראל דגני ישחקו כבלמים .  באגפים יהיו אלה קלמי סבן ועומרי בן הרוש הצעיר שתופס את מקומם של טל מעבי ויגאל אנטבי הפצועים .  לקישור האחורי יחזרו הקפטן אלמוג כהן ורביד גזל ,  כשלפניהם ימשיכו לשתף פעולה שלו מנשה ושניר גואטה .  בחוד יפתחו שוב דיוויד גומז ופיראס מוגרבי ,  על אף שאחמד סבע שב מפציעה ונמצא בכושר כיבוש מעולה .
 הרכב משוער :  אריסטיד זוגבו ,  קלמי סבן ,  אוראל דגני ,  ביוואן פרנסמן ,  עמרי בן הרוש ,  אלמוג כהן ,  רביד גזל ,  שניר גואטה ,  שלו מנשה ,  פיראס מוגרבי ,  דיוויד גומז .
 עדכון ראשון :  8/2 13:24

מכבי ת"א-מכבי נתניה :  זה הזמן להשתחרר
אחרי שלוש שנים ללא ניצחון על נתניה ,  מכבי ת"א מקווה לשבור את המנחוס בדרך לשמינית גמר הגביע .  ראלדס ימשיך להיעדר

