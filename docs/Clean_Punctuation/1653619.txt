אל על :  צרות בדרך לאילת ? 
חילוקי דעות כספיים בין ההנהלה לטייסים מאיימים לפגוע בתחילת הפעלתו של קו התעופה הפנים ארצי החדש לאילת .  סלע המחלוקת :  צורת וגובה התגמול הכספי שיקבלו הטייסים
חילוקי דעות כספיים בין ההנהלה לטייסי אל על מאיימים לפגוע בתחילת הפעלתו של קו התעופה הפנים-ארצי החדש לאילת - כך נודע אתמול ל-TheMarker .  סלע המחלוקת הפנימי הוא צורת וגובה התגמול הכספי לטייסי אל על שיבצעו את הטיסות בקו הפנים-ארצי הראשון של החברה לאילת .  
טייסי החברה דורשים לקבל פיצוי כספי ותוספת תשלומים מיוחדת עבור טיסותיהם בקו הפנים-ארצי ;  זאת בנוסף לשעות הטיסה שיצטרכו לבצע כחלק מטיסותיהם בקווי התעופה הבינלאומיים .  הנהלת החברה מתנגדת לדרישות התשלום הנוספות של הטייסים .  מלבד העימות עם הטייסים ,  על הנהלת אל על להתמודד גם עם העתירות לבג"ץ שהגישו חברות התעופה ארקיע וישראייר ,  המתנגדות לכניסתה של אל על לקו לאילת .  
במקביל פתחה הנהלת אל על חזית מול שר התחבורה ישראל כץ ורשות התעופה האזרחית .  החברה עתרה באמצע השבוע שעבר לבג"ץ נגד כץ ורת"א בגין ההגבלות שהוטלו עליה ,  כחלק מהרישיון להפעלתן של טיסות הפנים-ארציות לאילת .  בין היתר רוצה שר התחבורה להגביל את תדירות הטיסות וכמות המושבים בהן .  
קודם לכן ,  בתחילת השבוע שעבר ,  עתרו בזו אחר זו בנפרד חברות התעופה ארקיע  ( ביום שני )  וישראייר  ( ביום שלישי )  לבג"ץ נגד האישור עצמו שנתנו שר התחבורה ורת"א לחברת אל על לבצע את הטיסות בקו לאילת .  
בג"ץ החליט להעביר את עתירת ארקיע לדיון בפני הרכב של שלושה שופטים וקבע דיון דחוף לתחילת אפריל .  עם זה ,  לא נענה בג"ץ ולא הוציא צו שימנע את תחילת טיסותיה של חברת אל על .  נראה ,  כי כעת יאחד בג"ץ את כל העתירות לדיון אחד .  
באל על סירבו להגיב על הידיעה .
 
אל על :  צרות בדרך לאילת ? 
חילוקי דעות כספיים בין ההנהלה לטייסים מאיימים לפגוע בתחילת הפעלתו של קו התעופה הפנים ארצי החדש לאילת .  סלע המחלוקת :  צורת וגובה התגמול הכספי שיקבלו הטייסים

