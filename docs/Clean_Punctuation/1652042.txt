הדור הבא של המצלמות הקומפקטיות
הן גדולות ויקרות יותר מהמצלמות הקומפקטיות הרגילות ,  אך מציעות זום חזק יותר וצילום וידיאו באיכות HD .  אתר WiseBuy בדק חמש מצלמות סופר-זום קומפקטיות של היצרניות המובילות ומצא :  קנון וקסיו מציעות ביצועים טובים יותר ,  ופוג'י - מחיר וגודל נוחים יותר
 >  >  הסיבות שהמצלמות הקומפקטיות עדיין נחשבות לפופולריות ביותר הן פשוטות :  הן מסוגלות להתאים את מצב הצילום באופן אוטומטי לתנאים בשטח ,  מציעות מגוון של אפשרויות צילום בתפעול פשוט ולא פחות חשוב - הן שוקלות מעט ונכנסות לכיס בקלות .  צלמים חובבים שביקשו עד לא מזמן לשדרג את המצלמה שלהם ,  יכלו לקנות מצלמות סופר-זום ודמויות slr ,  עם אפשרויות צילום רבות יותר וזום חזק .  הבעיה המרכזית של מצלמות אלה היתה המחיר הגבוה והעובדה שהן גדולות וכבדות .  בשנה האחרונה ,  בהמשך למגמת המזעור הכללית ,  צצה קטגוריה חדשה :  מצלמת סופר-זום קומפקטית בעלת זום אופטי .  זו אמנם מצלמה בגודל בינוני יחסית לדגמים הזעירים שניתן למצוא בקטגוריית הקומפקטיות  ( והיא גם יקרה יותר )  ,  אך היא מציעה שדרוג בצילום והיא עדיין תיכנס לתיקי צד קטנים ולכיסי ג'ינס לא צמודים .  בענף הצילום מעריכים כי סיבר להניח שזו הקטגוריה שבעתיד תחליף את המצלמות הקומפקטיות .  מוטי בלומנפלד ,  מנהל תחום הצילום בפנסוניק ,  טוען כי הדגמים של פנסוניק בקטגוריה זו עולים כיום בביקושים אף על הקומפקטיות הרגילות . " לרוב האוכלוסייה יש מצלמה קומפקטית עם זום בסביבות ה-4x .  מי שרוצה להשתדרג אבל לא מעוניין במצלמה מסיבית ,  זה הפתרון האופטימלי עבורו ",  אומר בלומנפלד , " כי למרות השדרוג שאנשים מחפשים ,  הם עדיין מעוניינים במוצר עם ניידות גבוהה וזו הסיבה שהקטגוריה הזו הופכת לטרנד חזק כיום ".  כדאי לשים לב למחיר הגבוה יחסית .  טווח המחירים בקטגוריית הקומפקטיות הוא בדרך כלל 490-1,300 שקל .  זאת בעוד שטווח מחיריהסופר-זום הקומפקטיות ,  הוא 1,300-2,100 שקל בערך .  דוד אלון ,  מנכ"ל אלודה ,  נציגי אולימפוס ,  קסיו ו-jvc בישראל ,  מסביר כי ההבדל אינו טמון רק בזום : " יש כמה פרמטרים נוספים שבהם הסופר-זום הקומפקטיות מציעות שיפור ,  וזה משתנה מיצרן ליצרן .  ראשית ,  מדובר בקטגוריה המשלבת בתור ברירת מחדל כמעט ,  את צילום הווידיאו באיכות hd ,  מתוך מגמה שבסופו של דבר במוצרים הפופולריים ,  כבר לא תהיה הפרדה בין צילום להסרטה .  מעבר לכך ,  רוב היצרניות גם משפרות את גודל ואיכות מסך התצוגה ,  אורך חיי הסוללה ורוחב זווית הצילום ".  לדברי אלון ,  התחרות העיקרית בין היצרניות בקטגוריה זו היא בעיקר על פיצ'רים אלה בנוסף לגודל מינימלי .  זאת משום שרוב המצלמות האלה עדיין גדולות במעט מהגודל הממוצע של הקומפקטיות הרגילות .  כדי לבדוק איזו מצלמה מצטיינת במיוחד ,  פנינו לכל היצרניות המובילות לבדיקת מצלמות הסופר-זום הקומפקטיות וקיבלנו חמש מצלמות שאותן בדקנו בעזרת אתר wisebuy.co.il המסייע בקבלת החלטות קנייה באמצעות סקירות מוצרים ,  מדריכי קנייה והשוואת מחירים .  הדירוג נעשה לפי ציון ששוקלל מאיכות הצילום  ( 35% מהציון הסופי )  ,  וידיאו וקול  ( 15% )  ,  נוחות השימוש  ( 30% )  ,  זמן אתחול וזמן מיחזור  ( מרווח הזמן הדרוש למצלמה בין תמונה לתמונה )   ( 10% )  ,  ואורך חיי סוללה  ( 10% )  .  קנון :  טובה גם בווידיאו powershot sx200 is  >  >  אמנם זו לא המצלמה הקומפקטית הזעירה שאתם מכירים ,  ויש לה נוכחות ומשקל נכבד יחסית של 220 גרם ופלאש קופץ שאי אפשר לקפל חזרה כל עוד המצלמה פועלת ,  אך אפשר לסלוח לה על כך בשל הזום האופטי הגדול גם ביחס לקטגוריה זו  ( 12x )  .  במבט קרוב בתמונות אפשר אמנם לשים לב לסטייה כרומטית ורעש דיגיטלי קלים ,  אך בהדפסות בגדלים סטנדרטיים ובצפייה רגילה לא תבחינו בתופעות אלה ,  ואיכות הצילום משביעת רצון בדרך כלל .  מצב המקרו מרשים במיוחד עם אפשרות להתקרב לאובייקט עד מרחק אפסי .  החיסרון הבולט ,  גם אם הלא מאוד משמעותי במבט כולל ,  הוא שצילום הרצף פושר למדי  ( תמונה לשנייה )  .  ב-wisebuy מציינים כי הדובדבן שבקצפת הוא דווקא צילום הווידיאו האיכותי ברזולוציית 1280x720 hd ובקצב של 30 פריימים לשנייה .  אמנם לא ניתן להשתמש בו בזום האופטי ,  אך הסרטונים יוצאים חדים ,  ברורים ועשירים .  העובדה שלמצלמה אין זיכרון פנימי יכולה למנוע מכם לצלם עוד כמה תמונות בטיול אם כרטיס הזיכרון שלכם נגמר .  בשורה התחתונה :  שילוב מוצלח בין מצלמה קומפקטית עם זום גדול למסרטת hd .  ציון :  8.5 1,899 שקל קסיו :  חיי סוללה ארוכים במיוחד h10-exilim ex  >  >  את המצלמה הזו כבר תוכלו להכניס לכיס בג'ינס שאינו צמוד מדי .  אם אינכם מתכוונים להדפיס תמונות מוגדלות לעתים קרובות ,  סביר להניח שלא תוטרדו מנטייתה להחליק פרטים עדינים ,  כתוצאה ממנגנון ניקוי-רעשים אגרסיבי מדי .  בסך הכל התמונות יוצאות עם צבעים רוויים במידה הנכונה .  עם זאת ,  ב-wisebuy מציינים כי בצילום בתוך הבית לא מומלץ להעמיד את יכולות ה-iso  ( מדד החשיפה לאור )  הגבוה של המצלמה במבחן ,  ולתת לפלאש לנסות להוציא את המיטב מהסיטואציה .  עדשת הזום האופטי ורסטילית מאוד ומציעה לא רק זום עד פי 10 ,  אלא גם ,  בזום המינימלי ,  זווית רחבה מאוד  ( 24 מ"מ )  .  המשמעות היא שניתן לצלם בניינים או קבוצת אנשים מקרוב ולתפוס את כולם .  עם זאת ,  מצב המקרו אינו מזהיר והמרחק המינימלי שממנו יכולה המצלמה להתמקד הוא כ-5 ס"מ .  איכות סרטוני הווידיאו מאכזבת למדי .  ראוי לציין כי הסוללה מצוינת - הצלחנו לצלם יותר מ-700 תמונות מבלי שיירד אפילו קו אחד במחוון הסוללה .  בשורה התחתונה :  למרות איכות הווידיאו המאכזבת יחסית - זווית הצילום רחבה ,  התמונות טובות בדרך כלל ,  וחיי הסוללה ארוכים במיוחד .  ציון :  8.5 1,799 שקל פנסוניק :  צילום וידיאו ב-hd חסכוני tz7-dmc  >  >  אחרי tz5 ,  שהיתה מהחלוצות בקטגוריית הסופר-זום הקומפקטיות וזכתה לפופולריות רבה ,  פנסוניק ממשיכה עם הדגם המשופר בסדרה ,  tz7 .  עם עובי 33 מ"מ ומשקל של 206 גרם ,  היא תיכנס בנוחות לתיק צד קטן .  מצבי הצילום הם אוטומטיים ויש ביניהם כמה מפתיעים ,  כמו אפקט צילום מגורען בשחור לבן .  רק מצב הפנורמה מאכזב מעט .  למרות היעדר מצבים ידניים ,  התוצאה טובה ,  שכן החשיפות נכונות ברובן ואיכות האופטיקה הטובה מונעת טשטוש בקצוות התמונה .  זווית הצילום רחבה יחסית  ( 25 מ"מ )  .  בצילום בתוך הבית הדורש את פעולת החיישן בחשיפה לאור ,  אפשר להבחין ברעש דיגיטלי אך בנוסף ,  ביצועי הפלאש מאכזבים גם בסצנות פשוטות .  בצילום הווידיאו ב-hd תוכלו להשתמש בזום ואיכות הצילום עצמה טובה מאוד עם קצב של 30 פריימים בשניה .  זו גם אחת המצלמות הראשונות שמאפשרות להכפיל את משך הצילום על אותו נפח זיכרון ,  באמצעות קידוד avchd lite .  לגבי הסוללה ,  תוכלו לצלם כ-500 תמונות ועוד כמה סרטונים עד שהיא תיגמר .  בשורה התחתונה :  בתנאי תאורה בעייתיים זו לא המצלמה האידיאלית ,  אבל בזווית הצילום הרחבה ובצילום הווידיאו היא די מצטיינת .  ציון :  8.3 1,899 שקל פוג'י :  הכי קטנה finepix f70exr  >  >  פוג'י טוענת כי מדובר במצלמה הקטנה בעולם עם זום אופטי בגודל כזה  ( 10x )  ואנחנו טרם נתקלנו במצלמה שתפריך טענה זו .  במשקל 180 גרם היא נכנסת לכל כיס כמעט ואפשר לומר שהיא מתחילה להתחרות בממדי המצלמות הקומפקטיות .  בצילום בבית ,  החיישן לא מאכזב ומוציא תמונות מפורטות גם בערכי iso גבוהים  ( יותר ממצלמות אחרות שבדקנו בקטגוריה זו )  .  רוב התצלומים מחוץ לבית יוצאים מצוין וגם צילום המאקרו  ( אפשר להתקרב עד 5 ס"מ )  .  ואולם ,  החשיפות הלא מוצלחות באור שמש ישיר מצליחות מעט להעיב על הרושם הטוב ,  שכן במקרים לא מעטים הביאו לתמונה עם ניגודיות גבוהה מדי ,  שבה האזורים המוארים נראים בהירים מאוד וכמעט שרופים בעוד אזורים מוצלים נראים כהים מדי ,  מושחרים וחסרי פרטים .  בנוסף ,  איכות הסרטונים די מאכזבת .  הזום האופטי זמין בצילום הווידיאו ,  אבל כשצפינו בווידיאו התברר שבכל שימוש בזום נשמעת חריקה .  בשורה התחתונה :  אחרי איכות התמונה המרשימה בדגמים החדשים הקודמים של פוג'י ,  f70exr קצת מאכזבת עם נפילות פה ושם .  בסך הכל היא מספקת איכות טובה ועדשה ורסטילית ומרשימה בגוף קומפקטי .  בהתחשב במחיר ,  מדובר בקניה חכמה .  ציון :  7.8 1,119 שקל אולימפוס :  ממשק נוח בעברית 9010 mju  >  >  המצלמה ,  שהושקה בישראל בשבוע שעבר ,  זכתה לכמה שיפורים לעומת קודמותיה בסדרה והיא מגיעה עם עיצוב מעודכן ,  ממשק מחודש וטוב ובעברית עם גרפיקה חדשה וצבעונית וצילום וידיאו ב-hd .  ביצועי הפלאש טובים וצילום המאקרו ,  ממרחק של עד סנטימטר מהאובייקט ,  מצוין .  אפשר להחמיא לה על סוללת הליתיום-יון המאפשרת צילום של 865 תמונות ,  כמחצית מהן עם פלאש ,  וגם על ההחלטה לצייד אותה בזיכרון פנימי בנפח 2gb המייתר בדרך כלל את הצורך ברכישת כרטיס זיכרון .  עם זאת ,  איכות התמונה נותרה בינונית .  התמונות סובלות מרכות כללית ורעש דיגיטלי לא נעים ,  שמחמיר בצילום בתוך הבית .  בעיה נוספת היא נטייה מסוימת לחשיפות יתר ,  שגורמות לאזורים בהירים בתמונה להישרף ולהפוך ללבנים לגמרי - תופעה שבצילום באור יום מופיעה אחת לכמה תמונות .  נקודה מטרידה מעט היא זמן ההמתנה הארוך מהרגיל בין צילום לצילום  ( ללא פלאש )  שעומד על כארבע שניות .  איכות הווידיאו סבירה אך היא נופלת ממרבית המתחרות בקטגוריה .  בשורה התחתונה :  למרות נוחות השימוש והזיכרון הפנימי הנדיב ,  באיכות התמונה לא ניכר שדרוג משמעותי לעומת הדגם הקודם .  במחיר הזה ,  ניתן למצוא מצלמות איכותיות יותר .  ציון :  7.8 1,999 שקל

הדור הבא של המצלמות הקומפקטיות
הן גדולות ויקרות יותר מהמצלמות הקומפקטיות הרגילות ,  אך מציעות זום חזק יותר וצילום וידיאו באיכות HD .  אתר WiseBuy בדק חמש מצלמות סופר-זום קומפקטיות של היצרניות המובילות ומצא :  קנון וקסיו מציעות ביצועים טובים יותר ,  ופוג'י - מחיר וגודל נוחים יותר

