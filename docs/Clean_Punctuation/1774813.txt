בדרך להנפקה עוצרים בווגאס 
רגע לאחר טירוף הקניות של חג המולד ,  תיפתח השבוע בלאס וגאס תערוכת האלקטרוניקה הצרכנית הגדולה בעולם - ה-CES .  חברות ישראליות רבות כבר ארזו מזוודות בדרך לכנס בתקווה כי התכנסות הגיקים הגדולה בעולם תניב להן פריצת דרך עסקית .  כולם יגיעו כדי לזהות את הטרנדים החמים ,
  >  >  לטאבלט המסחרי הישראלי הראשון קוראים masterpad .  הוא מבוסס על מערכת חלונות 7 ,  יש לו מסך בגודל 11.6 אינץ' ,  שתי יציאות usb ,  ולוגו אחד - של חברת cyber1 הישראלית ,  שהוקמה ב-2009 .  על אף השיוך הישראלי ,  בדומה למכשירים אחרים ,  גם ה-masterpad מיוצר בסין .  הוא אמנם הושק באוקטובר ,  אך את החשיפה העיקרית הוא צפוי לקבל בשבוע הבא בתערוכת ces בלאס וגאס ,  כנס הטכנולוגיה הצרכנית הגדול בעולם .  הטאבלט לא יהיה שם לבד .  בדומה ל-cyber1 ,  מאות חברות יציגו את פרי פיתוחיהן האחרונים במהלך הכנס .  ה-ces ,  שנערך זו השנה ה-44 ,  צפוי למשוך אליו את מיטב החידושים הטכנולוגיים העולמיים וקהל של יותר מ-100 אלף מבקרים ,  כאשר מארגני ces מצליחים שנה אחר שנה להביא אל רצועת המלונות בלאס וגאס את מרבית ההשקות החשובות בעולם הטכנולוגיה הצרכנית .  גם החברות הישראליות יודעות זאת ,  ועולות לרגל לתערוכה :  חלקן מקדישות לכך תקציב של עשרות אלפי דולרים ,  אחרות תקציב של מאות אלפי דולרים - הכל לפי מידת החשיפה שאותה הן רוצות להשיג .  עשרות חברות ישראליות מתכוונות להציג השנה בכנס .  חלקן ,  דוגמת בוקסי ,  פאוורמאט ופריים-סנס ,  מרכזות סביבן כבר עתה תשומת לב לא מעטה .  אחרות ,  כמו cyber1 ו-miniframe יציגו בפעם הראשונה בכנס ,  כשהן מנסות לפלס את דרכן אל אור הזרקורים .  לצד החברות המוכרות ,  כמו סלנו ,  jini ,jungo ,  ויזאייר וסיאנו ,  ישתתפו בתערוכה גם חברות ישראליות מוכרות פחות :  1gdd ,accel ,grippity ,idesia ו-snapkeys .  לצד האפשרות לשכור דוכן באחד מאולמות התצוגה המרכזיים ,  יכולות החברות המציגות לשכור חדר תצוגה במלון ,  אפשרות זולה יותר ,  המיועדת בעיקר למוצרים שקהל לקוחותיהם קטן יותר .  חברות אחרות ישלחו לכנס נציגים ללא כל קשר מוקדם עם החברה המארגנת את הכנס ,  אלא בעיקר לצורכי יצירת קשרים עסקיים ו"לראות להיראות ".  החיים ללא שלט עומק אינטראקטיב הישראלית  ( omek interactive )  מתכוונת לשלוח חמישה נציגים לכנס ,  בו תציג החברה שני משחקים שפותחו במשרדיה בבית שמש - משחק הגלישה galactic surfer ומשחק האגרוף bare knuckles .  הטכנולוגיה שעומק אינטראקטיב מפתחת מאפשרת למחשב לעקוב אחר תנועת היד של המשתמשים באמצעות מידע הנקלט ממצלמות תלת-ממד ,  בדומה למערכת של קינקט של מיקרוסופט המבוססת על פיתוחיה של פריים סנס הישראלית.בעומק אינטראקטיב מאמינים שטכנולוגיות כאלה ישנו לחלוטין את חוויית הצפייה בסלון הביתי וכי שלט הטלוויזיה המסורתי צפוי להיעלם .  המשחקים שאותם תציג החברה בכנס מבוססים על טכנולוגיה זו והאינטראקציה עם המשתמשים בהם תבוסס על מחוות גוף .  עומק אינטראקטיב שכרה תא במתחם ש-ces הקצתה לאזור המכונה  " חיים בזמן דיגיטלי "   ( living in a digital time )  ,  ומלבד הפגישות העסקיות וחשיפת הטכנולוגיה למבקרים ,  צפויה החברה לחשוף שתי שותפויות שכבר נחתמו .  גם בפאוורמאט ,  הסטארט-אפ של היזם רן פוליאקין ,  שפיתח משטח טעינה למכשירים אלקטרוניים ללא שימוש בכבלים ,  צפויים לצאת בהכרזות משמעותיות בתערוכה .  החברה תחשוף הסכם שיתוף פעולה עם חברה אמריקאית גדולה בתחום הרכב וכניסה לשוק חדש שלא היה פעילה בו .  במקביל ,  החברה תחשוף שותפות עם חברה גדולה אחרת לריהוט משרדי .  המטרה היא להציג בפני לקוחות ושותפים עסקיים בתערוכה את היכולות של החברה בתחום ההטענה החשמלית ,  לא רק במכשירי סלולר .  פאוורמאט תציג בתערוכה משטחי טעינה חדשים דקים ומעוצבים יותר ,  וכאלה המתאימים למגוון רחב יותר של מכשירים .  מוצרי פאוורמאט תומכים כיום בהטענה של מכשירי אייפון ,  כולל אייפון 4 ,  ומכשירי בלקברי ,  והם צפויים לתמוך גם במכשירי htc ומוטורולה דרויד x .  החברה תשלח כמה נציגים לתערוכה ,  כולל פוליאקין ,  לטובת פגישות עם עשרות שותפים משוק הסלולר ומשווקים חדשים שאליהם נכנסת החברה  ( רכב וריהוט משרדי )  .  בג'יני ,  הסטארט-אפ הישראלי שמנסה לחזות את טעם הצופים בסרטים ומשתפת פעולה עם גוגל ,  הולכים לחשוף מוצרים חדשים בתערוכה .  באופן מפתיע ,  החברה לא צפויה להכריז על מוצר או שירות חדש יחד עם גוגל .  המוצר העיקרי שג'יני הולכת לחשוף בתערוכה הוא השתלבות של ג'יני בתוך מדריך הצפייה האלקטרוני שבטלוויזיה ,  jinni guide .  בג'יני יציגו כיצד התוכנה שלהם לומדת את הרגלי הצפייה של המשתמש ,  יוצרת פרופיל בידורי אישי לכל צופה ומתאימה לו את הסרטים שכרגע משודרים או נמצאים ב-vod .  שני מוצרים חדשים נוספים שהחברה תציג הם אפליקציות שהופכות את האייפד ומכשיר האייפון לשלטי טלוויזיה חכמים .  האפליקציות מאפשרות לצופה להשתמש במחשבים של אפל כדי לשלוט על הטלוויזיה .  ג'יני תשלח שלושה נציגים לתערוכה שיקיימו עשרות פגישות עם לקוחות אסטרטגיים מעולם הטלוויזיה .  הזדמנויות עסקיות רציניות  " על אף שבשנים האחרונות ירדה קרנה של התערוכה בגלל הבעיות הכלכליות בארה"ב ובעולם ,  זו עדיין התערוכה שנחשבת החשובה בעולם ",  אומר מרדכי מאיר ,  מנכ"ל חברת מורל המייצרת רמקולים ומערכות שמע לבית ולרכב.לתערוכה הקרובה תשלח החברה ארבעה עובדים .  החברה מעריכה שעלות שכירת הדוכן ,  הציוד ,  הטסת והלנת העובדים מגיעה ליותר מ-100 אלף דולר .  מחירו של כל דוכן הוא כ-6,000-7,000 דולר ,  עם הנחות לחברות השוכרות מקום באופן קבוע . " אנחנו מייצאים מוצרים מישראל ל-60 מדינות ,  ועבורנו מדובר בהזדמנות לקבוע פגישות עם סוכנים ומפיצים אפשריים ",  אומר מאיר .  בחלק מהמקרים מזמן הכנס הזדמנויות עסקיות משמעותיות .  את המפיץ המרכזי של החברה בסין ,  חברת גלנס-אודיו ,  פגש מאיר בפגישה לא מתוכננת בכנס . " הם הגיעו לכנס שנערך לפני שמונה שנים ,  והתחלנו במגעים .  כיום הם מזמינים מאתנו ציוד בכמיליון דולר בשנה ".  לאורך 30 השנים שבהן מציגה מורל ב-ces ,  עברו על התערוכה לא מעט שינויים - מאירוע חצי-שנתי שנערך בשיקגו ובלאס וגאס נהפכה התערוכה לאירוע חד-שנתי ,  פריסת התערוכה התרחבה ,  מחירי שכירת הדוכנים עלו וכך גם גודלה של התערוכה ומספר המבקרים בה .  ואולם השינוי המרכזי ביותר בתערוכה אינו נוגע לדרך ארגונה אלא דווקא לחברות המציגות .  יותר מבכל מקום אחר התחזקות הגוש המזרח-אסייתי מורגשת בין דוכני מוצרי האלקטרוניקה . " ההשתלטות האסייתית התחילה באופן צנוע ,  אך כיום היא מורגשת מאוד .  חלק ניכר מהיצרניות הן מהמזרח ",  אומר מאיר .  רכיב משמעותי אחד ,  עם זאת ,  נותר קבוע - הסמיכות של ces לתערוכת aee - אחת מתערוכות הפורנו הגדולות בעולם . " אני לא יודע אם יש נקודת השקה מיוחדת בין הקהל של שתי התערוכות ,  אך תערוכת הפורנו היא בהחלט נקודת משיכה לבאי ces ",  קובע מאיר . " התורים לדוכני תערוכת הפורנו תמיד ארוכים מהתורים ב-ces עצמה ". 

בדרך להנפקה עוצרים בווגאס 
רגע לאחר טירוף הקניות של חג המולד ,  תיפתח השבוע בלאס וגאס תערוכת האלקטרוניקה הצרכנית הגדולה בעולם - ה-CES .  חברות ישראליות רבות כבר ארזו מזוודות בדרך לכנס בתקווה כי התכנסות הגיקים הגדולה בעולם תניב להן פריצת דרך עסקית .  כולם יגיעו כדי לזהות את הטרנדים החמים ,
 
