אלקטרה נדל"ן תמכור לקבוצת רכישה 6 קומות במגדל הרכבת ב-80 מיליון שקל 
 >  >  חברת אלקטרה נדל"ן מוכרת לקבוצת רכישה של האחים צחי ועידו חג'ג' ,  המתמחה בהקמת קבוצות רכישה ,  את שש הקומות העליונות במגדל הרכבת  ( tlv tower )  המתוכנן להיבנות במפגש הרחובות הרכבת ובני ברק ,  סמוך לתחנה המרכזית הישנה בתל אביב .  לפני חודשיים חשף themarker כי בין הצדדים מתקיימים מגעים וכי שווי העסקה הוא 80 מיליון שקל .  אתמול נחתם הסכם אופציה לקיום העסקה שתוקפו חודשיים .  מדובר במגדל בן 23 קומות ש-75% ממנו עתידים להתאכלס במשרדים ו-25% במגורים .  הקבוצה מבקשת לקנות את קומות 17-23 ,  ששטחן כ-4,800 מ"ר ,  וניתן יהיה לבנות בהן 46 דירות .  בהודעה שפרסמה החברה נאמר כי מרבית הדירות יהיו בנות שלושה חדרים ,  בשטח ממוצע של כ-100 מ"ר ברוטו ובעלות ממוצעת של כ-1.6 מיליון שקל .  בבניין יהיו גם דירות בנות שני חדרים בשטח ממוצע של כ-88 מ"ר שמחירן הממוצע כ-1.3 מיליון שקל .  דירות ארבעה חדרים בשטח של 135 מ"ר ברוטו יימכרו בעלות של כ-2.15 מיליון שקל .
 
אלקטרה נדל"ן תמכור לקבוצת רכישה 6 קומות במגדל הרכבת ב-80 מיליון שקל 
nan
