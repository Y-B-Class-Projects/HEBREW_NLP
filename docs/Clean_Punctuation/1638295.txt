בעקבות טויוטה :  פז'ו סיטרואן והונדה זימנו לבדיקה מאות אלפי מכוניות באירופה 
 >  >  פז'ו סיטרואן ,  יצרנית המכוניות השנייה בגודלה באירופה ,  תחזיר לתיקון יותר מ-90 אלף מכוניות בשל חשש לכשל בדוושת הגז הדומה לזה שהביא את טויוטה להחזיר למוסכים מיליוני כלי רכב .  החזרת המכוניות תקפה לגבי 10% מדגמי פז'ו 107 וסיטרואן c1 הנמכרים באירופה ,  או כ-90 אלף מכוניות ,  כך אמר דובר החברה ז'אן מארק סארה .  כשלים בדוושת הגז עלולים להביא לתאונות ,  כך לפי החברה .  המכוניות יוצרו במפעל ברפובליקה הצ'כית ,  שבו מייצרות טויוטה ופז'ו .  המפעל מנוהל על ידי טויוטה ומייצר 300 אלף מכוניות בשנה .  הדגמים המיוצרים שם כוללים את פז'ו 107 ,  סיטרואן c1 וטויוטה יאגו ,  לפי אתר המפעל . " נערוך את אותה החזרה למוסכים כפי שעשתה טויוטה למכוניות שעלולות להיות בעייתיות ",  אמר סארה . " המרכיב שעלול להיות בעל הכשלים לא נמצא בכל הדגמים .  רק ב-10% מכלל c1 ו-107 ".  לדברי סאדה ,  הדגמים שיוחזרו למוסכים יוצרו בין 2005 לאמצע 2009 .  לדבריו ,  טויוטה אחראית לייצור במפעל .  סארה אמר כי אף אחד מדגמי פז'ו או סיטרואן האחרים לא הושפע מהתקלה וכי לא ידוע לו על פציעות שנגרמו מתקינות כלי הרכב .  בישראל צפויים להיכנס לטיפול כמה עשרות בעלי מכוניות .  שני דגמים נוספים של טויוטה שנקראו לתיקון באירופה - אייגו ו-iq - לא שווקו בישראל .  ייתכן שהאחות התאומה של האייגו ,  פז'ו 107 ,  שטויוטה ייצרה ,  תיקרא לתיקון ,  אם כי בשלב זה אומרים ביבואנית פז'ו ,  דוד לובינסקי ,  שאין להם מידע על כך .  הונדה הודיעה כי תחזיר 650 אלף מכוניות מדגם ג'אז ברחבי העולם לתיקון ,  כדי לטפל בכשלים חשמליים פוטנציאליים .  החזרת המכוניות מגיעה לאחר שבשנה שעברה פרצה שריפה באחת ממכוניות החברה בדרום אפריקה ,  והביאה למותו של ילד .  מהונדה נמסר כי לישראל לא יובאו מכוניות מאותו מפעל בצ'כיה .
 
בעקבות טויוטה :  פז'ו סיטרואן והונדה זימנו לבדיקה מאות אלפי מכוניות באירופה 
nan
