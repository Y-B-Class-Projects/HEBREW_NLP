אובמה העביר לקונגרס את  " חוק וולקר "  להגבלת גודלם ופעילותם של הבנקים
לפי טיוטת ההצעה ,  הבנקים לא יוכלו לסחור בכספם או לגדול לנתח שוק של יותר מ-10%
נשיא ארה"ב ,  ברק אובמה ,  שלח אתמול לקונגרס האמריקאי הצעה למה שמכונה  " חוק וולקר "  - חקיקה להגבלת גודלם של הבנקים ופעילות המסחר שלהם ,  אשר נועדה להפחית את השפעתם של הבנקים על השווקים הפיננסים ,  כך דיווחה סוכנות הידיעות בלומברג ,  על פי טויוטת ההצעה.למרות ספקנותם של מחוקקים רבים וביקורת מצד הבנקים בנוגע להצעה ,  אשר הועלתה לראשונה בינואר ,  נותרו המרכיבים הנוקשים בה על כנם .  בין הסעיפים החשובים בהצעה בת חמשת העמודים ששלח אובמה ,  נכלל איסור על נוסטרו  ( מסחר בכספי הבנק )  ,  כמו גם מניעת מיזוגים אשר מעניקים לבנקים נתח שוק של יותר מ-10% .  בנוסף ,  ייאסר על הבנקים להחזיק או להשקיע בקרנות גידור ובחברות השקעה פרטית .  הטויוטה מתייחסת גם למוסדות שאינם בנקאיים ,  כאשר היא מטילה עליהם פיקוח גדול יותר בכל הנוגע לנוסטרו .  בינואר הודיע אובמה לראשונה חוק וולקר ,  הקרוי על שמו של יו"ר הבנק הפדרלי לשעבר ,  פול וולקר ,  ואמר כי נחוצות הגבלות על הבנקים כדי למנוע סיכונים למערכת הפיננסית .  הצעתו של אובמה הגיעה לאחר שהמחוקקים כבר דנו בהצעות לרפורמה פיננסית ,  מה שהביא לביקורת מצד יו"ר ועדת הבנקאות של הסנאט ,  כריסטופר דוד ,  שטען כי חוק וולקר מגיע מאוחר מדי וכי הוא פוליטי .
 
אובמה העביר לקונגרס את  " חוק וולקר "  להגבלת גודלם ופעילותם של הבנקים
לפי טיוטת ההצעה ,  הבנקים לא יוכלו לסחור בכספם או לגדול לנתח שוק של יותר מ-10%

