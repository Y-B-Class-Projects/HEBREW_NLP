הסיכונים שבמצנח הזהב
שוקי שטאובר מביט אל על וטוען כי הבעיה במצנח הזהב היא ,  שבדרך כלל הוא ניתן בכל מקרה ,  גם כאשר לא מתרחש  " אירוע ביטוחי ",  ונותן דעתו גם על המקרה של חיים רומנו
בכנס תיגמול מנהלים שנערך בבורסה לניירות ערך ניתכו קיתונות של רותחין על דרכי תיגמול מנהלים בארץ ובעולם .  אין זה מפתיע ,  נאמר מעל במת הנואמים ,  שאף מנהל בכיר לא היה נוכח .  
בכנס הוצג מחקר שקבע כי דרכי התיגמול היו גורם מרכזי לרצון של מנכ"לים ליטול סיכוני יתר .  מבין דרכים אלו אבקש להתמקד במצנחי הזהב  אותם תנאי פרישה נדיבים המוצעים למנכ"לים הפורשים .
 מצנחים אלו ,  שגם בישראל מגיעים למיליונים רבים של שקלים ,  מהווים מעין פוליסת ביטוח למנהל הבכיר .  אותו המנהל מגיע לארגון גדול ונוטל סיכון ,  שכן אולי יפוטר ,  וכתוצאה מכך שמו הטוב ייפגע כמו גם סיכוייו למצוא תפקיד אחר .  כל אלו מצדיקים את הענקת תעודת ביטוח כנגד הנזק האפשרי ,  הלוא הוא מצנח הזהב .
 הבעיה במצנח הזהב היא שבדרך כלל הוא ניתן בכל מקרה ,  גם כאשר לא מתרחש  " אירוע ביטוחי ".  אם ,  לדוגמא ,  החברה נמכרת ונכנס בעלים חדש הרוצה להחליף מנכ"ל ,  לא בגלל שהנוכחי נכשל דווקא ,  אלא משום שהוא רוצה באיש אמונו ,  אז אולי ניתן להבין את ההצדקה שבהענקת מצנח נדיב .  
אולם ,  מה קורה כאשר המנכ"ל נכשל בתפקידו והדירקטוריון מבקש בשל כך להחליפו ?  מה אם המנכ"ל קיבל הצעה מפתה יותר והוא זה שמבקש ללכת ?  מדוע במקרים אלו הוא צריך לזכות בתנאי פרישה נדיבים ? 
אחד הפתרונות היצירתיים לדילמה זו ניתנה לאחרונה במקרה של אל על .  עד כה לא הובהרה סוגיית תשלום מענק הפרישה של חיים רומנו המנכ"ל היוצא .  לפי הדיווחים הוא התפטר ,  אך זכה בתנאי פרישה נדיבים יותר - של מפוטר .  התנאים היו נדיבים עד כדי כך שלפני כשבוע פורסם כי הרשות לניירות ערך בודקת את הסוגיה .
 מדוע לזוהר גושן יו"ר הרשות לני"ע ,  לטרוח ולברר ?  הנה ההסבר :  לפי מקורות בחברה ,  בחודשי כהונתו האחרונים ניהל רומנו משא ומתן קשוח עם ועד העובדים .  הוא קיבל רוח גבית מהבעלים שהסכימו כי יש לשנות מהיסוד את תרבות יחסי העבודה של החברה .  
אולם ,  עופר עיני יו"ר ההסתדרות ,  לא אדם חסר השפעה במחוזותינו ,  שכנע את בעלי החברה למתן את גישתם לגבי שינוי דרסטי של דפוס יחסי העבודה הנהוגים בחברה .  
כתוצאה מכך ,  ראה רומנו שהליך משמעותי וחיוני שעבד עליו במשך חודשים נעצר בחריקת בלמים .  זה היה הקש ששבר את גב הגמל .
 בחוקי עבודה יש מצבים בהם לא ניתן לצפות מאדם שימשיך בתפקידו  ( בחוק פיצויי פיטורין מוגדר הדבר כ"הרעה מוחשית בתנאי העבודה ")  .  במצב זה ,  יכול אותו אדם להתפטר ובכל זאת לקבל פיצויי פיטורין - זה המצב בו רומנו ראה עצמו .
 הדירקטוריון קיבל עמדה זו ,  בין אם משום ששוכנע בצדקת הדבר ,  ובין אם משום שלא רצה סכסוך מתוקשר עם המנכ"ל היוצא .  עתה ,  מה שנותר לגושן לבדוק הוא ,  האם זהו טיעון מתקבל על הדעת .  נחכה ונראה .
 שוקי שטאובר כתב תשעה ספרי ניהול ומנהל ניהול ,  עבודה ,  קריירה www.shukistauber.co.il

הסיכונים שבמצנח הזהב
שוקי שטאובר מביט אל על וטוען כי הבעיה במצנח הזהב היא ,  שבדרך כלל הוא ניתן בכל מקרה ,  גם כאשר לא מתרחש  " אירוע ביטוחי ",  ונותן דעתו גם על המקרה של חיים רומנו

