יהלומן ישראלי שנכלא ברוסיה תובע 5.8 מיליון שקל מחברת הביטוח לוידס שערכה לו ביטוח סיכונים
 >  >  היהלומן הישראלי אלי כץ ,  שישב בכלא הרוסי יותר משבע שנים בגין אישום של הברחת יהלומים מרוסיה ,  תובע כ-5.8 מיליון שקל מחברת הביטוח החתמי לוידס שערכה לו ביטוח סיכונים .  בתביעה שהגיש כץ ביום חמישי לבית המשפט המחוזי בתל אביב הוא מגולל את סיפור מאסרו בכלא הרוסי .  כץ ,  בעליה של חברת יהלומי כ.א.מ - יצוא ,  יבוא וייצור יהלומים וליטושם ,  עסק בייצור יהלומים ברוסיה ויבוא שלהם לישראל לאחר ליטוש .  בעבר היה מרכז עסקיו ברוסיה ,  במפעל לליטוש יהלומים במוסקבה .  לפי המתואר בתביעתו ,  בספטמבר 2001 ,  במהלך שהותו ברוסיה הוא נעצר על לא עוול בכפו על ידי ה-fsb  ( federal security service )  ובמהלך פריצה למפעל שלו באותו יום נבזזו למעלה מעשרת אלפים קראט של יהלומים מלוטשים שהיו מוכנים להעברה לרשות האחראית על אוצרות טבע ברוסיה .  בנוסף ,  נגנבו מהמפעל לטענתו חומרי גלם וסחורה שהיתה במהלך עיבוד ,  כספים מכספות המפעל ותכשיטים .  בסך הכל העריך כץ את שווי הסחורה שאבדה ביותר משני מיליון דולר .  לטענת כץ ,  במהלך מעצרו הטיחו בו החוקרים הרוסים האשמות מגוונות ,  איימו על חייו ונקטו נגדו שיטות חקירה אכזריות שכללו עינויים פיסיים ונפשיים ,  במטרה לגרום לו להודות בעבירות שלא ביצע . " בסיומו של הליך משפטי מפוקפק שהונע ממניעים זרים ואינו עומד בקנה אחד עם ניהול הליך משפטי ראוי - הליך שנערך בדלתיים סגורות - ובהיעדר אפשרות להעמיד הגנה ראויה ,  נשללה חירותו של כץ ל-11 שנה במהלכן הוא אף נשלח למחנות עבודה בסיביר ",  נכתב בתביעה .  לטענת כץ ,  המיוצג על עורכי הדין שי כהן ובן גופמן ממשרד נשיץ-ברנדס ,  הוא נעצר לצורך השימוש בו כקלף מיקוח וכמנוף להפעלת לחצים דיפלומטיים בידי שלטונות רוסיה נגד ממשלת ישראל .  במארס 2009 ,  לאחר שהייה של יותר משבע שנים במתקני כליאה שונים ברוסיה ,  שוחרר כץ מהכלא הרוסי .  לטענתו ,  הוא ערך פוליסת ביטוח סיכונים בסך 1.1 מיליון דולר ,  ובשל תנאי הביטוח הוא זכאי להחזר מחברת הביטוח בגין הנזקים שנגרמו לו .  ואולם ,  לטענתו , " למרות הטרגדיה האנושית "  שכבר פקדה אותו ,  פנייתו נענתה בסירוב .  עו"ד שרון שפר ממשרד עורכי הדין לויתן ,  שרון ושות' ,  המייצגת את לוידס חיתום ,  סירבה להגיב .
 
יהלומן ישראלי שנכלא ברוסיה תובע 5.8 מיליון שקל מחברת הביטוח לוידס שערכה לו ביטוח סיכונים
nan
