גווארדיולה : " אנחנו נלחמים על התואר "
 מאמן ברצלונה יודע שקבוצתו מתקשה לשחזר את האלגנטיות מאשתקד :  אינייסטה ייעדר לכ-10 ימים ,  יחמיץ את ארסנל
זלאטן איברהימוביץ עובר לאחרונה תקופה לא קלה ,  אבל אולי השער שכבש מול מאיורקה ,  שער שהעניק לברצלונה 0:1 ושלוש נקודות חשובות במשחק חוץ קשה ,  יוציא אותו לדרך חדשה ופוריה יותר . " הדבר הכי חשוב הוא שניצחנו ,  זה היה משחק קשה מול יריבה חזקה ,  אבל בסוף זה נגמר עם שלוש נקודות לזכותנו ",  אמר איברהימוביץ' . " איברה מאוד חשוב לנו ולא רק בזכות הגולים שהוא כובש ",  החמיא המאמן פפ גווארדיולה לחלוץ השבדי .  
ברצלונה הייתה רחוקה מלהרשים מול מאיורקה והפגינה יכולת פושרת מאוד .  לאונל מסי פתח על הספסל ,  משום שגווארדיולה רצה לתת לו מנוחה לקראת המשימות בליגת האלופות בליגה ,  אבל שש דקות לאחר תחילת המחצית השנייה הקוסם הארגנטינאי נכנס למשחק כדי להתחיל להניע את המכונה של ברצלונה .  מסי אמנם לא היה מעורב בכיבוש השער של זלאטן איברהימוביץ' בדקה ה-63 ,  אבל אין ספק שנוכחותו על המגרש תמיד חיובית עבור בארסה ,  וכושרו הפנטסטי מטיל מורא על היריבות . 
" אנחנו נלחמים על התואר ",  אמר גווארדיולה ל"מארקה ",   " ידענו שאם לא נילחם פה ונשחק באגרסיביות ,  אז נחזור בלי ניצחון .  מאיורקה הגיעה להזדמנויות ,  אבל בסך הכל ההגנה שלנו הייתה טובה ויחד עם האגרסיביות שלנו זאת הדרך להגיע עד הסוף ".  
למרות השער של איברהימוביץ' ,  שהעניק לקאטלנים את מלוא הנקודות ,  יודע גווארדיולה כי המחיר שהוא ישלם על כך גבוה בהרבה .  היום נודע כי אנדרס אינייסטה ,  שנפצע במשחק אמש ,  לא יהיה כשיר לרבע גמר ליגת האלופות מול ארסנל ,  בגלל פציעה בשריר הירך האחורי .  אינייסטה ככל הנראה ייעדר למשך 10 ימים ,  והוא בספק גם למשחק הגומלין מול התותחנים ,  שייערך שבוע מאוחר יותר .  

גווארדיולה : " אנחנו נלחמים על התואר "
 מאמן ברצלונה יודע שקבוצתו מתקשה לשחזר את האלגנטיות מאשתקד :  אינייסטה ייעדר לכ-10 ימים ,  יחמיץ את ארסנל

