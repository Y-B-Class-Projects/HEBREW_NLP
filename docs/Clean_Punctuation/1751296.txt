שולה זקן פרצה בבכי בביהמ"ש : " חיי נהרסו "
 זקן ,  ששימשה כראש לשכתו של אולמרט ,  העידה נגד בכירי רשות המסים ואחיה יורם קארשי ,  הנאשם במתן שוחד .  במהלך עדותה היא פרצה בבכי ואמרה : " הוא האח האהוב עליי .  מאוד קשה לי המעמד הזה ".  לדבריה ,  בעקבות הפרשה היא איבדה את תמימותה
 ( צילום :  יגור מזור .  עריכה :  גדי וינסטוק )  
" כדי לאשר מינויים ,  ראש רשות המסים לא צריך אותי .  אני לא מאשרת מינויים ,  ואין לי מעורבות בתהליך ".  כך אמרה הבוקר  ( רביעי )  שולה זקן ,  ששימשה כראש לשכתו של ראש הממשלה לשעבר אהוד אולמרט ,  במהלך עדות שמסרה בבית המשפט המחוזי בפתח תקווה בפרשת רשות המסים .
 זקן ,  הנאשמת אף היא בפרשה ,  העידה הבוקר נגד אחיה יורם קארשי ,  ראש רשות המסים לשעבר ג'קי מצא ,  רואה החשבון קובי בן גור ושורה של בכירים לשעבר ברשות .  עדותה של זקן בתור עדת תביעה התאפשרה ,  מכיוון שכתב האישום נגדה הוגש בנפרד לבית משפט השלום בירושלים .  
זקן נאשמת בעבירה של הפרת אמונים ,  מכיוון שלטענת הפרקליטות לא אפשרה למצא להיפגש עם אולמרט ,  שהיה אז שר האוצר ,  עד שלא ייענה לדרישות אחיה .  היא נשאלה על ידי התובעת ,  עורכת הדין מיכל רוזן ,  האם לדעה שלה היה משקל בהחלטותיו של אולמרט ,  ועל כך היא השיבה : " מי שמכיר את הבוס שלי יודע שהוא מקבל החלטות לבד ".  היא הבהירה גם כי אולמרט מעולם לא הטיל עליה שום משימות בקשר למינויים ברשות .
 כאשר נשאלה זקן על הקשר עם אחיה היא פרצה בדמעות . " הוא האח האהוב עליי ",  אמרה . " גדלנו ביחד ,  מאוד קשה לי המעמד הזה .  אני לא יכולה להגיד שמערכת היחסים בינינו היום היא כמו שהיא הייתה .  צער גדול מאוד מאוד ".  היא הוסיפה ששילמה מחיר גבוה על הפרשה . " ישבתי שנה בבית על כלום .  איבדתי את התמימות שלי בעקבות הפרשה הזאת ".  יצוין כי קראשי עצמו לא הגיע לדיון ,  לאחר שביקש להשתחרר בשל עסקיו .
 זקן אמרה עוד ,  כי  " אני לא מיניתי את ג'קי מצא .  אם הייתי יכולה הייתי עושה את זה בכבוד גדול ,  כי הוא ראוי מאוד ,  אבל אין לזה קשר אלי ".  זקן סיפרה שנפגשה עם המועמדים לתפקיד ראש הרשות יחד עם עובד יחזקאל ,  מכיוון שהיה מדובר במינוי הכי חשוב בתקופת אולמרט .  עוד היא סיפרה כי הם דיברו על זה כל הזמן ולכן הם רצו לפגוש את האנשים ולראות במי מדובר .  
יצוין כי בחקירתה במשטרה ,  אמרה זקן כי הפגישה עם המועמדים הייתה מעין מפגן כוח .  זקן המשיכה ואמרה ,  כי  " אני לא מבקשת רחמים .  חיי נהרסו ,  אני משתדלת להיות חזקה בשביל הילדים ". 
עו"ד מיכה פטמן ,  פרקליטה של זקן אמר כי  :" היא שיתפה פעולה ,  ענתה בהוגנות על כל מה שנשאלה ,  לא הפלילה איש ,  לא את אחיה ,  לא את ג'קי מצא ולא את עצמה .  זאת מכיוון שמי שלא מעורב בדברים שמחשידים אותו ,  לא יכול לסבך אחרים ,  כי הוא לא יודע על מה מדובר .  זה יהיה פחות או יותר תוכן עדותה היום .  התביעה כמובן תנסה להפיק מזה דברים אחרים ,  אבל אנחנו מקווים ומאמינים שהאמת תצא לאור ". 
עדכון ראשון :  10:43

שולה זקן פרצה בבכי בביהמ"ש : " חיי נהרסו "
 זקן ,  ששימשה כראש לשכתו של אולמרט ,  העידה נגד בכירי רשות המסים ואחיה יורם קארשי ,  הנאשם במתן שוחד .  במהלך עדותה היא פרצה בבכי ואמרה : " הוא האח האהוב עליי .  מאוד קשה לי המעמד הזה ".  לדבריה ,  בעקבות הפרשה היא איבדה את תמימותה

