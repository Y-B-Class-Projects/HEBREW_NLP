האוליגרך לבדב רוכש את העיתון הבריטי השמאלני  " אינדיפנדנט "  בליש"ט אחד
לבדב רכש ב-2009 את  " איוונינג סטנדרד "  והפך אותו לחינמון - גורל דומה צפוי ל"אינדיפנדנט "
 האוליגרך הרוסי אלכסנדר לבדב המחזיק בעיתון הבריטי  " איוונינג סטנדרד ",  צפוי לשלם השבוע סכום סמלי של ליש"ט אחד עבור נתח השליטה בעיתון הבריטי  " אינדיפנדנט ",  ובעיתון יום ראשון שלו , " אינדיפנדנט און סאנדיי ".  מחיר זה זהה למחירו של עותק הנמכר בדוכני העיתונים ,  כך דיווח העיתון הבריטי  " סאנדיי טיימס ". "אינדיפנדנט "  ו"אינדיפנדנט און סאנדיי "  רשמו הפסדים בשנה וחצי האחרונות והמו"לית נאלצה לשאת ולתת עם נושיה על פרישה מחודשת של חובותיה ,  העומדים על כ-1.2 מיליארד ליש"ט .  העסקה צפויה להסגר בימים הקרובים ,  לאחר שאינדיפנדנט ניוז אנד מדיה  ( inm )  ,  המו"לית של העיתון ,  הסכימה לשלם עלויות של עסקה לעשר שנים עילה חתמה עם מתחרתה ,  המו"לית טריניטי מירור .  לדברי ה"טיימס ",  לבדב התחייב להשקיע מיליוני ליש"ט באינדיפנדנט במשך חמש השנים הקרובות ,  כאשר את היתר תשקיע inm .  בשנה שעברה רכש לבדב 75% מ"איוונינג סטנדרד ".  לעומת  " איוונינג סטנדרד ",  שהוקם ב-1827 , " אינדיפנדנט ",  הנחשב לאחד העיתונים השמאלניים ביותר בבריטניה ,  הוא עיתון צעיר יחסית במונחים בריטיים ,  שהושק לראשונה ב-1986 . " אינדיפנדנט "  הפסיד 10 מיליון ליש"ט מדי שנה ,  ולא הצליח להגיע לרווחים עקביים .  ב-1989 היתה תפוצת העיתון בשיאה - 400 אלף עותקים ,  ואילו היום התפוצה היומית של העיתון בבריטניה היא 92 אלף עותקים בלבד.לאחר רכישת  " איוונינג סטנדרד "  הפך לבדב את העיתון לחינמון ,  ולכן ישנם המעריכים כי כך יעשה גם ל"אינדינפנדנט ".  הערכה אחרת היא כי לבדב יוריד את מחיר העיתון ,  העומד כיום על ליש"ט ,  כדי להגדיל את תפוצתו ,  ולהגביר את התחרות מול יריביו ,  כמו ה"גרדיאן ". לבדב ,  סוכן ק.ג.ב לשעבר ,  מחזיק באחד הבנקים הגדולים ברוסיה ,  בנתח של 30% בחברת התעופה הממשלתית של רוסיה ,  אירופלוט ובנתח של 39% בעיתון הרוסי  " נוביה גאזטה ".  בשנה שעברה נפוצו דיווחים לפיהם לבדב הלין את שכרם של עיתונאים ב"נוביה גאזטה "  וכי כמה מהפרויקטים שלו בעיתונות הרוסית הוקפאו בשל קשיי מימון.לבדב ידוע בהתנגדותו לשלטון הרוסי ובעימותים עם ולדימיר פוטין ,  כיום ראש ממשלת רוסיה ולשעבר נשיאה .  בשנת 2003 ניסה להתמודד נגד יורי לוז'קוב בבחירות על עיריית מוסקווה .  הוא הפסיד ללוז'קוב ,  שנחשב לאחד ממקורבי הקרמלין .
 
האוליגרך לבדב רוכש את העיתון הבריטי השמאלני  " אינדיפנדנט "  בליש"ט אחד
לבדב רכש ב-2009 את  " איוונינג סטנדרד "  והפך אותו לחינמון - גורל דומה צפוי ל"אינדיפנדנט "
 
