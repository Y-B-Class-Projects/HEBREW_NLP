 " תוך 10 ימים - הצעת החלטה לכוח כיבוי לאומי "
 ראש הממשלה בחר שלא להתייחס בוועידת השלטון המקומי לדו"ח המבקר על מצב שירותי הכיבוי .  לדבריו ,  תוך עשרה ימים יביא לממשלה הצעה להקמת כוח כיבוי לאומי בנוסף לכוח מוטס
 ( צילום :  יגור מזור ,  עריכה :  דורון שטיין ) 
ראש הממשלה בנימין נתניהו נאם הערב  ( רביעי )  בוועידת השלטון המקומי במרכז הבינתחומי בהרצליה .  נתניהו בחר להתעלם מדו"ח מבקר המדינה שעסק במצב שירותי הכבאות בארץ ,  אך אמר כי הדרך לשקם את מערך הכבאות היא הקמת כוח כיבוי לאומי קרקעי ובנוסף כוח כיבוי אווירי .  בתחילת דבריו פנה נתניהו לראשי הרשויות ואמר כי  " היינו יחד בימים האחרונים בשטח ביערות .  ראיתי אתכם בפעולה ופעלתם בצורה יוצאת מהכלל .  המערכות פעלו בתיאום גבוה וניהלתם את זה בקור רוח ושכל .  אף אחד לא מכיר את השטח כמוכם .  כשהמשימה הייתה פינוי ,  ידעתם מה לעשות ,  ואני מסיר את הכובע בפניכם ". 
נתניהו התייחס לצעדים שיינקטו לשיקום מערך הכבאות ואמר כי  " יש שירותים שראשי הרשויות לא צריכים לנהל .  לא המשטרה ,  לא הצבא ולא שירותי הכיבוי .  אלה שירותים לאומיים שצריכים ניהול אחר .  תוך עשרה ימים אביא לממשלה הצעה להקמת שירות כבאות לאומי של כבאות קרקעית .  אבל אנחנו צריכים גם שירות כבאות אווירי ,  זה הפתרון לשריפות ענק ".  
" המזכיר הצבאי שלי ,  יוחנן לוקר ,  יביא תוך עשרה ימים הצעה להקמת מערך כיבוי אווירי .  הפתרון של כוח כיבוי לאומי בנוסף לכוח כיסוי אווירי יזניק את שירותי הכבאות .  זו דוגמה לשירותים שהשלטון המקומי לא צריך לטפל בהם ",  אמר ראש הממשלה .
 מוקדם יותר אמר השר לביטחון הפנים יצחק אהרונוביץ' באותו הכינוס ,  כי  " הבשילה העת לכנס את כל גורמי ההצלה ,  החירום והאכיפה ,  תחת קורת גג אחת  קורת המשרד לביטחון פנים ".  אהרונוביץ' אמר את הדברים בתגובה לדו"ח מבקר המדינה מיכה לינדנשטראוס על היערכות שירותי ההצלה והכבאות בישראל .  
בנאומו התייחס אהרונוביץ' לקריאות להקים ועדת חקירה בעקבות השריפה בכרמל . " אנחנו נחקור את הכל .  לא ניתן לזה להתמסמס ",  הוא הצהיר ,  אך הביע התנגדות להקמת ועדת חקירה . " התחקיר יהיה ארוך ויסודי ,  אך איני חושב שהדרך הנכונה היא להקים ועדת חקירה ",  אמר השר . " אני חושב שפשוט צריך ליישם מסקנות שנמצאות על שולחנו של כל אחד ואחד מאיתנו ". 
ביחס לשריפה בכרמל הוסיף אהרונוביץ' : " לכל אורך המבצע לכיבוי האש פרשנים ,  נשלחים מטעם ,  פוליטיקאים ,  בעלי תפקיד לשעבר ואף גורמים נוספים ניסו לגרור אותי להקמת ועדת חקירה תחת אש . " מדינת ישראל חייבת להשכיל בכל מערכה אשר תתמודד איתה ,  לא להיגרר למערבולת הזו .  לא להיכנע לדחף כמעט פורנוגרפי ,  של גורמים כאלה או אחרים לרכז מהומה רבה על לא דבר .  תחקור הוא חשוב וקריטי ,  מתן דין וחשבון הוא בגדר חובה ואפילו צעדים של שינוי וסנקציות ,  כל אלה נחוצים להתפתחותנו לקראת מוכנות מבצעית מרבית ,  אך יחד עם זאת אין זו הדרך .  לא תחת אש ". 
עדכון ראשון :  19:39 

" תוך 10 ימים - הצעת החלטה לכוח כיבוי לאומי "
 ראש הממשלה בחר שלא להתייחס בוועידת השלטון המקומי לדו"ח המבקר על מצב שירותי הכיבוי .  לדבריו ,  תוך עשרה ימים יביא לממשלה הצעה להקמת כוח כיבוי לאומי בנוסף לכוח מוטס

