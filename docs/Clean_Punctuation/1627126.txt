ינואר הגדול - מבצעי הנחות אגרסיביים ברשתות הפארם והשיווק
ינואר לרוב ידוע כחודש שבו חלה ירידה בהיקף המכירות ,  וברשתות מבקשים להתחיל את השנה ברגל ימין
 >  >  כדי להתחיל את השנה ברגל ימין ,  ובכדי להתגבר על ינואר הידוע כחודש  " מנומנם "  בקניות ,  יצאו רשתות הפארם והשיווק במבצעים אגרסיביים - כך עולה מבדיקת themarker .  בסופרפארם יציעו מבצעים על מחצית מהפריטים ברשת ,  בהם אחד פלוס אחד על 5,000 פריטים ו-70% הנחה על פריטים אחרים תחת השם happy sale .  לדברי דני לוזון ,  הרשת מצפה לגידול של 50% במכירות בסניפים . " ללא המבצעים הללו ,  ינואר עשוי להיות חודש חלש בגלל החורף - אנשים נכנסים פחות לחנויות ",  אומר לוזון . " אנחנו יוצאים במבצעי ינואר כבר שלוש שנים כדי להתחיל את השנה ברגל ימין .  לפני המבצעים היינו עדים לירידה של 10% בכמות הלקוחות בינואר וכיום אנחנו רואים גידול של עשרות אחוזים בעקבות המבצעים .  הערנו את הינואר של כולם ובעקבותינו רשתות השיווק והפארם האחרות החלו לצאת גם הן במבצעים ".  איתן ששון ,  סמנכ"ל שיווק ומכירות של רשת ניו-פארם ,  מקבוצת המשביר לצרכן ,  שתקיים מבצע אחד פלוס אחד על מאות מוצרי טואלטיקה ,  תינוקות ,  ניקיון ,  טבע ועוד ,  מסר כי  " בינואר רשתות קמעונאיות מעמיקות את המבצעים משתי סיבות :  הרצון להתחיל את השנה האזרחית החדשה בצורה חיובית ומפני שמדובר בחודש של סוף החורף ,  שיש בו ירידה במכירות בכל הקטגוריות ".  רשת המשביר לצרכן תצא במבצע בכל המחלקות עם 50% הנחה ו-20% נוספים לחברי מועדון . " מאחר שבפברואר נכנסות הקולקציות החדשות בכלל הקטגוריות ,  המבצעים בינואר עמוקים ",  מסבירה אודליה קפלינסקי-אורבך ,  סמנכ"ל השיווק של המשביר לצרכן .  רשתות המזון ,  שנכנסו אף הן לזירת הנון-פוד בשנים האחרונות ,  לא מתכוונות להישאר מאחור ויציעו אף הן במבצעים בקטגוריות הנון-פוד ,  ביניהן טואלטיקה ,  ניקיון ,  קוסמטיקה וחשמל . " נפתח את 2010 בהנחות שלא נראו עד כה באף ינואר ",  מצהיר גרשון ויסמן ,  סמנכ"ל הסחר של רבוע כחול . " מגה בול חוגגת שנה ונעשה לה מסיבה עם מאות מבצעים עמוקים והטבות ,  ובמגה ומגה בעיר נמכור לקראת 2010 מוצרים ב-20 או 10 שקלים ". 

ינואר הגדול - מבצעי הנחות אגרסיביים ברשתות הפארם והשיווק
ינואר לרוב ידוע כחודש שבו חלה ירידה בהיקף המכירות ,  וברשתות מבקשים להתחיל את השנה ברגל ימין

