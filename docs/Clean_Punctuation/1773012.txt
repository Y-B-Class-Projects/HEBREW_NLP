בנק דיסקונט מממש את תיק ההשקעות הריאליות
בלעדי הבנק ,  שרשם בינואר-ספטמבר 2010 הפסד של 16 מיליון שקל מהשקעות ריאליות ,  לא הגדיל את ההשקעות האלה מאז 2009
 >  >  בעוד בבנקים האחרים מחפשים דרכים להגדיל את הפעילות הריאלית שלהם ,  בבנק דיסקונט החליטו לקראת 2011 לא להרחיבה ואף לצאת ממנה בהדרגה - כך נודע ל-themarker .  הבנק ,  שמציג בשלושת הרבעונים הראשונים של 2010 הפסד של 16 מיליון שקל מהשקעות אלה ,  לא הגדיל את השקעותיו הריאליות מאז 2009 ,  ומתמקד בהשקעות שכבר ביצע .  במשך השנים היו לדיסקונט השקעות יציבות בחברות פיננסיות ,  כגון אחזקה בהראל  ( 5% )  שמימש ב-2009 ,  ואחזקה בבנק הבינלאומי שיממש בשנים הבאות .  בין 2006 ל-2008 ביצע דיסקונט השקעות ריאליות בהיקף של כ-800 מיליון שקל גם בחברות וגם בכמה קרנות השקעה פרטיות .  אחת ההשקעות הריאליות הגדולות של דיסקונט בשנים האחרונות היתה ב-kfs ,  החטיבה הפיננסית של קרדן השקעה ,  שהתגלתה ככישלון .  ב-2008 מחק דיסקונט בסך הכל 150 מיליון שקל על השקעות אלה .  במארס 2009 מכר דיסקונט את כל אחזקותיו ב-kfs ורשם הפסד נוסף של 18 מיליון שקל .  כיום בנק דיסקונט משקיע בכמה קרנות השקעה פרטיות ,  ובהן קרנות של פימי ,  קרנות של ורטקס ,  ויטהליף ,  פלנוס ,  קרן אלון ,  פורטיסימו ופלנוס איקס .  בנוסף ,  יש לדיסקונט השקעות בשתי קרנות נדל"ן - אחת של בראק קפיטל והשנייה בקרן נדל"ן אירופית המנוהלת בידי קבוצת axa .  בנוסף ,  כולל הפורטפוליו של הבנק השקעות בפעילות בחו"ל בשתי חברות בבעלות קבוצת מאיר - מאיר נדל"ן ומאיר אירופה - וכן השקעה בחברת הניף שירותים פיננסים .  נכון לסוף הרבעון השלישי ,  היקף ההשקעה של דיסקונט בחברות והקרנות הוא 167 מיליון דולר ,  והיתרה המקסימלית להתחייבות להשקעה עתידית מסתכמת בסכום דומה .  בנוסף ,  לחברת הבנק של דיסקונט מרכנתיל יש השקעה בקרנות הון סיכון בהיקף של 3.3 מליון דולר ,  וכן התחייבות להשקעה עתידית בהיקף של 2 מיליון דולר .
 
בנק דיסקונט מממש את תיק ההשקעות הריאליות
בלעדי הבנק ,  שרשם בינואר-ספטמבר 2010 הפסד של 16 מיליון שקל מהשקעות ריאליות ,  לא הגדיל את ההשקעות האלה מאז 2009

