שחיה :  שתי מדליות זהב לגיא ברנע בגמר המכללות
היה לישראלי הראשון המגיע להישג זה ,  כשהוביל את קליפורניה לזכייה בגמר 4X50 יארד חופשי ו-4X100 יארד מעורב 
לאחר דחייה בת יום ,  עקב הוירוס שפקד מספר שחיינים והחשש מהדבקת כל משתתפי האליפות ,  נפתחה הלילה  ( בין שישי לשבת )  תחרות הגמר לגברים של ליגת המכללות NCAA הנערכת באוהיו ,  ארצות הברית .  גיא ברנע נכנס להיסטוריה כשהיה לשחיין הישראלי הראשון הזוכה במדליית זהב בגמר ליגת המכללות .  ברניע הוביל את מכללת קליפורניה לניצחון במשחה 4X50 יארד חופשי בגמר ,  כששחייני קליפורניה הגיעו לקו הסיום בזמן 1:15.71 דקות ,  התוצאה המהירה ביותר שהושגה בבריכה זו .  ברנע נעל את רביעיית השליחים המנצחת וקבע 19.09 שניות .  במקום השני בהפרש של 30 מאיות סיימה מכללת אובורן ,  לפני טקסס ,  שהיתה שנייה במוקדמות ,  וקבעה בגמר 1:16.23 דקות .  
לאחר מכן זכו ברנע וחבריו במדליית זהב שנייה ,  במשחה 4X100 יארד מעורב ,  שנעל את משחי היום .  קליפורניה זכתה בניצחון ענק כשעצרה את השעונים על 3:02.83 דקות ,  שיא בריכה חדש ,  הרבה לפני אובורן ,  שזינקה מהמקום החמישי במוקדמות ,  וקבעה 3:05.24 דקות לפני סטנפורד שסיימה 17 מאיות אחריה .  ברנע זינק ראשון וקבע 46.49 שניות .
 גל נבו מג'ורג'יה טק העפיל לגמר א' במשחה 200 יארד מעורב-אישי מהמקום השמיני מבין 49 שחיינים .  הוא עצר את השעונים על 1:43.80 דקה .  המשחה היה צמוד ביותר ורק 63 מאיות הפרידו בינו לבין מנצח המוקדמות אוסטין סורהוף ממכללת טקסס.אלון מנדל הוביל את מכללת מישיגן למקום ה-11 מבין 18 מכללות ולגמר ב' ,  במשחה 4X100 יארד מעורב ,  שנעל את בוקר יום התחרויות הראשון בגמר אליפות ה-NCAA .  מישיגן קבעו 3:09.06 דקות .  מנדל ,  שזינק ראשון ,  עצר את השעונים על 47.10 שניות .
 נמרוד שפירא בר-אור ממכללת אריזונה ,  שהיה בין נפגעי הוירוס אשר דחה את פתיחת האליפות ,  סיים במקום ה-22 מ-47 במשחה 500 יארד חופשי בזמן 4:20.62 דקות ,  אמנם טוב יותר ב-1.15 שניות מזמן ההרשמה אך רחוק ב-1.01 מהזמן שנעל את העולים לשלב הגמר .
 
שחיה :  שתי מדליות זהב לגיא ברנע בגמר המכללות
היה לישראלי הראשון המגיע להישג זה ,  כשהוביל את קליפורניה לזכייה בגמר 4X50 יארד חופשי ו-4X100 יארד מעורב 

