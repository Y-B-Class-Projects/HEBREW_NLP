בגלל הרפורמה :  ירידה חדה בשוק האופנועים
מורשת ידין ענתבי :  בחודש דצמבר נמכרו 30% פחות אופנועים מבחודש שקדם לו ,  ו-50% פחות מבחודש אוקטובר .  בחישוב שנתי נרשמה ירידה כוללת של 8.2% במסירות בענף
הביטוח ממשיך להכביד על ענף האופנועים .  מנתונים שפירסם היום איגוד לשכות המסחר עולה שהירידה במכירות האופנועים נמשכת .  המכירות בדצמבר ירדו ב-50% לעומת מכירות אוקטובר ,  ובחודש שחלף נמכרו 626 אופנועים בלבד .  מדובר במספר הנמוך ביותר מתחילת השנה ,  שבשיאה  ( בחודשים מאי עד יוני )  נמכרו כאן יותר מ-2,000 אופנועים בחודש .
 לעומת מסירות דצמבר 2008 מדובר בירידה של 47% .  בסיכום החודשי ,  סאניאנג מובילה את המכירות עם 270 יחידות כשבמקום השנים קימקו שמסרה 189 כלים .
 שני המותגים האלה מובילים גם את הטבלה השנתית .  סאניאנג מסרה 7,235 קטנועים וקימקו 5,318 קטנועים .  שאר המותגים נמצאים הרחק מאחור .
 בסיכום שנתי ,  נמכרו בישראל 17,641 אופנועים וקטנועים .  זוהי ירידה של 8.2% לעומת 2008 ,  אז נמסרו כאן 19,213 כלי רכב דו גלגליים .  מקורות בענף טוענים שהמיתון לא האט את המכירות בענף ,  והירידה במכירות נובעת במישרין מהעלאת תעריפי הביטוח .
 
בגלל הרפורמה :  ירידה חדה בשוק האופנועים
מורשת ידין ענתבי :  בחודש דצמבר נמכרו 30% פחות אופנועים מבחודש שקדם לו ,  ו-50% פחות מבחודש אוקטובר .  בחישוב שנתי נרשמה ירידה כוללת של 8.2% במסירות בענף

