תביעה נגד אקסל רוז :  מנהליו טוענים כי חייב להם 1.9 מיליון ד'
לדבריהם ,  הזמר מסרב לשלם עמלה של 15% מתוך 12 מיליון דולר שהרוויחה הלהקה בסיבוב ההופעות האחרון שלה
מנהליו של אקסל רוז ,  סולן להקת גנס נ' רוזס ,  הגישו נגדו תביעה בסכום של כ-1.9 מיליון דולר ,  שלטענתם חייב להם הזמר לפי הסכם בעל פה מ-2008 .  1.9 מיליון הדולר מייצגים עמלה של 15% שהובטחה לפי התביעה לחברת פרונט ליין מנג'מנט מתוך סכום שמוערך בכ-12 מיליון דולר שהרוויחה הלהקה במסע ההופעות הנוכחי שלה ,  בדרום מזרח אסיה ,  קנדה ודרום אמריקה.במסמכים שהוגשו לבית המשפט בלוס אנג'לס ,  האשימה פרונט ליין את אקסל - או  " ויליאם ביל ביילי ",  כפי שהוא מכונה בתביעה - בהפרת חוזה .  שני הצדדים סרבו להגיב לידיעה ,  ורוז עדיין לא התייחס לסוגיה בחשבון הטוויטר הפעיל שלו.רוז חשף בחודש שעבר כי עבר לניהולו של דוק מקגהי ,  לאחר שנתיים שבהן עבד עם פרונט ליין .  הלהקה נמצאת כעת בסיבוב הופעות בדרום אמריקה .
 
תביעה נגד אקסל רוז :  מנהליו טוענים כי חייב להם 1.9 מיליון ד'
לדבריהם ,  הזמר מסרב לשלם עמלה של 15% מתוך 12 מיליון דולר שהרוויחה הלהקה בסיבוב ההופעות האחרון שלה

