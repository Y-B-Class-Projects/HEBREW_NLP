השר יוסי פלד הגיש ערר על החלטת ועדת השרים בעניין חוק הגנת הספרות והסופרים
ועדת השרים לחקיקה לא הצביעה על הצעת החוק והחליטה להקים צוות נוסף שיבחן את הנושא בראשות שרת התרבות
השר יוסי פלד הגיש היום ערר למליאת הממשלה בנוגע להחלטת ועדת השרים לענייני חקיקה בנושא חוק הסופרים .  ועדת השרים החליטה ביום ראשון לאפשר לשרת התרבות לימור ליבנת לגבש הצעת חוק מתוקנת.פלד זעם ביום על החלטתה של ועדת השרים לאחר שעמד בראש צוות שהתבקש לפני כחצי שנה לבחון את הצעת חוק הספר .  פלד התנגד להצעת החוק .  לדברי לשכתו ,  בוועדת השרים הסתמן רוב נגד הצעת החוק ,  אלא שבסופו של דבר הוועדה לא הצביעה בעד ונגד החוק אלא על הקמתה של צוות נוסף בראשות ליבנת.פלד כתב בערר שהגיש לממשלה כי  " בניגוד לכל כללי מינהל תקין תוך שימוש ציני בסמכות היו"ר ,  החליט יושב ראש הוועדה למנות צוות מקצועי נוסף ,  בראשות שרת התרבות והספורט ,  אשר יביא המלצות בפני ועדת השרים לחקיקה .  החלטת הוועדה התעלמה באופן בוטה מהמלצת מרבית חברי צוות השרים וכן מפתקי ההצבעה שהושארו על ידי חמישה שרים :  שר האוצר ,  השר מיקי איתן ,  שר ההסברה והתפוצות ,  שר התקשורת ושר התיירות ,  שסברו אף הם כי יש לדחות את הצעת החוק בשל הכשלים המצויים בה ". פלד הוסיף כי  " החלטה זו מעלה תמיהות רבות ,  שהרי לא ייתכן מצב שבו שר עומד בראש ועדה מקצועית לגיבוש המלצות על חוק שנוי במחלוקת ,  אשר זוכה לתמיכתו הגורפת ונוגע באופן מובהק לתחום האחריות של משרדו וכל זאת לאחר שוועדה בת שמונה שרים חברים כבר דנה בנושא במשך תשעה חודשים והביאה המלצות בפני ועדת השרים לחקיקה ". בחודשים האחרונים התגלעו חילוקי דעות בין ליבנת שתומכת לבין השר יוסי פלד שמונה לבחון את הנושא והתנגד להצעת החוק .  המחלוקת גם התרחבה להתאחדות המו"לים שתמכה בחוק ורשת צומת ספרים שהתנגדה לו .  גם בקרב הסופרים הובעו דעות שונות בעד ונגד החוק .  מחד ,  הושמעה עמדהשההנחות הגבוהות על הספרים מקטינות את גובה התמלוגים לסופרים ,  ומאידך ניטען שההוזלות מרחיבות את האפשרויות של הקורא הישראלי לרכוש ספר .  סוללה של לוביסטים פעלה בחודשים האחרונים בכנסת ובממשלה כדי לשכנע שרים וחברי כנסת בעמדותיהם.הצעת החוק הוגשה על ידי שרת התרבות לימור לבנת והח"כים ניצן הורביץ  ( מרצ )  ,  זבולון אורלב  ( הבית היהודי )  ,  שלי יחימוביץ'  ( עבודה )  ונחמן שי  ( קדימה )  .  היא קובעת תגמולים לסופרים מהמחיר המומלץ לצרכן המודפס על גב הספר .  בשנתיים הראשונות תינתן הגנה במסגרת החוק גם למו"לים .  חנויות הספרים רשאיות למכור את הספרים במחיר נמוך מכך ,  אך הן יספגו את ההנחה .  בנוסח המקורי של הצעת החוק הוצע לאסור על בעלות צולבת אבל לבסוף ההצעה הוצאה מהצעת החוק .
 
השר יוסי פלד הגיש ערר על החלטת ועדת השרים בעניין חוק הגנת הספרות והסופרים
ועדת השרים לחקיקה לא הצביעה על הצעת החוק והחליטה להקים צוות נוסף שיבחן את הנושא בראשות שרת התרבות

