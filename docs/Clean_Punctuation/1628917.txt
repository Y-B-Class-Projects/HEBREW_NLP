החמיצות שבלב
מדור בריאות יום א' מברך על החלטתכם לפתוח את השבוע בספירה קלורית ומנחם אתכם עם 3 מתכוני דיאט בניחוח הדרים
לפני כחצי שנה נכנסו בולדוזרים לשטח הצמוד לבית שלנו ,  שטח של כ-3 דונמים .  בתוך כמה דקות נרמסו כליל עץ פקאן בן 70 שנה ,  פרדס של תפוזים וקלמנטינות ,  וגם עץ אחד של אשכוליות אדומות עם טעם שלא מן העולם הזה .  בעץ האבוקדו לא נגעו ,  תודה לאל ,  ונותרו גם כמה עצי תפוזים שמשמשים כגדר חיה בין השטח הרמוס לבין החצר שלנו .
 זה היה יום עצוב .  תושבי הרחוב שהכירו היטב את מי שנטע את העצים עמדו בהלם דקות ארוכות .  פני הרחוב השתנו באחת .  היום כבר עומדים על אותו שטח שלושה חצאי בתים .  הבניה בעיצומה ,  ולריחות וטעמי הפרדס שניצב שם ,  אין זכר .
 לשמחתי ,  אנחנו נהנים כל שנה מפירות הדר ריחניים ועסיסיים שנקטפים הישר מהעצים בגינה של הוריי .  בסוף כל ביקור אנחנו יוצאים עם שקית עמוסה בכל טוב :  קלמנטינות ,  תפוזים ,  פומליות ולימונים  ( ובכל פעם מחדש ,  אבא שלי מכתיר את פומלית השנה ,  זו שזכתה להיות הגדולה מכולן . " השנה היא שקלה שני קילו ומאתיים גרם ",  הוא מספר מלא גאווה כאילו נולדה לו נכדה חדשה )  .
 עד כמה שזה נשמע מפתיע חיסלנו כבר את מלאי התפוזים והקלמנטינות  ( כמה מבאס )  אבל אנחנו ממשיכים ליהנות משנה פורייה במיוחד של לימונים צהובים ,  ריחניים ומלאי מיץ ,  שמככבים במגוון מאכלים .  ועדיין ,  אנחנו ממשיכים להתגעגע לאשכוליות האדומות עם הטעם שלא מהעולם הזה ..  .
 לפני שבוע סיפר לי חברי חיליק ,  על סלט שהוא רקח ערב אחד כדי שישמש ליווי ראוי לארוחת הדגים שהכין .  מה שגרם לי לרוץ לנסות בעצמי היה התיאור הקולע : " טעמים רעננים של שומר וקולורבי ,  חריפות של רוקט ומתיקות של תפוז יצרו סלט מעולה ".  מה שמעולה בשבילך מעולה גם בשבילי .  תודה חיליק ! 
חומרים:2 יח' קולורבי ,  קלוף וחתוך לקוביות2 שומרים קטנים חתוכים דקזר עלי רוקט קרועים בידיים2 תפוזים מפולטים  ( שזה אומר מה שיש בתוך הפלח ללא הקליפה השקופה העדינה .  אפשר גם קוביות תפוזים )  תיבול :  מעט שמן זית ,  מעט מיץ לימון טרי ,  מלח ופלפל שחור גרוס טרי
אופן ההכנה:1 .  מניחים יחד בקערה ,  מתבלים כ-10 דקות לפני ההגשה ונהנים .
 חומרים:5 סלקים בינוניים 
לרוטב:¼ כוס מיץ תפוזים סחוט טריסחיטה טובה מחצי לימון  ( בערך כף ) ½ כפית קורנפלורקמצוץ סוכר  ( אני משתמת בחום בהיר ) 
אופן ההכנה:1 .  מבשלים סלקים עם קליפתם בסיר עם הרבה מים ,  עד ריכוך.מצננים ומקלפים בקלות .
 2 .  חותכים את הסלק לקוביות ומניחים בקערה גדולה .
 3 .  בסיר קטן מערבבים היטב את מיץ ההדרים והקורנפלור ,  עד שהוא נמס והמיץ נראה קצת עכור .  מוסיפים סוכר .
 4 .  מבשלים על אש נמוכה תוך כדי ערבוב .  הרוטב מוכן כאשר הוא צלול ומבריק ומעט סמיך .  במידה ויצא לכם רוטב סמיך מידי ,  הוסיפו עוד קצת מיץ מתפוז או לימון .
 5 .  יוצקים את הרוטב על קוביות הסלק ,  מערבבים ומגישים .
 מקור המתכון של מאמא מקסימה שפגשתי בחנות הירקות בפורדיס .  היא מכינה עוף שלם בלימון ,  אבל נתנה אישור להכין באופן דומה גם כרעיים .  מומלץ להצטייד בסיר ברזל כבד עם מכסה .  אם אין ,  סיר רגיל  ( עם מכסה )  יעשה את העבודה  ( שימו לב שהידיות לא עשויות פלסטיק )  .
 חומרים:5 כרעיים מחולקים1.5 כף סוכר חום בהיר5 בצלים קלופים ופרוסים לעיגולים בעובי בינוני1/3 כף מלח רגיל1/3 כף סומאק2 לימונים קלופים עד לבשרם  ( ללא קליפה וללא החלק הלבן של הקליפה )  ,  פרוסים
אופן ההכנה:1 .  מחממים תנור ל-220 מעלות .
 2 .  מחממים היטב את הסיר על להבה חזקה .
 3 .  מפזרים את הסוכר על תחתית הסיר .  כשהסוכר נמס ,  מפזרים את הבצל ונותנים לו להתקרמל מעט  ( צבע זהוב-שקוף )  .  אין צורך לערבב .  מסירים מהאש .
 4 .  מסדרים את הכרעיים בצפיפות בסיר ,  מפזרים מלח וסומאק באופן אחיד וגם את פרוסות הלימונים  ( יש להוציא את הגרעינים ) .סוגרים את הסיר ומכניסים לתנור לשעה .
 5 .  מנמיכים את חום התנור ל-180 מעלות וממשיכים לצלות לעוד כ-40 דקות .
 צריך להתקבל עוף זהוב למראה .  במידה והוא עדיין בהיר לטעמכם ,  אפשר להחזיר לעוד מספר דקות בחום גבוה .
 מומלץ להגיש עם כף מהבצלים העסיסיים שבתחתית הסיר .
 שדרוג :  אפשר להוסיף כוס גרגרי חומוס מבושלים לקדרה .
 
החמיצות שבלב
מדור בריאות יום א' מברך על החלטתכם לפתוח את השבוע בספירה קלורית ומנחם אתכם עם 3 מתכוני דיאט בניחוח הדרים

