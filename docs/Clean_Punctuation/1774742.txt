עצורים בהפגנה בת"א : " די להרג בבילעין "
 המשטרה עצרה שמונה מפגינים ,  בהם ח"כ לשעבר מוסי רז ,  שמחו מול משרד הביטחון בת"א על הרג המפגינה בבילעין .  המפגינים : " השוטרים אלימים .  ההפגנה לא חוקית ,  אך גם פעילות צה"ל בשטחים "
 המשטרה עצרה אמש  ( שבת )  את ח"כ לשעבר משה  ( מוסי )  רז ,  שהשתתף יחד עם עשרות בני אדם בהפגנה מול משרד הביטחון בתל אביב ,  במחאה על הריגתה של ג'וואהר אבו רחמה בבילעין אתמול .  פעיל השמאל יונתן פולק ,  שמשתתף בהפגנה ,  מסר לוואלה !  חדשות כי שוטר נתן סטירה למוסי רז ולאחר שהאחרון צעק על השוטרים ,  הוא הוכה ונעצר .  בסך הכל נעצרו עד כה שמונה מפגינים .  
מדובר בהפגנה בלתי חוקית שמתקיימת ללא אישור .  כמה עשרות המפגינים במקום חוסמים לסירוגין את ציר קפלן וקוראים קריאות כגון : " לא תוכלו להמית התנגדות עממית "  ו"דמוקרטיה לא בונים על גופות של מפגינים ".  מתי שמואלוב ,  מארגון  " גרילת תרבות "  סיפר כי השוטרים נהגו באגרסיביות רבה :  הם שולפים את המפגינים מהכביש ומכניסים אותם לניידות ".  לא ניתן היה להשיג את תגובת המשטרה לטענות .
 מפגין נוסף ,  עודד ידעיה ,  סיפר לוואלה !  חדשות כי  " זאת הפגנה 'שגרתית' .  פעם בכמה חודשים נהרג מישהו על הגדר ואז אנו יוצאים להפגין .  כמובן שאין לנו רישיון ,  אך כולם חייבים להפגין איתנו .  הצבא נוקט בפעולות לא חוקיות בבליעין ואנחנו בת"א ". 
ההפגנה החלה בשעה 19:30 .  תחילה ניסו המפגינים לעורר את תשומת ליבם של אנשי משרד הביטחון על ידי דפיקות בשלטי הפרסומות בצידי הדרך ,  ולאחר מכן עברו להתיישב על הכביש על מנת לשבש את התנועה במקום .  
בתוך כך ,  שר הבריאות הפלסטיני ,  ד"ר פתחי אבו מורלי ,  אמר לסוכנות הידיעות הפלסטינית 'מען' כי מבדיקת גופתה של ג'וואהר אבו רחמה ,  שנהרגה אתמול בבילעין ,  עולה כי היא נהרגה מירי גז מדמיע מצד חיילי צה"ל . " אנחנו מקבלים את השנה החדשה בכאב עצום .  ממשלת ישראל וצה"ל שיקרו כשמסרו את סיבת מותה ,  שכן הגז שהם השתמשו בו היה מורעל .  ההוכחה לכך היא מצב העילפון העמוק שבו הועברה אבו רחמה לבית החולים ". 
מנגד ,  בצה"ל טוענים כי  " המפגינה פונתה על ידי הסהר האדום לביה"ח ברמאללה.על פי הדיווחים הראשונים שהתקבלו מהפלסטינים ,  הפצועה שוחררה מאוחר יותר לביתה ,  שם נפטרה .  מאוחר יותר שינו הפלסטינים את גרסתם וטענו כי נפטרה בביה"ח.פנייתנו לפלסטינים לעיין בדו"ח הרפואי טרם נענתה .  נסיבות מותה של הפלסטינית עדיין בבדיקה ". 
 ( עדכון ראשון :  1.1.11 ,  21:26 ) 

עצורים בהפגנה בת"א : " די להרג בבילעין "
 המשטרה עצרה שמונה מפגינים ,  בהם ח"כ לשעבר מוסי רז ,  שמחו מול משרד הביטחון בת"א על הרג המפגינה בבילעין .  המפגינים : " השוטרים אלימים .  ההפגנה לא חוקית ,  אך גם פעילות צה"ל בשטחים "
 
