איום נשלח לביהמ"ש : " נוציא שופט להורג "
 בלשכת מנהל בתי המשפט התקבלה הודעת פקס המצהירה : " נהרוג שופט באמצעות טיל לאו ".  משמר בתי המשפט פתח בחקירה ויערב את משטרת ישראל . " האיומים נעשים חמורים יותר ויותר "
 נמשכת ההסלמה בהתבטאויות ובאיומים כלפי שופטים במערכת המשפט הישראלית .  אמש  ( שלישי )  נשלחה ללשכתו של מנהל בתי המשפט ,  השופט משה גל ,  הודעת פקס מאיימת שנכתבה בכתב יד ובה נטען : " נהרוג שופט באמצעות טיל לאו ".  בדוברות בתי המשפט אישרו את הפרטים ,  אך הדגישו כי בהודעה לא צוינו שמות של שופטים ספציפיים וכי לא ניתן היה להסיק כי מדובר באיום על השופט גל עצמו .  בגלי צה"ל דווח ,  כי על המכתב היה חתום על ידי  " הקבוצה ",  שכתבה כי  " זו הבטחה אישית .  יש לנו כמה וכמה כיוונים .  השופטים פה הם עלובי חיים וזבל ".  
בעקבות האיומים עודכנו כל הגורמים הרלבנטיים במערכת המשפט ,  בהם גם נשיאת בית המשפט העליון דורית ביניש .  תלונה על האיום הועברה למשמר בתי המשפט ,  שם פתחו בחקירת האירוע ומתכוונים לערב גם את משטרת ישראל .  הפקס המאיים מצטרף לשורה של איומים כלליים לפגיעה בשופטים שהתקבלה באחרונה בלשכתו של מנהל בתי המשפט .
 השר לשירותי דת יעקב מרגי  ( ש"ס )  התייחס היום לאיומים הגוברים על בכירי מערכת המשפט בישראל ואמר : " יש למתן את השיח הציבורי  ראשי השלטון ואישי הציבור חייבים להוות דוגמה אישית בשיח הציבורי .  רק כך נשיב את הכבוד הראוי לסמלי השלטון בישראל ". 
יו"ר האופוזיציה ,  ציפי לבני ,  נועדה הבוקר עם נשיאת בית המשפט העליון ,  דורית ביניש ,  בבית המשפט העליון בירושלים .  במהלך הפגישה התייחס גם לבני לאיומים ואמרה : " יש לנו לעיתים מחלוקות ענייניות על השפיטות בנושאים מדיניים וביטחוניים ,  אולם האווירה הציבורית האלימה נגד בית המשפט העליון וגורמי אכיפת החוק מסכנת את קיומנו כחברה ואת הדמוקרטיה בישראל .  זו אווירה שמחזקת התבדלות של חלקים בחברה שמפתחים לעצמם מערכות משפט פרטיות ומייצרים חוסר לגיטימיות למערכת השיפוטית כולה בראשתך ".  לבני הוסיפה ואמרה כי  " ההנהגה בישראל צריכה להגיד את הדברים באופן ברור וחד ". 
השופט גל עצמו דיבר שלשום בכנס מיוחד שנערך לזכרו של השופט עדי אזר שנרצח לפני למעלה מחמש שנים ואמר כי ישנה  " הסלמה באיומים כלפי שופטים "  וטען כי המצב נעשה חמור מחודש לחודש .  הוא סיפר כי בלשכתו מתקבלים מדי יום איומים כלפי שופטים .
 גם הנשיאה ביניש התייחסה באירוע לתופעה ואמרה : " איום על שופטים וסיכון חייהם של שופטים כמוהם כהתפוררות המרקם הדמוקרטי והחברתי כולו ,  ועל כן המערכת שלנו עושה ותעשה כל שביכולתה ליתן לשופטים את ההגנה והביטחון הנדרשים ". 
במהלך האירוע ,  שיזמה לשכת עורכי הדין ,  אמרה ביניש כי  " אי אפשר להתעלם מכך שבתקופה האחרונה אנו עדים גם לשרשרת של מעשי פגיעה במערכת המשפט ובשופטים שמקורה אינו בפשיעה המאורגנת ,  אלא במושגים של חברה שבה כל דאלים גבר .  הסכנות האורבות למערכות אכיפת החוק ובפרט למערכת בתי המשפט אינן באות לידי ביטוי רק בסכנות פיזיות מיידיות ".  
" לא למותר להזכיר ",  הוסיפה ביניש , " כי זילות כלפי מערכות האכיפה והתבטאויות הפוגעות באמון הציבור בבתי המשפט עלולות גם הן לדרדר את המערכות החברתיות ;  ערעור האמון גורר הסתה וסופה של הסתה ידוע ומוכר .  בימים האחרונים מרבים להזכיר באמצעי התקשורת שורה של מעשים אלימים או פוגעניים שהופנו כלפי שופטים ורבים מבקשים לבחון אם המעשים קשורים זה לזה ,  בבחינת שרשרת שאינה מקרית ". 

איום נשלח לביהמ"ש : " נוציא שופט להורג "
 בלשכת מנהל בתי המשפט התקבלה הודעת פקס המצהירה : " נהרוג שופט באמצעות טיל לאו ".  משמר בתי המשפט פתח בחקירה ויערב את משטרת ישראל . " האיומים נעשים חמורים יותר ויותר "
 
