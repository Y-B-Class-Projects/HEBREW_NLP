עזרא : " הגעה לפלייאוף העליון תהיה הישג אדיר "
 קשר מכבי נתניה ,  שנפצע בפתיחת העונה ,  נשמע אופטימי לקראת ההמשך : " אני עובד קשה כדי לחזור וככל שהזמן עובר אני משתפר "
 קשר מכבי נתניה חן עזרא ,  שפתח את העונה היטב אך גמר אותה מוקדם בשל קרע ברצועה הצולבת ,  נמצא כרגע בהליך ההחלמה הארוך אך מנסה לראות את הצד החיובי . " אני מרגיש טוב ,  משתפר ",  הוא מספר . " אני עובד קשה מאוד כדי לחזור וככל שעובר הזמן אני משתפר ומרגיש הרבה יותר טוב .  הפציעה חישלה אותי מאוד ".  
" היום אני רואה הרבה דברים בצורה אחרת ובדרך הרבה יותר בוגרת ",  מסביר הקשר בן ה-21 . " יש לי הרבה מאוד זמן לעבוד ולשפר את הפיזיות שלי כדי שאני אחזור יותר טוב למגרשים ,  אני עובד קשה מאוד ".  עזרא ,  שהיה אחד מהצעירים הבולטים בקבוצה בפתיחת העונה ,  רואה כיצד צעירים אחרים כמו גל גניש ועמרי בן הרוש פורחים אף הם ונותן את הקרדיט לראובן עטר . " שחקנים צעירים באים רעבים מאוד להצליח ולתת הכל במגרש למען הקבוצה .  יש לנו מאמן גדול שיודע להפיק מהצעירים שמשחקים את המקסימום ואני חושב שרואים את התוצאות בשטח.ויש לנו מחלקת נוער מעולה שיודעת לקדם שחקנים ".  
" אני מקווה מאוד שהקבוצה תצליח להתברג לפלייאוף העליון ",  הוא מספר . " אני מאמין שאפשר לעשות את זה ואם נעלה ונסיים בפלייאוף העליון זה יהיה הישג אדיר כי אף אחד לא ציפה מאיתנו לעשות את זה אחרי שבתחילת העונה היינו מקום אחרון ". 

עזרא : " הגעה לפלייאוף העליון תהיה הישג אדיר "
 קשר מכבי נתניה ,  שנפצע בפתיחת העונה ,  נשמע אופטימי לקראת ההמשך : " אני עובד קשה כדי לחזור וככל שהזמן עובר אני משתפר "
 
