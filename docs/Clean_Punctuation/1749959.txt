 " אורי יחשוב טוב עם איזה שחקנים לצאת למלחמה "
 בבית"ר מתחילים להפנים את המצב הקשה .  מלמיליאן וקורנפיין שוחחו ,  המאמן מתכנן מהפכה גדולה .  פרננדז איחר לאימון וייקנס 
יממה לאחר התבוסה המביכה 3:0 באשדוד ,  בבית"ר ירושלים מקבלים את התחושה כי לא מעט שחקנים הפנימו את האחריות שלהם למצב הקבוצה ואת העובדה כי הם נכון להיום מדובר בקבוצת תחתית לכל דבר .  אחד השחקנים סיפר : " עכשיו הכל עלינו .  דיברנו על טקטיקה ,  וידאו ,  דקות משחק .  גם בלי מאמן היינו צריכים להיות לפחות עם 10 נקודות .  זה יהיה מצחיק לומר את זה ,  אבל במחצית הראשונה הרגשנו טוב ונראה היה שדברים כן הולכים לכיוון החיובי ,  אבל אז קיבלנו את הבום .  נצטרך להתחיל להבין שלפני שנחפש את השער נצטרך לעמוד כל אחד בעמדה שלו ולירוק דם כדי לשמור על הכבוד שלנו ושל המועדון .  למרות שזה לא נראה ככה ,  מרבית השחקנים גדלו במועדון ,  אוהדים אותו ואכפת להם ".  היו"ר איציק קורנפיין שוחח היום עם המאמן אורי מלמיליאן על המצב באופן כללי ,  חיזק אותו ושמע ממנו את תחושותיו לגבי מה שקרה אתמול ומה שהמאמן מתכנן לעשות בכדי לשנות דברים כבר מהשבת הקרובה .  גורם במועדון סיפר כי : " אורי לא פראייר ואם הוא מאמין בעצמו אז זה עד הסוף .  המזל הוא שאיציק ,  אורי ודוד אמסלם הם אנשים שעברו משהו עם בית"ר ויודעים לא לאבד את קור הרוח במצבים האלה .  ממה שאורי רומז צפויה מהפכה גדולה בהרכב ורק שחקנים שיפנימו את המצב ויעריכו את העובדה שהם לובשים את החולצה יקבלו אותה .  המצב קשה ,  אבל אנחנו נוציא את הקבוצה מהמפולת ".  מלמיליאן עצמו שומר על קור רוח ומנסה להתרכז אך ורק בכדורגל .  למרות המצב והעובדה כי חלקים בקהל קוראים לו להתפטר ,  מלמיליאן מקבל מאות חיזוקים ,  הודעות וטלפונים שחושבים שהבעיה אינה טמונה בעמדת המאמן ומחזקים אותו להמשיך בתפקידו .  מקורב למאמן סיפר כי : " אורי יחשוב טוב טוב עם איזה שחקנים הוא יוצא מעכשיו למלחמה .  זה כבר לא כדורגל ,  בשבת הקרובה זאת מלחמה כי לא צריך להיות גאון גדול בכדי להבין מה יקרה אם הקבוצה תפסיד או אפילו תסיים בתיקו . 
" מצד אחד הוא צריך להוריד לחץ ,  אבל מצד שני הוא חייב ללכת עם האינטואיציה שלו ולשחק עם מי שיכול לבוא למלחמה .  אני מעריך שהוא יעשה שינויים גדולים בהרכב ,  בעיקר הגנה .  גונזאלס ואלברז איכזבו מאוד וכבר הרבה זמן אומרים לאורי שהגיע הזמן להחזיר להרכב את תומר בן יוסף .  גם עם סטיבן כהן הוא צריך להחליט מה לעשות - הוא תוקע לו את כל המשחק ,  משחרר כדור מאוחר ומקבל החלטות לא נכונות שלא מתאימות לרמה של בית"ר .  לחשוב על זה שבית"ר ויתרו על ערן לוי והביאו אותו .  בלי קשר לצד המקצועי ,  ראיתי אתמול את ערן לוי מוחלף ועצבני מהתוצאה יוצא ובועט בדלי וכולם מנסים להרגיע אותו .  זה סוג השחקנים שצריכים היום בבית"ר ".  דריו פרננדז ,  ששוב איחר לאימון היום וצפוי להיקנס ב-10,000 שקל מאחר ועומד נגדו עונש על תנאי לאחר שאיחר לאסיפה לפני המשחק נגד סכנין .  השחקן אמר לחבריו : " אני מצטער .  אני מכבד את המועדון ,  לא יודע מה קרה לי ".  למרות האיחור והמצב הרגיש ,  במידה ופרננדז יתנצל ויסביר כי מדובר באירוע מקרי שאינו קשור לאירועים קודמים מלמיליאן אינו מתכוון לעשות רעש גדול מהמקרה . 

" אורי יחשוב טוב עם איזה שחקנים לצאת למלחמה "
 בבית"ר מתחילים להפנים את המצב הקשה .  מלמיליאן וקורנפיין שוחחו ,  המאמן מתכנן מהפכה גדולה .  פרננדז איחר לאימון וייקנס 

