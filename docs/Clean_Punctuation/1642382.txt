מקורות תוכל לעיין בהצעה שהגישה IDE במכרז בשורק - אך לא לעתור נגדו
המשנה ליועמ"ש הורה להעביר למקורות את ההצעה לאחר שימחקו בה הסודות המסחריים
חברת מקורות תוכל לעיין בהצעה הזוכה שהגישו ide וקרן האצ'יסון למכרז ההתפלה בשורק - כך קבע אתמול עו"ד אבי ליכט ,  המשנה ליועץ המשפטי לממשלה .  זאת ,  כדי שתוכל לבדוק את הבסיס על פיו נקבע מחיר המים המותפלים שתסכים המדינה לרכוש ממתקן ההתפלה המתוכנן שלה באשדוד.משרד האוצר קבע כי ירכוש מים מהמתקן של מקורות במחיר של 2.36 שקל קוב ,  שנגזר ממחיר המים הזול שהגישו ide והאצ'יסון במכרז המקביל בשורק .  זאת ,  בעוד מקורות דרשה מחיר של 2.86 שקל לקוב ,  וטענה כי לא תוכל להקים את המתקן במחיר המים שנקבע לה .  מקורות דרשה מהאוצר לקבל לידיה את המסמכים והמקדמים לפיהם התבסס בקביעת המחיר ,  ואף עתרה בעניין לבית המשפט ,  אשר הפנה את הצדדים אל היועץ המשפטי לממשלה.ליכט נענה לפניית מקורות ,  בתנאי שימחקו מההצעה שתועבר לעיון הסודות המסחריים והעסקיים של הקבוצה הזוכה ,  ולאחר שתתקבל עמדת ide והאצ'יסון בעניין .  עם זאת ,  דחה ליכט את טענת מקורות נגד השוואת המכרז המתוכנן שלה לזה המתוכנן בשורק ,  וקבע כי זה המתקן  " הדומה ביותר מבחינת מאפייניו הפיסיים והמשפטיים למכרז אשדוד ".  עוד קבע ליכט כי מקורות לא תוכל לעתור נגד תוצאות מכרז שורק ,  ולא תוכל לגרום לביטולו או לעיכובו .
 
מקורות תוכל לעיין בהצעה שהגישה IDE במכרז בשורק - אך לא לעתור נגדו
המשנה ליועמ"ש הורה להעביר למקורות את ההצעה לאחר שימחקו בה הסודות המסחריים

