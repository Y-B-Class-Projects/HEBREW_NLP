 " ספיידרמן "  עובר לתלת מימד
ההצלחה העצומה של  " אווטאר "  ממשיכה להכות גלים בהוליווד וכעת נודע כי גם הסרט הבא בסדרת איש העכביש יעבור לפורמט הפופולרי .  כעת מיועד הסרט לצאת בקיץ 2012
עכשיו זה רשמי :  הסרט הבא בסדרת סרטי  " ספיידרמן "  יצא לאקרנים בשנת 2012 והוא צפוי להיות בטכנולוגיית תלת מימד .  התאריך הרשמי ליציאת הסרט הוא ה-3 ליולי 2012 .  
אולפני סוני כבר הודיעו לאחרונה כי טובי מגוויר ,  ששיחק את התפקיד הראשי בשלושת סרטי הסדרה,לא ישחק גם בסרט הבא בסדרה .  עדיין לא פורסם מי יחליף את מגוויר .  גם הבמאי והתסריטאי של שלושת סרטי ספיידרמן עד כה ,  סם ריימי ,  לא ימשיך לסרט הבא .  ריימי הוחלף על ידי מארק ווב ,  הבמאי של אחד הסרטים המפתיעים של 2009  " 500 ימים עם סאמר ".   
" ספיידרמן הוא אחת הדמויות הפופלאריות בעולם ואנחנו יודעים שהקהל נרגש לגלות את החזון של מארק ווב ",  אמר ג'ף בלייק ,  יושב ראש מחלקת השיווק וההפצה של סוני העולמי .
 בשבועות האחרונים פורסמו שמועות רבות לגבי סרט ההמשך המדובר ,  שסבל מקשיים ולא עמד בדד ליין שהוצב לו :  עלייה לאקרנים בקיץ 2011 .  בין היתר דווח כי אולפני סוני וחברת הקומיקס מארוול המחזיקה בזכויות ,  החליטו לא ליצור סרט המשך בשם ספיידרמן 4 אלא לחזור לבסיס שבו התחילה דמותו של ספיידרמן .  על פי העלילה המתוכננת ,  יעסוק הסרט החדש בימי התיכון של פיטר פרקר הלא הוא ספיידרמן ויספר כיצד נעקץ פרקר על ידי עכביש רדיואקטיבי וקיבל את כוחות העל שלו .

" ספיידרמן "  עובר לתלת מימד
ההצלחה העצומה של  " אווטאר "  ממשיכה להכות גלים בהוליווד וכעת נודע כי גם הסרט הבא בסדרת איש העכביש יעבור לפורמט הפופולרי .  כעת מיועד הסרט לצאת בקיץ 2012

