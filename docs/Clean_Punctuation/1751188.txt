הפוליסות של רמי לוי הסעירו את כנס הביטוח 
ביטוח במשקל
כנס לשכת סוכני הביטוח שנערך אתמול באילת היה סוער במיוחד בגלל מיזם השיווק החדש של חברת שלמה ביטוח ,  לפיו ישווקו ביטוחי רכב ,  דירות ומשכנתא בתוך סניפי רשת שיווק השקמה של רמי לוי .  סוכנים וחברות ביטוח רבות רואים במיזם זילות של מקצוע הביטוח ,  במיוחד עקב העובדה שהוא עוקף את הסוכנים ,  ומוכר את הפוליסות ללא צורך בהם .  עובדי שלמה ביטוח ,  שהוזמנו לכנס עוד לפני פרוץ הפרשה ,  לא ביטלו את הגעתם - אך המתיחות שבנוכחותם הורגשה באוויר .  משתתפי הפאנל  " ענף הביטוח לקראת 2011 מגמות ותחזיות ",  שכלל מנכ"לים של חברות ביטוח גדולות וקטנות ,  הביעו את דעתם הנחרצת נגד המיזם החדש .  מנכ"ל מגדל ביטוח ,  יונל כהן ,  אמר כי  " המצב בענף מידרדר והולך ואשמח מאוד אם המפקח על הביטוח יקבע איך המקצוע צריך להיראות .  למכור עגבנייה ופוליסה ביחד זה זילות של המקצוע ".  נגה רחמני ,  מנכ"ל חברת הביטוח איילון ,  אמר : " אני נמצא בענף 30 שנה ואומר שזו הזניה של ענף הביטוח ושל כל מה שקשור לניהול סיכונים ".  כשנשאל על ידי המנחה ,  בן ציון ציטרין ,  במה שונה המהלך של שלמה ממכירת פוליסות בסניפי הדואר כיום ,  ענה נשיא לשכת סוכני הביטוח בישראל ,  אודי כץ ,  שנכח אף הוא בפאנל ,  כי הבעיה העיקרית במהלך היא סביבת הסופרמרקט ההמונית והזולה לדבריו .  לאחר מכן ,  עסק הפאנל בטענה שהעלה לאחרונה רחמני כי הריכוזיות במשק מונעת אפשרות לתחרות ראויה גם בענף הביטוח .  מנכ"ל קבוצת הביטוח הפניקס שבשליטת יצחק תשובה ,  אייל לפידות ,  דחה את דברי רחמני . " כנציג בקבוצה גדולה אני אומר לך שאין כאן שום פגיעה בתחרות ",  אמר לפידות . " הרבה חברות בקבוצה שלנו מבוטחות על ידי כלל ולא על ידי הפניקס .  כל חברה עושה את השיקולים העסקיים שלה בלי קשר לאיזה קבוצה היא שייכת ". 

הפוליסות של רמי לוי הסעירו את כנס הביטוח 
ביטוח במשקל

