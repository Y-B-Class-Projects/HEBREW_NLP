נחשפה :  פולקסווגן פאסאט חדשה
תערוכת פריס מקדמת דור שביעי לפולקסווגן פאסאט שצומחת בממדיה ומצטיידת במנועי טורבו נמרצים ומערכות בטיחות חשובות
הפרט המפתיע ביותר בפולקסווגן פאסאט החדשה הוא הדימיון החיצוני לספינת הדגל הלא מצליחה פייטון .  היא הורדה למחתרת לפני מספר שנים ,  וחזרה השנה דרך השלוחה הגלובלית של פולקסווגן באסיה .  הפאסאט שמוצגת כעת בפריס אף היא איננה הגרסה שככל הנראה תמכר בארה"ב  ( שם מחכים לוורסיה גדולה יותר ושונה )  ,  וזו המוצגת כאן בתמונות היא המכונית שתכנס לאולמות המכירה באירופה ותגיע לישראל .  
במרכז הבכורה מציינים בפולקסווגן דור שביעי לפאסאט ו-15 מיליון עותקים ב-37 שנים ,  עוד סיפור הצלחה במובנים של משפחתיות גדולות .  השינויים בפאסאט מתרכזים בעיקר בגודל החיצוני שלה ,  המרחב הפנימי על איכות הגימור והאבזור ויחידות ההנעה .  בל נשכח שהפאסאט גם מכתיבה את האבזור התקני שמצורף לכל משפחתית גדולה בסדר גודל שלה .  הפאסאט משתמשת בדור זה באותה פלטפורמה נוכחית ,  אך מרחיבה את התכנון הקיים בכל אגף .  בסעיף הרוחב רושמת הפאסאט 1.82 מ' והאורך מותח 4.77 מ' .  תא הנוסעים עבר שורה של עדכונים שהפכוהו לאיכותי יותר מבעבר ועוד נאמר כי האופציות נרחבות יותר ואפשר להתאים ביתר דיוק את הגוונים החיצוניים לחיפוי הפנימי .  
בחזיתה של הפסאט ישכנו כל המנועים האחרונים בפולקסווגן .  יחידות הבסיס מתחילות במנוע 1.4 ל' TSI שמפיק 122 כ"ס ,  1.8 ל' לו 160 כ"ס ,  2.0 ל' עם 210 כ"ס  ( משותף לגולף GTI )  ובקצה העליון מנוע ה-3.6 ל' V6 המחלץ כ-300 כ"ס .  המנועים משודכים לתיבות רובוטיות DSG עם שבעה יחסי העברה .  מנועי הדיזל צפויים לחבור לשורותיה של המכונית בשלב מאוחר יותר ,  כולל גרסה אקולוגית מחטיבת 'בלומוושן' .  
עוד בפאסאט החדשה מערכות בטיחות ויציבות שטרם הותקנו בסדרות יוצאות .  לראשונה תקבל מערכת למניעת התנגשות המפעילה בלימה אוטומטית במהירות של עד 30 קמ"ש וכן מאיצה במקרה שהחיישנים מזהים סכנה לפגיעה מאחור .  מהגולף GTI שואלת הפאסאט את מנגנון ה-XDS  ( סוג של דיפרנציאל מוגבל החלקה אלקטרוני )  ומערכת ה-ESP כוללת כעת תוכניות משופרות לשמירה על יציבות .  
הפסאט החדשה תשווק באירופה לקראת סוף השנה .  ב-2011 היא תגיע גם אלינו כדי להמשיך את הצלחת השושלת מהדורות הקודמים .
 
נחשפה :  פולקסווגן פאסאט חדשה
תערוכת פריס מקדמת דור שביעי לפולקסווגן פאסאט שצומחת בממדיה ומצטיידת במנועי טורבו נמרצים ומערכות בטיחות חשובות

