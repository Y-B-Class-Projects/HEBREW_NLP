חתמי אלון גז :  יובל בן זאב עשה סיכול ממוקד להנפקה
יממה לאחר שראש מחלקת המחקר של כלל פיננסים המליץ לא להשתתף בהנפקת אלון גז - היא נחלה כישלון מהדהד .  פועלים אי.בי.אי נאלצה לרכוש בעצמה מניות אלון גז ב-22 מיליון שקל
 >  >   " חזירים קטנים משמינים ,  חזירים גדולים נשחטים ",  אומרת אחת הקלישאות הרבות בשוק ההון .  זה כנראה סיפורה של הנפקת אלון גז ,  אחד הכישלונות הגדולים בשוק הראשוני בשנים האחרונות .  אלון גז שבשליטת חברת דור אלון ניסתה לנצל את הגאות בעסקי הנפט והגז בבורסה .  דור אלון החליטה להעביר אחזקה של 4% מהקידוחים  " תמר "  ו"דלית ",  שבהם הוכרזו תגליות גז במחצית הראשונה של 2009 ,  לאלון חיפושי גז ,  חברה חדשה שתוקם ;  לחלק את מניותיה של אלון גז כדיווידנד בעין לבעלי מניותיה של דור אלון ;  ובנוסף לגייס 30.8 מיליון שקל ברוטו בהנפקה של מניות חדשות לציבור ,  לפי מחיר המינימום .  ההנפקה לציבור של אלון גז ,  שהתקיימה ללא שלב קודם של מכרז מוסדי ,  שיקפה שווי של 20 מיליארד שקל למאגרי  " תמר "  ו"דלית "  ונכשלה ביום חמישי שעבר .  הכישלון יעלה ביוקר לחתמי ההנפקה ,  ובעיקר לפועלים אי.בי.אי ,  שעמדה בראש קונסורציום החתמים שדרש תשלום של 5 מיליון שקל ,  כלומר 16.2% מתמורת ההנפקה ברוטו בעבור הוצאות חיתום ,  ניהול ריכוז ,  הפצה וייעוץ .  שיעור כה גבוה של עמלות חיתום עורר שאלות בנוגע לשיקול הדעת של החתמים ,  ואכן התברר שגם הציבור לא התפעל מהשילוב של שווי חברה לא נמוך לאלון גז עם מה שנתפש כחמדנות מופרזת של החתמים .  אלון גז הציעה לציבור בלבד 5,370 יחידות ,  אך הציבור רכש 48 יחידות בלבד בשווי של 290 אלף שקל ,  כלומר 0.9% בלבד מהיקף ההנפקה ,  והביע בכך בעקיפין את דעתו על תג המחיר שקבעה אלון גז לקידוחים המוצלחים ב"תמר "  וב"דלית ".  היתרה בשווי של 30.5 מיליון שקל תירכש בידי החתמים ,  ובעיקר בידי פועלים אי.בי.אי ,  שתרכוש מניות אלון גז תמורת 22 מיליון שקל ,  בעוד החתמים האחרים רוסריו קפיטל - מיטב הנפקות וברק קפיטל - ייאלצו לבלוע מניות בשווי של 8.5 מיליון שקל .  רכישת אחזקות משמעותיות בקידוחי הגז  " תמר "  ו"דלית "  לפי שווי לא נמוך באמצעות רכישת מניות אלון גז עלולה לפגוע בתוצאותיה הכספיות של פועלים אי.בי.אי ולהכביד גם על מחיר מניית אלון גז הצעירה .  התנודתיות הגבוהה במחיר יחידות ההשתתפות בקידוחי גז ונפט ,  כמו ישראמקו ,  עשויה לספק לחתמים הזדמנות לממש את המניות ברווח ,  אבל לזמן כמה רבעונים של הפסדים לא נמוכים על ההשקעה הטרייה בעסקי הגז . " למה רק סולטן ? "למה שרק לצחי סולטן ,  יו"ר כלל פיננסים חיתום ובעל השליטה במודיעין ,  יהיו מניות נפט וגז ?  גם אנחנו רצינו ",  אומרים מקורבים לחתמים בנימה של הומור עצמי ,  ובאותה נשימה מצביעים על מי שעמד להערכתם מאחורי הכישלון . " יובל בן זאב ,  ראש מחלקת המחקר בכלל פיננסים ברוקראז' ,  עשה סיכול ממוקד להנפקה ",  אומרים בקונסורציום החתמים .  הם רומזים לכך כי העובדה שחברת כלל פיננסים חיתום לא היתה מעורבת בהנפקה פגעה בסיכוי הצלחתה .  הם מוסיפים ומציינים כי  " קשה להיזכר מתי נכתבה הערכת שווי דומה בידי בן זאב במועד כה סמוך להנפקה ".  נראה שבן זאב ,  אחד האנליסטים המוערכים בשוק ההון הישראלי ,  אכן גרם לנזק מהותי להנפקה ,  כנראה משום שהציבור קיבל את התיזה המרכזית שלו :  ההנפקה יקרה ועמלות חיתום שערורייתיות .  בן זאב המליץ ביום רביעי שעבר לא להשתתף בהנפקה .  הוא קבע זאת על בסיס הערכת שווי שהוא עצמו ביצע למאגרי  " תמר "  ו"דלית "  בינואר 2010 ,  שעל פיה שווי המאגרים הוא 5.7 מיליארד דולר .  בן זאב טען ששווי זה גוזר שווי של 760 מיליון שקל לאלון גז  ( 56.5 שקל למניה ,  1.5% פחות ממחיר ההנפקה )  .  לכאורה ,  מדובר במחיר דומה למחיר ההנפקה ,  אלא שיחידת ההשתתפות של ישראמקו ,  שמחזיקה בנתח משמעותי יותר ב"תמר "  ו"דלית "  ושסחירותיה עדיפה בהרבה ,  היא אופציית השקעה עדיפה למי שרוצה להשתתף בפירות הקידוחים .  לדבריו ,  ישראמקו נסחרת בהנחה של 10%-15% ביחס לשווי המאגר ,  לפי הערכת השווי שהוא ביצע ,  ומכיוון שהיא שותפות נפט ,  בניגוד לאלון גז שהיא חברה ,  יש בה הטבות מס משמעותיות למחזיקים בה .
 
חתמי אלון גז :  יובל בן זאב עשה סיכול ממוקד להנפקה
יממה לאחר שראש מחלקת המחקר של כלל פיננסים המליץ לא להשתתף בהנפקת אלון גז - היא נחלה כישלון מהדהד .  פועלים אי.בי.אי נאלצה לרכוש בעצמה מניות אלון גז ב-22 מיליון שקל

