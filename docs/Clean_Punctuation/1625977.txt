ראש מועצת יש"ע : " לא איימנו על המפכ"ל "
 ראש מועצת יש"ע דני דיין מכחיש כי האיומים על חייו של מפכ"ל המשטרה דודי כהן הגיעו מגורמים בקרב הימין . " מדובר בספין של המשטרה שנועד לפרק את המאבק הלגיטימי נגד ההקפאה "
 על רקע תגבור אבטחת מפכ"ל המשטרה דודי כהן בעקבות איומים על חייו ,  ייפגשו הבוקר  ( שני )  ראשי מועצת יש"ע וראשי רשויות ביהודה ושומרון עם השר לביטחון פנים יצחק אהרונוביץ' בירושלים .  על פי הערכות נשלחו האיומים על ידי גורמים בימין הקיצוני .  הפגישה המקורית הייתה אמורה לעסוק בטענות המתנחלים על יישום אכיפת צווי ההקפאה על ידי המשטרה והאלימות הרבה המופעלת לדבריהם במהלך כניסתם של כוחות הביטחון ופקחי המנהל האזרחי להתנחלויות ,  אולם גם נושא האיומים על חיי המפכ"ל צפויים לעלות .
" כמובן שכל איום הוא ראוי לגינוי ואין לי צל צילו של מושג מי כתב את הפתק הזה ",  אמר לוואלה !  חדשות יו"ר מועצת יש"ע דני דיין , " אבל כל הפרסום הבומבסטי מריח לנו כמו ספין שנועד לנסות לפרק את המאבק הלגיטימי שאנחנו מנהלים נגד ההקפאה ונגד הצורה האלימה שבה היא נאכפת או שהוא בכלל נובע משיקולים זרים שלא נוגעים בכלל לעניין ".  לדבריו , " מישהו דאג להזין את התקשורת שההנחה היא שהפתק עם האיום הגיע מגורמי ימין ולא מעבריינים .  עם זאת ,  ברצוננו להביע את מורת רוחנו מרוח דברים שאמר המפכ"ל בשבוע שעבר .  לא רק שהם לא נכונים לגבינו אלא ההיפך ,  האלימות באה דווקא מכיוון המשטרה ". 
במכתב ,  שהופנה אל המפכ"ל ,  נכתב בין היתר כי  " אתה סומנת לעולם הבא "  וכי  " יום הדין שלך קרב ".  כיוון החקירה המרכזי של השב"כ ,  שחוקר את הפרשה ,  מתרכז בימין הקיצוני .  זאת ,  בעקבות דברים שאמר המפכ"ל לאחרונה נגד המתנחלים שפועלים נגד הקפאת הבנייה ,  ולפיהם  " הפורעים חצו הפעם קו אדום ".  
לפני כעשרה ימים אמר כהן במהלך הערכת המצב השבועית של המשטרה כי  " העלייה החמורה באלימות ובהתנגדות כלפי שוטרים ועובדי ציבור חורגת ממחאה לגיטימית וחופש ביטוי ".  בהתייחסו לאלימות ואיומים מצד מתנחלים על רקע הקפאת הבנייה בגדה אמר כהן : " האיומים המשמעותיים כלפי גורמי אכיפת החוק שתכליתם לרפות את ידיהם' מהווה חציית קו גבול ". 

ראש מועצת יש"ע : " לא איימנו על המפכ"ל "
 ראש מועצת יש"ע דני דיין מכחיש כי האיומים על חייו של מפכ"ל המשטרה דודי כהן הגיעו מגורמים בקרב הימין . " מדובר בספין של המשטרה שנועד לפרק את המאבק הלגיטימי נגד ההקפאה "
 
