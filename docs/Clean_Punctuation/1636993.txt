בחזרה עם פונץ'  - " ציניות "
 הערב תחגוג פונץ' את צאת אלבום ההופעה הכפול שלה ,  אז קבלו מדריך לכל ההפתעות של ההרכב וקליפ מיוחד של וואלה !  תרבות לשיר  " ציניות ",  מתוך החזרות של הלהקה
 ( פונץ' מבצעת את  " ציניות ",  מתוך אלבומה השני  " הצוללת ".  צילום :  דייב שחר ,  עריכת וידאו :  בת גולן ) 
החותמת הסופית לייחודיות של פונץ' בתרבת הישראלית התקבלה באותו פסטיפונץ' ,  שלושה ערבי הופעות רצופים ומדהימים שהעניקה הלהקה לפני שלוש שנים ,  עם צאת האלבום  " פינוקיו ".  אחרי 72 שעות רצופות ללא שינה ,  הסולן וכותב המילים יוסי בבליקי התייצב על הבמה הקטנה של תיאטרון תמונע והעניק הופעה של שלוש וחצי שעות ,  כולל כמעט כל שיר שהשתתף בו אי פעם .  
הביצועים ל"הקומוניסט ",   " משחק על הכבוד ",   " השטח העצוב "  ואפילו  " לב שבור "  היו כל כך חמים ,  אנרגטיים ,  תמימים ומצד שני גם יודעי כל .  בסיכום הכללי ,  הם היו כל מה שאי פעם אפשר היה לרצות ממוזיקה ישראלית שיכולה להיות שייכת לכל אדם על הפלנטה .  
מאז אותם שנים פונץ' שתקה .  בבליקי המשיך להופיע מדי פעם עם שירי  " אלבום המצעדים "  ו"האגרוף ",  אך רק עכשיו פונץ' על שלוחותיה חוזרת בכל הכוח עם מספר אלבומים שכדאי לשים אליהם לב .  
הריליס הראשון הוא ההוצאה המחודשת והמשמחת של  " אלבום המצעדים "  של יוסי בבליקי ,  שרואה אור 15 שנים אחרי שאזל מהדפסה ,  בהוצאת NMC יונייטד .  הריליס השני הוא אלבום ההופעה הכפול של פונץ' ,  שמתעד את אותן הופעות בפסטיפונץ' שהתקיים בשנת 2007 .  שניהם כבר יצאו לחנויות וניתן יהיה לרכוש אותם בהופעות הלהקה .
 לצד בבליקי ופונץ' גם דנה בקר ,  שהצטרפה להרכב לקראת צאת האלבום  " פינוקיו ",  חוגגת את  " זכרונות שקורים עכשיו ",  אלבום בכורה בשיתוף החברים מפונץ' - אלי שאולי ,  הגיטריסט המופלא של ההרכב  ( ואחד הגיטריסטים הטובים ביותר ברוק הישראלי לדורותיו )  ,  הפיק מוזיקלית וגם בועז כהן ובבליקי התארחו בהקלטות .  בקר תחגוג את צאת האלבום ב-2 בפברואר במועדון האוזןבר ,  עם פונץ' כמובן .  
בועז כהן ,  קלידן פונץ' ,  הוציא יחד עם בבליקי באחרונה את  " דצמבר 2 ",  אוסף קטעים אינסטרומנטליים ושירים בהשראת הסרט  " חצאית דמעות "  של תמר ירום .  באלבום משתתפות חנה יאהן פארוז ,  בת דודתה של ריטה וגם אפרת בן צור ,  בדואט  " פרח עד "  עם בבליקי .  פרט טריוויה נוסף הקשור ל"דצמבר 2 "  הוא השתתפותו של שלום גד ,  ממייסדי פונץ' ששב לשתף פעולה עם בבליקי לצורך האלבום .  
גד עצמו ,  תמיד חלק ממשפחת פונץ' ,  עובד על אלבום חדש שעתיד לראות אור במהלך 2010 .  אחת לחודש מקיים גד הופעות במועדון האוזןבר עם להקת היהלומים ,  בה מנגן שאולי .  
אחיו של גד ,  אביב גדג' מאלג'יר ,  תמיד נחשב לצלע מורחבת של משפחת פונץ' והוא מופיע בימים אלו עם שירי  " תפילה ליחיד ",  אלבום הסולו שלו .  גבריאל בלחסן ,  שותפו לאלג'יר ,  הוציא באחרונה סינגל ראשון מתוך  " אדמה חרבה ",  אלבום הסולו הרביעי שלו .  
הערב  ( חמישי )  בשעה 22:30 תופיע פונץ' בתיאטרון תמונע בתל אביב ,  המקום שכבר מזוהה בקרב הלהקה כבמה שבה דברים גדולים יכולים לקרות .
 
בחזרה עם פונץ'  - " ציניות "
 הערב תחגוג פונץ' את צאת אלבום ההופעה הכפול שלה ,  אז קבלו מדריך לכל ההפתעות של ההרכב וקליפ מיוחד של וואלה !  תרבות לשיר  " ציניות ",  מתוך החזרות של הלהקה

