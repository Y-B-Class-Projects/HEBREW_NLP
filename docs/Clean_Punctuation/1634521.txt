90 עובדים בסכנת פיטורים כתוצאה מקריסת מגדל ויצואן פלפל בעוטף עזה
החקלאי צבר חוב של 30 מיליון שקל בשל ירידת מחירי הפלפל בשווקי אירופה בתקופת המשבר הכלכלי העולמי
90 עובדי חקלאות ,  מתוכם 40 ישראליים ,  מצויים בסכנת פיטורים לאחר שמשקו של אחד מגדולי מגדלי ויצואני הפלפל בארץ קרס .  הסיבה היא ירידת מחירי הפלפל בשווקי אירופה בתקופת המשבר הכלכלי .  לטענת המגדל נפתלי אוביץ ,  המייצא פלפל בכ-16 מליון שקל בשנה ,  בתקופות לפני המשבר ב-2007 הוא פדה בשווקי אירופה 7-9 שקל לקילו פלפל מסוג גמבה .  בתקופת המשבר בשנים 2008-9 ירדה התמורה ששולמה לו ל-3 שקל לקילו.אוביץ ,  המתגורר במושב עמיעוז שבחבל אשכול  ( עוטף עזה )  ומגדל פלפל בשטח של 400 דונם ,  צבר חוב של 30 מיליון שקל לבנקים ולנושים אחרים .  חובות אלו לא מאפשרים לו להמשיך בפעילות החקלאית השוטפת.נפתלי אוביץ הוא מגדל פלפל השני בגודלו בארץ לאחר אחיו דויד אוביץ ,  תושב מושב עמיעוז ,  שנקלע אף הוא לקשיים כלכליים ותזרימיים מסיבות דומות .  הקשיים חייבו אותו לבקש הקפאת הליכים נגד נושיו.על אף שחקלאים פרטיים מוגדרים משפטית  " עוסקים מורשים "  ולא  " תאגידים ",  פנה אוביץ לבית המשפט המחוזי בבאר שבע בבקשה חריגה למנות לו כונס נכסים ולקבל צו עיכוב הליכים כנגד כונס הנכסים הרשמי ,  כדי לאפשר את המשך הפעילות החקלאית השוטפת במשקו .  הפעילות תמנע פיטורים מידיים של 90 עובדים ,  40 מהם תושבי ישובי הנגב ,  ותאפשר לו שהות לגבש הסדר נושים עם בעלי החוב.שופטת בית המשפט המחוזי בבאר שבע יעל רז לוי ,  הורתה אתמול  ( שלישי )  להורות על עיכוב הליכים נגד החקלאי ולמנות למשקו כונס נכסים זמני עד לדיון במעמד שני הצדדים שיתקיים בשבוע הבא .  אוביץ מיוצג על ידי עו"ד אביחי ורדי.לאחרונה דווח על קריסת משקים לא מעטים של חקלאים ברחבי הארץ ,  בעיקר של מגדלי ויצואני פלפל ועגבניות שרי ,  שהפסידו מיליוני שקלים בשל ירידת מחירי היצוא החקלאי בתקופת המשבר הכלכלי .  החקלאים מתקשים להמשיך לייצר בשל החובות הגדולים שצברו .
 
90 עובדים בסכנת פיטורים כתוצאה מקריסת מגדל ויצואן פלפל בעוטף עזה
החקלאי צבר חוב של 30 מיליון שקל בשל ירידת מחירי הפלפל בשווקי אירופה בתקופת המשבר הכלכלי העולמי

