השלטון באירן מחץ את הפגנות האופוזיציה
על רקע מיעוט הידיעות שיוצאות מאירן ניתן לקבוע :  המשטר הצליח לדכא את האופוזיציה .  אחמדינג'ד יכול לרשום ניצחון לאחר שמנע מהאופוזיציה להפוך את יום השנה למהפכה ליום מחאה
 ( צילום :  רויטרס ,  עריכה :  עידן גוראל ) 
הדיווחים המועטים שיוצאים מאירן מהווים אולי את העדות החזקה ביותר לכך שמאמצי השלטון האירני לדכא את הפגנות האופוזיציה נחלו הצלחה .  המפגינים ,  שקיוו להפוך היום  ( חמישי )  את יום השנה ה-31 למהפכה ,  ליום של הפגנות המונים כפי שעשו בעבר ,  נתקלו בעשרות אלפי שוטרים גלויים וסמויים ובסגר תקשורתי מוחלט .
 השלטון האיסלמי דאג לנוכחות בולטת של תומכיו בכל האירועים הרשמיים ,  מנע מהתקשורת לסקר כל אירוע אחר ושיסה את כוחות הביטחון במפגינים הירוקים תומכי האופוזיציה .  במקביל ,  הנשיא אחמדינג'ד הסיט את העניין מהקרע הפנימי במדינה כשהצהיר כי אירן היא מעצה מעצמה גרעינית ,  כיוון שהעשירה אורניום לדרגה של 20 אחוזים . 
" ברור למדי שהירוקים מרגישים דמורליזציה ,  ההרגשה הכללית היא של אכזבה ",  אמר גורם בטהרן לטיימס הלונדוני . " האופוזיציה טעתה בחישוביה ".  
אתרי אופוזיציה טענו שכוחות הביטחון השתמשו באש חיה ,  סכינים ,  גז מדמיע וכדורי צבע ,  שנועדו לסמן את המפגינים כדי שיוכלו לזהותם .  הם השתמשו בציוד סיני חדיש לפיזור הפגנות ונעזרו במסוקים .  
באתרים נטען כי אישה צעירה בשם ליילה זראיי נהרגה בהפגנות ,  ורבים אחרים נפצעו או נעצרו .  על פי כמה דיווחים ,  הותקפו מהדי כרובי ומוחמד חתאמי ,  ממנהיגי האופוזיציה ,  וכן הותקפה אשתו של מיר חוסיין מוסאווי .  האתרים פרסמו תמונות של ציי האוטובוסים שהביאו את תומכי המשטר להפגנות ,  וציינו כי הם קיבלו מזון ושתייה בחינם .
 רשת האינטרנט ,  הרשתות הסלולריות והיכולת לשלוח הודעות טקסט שובשו בצורה חמורה .  הכתבים באירן הוסעו באוטובוסים אל ומכיכר אזאדי המרכזית בטהרן ,  שבה נערכו האירועים הרשמיים ,  ונאסר עליהם לסקר אזורים אחרים .  
למרות הסגר התקשורתי התקבלו מספר דיווחים על כמה הפגנות שהתקיימו בטהרן ,  וכן על מהומות בערים שיראז ,  איספהן ומשהד .  אך מספר המשתתפים נמוך משמעותית מהפגנות ה-27 בדצמבר . " הפסדנו והם ניצחו ",  אמר אחד המפגינים .  הם הביסו אותנו וקיבצו יחד הרבה אנשים .  אבל לא הובסנו לתמיד .  דרוש לנו זמן להתארגן מחדש ". 

השלטון באירן מחץ את הפגנות האופוזיציה
על רקע מיעוט הידיעות שיוצאות מאירן ניתן לקבוע :  המשטר הצליח לדכא את האופוזיציה .  אחמדינג'ד יכול לרשום ניצחון לאחר שמנע מהאופוזיציה להפוך את יום השנה למהפכה ליום מחאה

