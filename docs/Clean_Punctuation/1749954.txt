יו"ר ועדת כלכלה אופיר אקוניס יוזם דיון מיוחד על שיבוש שידורי רשות השידור
הדיון יתקיים ביום שלישי הקרוב ;  מרשות השידור נמסר הבוקר כי הם ממשיכים להיערך לשיבוש השידורים
יו"ר ועדת הכלכלה אופיר אקוניס ,  יוזם דיון מיוחד בנושא רשות השידור ,  זאת על רקע החשש כי החל מתחילת נובמבר שידורי ערוץ 1 ותחנות קול ישראל ישובשו בשל הפסקת תשלום שעות נוספות לעובדים ,  לאור החלטת ההנהלה על הכנסת שעון נוכחות.מנכ"ל הרשות ,  מוטי שקלאר ,  הנחה לאחרונה את מנהלי הרדיו והטלוויזיה להציג לו לוח שידורים שיורכב בשעות הערב משידורים חוזרים או כאלה שאינם מועברים בשידור חי ,  זאת בשל הערכות כי העובדים יפסיקו לעבוד שעות נוספות בשל כך שלא ישולם להם בגין שעות אלה .  התוכניות שעלולות להיפגע הן שידורי חדשות ,  משחקי ספורט וכן שידורי סוף השבוע .  העובדים כבר הודיעו כי אין ברצונם לפגוע בשידורים וקראו להנהלה להתפטר בשל אי יכולתה למלא את תפקידה.אקוניס אמר ,  כי  " מטרת הישיבה היא לשמוע את עמדות כל הצדדים ,  כדי למנוע פגיעה בשידור הציבורי .  אם מתגלעים חילוקי דעות בנושאי יישום הרפורמה ברשות השידור צריך ללבן אותם ולהגיע להסכמות סביב שולחן המשא ומתן ולא באמצעות פגיעה בצופים ומאזינים רבים של הערוץ הראשון ושידורי קול ישראל ". לדיון הוזמנו נציגים ממשרד ראש הממשלה ,  הנהלת רשות השידור ,  משרד האוצר ,  משרד המשפטים ,  משרד התקשורת ,  ועדי עובדים ברשות השידור ,  ההסתדרות הלאומית ,  מועצת העיתונות ,  האגודה לזכות הציבור לדעת ,  ארגוני צרכנים וההסתדרות הכללית החדשה.הנהלת הרשות הודיעה היום כי היא ממשיכה בהיערכות לשיבוש השידורים .  מהרשות נמסר ,  כי  " על מנת למזער את הפגיעה בלוחות השידורים ,  החליטה ההנהלה להודיע לבעלי החוזים האישיים ולמקבלי שכר כולל ,  אשר יסרבו לקחת כרטיס נוכחות ולדווח נוכחות באמצעותו ,  כי הרשות תשלם להם שכר ראוי בלבד .  עוד הוחלט ,  להקים צוות מצומצם בראשות המנכ"ל מוטי שקלאר ,  לפתרון בעיות מיידיות ,  הנהלת הרשות תתכנס מדי בוקר להערכת מצב ולקבלת החלטות בהתאם להתפתחויות ". 

יו"ר ועדת כלכלה אופיר אקוניס יוזם דיון מיוחד על שיבוש שידורי רשות השידור
הדיון יתקיים ביום שלישי הקרוב ;  מרשות השידור נמסר הבוקר כי הם ממשיכים להיערך לשיבוש השידורים

