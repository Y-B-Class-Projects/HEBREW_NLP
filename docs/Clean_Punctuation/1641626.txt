מסתמן :  דמי הניהול בקרנות הוותיקות יופחתו בחצי 
 >  >  משרד האוצר מסכים להפחית למשך שנתיים בכ-50% את דמי הניהול שמנכות קרנות הפנסיה הוותיקות מהתשלום החודשי שמקבלים 250 אלף הגמלאים שחברים בהן - כך אמר אתמול יו"ר הסתדרות הגמלאים ,  עו"ד גדעון בן ישראל ,  עקב פגישה שקיים השבוע עם סגן שר האוצר ,  יצחק כהן .  הקרנות גובות כיום דמי ניהול בהיקף של 1.75% .  לפי בן ישראל ,  בפגישה ,  שבה השתתפו עוד שניים מבכירי ההסתדרות - עו"ד שי תקן ורו"ח זאב חושינסקי - אמר כהן כי האוצר מוכן להפחית את דמי הניהול שגובות הקרנות הוותיקות ל-0.8% או 0.9% .  בתום שנתיים ,  דמי הניהול יחזרו לרמתם הנוכחית .  בהסכם הקואליציוני שעליו חתמה לפני כשנה מפלגת העבודה עם הצטרפותה לממשלת נתניהו ,  סוכם לפי דרישת יו"ר ההסתדרות עופר עיני והסתדרות הגמלאים כי דמי הניהול שגובות קרנות הפנסיה הוותיקות יבוטלו לחלוטין למשך שנתיים .  עד כה סעיף זה לא מומש .  בן ישראל אמר כי מרכז הסתדרות הגמלאים ,  שיתכנס ביום ראשון ,  יחליט אם לקבל את הצעת האוצר או להמשיך במאבק לביטול מוחלט של דמי הניהול .  דובר משרד האוצר סירב לאשר כי המשרד הסכים להפחתת דמי הניהול ל-0.8% או 0.9% .  עם זאת ,  הוא הוסיף כי  " מסתמן מתווה של פתרון לסוגיה ". 

מסתמן :  דמי הניהול בקרנות הוותיקות יופחתו בחצי 
nan
