רק בשוויץ :  דו"ח תנועה שעולה יותר מבית
מיליונר שוויצרי ,  שהחליט לדהור עם מכונית הפרארי שלו במהירות גבוהה פי שניים מהמותר נקנס בסכום שיא של 290,000 דולר .  השיא הקודם ,  גם כן לנהג שוויצרי ,  עמד על 105,000 דולר
בית משפט בשוויץ הטיל קנס בגובה שיא של 290,000 דולר על מיליונר שנהג במהירות גבוהה מהמותר .  המיליונר בן ה-53 ,  שזאת לא עבירת התנועה הראשונה שלו ,  נתפס כשהוא נוהג במכונית הפרארי טסטרוסה שלו במהירות של 136 קמ"ש במקום המהירות המותרת של 75 קמ"ש .  
השיא הקודם לקנס בשל עבירת תנועה היה כ-105,000 דולר ,  שניתן לנהג פורשה בציריך בשנת 2008 אחרי שעשה שורה של עבירות תנועה .  
על פי העיתון טאגס אנזייגר ,  הנהג המהיר נקנס בתחילה בסכום של כ-100,000 דולר אך מאוחר יותר טען שהוא דיפלומט מטעם גינאה-ביסאו ולכן יש לו חסינות דיפלומטית מתביעות .  הוא הגיש בקשה לביטול הקנס ,  שהתקבלה על ידי בית המשפט ,  אך כשהוא לא הוכיח את מעמדו הדיפלומטי הוא הוזמן לבית המשפט בסיינט גאלן שבמזרח שוויץ .  השופטים החליטו שהקנס יתאים גם לפשע וגם לעושר של העבריין ,  שהונו מוערך בכ-26 מיליון דולר ,  וכולל וילה מפוארת וחמש מכוניות יוקרה . 
" הנאשם התעלם מכללי תנועה בסיסיים עם רכב חזק רק מתוך תשוקה למהירות ",  נכתב בגזר הדין .  על פי העיתון השוויצרי בליק ,  העבריין הוא חבר בפייסבוק של כמה נהגים לא פחות מהירים ,  כמו נהגי המרוץ מיכאל שומאכר וקימי רייקונן .
 
רק בשוויץ :  דו"ח תנועה שעולה יותר מבית
מיליונר שוויצרי ,  שהחליט לדהור עם מכונית הפרארי שלו במהירות גבוהה פי שניים מהמותר נקנס בסכום שיא של 290,000 דולר .  השיא הקודם ,  גם כן לנהג שוויצרי ,  עמד על 105,000 דולר

