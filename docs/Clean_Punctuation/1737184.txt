מנכ"ל גוגל ביום הולדתה ה-12 של החברה : " מנוע החיפוש בינג הוא האיום הגדול ביותר עלינו "
 אריק שמידט : " בינג זוכה להצלחה ולמיקרוסופט יש יותר כסף מזומן ומהנדסים מאשר לגוגל "
 בינג ,  מנוע החיפוש של מיקרוסופט ,  הוא האיום הגדול ביותר כיום על גוגל ולא פייסבוק או אפל ,  כפי שהעריכו אנליסטים רבים - כך אמר מנכ"ל גוגל ,  אריק שמידט ,  בראיון לתוכנית הטלוויזיה של צ'רלי רוז ברשת pbs האמריקאית ,  שישודר השבוע . " בינג זוכה להצלחה נאה ,  והבעלים שלו היא חברה שיש לה יותר מזומן ויותר מהנדסים מאשר לגוגל ,  בנוסף לשורה של הצלחות מפוארות בכל הנוגע לחדשנות טכנולוגית ",  אמר שמידט .  הנתח של בינג בשוק החיפושים המקוונים בארה"ב עלה בחודש אוגוסט ל-13.9% ,  לפי נתוני נילסן ,  לעומת נתח של 65% לגוגל .  עם זאת ,  אם משקללים יחדיו את הנתח של בינג ושל יאהו ,  שחתמה בשנה שעברה על הסכם שיתוף פעולה עם מיקרוסופט לפיו מיקרוסופט תספק לה את טכנולוגיית החיפוש באמצעות בינג ,  עולה הנתח ל-28%.למרות שרבים בעמק הסיליקון חשים שענקית הרשתות החברתיות פייסבוק היא היריבה העיקרית של גוגל ,  אמר שמידט כי שתי החברות  " פועלות היטב זו לצד זו בשוק כרגע ".   " למדנו בזהירות רבה את השפעתה של פייסבוק על הגולשים ,  ומשתמשים פייסבוק משתמשם יותר בגוגל ,  לכן אנחנו אוהבים את פייסבוק ",  אמר שמידט.היום חוגגת גוגל ,  מפעילת מנוע החיפוש הפופולרי בעולם ,  את יום הולדתה ה-12 .  החברה חגגה את יום הולדתה באמצעות לוגו חגיגי ,  הכולל גם עוגה עם נר אחד .  עם זאת ,  תאריך הולדתה המדויק של גוגל שנוי במחלוקת :  מייסדי החברה לארי פייג' וסרגיי ברין הקימו את backrub ,  שמאוחר יותר הפכה לגוגל ,  בינואר 1996 .  הדומיין google.com נרשם ב-15 בספטמבר 1997 .  גוגל הפכה לחברה ב-7 בספטמבר 1998 וקבעה את יום הולדתה הרשמי ל-27 לחודש ,  אז ביצעה מספר שינויים באתר .  מאז החלה כמנוע חיפוש חוללה גוגל מהפכה בעולם האינטרנט והתרחבה לתחומים רבים ,  משירות הדואר ג'ימייל ודפדפן האינטרנט כרום ועד למערכות ההפעלה הסלולרית אנדרואיד והסמארטפון נקסוס וואן.השנה הכריזה גוגל על ניסיון למהפכה נוספת והודיעה כי תשיק את שירות גוגל tv ,  ממיר מקליט האוגר תכנים מהרשת שישולב במכשיר טלוויזיה של חברות שישתפו עמה פעולה .  ענקית האלקטרוניקה היפנית סוני כבר הודיעה החודש כי תשיק באוקטובר את  " טלוויזיית האינטרנט הראשונה בעולם "  שתתבסס על השירות של גוגל .
 
מנכ"ל גוגל ביום הולדתה ה-12 של החברה : " מנוע החיפוש בינג הוא האיום הגדול ביותר עלינו "
 אריק שמידט : " בינג זוכה להצלחה ולמיקרוסופט יש יותר כסף מזומן ומהנדסים מאשר לגוגל "
 
