 " המצב בעזה שביר ,  ההרתעה של עופרת יצוקה נשחקת "
 במערכת הביטחון חוששים מהסלמה בעזה ,  לאחר שחייל נפגע אמש מירי צלף פלסטיני ובעקבות מספר תקריות שאירעו באחרונה באזור .  גורם ביטחוני :  המצב שביר מאוד ,  וחמאס לא תורם להמשך היציבות
שעות לאחר שחייל צה"ל נפצע מירי של צלף פלסטיני ליד גדר המערכת באזור מרכז רצועת עזה ,  במערכת הביטחון בישראל מביעים חשש מהסלמה . " ההרתעה שהושגה לאחר מבצע עופרת יצוקה נשחקת ",  אמר גורם ביטחוני . " המצב מאוד שביר ,  וחמאס לא תורם להמשך היציבות באזור .  כל פעילות נגד ישראל יכולה להיעצר על ידי חמאס .  בין אם הוא עוצם את עיניו לנוכח פעולות של ארגונים אחרים ובין אם יש לו יד בדבר ,  האחריות נופלת עליו ".  
עיקר החשש במערכת הביטחון הוא מהתחמשות של ארגונים ברצועה ובראשם חמאס באמצעי לחימה חדשים ,  ובהם גם טילי נ"ט .  בחמאס ,  כך אומרים במערכת הביטחון ,  מנסים ללמוד מחיזבאללה על הלחימה כנגד צה"ל ,  ובדומה לארגון הלבנוני שהתמקד בניסיונות לפגוע בטנקים של צה"ל ,  כך חמאס ינסה למקד את הירי בכוחות המשוריינים .  
במקביל מתחקרים בצה"ל את התקרית בה נפצע לוחם בגבול הרצועה ,  כאשר ההערכה היא שהתקרית שקדמה לו ,  במסגרתה התקרבו שני פלסטינים לגדר ,  נועדה למשוך את הכוחות לאזור בו התמקמו צלפים .  בנוסף ,  מעריכים בצה"ל כי מזג האוויר הסוער נוצל על ידי הפלסטינים לצורך פעילות נגד החיילים .  
חייל צה"ל נפצע בבטנו מירי של צלף פלסטיני ,  ליד גדר המערכת באזור מרכז רצועת עזה ,  סמוך לכיסופים .  הוא פונה במסוק במצב קשה לבית החולים סורוקה בבאר שבע .  במהלך הלילה החייל נותח להוצאת הקליע מגופו ולאחר מכן מצבו התייצב והוא מוגדר בינוני .  מהצד הפלסטיני מדווחים על שני הרוגים .

" המצב בעזה שביר ,  ההרתעה של עופרת יצוקה נשחקת "
 במערכת הביטחון חוששים מהסלמה בעזה ,  לאחר שחייל נפגע אמש מירי צלף פלסטיני ובעקבות מספר תקריות שאירעו באחרונה באזור .  גורם ביטחוני :  המצב שביר מאוד ,  וחמאס לא תורם להמשך היציבות

