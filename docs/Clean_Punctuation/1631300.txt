בנק ברקליס הבריטי זכה בצו העיקול הראשון בדובאי 
מומחים בשוק הנדל"ן המקומי מעריכים כי הצו הראשון יסלול את הדרך לעיקולים נוספים בנסיכות ,  לפי בלומברג
מחירי הבתים בדובאי ירדו ב-52% במהלך השנה האחרונה ,  דבר אשר הוביל כמה מבעליהם לזנוח את תשלומי המכוניות והמשכנתא ולברוח מהמדינה .  ובכל זאת ,  אף אחד מהבית לא עוקל - עד עכשיו ,  כפי שדיווחה בלומברג .  הבריטי זכה בתביעת העיקול הראשונה בנסיכות ,  דבר אשר צפוי להוביל את חברות הפיננסים שהלוו 16 מיליארד דולר לבעלי הבתים בדובאי לנקוט צעדים נגד אלה שלא עומדים בתשלומים .  חברת ההלוואות האיסלאמית טמוויל pjsc ,  חברת המשכנתאות הגדולה באיחוד נסיכויות המפרץ ,  הגישה לבית המשפט כמה תביעות לעיקול בתים והיא מעריכה כי כ-3% מכלל המשכנתאות שהעניקה נמצאות במצב של חידלות פירעון ." הבנקים ינקטו צעדים משפטיים אגרסיביים יותר נגד בעלי הבתים ,  אם העיקולים יוכיחו את עצמם כיעילים ",  אמר אנטואן וקוב ,  אנליסט בחברת מודי'ס המתגורר בדובאי לבלומברג ,  והוסיף : " החברות ניסו עד כה להימנע מהגעה לבית המשפט ובמקום זה לשנות את מבנה ההלוואה ,  אבל אם יירשם תקדים - שאר החברות יפנו לבית המשפט גם כן ". זכייתו של בנק ברקליס בתביעת העיקול עלולה לפרוץ את הסכר לעיקולים רבים בשוק הנדל"ן בדובאי ,  אשר הפך מהשוק הטוב בעולם בשנת 2008 לגרוע לאחר שהאשראי יבש והספקולנטים - אשר הגבירו את עליית המחירים - ברחו מהשוק ,  כך העריך דויטשה בנק .  סוכנות דירוג האשראי מודי'ס העריכה בספטמבר 2009 כי 12% מכלל 27,000 המשכנתאות בנסיכות יהיו במצב של חידלות פירעון בתוך 12-18 חודשים.בנקים וחברות פיתוח נדל"ן נמנעו עד כה מהליכי עיקול באמצעות בית המשפט - הליך אסור מבחינת המסורת המקומית ומורכב מכדי להבין .  זכייתו של ברקליס במשפט ובקשות העיקולים של בנק טמוויל עלולים לשנות זאת מכיוון שהן יראו שחוקי המשכנתא מ-2008 - שקבעו את המסגרת החוקית לעיקולים וחידלות פירעון - עושים את העבודה.לפי החוקים משנת 2008 ,  על חברות ההלוואה להעניק לבעלי הבתים המאחרים בתשלומים התראה של 30 יום לפני שהם יתחילו בהליכי עיקול הבית ,  כך אמרה ג'ודי וו ,  שותפה בחברת עורכי הדין אל טמימי בדובאי .  עם התחלת ההליכים ,  בית המשפט יבחן כל תיק בנפרד ועשוי להעביר את הבעלות על הבתים למשרד השטחים המקומי ,  האחראי על כל עסקות הנדל"ן .  המשרד מעביר את הנכסים למכירה פומבית .  וו העריכה כי ההליך לוקח בין חודשיים לארבעה חודשים.ברקליס ,  הבנק השני בגודלו בבריטניה ,  אמר לבלומברג באמצעות הדואר האלקטרוני כי זכה בתביעת העיקול ,  אך לא הוסיף פרטים . " ההחלטה מעידה על כך ששוק הנדל"ן בדובאי מתפתח ומתאים עצמו לשווקים המפותחים בעולם ",  לפי הודעת הבנק .
 
בנק ברקליס הבריטי זכה בצו העיקול הראשון בדובאי 
מומחים בשוק הנדל"ן המקומי מעריכים כי הצו הראשון יסלול את הדרך לעיקולים נוספים בנסיכות ,  לפי בלומברג

