נאנט - מכירות של 600 דירות בשנה 
 >  >  רוביג ,  חברה בת של נאנט נדל"ן ,  השלימה אתמול הנפקת אג"ח בהיקף של 76 מיליון שקל בוורשה ,  שבה נרשמו ביקושי יתר של כ-90 מיליון שקל .  לדברי מנכ"ל נאנט ,  אוסקר כצנלסון ,  החברה מוכרת בפולין - באמצעות רוביג - כ-600 דירות בשנה .  חתמי ההנפקה של נאנט יפעלו לרישום האג"ח למסחר במערכת המסחר החלופית aso catalyst המופעלת בידי בורסת ורשה .  האג"ח יישאו ריבית שנתית קבועה של 8.9% שתשולם בכל רבעון .  מועד הפירעון של קרן איגרות החוב הוא 3 שנים מיום הנפקתן .  בפני החברה עומדת האפשרות לפירעון מוקדם של איגרות החוב .  כנגד איגרות החוב העמידה רוביג שיעבוד של נכס מקרקעין בגנדסק ,  המצוי בבעלותה של אחת מחברות הבת שלה ,  כשהמשכנתא היא בגובה של 76 מיליון זלוטי .  תמורת ההנפקה תשמש את רוביג לפירעון חלק מאשראי שהעמיד בנק פולני למימון לפרויקט ,  וכן עבור פיתוח פרויקטים נוספים .  בנוסף להנפקת אג"ח הודיעה נאנט כי רוביג פועלת לקראת הנפקה ראשונית של מניותיה בבורסת ורשה בעתוי המתאים .  רוביג  ( robyg sa )  ,  המוחזקת בחלקים שווים בידי נאנט וקרן נדל"ן אירופית מקבוצת בנק ההשקעות ליהמן ברדרס שקרס ,  מחזיקה בפרויקטים השונים להקמה של 7,592 יחידות דיור בערים שונות בפולין .  בימים אלה בונה החברה כאלף יחידות דיור בחמישה פרויקטים .  בנוסף ,  בבעלות החברה קרקע בשטח כולל של 273 דונם בעיר גדנסק ,  המוגדרת כקרקע להשקעה .
 
נאנט - מכירות של 600 דירות בשנה 
nan
