אנליסטים :  שכרם של בנקאי גולדמן סאקס עבור 2009 צפוי להיות גבוה ב-81% מב-2008
הבנק צפוי לדווח השבוע על רווח רבעוני של 2.9 מיליארד ד' ;  על פי התחזיות ,  יחלק 599 אלף דולר לעובד
בנקאי גולדמן סאקס צפויים ליהנות מעלייה של 81% במשכורותיהם ל-2009 ,  כך דיווח העיתון הבריטי  " אובזרוור ",  על פי תחזיות אנליסטים ." אנו צופים כי שכרם של בנקאי גולדמן יעלה ב-2009 ל-599 אלף דולר לאדם ,  עלייה של 81% לעומת 2008 ,  אך 14% מתחת לרמות השיא שנרשמו ב-2007 ",  אמרו אנליסטים מחברת jmp סקיוריטיז לעיתון.המנהלים הבכירים בגולדמן ניסו להגיב לזעם הציבורי בנוגע לבונוסים והתחייבו לכך שהבונוסים שלהם יהיו במניות ולא במזומן .  כמו כן ,  שוקל הבנק להרחיב את התכנית שדורשת ממנהליו להפריש חלק משכרם לצדקה.ביום חמישי הקרוב ידווח גולדמן סאקס על תוצאותיו לרבעון הרביעי של 2009 .  אנליסטים מתומסון רויטרס צופים כי רווחי הבנק יסתכמו ב-2.9 מיליארד דולר ויכתירו את 2009 כשנה הרווחית ביותר בתולדות הבנק .  בשלושת הרבעונים הראשונים של 2009 הפריש גולדמן 16.7 מיליארד דולר לבונוסים לעובדיו.גיי פי מורגן צייס ,  אשר דיווח בשבוע שעבר על רווח של 3.3 מיליארד דולר ברבעון הרביעי ,  הודיע כי יחלק לעובדי חטיבת בנקאות ההשקעות שלו בונוסים בסכום שיא של 9.3 מיליארד דולר עבור 2009 - סכום ממוצע של 378,600 דולר לעובד ,  תוספת של יותר מ-100 אלף דולר לעובד לעומת שנת 2008 .  סכום הבונוסים שיחולקו לעובדי החטיבה מהווה 33% מסך הכנסותיה בשנה שעברה - כמחצית משיעור הכנסות שחולק כבונוסים בשנת 2008 .
 
אנליסטים :  שכרם של בנקאי גולדמן סאקס עבור 2009 צפוי להיות גבוה ב-81% מב-2008
הבנק צפוי לדווח השבוע על רווח רבעוני של 2.9 מיליארד ד' ;  על פי התחזיות ,  יחלק 599 אלף דולר לעובד

