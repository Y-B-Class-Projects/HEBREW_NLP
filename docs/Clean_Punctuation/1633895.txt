שרלוק הומלס
טל מוסקוביץ' תמיד ידע שאסור להסתכל בקנקן ,  אלא במה שבתוכו .  שרלוק הולמס קנקן ? 
פעם איש חכם אמר לי לא להסתכל על הקנקן אלא במה שיש בו .  אני מניח שלכולכם דיבר האיש החכם הזה ולימד אתכם משפט בנאלי זה .  אבל לפעמים אנחנו שוכחים את מה שלימדו אותנו ומסתנוורים מהקנקן המנצנץ והיפה .  גם אני שכחתי הפעם ,  כשצפיתי בטריילר המרגש ,  המדויק והמושך של  " שרלוק הולמס ",  שנחרש בבתי הקולנוע בחודשים האחרונים .  המסקנה שעולה לאחר הצפייה  מדובר באריזה יפה מאוד ,  אבל התוכן טעון שיפור .
 על פניו ,  ל"שרלוק הולמס "  יש את כל הסיבות להיות סרט טוב ומצליח  ( והוא דווקא די מצליח )  .  הסרט התברך בשחקנים טובים ,  בתקופה הכי מעניינת בהיסטוריה ,  בדמות הבלשית הכי מעניינת בהיסטוריה ובבמאי שהיה נשוי למדונה .  בשניים הראשונים ,  הסרט מצליח מאוד .  הקאסט של הסרט עמד בציפיות והביא למסך משחק טוב ומשעשע .
 כן ,  גם התפאורה ,  העיצוב ,  כל האווירה הבריטית הישנה והמלוכלכת עשתה את שלה וריגשה .  אני אפילו אפרגן ואגיד שהעלילה של הסרט היא בעלת פוטנציאל מרשים .  פתרון תעלומה המתרכזת בחזרתו מן המתים של רוצח סדרתי בעל כוחות מאגיים ,  ג'יי קיי רולינג עשתה מזה אחלה כסף .
 ואחרי כל היתרונות , " שרלוק הולמס "  נרמס על ידי חסרונותיו שלו .  העלילה לא ממונפת לשום מקום ונשארת חסרת פואנטה למדי ,  העריכה מרושלת  ( יש פעמים שבאמת עצרתי ותהיתי מה הקשר בין סצינה לסצינה )  והבמאי כנראה עוד לא התאושש לגמרי מגירושיו .  ומצד שני ,  הסרט הזה עדיין מצליח לספק את הסחורה ,  ולקבל ציון B+ או בעברית צחה כמעט טוב מאוד .  
לראשונה ,  דמותו האנגלית משהו והמרוסנת של שרלוק הולמס מקבלת לה פרשנות שונה לגמרי ,  די משעשעת ובכללי ,  הסרט הזה מצליח להצחיק .  מה גם ,  שהשאירו לנו פתח לסרט המשך .  כמו שרון הווארד שיפר את  " מלאכים ושדים "  אחרי  " צופן דה וינצ'י ",  אולי גם פה ישכיל הבמאי גאי ריצ'י להשתפר לקראת ההמשך .
 בשורה התחתונה ,  מדובר בסרט נחמד ,  שעתיים של הנאה קלה ,  בלי יותר מדי עומק .  אם ציפיתים ליצירת הקולנוע של העשור החדש ,  טעיתם .  אם ציפיתם להנאה צרופה ,  לכו לאוואטר .  אם אתם סתם רוצים להעביר ערב נחמד וממש אוהבים בלשים ,  מצאתם את הסרט בשבילכם .  אחלה קנקן ,  תוכן חביב .
 
שרלוק הומלס
טל מוסקוביץ' תמיד ידע שאסור להסתכל בקנקן ,  אלא במה שבתוכו .  שרלוק הולמס קנקן ? 

