השבוע בכבישים :  רוכב אופנוע נהרג בהתנגשות עם משאית
ארבעה בני אדם נהרגו בשבוע האחרון בארבע תאונות דרכים קטלניות שארעו בכבישי ישראל .  45 הרוגים מתחילת השנה
ארבעה בני אדם נהרגו בשבוע האחרון  ( 14/02-20/02 )  בארבע תאונות דרכים קטלניות שארעו בכבישי ישראל ,  כך עולה מנתונים שמפרסמת היום  ( ראשון )  הרשות הלאומית לבטיחות בדרכים .  מתחילת השנה נהרגו בתאונות דרכים 45 בני אדם ,  14 מהם בחודש פברואר .
 ביום ראשון שעבר נהרג רוכב אופנוע בשנות השלושים לחייו לאחר שהתנגש במשאית בכביש 4 סמוך לעיר ראשון לציון .  רוכב נוסף בשנות השישים לחייו נהרג ביום רביעי לאחר שנפגע מרכב חולף בכביש 1 .  עוד ביום רביעי נהרגה הולכת רגל בת שבעים בעיר פתח תקווה לאחר שרכב מסחרי עלה על המדרכה מסיבה לא ברורה בצומת הרחובות הרצל וחיים עוזר ,  ופגע בה .  עוד נפגעו בתאונה ארבעה בני אדם נוספים ברמות חומרה שונות .
 אמש  ( שבת )  נהרג אדם בשנות העשרים לחייו לאחר שהרכב בו נסע בכביש 1 לכיוון תל אביב היה מעורב תאונה בסמוך למחלף דניאל .  בתאונה נפצעו גם שני בני אדם באורך קשה ובינוני .  
אל סיכום הדו"ח השבועי שמפרסמת הרשות הלאומית נוספו שני הרוגים נוספים ביחס לסיכום מהשבוע שעבר .  מדובר בפטירות מאוחרות לתאונות מה-1 בפברואר בה נהרג נהג רכב בק"מ ה-13 של כביש 3 וה-11 בפברואר בה נהרג רוכב אופנוע במושב יציץ .
 מתחילת שנת 2010 נהרגו בתאונות דרכים ברחבי ישראל 45 בני אדם ,  נתון כמעט זהה לזה שנרשם בתקופה המקבילה אשתקד ועמד על 47 הרוגים .  מבין ההרוגים ,  רוכב אופניים אחד  ( 3 בתקופה המקבילה אשתקד )  שישה רוכבי אופנוע  ( 2 )  ו-14 הולכי רגל  ( 18 )  .  מקום המדינה נהרגו בתאונות דרכים 30,539 בני אדם ,  מהם 4,820 ילדים ובני נוער .
 
השבוע בכבישים :  רוכב אופנוע נהרג בהתנגשות עם משאית
ארבעה בני אדם נהרגו בשבוע האחרון בארבע תאונות דרכים קטלניות שארעו בכבישי ישראל .  45 הרוגים מתחילת השנה

