מי דואג למחזיקי האג"ח של פרטנר 
תוכנית החלוקה
 >  >  מאז רכש אילן בן-דב את פרטנר ,  חילקה החברה דיווידנדים  ( רווחים )  בהיקף של 300 מיליון שקל .  בימים האחרונים של 2009 הודיעה פרטנר שתחלק עוד 1.4 מיליארד שקל לבעלי המניות .  הדירקטוריון אישר את החלוקה ,  אף שלחברה אין די רווחים לחלוקה כזו והיא תצטרך לנגוס לשם כך בהון .  למעשה ,  היא תיקח אשראי ותחלק אותו .  זו חלוקה  " חשודה "  מבחינת חוק החברות .  חברה המעוניינת לחלק רווחים חייבת לעמוד בשני מבחנים .  המבחן הראשון הוא יכולת הפירעון ,  כלומר אם החברה תוכל להמשיך לפרוע את חובותיה גם לאחר שתחלק דיווידנד .  המבחן השני הוא הרווחים הראויים לחלוקה ,  כלומר אם לחברה יש די רווחים לחלק .  במבחן זה פרטנר אינה עומדת ,  ולכן מחייב אותה החוק לקבל אישור מבית המשפט לחלוקה .  הסיבה לכך היא שפגיעה בהון מחמירה את מצבם של הנושים ובעלי אינטרסים אחרים ומגבירה את הסיכון שלהם .  הנימוק שנתן דירקטוריון פרטנר לאישור הדיווידנד החריג הוא : " יצירת ערך לבעלי המניות ".  הדירקטוריון חייב לפעול לטובת החברה ולא לטובת בעלי המניות .  לכן ,  בבית המשפט יידרש הסבר יותר מפורט .  למשל ,  מדוע בעלי המניות הקודמים של פרטנר ,  האצ'יסון ,  לא הרגישו צורך ב"יצירת ערך "  כזו ?  מחזיקי האג"ח של פרטנר צריכים לדעת מה הסיכון שיוצר מימון החלוקה כדי להביע עמדה בבית המשפט ,  אך פרטנר לא פירסמה את הפנייה לבית המשפט וגם לא את הסכמי המימון .  למה ?  פרטנר היא חברה  " דואלית "   ( מניותיה נסחרות בישראל ובניו יורק )  .  לפי חוק ניירות ערך ,  רק חובות הגילוי של רשות ניירות ערך האמריקאית  ( sec )  חלות עליה .  רשות ניירות ערך בישראל אחראית על השקיפות אצלנו ,  אבל אינה מפקחת על חברות דואליות .  החוק מונע זאת ממנה .  עם זאת ,  ייתכן שהיא יכולה לפקח על דרישות הגילוי כלפי מחזיקי אג"ח ,  נושא שהוסדר בנפרד בישראל .  אם הרשות לא תעשה כן ,  ההנחה היא שחובות הגילוי של ה-sec מספיקות .  אולי זה נכון ,  אבל ה-sec רחוקה .  עד שייזכרו בנו שם ,  מי ידאג למחזיקי האג"ח של פרטנר ? 

מי דואג למחזיקי האג"ח של פרטנר 
תוכנית החלוקה

