דחלאן : " חמאס עצר את אחד מהורגי החיילים "
 בשיחה עם עיתונאים ברמאללה אמר בכיר הפתח מוחמד דחלאן כי הגיע לידיו מידע על פיו עצר חמאס את אחד המעורבים בתקרית הירי בה נהרגו שני חיילים ישראלים ביום שישי
בכיר פתח וחבר הוועד המרכזי של הארגון ,  מוחמד דחלאן ,  חשף היום  ( שני )  כי הגיע אליו מידע לפיו כוחות הביטחון של חמאס עצרו בימים האחרונים אחד מהחמושים הפלסטינים שהיה מעורב בהריגת רס"ן אלירז פרץ וסמ"ר אילן סביאטקובסקי ביום שישי בסמוך לחאן יונס .  דחלאן סירב למסור פרטים אודות העצור אך סיפר כי הוא נמצא באחד מבתי הכלא של חמאס ברצועת עזה .  דחלאן אמר את הדברים לעיתונאים ברמאללה .
 בהתייחסו לכוונות לחדש את המגעים המדיניים עם ישראל הבהיר דחלאן כי הפלסטינים  " לא יסכימו לקבל פחות מ-100 אחוז מהשטחים שנכבשו ביוני 67' על ידי ישראל ".  לדברי דחלאן ,  לפלסטינים יש זכות לנקוט בהתנגדות עממית : " יש לנו זכות לעשות שימוש בכל אמצעי המאבק שמשרתים את תכניתו המדינית אם ישראל תמשיך להתנער ממחויבויותיה ,  אם היא תמשיך להתעקש שאבו מאזן קיצוני ואם לא יושג שלום ". 
דחלאן הבהיר עוד כי עמדת ארגונו ,  פתח ,  כלפי המשא ומתן עם ישראל ברורה : " ראש הממשלה נתניהו יודע היטב מהי עמדתנו .  אנחנו חוזרים ואומרים :  לא יהיה משא ומתן עם ההתנחלויות ".  בהתייחסו למשבר בין ישראל לארה"ב אמר : " הנשיא אובמה הצליח לפתור את המשבר הכלכלי ולהעביר את רפורמת הבריאות .  אנו מקווים שיצליח גם לפתור את המשבר במזרח התיכון .  אנו מעודדים מהכיוון שאליו פונה הממשל האמריקאי בכוונתו לכפות פתרון מדיני ". 
רב סרן אלירז פרץ ,  סגן מפקד גדוד 12 בחטיבת גולני ,  בן 31 ,  וסמ"ר אילן סביאטקובסקי ,  בן 21 ,  חייל בגדוד נהרגו ביום שישי במהלך חילופי אש עם חמושים סמוך לכיסופים שבצפון רצועת עזה .  שני חיילים נוספים נפצעו ,  אחד באורח קשה והשני באורח קל ברגלו .
 
דחלאן : " חמאס עצר את אחד מהורגי החיילים "
 בשיחה עם עיתונאים ברמאללה אמר בכיר הפתח מוחמד דחלאן כי הגיע לידיו מידע על פיו עצר חמאס את אחד המעורבים בתקרית הירי בה נהרגו שני חיילים ישראלים ביום שישי

