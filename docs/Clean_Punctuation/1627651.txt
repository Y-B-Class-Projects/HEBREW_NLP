העשור הגדול של אסיה החל
אזור הסחר החופשי הגדול בעולם יצא לדרך בדרום מזרח אסיה ויסתכם בהיקף מסחר שנתי של 4.5 טריליון דולר .  כולל את סין ו-6 מדינות נוספות עם אוכלוסייה של 1.9 מיליארד בני אדם
הסכם סחר חופשי בין סין ושש מדינות נוספות בדרום מזרח אסיה נכנס היום  ( שישי )  לתוקף ,  ויצר בכך את אזור הסחר החופשי הגדול בעולם במונחי אוכלוסייה .  ההסכם שמקיף בנוסף לסין גם את שש החברות המייסדות בארגון דרום מזרח אסיה  ( ASEAN )  - אינדונזיה ,  סינגפור ,  מלזיה ,  הפיליפינים ,  תאילנד ובורנאו - כולל ביטול של 90% מהמכסים על יבוא בין מדינות אלו ,  וצפוי להגדיל את היקף המסחר בין המדינות .  האוכלוסייה הכוללת של המדינות השותפות להסכם מתקרב ל-1.9 מיליארד בני אדם .  היקף הסחר בכלכלות הנכללות בהסכם מגיע לכ-4.5 טריליון דולר בשנה .  
בעקבות ההסכם ,  ירד המכס הממוצע על יבוא מוצרים משש מדינות ASEAN לסין לרמה של 0.1% לעומת 9.8% עד כה ,  והמכס הממוצע על יבוא מוצרים מסין לשש המדינות ירד ל-0.6% ,  לעומת 12.8% עד כה .  היקף המסחר השנתי בין סין לשש מדינות הארגון שנכללות בהסכם שנכנס היום לתוקף נסק בשנת 2008 ל-192.5 מיליארד דולר ,  לעומת 39.5 מיליארד דולר בתחילת העשור .
 ארבע מדינות נוספות החברות בארגון דרום מזרח אסיה - וייטנאם ,  לאוס ,  קמבודיה ומיאנמר - צפויות להצטרף להסכם בתוך חמש שנים .  אזור הסחר החופשי עשוי להתרחב בהמשך עוד יותר ,  ולכלול גם את הודו ויפן ,  ואולי אף את אוסטרליה .  
במסגרת פסגת ASEAN שנערכה באוקטובר בתאילנד ,  הוחלט על ביצוע בדיקת היתכנות להקמת אזור סחר חופשי אסיאתי רחב מימדים ,  אשר יכלול בין השאר את סין ,  יפן ,  הודו ,  אוסטרליה ודרום קוריאה .  שתי בדיקות היתכנות יבוצעו במקביל ,  אמר באוקטובר ראש מחלקת ענייני דרום מזרח אסיה במשרד החוץ של תאילנד ,  ויטוואס סריויהוק .  אחת לאזור סחר חופשי אשר יקיף את מדינות ASEAN ביחד עם סין ,  יפן ודרום קוריאה ,  ושנייה אשר תכלול גם את הודו ,  אוסטרליה וניו זילנד .  
ההתאוששות מהירה של כלכלות אסיה מהמיתון העולמי ,  ביחס לכלכלות ארה"ב ומדינות מערביות אחרות ,  הגבירה את הקריאות להגברת השילוב של כלכלות אסיה .  ראש ממשלת יפן ,  יוקיו הטויאמה ,  אשר מקדם את הרעיון של קהילה של מדינות דרום מזרח אסיה ,  בדומה לקהילה האירופית ,  אמר בראיון עמו באוקטובר כי גוש כלכלי אסיאתי צריך לשאוף להוביל את הכלכלה העולמית .
 
העשור הגדול של אסיה החל
אזור הסחר החופשי הגדול בעולם יצא לדרך בדרום מזרח אסיה ויסתכם בהיקף מסחר שנתי של 4.5 טריליון דולר .  כולל את סין ו-6 מדינות נוספות עם אוכלוסייה של 1.9 מיליארד בני אדם

