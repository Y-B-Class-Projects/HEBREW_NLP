פרשת מניות בזק :  המשטרה קיבלה צו להאזנת סתר לצ'רנוי בהתבסס על תוכנית טלוויזיה רוסית
חתם על הצו :  סנ"צ חיים אפרגן שמונה למפקד היאחב"ל ;  זאבי העביר לצ'רנוי 74 מיליון דולר כחלק מהסדר הפשרה
סנ"צ חיים אפרגן קיבל ב-1999 מבית המשפט המחוזי בתל אביב צו להאזנת סתר במעמד צד אחד למיכאל צ'רנוי ,  בין היתר בזכות צו מעצר בגין רצח ברוסיה .  בהמשך התברר שהצו ברוסיה לא היה ולא נברא - כך עולה מחקירתו הראשית של צ'רנוי אתמול בתיק מניות בזק המתנהל בבית המשפט המחוזי בתל אביב.ראש המחלקה הכלכלית דאז ,  עו"ד שמעון דולן ,  אישר במכתב מ-2003 לצ'רנוי כי אכן לא היה צו כזה ברוסיה והבקשה להאזנת סתר התבססה על צפייה בתוכנית בטלוויזיה הרוסית .  אפרגן הוא כיום מפקד היאחב"ל והועלה לדרגת תת ניצב .  בתיק מואשמים גד זאבי ומיכאל צ'רנוי כי העלימו ב-1999 ממשרד התקשורת ומהבנקים את העובדה שצ'רנוי העניק הלוואה לזאבי לצורך רכישת מניות בזק .  החשש של זאבי היה שאם הגורמים היו יודעים על מעורבותו של צ'רנוי בעסקה ,  היא לא היתה מאושרת.חלק גדול מהחקירה הראשית הוקדש למעבר דקדקני על תמלילי האזנות הסתר לצ'רנוי .  אתמול הבהיר בא כוח צ'רנוי ,  עו"ד ירון קוסטליץ ממשרד וינרוט ,  כי צ'רנוי השיב תמיד לשאלות המשטרה ,  חוץ מאשר במקרים שבהם הנחה אותו עו"ד אמנון זכרוני ,  פרקליטו דאז ,  שלא להגיב בנוגע להצגת האזנות סתר בשל חשש זכרוני כי הן הושגו באופן בלתי חוקי.במהלך המשפט התברר כי צ'רנוי לא היה מודע לכך שמאזינים לו .  בדיעבד ,  חרף השגת הצו בדרכים בעייתיות ,  צ'רנוי לא טען לאי קבילות ,  אלא דווקא עשה שימוש נרחב בהקלטות כדרך להסביר שלא רצה לרמות איש בעסקת בזק .  צ'רנוי הגיש תלונה למבקר המדינה לפני כשנה ועד כה לא התקבלה החלטה.ממשרד המשפטים נמסר כי  " צווי ההאזנה הוצאו על סמך מידע מודיעיני רב ,  שקשר את מר צ'רנוי לעבירות שונות .  מדובר במיחזור של טענות שעלו עוד בשלב ההליכים לגילוי חומרי חקירה בתיק .  באי כוחו של צ'רנוי זנחו מזמן את הטענה לגבי חוקיות צווי האזנות הסתר וכיום הם עצמם מסתמכים על חומר ההאזנות ". צ'רנוי השיב כי  " ישראל קיבלה כל כך הרבה מודיעין עלי מכל העולם ,  כך שהתביעה יכולה לספר זאת .  אני עבדתי וממשיך לעבוד למרות הרדיפה שלי בכל העולם בשם מדינת ישראל ".  לדבריו , " עד 2001 לא היו בעיות עם אף בנק .  כל הבנקים בעולם רדפו אחריי .  בחשבונות שלי בישראל זרמו עשרות מיליוני דולרים .  היה לי אשראי של מאות מיליוני דולרים בבנקים בקפריסין ,  אוסטריה ,  שוויץ וארה"ב .  לאחר התפוצצות הפרשה ,  התחילו הבנקים להקשות עלי ".  אתמול הסתיימה החקירה הראשית של צ'רנוי וגולת הכותרת שלה היא הצעת מודריק בנובמבר 2009 ,  שצ'רנוי והמדינה יפגנו לגישור .  הצעה זו באה לאחר שהתברר דרך האזנת סתר כי צ'רנוי חשב להגיש תלונה במשטרה נגד זאבי על כך שרימה אותו בכך שזייף פרוטוקול בנוגע לזכויות חתימה ." אני לא העליתי על הדעת שאני מרמה מישהו ",  אמר צ'רנוי באותו דיון .  קוסטליץ הסכים מייד להצעת מודריק ואילו נציגת הפרקליטות ,  עו"ד מיכל סיבל-דראל ,  סירבה לכך .  זאבי מיוצג על ידי עורכי הדין נוית נגב וגיורא אדרת.בשבוע שעבר העביר זאבי לצ'רנוי כ-74 מיליון דולר במסגרת הסכם פשרה ביניהם .  צ'רנוי הלווה לזאבי 143 מיליון דולר לפני עשר שנים במסגרת עסקת בזק ולטענתו היה זאבי צריך להשיב לו את הקרן וכן 100 מיליון דולר.במסגרת הפשרה יקבל צ'רנוי  " רק "  ריבית של 25 מיליון דולר על הקרן .  בעבר החזיר זאבי לצ'רנוי כ-35 מיליון דולר .  להבטחת יתרת החוב בסך 59 מיליון דולר ,  שיעבד זאבי את מניות יפונאוטו ונכסים נוספים .
 
פרשת מניות בזק :  המשטרה קיבלה צו להאזנת סתר לצ'רנוי בהתבסס על תוכנית טלוויזיה רוסית
חתם על הצו :  סנ"צ חיים אפרגן שמונה למפקד היאחב"ל ;  זאבי העביר לצ'רנוי 74 מיליון דולר כחלק מהסדר הפשרה

