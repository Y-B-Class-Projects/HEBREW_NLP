גודס : " מי שיגיע לפה ,  יהיו לו חיים קשים "
 מאמן הפועל ירושלים כבר הסתכל קדימה אל ולנסיה ,  קאזאן וגלטסראיי ,  אותן יפגוש בשלב הבא .  קוקיה : " זה הישג מדהים "
 צילום ועריכת וידאו :  נועם אשל
לא לזאת פיללה הפועל ירושלים .  קבוצתו של גיא גודס ,  שהפסידה הערב  ( שלישי )  לאריס סלוניקי ,  סיימה את בית ג' ביורוקאפ במקום השני ,  ולפיכך סידרה לעצמה יריבות לא פשוטות כלל בסיבוב הבא .  ירושלים תפגוש בשלב הבתים הבא את ולנסיה הספרדית וקאזאן הרוסית ,  שסיימו את בתים ב' ו-ד' במקומות הראשונים ,  שתיהן עם מאזן מצוין של 1:5 .  הקבוצה הרביעית בבית תהיה גלאטסראיי הטורקית ,  שהשתחלה ברגע האחרון אחרי ניצחון הערב על טראמו ,  והתבוססה במקום השני של בית א' ,  עם מאזן 3:3 .
 מאמן ירושלים ,  גיא גודס אמר בסיום : " אני רוצה לברך את אריס על משחק ענק .  הם קלעו באחוזים מדהימים למשחק חוץ .  הם באו אחרי הפסד בית וקלעו 14 שלשות כשניסינו לסגור את בטס הקלעים קלעו ".  על שחקניו אמר גודס : " אני לא יכול להגיד שהשחקנים לא התאמצו .  היה קשה מאוד לשמור על בטס בתוך הצבע .  כשמקבלים כל כך הרבה שלשות באחוזים כאלה זה נגמר בדרך כלל 20 הפרש .  עשינו פאולים בסוף כדי לנסות להגיע להפרש ,  אבל הם לא עשו טעויות ". 
על היריבות שתפגוש הקבוצה בשלב הבא ,  אמר המאמן : " היריבות הן אותן יריבות ,  הפעם היעדים לא אטרקטיביים .  רצינו את הבית השני ,  אבל בואו נהיה כנים ,  שני הבתים הם בתים חזקים .  ולנסיה ,  קאזאן ,  בדלונה או ברלין הן קבוצות חזקות מאוד .  הטופ 16 הן 16 הקבוצות הגדולות ביול"ב ,  אבל אמרתי לחבר'ה שאנחנו לא צריכים להסתפק בברכות ,  ולנסות לעלות מהבית הזה .  זה יהיה הרבה יותר קשה ,  אנחנו לא נוותר .  מי שיגיע לפה יהיה לו חיים קשים .  אנחנו נראה שאנחנו קבוצה מספיק טובה כדי להיות שם ". 
אורי קוקיה ,  ששוב הציג משחק התקפי מוצלח ,  אמר : " הם פתחו את המשחק טוב מאוד מהרגע הראשון .  ניסינו לחזור למשחק ולשמור על המשחק צמוד ,  אבל כל פעם שהיה לנו מומנטום הם הדפו אותו .  הורדנו ל-4 ו-2 ,  אבל בשורה התחתונה הפסדנו .  אסור לשכוח שזה הישג מדהים שכבר עלינו מהמקום השני ".  
מאמן אריס ,  פוטיוס קציצריס היה מרוצה מאוד בסיום : " באנו הערב לנצח ,  לא רק כדי לסיים במקום הראשון בבית ,  אלא כדי לשחק טוב אחרי ההשפלה ביום שבת בליגה אצלנו בבית .  רציתי לראות אם הקבוצה שלי תהיה מוכנה להגיב מול יריבה קשה ועוד בירושלים ,  וזה היה נקודת המבט שלי היום ".  כשנשאל מה הוביל לניצחון ,  אמר היווני : " בכדורסל הכל בלב ובראש .  היו לנו קצת בעיות בפיק אנד רול ,  אבל היינו מאוד מפוקסים וזה נתן לנו את הניצחון .  כמו כן האחוז המדהים שלנו משלוש .  זה היה ניצחון חשוב מאוד ,  זה היה מבחן אופי בשבילנו ". 
ולנסיה מודרכת על ידי מיודענו נוון ספאחיה והיא נחשבת לאחת מהקבוצות החזקות במפעל .  המאמן ,  אקס מכבי תל אביב ,  נוהג לערוך רוטציה רחבה ובאירופה 11 שחקנים רשמו העונה בין 17 ל-27 דקות משחק .  נאנדו דה קולו הצרפתי וסרגיי ליסצ'וק האוקראיני מוליכים את הקלעים עם 12.8 ו-12.3 נקודות למשחק בהתאמה ערב המחזור האחרון ומתחת לסלים ניתן למצוא שמות כמאט נילסן הוותיק ,  ויקטור קלאבר וקוסטה פרוביץ' .  
כמו בכל עונה ,  גם בזו הנוכחית שמרה קאזאן על סגל עשיר וכשרוני ,  כשבין השמות הבולטים בקבוצה ניתן למצוא את מרקו פופוביץ'  ,  שעד הערב החזיק בממוצעים של 21.2 נקודות ו-5.2 אסיסטים למשחק באירופה ואת חברו לנבחרת קרואטיה ,  קרסימיר לונצ'אר ,  שהעמיד ממוצעים של 15.2 נקודות ו-7 ריבאונדים למשחק .  הליטאי הוותיק סאולויס שטומברגאס עדיין תורם 22 דקות לערב וטרל ליידי האמריקאי הוא חברו של פופוביץ' לקו האחורי .  הרכש הטרי של הקבוצה הוא מאצ'יי לאמפה ,  שהגיע אליה ממכבי תל אביב ויחזור לישראל מהר מכפי שצפה .
 גלטסראיי ,  שהבטיחה את ההשתתפות שלה בשלב השני רק ברגע האחרון ,  עם ניצחון על טראמו ,  פתחה טוב דווקא את הקמפיין הנוכחי עם ניצחון על מאריופול ,  אבל הפסד לטראמו ולאלבה ברלין סיבך אותה מאוד ,  ראדוסלב ראנצ'יק מנהיג את הטורקים ,  עם 21 נקודות בממוצע בחמשת משחקיו ביורוקאפ ,  והוא נעזר בדאריוס וושינגטון עם 20.2 נקודות ,  4 ריבאונדים ו-4 אסיסטים ובמייק ווילקינסון האמריקאי שמסייע עם 18.2 נקודות בממוצע ו-6.4 ריבאונדים למשחק .  שם נוסף שגודס יהיה חייב לשים אליו לב הוא זה של לא אחר מאשר סימאס יסאייטיס ,  אקס מכבי תל אביב ,  שרושם ביורוקאפ ממוצעים של 15.2 נקודות ,  רק ב-33 אחוזים מחוץ לקשת .
 
גודס : " מי שיגיע לפה ,  יהיו לו חיים קשים "
 מאמן הפועל ירושלים כבר הסתכל קדימה אל ולנסיה ,  קאזאן וגלטסראיי ,  אותן יפגוש בשלב הבא .  קוקיה : " זה הישג מדהים "
 
