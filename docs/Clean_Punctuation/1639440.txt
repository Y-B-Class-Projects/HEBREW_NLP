לאומי ממליץ על לאומי
היום מתקיים המכרז הפרטי בהנפקה של שטרי הון של הבנק בהיקף של 1.2 מיליארד שקל .  היועצים בבנק לאומי קיבלו היום את המלצות מערך הייעוץ והשקעות בענף מחקר שוק ההון ,  שהפעם המליץ לקנות שטרי הון של בנק לאומי
היום מתקיים המכרז הפרטי בהנפקה של שטרי הון של בנק לאומי ,  בהיקף של 1.2 מיליארד שקל .  במכרז יוצעו שני סוגי שטרי הון - סדרה 200 וסדרה 201 ,  כאשר המכרז יתקיים על הפער בין התשואה של שטר ההון לבין תשואת המק"מ .  המלצתה של עינת סקורניק ,  מנהלת מערך הייעוץ בהשקעות היא : " לנוכח רמות התשואה הגלומות בשטרי ההון המוצעים ובהשוואה לתשואה בה נסחרים שטרי ההון הנדחים מסדרה 301  ( 3.13% )  של החברה ,  שהינם בעלי תנאים דומים ,  ובהתחשב באפשרויות החברה לבצע פידיון מוקדם בעוד 11 שנים ,  ישנה כדאיות לגשת למכרז במרווח של 1.2% .
 למעשה ,  בהמלצה זו בלאומי משווים את התשואה של הנייר המונפק לסדרה 301 שנסחרת בשוק .  בפתח הסקירה מצויין כי בנק לאומי הינו בעל עניין בהנפקה ,  יש לידע את הלקוח בעת מתן הייעוץ .  מבנק לאומי נמסר בתגובה : " לטענה שיועצי הבנק דוחפים את ההנפקה ללקוחות אין ידיים ורגליים .  המכרז המוסדי הסתיים בהצלחה גדולה ובביקוש יתר .  לציבור מונפקים רק 10% בתשואה דומה לזו שנקבעה במכרז המוסדי ".  יצויין כי התשואה ברוטו במכרז המוסדי בסדרה 200 עומדת על 4.11% ברוטו .
 
לאומי ממליץ על לאומי
היום מתקיים המכרז הפרטי בהנפקה של שטרי הון של הבנק בהיקף של 1.2 מיליארד שקל .  היועצים בבנק לאומי קיבלו היום את המלצות מערך הייעוץ והשקעות בענף מחקר שוק ההון ,  שהפעם המליץ לקנות שטרי הון של בנק לאומי

