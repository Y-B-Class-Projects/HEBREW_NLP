מלון בוטיק  " המקום "  נפתח במושב נטועה בגליל בהשקעה של 10 מיליון שקל 
במלון 12 סוויטות עם בריכה פרטית הכוללת מערכת שמע תת מימית ;  צפי המחזור השנתי- 2.5 מיליון שקל
כ-10 מיליון שקלים הושקעו בהקמת מלון הבוטיק  " המקום "  במושב נטועה שבמרום הגליל .  המלון משתרע על שטח של כ- 21 דונם וכולל 12 סוויטות יוקרתיות המתאימות לחופשה זוגית ומשפחתית .  בנוסף ,  ייפתח במתחם המלון מרכז מסחרי עם קומת ספא וטיפולי יופי ,  מסעדה ,  חדר כושר וטרקלין עסקים בהשקעה נוספת של מיליון וחצי שקלים.הסוויטות בנויות מאבן ,  לכל סוויטה חניה פרטית ואבזור הכולל בריכה פרטית ומקורה לכל סוויטה מלווה במערכת חימום חסכונית באנרגיה ותאורת led.מערכת רמקולים בתוך הבריכה עצמה המאפשרת להאזין למוסיקה מתחת לפני המים ,  וחיבור למקרן סרטים מאפשר להתענג בבריכה ולצפות בסרט בו זמנית .  לדופן הבריכה צמוד ג'קוזי גדול .  בנוסף בסוויטה מערכת קולנוע ביתי ,  מערכת שמע ומטבח מעוצב ומאובזר הכולל בר משקאות ומכונת אספרסו .  לדברי רחל ועמוס כהן ,  חקלאים מנטועה ,  היזמים והבעלים של  " המקום ",  הקמת מלון הבוטיק היא התגשמות חלום מבחינתם . " צפי המחזור השנתי הראשון עומד על כ- 2.5 מיליון שקל ותוך שנה וחצי אנו מתכננים להרחיב את המתחם ל- 17 סוויטות ",  אמרו .
 
מלון בוטיק  " המקום "  נפתח במושב נטועה בגליל בהשקעה של 10 מיליון שקל 
במלון 12 סוויטות עם בריכה פרטית הכוללת מערכת שמע תת מימית ;  צפי המחזור השנתי- 2.5 מיליון שקל

