מנכ"ל HSBC הונג קונג מזהיר :  הגבלות נוספות על שוק הנדל"ן יפגעו בתושבי הונג קונג
בהונג קונג ננקטו מספר צעדים לצינון שוק הנדל"ן לאחר שמחירי הבתים זינקו ביותר מ-50% מאז תחילת 2009
הגבלות נוספות על שוק הנדל"ן בהונג קונג עשויים לפגוע בביקוש בקרב  " רוכשים אמיתיים ",  ולא רק בספקולנטים ,  הזהיר מנכ"ל hsbc הונג קונג .  ממשלת הונג קונג הגבירה בשנה האחרונה מספר פעמים את ההגבלות על שוק הנדל"ן ,  לאחר שמחירי הדיור זינקו ביותר מ-50% מאז תחילת 2009.ההגבלה האחרונה הוכרזה ב-19 בנובמבר ,  וכללה העלאת מס בולים על השקעות לטווח קצר בנדל"ן ,  והגדלת שיעור המקדמה עבור חלק מהמשכנתאות .  בעת פרסומה ,  אמר ראש עיריית הונג קונג ,  דונלד טסנג ,  כי הממשל מעוניין להגביל פעילות ספקולטיבית ,  וכי ההגבלות אינן צפויות להשפיע על הדרים בהונג קונג .  שבוע לאחר מכן ,  אמר טסנג כי הוא נכון לבצע צעדים נוספים אם יהיה בכך צורך.עם זאת ,  מנכ"ל hsbc בהונג קונג ,  מרק מקומב ,  מעריך כי צעדים נוספים עלולים לפגוע בשוק כולו . " צריך להיזהר כי כל הגבלות נוספות כבר בהחלט ישפיע על הקונה האמיתי ,  זה שרוצה לחיות בבית שהוא קונה ",  אמר בראיון לבלומברג . " חשוב שהונג קונג לא תשכח שבעלות על בית היא מנוע כלכלי חשוב ",  הוסיף.מקומב הוסיף כי הוא תומך בצעדים שננקטו עד כה .  לגבי המהלך האחרון ,  שכלל מס בולים בסך 15% על מי שמוכרים בית פחות מחצי שנה לאחר שרכשו אותו ,  אמר כי  " זה היה מהלך טוב ,  כי הוא ממתן את הסערה בשוק ".  hsbc הוא ספק המשכנתאות הגדול בהונג קונג ,  והיה אחראי ל-19% מכלל המשכנתאות בעיר ב-11 החודשים הראשונים של השנה ,  לפי סוכנות הנדל"ן סנטליין .
 
מנכ"ל HSBC הונג קונג מזהיר :  הגבלות נוספות על שוק הנדל"ן יפגעו בתושבי הונג קונג
בהונג קונג ננקטו מספר צעדים לצינון שוק הנדל"ן לאחר שמחירי הבתים זינקו ביותר מ-50% מאז תחילת 2009

