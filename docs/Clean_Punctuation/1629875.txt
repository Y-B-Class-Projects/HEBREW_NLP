פרסי גילדת הבמאים :  קמרון מול טרנטינו ורייטמן
ג'יימס קמרון מול אשתו לשעבר ,  קוונטין טרנטינו מול ג'ייסון רייטמן ולי דניאלס אולי יפתיע את כולם - הפרס שמנבא טוב מכולם את זוכה האוסקר יצא לדרך והקרב צמוד מתמיד
הוכרזו המועמדים לפרסי גילדת הבמאים של ארצות הברית ,  אחד הפרסים החשובים ביותר בעונת הפרסים ,  בעל אחוזי ניבוי גבוהים למדי לאוסקר .  המועמדים הם ג'יימס קמרון על  " אווטאר ",  קת'רין ביגלו ,  אשתו לשעבר של קמרון על  " The Hurt Locker "  חביב המבקרים ,  קוונטין טרנטינו על  " ממזרים חסרי כבוד ",  ג'ייסון רייטמן על  " למעלה באוויר "  ולי דניאלס על  " Precious ".  
הרשימה ששחרר איגוד הבמאים הערב  ( חמישי )  לא מפתיעה במיוחד ,  אולי ניתן להתרשם מהיעדרו של קלינט איסטווד  ( "אינוויקטוס ")  ,  אשר היה מועמד לפרס המקביל בגלובוס הזהב .  המועמדים בקטגוריות הנוספות בפרס ,  ביניהן הקטגוריה התיעודית  ( בה זכה ארי פולמן בשנה שעברה על  " ואלס עם באשיר ")  יפורסמו בהמשך .  
טקס פרסי איגוד הבמאים האמריקאי שייערך ב-30 בינואר בפעם ה-62 נחשב למנבא אוסקר ודאי בקטגורית  " הבמאי הטוב ביותר "  ואף לקטגורית  " הסרט הטוב ביותר ",  לסרט אותו ביים הבמאי הזוכה .  
ב-14 השנים האחרונות רק שלושה במאים  ( רון האוורד   " אפולו 13 ",  אנג לי   " נמר דרקון "  ורוב מארשל   " שיקגו ")  זכו בפרס איגוד הבמאים אך לא באוסקר ,  כשבסך כל שנות קיומו של הפרס רק 6 במאים זכו בפרס האיגוד אך לא בפרס האוסקר .  גם בשנה שעברה זכה דני בויל בפרס על עבודתו בסרט  " נער החידות ממומביי "
 
פרסי גילדת הבמאים :  קמרון מול טרנטינו ורייטמן
ג'יימס קמרון מול אשתו לשעבר ,  קוונטין טרנטינו מול ג'ייסון רייטמן ולי דניאלס אולי יפתיע את כולם - הפרס שמנבא טוב מכולם את זוכה האוסקר יצא לדרך והקרב צמוד מתמיד

