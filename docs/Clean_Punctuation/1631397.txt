מאנצ'יני : " רציתי את טבז באינטר "
 מאמן מנצ'סטר סיטי מאושר מכושרו של החלוץ שלו וגילה כי ניסה להביאו בעבר .  על אדבאיור : " ישחק רק כשירגיש מוכן "
 שרשרת ההצלחות של מנצ'סטר סיטי מאז מונה רוברטו מאנצ'יני לתפקיד המאמן נמשכה אמש  ( שני )  עם 1:4 ביתי על בלקבורן .  הסיטי עלו למקום הרביעי ,  המוביל למוקדמות ליגת האלופות ,  והאיטלקי מרוצה ושופע מחמאות לכל עבר ,  ובמיוחד לקרלוס טבז .  שחקן חודש דצמבר בפרמיירליג כבש שלושער ונראה שמח מתמיד .  אחרי המרורים שאכל מאלכס פרגוסון ,  החיבור עם המאמן האיטלקי החדש נראה מבטיח עד כה ומאנצ'יני ממשיך להחזיק במאזן מושלם מאז הגיע . 
" רציתי אותו באינטר לפני שלוש שנים ",  גילה המאמן . " אבל זה היה בלתי אפשרי כשהוא היה ביונייטד .  הוא שחקן נהדר .  כשהוא בסביבת הרחבה ,  הוא כובש .  אני סומך עליו שהוא ימשיך להבקיע ,  אבל רוצה לראות שערים גם משחקנים אחרים ".  מאנצ'יני מצא גם נקודה שלילית במשחק כשאמר : " ספגנו שער ואני לא אוהב את זה .  אנחנו צריכים להיות מרוכזים לאורך כל המשחק ולא לחלק מתנות ".  
הכושר הנפלא של טבז כנראה מרגיע את האיטלקי ששלח מסר לעברו של עמנואל אדבאיור .  בסיטי הודיעו לחלוץ כי הוא רשאי לקחת לעצמו כל זמן להתאושש מתקרית הירי בה נהרגו אנשי נבחרת טוגו . " נדבר איתו כשיחזור ואז נחליט .  רק כשהוא ירגיש מוכן לשחק ,  הוא ישחק .  כרגע ,  אנחנו מצטערים בשבילו .  הסיטואציה היא בלתי נתפסת ".  אדבאיור לא שיחק עדיין תחת מאנצ'יני .  הוא צפוי לחזור לאנגליה בימים הקרובים ,  אבל ככל הנראה לא ישחק נגד אברטון בשבת .
 
מאנצ'יני : " רציתי את טבז באינטר "
 מאמן מנצ'סטר סיטי מאושר מכושרו של החלוץ שלו וגילה כי ניסה להביאו בעבר .  על אדבאיור : " ישחק רק כשירגיש מוכן "
 
