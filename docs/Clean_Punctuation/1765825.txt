שמח בווילה
סוף סוף  " האח הגדול "  חזרה לחיינו .  אלאור ,  מעריץ מושבע ,  עזב הכול ונדבק למסך ,  כדי להכיר את החברים החדשים שלו
יש לי וידוי קטן .  אני מאוד אוהב את  " האח הגדול ".  ביקשתי לכתוב את הטור על העונה עוד מהחופש הגדול .  נגמרה ההמתנה הארוכה המעייפת הזאת ,  זה מתחיל .  אני כאן לכתוב טור ביקורת על העונה החדשה של האח הגדול ,  באנרגיות חיוביות ,  כמובן .
 הערב התחיל כשאסי וארז מוארים בפנסי כיס ,  ואז המצלמה התרחקה וחשפה את כל ההמון שהגיע לאירוע הפתיחה ,  שעל ראש כל אדם ואדם מונח פנס קטן . " כל אחד הוא אור קטן וכולנו אח גדול ,  איתן "  אמר ארז .  צודק ,  האח הגדול מגיע כמו אור למדינת ישראל ,  כמו משב רוח מרענן שיעזור לעכל ולהעביר את העצב שהשריפה הגדולה והטרגית הזו עשתה לעם שלם בלב .  גם אלו שאוהבים את התוכנית וגם אלו שלא ,  כולם יתעסקו בכמה התוכנית טובה או לחלופין ,  לא טובה .
 בגדול אירוע הפתיחה עבר בצורה מוצלחת .  אסי וארז היו מעולים כהרגלם ,  כשהם מוסיפים אווירת קלילות לתוכנית עם כל הרצינות של  " האח הגדול ".  הבית מושך  המעצבים עשו עבודה פשוט מעולה .  משימת התאומות בהחלט מוסיפה עניין שיגרום לצפות בתוכנית הבאה ,  ואף להתנחל לכמה וכמה שעות מול ערוץ 20 במהלך ארבעת הימים הבאים .
 אם נחזור שנה אחורה ,  רוב התגובות על הדיירים של העונה השנייה טענו שהם  " פריק שואו ",  אנשים מוזרים ,  חסרי מודעות עצמית שבאו למלא בית ביזארי עם אופי עוד יותר ביזארי .  השנה זהו לא  " פריק שואו ".  אלו דיירים שכל אחד ואחד הוא אישיות שנוכל להזדהות איתה במידה כזו או אחרת .  אז קופרמן ,  שאפו על הליהוק המוצלח .
 ואלה הדיירים שאיתם נבלה בשלושה וחצי חודשים הקרובים :
 את ריקנות הבית שברו רינת ושירן ,  תאומות זהות לחלוטין .  כמות ה"אוו מיי גאד "  ששמעתי בערב הזה גדולה מהכמות ששמעתי בכל חיי .  קריפי משהו .  להפתעתי ,  כן יש בהן משהו מסקרן .  הגימיק :  רינת ושירן יתחלפו במהלך ארבעת הימים הקרובים ומטרתן ומטרת השותפים למשימה  ( להלן יגאל,ליהיא וג'קי )  לשמור בסוד שמדובר בשתי בנות .  זה בטח יכניס עניין בשבוע הראשון .
 סיוון אברהמי היא אחד הליהוקים הכי מוצלחים העונה לדעתי .  גם יפה וגם אופה .  לפי הקדימון נראה שיש לה המון רבדים שכוללים נקודות קטנות ורגישות שאם ילחצו עליהן יצאו דברים שהצופים אוהבים .  
סיוון דרור הכריזה על כך שהיא חזרה בשאלה ועכשיו נמצאת בתקופת המרדות ופריצת הגבולות שלה .  זה מזכיר לי מאוד את שפרה האגדית .  יש כאן פוטנציאל לדיירת מאוד מעניינת עם הרבה קונפליקטים שיצמידו אותנו למסך .
 לליאם יש סיפור חזק ,  כריזמה ,  נקודות רגישות ,  יופי ,  והיא מעידה על עצמה שיש לה הרבה שכבות הגנה ,  מה שגורם לרצון גדול של הצופים שמישהו יצליח להוריד ממנה את השכבות הללו .  לפי דעתי היא תגיע רחוק פלוס פוטנציאל לזוגיות עם עתי ,  הדייר הבא .
 עתי הוא כולו סנוביזם שעובר דרך המסך .  הוא מחזיק מעצמו אבל אי אפשר להתעלם מהעובדה שיש לו כריזמה ,  ללא ספק .
  .
 רוח רעננה מגיעה אלינו הישר מארה"ב הגדולה ,  ליהיא .  זה ללא ספק ליהוק מרענן .  היא מסקרנת ומלאת הומור ,  מה שאף פעם לא מזיק .  אני חושש שעם ישראל לא יידע איך לאכול אותה ,  ראו לדוגמא את דלית מהעונה השנייה .
 ג'קי ,  רב מלצרים שרק האל יודע איך הוא מתפקד כאחראי על עוד אנשים ,  כבר נחשב בעיני הדיירים בתור  " השרת של הבית ",  שזו כבר נקודה לטובתו .  בנוסף ,  דווקא בגלל שהוא נראה כל כך ילדותי וחסר אחריות ,  הדיירים יתחברו אליו מהר .
 עכשיו פרידה .  אני לא בטוח אם היא מודעת לאיך שהיא הוצגה בקדימון שלה אבל אותי היא הצליחה להפחיד .  או שהיא תהיה מאוד משמעותית ותעשה בלגן או שהיא פשוט תודח מהר .  היא בשלנית לא קטנה ,  כך העידה על עצמה ,  ואני מניח שהיא תכנס לתפקיד אם הבית ,  ואיך אפשר להדיח את זו שמאכילה אותך ?  פותנה דוגמא טובה לכך .
 דנה נכנסה לבית על תקן הרעה ,  הביץ' ,  אך בל נשכח שיש לה שני ילדים בחוץ ,  חבר ועבודה לחוצה .  לפי דעתי יהיו לה כמה וכמה קונפליקטים עם הדיירים .
 יורם הגיע על תקן הדתי של הבית וטוב שכך .  בעונה הראשונה אשר הדתי  ( זוכרים ?  )  הוסיף המון ,  ואני חושב שזה ליהוק מוצלח .  למרות שעל פניו נדמה שהקונפליקטים והדרמות שהוא ייצר במהלך השהות בבית היא קטנה ,  אני מקווה שהוא עוד יפתיע .
  .
 יגאל :  חופר בצורה קיצונית .
 יואב :  נלקח מריאליטי אחר .
 עמיר :  ליהוק בינוני .
 נופר :  חיוך זה לא הכל בחיים .
 אלעד :  כלשונו ,  גימיק .
 לי עוז :  הסטלן ,  אולי יתגלה כהפתעה .
 
 .
 אבל כמו שאנחנו מכירים את האח הגדול ,  הכל יכול להשתנות ,  דיירים שהשאירו רושם לא טוב יכולים להתבלט ,  וכאלו שהשאירו טעם של עוד יכולים ליפול מהר מאוד .  
פייבוריטים :  סיון אברהמי וליאם רז .
 יהיה מעניין ,  אני בטוח .
 

שמח בווילה
סוף סוף  " האח הגדול "  חזרה לחיינו .  אלאור ,  מעריץ מושבע ,  עזב הכול ונדבק למסך ,  כדי להכיר את החברים החדשים שלו

