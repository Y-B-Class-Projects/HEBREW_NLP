שיר המעלות
בישראל היו אלה הפועל ר"ג ובית"ר ירושלים .  שגיב ברעם מצא לכם עוד 5 קבוצות שזכו באליפות הכי מרגשת ,  מיד אחרי שעלו ליגה
התרנגולים שיחקו כדורגל מעורר השראה כבר בעונת 1949/50 תחת הדרכתו של המאמן ארתור רואו ,  שעד היום נחשב למי שהמציא באותה עונה את הדאבל-פס ,  אבל ההופעות המרשימות שלהם התקיימו דווקא בליגת המשנה ,  אותה הם סיימו במקום הראשון .  בעונה הבאה כבר רצו אלף ראמזי ,  ביל ניקולסון וחבריהם לאליפות הראשונה בתולדות המועדון .  ראמזי ,  אגב ,  לא הסתפק בכך וכמאמן עשה פעולה זהה עם איפסוויץ' ,  אותה הדריך לעלייה בשנת 1960/1 ואליפות בעונה הבאה .  ב-1966 גם הפך למאמן הראשון והאחרון שמוליך את אנגליה לזכייה במונדיאל
ניקיון וסדר 9 :  קמפיין האלופות עבר ללא תקלות ,  המערכת שוב הוכיחה את עליונותה ואפילו מפרשת גולסה חמקה ללא רבב ;  מלאכה/רכש 8.5 :  למרות שלא נמצא יהלום ובינואר נרשמה נפילה ,  שני הזרים שהגיעו בקיץ ענו בול על הצרכים .  קידום צעירים 8 :  מה שהתחיל נהדר עם גדיר ,  הבינגו של מוקדמות האלופות ,  קצת נעצר .  המתח בסיום גרע דקות מטווטחאה וזגורי .  חינוך גופני 9 :  למרות עייפות אדירה ,  מדובר אולי בראשונה שתזכה באליפות אחרי העפלה לאלופות .  כלכלת בית 10 :  השפיות והאיזון הופכים מאופנה לדרך .  מעמד המורה 7 :  סיום העונה יצר פגיעות במעמד של אלישע לוי .  טעון שיפור :  לאירופה חייבים זרים טובים יותר
סיפורה של אותה פורסט הוא עוד פרק אדיר בסיפור חייו של בריאן קלאף האגדי ,  שהגיע ב-1975 אחרי ששנתיים לפני כן עוד הדריך את דרבי קאונטי השנואה .  פורסט עלתה לליגה הבכירה רק מהמקום השלישי בתום עונת 1976/7 ,  אבל 12 חודשים לאחר שחגגה עלייה ,  הפכה לקבוצה האחרונה בכדורגל האנגלי שזוכה באליפות כבר בעונה הראשונה אחרי ההעפלה .  הטריקי טריז זכו גם בגביע הליגה .  קלאף ,  ברנס ,  שילטון ו-וודקוק זכו בתארים אישיים משלהם ולמרות שזו הייתה האליפות הראשונה והאחרונה של המועדון ,  פורסט זכתה בשנתיים הבאות בגביע אירופה לאלופות
אחרי שבתחילת שנות ה-60 היא זכתה בשני גביעים ושתי אליפויות ,  הקבוצה מהנסיכות איבדה יציבות .  המאמן שהוליך אותה להצלחות הראשוניות שלה ,  לוסיאן לדוק ,  יצא לאחר מכן לסיבוב בסרבט ז'נבה ,  נבחרת אלג'יריה ,  מארסיי  ( גם אותה הוליך לאליפות )  ואחרות ,  אבל ב-1976 שב הביתה אחרי מינויו של ז'אן-לואי קמפורה ליו"ר .  האפקט היה מיידי .  כבר בעונתו הראשונה הוליך לדוק את הקבוצה לליגה הראשונה וכעבור שנה חגג איתה אליפות .  המאמן האגדי עוד הספיק לראות את מונאקו זוכה בארבע אליפויות נוספות בלעדיו ומת כחודש אחרי שהופיעה בגמר ליגת האלופות ב-2004
קייזרסלאוטרן הייתה אחת מהקבוצות הבולטות בגרמניה בתחילת שנות ה-90 ,  זכתה באליפות ובשני גביעים ,  אבל אחרי שהניפה ב-1996 ,  ירדה לבונדסליגה 2 .  בעונה הבאה הוציאו השדים האדומים את העצבים על ליגת המשנה ,  חזרו בסערה לליגה הבכירה ותחת אוטו רהאגל הפכו לקבוצה הראשונה והאחרונה שזכתה בבונדסליגה 1 מיד אחרי שעלתה אליה .  ההישג הענק הזה הוליד גם שמות גדולים כמיכאל באלאק ואולף מארשל ,  אבל מאז הספיקה הקבוצה לרדת שוב .  העונה ,  אם לא יקרה משהו בלתי צפוי ,  היא תעלה בחזרה לליגה של באיירן ושות' .  למישהו כדאי להתחיל לפחד ? 

שיר המעלות
בישראל היו אלה הפועל ר"ג ובית"ר ירושלים .  שגיב ברעם מצא לכם עוד 5 קבוצות שזכו באליפות הכי מרגשת ,  מיד אחרי שעלו ליגה

