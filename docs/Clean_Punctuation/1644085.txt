אתם קבעתם :  לא נעשה עוול לרב אלון
חשיפת הטענות הקשות שהועלו כלפי הרב מוטי אלון ,  גררה עמה תגובות יצריות של תיעוב מצד אחד ותמיכה גורפת מהצד השני .  רובכם סבורים :  הפורום שחשף את הפרשה הזהיר בזמן את הציבור
הסערה בקרב הציונות הדתית סביב הרב מוטי אלון מסרבת לגווע .  שלשום  ( שני )  פרסם פורום  " תקנה "  הודעה לפיה הגיעו אליו תלונות בדבר  " מעשים המנוגדים לערכי הקדושה והמוסר ". 
גולשי וואלה !  התבקשו להגיב לפרשה ולהחליט האם הם הזדעזעו מהפרסום על מעשיו של אחת מהדמויות המכובדות ביותר בקרב חובשי הכיפות הסרוגות או שמא התמלאו בכעס מול  " עלילת הדם ",  כפי שתיאר זאת הרב אלון בעצמו .  
מתוך כל הגולשים שהתייחסו לסוגייה ,  ציינו 78% כי הם מאמינים שהפורום הזהיר בזמן את הציבור ,  בעוד שמולם עמדו כ-22% המאמינים כי לרב אלון נעשה עוול .  
מאז חשיפת הפרשה מתחלקות התגובות לשניים :  אלה שתומכים בדיווח המקרים ואלו הקוראים לאותה חשיפה עלילת דם נגד הרב .
 חיה ,  גולשת מפוחדת ,  אינה מתקשה להאמין לפרשה : " זה נראה לא אמיתי.כל יום יש משהו חדש :  פדופילים ,  אנסים ,  רבנים מטרידים .  מה הדבר הבא ?  !  מפחיד לנשום פה ,  שבטעות לא יטרידו אותנו מינית ".  
מוטי ,  גולש נוסף ,  לא מקנא בקהילת הציונות הדתית . " זהו קונפליקט נורא ואני לא מקנא בהם .  מצד אחד אני מבין את המשבר שחשים תלמידיו של האייקון הזה ,  עם כל מה שהוא מסמל .  מצד שני ,  בבואם להגן על הרב הנערץ הם אינם בוררים במילים כלפי פורום  " תקנה "   גוף שאינו של בטלנים .  אי אפשר לכנות את יושבי הפורום בשמות גנאי ",  כתב .  
א.ש מרחובות אפילו ניסה להשוות בין הגלייתו של הרב אלון לשמועות על הגליית שחקן הכדורגל חיים רביבו בידי בורר של אחד מארגוני הפשע בישראל .
 את הדוגמה לעמידתם של גולשים מסוימים מאחורי הרב באופן מוחלט ניתן למצוא בדבריה של ספיר ,  שהחליטה לכתוב מכתב מלא רגש לרב אלון . " חשתי שמאשימים את אבא שלי ממש .  אתה עבורנו אבא .  בתחילה ,  כשראיתי את הכותרת בעיתון ,  נמלאתי זעם פנימי גדול .  לא יכולתי לשאת את הקזת דמך בצורה כה מבישה וקשה .  אך לאחר זמן קצר ,  התחלף הזעם ברחמים .  הם פשוט לא מכירים אותך ",  כתבה .
 גולשים נוספים שתמכו ברב והאשימו בעלילות דם נגד אלון זכרו את הפורים המתקרב ובא והזכירו את גיבור פורים ,  מרדכי הגיבור : " הזמן הוא של פורים והגיבור הוא מרדכי היהודי .  והתפילה שלי היא שיידעו כולם כי מרדכי הוא אשר המלך חפץ ביקרו ". 
עוד גולש שעומד באופן נחרץ מאחורי הרב הוא עופר ,  שטוען כי הרב אלון צריך להיות נשיא המדינה : " איש גדול ,  ערכי ומוסרי ראוי לכהונת הנשיאות או הנהגת המדינה .  אין הרבה אנשים כמוהו .  שקר ענק לאדם יקר ומאד אנושי ". 

אתם קבעתם :  לא נעשה עוול לרב אלון
חשיפת הטענות הקשות שהועלו כלפי הרב מוטי אלון ,  גררה עמה תגובות יצריות של תיעוב מצד אחד ותמיכה גורפת מהצד השני .  רובכם סבורים :  הפורום שחשף את הפרשה הזהיר בזמן את הציבור

