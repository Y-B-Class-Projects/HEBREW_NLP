אאוטלוק מתחבר לרשתות החברתיות
מיקרוסופט מציגה תוסף לאאוטלוק המאפשר אינטגרציה לרשת החברתית-עסקית LinkedIn .  תוספים לפייסבוק ו-My Space צפויים בקרוב
מזה מספר חודשים ידוע כי מיקרוסופט מתכננת לחבר את חבילת אופיס 2010 לכלי המדיה החברתית .  היום הודיעה החברה על השקת גרסת הבטא של ה- Social Networking Connector .  מדובר בתוסף המאפשר לאתרים חברתיים להשתלב בתוכנת הדואר אאוטלוק  ( מגירסה 2003 ומעלה )  .  הפלאג-אין החדש מוסיף לממשק האאוטלוק רכיב המציג פרטי התקשרות של אנשים איתם מנהל הגולש תכתובת דואר .  לחיצה על אי-מייל שהתקבל תציג לא רק את כתובת הדואר של השולח ,  אלא גם את פרטיו ועדכוניו מהרשתות החברתיות .  
השלב הראשון בחיבור מתקיים עם הרשת החברתית-עסקית LinkedIn . " לאחר התקנת LinkedIn Outlook Connector ,  יתחיל האאוטלוק שלך להציג מידע מהרשת על אנשים מרשימת אנשי הקשר שלך ",  מסביר אליוט שמוקלר בפוסט בבלוג הרשמי של LinkedIn . " לאחר מכן תוכל לראות תמונות פרופיל מהרשת ואת הפעילויות שעושים בה אנשי הקשר ".  לדברי שמוקלר ,  שיתוף הפעולה יאפשר למשתמשים להחזיק בפרטי ההתקשרות המעודכנים של החברים ,  לעקוב אחר פעולותיהם ולהרחיב את מעגל החברים שהם מחזיקים ב-LinkedIn .
 מיקרוסופט עובדת גם על תוספים דומים לפייסבוק ול-My Space ,  אך אלו לא יהיו זמינים עד צאת אופיס 2010 בחודש יוני הקרוב .  החברה מצהירה כי בין השאר יציג המוצר את פעילות החברים בזמן אמת ויאפשר הצגת היסטוריית התקשרויות .  את מי שדואג מפיאסקו פרטיות נוסח גוגל באזז מרגיעה מיקרוסופט בהבטחה שניתן יהיה לבצע קוסטומיזציה לפעילותו של ה- Social Networking Connector .
 
אאוטלוק מתחבר לרשתות החברתיות
מיקרוסופט מציגה תוסף לאאוטלוק המאפשר אינטגרציה לרשת החברתית-עסקית LinkedIn .  תוספים לפייסבוק ו-My Space צפויים בקרוב

