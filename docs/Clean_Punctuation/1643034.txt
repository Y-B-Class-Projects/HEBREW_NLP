התאחדות התעשיינים תומכת בטבע : " מתנגדים לחוק התרופות החדש שיפגע בחברות הגנריות "
 בהתאחדות טוענים כי תעשיית התרופות הישראלית נאלצת לשלם את מחיר הכניסה לארגון המדינות המפותחות 
" אחרי שנים שבהן הדפה מדינת ישראל בנחישות את הלחצים הרבים מצד חברות התרופות האמריקאיות בעניין זכויות הקניין הרוחני בישראל ,  אנחנו מצויים רגע לפני הכניעה ללחצים הבלתי פוסקים הללו ".  כך אמר היום  ( אתמול לפרינט )  ניר קנטור ,  מנהל איגוד הכימיה ,  הפרמצבטיקה ואיכות הסביבה בהתאחדות התעשיינים .  לדבריו , " תעשיית התרופות הישראלית נאלצת לשלם את מחיר הכניסה לארגון המדינות המפותחות  ( oecd )  ".  קנטור התייחס לוויתור שממשלת ישראל הציעה לאמריקאים בנושא החוק ,  כדי לקדם את צירופה ל-oecd ובד בבד ,  להוציא אותה מהרשימה האמריקאית המחמירה של המדינות המפירות זכויות יוצרים ולהעבירה לרשימת המעקב הפחות מחמירה .  מדובר בעיקר בסעיף שיקשה את האפשרות לקיצור פטנט של חברה אתית  ( יצרנית תרופות מקור )  .  עיקר הנפגעות יהיו החברות הגנריות  ( יצרניות תרופות חיקוי )  ו בראשן .  לטבע מעמד דומיננטי בתעשיית התרופות הישראלית ובהתאחדות התעשיינים . " כבר שנים מפעילות חברות התרופות הבינלאומיות לחצים כבדים על משרד הסחר האמריקאי ,  ולאחרונה על ארגון מדינות ה-oecd ,  כדי שמדינת ישראל תחמיר בחוקי הקניין הרוחני ",  אמר קנטור . " הלחץ הגיע לכדי תביעה חד משמעית :  שינוי חוקי הקניין הרוחני - תמורת כרטיס הכניסה לארגון מדינות ה- oecd .  זה מקומם ,  משום שבפועל ,  כלל אין למדינות החברות בארגון כללים מוגדרים ומסודרים בנושא ,  ומעולם לא הופעל לחץ דומה על מדינה כלשהי .  לכל אחת מהמדינות החברות בארגון חוקים שונים בתחום הקניין הרוחני .  למעשה ,  רמת ההגנה על קניין רוחני בישראל חזקה מזו הקיימת במספר חברות oecd .  בנוסף ,  ישראל ממלאת אחר כל האמנות וההסכמים הבינלאומיים בתחום הקניין הרוחני ואינה מפירה זכויות קניין רוחני כלשהן על פי המשפט הבינלאומי ".  קנטור הוסיף ,  כי המחיר אותו נדרשת לשלם התעשייה יתבטא בעיקר בפגיעה ביכולתה לייצר תרופות גנריות בישראל למטרות ייצוא לשוקי אירופה .  בנסיבות מסוימות ,  ניתן יהיה לשווק במדינות אירופה תרופות גנריות מכל תוצרת ,  מלבד תוצרת ישראל . " במצב כזה תיאלץ התעשייה להוציא קווי ייצור מישראל ,  תוך צמצום מקומות עבודה ,  ופגיעה בהכנסות המדינה ממיסים וממט"ח ",  הוסיף .  לדבריו ,  בנוסף תיגרם פגיעה בשירותי הבריאות של אזרחי ישראל ,  שבעקבות ההחלטה ייאלצו לשלם מחיר גבוה יותר על תרופות ,  בשלב בו אזרחי אירופה יהנו ממחיר יותר נמוך .  תרופות גנריות זולות מתרופות אתיות ,  כיוון שיצורן מבוסס על ההצלחה של תרופות המקור .  בהתאחדות התעשיינים ציינו ,  כי ההשקה המוגברת של תרופות גנריות בשנים האחרונות ,  הביאה לחסכון של כ- 2 מיליארד שקלים לשנה בהוצאה הציבורית על תרופות.לתרופות הגנריות השפעה גם על סל הבריאות . " בעולם בו המשבר הכלכלי פוגע בעיקר בשכבות החלשות ישנה חשיבות מכרעת לנגישות לתרופות גנריות עבור אוכלוסיות רבות .  כניסת הגנריקה מובילה בשנים האחרונות לירידה ממוצעת של כ- 80% במחירי התרופות ",  ציין קנטור .
 
התאחדות התעשיינים תומכת בטבע : " מתנגדים לחוק התרופות החדש שיפגע בחברות הגנריות "
 בהתאחדות טוענים כי תעשיית התרופות הישראלית נאלצת לשלם את מחיר הכניסה לארגון המדינות המפותחות

