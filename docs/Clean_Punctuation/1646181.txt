ברודט :  להגביל צמיחת תאגיד שמכירותיו בישראל גבוהות מ-5% מהתוצר העסקי 
אבי בן בסט ,  לשעבר מנכ"ל האוצר ,  מציע להוביל ועדה להגבלת הריכוזיות ברמה כלל-משקית : " תאגידים גדולים פוגעים בתחרות במשק במגוון של אמצעים - ויש להגבילם "
  >  >   " צריך להקים ועדה לבחינת הריכוזיות במשק שיוצרים התאגידים הגדולים ,  ולא במקרה אני מודאג מהריכוזיות במשק ",  כך אמר השבוע אבי בן בסט ,  פרופ' לכלכלה ולשעבר מנכ"ל משרד האוצר ,  שהיה חבר בוועדה בראשות דוד ברודט שהמליצה ב-1996 לצמצם אחזקות בנקים בתאגידים ריאליים . " כבר בוועדת ברודט המלצנו על כך ,  אבל הממשלה לא הרימה את הכפפה .  אם היו ממנים אותי עכשיו לסיבוב שני ,  הייתי עושה את זה בשמחה .  צריך לנתח את השוק ,  לתת סל פתרונות ולהבטיח שהמשק ירוויח מהנטו של הפתרון ",  הוסיף .  לפני כשלוש שנים ,  שלא במתכוון ,  הצית יו"ר אי.די.בי נוחי דנקנר את החשש מהשתלטות תאגיד גדול על חלקים ניכרים במשק ,  תוך ניצול לרעה של כוחו .  דנקנר ניסה אז להצטרף לגרעין השליטה בבנק הפועלים ,  ונראה היה שאין מי שימנע זאת ממנו .  אלא שלאחר סדרת דיונים הודיעה הממונה על ההגבלים העסקיים ,  רונית קן ,  כי לא תתיר לתאגיד ריאלי לרכוש בנק ,  והמהלך גווע .  ואולם בן בסט לא נרגע .  השבוע נזכר איך בינואר 2007 כתב עם ישי יפה ,  בכיר בבית הספר למינהל עסקים באוניברסיטה העברית ,  כי  " ניסיונו של דנקנר לרכוש חלק מהשליטה בבנק הפועלים הסתיים בקול דממה דקה .  אולם ,  אסור לנו לשגות באשליות שהנושא ירד מסדר היום הציבורי .  גם אם דנקנר ינטוש את כוונתו המקורית ,  הבעיה עלולה לצוף מחדש על ידי בעלי הון אחרים במשק ".  בן בסט ויפה הוסיפו כי  " קונגלומרטים גדולים פוגעים בתחרות במשק בקשת של אמצעים .  עוצמתם הכלכלית מאפשרת להם לדחוק מתחרים קטנים מהשוק על ידי הורדה משמעותית של המחירים לפרק זמן קצר ,  שדי בו כדי למוטט את החברה הקטנה ".  לגישתו של בן בסט ,  בתאגידים הבנויים בשיטת הפירמידה  ( כדוגמת אי.די.בי או החברה לישראל ,  א.ק .)  ,  נוצר מצב שבו בהון מועט יחסית נרכשת שליטה גדולה מאוד בחלק משמעותי מהמשק .  מאחר שחלקו של השליט ברווח קטן יותר מאשר חלקו בשליטה ,  נוצר תמריץ לעסקות עם בעלי עניין הפוגעות במיעוט ,  לדוגמה ,  קניית תשומות על ידי חברות הסמוכות לראש הפירמידה מחברות שבתחתית הפירמידה במחירים זולים .  כך מועברים רווחים מחברות שהשולט מחזיק בהן מעט מניות לחברות שחלקו במניותיהן גדול יותר .  יתר על כן ,  לדברי בן בסט ,  חברות גדולות בבעלות משפחתית אף מאטות את קצב הצמיחה של המשק ,  מאחר שבעליהן מעדיפים לקדם קרובי משפחה לעמדות ניהול במקום את המועמדים המוכשרים ביותר ,  במטרה להבטיח את שליטתם .  גם מנגנון ההורשה פוגע בקצב הצמיחה ,  היות שהדור השני אינו בהכרח מוכשר כמו הדור היוזם ,  ומחקרים הראו כי ככל שמשקל היורשים בבעלות על חברות במשק גדול יותר ,  קצב הצמיחה שלו אטי יותר . " מחקר שעשיתי ושהושלם ערב נפילת ליהמן ברדרס  ( ספטמבר 2008 )  קבע כי שני גורמים עיקריים מביאים ליישום רפורמות :  כוחם של האינטרסנטים שרוצים למנוע את הרפורמה ,  ולכידותם ונחישותם של הפקידים הממשלתיים להעביר את הרפורמה .  רוב הרפורמות נפלו בשל היעדר קונצנזוס במערכת הפוליטית .  זה הקל על אינטרסנטים להפיל אותן ",  מספר בן בסט . " נעשו במשק כמה רפורמות ענקיות בתחום הפיננסי ,  אולם רק כשהיה לגביהן קונצנזוס .  ועדת בכר הצליחה רק בניסיון השישי להשיג את התוצאה .  הרפורמה במיסוי עברה בניסיון החמישי .  עוברות 11 שנים מהוועדה הציבורית הראשונה לרפורמה ספציפית ועד שהיא מתבצעת . " על פי המחקר ,  בממוצע כל רפורמה צריכה לעבור שלושה ניסיונות לפני שתצא לפועל ,  בגלל לחצי אינטרסנטים .  כשיש הסכמה בין כלל הממונים בדרג המקצועי על הפתרון ,  זה הרגע שבו ,  ברוב המקרים ,  כוחם של האינטרסנטים מפסיק להפריע .  הם ממשיכים לנסות אבל לא מצליחים לטרפד את הפתרון ".  לגבי הפתרון הדרוש עתה לבעיית הריכוזיות במשק סבור בן בסט ,  שלא ניתן למצוא אותו בספרות מקצועית קלאסית ,  ושיש לתפור אותו למידת המשק הישראלי . " המלצה שרלוונטית מאז 1996 היא להקים ועדה בנושא ,  שתגבש פתרון יסודי .  צריכים לראות איך מצמצמים את הריכוזיות בלי לגרום נזקים גדולים ומבלי ליצור בעיה אחרת .  לדוגמה ,  אם לא נאשר לתאגיד להמשיך לצמוח במשק ,  ברור שהוא יצמח בחו"ל וייצר שם תעסוקה .  לכן ,  הפתרון אינו פשוט והוא צריך להתבסס על נתונים כמותיים פרטניים . " אנחנו יודעים ,  לדוגמה ,  שבשוק התקשורת יש ניסיון של טייקונים להשפיע על הרגולציה .  אבל ,  בין החשש הכללי והאינדיקציות העקיפות ובין פעולה מעשית נדרשות הוכחות יותר חדות .  הוועדה תצטרך להראות מחקרים שיעידו על נזקים והשלכות שליליות של התופעות .  לדוגמה ,  באמצעות השוואה עם משקים אחרים ועבודה שתקבע את כוח השוק של חברות הסלולר ".   " לא חייבים ועדה"גם ברודט מסכים שיש בעיית ריכוזיות במשק ,  הנובעת מגודלם של תאגידים מעטים . " בעיית הריכוזיות של תאגידים נותרה רלוונטית לא פחות מאשר ב-1996 ",  הוא אומר . " לא הייתי רואה בעיה במצב שבו יש במשק עשרה תאגידים המחזיקים 10% מכל תחום ,  כדוגמת תקשורת ,  אנרגיה ,  בנקאות או חקלאות ,  אבל זה לא המצב בישראל ",  הוא מוסיף .  לדבריו , " הממשלה לא צריכה לפחד מהקמת ועדה לבחינת שאלת הריכוזיות ותנאי הרגולציה של הריכוזיות .  הוועדה תצטרך לעשות מיפוי של העובדות ,  וגם אם יימצא שהריכוזיות קטנה ,  היא תצטרך להתייחס למצבים עתידיים ולומר מה יקרה אם קונגלומרט אחד ישלוט על חלק גדול במשק ,  ברמה שיכולה להיווצר סינרגיה שתיתן לו כוח מונופוליסטי חריג .  מדובר במצב שהוא אינו מונופול בכל תחום ענפי ,  אבל הנוכחות החזקה שלו בכל התחומים עלולה להביא נזק למשק ,  הנובע ,  לדוגמה ,  מניגודי עניינים . " בדיוני ועדת ברודט הערכנו שתאגיד לא צריך לעבור רף של 5% מהפעילות העסקית במשק ,  מהתמ"ג העסקי .  אם כיום התמ"ג הוא סביב 600 מיליארד שקל ,  מדובר בתוצר של 30 מיליארד שקל .  גם את המספר של 5% צריך לאוורר ,  כי עברו מאז 15 שנה .  נראה לי ,  שגם מכירות מקומיות של 5% יכולות להיות רף להגבלה .  פירוש הדבר הוא השפעה של 3%-4% בתוצר העסקי ",  מוסיף ברודט .  הסכנות העיקריות של התאגידים הגדולים הן ייקור מחירים לצרכנים וייקור תשומות ליצרנים אחרים ,  מהלך שפוגע ברווחיות שלהם וביצוא ,  וכך בכלל המשק ,  אומר ברודט .  מעבר לכך ,  יש להם השפעה פוליטית . " יש להם כוח שמשפיע על ראשי ערים ושרים וממשלות במניעת רפורמות תחרותיות .  אם מתוכננת רפורמה שעלולה לפגוע בהם ,  הם יפעילו את כוחם נגד הרגולטור ,  או את כוחם הכלכלי .  בתחום הסלולרי ,  לדוגמה ,  הממשלה לא יוצרת תחרות ,  כי בין השאר היא נתקלת בכוחות של התאגידים שמקשים עליה ",  הוא מוסיף . " אני בעד טיפול בנושא .  ועדה היא רק האמצעי ,  הטיפול יכול להיות גם בדרך אחרת ". 

ברודט :  להגביל צמיחת תאגיד שמכירותיו בישראל גבוהות מ-5% מהתוצר העסקי 
אבי בן בסט ,  לשעבר מנכ"ל האוצר ,  מציע להוביל ועדה להגבלת הריכוזיות ברמה כלל-משקית : " תאגידים גדולים פוגעים בתחרות במשק במגוון של אמצעים - ויש להגבילם "
 
