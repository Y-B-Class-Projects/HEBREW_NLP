גודס : " מדי פעם אנחנו צריכים לקבל סטירה כזאת "
 מאמן הפועל ירושלים זעם על יכולת קבוצתו בהפסד הדרמטי לחולון : " אי אפשר לבוא עם עודף ביטחון כזה ".  יאור : " ניצחון גדול "
 צילום ועריכת וידאו :  יותם רונן
איזה יופי של דרמה קיבלנו הערב  ( שבת )  במלחה בפתיחת המחזור ה-14 .  הפועל חולון הובילה על הפועל ירושלים ברוב שלבי המשחק ,  ושלוש דקות לסיום עמדה על יתרון 68:79 ,  אלא שהחבורה של גיא גודס לא ויתרה ,  ביצעה מהפך מדהים ,  ועלתה ל-80:81 ,  16 שניות לסיום .  אלא שאז התעורר יריב יצקן ,  קשישא ,  ועם שלשה גדולה מהפינה קבע 81:83 ענק לחולון ,  שהופיעה הערב ללא כוכבה ,  דווין מיטשל ,  ומאמנה ,  מיקי דורסמן ,  ובכל זאת יצאה מאושרת ממלחה .
" ברגע שנתנו לחולון ביטחון אז הלחץ עובר לקבוצה הפייבוריטית ",  הודה מאמן ירושלים ,  גיא גודס בסיום . " מדי פעם אנחנו צריכים לקבל סטירה כזאת ,  לצערי זה הפסד ביתי ,  וחבל ללכת אחורה .  זה משחק הפוך מהמשחק בגליל ,  שם עשינו כל מה שביצענו .  היום כל מסירה הייתה באיחור ,  נתקענו גם בהתקפה וגם בהגנה .  חולון שיחקו בלי לחץ ,  ניצחו את המשחק ,  הגיע להם ".  
" אנחנו נכנסים לתקופה של היורוקאפ ,  כל משחק הוא משמעותי ",  המשיך גודס . " אנחנו צריכים להיות במיטבנו ,  והיום היינו אולי 20 אחוז מהיכולת שלנו .  שיחקנו מול קבוצה שנלחמת על החיים שלה ,  אי אפשר כל הזמן להתעורר ב-2 הדקות האחרונות ולנסות לגנוב משחקים .  אמרתי לשחקנים שאי אפשר לבוא עם עודף ביטחון כזה ,  אנחנו לא מעל הליגה בהרבה ,  אבל אסור לקחת את הקרדיט מחולון .  הם נלחמו ועשו את הדברים הנכונים .  אם היינו מנצחים היינו גונבים עוד משחק ,  הגיע להם לנצח ". 
פו ג'טר הוסיף : " לא התחלנו את המשחק טוב .  היה להם יתרון אדיר ,  וכל קבוצה שתשחק נגדנו תרצה לנצח אותנו .  אנחנו צריכים לשחק בכל רבע כאילו זה על החיים שלנו .  נלחמנו ,  אבל הם קלעו את הסל החשוב .  המשחק הזה נגמר ,  עכשיו אנחנו עם הראש שלנו באירופה .  אני שונא להפסיד ,  אבל נתאחד ונהיה מוכנים לקראת יום שלישי ". 
מנגד ,  אבנר יאור ,  שניהל את המשחק במקום מיקי דורסמן החולה ,  היה פשוט מאושר בסיום . " הניצחון הוא ניצחון גדול ,  שיחקנו ממושמע ,  היה משחק טקטי ,  אני שמח שהיה לנו את האופי .  אני מקווה מאוד שדווין מיטשל יחזור מהר ויעזור לנו כי הוא שחקן משמעותי ".  יאור דיבר על איבוד היתרון הגדול לקראת הסיום ,  ואמר : " לפעמים באווירה כזאת יש תחושה שאוטוטו זה נגמר ,  והשלשות של נעימי זה דברים שירושלים יכולים לעשות .  הייתה ירידת מתח לא טובה במיוחד ברגעים כאלה ". 
אלא שבסיום ,  כאמור ,  חולון חגגה ,  והשלשה המדהימה של יצקן בצירוף ההחטאה של נעימי בשניה האחרונה הזכירה לאבנר יאור נשכחות . " לפני שלוש שנים ,  כשאימנתי ברמת גן ,  היה לי משחק כזה נגד גבעת שמואל ,  ובשניה האחרונה נעימי קלע סל בשלשה עם נפילה .  זה היה כמו שידור חוזר רק שהפעם הוא החטיא .  אני רוצה לאחל החלמה מהירה למיקי ,  אם הצלחנו לתת לו שמחה מהניצחון זה יותר טוב מהאנטיביוטיקה ". 
ליאור ליפשיץ הוסיף : " אני ממש שמח על הניצחון ,  היינו צריכים לנצח משחק קשה כזה ,  ולהראות לעצמנו שאנחנו יכולים לנצח משחקים צמודים .  עשינו את זה ואני מקווה שנצא לדרך חדשה של ניצחונות .  אולי רצינו קצת יותר לשמח את מיקי ,  דיברנו על זה שהוא יושב בבית ורואה אותנו ושאנחנו צריכים להעלות לו חיוך על הפנים ".  הרכז אף פרגן לחברו ,  יריב יצקן ,  ואמר :"  המהלך של יצקן היה מתוכנן .  תיכננו הוצאה וחדירה ,  ויצקן שחקן ענק שעשה הרבה דברים בקריירה שלו ,  ראו על הפנים שלו שהוא קר רוח .  מגיע לו כל הכבוד שהוא מחכה להזדמנות שלו .  אני שמח שדווקא הוא קלע את הסל הזה ". 

גודס : " מדי פעם אנחנו צריכים לקבל סטירה כזאת "
 מאמן הפועל ירושלים זעם על יכולת קבוצתו בהפסד הדרמטי לחולון : " אי אפשר לבוא עם עודף ביטחון כזה ".  יאור : " ניצחון גדול "
 
