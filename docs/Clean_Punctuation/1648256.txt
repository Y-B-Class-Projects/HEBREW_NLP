הוקי קרח :  קנדה ניצחה את ארה"ב בגמר
ארה"ב נאבקה וגררה את המשחק להארכה ,  אבל שער זהב של סידני קרוסבי קבע 2:3 לקנדה ,  והעניק לה את מדליית הזהב
אולימפיאדת החורף הנוכחית בונקובר היתה איכותית ומרתקת ,  והלילה  ( בין ראשון לשני )  היא הגיעה לשיא ,  כשנבחרת קנדה ,  המארחת ,  פגשה את היריבה המרה שלה ,  ארצות הברית בגמר ההוקי קרח .  מיליונים נצמדו אל המסכים כדי לצפות בהתמודדות בין שתי המעצמות ,  ובסיום חגגה קנדה פעם נוספת ,  כפי שהיא חגגה לא מעט בשבועות האחרונים ,  לא לפני שהיא מגיעה להארכה ,  בדרך לניצחון 2:3 ,  ומדליית זהב נוספת לאוסף .  
האמריקאים הגיעו לגמר אחרי שהרשימו מאוד כשדרסו בחצי את פינלנד  ( 1:6 )  ,  בעוד הקנדים דווקא התקשו מול סלובקיה .  אלא שהגמר עצמו היה סיפור אחר .  קנדה פתחה מהר מאוד ,  ועלתה פעמיים על הלוח ,  משערים של קורי פרי וג'ונתן טואוז .  ארצות הברית נראתה מעט בהלם ,  אבל חזרה למשחק עם שער של ריאן קסלר .  האמריקאים ניסו במהלך כל הרבע השלישי להשוות ,  אבל הקנדים התגוננו היטב .  24 שניות לסיום הצליח הבליץ האמריקאי להניב פירות ,  כשזאק פאריזה דוחק מקרוב את השיוויון ,  ושתי הנבחרות הלכו להארכה .  
שתי הנבחרות ניסו בכל הכוח למצוא את שער הזהב שיעניק להם את הזכייה בטורניר ,  אבל 8 דקות מפתיחת ההארכה היתה ידה של המארחת על העליונה :  סידני קרוסבי מצא את הרשת האמריקאית ,  ושלח את כל הנבחרת שלו אל הקרח לחגוג את הזכייה המתוקה במדליית הזהב .
 
הוקי קרח :  קנדה ניצחה את ארה"ב בגמר
ארה"ב נאבקה וגררה את המשחק להארכה ,  אבל שער זהב של סידני קרוסבי קבע 2:3 לקנדה ,  והעניק לה את מדליית הזהב

