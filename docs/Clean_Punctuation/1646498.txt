האב כלא את בתו - ונשלח לשנת מאסר בלבד
תושב איכסאל שטען כי בתו פגעה בכבוד המשפחה ,  החליט לכלוא אותה ולהכות אותה בסיוע בנו .  ביהמ"ש ראה את המקרה בחומרה ,  אך גזר על האב שנת מאסר בלבד
שופט בית המשפט המחוזי בנצרת ,  תאופיק כתילי ,  גזר היום  ( שלישי )  שנת מאסר אחת על תושב כפר איכסאל בן ה-64 ,  שתקף וכלא את בתו בת ה-40 ,  שלטענת ההגנה פגעה בכבוד המשפחה .  על בנו שהשתתף בתקיפה נגזר עונש של תשעה חודשי מאסר .  
הבת התגרשה מבעלה לפני כשבע שנים ,  ומאז היא מתגוררת עם אביה ואחיה ,  שמנעו ממנה לצאת אל מחוץ לבית ללא ליווי .  ביולי האחרון ,  בעוד שהאב השתתף בחתונה מחוץ לכפר ,  יצאה הבת החוצה לכמה שעות ללא ליווי .  כששב האב לביתו ,  סיפר לו בנו על כך ,  והשניים נכנסו לחדרה כדי לתחקר אותה .  
משלא התרצו מהסבריה ,  החלו השניים להכותה בפניה באמצעות אגרופיהם וגרמו לה דימום באפה ובפיה .  בהמשך אחיה היכה אותה בחוזקה בזרועה במוט עץ .  האב הורה לבת לנקות את סימני הדם מהרצפה ,  ובמהלך הלילה כלא אותה בחדרה ,  כשהוא יושב לצידה ומחזיק ברובה ציד .  למחרת סגר את החלונות בברגים ,  ורק בשעות הצהריים הצליחה הבת להתקשר למכר שלה ,  שהזעיק את המשטרה . 
" כתב האישום מתאר מסכת עובדתית קשה ואכזרית שנקטו הנאשמים נגד בתם המתלוננת על רקע חילול כבוד המשפחה ",  כתב השופט כתילי בגזר הדין .  הוא הוסיף שגם אם סברו השניים שהבת לא התנהגה באופן שהולם את הנורמות המקובלות בחברה אליה הם משתייכים ,  עליהם להימנע מנקיטת אלימות מכל סוג .
 
האב כלא את בתו - ונשלח לשנת מאסר בלבד
תושב איכסאל שטען כי בתו פגעה בכבוד המשפחה ,  החליט לכלוא אותה ולהכות אותה בסיוע בנו .  ביהמ"ש ראה את המקרה בחומרה ,  אך גזר על האב שנת מאסר בלבד

