צרפת :  ליגה מחפשת מוליכה
בורדו שוב מעדה עם 0:0 במונאקו ,  ליון לא ניצלה זאת עם 1:1 בדרבי מול סנט אטיין ,  וגם מונפלייה ואוקזר נפרדו רק ב-1:1
משחק ההשלמה בו ניצחה אוקזר את בורדו באמצע השבוע ,  הבהיר כי סיפור האליפות העונה פתוח ,  ולא פחות משש קבוצות רואות עצמן טוענות לכתר .  בורדו קיוותה לחזור הערב  ( שבת )  למסלול הניצחונות ,  אך הסתפקה ב-0:0 עלוב במונאקו .  השנייה מונפלייה סיימה ב-1:1 עם השלישית בורדו ,  והמרוויחה הגדולה מכל העניין יכולה להיות ליון ,  אבל גם הקבוצה של קלוד פואל ,  שחגגה השבוע בברנבאו את ההעפלה הסנסציונית לרבע גמר ליגת האלופות ,  מעדה עם 1:1 ביתי בדרבי מול סנט אטיין .
 מונאקו - בורדו 0:0
באחד המשחקים הגדולים של העונה שעברה ,  שהיה גם הרגע המכונן בדרך לאליפות ,  חזרה בורדו מפיגור 3:0 וניצחה 3:4 את מונאקו .  הערב שוב הגיעה הקבוצה של לורן בלאן לנסיכות וקיוותה לחזור למסלול אחרי ההפסד הביתי המפתיע לאוקזר שיצר תסבוכת בצמרת ,  אך התקשתה ליזום ללא יוהאן גורקוף ומרואן שמאק שישבו על הספסל והצטרפו למשחק רק בדקה ה-69 .  מונאקו הייתה מעט טובה יותר ובעיקר חסרת תכלית ,  והמשחק החלש הסתיים בתיקו מאופס שכלל לא משרת את בורדו .
 מונפלייה - אוקזר 1:1
מי היה מאמין שחודשיים לפני סיום העונה שתי הקבוצות הללו תהיינה בין המועמדות לכתר ?  מונפלייה ,  שחילצה 1:1 מבורדו ביום ראשון ,  אירחה את אוקזר ,  שניצחה את האלופה 1:2 ביום רביעי והכניסה עניין לליגה .  שני המאמנים ,  רנה ז'יראר ממונפלייה וז'אן פרננדז מאוקזר ,  שיתפו פעולה בתחילת שנות ה-80 בבורדו ועכשיו רוצים לנשל אותה מהתואר .  אוקזר חיפשה ניצחון חמישי ברציפות ,  וכמעט השיגה אותו בזכות יכולת הגנתית מצוינת ועקיצה של דניס אולייש הקנייתי בדקה ה-45 .  אלברטו קוסטה הארגנטינאי איזן בדקה ה-66 עם בעיטה מחוץ לרחבה .  ז'רמי ברטו האורח הורחק בתוספת הזמן .
 ההישג האדיר בסנטיאגו ברנבאו הכניס את ליון לאווירה חגיגית ,  אותה רצו להמשיך גם לאחר הדרבי החם מול סנט אטיין ששוב היה יכול להעלות את הקבוצה למקום הראשון ,  אבל בדיוק כמו בשבוע שעבר ,  אז בעטה בדלי מול בולון ,  גם הפעם זה נגמר עם נקודה בלבד .
 המארחת ,  שצברה 20 מ-24 הנקודות מאז פגרת החורף ,  ולא הפסידה במגרשה הביתי לשכנתה מאז 1993 ,  הופתעה בדקה ה-39 כשהתקפה מתפרצת של הירוקים הסתיימה בנגיחה מדויקת של עמנואל ריבייר הצעיר לרשת של הוגו לוריס .
 אחרי לחץ אדיר שהפעילה במחצית השנייה השיגה ליון את השוויון בדקה ה-79 כשליסנדרו לופז נגח פנימה אחרי בישול של ג'רמי טולאלן ,  אך לא הצליחה להפוך את התוצאה והסתפקה בהימנעות ממבוכה ביתית מול יריבתה הגדולה .
 פריס סן ז'רמן - סושו 1:4
האוהדים בבירת צרפת ודאי משפשפים את עיניהם ,  אבל זו לא טעות .  פריס סן ז'רמן השיגה את ניצחונה השני ב-2010 ,  ועשתה זאת בצורה משכנעת מול סושו שהקדימה אותה בנקודה ערב המחזור .  גיום הוארו כבש את הראשון בדקה ה-17 ואז פינה את הבמה למבלוט ארדינג ,  שהחליט להעניש את קבוצתו הקודמת .  החלוץ הטורקי הפך בישול של לודוביק ז'ולי לשער מהיר דקה לאחר הגול של הוארו ,  ובדקה ה-35 נעץ את השני .  ריאד בודבוז צימק בפנדל בדקה ה-64 ,  אבל ארדינג סגר עניין עם שלושער בדקה ה-70 .
 לה מאן - ניס 1:0
עם צוות אימון חדש בראשות שחקן העבר אריק רואה שהחליף השבוע את דידייה אולה ניקול ,  ניס קיוותה להתרחק מלה מאן שנמצאת מתחת לקו האדום ולהשיג ניצחון אחרי שעשתה זאת פעם אחת ב-14 המשחקים האחרונים .  המארחים היו טובים יותר ,  אך מיעטו להגיע למצבים ולקראת הסיום חילופי המאמנים עשו את הקסם ,  כשלוק רמי הבקיע את שער הניצחון של ניס בדקה ה-77 .
 משחקים נוספים :
 לוריין - לאנס 0:1ללוריין :  סילבן מרשל  ( 79 ) 
נאנסי - בולון 3:1לנאנסי :  כריס מאלונגה  ( 41 )  .  לבולון :  לורן אגואזי  ( 33 )  ,  מאט מוסילו  ( 71 )  ,  אלכסנדר קובילייה  ( 77 ) 

צרפת :  ליגה מחפשת מוליכה
בורדו שוב מעדה עם 0:0 במונאקו ,  ליון לא ניצלה זאת עם 1:1 בדרבי מול סנט אטיין ,  וגם מונפלייה ואוקזר נפרדו רק ב-1:1

