הרוגה ו-4 פצועים בתאונה בכביש 6
תאונה בין שני כלי רכב אירעה סמוך למחלף ניצני עוז ,  לאחר שהנהג של אחד מהם ביצע כנראה פניית פרסה במקום אסור .  אחת מארבעת הפצועים במצב אנוש ,  ואחד במצב קשה
אישה כבת 60 נהרגה ועוד ארבעה בני אדם נפצעו ,  מתוכם אחת נפצעה באורח אנוש ,  אחד קשה ושניים קל בתאונת דרכים שאירעה הערב  ( שבת )  בכביש 6 ,  סמוך למחלף ניצני עוז .  התאונה התרחשה בין שני כלי רכב פרטיים ,  לאחר שאחד מהם ככל הנראה ביצע פניית פרסה במקום אסור .  הרכב שביצע את הפנייה נפגע מרכב אחר שהגיע מכיוון מערב .  המשטרה פתחה בחקירה .
 הדובר המבצעי של מד"א ,  זכי הלר ,  מסר לוואלה !  חדשות כי שלושת נוסעי הרכב הפוגע נלכדו ברכב ,  וביניהם שתי נשים שישבו במושב האחורי .  צוות מד"א שהגיע למקום חילץ את הנוסעים וסיפק להם סיוע ראשוני .  עם זאת ,  אחת הנוסעות נפצעה אנושות ,  ולאחר מספר נסיונות החייאה קבע הצוות את מותה .  הפצועה השנייה נפצעה באורח אנוש ופונתה לבית החולים מאיר בכפר סבא כאשר היא מחוסרת הכרה ומנושמת .  גם יתר נפגעי התאונה פונו לבית החולים מאיר ומצבם קל .  
רוכב קטנוע בן 21 נהרג הבוקר בתאונת דרכים שאירעה ברחוב ז'בוטינסקי בבני ברק .  חברתו ,  צעירה בת 18 אותה הרכיב ,  נפצעה באורח בינוני .  מפרטי התאונה עולה כי הרוכב נסע מכיוון רמת גן לפתח תקווה ומסיבה שאינה ברורה סטה ופגע במכונית ובמשאית שעמדו בצד הדרך .  הוא פונה על ידי מד"א כשהוא באורח אנוש לבית החולים תל השומר שם מת מפצעיו .  בוחני אגף התנועה פתחו בחקירת נסיבות התאונה .
 בתוך כך ,  הותר הערב לפרסום שמו של רוכב האופנוע אשר נהרג ביום חמישי בתאונת דרכים ברחוב פרישמן בתל אביב .  הרוכב הוא אסף כהן ,  תושב תל אביב בן 27 .  התאונה אירעה בעת שירד בתל אביב גשם כבד ,  ולאחר שהאופנוע התנגש ,  ככל הנראה ,  ברכב פרטי .  צוות מגן דוד אדום שהוזעק למקום קבע את מותו של רוכב האופנוע .  חברתו ,  שרכבה עמו ,  פונתה במצב בינוני ,  כשהיא סובלת מפגיעות ראש ובטן ,  לבית החולים איכילוב בעיר .
 
הרוגה ו-4 פצועים בתאונה בכביש 6
תאונה בין שני כלי רכב אירעה סמוך למחלף ניצני עוז ,  לאחר שהנהג של אחד מהם ביצע כנראה פניית פרסה במקום אסור .  אחת מארבעת הפצועים במצב אנוש ,  ואחד במצב קשה

