סן פרנסיסקו חגגה ,  הפעם בשקט
בניגוד ללילה שלפני כן ,  אלפי אוהדים קיבלו בכבוד את השחקנים .  השוק החל לפעול ,  בלטרה דחה אופציה להמשיך ברד סוקס
סן פרנסיסקו חגגה הערב  ( רביעי )  את הזכייה בוורלד סירייס ,  בתהלוכה שבה השתתפו עשרות אלפי אוהדים .  אחד מסדרני האיצטדיון של הקבוצה ביטא היטב את התחושה כשאמר : " זה כמו שילוב של חג המולד ,  ראש השנה והולדת הבן הבכור .  אני ברקיע השביעי ".  
פתיתי קונפטי נזרקו לכל עבר בחגיגות שהיו הפעם שקטות ומסודרות ,  בוודאי שביחס לחוליגניזם שפקד את העיר לילה לפני כן . " אף פעם לא ראיתי דבר כזה ",  אמר האאוטפילדר אנדרס טורס , " זה מדהים ".  ראש העיר גאווין ניוסום הוסיף : " חשבתי שאראה אליפויות בחיי ,  לא חשבתי שאראה את זה כראש עיר ".  
ולבייסבול רגיל :  ברגע שהסתיימה העונה החלו השחקנים שעשויים להיות חופשיים לשקול אופציות .  אדריאן בלטרה דחה אופציה להישאר בבוסטון תמורת 10 מיליון דולר וכנראה ינסה את מזלו בשוק החופשי לאחר עונה מצוינת .  המטס יממשו את האופציה של השורטסטופ חוזה רייס ,  שירוויח 11 מיליון דולר .  ניו יורק מתכוונת לנסות להיפטר מחוזהו של המגיש פרנסיסקו רודריגז שהסתבך עם החוק .  אדווין רודריגז יישאר מאמן פלורידה .  
קליף לי הוא השם החם ביותר בשוק ,  והיאנקיז חושבים עליו חזק אבל טקסס עדיין בתמונה .  קרל קרופורד ,  השדאי המבוקש ביותר ,  צפוי לנחות ביאנקיז ,  ברד סוקס או באיינג'לס .
 
סן פרנסיסקו חגגה ,  הפעם בשקט
בניגוד ללילה שלפני כן ,  אלפי אוהדים קיבלו בכבוד את השחקנים .  השוק החל לפעול ,  בלטרה דחה אופציה להמשיך ברד סוקס

