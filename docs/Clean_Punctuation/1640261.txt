המיליארדר האוסטרלי קלייב פאלמר בדרך להנפקה הראשונה הגדולה מאז 2007 במגזר הכרייה העולמי
מתכנן לגייס עד שלושה מיליארד דולר בהנפקה ראשונה לציבור של חברת הכרייה ריסורסהאוס בבורסת הונג קונג
המיליארדר קלייב פאלמר ,  האיש החמישי בעושרו באוסטרליה ,  מתכננן לגייס עד שלושה מיליארד דולר במסגרת מה שעשויה להיות ההנפקה הראשונה לציבור  ( ipo )  הגדולה ביותר של חברת כרייה בעולם מאז שנת 2007 ,  דיווחה סוכנות הידיעות בלומברג .  פאלמר ,  בן 55 ,  מתכנן להנפיק את מניות חברת ריסורסהאוס  ( resourcehouse )  בבורסת הונג קונג .  החברה מתכננת השקעות בסך 10.2 מיליארד דולר אוסטרלי  ( 9.1 מיליארד דולר )  בפיתוח מכרות פחם וברזל באוסטרליה.ההנפקה ,  במסגרתה צפויה החברה לגייס שניים עד שלושה מיליארד דולר ,  עשויה להיות ההנפקה הראשונה הגדולה ביותר של חברת כרייה מאז שחברת יוראסיאן נצ'ורל ריסורסס גייסה שלושה מיליארד דולר בהנפקה ראשונה בשנת 2007 ,  לפי נתוני בלומברג .  ההנפקה נדחתה זו הפעם השנייה לחודש מארס ,  דיווח בחודש שעבר העיתון  " אוסטרליאן ". הונו האישי של פאלמר מוערך ב-3.4 מיליארד דולר אוסטרלי ,  לפי רשימת עשירי אוסטרליה של השבועון  " ביזנס רוויו "  שפורסמה בחודש מאי .  פאלמר עשה את הונו הראשוני באמצעות השקעות נדל"ן באוסטרליה ,  ועד גיל 29 כבר צבר הון של כ-40 מיליון דולר אוסטרלי.במקביל ,  הודיעה ריסורסהאוס בסוף השבוע על חתימת עסקת ענק בסך 60 מיליארד דולר לאספקת פחם לתחנות כוח בסין למשך 20 שנה .  פאלמר הכתיר את העסקה בתור  " חוזה היצוא הגדול ביותר בתולדות אוסטרליה ". 

המיליארדר האוסטרלי קלייב פאלמר בדרך להנפקה הראשונה הגדולה מאז 2007 במגזר הכרייה העולמי
מתכנן לגייס עד שלושה מיליארד דולר בהנפקה ראשונה לציבור של חברת הכרייה ריסורסהאוס בבורסת הונג קונג

