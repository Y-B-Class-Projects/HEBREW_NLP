בורסת שנחאי מסכמת את 2009 - זינקה ב-76% השנה ;  טוקיו בעלת הביצועים הגרועים מבין הכלכלות הגדולות
בורסות אסיה נסחרות הבוקר בעליות ;  בורסות טוקיו וסיאול סגורות לרגל חג
בורסת אסיה נסחרות בעליות הבוקר ,  והן רשמו בשנת 2009 את העלייה החדה שלהן מאז שנת 2003 ,  הודות להתאוששות בכלכלה העולמית ולעלייה החדה במחירי הסחורות בתקופה של לפחות עשור .  סין היתה המדינה אשר הובילה את כלכלת העולם ליציאה מהמיתון החמור ביותר מאז ימי מלחמת העולם השניה .  מדד msci לבורסות אסיה והפסיפיק עולה ב-0.6% הבוקר .  המדד עלה ב-34% סך הכל השנה .  הבורסה האוסטרלית עולה ב-0.8% .  בורסת שנחאי עולה ב-0.2% .  בורסות טוקיו וסיאול סגורות היום לרגל חג .  מניות מגזר הסחורות הובילו את העליות בבורסות אסיה השנה ,  וגם הבוקר .  מניית bhp ביליטון ,  חברת הכרייה הגדולה בעולם ,  עולה ב-1% .  בורסת טוקיו רשמה השנה עלייה של 19% .  אתמול היה יום המסחר האחרון של בורסת טוקיו לשנת 2009 .  מדד ניקיי 225 צנח ב-73% מאז שהגיע לרמת שיא של 38,957.44 בשנת 1989 ,  והוא המדד בעל הביצועים הגרועים ביותר מבין הכלכלות הגדולות בעולם .  בורסת שנחאי רשמה ב-2009 את העלייה השנתית הגדולה זה שנתיים ,  הודות לתוכנית התמריצים הממשלתית ולשיעור שיא של הלוואות במדינה .  בורסת שנחאי רשמה זינוק של 76% השנה ,  לאחר צניחה של 65% בשנה שעברה .  בעבור העשור כולו ,  בורסת שנחאי זינקה ב-140% .  בורסת הונג קונג טיפסה השנה ב-50% .  בורסת סיאול רשמה עלייה של 45% השנה .  העלייה בבורסות אסיה היא כחלק ממגמה עולמית ,  אשר הביאה את מדד msci העוקב אחר בורסות העולם לעלייה של 28% - העלייה החדה מאז שנת 2003 .  המדד צנח ב-42% בשנה שעברה  הצניחה החדה בכל 40 שנות קיומו של המדד .
 
בורסת שנחאי מסכמת את 2009 - זינקה ב-76% השנה ;  טוקיו בעלת הביצועים הגרועים מבין הכלכלות הגדולות
בורסות אסיה נסחרות הבוקר בעליות ;  בורסות טוקיו וסיאול סגורות לרגל חג

