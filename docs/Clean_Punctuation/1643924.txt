אירן :  נשקול הצעות חדשות בנושא הגרעין
שר החוץ האירני אמר כי ארצו מוכנה לשקול הצעות חדשות בנוגע להעשרת האורניום שלה .  מותקי אמר את הדברים בתום פגישתו עם עמיתו הטורקי ,  שמנסה לפשר בין אירן למעצמות המערב
 ( צילום:רויטרס ,  עריכת וידאו :  גדי וינסטוק ) 
אירן מוכנה לשקול הצעות חדשות של מעצמות המערב לגבי העשרת האורניום שלה ,  כך אמר היום  ( שלישי )  שר החוץ האירני מנושהר מותקי בתום פגישתו עם עמיתו הטורקי .  מותקי אף הכחיש דיווחים מאתמול לפיהן ארה"ב ,  צרפת ורוסיה הגישו לסבא"א הצעות חדשות לסכם הגרעין .  
אהמט דבותוגלו הגיע היום לטהרן בניסיון להציל את הסכם סבא"א שהוגש לאירן ,  לפיו היא תשלח את האורניום שלה להעשרה בחו"ל ותקבל אותו בחזרה בצורת מוטות דלק לשימוש בכור המחקר הרפואי בטהרן .
 סירובה של אירן להשיב באופן רשמי על ההצעה העלה את תסכול המערב ועלול לעלות לה בסנקציות נוספות .  נראה שגם דבתוגלו לא הצליח היום להשיג איזושהי פריצת דרך בנושא .  מאוחר יותר היום צפוי שר החוץ הטורקי להיפגש עם נשיא אירן מחמוד אחמדינג'ד .  מותקי תיאר את הפגישה עם עמיתו כהתייעצות ,  ולא כניסיון תיווך עם המערב . " הודענו לחברינו הטורקים על ההתפתחויות האחרונות של תכנית הגרעין למטרות שלום של אירן ",  אמר מותקי בתום הפגישה .  מותקי אף הכחיש את דבריו של ראש תכנית הגרעין האירנית ,  לפיהם רוסיה ,  צרפת וארצות הברית הגישו לסבא"א הצעה חדשה ,  ואמר שמקורם בטעות בתרגום . " היו מכתבים חדשים משלוש המדינות לסבא"א ",  אמר מותקי .  אך לדבריו ,  המכתבים תורגמו כ"הצעה חדשה ".  
טרם פגישתו עם עמיתו הטורקי ,  תקף מותקי את ארצות הברית וכינה אותה  " דיקטטורה צבאית שמתעלמת מהאמת ומהמציאות במזרח התיכון ".  סוכנות הידיעות האירנית ISNA דיווחה כי מותקי הוסיף עוד כי  " לארצות הברית יש יחס מוטעה לסוגיות במזרח התיכון והיא ממשיכה במדיניות המוטעית שלה ".  מותקי התייחס בדבריו להאשמותיה של שרת החוץ האמריקאית הילרי קלינטון שאמרה כי אירן היא דיקטטורה צבאית וכי משמרות המהפכה במדינה מחזיקים בכוח רב מדי .
 
אירן :  נשקול הצעות חדשות בנושא הגרעין
שר החוץ האירני אמר כי ארצו מוכנה לשקול הצעות חדשות בנוגע להעשרת האורניום שלה .  מותקי אמר את הדברים בתום פגישתו עם עמיתו הטורקי ,  שמנסה לפשר בין אירן למעצמות המערב

