כלכלן בכיר :  חשיבות הערבויות האמריקאיות היתה גבוהה ב-2003 והיום היא כרית ביטחון חשובה לישראל 
" אם האמריקאים רוצים להפעיל לחץ על ישראל יש להם אמצעי לחץ טובים יותר מאשר קיזוז הערבויות "
" חשיבות מתן הערבויות האמריקאיות לישראל היתה גבוהה וחיונית בשנת 2003  ( אז נחתמו - ט.ל )  בשל המשבר התקציבי שחוותה ישראל והסכנה להורדת דירוג אשראי .  כיום מצבנו יציב יותר ואפשר לגייס בריביות סבירות גם ללא שימוש בערבויות .  עם זאת ,  עצם קיום הערבויות חיוני לישראל שכן הוא משמש כרית ביטחון לעתיד כלומר למקרה חירום בו נתקשרה לגייס כסף בחו"ל "  - כך אומר כלכלן בכיר.הדברים מגיעים לאחר ששליח ארה"ב למזרח התיכון ,  ג'ורג' מיטשל ,  אמר כי ארה"ב תפגע בערבויות שהעניקה לישראל במידה וזו לא תפעל להנעת המו"מ בינה לבין הפלסטינים .  בתגובה ,  אמר שר האוצר יובל שטייניץ כי לפי שעה מדינת ישראל אינה עושה בהן שימוש.מהן הערבויות  ? בשנת 2003 העניקה ממשלת ארה"ב ערבויות לממשלת ישראל בסך של 9 מיליארד דולר ,  שכעת נותרו מהם כ-3.8 מיליארד דולר .  הערבויות מאפשרות לישראל לגייס כסף בריבית של ממשלת ארה"ב אשר נמוכה מהריבית שמשלמת ממשלת ישראל .  מאחר וארה"ב נחשבת למדינה יציבה ואיתנה יותר מישראל ,  המשקיעים דורשים ריבית נמוכה יותר כשהם מלווים כסף לממשלת ארה"ב ,  שכן הסיכון לפשיטת רגל אפסי.חוזה הערבויות כולל בתוכו גם סעיף לפיו כל השקעה ישראלית בהתנחלויות מקזזת מהערבויות שמעמידה ממשלת ארה"ב לישראל .  סכום הערבויות הנוכחי ,  3.8 מיליארד דולר ,  הוא הסכום ברוטו -כלומר לפני קיזוזים כלשהם.במארס 2009 חתם משרד האוצר את הנפקת איגרות החוב הדולריות של ממשלת ישראל המוצלחת בתולדותיו ,  לאחר שגייס מיליארד וחצי דולר בתשואה של 5.19% .  ההנפקה הגדולה דאז נעשתה בלי להסתמך על הערבויות האמריקאיות וזכתה לביקושים כוללים של 12 מיליארד דולר ." אנחנו זקוקים לערבויות "" בשנת 2003 שררו בישראל ריביות גבוהות של יותר מ-10% והערבויות היו קריטיות .  היום אנחנו יכולים לגייס בריבית טובה יותר ",  אומר הכלכלן , " בשל פער הריביות הנמוך בין ישראל לארה"ב ,  החיסכון של גיוס באמצעות הסתמכות על ערבויות לא ייצור חיסכון משמעותי .  מצד שני ,  אנחנו לא יודעים איפה נהיה בעוד שנה ,  שנתיים ושלוש .  הערבויות הן כרית ביטחון עבור ממשלת ישראל ויאפשרו לה לגייס כסף בחו"ל גם במקרי חירום או בזמן של עימות מזויין .  והנה חומר נוסף למחשבה :  במידה וארה"ב באמת תרצה ,  היא יכולה להפעיל על ישראל אמצעים חריפים יותר מאשר קיזוז הערבויות ". 

כלכלן בכיר :  חשיבות הערבויות האמריקאיות היתה גבוהה ב-2003 והיום היא כרית ביטחון חשובה לישראל 
" אם האמריקאים רוצים להפעיל לחץ על ישראל יש להם אמצעי לחץ טובים יותר מאשר קיזוז הערבויות "
 
